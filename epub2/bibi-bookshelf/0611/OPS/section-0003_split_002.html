<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="PNormal">tanımamakta, herkes imamı bilmekte ve onun direktiflerini yerine getirmektedir. Bu</p>
<p class="PNormal">imamlar, bölge imamlarına, onlar da merkezde kurulu bir sivil kurula bağlı olarak</p>
<p class="PNormal">faaliyet göstermektedirler. İmamlardan gelen emirler, Hoca Efendi’den geldiği</p>
<p class="PNormal">kabul edilerek mutlaka yerine getiriliyor. Kısacası Emniyet Teşkilatı’nın personel</p>
<p class="PNormal">alımından atanmasına, branşlaştırılmasından eğitimine, kurs görmesinden yurt</p>
<p class="PNormal">dışına gitmesine, istihbarattan teröre kadar, birçok konuda fiili karar verme bu üst</p>
<p class="PNormal">sivil grup tarafından gerçekleştirilmektedir’.</p>
<p class="PNormal">28 Şubat’tan sonra parola sistemi değişti</p>
<p class="PNormal">Polis örgütü içindeki örgütlenmede, cemaatin tüm bireyleri, gizliliğe düzenli bir</p>
<p class="PNormal">biçimde uyuyorlar. Üst grup tarafından gelen tedbirler ve kararlar, kademeli</p>
<p class="PNormal">olarak alt gruplara iletiliyor. Kararların uygulanıp uygulanmadığı ‘imam’lar</p>
<p class="PNormal">tarafından kontrol ediliyor. Raporda, MGK tarafından kabul edilen 28 Şubat 1997</p>
<p class="PNormal">kararlarından sonra cemaatin ‘tedbir ve parola sistemini’ değiştirdiği kaydediliyor</p>
<p class="PNormal">ve alınan önlemler sıralanıyor. Bu önlemlerin başında, ‘işyerinde ve oturulan</p>
<p class="PNormal">çevrede laik ve Atatürkçü bir hava’ yaratılması geliyor.</p>
<p class="PNormal">Raporda şunlar belirtiliyor: ‘Hoca Efendi cemaatinin elemanları, ‘Şu an sırtınızda</p>
<p class="PNormal">yumurta küfesi taşıyorsunuz. Yanlış bir hareketiniz geri dönülmeyecek hatalara</p>
<p class="PNormal">sebebiyet verecektir. Sizler, Hitler’in tankları gibisiniz. Hitler, Rusya’ya doğru</p>
<p class="PNormal">ilerlerken, karşısına çıkan bataklıkları aşmak için tankları bataklıklara saplayıp,</p>
<p class="PNormal">60 Aydınlık Dergisi, sayı 599</p>
<p class="PNormal">77</p>
<p class="PNormal">kendilerini feda ederek arkadan gelenlere yol açmaları gibi, sizler de bu tür</p>
<p class="PNormal">fedakârlıklar yaparak, sizden sonra geleceklere ortam hazırlayacak ve cemaatin</p>
<p class="PNormal">teşkilatı ele geçirmesini sağlayacaksınız’ parolasıyla hizmet etmektedirler’.</p>
<p class="PNormal">Tüm atamalar “sivil grubun” kontrolünde</p>
<p class="PNormal">Raporda, EGM Personel Daire Başkanlığı personelinin yüzde 95’inin Fethullah</p>
<p class="PNormal">cemaatine mensup olduğu ifade ediliyor. Personel Dairesi; atama, uzmanlaşma,</p>
<p class="PNormal">ödül, ceza vb. gibi, tüm işlemlerin yapıldığı birim. ‘Teşkilatın tüm ataması,</p>
<p class="PNormal">imamların bağlı bulunduğu sivil grup tarafından önceden teşkilat dışında</p>
<p class="PNormal">planlanmakta ve daire bünyesindeki elemanları tarafından da bu kararlar icra</p>
<p class="PNormal">edilmektedir. Yani teşkilatı öyle bir hale getirdiler ki, dışarıda olup teşkilatı</p>
<p class="PNormal">bilmeyen sivil grup, Emniyet teşkilatını yönetmekte ve yönlendirmektedir. Şu an</p>
<p class="PNormal">sadece Emniyet Müdürlerinin tayinlerine karışamamaktadır’.</p>
<p class="PNormal">Personel Daire Başkanlığı’nı ele geçirmenin yarattığı olanaklar, zaman zaman</p>
<p class="PNormal">siyasi ve idari baskıyla birleşiyor.</p>
<p class="PNormal">‘Personel Daire Başkanlığı’nda, unvanlara göre boş kadrolar tutulmaktadır. Bu</p>
<p class="PNormal">kadrolar gizlidir. Daire, uygun gördüğü kişileri bu kadrolara atar. Cemaat</p>
<p class="PNormal">elemanları bu kadroları ellerinde tuttuklarından, boşalan önemli kadrolar</p>
<p class="PNormal">olduğunda hemen sivil gruba intikal ettirerek, kendi elemanlarının bu kadrolara</p>
<p class="PNormal">atanması için siyasi ve idari baskı kurularak, gerektiğinde bakana dahi ulaşılarak</p>
<p class="PNormal">atamaların yapılması sağlanıyor. Merkez Yüksek Değerlendirme Kurulu’nun</p>
<p class="PNormal">yaptığı rütbe terfileri dahi aynı gün, yine bilgisayar bürosundaki görevliler</p>
<p class="PNormal">tarafından diskete kaydedilip sivil gruba veriliyor ve yeni stratejiler belirlenerek</p>
<p class="PNormal">kendi tarafından terfi edip edemeyenlerin durumu değerlendiriliyor. Eğer yine</p>
<p class="PNormal">kendi elemanlarından terfi edemeyen varsa, siyasi baskı mekanizmaları harekete</p>
<p class="PNormal">geçirilerek rütbe listesi onaya girmeden terfiler sağlanıyor’.</p>
<p class="PNormal">Personel Daire Başkanı Zeki Urgancıoğlu 1998 yılı atamalarını bizzat yürütünce,</p>
<p class="PNormal">cemaatin tezgâhı bozuldu. Urgancıoğlu’nun ayağı kaydırıldı. Raporda olayın</p>
<p class="PNormal">gelişimi şöyle anlatılıyor: ‘Yapılan tüm atamalar, daire bünyesinde bilgisayar</p>
<p class="PNormal">bürosunda kurulu bulunan ve Komiser M.D. ve Komiser M.K.’nin kontrolünde</p>
<p class="PNormal">bulunan network sistemi ile yukarıdan tamamen görülmekte ve yapılan tüm</p>
<p class="PNormal">atamalar diskete kaydedilerek, akşamları bu sivil gruba gönderilmekte idi.</p>
<p class="PNormal">Planlamadan iki-üç gün sonra yapılan planlamalar, cemaatin tüm planlamalarını</p>
<p class="PNormal">bozduğundan, siyasi baskı kurularak, İçişleri Bakanı Murat Başesgioğlu’na çeşitli</p>
<p class="PNormal">bahaneler uydurularak, başkanın görevden alınması sağlandı’.</p>
<p class="PNormal">2000’li yılların lider kadrosu yaratılıyor</p>
<p class="PNormal">78</p>
<p class="PNormal">Personel Dairesi’nde yoğunlaşma, aynı zamanda, 2000’li yıllara yönelik bir</p>
<p class="PNormal">yatırım. Rapor, geleceğin lider kadrosunun oluşturulduğuna dikkat çekiyor. Bu</p>
<p class="PNormal">bakımdan, Fethullahçılar, cemaat mensuplarının önünü açacak ‘kadrosuzluktan</p>
<p class="PNormal">emekli yasası’nın bir an önce çıkmasını istiyorlar. Rapor, bu konuda şunları</p>
<p class="PNormal">yazıyor: ‘Cemaatin en büyük sıkıntısı, müdür sınıfında yüzde 25 civarında</p>
<p class="PNormal">personeli bulunmaktadır. Ve nihai kararlar bu müdürler tarafından verilmektedir.</p>
<p class="PNormal">Fakat müdür sınıfı kadrolarının dolu olması sebebiyle aşağıda, yüzde 85’ini bu</p>
<p class="PNormal">cemaatin oluşturduğu, komiser yardımcısından emniyet amirine kadar olan</p>
<p class="PNormal">rütbelerde bir yığılma meydana gelecektir. Bunu aşmak için de bir an önce</p>
<p class="PNormal">askeriyedeki gibi kadrosuzluk nedeniyle emekliliğin gündeme gelmesi</p>
<p class="PNormal">gerekmektedir. Bu kanun çıkartılırsa üst kademelerdeki emniyet müdürleri emekli</p>
<p class="PNormal">edilerek yerine alttan gelen bu elemanların geçmesi hedeflenmektedir. APK Daire</p>
<p class="PNormal">Başkanlığı ve Personel Daire Başkanlığı olarak burada bulunan Hoca Efendi</p>
<p class="PNormal">cemaati elemanları tüm gayretlerini bu tasarıya vermektedir’.</p>
<p class="PNormal">Polis Akademisi ve Polis Kolejine giriş de, cemaatin kontrolü altında. Ancak</p>
<p class="PNormal">Rapora göre, son 4-5 yıldır bir sıkıntı yaşanıyor. Bu okullara çoğunlukla şehit</p>
<p class="PNormal">çocukları alınıyor. Fethullahçılar, kendilerine fazla çekemedikleri bu çocukların</p>
<p class="PNormal">akademiye girişini önlemek için yönetmeliği değiştirmeye çalışıyorlar. Akademiye</p>
<p class="PNormal">değil, polis okullarına alınsın, diyorlar’.</p>
<p class="PNormal">Ceza verilen irticacılar önemli merkezlere getiriliyor</p>
<p class="PNormal">Fethullahçılar, öbür birimlerden kendi elemanlarına ait olumsuz bir yazı</p>
<p class="PNormal">geldiğinde, bu tür işlemleri yumuşatarak, ‘elemanlara ve hizmete zarar gelmeyecek</p>
<p class="PNormal">bir hale getirip’ işleme koyuyorlar. 1996-1997 yılında Polis Akademisi’nde irticai</p>
<p class="PNormal">faaliyette bulundukları için isimleri Genel Müdürlüğe iletilen 9 kişinin tayinleri,</p>
<p class="PNormal">gene önemli merkezlere yapıldı. Raporda, buna örnek olarak şu isimler veriliyor:</p>
<p class="PNormal">‘R.Y. Başkomiser Eğitim Daire Başkanlığı, Y.A. Komiser TEM Daire Başkanlığı,</p>
<p class="PNormal">M.A. Komiser Personel Daire Başkanlığı, E.D. Komiser Personel Daire Başkanlığı</p>
<p class="PNormal">(Komiser M.A. şimdi Şark Atama Büro Amiri olarak görev yapmaktadır.)</p>
<p class="PNormal">Emniyet içindeki cemaat mensuplarının ana faaliyetlerinden biri de, önemli</p>
<p class="PNormal">birimlerden gelecek personel talebini, o sırada pasif görevlerde bulunan</p>
<p class="PNormal">elemanlarıyla karşılamak. Buna örnek olarak, 1996 yılında Elazığ Polis Okulu’na</p>
<p class="PNormal">yapılan atamalar gösteriliyor. Raporda, atamalardan pek çok örnek veriliyor.</p>
<p class="PNormal">Cemaat elemanlarının adları sayılıyor.</p>
<p class="PNormal">Cemaate adam kazandırma</p>
<p class="PNormal">1997 yılına kadar polis okullarındaki kura çekimine yalnızca Personel Daire</p>
<p class="PNormal">Başkanlığı’nda görevli personel gönderilirken, bu yıldan başlayarak, Hoca’nın</p>
<p class="PNormal">79</p>
<p class="PNormal">elemanları gönderiliyor. Bu kişiler, kura çekiminde kendi elemanlarına yardımcı</p>
<p class="PNormal">oluyorlar. Ayrıca okullardaki gelişmeler hakkında bilgi topluyorlar. Rapor,</p>
<p class="PNormal">Fethullahçıların, örgütü genişletme açısından da bu durumdan yararlandıklarını</p>
<p class="PNormal">saptıyor. ‘Ayrıca tüm teşkilat bünyesinde peşine düştükleri, yani zeki ve kabiliyetli</p>
<p class="PNormal">görüp kendilerine eleman yapabilmek için ilgilendikleri personele, istediği yere</p>
<p class="PNormal">tayin ve istediği branşta çalışma gibi menfaatler gösterilerek, bu tür elemanların</p>
<p class="PNormal">kendilerine katılmaları sağlanmakta, kendi işlerine mani olan personeli de tayin</p>
<p class="PNormal">ettirerek kendi elemanlarına serbest çalışma alanı oluşturulmaktadır’.</p>
<p class="PNormal">Raporda, Emniyet teşkilatında iyi bir yere gelebilmek ve istediği alanda</p>
<p class="PNormal">çalışabilmek için, çok sayıda personelin ‘Hoca Efendi cemaatine’ katılmaya</p>
<p class="PNormal">zorlandığı ifade ediliyor.</p>
<p class="PNormal">Aleviler ve solcular fişleniyor</p>
<p class="PNormal">Genel nakil ve Doğu ve Güneydoğu’ya gönderilecek personelin planlanmasından</p>
<p class="PNormal">ve atamalardan yaklaşık iki ay önce, ‘tüm teşkilattaki elemanlara, birimlerdeki</p>
<p class="PNormal">problemli ve engel teşkil eden’ isimler soruluyor. Bu araştırma; Aleviler, solcular</p>
<p class="PNormal">ve başka cemaatler esas alınarak yapılıyor. İsimlerin saptanmasından sonraki</p>
<p class="PNormal">aşama raporda şöyle anlatılıyor: ‘Bu toplanan isimlerde öncelikle gönderilmesi</p>
<p class="PNormal">gerekenler tespit edilip bunların tayini ile dışarıda kalan, önemsiz birimlerde</p>
<p class="PNormal">çalışan veya Akademi’den mezun olacak Komiser Yardımcısı elemanlarına yer</p>
<p class="PNormal">açılıyor. Kendilerinden olmayan personelin birimleri ipka teklifinde bulunsa dahi</p>
<p class="PNormal">ipkalarını işleme koymayıp sorulduğunda, ‘sehven yazılmamış veyahut daire</p>
<p class="PNormal">başkanı kabul etmedi’ gibi mazeretlerle iş geçiştiriliyor’.</p>
<p class="PNormal">Bu formülün tam olarak uygulandığı 1997 ve 1998 yıllarında, Genel Müdürlük</p>
<p class="PNormal">Daire Başkanlıkları, Polis Akademisi ve Polis Koleji’ndeki örgütlenme</p>
<p class="PNormal">tamamlanıyor. Rapor’a göre, Emniyet içindeki Fethullahçı örgütlenme, son iki yıl</p>
<p class="PNormal">içinde doruğa ulaştı. Cemaat, bu durumu korumak için, kendilerine karşı çıkan</p>
<p class="PNormal">amirler hakkında, kendine bağlı yayın organlarında üretilmiş ‘haberler’</p>
<p class="PNormal">yazdırarak, bu kişileri yıpratmaya çalışıyor.</p>
<p class="PNormal">Emniyet çapında istihbarat ağı</p>
<p class="PNormal">Raporda cemaatin, Emniyet Teşkilatı içindeki her gelişmeden anında haberdar</p>
<p class="PNormal">olduğu örneklerle anlatılıyor. ‘Bu cemaat, Emniyet Genel Müdür Yardımcıları,</p>
<p class="PNormal">Genel Müdür Özel Kalem başta olmak üzere birçok yere eleman yerleştirmişlerdir.</p>
<p class="PNormal">Bu yazının İçişleri Bakanlığı’nda herhangi bir birime gönderilmesi halinde, aynı</p>
<p class="PNormal">dakikada haberleri olacak ve yeni stratejiler tayin edeceklerdir’. ‘Emniyet Teşkilatı</p>
<p class="PNormal">ve Başbakanlık bünyesinde oluşturulan Sivil Çalışma Grubu’na gelen tüm</p>
<p class="PNormal">ihbarlardan haberleri olduğundan, buraya gelen ihbarları asılsız yapabilmek için,</p>
<p class="PNormal">80</p>
<p class="PNormal">illerde irtica ile alâkası olmayan, içki içen ve gayri meşru ilişkileri olan personelin,</p>
<p class="PNormal">irticai faaliyetlerde bulunuyorlar diyerek ihbar edilmeleri istenmiştir. Böylece bu</p>
<p class="PNormal">grupları yanlış yönlendirmektedirler. ‘Son olarak Sivil Çalışma Grubu’ndan gelen</p>
<p class="PNormal">40 civarında irticai faaliyette bulunan emniyet mensubunun yazısı, işlemler</p>
<p class="PNormal">şubesinde soruşturma bürosuna geldi. Tabi yine burada görevli Hoca Efendi</p>
<p class="PNormal">talebesi büro amiri Komiser D.O. var. Bu liste aynı gün fotokopi ile çoğaltılarak</p>
<p class="PNormal">sivil birimlerine gönderildi. İçlerinde elemanları olanlar uyarılarak taktik</p>
<p class="PNormal">geliştirmeye başladılar’.</p>
<p class="PNormal">28 Şubat’tan sonra alınan önlemler</p>
<p class="PNormal">28 Şubat kararlarından sonra özellikle parola sistemini değiştiren cemaat, şu</p>
<p class="PNormal">önlemler başvurdu:</p>
<p class="PNormal">1. Evlerde bulunan Risale-i Nur Külliyatları kaldırılacak. Herkes, bu eserleri sivil</p>
<p class="PNormal">olan akrabalarının yanına götürecek.</p>
<p class="PNormal">2. Evlerden Hoca Efendi’nin kaleme almış olduğu eserler kaldırılacak. Kuran-ı</p>
<p class="PNormal">Kerim’den başka hiçbir dini kitap kalmayacak.</p>
<p class="PNormal">3. Evlerin giriş kısmına, hatta dış kapı açıldığında görülebilecek yerlere Atatürk’ün</p>
<p class="PNormal">fotoğrafları asılacak. Odalarda 10. Yıl Nutku ve İstiklal Marşı duvarlara asılacak.</p>
<p class="PNormal">4. Evlerde görünür kısımlarda, Nutuk gibi kitaplar bulundurulacak.</p>
<p class="PNormal">5. İşyerine giderken Sabah, Milliyet, Cumhuriyet gibi gazeteler alınıp götürülecek</p>
<p class="PNormal">ve işyerinde herkesin görebileceği yerlere bu gazeteler konulacak.</p>
<p class="PNormal">6. Zaman gazetesi, Sızıntı ve Aksiyon gibi dergilere başka isimler altında abone</p>
<p class="PNormal">olunacak. Dergi ve gazete ücretleri yatırılacak. Fakat genellikle ev adresi</p>
<p class="PNormal">verilmeyecek. Bu yayınlar evde bulunmayacak.</p>
<p class="PNormal">7. Telefonlar MİT tarafından dinlendiğinden telefonlarda kesinlikle dini</p>
<p class="PNormal">konuşmalar yapılmayacak. Selam verilmeyecek. Hatta hayırlı sabahlar bile</p>
<p class="PNormal">denilmeyecek. İyi günler, günaydın türü konuşmalar yapılacak.</p>
<p class="PNormal">8. Telefonda hizmetler hakkında konuşma yapılmayacak. Hiçbir elemanın ismi</p>
<p class="PNormal">zikredilmeyecek. Adres verilmeyecek. Sohbet yapılacak evler hakkında</p>
<p class="PNormal">konuşulmayacak.</p>
<p class="PNormal">9. Eğer herhangi bir yerde buluşma olacak ise telefonlarda kodlu konuşulacak.</p>
<p class="PNormal">Mesela: ‘Bu akşam maçı nerede seyrediyoruz?’. ‘Bu akşam bizde okey oynayalım</p>
<p class="PNormal">mı? Gelirken şu isimleri de çağır’ gibi.</p>
<p class="PNormal">10. Cuma namazına 3 hafta üst üste gidilmeyebilir. Bu nedenle birimlerde bulunan</p>
<p class="PNormal">elemanlar 3 gruba ayrılacak. Her hafta bir grup gizlice Cuma namazına gidecek.</p>
<p class="PNormal">Diğer kalan iki grup birimlerinde kalacak. Birim amirlerinin gözleri önünde</p>
<p class="PNormal">bulunarak dikkat çekilmeyecek. Hatta mümkünse Cuma namazı vaktinde Polis</p>
<p class="PNormal">Evi’nde birim amirleri de davet edilerek yemekler tertip edilecek. Kurum içinde</p>
<p class="PNormal">bulunan halı sahalarda yine birim amirleriyle maç yapılacak.</p>
<p class="PNormal">81</p>
<p class="PNormal">11. Kesinlikle hiçbir vakit namazı işyerinde kılınmayacak. Cem edilecek. Yatsı</p>
<p class="PNormal">namazında evde topluca kılınacak.</p>
<p class="PNormal">12. Çöp kutularından boş bira kutuları ve içki şişeleri toplanacak. Evdeki çöpler</p>
<p class="PNormal">dışarı konduğunda, bu şişe ve kutulardan birkaç tanesi çöpün görünen kısımlarına</p>
<p class="PNormal">konacak.</p>
<p class="PNormal">13. İşyerinde kendi cemaatimizden başka bir grubun ya da cemaatin elemanlarının</p>
<p class="PNormal">başı derde girdiğinde, kesinlikle yardım edilmeyecek. Hatta görmemezlikten</p>
<p class="PNormal">gelinecek.</p>
<p class="PNormal">14. İşyerinde lehimizde ve aleyhimizde cereyan edilecek tüm konular, anında bağlı</p>
<p class="PNormal">olunan imama bildirilecek.</p>
<p class="PNormal">15. Önceden hanımlarının başları açık olup, sonradan kapananlar, eşlerinin</p>
<p class="PNormal">başlarını açacak. Eşinin başını açan her eleman, eşiyle beraber birim amirlerinin</p>
<p class="PNormal">görebileceği yerlere gidecek. Meselâ; polis evine yemeğe veya bayramda</p>
<p class="PNormal">bayramlaşmaya.</p>
<p class="PNormal">16. Önceden hanımlarının başları kapalı olsa dahi, önemli yerlerde çalışanlar</p>
<p class="PNormal">mutlaka eşlerinin başını açacak.</p>
<p class="PNormal">17. Akademi, kolej ve polis okulu öğrencileri hafta sonunda dershanelere</p>
<p class="PNormal">gönderilmeyecek (Dershane, Hoca Efendi cemaatinin dini evleri). Tüm öğrencilerle</p>
<p class="PNormal">pastane ve lokal gibi yerlerde buluşulacak.</p>
<p class="PNormal">18. Tüm akademi, kolej ve polis okulu öğrencileri, mutlaka bilgisayar kursuna</p>
<p class="PNormal">gidecek.</p>
<p class="PNormal">19. Kurban bayramlarında hiçbir eleman kurban kesmeyecek. Deri toplama işine</p>
<p class="PNormal">girmeyecek. Fakat tam bir kurban parası imama verilecek ve bu para hizmete</p>
<p class="PNormal">aktarılacak. Hizmetten bu elemanlara sadece bir but gönderilecek. Böylece deri</p>
<p class="PNormal">toplama işi olmayacak. Herkes kurban kesmiş olacak. Çevreye de kurban kesmedik,</p>
<p class="PNormal">denecek.</p>
<p class="PNormal">20. İşyerinde ve çevrede laiklik ve Atatürkçülüğü öven konuşmalara iştirak</p>
<p class="PNormal">edilecek. Dini öven konuşmaların olduğu gruplardan uzak durulacak.</p>
<p class="PNormal">21. Son alınan duyumlarda MİT, EGM’de çalışan tüm amir sınıfı personelin</p>
<p class="PNormal">adreslerini tespit etmiş ve bu amirlerin evlerine giderek bir adres sorma bahanesi</p>
<p class="PNormal">ile kapılar çalınıp, hanımlarının kapalı olup olmadığını tespit etmektedir. Bu</p>
<p class="PNormal">nedenle evlerde kadınlar başı açık duracak ve kapı çalındığında başlar açık olarak</p>
<p class="PNormal">kapılar açılacaktır.”</p>
<p class="PNormal">Resmi rapor yoktu ama soruşturma açıldı</p>
<p class="PNormal">Aydınlık dergisinin yayımladığı habere dayanak teşkil eden resmi bir rapor aslında</p>
<p class="PNormal">hiç olmamıştı. Teşkilat içinden birisi, ya da bir iddiaya göre MİT, Aydınlık</p>
<p class="PNormal">dergisine bir rapor varmış gibi gönderdiği ihbar mektubunun aynısını Teftiş Kurulu</p>
<p class="PNormal">Başkanlığı’na da göndermişti. Ünal Erkan zamanında yapılan ve sonuç alınamayan</p>
<p class="PNormal">82</p>
<p class="PNormal">1991 ve 1992’deki soruşturmalardan 8 yıl sonra bir kez daha geniş ve kapsamlı bir</p>
<p class="PNormal">soruşturma başlatılmıştı. Ama başlatılan soruşturmanın ne kapsamlı ne geniş ne de</p>
<p class="PNormal">doğru sonuçlar içermediği, bizzat soruşturmayı yürütenlerin hukuksuzluğuyla</p>
<p class="PNormal">anlaşılacaktı. İşin kötüsü haberde dile getirilen ve doğru olduğu düşünülen</p>
<p class="PNormal">örgütlenme iddialarının birçoğu da araştırma konusu yapılamadı. Örgütlenme tespit</p>
<p class="PNormal">edilmiş ancak örgüttekiler bulunamamıştı.</p>
<p class="PNormal">Aydınlık’ın haberindeki iddiaları ihbar kabul ederek araştırılmasını isteyen ilk</p>
<p class="PNormal">görevlendirme yazısı EGM İstihbarat Dairesi Başkanı Sabri Uzun tarafından</p>
<p class="PNormal">Ankara Emniyet Müdürlüğü’ne gönderildi. Ertesi gün olan 5 Şubat 1999’da da</p>
<p class="PNormal">Teftiş Kurulu Başkanlığı’ndan da aynı taleple ikinci bir görevlendirme yazısı yine</p>
<p class="PNormal">Ankara Emniyet Müdürlüğü’ne gönderildi. İstihbarat Dairesi Başkanlığı’ndan 10</p>
<p class="PNormal">Şubat 1999’da gönderilen ayrı bir görevlendirme yazısında da “Fethullahçılar</p>
<p class="PNormal">Listesi” gönderilerek Emniyet’teki örgütlenmesinin ortaya çıkarılması için</p>
<p class="PNormal">soruşturma yürütülmesi istendi. Dönemin Ankara Emniyet Müdürü Cevdet Saral,</p>
<p class="PNormal">Emniyet Müdür Yardımcısı Osman Ak ve İstihbarat Şube Müdürü Ersan Dalman</p>
<p class="PNormal">ile yardımcısı Zafer Aktaş birkaç ay sonra soruşturmayı açtı. Neden bu kadar</p>
<p class="PNormal">bekledikleri de, ayrıntıların ilerleyen bölümlerde işleyeceğimiz yargılanmalarına</p>
<p class="PNormal">neden olacak Telekulak Skandalıyla ortaya çıkacaktı.</p>
<p class="PNormal">28 Şubat’ın yanında saf tutması yetmedi</p>
<p class="PNormal">“Hükümet gitmeli” diyerek destek vermesine karşın 28 Şubat sürecinin tokadını</p>
<p class="PNormal">yiyenler arasında Fethulah Gülen’in de kendine ayrılan yeri alması uzun</p>
<p class="PNormal">sürmemişti. İDB’nin olumlu görüş bildiren bir kitapçık ve bültenine rağmen,</p>
<p class="PNormal">Gülen’in, devlet bürokrasisinde en çok örgütlü olduğu yerlerden biri olan Emniyet</p>
<p class="PNormal">tarafından bir kez daha takip altına alınıyordu. Saral, EGM’ye Gülen cemaatinin</p>
<p class="PNormal">örgütlenmesine ilişkin tespitler içiren bir yazı gönderdi. İDB’deki meslektaşları</p>
<p class="PNormal">tarafından hazırlanan ve “Gülen’i akladığı” yorumu yapılan kitapçık ve bültene de,</p>
<p class="PNormal">“İDB yayınları muhtevasından da anlaşılacağı üzere Fethullah Gülen grubunun</p>
<p class="PNormal">irticai faaliyetlerde bulunduğuna ve mevcut anayasal düzeni yıkarak yerine dini</p>
<p class="PNormal">esaslara dayalı bir rejim kuracağına ve Atatürk ilke ve inkılâplarına karşı çıktığına</p>
<p class="PNormal">dair herhangi bir tespit ve gözleme yer verilmemektedir” eleştirisi yönelttiği 18</p>
<p class="PNormal">Şubat 1999 tarihli yazısında Saral şöyle diyordu:</p>
<p class="PNormal">“Hal böyleyken ilgi (a.b.c.) ve Teftiş Kurulu Daire Başkanlığı’nın İlimize intikal</p>
<p class="PNormal">eden yazılarında henüz yeni fark edilmiş bir örgütlenmeden söz edilmekte buna</p>
<p class="PNormal">karşın müdürlüğümüzden lokâl anlamda çok yönlü araştırma istenmektedir.</p>
<p class="PNormal">Son yayınlarla inceleme ve soruşturmaya neden olduğu anlaşılan bu örgütlenmenin</p>
<p class="PNormal">veya tarikatın oluşumunun nasıl olduğu, kimler tarafından yürütüldüğü,</p>
<p class="PNormal">teşkilatımıza sızmaların nasıl gerçekleştirildiği hususları hakkında geniş çaplı</p>
<p class="PNormal">araştırma için ek bilgilere ihtiyaç duyulmaktadır.</p>
<p class="PNormal">83</p>
<p class="PNormal">Yayınlanan raporlardan ve F. Gülen’le ilgili yazılan kitaplardan ilk anda elde</p>
<p class="PNormal">edilen değerlendirmeler ve teyide muhtaç diğer kaynaklardan derlenen bilgiler</p>
<p class="PNormal">ışığında ilk elde edilen kanaat bu grubun örgütlenme tarzının, yatay ve dikey</p>
<p class="PNormal">şekilde olduğu ve yapılanmanın genelde açık ancak ‘hedefin’ gizlilik taşıdığı</p>
<p class="PNormal">anlaşılmaktadır.</p>
<p class="PNormal">Buna göre, söz konusu örgütlenmenin:</p>
<p class="PNormal">-İdeolojik ve felsefi yapısı</p>
<p class="PNormal">-Örgütlenme modeli</p>
<p class="PNormal">-Taktik ve stratejisi</p>
<p class="PNormal">-Finans kaynakları</p>
<p class="PNormal">-Hedefin netleştirilmesi</p>
<p class="PNormal">Hususlarındaki bilgilerin derlenmesi çalışmaları ile işe başlamanın lüzumlu olduğu</p>
<p class="PNormal">kıymetlendirilmektedir.</p>
<p class="PNormal">Ayrıca;</p>
<p class="PNormal">1- Fethullah Gülen’in secereye bağlı geçmişi, hangi medrese ve hangi tanınmış din</p>
<p class="PNormal">âlimlerinden ders aldığı, bu kişilerin bilgi derinliğinin ne olduğu ne kadar sürelerle</p>
<p class="PNormal">eğitim gördüğü, almış olduğu dini eğitimin irşat edici özellik taşıyıp taşımadığı,</p>
<p class="PNormal">2- Fethullah Gülen’in güdümündeki okullardan mezun olan kişilerin Cumhuriyet ve</p>
<p class="PNormal">rejim ile Atatürk ilke ve inkılâpları hakkındaki düşüncelerinin samimi boyutlarının</p>
<p class="PNormal">ne olduğu,</p>
<p class="PNormal">3- Fethullah Gülen’in yurtdışında açmış olduğu okullar üzerinden Milli Eğitim</p>
<p class="PNormal">Bakanlığı’nın hangi ölçüde etkinliği olduğu ve bu okullarda nasıl bir eğitim</p>
<p class="PNormal">verildiği yurt dışında bu okulların açılmasındaki gayenin ne olduğu,</p>
<p class="PNormal">4- 1986 yılında yakalanan F. Gülen’in yakalanıncaya kadar (6) yıl kimler</p>
<p class="PNormal">tarafından korunduğu, teşkilat mensuplarımızın bu olayla bağlantısının olup</p>
<p class="PNormal">olmadığı,</p>
<p class="PNormal">5- Akyazılılar Vakfı ile başlayan F. Gülen faaliyetleri günümüzde hangi şirket,</p>
<p class="PNormal">vakıf ya da başka hangi yelpazede sürdürüldüğü,</p>
<p class="PNormal">6- Ülkemizde açtığı birçok kolej, dernek ve üniversitelerin yurt çapındaki</p>
<p class="PNormal">faaliyetlerinin ne olduğu, hangi kaynaklardan finanse edildiği, teşkilatımızın temel</p>
<p class="PNormal">eğitim kurumu olan polis koleji ve polis okulları ile ilgili irtibatları konusunda ne</p>
<p class="PNormal">tür bilgilerin mevcut olduğu,</p>
<p class="PNormal">7- Basım Yayın ve İletişim faaliyetinin mahiyetinin ne olduğu, zikredilenlerin</p>
<p class="PNormal">haricinde toplumun değişik kaynaklarına hitap eden legal, illegal yayın organının</p>
<p class="PNormal">olup olmadığı,</p>
<p class="PNormal">8- Fethullah Gülen’in açık çizgisinin arkasında nasıl bir amaç taşıdığı, radikal</p>
<p class="PNormal">kesimlerin içerisinde ne tür misyon üstlendiği, toplumun değişik kesimleri ile</p>
<p class="PNormal">diyalog kurmak suretiyle neyi gizlemeye çalıştığı, teşkilatımız bünyesinde yaygın</p>
<p class="PNormal">faaliyetine varsa oluşacak gücü ileride nasıl değerlendirmeyi düşündüğü,</p>
<p class="PNormal">84</p>
<p class="PNormal">9- Ülkemizde en geniş tabana hitap ettiği iddia edilen bu grubun siyasal yelpazede</p>
<p class="PNormal">bu gücünü nasıl kullandığı ve ne tür yönlendirmeler yaptığı,</p>
<p class="PNormal">Hususlarında yeterli bilgilerin toplanmasının gerekli olduğu değerlendirilmektedir.</p>
<p class="PNormal">Bütün bu bilgilerin derlenmesinde öncelikle açık kaynaklar ciddi şekilde</p>
<p class="PNormal">irdelenmeli, söz konusu kişi ve hareket hakkında bilgiler analiz edilmeli; kendi</p>
<p class="PNormal">söylemlerinden yola çıkılarak önce kişinin tanımlanması daha sonra ‘hareketi veya</p>
<p class="PNormal">tarikatı’ netleştirilerek gerçek hedefinin ne olduğu aydınlığa kavuşturulmalıdır</p>
<p class="PNormal">noktasından hareketle ilimizce gerekli çalışma ve incelemeler başlatılmış olup konu</p>
<p class="PNormal">hakkında mezkûr örgütlenmenin ülke genelinde yapısını deşifre edecek</p>
<p class="PNormal">çalışmaların İDB meyanında tüm iller kapsamında oluşturulacak ‘Planlı İstihbarat</p>
<p class="PNormal">Operasyonu’ kapsamında ele alınmasının yerinde olacağı hususunda, bilgi ve</p>
<p class="PNormal">gereğini arz ederim.”</p>
<p class="PNormal">Saral’ın, bu yazışmalarına bakıldığında Gülen cemaatine yönelik çalışma yapıyor</p>
<p class="PNormal">gibi göründüğü düşünülse de aslında “ipe un seriyordu”. İhbarlar üzerine emniyette</p>
<p class="PNormal">örgütlü cemaatle ilgili soruşturmayı başlatan İDB, Ankara Emniyet</p>
<p class="PNormal">Müdürlüğü’nden tahkikat yaparak bilgi vermesini istemişti. Saral’in yazılarında ise</p>
<p class="PNormal">çalışma yapılıp bilgi göndermek yerine, çalışmanın nasıl yapılması gerektiğinin</p>
<p class="PNormal">metodu anlatılıyordu. Teamüllere göre İDB, illerden gelecek bilgiler arasında,</p>
<p class="PNormal">birbirleriyle örgütsel bağlılık görürse, o illeri veya ülke genelini kapsayan</p>
<p class="PNormal">operasyonlar başlatırdı. Yani önce illerden bilgiler gelmeli ve bu bilgilerden yola</p>
<p class="PNormal">çıkılarak da İDB, Emniyet Genel Müdürü’nden operasyon onayı almalıydı. Ankara</p>
<p class="PNormal">Emniyet Müdürü Saral ise bir anlamda, “Ben İstihbarat Daire Başkanlığı’na ön</p>
<p class="PNormal">bilgi vermeden, hiçbir gerekçesi olmadan, Emniyet Genel Müdür’ünden ülke</p>
<p class="PNormal">genelinde operasyon onayı almak istiyorum” diyordu. Zaten bu tavır da Gülen</p>
<p class="PNormal">cemaatinin günümüzdeki örgütlenmesinin önünü kesecek bir çalışmanın,</p>
<p class="PNormal">savsaklandığı için bir yere ulaşmasını da engellemiş olacaktı.</p>
<p class="PNormal">Işık Evi’ndeki askeri öğrenciler</p>
<p class="PNormal">Bu arada TSK’nin çeşitli aralıklarla ordu içine sızmaya çalışmakla suçladığı</p>
<p class="PNormal">Fethulah Gülen ve cemaat kadrolarının ortalıkta görünmemeye dikkat ettiği bu</p>
<p class="PNormal">süreçte, 13 Mart 1999 günü Ankara DGM Başsavcılığı’nın yürüttüğü bir inceleme</p>
<p class="PNormal">dosyası kapsamında İzmir’de iki ayrı Işık Evi’ne düzenlenen baskında 4 askeri okul</p>
<p class="PNormal">öğrencisi de gözaltına alındı. Polis ve askerlerin Yenişehir semtindeki iki ayrı eve</p>
<p class="PNormal">ortaklaşa düzenlediği operasyonda ayrıca bir din dersi öğretmeni ile çeşitli</p>
<p class="PNormal">üniversitelerde öğrenim gören öğrenciler de gözaltına alınmıştı. Evlerde yapılan</p>
<p class="PNormal">aramada, Fethullah Gülen ve Said-i Nursi’ye ait kitap, teyp ve videokasetleri ele</p>
<p class="PNormal">geçirilirken, laikliğe aykırı faaliyetlerde bulunmakla suçlanarak savcılığa sevk</p>
<p class="PNormal">edilen 7 kişi tutuksuz yargılanmak üzere serbest bırakıldı. Sivil savcılığın</p>
<p class="PNormal">haklarında takipsizlik kararı verdiği Maltepe Askeri Lisesi öğrencileri okuldan</p>
<p class="PNormal">85</p>
<p class="PNormal">atılacaktı. Işık Evi müdavimi askeri okul öğrencilerinin verdikleri ifadeler askeri</p>
<p class="PNormal">hiddetlendirirken Gülen’i de iyice köşeye sıkıştırmıştı. Bu öğrencilerin verdiği</p>
<p class="PNormal">ifadeler daha sonra Ankara DGM Başsavcılığı’nın Fethullah Gülen’le ilgili açtığı</p>
<p class="PNormal">dava dosyasında da yer aldı. İddianamede “Maltepe Askeri Lisesine Sızma</p>
<p class="PNormal">Çalışmaları” başlığı altında, “…Bu olay Fethullah Gülen grubunun Askeri okullara</p>
<p class="PNormal">sızma faaliyetlerinin en çarpıcı örneklerinden biridir. Askeri lise öğrencilerini Işık</p>
<p class="PNormal">Evlerine çekerek beyinlerini yıkayabilmek için illegal bir şekilde disiplinli bir</p>
<p class="PNormal">çalışma yapmışlardır. Bu bir örgüt çalışmasıdır. Bu öğrencilere maddi imkânlar da</p>
<p class="PNormal">sağlayarak kendilerine bağlamışlardır”61 yorumuyla yer verilen ifadeler şöyleydi:</p>
<p class="PNormal">“Maltepe Askeri Lisesi öğrencisi Mustafa Soysal ifadesinde; Askeri Liseye girmemi</p>
<p class="PNormal">o zaman kim olduğunu bilmediğim Ömer isimli bir ağabeyim tavsiye etti, bu şahıs</p>
<p class="PNormal">derslerinde başarılı olan öğrenciler ile konuşuyordu, okulda bulunan Tuğrul ve</p>
<p class="PNormal">Serkan isimli öğrencilere Ömer isimli bu şahıs ders veriyordu ve yemek</p>
<p class="PNormal">yediriyordu. Bu şahsın evine gidiyorduk, bu evde bizlere çok iyi muamele ediliyor</p>
<p class="PNormal">ve yemek veriliyordu. Bu eve tekrar tekrar gittik, bu eve giden öğrenci sayısı 6 kişi</p>
<p class="PNormal">idi, daha sonra bu öğrencilerden İhsan isimli öğrenci başka bir şeyhe takıldı.</p>
<p class="PNormal">Bedeni durumu iyi olmayan Said isimli öğrenci ile Ömer ilişkisini kesti. Sınavlara</p>
<p class="PNormal">giren Veysel isimli öğrencinin apandisiti patladı. Yemen isimli öğrenci Kuleli</p>
<p class="PNormal">Askeri Lisesi imtihanlarını kazandı. Ben Murat Yanık ile birlikte Maltepe Askeri</p>
<p class="PNormal">Lisesi’ni kazandım. Okula başlamadan evvel bize dini konulardan ve Orta Asya’da</p>
<p class="PNormal">açılan okullardan bahsettiler. Maltepe Askeri Lisesi’ne girdikten sonra bize</p>
<p class="PNormal">‘Sahabi mertebesine ulaştığımızı, kurallara uymadığımız takdirde Allah tarafından</p>
<p class="PNormal">cezalandırılacağımızı’ söylediler. Maltepe Askeri Lisesi imtihanlarına girmeden</p>
<p class="PNormal">evvel, imtihanlar için Sultanbeyli’de yeni açılmış bulunan isimsiz bir dershaneye</p>
<p class="PNormal">gittik, ayrıca devam etmekte olduğumuz evde de bizlere ders verildi, bu arada</p>
<p class="PNormal">Fethullah Gülen ile ilgili videokasetleri izlettirildi ve teyp kasetleri dinlettirildi.</p>
<p class="PNormal">Maltepe Askeri Lisesi imtihanları için bizlere form doldurttular. Ömer isimli şahıs</p>
<p class="PNormal">bizleri Sultanbeyli’de bulunan belediye arazisinde koşturuyordu, ayrıca daha</p>
<p class="PNormal">önceki yıllarda Maltepe Askeri Lisesi imtihanlarında sorulan soruları ezberlettiler,</p>
<p class="PNormal">mülakatta neler yapacağımızı anlattılar. Bilahare Murat Yanık ile birlikte Maltepe</p>
<p class="PNormal">Askeri Lisesi’nin imtihanlarını kazanıp İzmir’e geldik.</p>
<p class="PNormal">61 Fethullah Gülen kendisi ABD’deyken Ankara 2 Nolu DGM’de tutuksuz yargılandığı davada avukatları</p>
<p class="PNormal">aracılığıyla yazılı yaptığı savunmada TSK’ye sızma iddialarına ilişkin şunları söylüyordu: “Bu iddialar tamamen</p>
<p class="PNormal">geçersiz ve dayanaksız olduğu gibi, bunlar bizzat mahkemelerce tekzip edilmiştir. Kaldı ki bu iddialar, diğerleri gibi</p>
<p class="PNormal">çelişkilidir. Mesela subay ve astsubay çocuklarının güya bana ait okullara kaydedildiği, askeri öğrencilerle türban</p>
<p class="PNormal">takmayan kızların evlenmeye teşvik edildiği ileri sürülmektedir. İddia edildiği gibi, bazı subay ve astsubay</p>
<p class="PNormal">çocukların çocukları bana ait olduğu ileri sürülen okullara kaydediliyorsa, bunlar kimlerdir? Böyle bir iddia, bir</p>
<p class="PNormal">takım subay ve astsubayları zan altında bırakmaz mı? Ayrıca, böyle bir kayıt için subay ve astsubaylara baskı</p>
<p class="PNormal">yapılmakta, tehdit mi uygulanmaktadır? Acaba askeri öğrenciler, yani subaylar, henüz öğrenci iken evlenmekte</p>
<p class="PNormal">midir? Bu iddialar konusunda gösterilebilecek müşahhas (somut) tek bir örnek var mıdır?</p>
<p class="PNormal">86</p>
<p class="PNormal">İzmir’e gelmeden evvel Ömer bizlere birer saat hediye etti. İzmir’de hazırlık sınıfı</p>
<p class="PNormal">boyunca 15 günde bir Ömer İzmir’e geldi. Bir evde buluştuk. Bu buluşmalar</p>
<p class="PNormal">periyodik olarak yarıyıl sonuna kadar devam etti. Birinci sınıfı geçtikten sonra yaz</p>
<p class="PNormal">tatilinde Ömer bizi İstanbul Bağlarbaşı’nda bir eve götürdü. Orada Alpay ve</p>
<p class="PNormal">Hasan Kemertaş ile tanıştırdı. Alpay’ın verdiği randevu ile daha sonra İzmir</p>
<p class="PNormal">Amerikan Kız Lisesi önünde buluşma yaptık. Abdullah isimli öğrenci de bu</p>
<p class="PNormal">buluşmaya geldi. Alpay bizi Zeytinlik Mahallesi 1133’ncü sokak, Sakaryalılar</p>
<p class="PNormal">Apartmanı Daire: 4 adresinde bulunan eve getirdi, bu eve gelmeden evvel Alpay’ın</p>
<p class="PNormal">talimatı ile bir sokak geride bulunan zücaciye dükkânında elbiselerimizi değiştirip</p>
<p class="PNormal">sivil giyindik. Buluşma yaptığımız evde bize yemek verildi. İhtiyacımız olup</p>
<p class="PNormal">olmadığı soruldu. 15 günde bir bu evde buluştuk... Bu eve gelmeden evvel elbise</p>
<p class="PNormal">değiştirmek için de zücaciye dükkânını 6-7 defa kullandık. Daha sonra deşifre</p>
<p class="PNormal">olmamak için zücaciye dükkânını bırakıp Alpay’ın tarifi ile sırası ile Alsancak</p>
<p class="PNormal">Bölgesinde bulunan Baran Lokantasını, daha sonra Yenişehir Gaziler Caddesi</p>
<p class="PNormal">üzerinde bulunan Baran Lokantasını ve nihayet Zeytinlik Mahallesi 1140’ıncı</p>
<p class="PNormal">sokakta bulunan Engin Ticaret’i kullandık ve buralarda resmi elbisemizi bırakarak</p>
<p class="PNormal">sivil giyindik. Ben bu faaliyetlere okula girerken bana yapılan yardımlar ve</p>
<p class="PNormal">yakınlık dolayısıyla katıldım. Daha sonra bu faaliyetlerden çekilmek istedim. Ancak</p>
<p class="PNormal">beni ve arkadaşlarımı çeşitli şekillerde tehdit ederek çekilmemizi önlediler ayrıca</p>
<p class="PNormal">bu faaliyetleri başkalarına anlatmamızı engellediler. Bundan başka üçüncü sınıfta</p>
<p class="PNormal">babamı kaybettim ve maddi sıkıntıya düştüm, bu şahıslar bana maddi imkânlar</p>
<p class="PNormal">sağladılar bu nedenle bu şahıslara bağlandım. Bu cemaat mensupları hiç</p>
<p class="PNormal">çekinmeden Atatürk’ü kötülediler. Kızların şeytan olduklarını, onlardan uzak</p>
<p class="PNormal">durmamız gerektiğini söylediler.”</p>
<p class="PNormal">Ankara Emniyetinde illegal dinleme merkezi</p>
<p class="PNormal">Cevdet Saral, 1997 yılında dönemin Başbakanı Mesut Yılmaz tarafından göreve</p>
<p class="PNormal">getirilmişti. Saral, il emniyet müdürü olduktan sonra kendisi gibi Trabzon Oflu olan</p>
<p class="PNormal">Osman Ak’ı da, Artvin’den getirtti. Henüz İDB’den ilişiği kesilmemiş olan Ak’ın</p>
<p class="PNormal">Ankara’ya gelebilmesinde, tayin kararını iptal eden Sabri Uzun’un da katkısı</p>
<p class="PNormal">olmuştu. Uzun’un da katkısıyla, üçüncü sınıf emniyet müdürü olan Osman Ak,</p>
<p class="PNormal">sadece 2. sınıf emniyet müdürlerinin atanabildiği İstihbarattan Sorumlu Ankara</p>
<p class="PNormal">Emniyet Müdür Yardımcısı Vekilliğine İç İşleri Bakanı Murat Başesgioğlu’nun</p>
<p class="PNormal">oluruyla getirilmişti. Ankara Emniyet Müdürlüğü’nün 9. katında İstihbarat</p>
<p class="PNormal">Şubesi’nin telefon dinlemesi yapan teknik takip birimi bulunuyordu. Saral ve Ak</p>
<p class="PNormal">ikilisinin göreve başlamasından bir kaç ay sonra 1998 yılı Mart ayında yine</p>
<p class="PNormal">İstihbarat Şubesinin kullandığı 8. katta, mevzuatta yeri olmamasına karşın telefon</p>
<p class="PNormal">izleme ve dinleme yapacak “Değerlendirme Bürosu” adı verilen bir birim daha</p>
<p class="PNormal">kuruldu. İl İstihbarat Şube Müdürlüklerinde kurulacak dinleme merkezlerinin</p>
<p class="PNormal">87</p>
<p class="PNormal">kuruluşu, mevzuata göre İDB’nin onayı ile yapılacaktı, keyfilik olmayacaktı.</p>
<p class="PNormal">Ancak Cevdet Saral, Başbakanlıktan sağladığı ödenekle, İDB’nin bilgisi ve onayı</p>
<p class="PNormal">olmadan, Ankara Emniyet Müdürlüğü’nün 8. Katında gizli bir başka dinleme odası</p>
<p class="PNormal">kurdurmuştu. Bu illegal birimde görev alacak kişiler de bizzat Ak tarafından</p>
<p class="PNormal">İstihbarat Şubesi’nin içinden seçildi. Ankara Emniyetini gölge müdür gibi</p>
<p class="PNormal">yöneten Osman Ak’ın mesaisinin büyük bölümünü, Cevdet Saral’ı bir an önce</p>
<p class="PNormal">İstanbul Emniyet Müdürü yapabilmek ve onunla birlikte emniyet müdürlüğünün</p>
<p class="PNormal">taçlandığı il olan İstanbul’a ikinci adam olarak gidebilmek için ayırdığı o dönem</p>
<p class="PNormal">Emniyet kulislerinin ilk sıradaki dedikodusuydu. Osman Ak’ın bu hayalini</p>
<p class="PNormal">gerçekleştirmesinde İstanbul polisinde görevli yardımcı olanlardan biri de Narkotik</p>
<p class="PNormal">Şube Müdürü Ferruh Tankuş’tu.</p>
<p class="PNormal">Poliste Ankara-İstanbul çekişmesi</p>
<p class="PNormal">Bu yüzden İstanbul-Ankara polisi arasında zaten hiç eksik olmayan rekabet ve</p>
<p class="PNormal">çekişme iyice alevlenmişti. Ortaya çıkan çekişmenin bir tarafında Cevdet Saral ve</p>
<p class="PNormal">Osman Ak’ın temsil edip Tankuş’un da destek verdiği Ankara ekibi, diğer tarafta</p>
<p class="PNormal">ise Emniyet Genel Müdürü Necati Bilican ile İstanbul Emniyet Müdürü Hasan</p>
<p class="PNormal">Özdemir ve yardımcılarının yer aldığı grup vardı. Bu çekişme, Özdemir’in İstanbul</p>
<p class="PNormal">Narkotik Şube Müdürü Ferruh Tankuş’u görevinden almasından sonra iyice</p>
<p class="PNormal">belirginleşmişti. Tankuş, Osman Ak’la aynı devreden ve yakın arkadaştı. İstanbul</p>
<p class="PNormal">Emniyet Müdürü Özdemir, Ankara ekibiyle birlikte hareket ettiğini öğrendiği</p>
<p class="PNormal">Tankuş’u 1998 Aralık ayında görevinden alarak Beyoğlu Emniyet Müdürlüğü’ne</p>
<p class="PNormal">atadı. Bu gelişmelerde Saral’ın İstanbul Emniyet Müdürü olma arzusunun da</p>
<p class="PNormal">fazlasıyla payı vardı. Zaten hazırlanan Fethullahçı polisler listelerinde EGM Necati</p>
<p class="PNormal">Bilican, İstanbul KOM Şube Müdürü Adil Serdar Saçan ve İstanbul Emniyet</p>
<p class="PNormal">Müdürü Hasan Özdemir ile bu isimlere yakın görevlerde bulunan çok sayıda polis</p>
<p class="PNormal">ve amirin de cemaatçi olmakla suçlandığı, raporların basına sızdırılmasıyla</p>
<p class="PNormal">öğrenilecekti.</p>
<p class="PNormal">Emniyeti sarsan polis</p>
<p class="PNormal">Görev yerinin değiştirilmesiyle köprüleri atan Ferruh Tankuş, 16 Aralık 1998 günü</p>
<p class="PNormal">yeni makamında ağırladığı gazetecilere zehir zemberek açıklamalar yaptı. Dönemin</p>
<p class="PNormal">İstanbul Emniyet Müdürü Hasan Özdemir ve yardımcılarının tayininin çıkması için</p>
<p class="PNormal">4 milyon dolar rüşvet aldığını iddia ediyordu. İstanbul’da, Narkotik Şube Müdürü</p>
<p class="PNormal">olarak başarılı operasyonlara imza atan Tankuş, bu görevinden alınması için rüşveti</p>
<p class="PNormal">verenlerin de uyuşturucu kaçakçıları olduğunu söylüyordu. Televizyon kanallarının</p>
<p class="PNormal">flaş haber olarak verdiği bu gelişme ertesi gün de tüm gazetelerin manşetindeydi.</p>
<p class="PNormal">Tankuş vakit geçirmeden görevinden alındı, hakkında soruşturma açıldı. İstanbul</p>
<p class="PNormal">88</p>
<p class="PNormal">Valisi Erol Çakır, iddiaların doğru olmadığını belirterek Tankuş’un Elazığ’da görev</p>
<p class="PNormal">yaptığı dönemde çetelerle ilişkisi tespit edildiği için görevinden alındığı</p>
<p class="PNormal">söylüyordu. Ancak Çakır, bu gerekçeyle görevinden alınan bir emniyet müdürünün</p>
<p class="PNormal">yine müdür olarak hem de Beyoğlu ilçesine atanmasının garipliğiyle ilgili soruları</p>
<p class="PNormal">yanıtsız bırakıyordu. Benzer bir açıklama Emniyet Genel Müdür Necati</p>
<p class="PNormal">Bilican’dan da gelince Tankuş ilk açıklamalarının ertesi günü bu kez de iddialarının</p>
<p class="PNormal">odağına Bilican’ı oturttu. Emniyet Genel Müdürünün oğlu Murat Bilican’ın</p>
<p class="PNormal">uluslararası uyuşturucu kaçakçısı Hacı Muhittin Bektaş’ın oğlu Yılmaz Bektaş’la</p>
<p class="PNormal">Bodrum’da ortak bar işlettiğini, Bektaş’ın sahte pasaportla giriş çıkışına yardımcı</p>
<p class="PNormal">olunduğunu iddia etti.</p>
<p class="PNormal">Tankuş’un gevezeliği hepsini yaktı</p>
<p class="PNormal">Bu arada meslekten ihraç edilen Ferruh Tankuş, iddialarında isimleri geçen kişiler</p>
<p class="PNormal">tarafından da dava edilmişti. 4 Mart 1999 günü de İstanbul Fatih Adliyesi’nde,</p>
<p class="PNormal">EGM Necati Bilican’la ilgili, “Genel Müdürümüz, kardeşi eroin kaçakçısı olan</p>
<p class="PNormal">karapara aklayıcısına onur plaketi verdi” suçlamasında bulunduğu Yılmaz</p>
<p class="PNormal">Katmerci’nin açtığı tazminat davasının duruşması vardı. Tankuş, adliye çıkışında</p>
<p class="PNormal">kendisini bekleyen gazetecileri görünce yine konuşmaya başladı, yeni iddialar</p>
<p class="PNormal">sıraladı. Oğul Bilican’ın kullandığı cep telefonunun emniyete ait olduğu gibi yüklü</p>
<p class="PNormal">telefon faturalarının da teşkilatın bütçesinden ödendiğini söyledi. Tankuş’un bu</p>
<p class="PNormal">dikkatsizliği başlatılacak yeni bir soruşturma sonunda Türkiye kamuoyunun uzun</p>
<p class="PNormal">zaman konuşacağı Telekulak skandalı ortaya çıkacaktı. Böylece İstanbul’a gelme</p>
<p class="PNormal">hayalleri kuran Saral ve Ak ikilisinin planları suya düşüp yargı önüne çıkarken,</p>
<p class="PNormal">Emniyet içindeki Fethullahçı cemaat örgütlenmesi soruşturmasının da sonu</p>
<p class="PNormal">hazırlanmış oluyordu.</p>
<p class="PNormal">18 Nisan 1999 seçimleri öncesinde 5 Mart 1999’da İstanbul’da yapılacak olan</p>
<p class="PNormal">Seçim Güvenliği toplantısına dönemin Ankara Emniyet Müdürü Necati Bilican ile</p>
<p class="PNormal">İstihbarat Daire Başkanı Sabri Uzun da katılıyordu. Ankara’dan uçakla İstanbul’a</p>
<p class="PNormal">gelirken Bilican, Uzun’a dönerek, “Bugünkü Hürriyet gazetesinde çıkan haberi</p>
<p class="PNormal">benim için araştırır mısın?” dedi. Emniyet Genel Müdürü’nün araştırılmasını</p>
<p class="PNormal">istediği haber, daha önce de kendisi ve oğlu Murat Bilican’la ilgili bir takım</p>
<p class="PNormal">iddialar öne süren Ferruh Tankuş’un, “Bilican’ın oğlunun kullandığı cep</p>
<p class="PNormal">telefonunun faturasını bile devlet ödüyor” açıklamasıydı. “Tankuş yine bombaladı”</p>
<p class="PNormal">başlığıyla verilen haberde62, “Ferruh Tankuş, ‘Artık sessiz kalmayacağım. Bilican,</p>
<p class="PNormal">devlete ait cep telefonunu oğluna tahsis etti. Devlet bu telefon için geçtiğimiz yıl 2,5</p>
<p class="PNormal">milyar lira fatura ödedi” iddiasında bulunuyordu.</p>
<p class="PNormal">62 Hürriyet Gazetesi, 5 Mart 1999</p>
<p class="PNormal">89</p>
<p class="PNormal">Genel müdürün oğlu takip edilmiş</p>
<p class="PNormal">Uzun, Ankara’ya döner dönmez konuyu araştırmaya başladı. Emniyet Genel</p>
<p class="PNormal">Müdürlüğüne kayıtlı cep telefonlarının faturası Emniyet İkmal Dairesi’nin</p>
<p class="PNormal">bütçesinden ödeniyordu. İlgili birimden konuştuğu görevliye, “Cep telefonlarının</p>
<p class="PNormal">faturalarını nasıl ve nerede saklıyorsunuz?” diye sordu. Görevli, emniyete kayıtlı</p>
<p class="PNormal">telefonlara ait faturaların ayrıma tabi tutulmadan balyalar halinde aylık olarak</p>
<p class="PNormal">depoda tutulduğu yanıtını verdi. Deponun sorumluluğunun ve anahtarlarının da</p>
<p class="PNormal">sadece bir tek kişide olduğunu ve kimsenin bu faturaları göremeyeceğini de ekledi.</p>
<p class="PNormal">Yapılan araştırmada Tankuş’un iddia ettiği döneme ait faturaların İkmal Dairesi’nin</p>
<p class="PNormal">deposunda, balyaların içindeki diğer faturalarla birlikte durduğu ve hiç kontrol</p>
<p class="PNormal">edilmediği belirlendi.</p>
<p class="PNormal">İDB yasalar çerçevesinde, GSM operatörleri şirketleriyle olduğu gibi Türk</p>
<p class="PNormal">Telekom ile de koordineli olarak çalışıyordu. Diğer istihbarat kurumlarının da</p>
<p class="PNormal">yaptığı gibi İDB de telekomünikasyon şirketlerinden her ay sonunda ayrıntılı fatura</p>
<p class="PNormal">bilgilerini dijital ortamda bilgisayar disketleri halinde bu kurumlardan alarak kendi</p>
<p class="PNormal">merkez bilgisayarındaki bilgi bankasında topluyordu. Bilican’ın oğlunun</p>
<p class="PNormal">faturalarını elde etmenin diğer yolu da bu bilgi bankasından sorgulama yapmaktı.</p>
<p class="PNormal">Uzun bir memura telefon numarasının istihbarat müdürlüklerinin bilgisayarlarından</p>
<p class="PNormal">sorgulanıp sorgulanmadığını öğrenmesini istedi. Kısa süre sonra da Bilican’ın</p>
<p class="PNormal">oğlunun kullandığı telefonun numarasının Ankara İstihbarat Şube Müdürlüğü’nün</p>
<p class="PNormal">bilgisayarlarıyla sorgulandığı ortaya çıktı. Sorgulamanın yapılabilmesi için bu</p>
<p class="PNormal">birimde çalışan her polisin ayrı bir şifresi vardı ve şifreleri kimin kullandığı da</p>
<p class="PNormal">İstihbarat Dairesi Başkanlığı sistemlerinde kayıtlıydı. Yasadışı telefon takibi</p>
<p class="PNormal">yapılmasını önlemek için konulmuş bir kuraldı bu.</p>
<p class="PNormal">Yapılan incelemede Ankara İstihbarat Şubesinden 6 polisin şifreleriyle</p>
<p class="PNormal">sorgulamanın yapıldığı belirlenince Uzun, 8 Mart 1999’da bir yazı yazarak</p>
<p class="PNormal">Emniyet Genel Müdürü Bilican’dan, kimlikleri öğrenilen 6 polisin İDB kadrosuna</p>
<p class="PNormal">geçirilerek soruşturma açılmasını istiyordu. Çünkü bu polislere ait şifreleri Ankara</p>
<p class="PNormal">Emniyet Müdür Yardımcısı Osman Ak, İstihbarat Şube Müdürü Ersan Dalman ve</p>
<p class="PNormal">yardımcısı Zafer Aktaş’ın kullandığı belirlenmişti. Uzun, şifreleri kendilerinden</p>
<p class="PNormal">habersiz kullanılan bu polisleri amirlerinin baskısından kurtularak soruşturmanın</p>
<p class="PNormal">doğru yürütülebilmesini istiyordu. Bilican hemen onay verdi. Ancak Ankara</p>
<p class="PNormal">Emniyet Müdürlüğü bu tayine, 1 Mayıs öncesinde çıkabilecek olaylarla ilgili</p>
<p class="PNormal">araştırma yapıldığı bahanesiyle izin vermedi.</p>
<p class="PNormal">Cemaat soruşturması can simidi oldu</p>
<p class="PNormal">Ak ve ekibi deşifre olduklarını anlamış, açılacağından emin oldukları</p>
<p class="PNormal">soruşturmayla da, asıl gizlemek istedikleri telekulak olayının ortaya çıkacağını</p>
<p class="PNormal">90</p>
<p class="PNormal">anlamışlardı. Aydınlık dergisinde 10 Ocak 1999’da yayımlanan bir haberde</p>
<p class="PNormal">Emniyet içinde Fethullahçı örgütlenme iddiaları dile getirilmişti. Bu haberleri ihbar</p>
<p class="PNormal">kabul ederek 4 Şubat 1999’da Sabri Uzun, ertesi gün de Teftiş Kurul Başkanlığı</p>
<p class="PNormal">Ankara Emniyet Müdürlüğü’ne bir yazı göndererek tahkikat yürütülmesini</p>
<p class="PNormal">istemişti. Hatta Sabri Uzun’un başkanlığındaki İDB’den 10 Şubat 1999’da</p>
<p class="PNormal">gönderilen ayrı bir görevlendirme yazısında da “Fethullahçılar Listesi”</p>
<p class="PNormal">gönderilerek Emniyet’teki örgütlenmesinin ortaya çıkarılması için soruşturma</p>
<p class="PNormal">yürütülmesi istenmişti. Ankara Emniyet Müdürü Cevdet Saral ve ekibini bu isteğin</p>
<p class="PNormal">kendilerini kurtarabileceği düşüncesiyle hummalı bir çalışma başlattılar.</p>
<p class="PNormal">Bu arada Cevdet Saral’ın 18 Şubat 1999’da EGM’ye gönderdiği ve şüphelilerin</p>
<p class="PNormal">telefon dinlemelerini de kapsayacak biçimde teknik izlemesi de dâhil olmak üzere</p>
<p class="PNormal">“Planlı İstihbarat Operasyon” başlatılması talebini içeren yazısına 12 Mart 1999</p>
<p class="PNormal">günü yanıt İDB’den geldi. Başkan Sabri Uzun yanıt yazısında hakkında cemaatçilik</p>
<p class="PNormal">suçlaması yöneltilen Emniyet mensuplarının Fethullah Gülen grubuyla bağlantıları</p>
<p class="PNormal">konusundaki çalışmalara yön verme ve destek sunulacağı belirtildikten sonra Planlı</p>
<p class="PNormal">İstihbarat Operasyonu talebinin reddedilerek mevcut yöntemle çalışmanın</p>
<p class="PNormal">sürdürülmesinin uygun olacağını söylüyordu. Yani Uzun, mevzuata göre araştırma</p>
<p class="PNormal">yaparak ortaya konulacak bulgulara göre bu isteğin yerine getirileceğini aksi</p>
<p class="PNormal">durumda teamüllere aykırı davranılacağı uyarısını yapıyordu. Bundan 3 gün sonra,</p>
<p class="PNormal">İDB’nin 15 Mart 1999’da Ankara Emniyeti’ne gönderdiği yazıda da onaya sunulan</p>
<p class="PNormal">raporun, Gülen cemaati içinden ayrılan Eyüp Kayar63 isimli kişinin medyaya</p>
<p class="PNormal">yaptığı açıklamaların dikkate alınmadan hazırlanması eleştiriliyordu.</p>
<p class="PNormal">Ankara Emniyeti çalışıyor!</p>
<p class="PNormal">EGM Necati Bilican’ın oğlunun telefonlarının Saral ekibi tarafından yasadışı</p>
<p class="PNormal">biçimde sorgulandığını ortaya çıkaracak bir soruşturma başlatıldığını öğrenir</p>
<p class="PNormal">öğrenmez, Emniyetteki Fethullahçı örgütlenmeye ilişkin tahkikatla ilgili 1 ay</p>
<p class="PNormal">boyunca hiç sesi çıkmayan Ankara Emniyet Müdürü Cevdet Saral 18 Mart 1999’da</p>
<p class="PNormal">ilgili birimler olan Teftiş Kurulu Başkanlığı ile İDB’ye bir yazı göndermişti.</p>
<p class="PNormal">Fethullah Gülen ve cemaatinin rejim karşıtı olduklarına yönelik ağır tespitleri de</p>
<p class="PNormal">içeren İdeolojik Değerlendirme Raporu’nun da eklendiği, “Fethullah Gülen ve Işık</p>
<p class="PNormal">Tarikatı” konulu B.05.1.EGM. 4.06.00.06 sayılı yazıda şöyle deniliyordu:</p>
<p class="PNormal">63 Uzun yıllar Gülen cemaati içinde yer alan ve Rusya Federasyonu’ndaki cemaate ait bir okulda öğrenim görürken</p>
<p class="PNormal">“başarısızlık” gerekçesiyle atılan Eyüp Kayar 7 Kasım 1998 günü Kanal 6 televizyonunda yayınlanan Ceviz Kabuğu</p>
<p class="PNormal">isimli programda birçok iddiada bulundu. Özetle laiklik karşıtı Fethullah Gülen’in Türkiye Cumhuriyeti’ni yıkmak</p>
<p class="PNormal">için yasadışı bir örgütlemeye gittiği ve Atatürk’e düşman olduğunu belirten Kayar benzer iddiaları içeren bir</p>
<p class="PNormal">mektubunu da Cumhuriyet Gazetesi yazarlarından Hikmet Çetinkaya’ya göndermişti. Çetinkaya’nın, gazetenin</p>
<p class="PNormal">Politika Günlüğü isimli köşesinde 9 Nisan 1997’de yayımlanan iddialar nedeniyle Gülen’in avukatları Üsküdar 1.</p>
<p class="PNormal">Sulh Ceza Mahkemesi’nden, iddiaların gerçek dışı, haysiyet ve şeref kırıcı olduğu gerekçesiyle 13 Mayıs 1997’de</p>
<p class="PNormal">tekzip kararı almıştı.</p>
<p class="PNormal">91</p>
<p class="PNormal">“Değerlendirme raporunun incelenmesinden de anlaşılacağı üzere öncelikle;</p>
<p class="PNormal">Fethullah Gülen hareketinin ve tarikatının örgütsel yapı taşıyıp taşımadığını,</p>
<p class="PNormal">devletin mevcut anayasal nizamını yıkarak yerine şer-i esaslara dayalı bir sistem</p>
<p class="PNormal">kurmayı amaçlayıp amaçlamadığını anlamak için taraftarlarını etkilemede</p>
<p class="PNormal">kullandığı yöntemin ideolojik tahlilinin yapılmasına gerek duyulmuştur.</p>
<p class="PNormal">Fethullah Gülen, alışılmış ‘Din Adamı’ profilinden uzak, din adına farklı</p>
<p class="PNormal">söylemleri bulunan kimi zaman ‘Sfenks’ kadar sessiz, kimi zaman Atatürk’ü övmeye</p>
<p class="PNormal">gerek duyan, kimi zaman 8 yıllık eğitime destek verecek kadar reformcu, rejim</p>
<p class="PNormal">yandaşı ve aydın bir düşünür, kimi zaman da farklı dinlerin temsilcilerine dünya</p>
<p class="PNormal">barışı adına çağrılar yapacak, hatta Papa ile fikir teatisinde bulunabilecek kadar</p>
<p class="PNormal">da enternasyonel yanı güçlü biri olarak görüntüler vermektedir. Tarikat</p>
<p class="PNormal">mensupları da baş imam Fethullah Gülen’den aldıkları fetvalar doğrultusundaki</p>
<p class="PNormal">davranışları ile kendi düşüncelerinin zıttı olanlara karşı ‘hile mubahtır’ yöntemi ile</p>
<p class="PNormal">tedbirler geliştirmektedir.</p>
<p class="PNormal">Fethullah Gülen’nin yeterli bir din eğitimine ve bilgisine sahip olduğu kuşkuludur.</p>
<p class="PNormal">Ama dini bütünüyle bilmeyen fakat itikatlı olduklarına inanan insanları</p>
<p class="PNormal">etkileyebilecek noktayı iyi keşfetmiş, üstün bir zekâ sahibi olduğu söylemleri de</p>
<p class="PNormal">gündemdedir. Âlim olmayı gerektirmeyen dini hikâyeleri ızdırap yüklü ses tonu</p>
<p class="PNormal">eşliğinde, sohbetlerinde gözyaşı suyu ile kişilerin manevi alanlarına nüfuz edecek</p>
<p class="PNormal">şekilde anlatan ve kişileri istediği yöne sevk etmeyi başarması birçok entelektüel</p>
<p class="PNormal">kesimin kendisinden etkilenmesini sağlamıştır.</p>
<p class="PNormal">Özellikle birlik ve beraberliğe her zamankinden daha çok ihtiyaç duyduğumuz ve</p>
<p class="PNormal">2000’li yıllara girmek üzere olduğumuz şu günlerde Türkiye sathını mücadele alanı</p>
<p class="PNormal">olarak değerlendiren ve Türkiye Cumhuriyeti Devletini yıkma, parçalama, en</p>
<p class="PNormal">hafifinden Cumhuriyetin temel niteliklerini değiştirme veya kendine göre yön verme</p>
<p class="PNormal">ya da devlet içinde hâkim güç olma savaşındaki bu gibi organize suç</p>
<p class="PNormal">yapılanmalarını dünlerde olduğu gibi bugünlerde de etkileyip kullanmada ön</p>
<p class="PNormal">planda tuttuğu hedef kitleleri başında, aktiviteleri, heyecanları ve coşkuları ile</p>
<p class="PNormal">gençlerimizin gelmesi son derece düşündürücüdür.</p>
<p class="PNormal">Gençlerimizin ülke menfaatleri ve değerleri açısından hangi noktalarda</p>
<p class="PNormal">bulundukları, nihai hedeflerinin ne olduğu tam olarak belirlenmiş olanlarla</p>
<p class="PNormal">kamûfle yeteneğine sahip bulunan çeşitli maskeler ve kamuoyu desteğiyle devam</p>
<p class="PNormal">etmekte olan ve üzerindeki ‘giz’ perdesi tam olarak kaldırılmamış masumane</p>
<p class="PNormal">görünümlü kimi organizasyonların çekim alanına girmelerine mani olabilecek</p>
<p class="PNormal">ölçülerde uyarmadığımız ve yeterli bilgilere teçhiz edemediğimiz de bir başka</p>
<p class="PNormal">gerçektir. Böyle olduğu içindir ki gençlerimiz halen bir takım kişi ya da legal ve</p>
<p class="PNormal">masumane görünümlü gruplaşmaların etkinliğini arttırma bu kişi veya örgütlerin</p>
<p class="PNormal">hedeflerindeki noktalara ulaşma ve bu yöndeki planlarını hayata geçirmeleri</p>
<p class="PNormal">konusunda cazibe merkezi olmaya devam etmektedir.</p>
<p class="PNormal">92</p>
<p class="PNormal">Gençlerimiz üzerinde oynanan bu oyunlardan da anlaşılacağı gibi teşkilatımız</p>
<p class="PNormal">bünyesinde bulunan başta Polis Koleji ve Akademisi olmak üzere, birçok eğitim</p>
<p class="PNormal">kurumumuz adı geçen tarikatın ilgi alanına girmiş teşkilatlanmaları adeta bir</p>
<p class="PNormal">sistematiğe bağlanmış gibi devam etmektedir. Teşkilat bazında stratejik öneme haiz</p>
<p class="PNormal">Personel, Bilgi İşlem, Eğitim, KOM, Terör ve İstihbarat birimleri ile taşrada</p>
<p class="PNormal">yapılanmaların olduğu yönünde emareler mevcuttur.</p>
<p class="PNormal">Fethullah Gülen cemaatinin devlet içerisindeki yapılanması alışılmış örgütlenme</p>
<p class="PNormal">modelinin dışındadır. Tarikata göre, makamlar öncelikli, kişiler ikinci plandadır.</p>
<p class="PNormal">Bu nedenle kişiler makamlara tercih edilmekte ve gerekirse ya da herhangi bir</p>
<p class="PNormal">nedenle güç durumda, kalındığında kişiler feda edilerek yerlerine hazır tutulan</p>
<p class="PNormal">kendilerinden olan kişilerin getirilmesi için yoğun çaba sarf edilmektedir. Mümkün</p>
<p class="PNormal">olması halinde mevcut bürokrat ya da siyasetçilere hoş görünmek suretiyle</p>
<p class="PNormal">‘Kullanabildiğin sürece ya da sana zarar vermeyecekse istifade et’ taktiği ile</p>
<p class="PNormal">yönetim kademelerini kontrol altında tutmaya çalışmaktadır.</p>
<p class="PNormal">‘Işık Tarikatı’nın teşkilatımız bünyesindeki faaliyetlerini sadece ilgi (d) sayılı yazı</p>
<p class="PNormal">hakkında tahkikat istenen 62 kişinin yürütmediği, listenin içerisinde tarikatla ilgisi</p>
<p class="PNormal">bulunmayan şahısların da olduğu, bu nedenle yapılacak olan tahkikatın sağlıklı</p>
<p class="PNormal">yapılması için mümkün olduğu kadar güvenilir ve kısıtlı personelin</p>
<p class="PNormal">görevlendirilmesi ile zaman tehditli olmaması gerektiği değerlendirilmektedir.</p>
<p class="PNormal">Nitekim mezkûr tarikatta ilgili yapılan yazışmalar ve tahkikat istemi, mensuplar</p>
<p class="PNormal">arasında yoğun panik yaşanmasına neden olmuş hücre evlerinin birçoğunu</p>
<p class="PNormal">güvenlikleri için kapatmış, sosyal yaşantı tarzlarında takiyyeye veya tedbire bağlı</p>
<p class="PNormal">olarak değişkenlikler gözlenmeye başlanmıştır.</p>
<p class="PNormal">Işık Tarikatı’nın yapılanması ve ideolojik boyutu ile teşkilatımız bünyesindeki</p>
<p class="PNormal">faaliyetleri hususundaki çalışmalarımız titizlikle sürdürülmektedir.</p>
<p class="PNormal">Ayrıca konunun DGM kapsamına girip girmediği hususu da araştırılmaktadır.”</p>
<p class="PNormal">ABD’ye hicret etti</p>
<p class="PNormal">Ankara Emniyet Müdürlüğü tarafından hakkında detaylı bir rapor hazırlandığı ve</p>
<p class="PNormal">EGM’ye ulaştığı ve hakkında dava açılabileceği cemaatindeki polisler tarafından</p>
<p class="PNormal">kendisine bildirilen Gülen etrafındaki çemberin giderek daraldığını anlayarak 21</p>
<p class="PNormal">Mart 1999’da tedavi göreceği gerekçesiyle soluğu ABD’de aldı.64 İlginç bir tesadüf</p>
<p class="PNormal">64 Fethullah Gülen 2008 yılında Amerikan İç Güvenlik Kurumu’nun ve Göçmenlik Bürosu’na (USCIS) “olağanüstü</p>
<p class="PNormal">yetenekli eğitimci” statüsünde yeşil kart başvurusu yaptı. Bu başvuruyu yaparken CIA emekli Analiz ve Prodüksiyon</p>
<p class="PNormal">Direktörü, Balkanlar Uzmanı, Washington Üniversitesi öğretim üyesi George Fidas; CIA eski ajanı, Rand Şirketi</p>
<p class="PNormal">danışmanı Graham Fuller; eski ABD Ankara Büyükelçisi, Reagan dönemi CIA başkan adayı Morton Abramowitz;</p>
<p class="PNormal">eski Başbakanlardan Yıldırım Akbulut; eski Milli Eğitim Bakanı Mehmet Sağlam; TÜGİAD yönetim kurulu üyesi</p>
<p class="PNormal">Murat Saraylı; Washington Rumi Forum Başkanı H. Ali Yurtsever; Niagara Foundation (Niagara Vakfı)</p>
<p class="PNormal">Başkanı Kemal Öksüz; bazı ABD üniversiteleri öğretim üyeleri ve bölüm başkanları ile Katolik, Evanjelist, Cizvit</p>
<p class="PNormal">Rum Ortodoks kilise ve tarikat mensupları gibi hayli geniş ve ilginç bir yelpazeden referanslar sunulmuştu. Ancak</p>
<p class="PNormal">Gülen’in başvurusu reddedildi. Avukatları da ABD Göçmenlik Bürosu’na dava açtı. Mahkeme Gülen’in “eğitim</p>
<p class="PNormal">93</p>
<p class="PNormal">aynı günlerde cemaat soruşturmasını yürüten Cevdet Saral ve ekibinin bazı</p>
<p class="PNormal">telefonları yasadışı biçimde izlediğine ilişkin bir ihbar üzerine Emniyet Genel</p>
<p class="PNormal">Müdürlüğü de ayrı bir soruşturtma başlatmıştı. Cemaat yanlıları da perde</p>
<p class="PNormal">arkasından hamlesini yapmış, kendilerine yönelik soruşturmayı yürütenlerin</p>
<p class="PNormal">soruşturulmasını sağlamıştı. Hem de haberleri dahi olmadan. Telekulak ya da</p>
<p class="PNormal">Kocakulak diye anılacak bu olayla soruşturanların soruşturulup cezalandırılmasına</p>
<p class="PNormal">kadar uzayacaktı.</p>
<p class="PNormal">Cemaatçi polisler Gülen’in, hakkında düzenlenen raporun gönderilmesinden 3 gün</p>
<p class="PNormal">sonra ABD’ye gitmesine neden olacak önemli bir bilgi daha vermişlerdi. Bir</p>
<p class="PNormal">televizyon kanalında Hoca Efendi’nin vaaz görüntülerinin olduğu kasetler</p>
<p class="PNormal">yayınlanacaktı. Maltepe Askeri Lisesi öğrencilerinin cemaatini ve kendisini hedefe</p>
<p class="PNormal">oturttuğu Işık Evleri’ne ilgili ifadelerinin Ankara DGM Başsavcılığı’nın yürüttüğü</p>
<p class="PNormal">soruşturma dosyasına girmesinin hemen ardından Nur Cemaati’nin lideri Fethullah</p>
<p class="PNormal">Gülen’in müritlerine yönelik yaptığı konuşma kasetleri, 28 Şubat sürecinin bir</p>
<p class="PNormal">savaş taktiği olarak medyaya sızdırıldı. 18 Haziran 1999’da ATV Haber’de</p>
<p class="PNormal">yayınlanan ve ilk bölümde ele aldığımız kasetlerdeki konuşmalar, Gülen’in</p>
<p class="PNormal">hedefinin devleti ele geçirmek olduğu şeklinde yorumlanmıştı. Hemen ardından</p>
<p class="PNormal">Ankara DGM Başsavcılığı, Emniyet’e Gülen’in başta televizyon kanallarında</p>
<p class="PNormal">yayınlananlar olmak üzere tüm kasetlerinin toplanıp gönderilmesi talimatı verdi.</p>
<p class="PNormal">Fethullahçı polis listeleri nasıl hazırlandı?</p>
<p class="PNormal">Bu arada Ankara Emniyet Müdürlüğü’nün, kapsamlı bir Fethullahçı polis listesi</p>
<p class="PNormal">hazırladığı dedikoduları tüm teşkilata yayılmıştı. Saral ve ekibinin suyu</p>
<p class="PNormal">bulandırarak yaptıkları illegal işin ortaya çıkmasını engellemeye çalıştıklarını</p>
<p class="PNormal">anlayan Sabri Uzun’a bu tespitinde haklı çıkaracak bir telefon gelmişti. 15 Nisan</p>
<p class="PNormal">1999’da arayan Ankara İstihbarat Şubesi’nde komiser olan Z.G.’ydi. Yüzyüze</p>
<p class="PNormal">görüşmek istediği Uzun’a, İDB koridorlarında görünmek istemediğini de belirterek,</p>
<p class="PNormal">Tandoğan’da bir ofis adres verdi. Buluştuklarında Komiser Z.G., “İstihbarat Şube</p>
<p class="PNormal">Müdürlüğü’nde Fethullahçı polisler listesi hazırlanıyor. Ama sağlıklı, doğru</p>
<p class="PNormal">listeler değil. Zaten amaç Murat Bilican’ın oğlunun telefon detay kayıtların</p>
<p class="PNormal">sorgulanıp basına sızdırıldığının ortaya çıkmasını engellemek” dedi. Fethullahçı</p>
<p class="PNormal">polisler listesinin hazırlanmasında kendisine de görev verildiğini belirten Komiser</p>
<p class="PNormal">Z.G., bu listelerin hazırlanmasında görev alan polislere de “Evinizden okul</p>
<p class="PNormal">yıllıklarınızı getirin ve oradaki isimlerden herkes kendi devresindeki Fethullahçı</p>
<p class="PNormal">alanında olağanüstü yeteneklere sahip kişi” olduğuna dair kriterleri yetersiz buldu. Göçmenlik Bürosunu temsil eden</p>
<p class="PNormal">Pensilvanya Eyalet Savcısı Patrick L. Meehan, Gülen’in için “Dini ve siyasi bir figür, akademisyenlere para</p>
<p class="PNormal">ödeyerek kendisi ve hareketi için yazı yazdırıp akademik prestij elde etmek istiyor” ifadelerini kullandı. Gülen</p>
<p class="PNormal">Pensilvanya eyalet mahkemesi kararını temyize götürdü. Temyiz mahkemesi Gülen’in çok büyük ve etkili bir dinci</p>
<p class="PNormal">ve siyasi hareketin bir lideri olduğuna ABD’de yaşamasının Birleşik Devletler’in menfaatine olduğuna hükmederek</p>
<p class="PNormal">Yeşil Kart başvurusunu kabul etti.</p>
<p class="PNormal">94</p>
<p class="PNormal">olanları tespit etsin. 400 kişiyi geçmeyecek bir Fethulahçı listesi hazırlayacağız”</p>
<p class="PNormal">dediklerini de söylüyordu. Uzun öğrendiği bilgileri rapor haline getirerek hemen</p>
<p class="PNormal">EGM Necati Bilican’a gönderdi. Rapor üzerine, Fethullahçı polisler listesi</p>
<p class="PNormal">hazırlayan ekibin tepesinde bulunan isimler İstihbarattan Sorumlu Emniyet Müdür</p>
<p class="PNormal">Yardımcısı Osman Ak, İstihbarat Şube Müdürü Ersan Dalman ve yardımcısı Zafer</p>
<p class="PNormal">Aktaş Emniyet Genel Müdürlüğü’nün 16 Nisan 1999 günlü yazısıyla istihbarat</p>
<p class="PNormal">hizmetlerinden çıkarıldıklarını öğrendi. Ancak İl Emniyet Müdürü Cevdet Saral</p>
<p class="PNormal">ekibine sahip çıktı ve işlemi yerine getirmedi.</p>
<p class="PNormal">Hanefi Avcı’nın Fethullahçı oluşu</p>
<p class="PNormal">Ekibinin, istihbarat hizmetlerinden çıkarılma yazısının geldiği gün Ankara Emniyet</p>
<p class="PNormal">Müdürü Cevdet Saral, ilkiyle benzerlikler taşıyan ikinci bir rapor ve isim listesini</p>
<p class="PNormal">de EGM ve Teftiş Kurulu Başkanlığı ile İDB’ye gönderiyordu. Gönderilen raporda</p>
<p class="PNormal">yazılan tespitler titizlikle hazırlanmıştı ancak aynı özen ekli dosyalarda yer alan</p>
<p class="PNormal">cemaat bağlantılı oldukları öne sürülen emniyet mensuplarını içeren listeler için</p>
<p class="PNormal">gösterilmemişti. Liste 132 kişilik olmasına karşın ismi mükerrer yazılanlar bile</p>
<p class="PNormal">vardı. Bugünden baktığımızda listede yer alan isimlerden ikisi çok ilginçti. Listenin</p>
<p class="PNormal">7. sırasındaki isim, Ergenekon davasının sanıkları arasında yer almadan önce 2001</p>
<p class="PNormal">yılında İstanbul KOM Şube Müdürü görevindeyken Gülen cematine ilişkin</p>
<p class="PNormal">kapsamlı bir soruşturma açmaya çalışacak olan Adil Serdar Saçan’dı. Onun 3</p>
<p class="PNormal">basamak üstünde ise Susurluk skandalı sonrasında yaptığı açıklamalarla gündeme</p>
<p class="PNormal">gelen Hanefi Avcı bulunuyordu. Avcı’nın listeye girmesinin nedeni ne 28 Şubat</p>
<p class="PNormal">sonrası orduyu hedef alan açıklamaları ne de çocuklarının cemaatin okullarından</p>
<p class="PNormal">birinde öğrenim görüyor olmasıydı.</p>
<p class="PNormal">Avcı, Diyarbakır İstihbarat Şube Müdürlüğü’nden sonra Necdet Menzir’in İstanbul</p>
<p class="PNormal">Emniyet Müdürü olduğu dönemde İstanbul’a gelmişti. En bilgili olduğu alan olan</p>
<p class="PNormal">telefon dinlemeleri konusunda İstanbul Emniyetine kurdurduğu sistemle de</p>
<p class="PNormal">İstanbul’da birçok operasyona imza atılmıştı. Ne var ki, kamuoyuna “terör</p>
<p class="PNormal">örgütlerine karşı yürütülen başarı” olarak sunulan bu operasyonlarla ilgili ciddi</p>
<p class="PNormal">haklı gerekçeleri de olan yargısız infaz iddiaları hiç gündemden düşmedi. Avcı,</p>
<p class="PNormal">yazdığı kitapta cemaatçilerle kıyasladığında “büyük saygıyı” hakettiğini söylediği</p>
<p class="PNormal">devrimcilere yönelik gerçekleşen operaksyonlardaki yargısız infaz iddiaları</p>
<p class="PNormal">nedeniyle de cezaevinde olduğu süreçte en çok başı ağrıyan isim oldu. 1995’te</p>
<p class="PNormal">defalarca İstanbul’a gelen İDB Teknik Şube Müdürü Osman Ak, çoğunlukla Hanefi</p>
<p class="PNormal">Avcı’nın evinde misafir oluyordu. Her seferinde de, “Ağabey senin teknik</p>
<p class="PNormal">bilginden yararlanılması gerek. Sana İDB’de ihtiyaç var. Daire Başkanı olarak</p>
<p class="PNormal">gel” diyordu. İki sene sonra da bu oldu. 1997’de Necdet Menzir, Tansu Çiller’in</p>
<p class="PNormal">DYP’sinden milletvekili olarak TBMM’ye girmesiyle boşalan İstanbul Emniyet</p>
<p class="PNormal">Müdürlüğü görevine de Orhan Taşanlar getirilmişti. Bu değişiklikten kısa süre</p>
<p class="PNormal">95</p>
<p class="PNormal">sonra da Hanefi Avcı’ya Ankara’nın yolu göründü. Hanefi Avcı, dönemin</p>
<p class="PNormal">İstihbarat Daire Başkanı Emin Arslan’ın yardımcısı olarak göreve başladı. Göreve</p>
<p class="PNormal">başladıktan bir süre sonra da, kendisini İDB’ye gelmesini en çok isteyen Osman</p>
<p class="PNormal">Ak’ı disiplinsizliği nedeniyle Artvin’e tayin ettirdi. Görev yerinin değiştirilmesini</p>
<p class="PNormal">Fethullahçıların yaptığını söyleyen Osman Ak, 2 yıl sonra da Avcı’dan intikamını,</p>
<p class="PNormal">adını Fethullahçı polisler listesinin 4. sırasına yerleştirerek alacaktı.</p>
<p class="PNormal">Cemaat karşıtları bile listeleri eleştirdi</p>
<p class="PNormal">Saral’ların yaptığı çalışma ve Fethullahçı oldukları öne sürülen isim listeleri o</p>
<p class="PNormal">dönemin “İrtica Avcıları” gibi çalışan Çevik Bir’in kurdurttuğu Batı Çalışma</p>
<p class="PNormal">Grubu’na gönderilmişti. Oradan da bir üst yazı eklenip Başbakanlık Sivil Takip</p>
<p class="PNormal">Kurulu’na gönderilen rapor “gereğinin yapılması için” Emniyet Genel Müdürlüğü</p>
<p class="PNormal">üzerinden kaynağı olan Ankara Emniyet Müdürlüğü’ne kadar geldi. Saral ve Ak</p>
<p class="PNormal">ekibinin hazırladığı listeler her haliyle kişisel hesaplaşma kokuyordu. Kendi</p>
<p class="PNormal">ikballerinin önündeki engeller olan başarılı meslektaşlarını günün şartlarındaki en</p>
<p class="PNormal">iyi yöntem olan Fethullahçı’lıkla suçlamışlardı. Ortalığa saçılan ve Saral ekibinin</p>
<p class="PNormal">denilen raporların yanı sıra, bu çalışmada isimleri belirlenen Emniyet personelinin</p>
<p class="PNormal">listeleri de sürekli basında yer alıyordu. Bir gün 80 ertesi 120 kişinin adı yer alan</p>
<p class="PNormal">listelerdeki Emniyet personelinin sayısı 528’e kadar çıkmıştı. Kamuoyunun</p>
<p class="PNormal">yakından tanıdığı, başarılı operasyonlara da imza atmış Surluk’un en çok konuşan</p>
<p class="PNormal">istihbaratçısı Hanefi Avcı, İstanbul KOM Şube Müdürü Adil Serdar Saçan yine</p>
<p class="PNormal">İstanbul Asayiş Şubesi Cinayet Büro Amiri Şentürk Demiral gibi isimlerin de</p>
<p class="PNormal">listelerde Fethullahçı suçlamasıyla yer alması hem kafa karışıklığı yaratmış hem de</p>
<p class="PNormal">yapılan çalışmanın itibarına büyük darbe vurmuştu. Hatta ideooljik olarak Gülen’in</p>
<p class="PNormal">savunduğu fikirlerin karşısında oldukları bilinen birçok gazeteci de bu listeleri</p>
<p class="PNormal">eleştiren yazılar kaleme aldı. Bu isimlerden birisi de Uğur Dündar’dı. O dönem</p>
<p class="PNormal">Hürriyet gazetesinde yazan Dündar’ın “Mürteciye Bakın”65 başlıklı yazısı</p>
<p class="PNormal">Fethullahçı oldukları öne sürülen polislerin isim listesindeki garipliklere işaret</p>
<p class="PNormal">ediyordu. Yazısında, basına sızdırılan raporda yer alan 84 üst düzey emniyet</p>
<p class="PNormal">görevlisinin, Fethullah Gülen’le bağlantılı olduğu ve bu kişilerin rejim aleyhtarı</p>
<p class="PNormal">faaliyetlerde bulunduklarının belirten Dündar, “Emniyet teşkilatında büyük</p>
<p class="PNormal">huzursuzluğa neden olan ‘Fethullahçılar Listesi’ dikkatlice incelendiğinde, son</p>
<p class="PNormal">dönemde mafya ve çetelerle mücadelede, eşi görülmedik başarılara imza atan bazı</p>
<p class="PNormal">polis şeflerinin adlarının, rapora monte edildikleri anlaşılıyor. Bunlar arasında</p>
<p class="PNormal">hemen göze çarpan isimler Organize Suçlar ve Kaçakçılıkla Mücadele Dairesi</p>
<p class="PNormal">Başkanı Emin Arslan ve onun yardımcılarıyla, İstanbul Emniyet Müdürlüğü</p>
<p class="PNormal">Organize Suçlar Şubesi Müdürü Adil Serdar Saçan...” diyordu. Sadece bu isimlerin</p>
<p class="PNormal">65 Hürriyet Gazetesi, 30 Mayıs 1999</p>
<p class="PNormal">96</p>
<p class="PNormal">son dönemde birçok yolsuzluk, cinayet, dolandırıcılık gibi 170 ayrı başarılı</p>
<p class="PNormal">operasyona imza attığını anımsatan Dündar, “…Bu ekip, şimdi karalanarak pasifize</p>
<p class="PNormal">edilmek isteniyor. Karalama yöntemi de konjonktüre uygun olarak seçilmiş:</p>
<p class="PNormal">Fethullah Gülen cemaatinde yer alıp irticai faaliyette bulunmak. Yani rejim için</p>
<p class="PNormal">tehlike ve tehdit oluşturmak. İddia çok vahim. Bu ağır ithamları kaleme alanlara</p>
<p class="PNormal">sormak gerekir: Siz devletin polisi olduğunuza göre, irticai faaliyette bulunduğunu</p>
<p class="PNormal">belirlediğiniz Fethullah Gülen’i, bugüne kadar niçin yakalayıp sorgulamadınız? Bu</p>
<p class="PNormal">çok önemli olguyu, bazı başarılı meslektaşlarınızı töhmet altında bırakacak</p>
<p class="PNormal">raporlarla nasıl sınırlı tuttunuz?” diye yazmıştı.</p>
<p class="PNormal">O dönem bu listeleri eleştirenlerden biri de, Ergenekon soruşturmasının tutuklu</p>
<p class="PNormal">sanıklarından gazeteci Tuncay Özkan’dı. Her fırsatta, Fethullah cemaatine mensup</p>
<p class="PNormal">polislerin komplosu ile tutuklandığını dile getiren Özkan Radikal gazetesinde</p>
<p class="PNormal">yazdığı yazısında66 Fethullahçı polisler raporunun yapılan yasadışı bir uygulamayı</p>
<p class="PNormal">perdeleyip, bu amaca ulaşmak için kullanıldığını öne sürdüğü yazısında,</p>
<p class="PNormal">“…Ankara’da hazırlanan Fethullahçı polisler listesinde Emniyet Genel</p>
<p class="PNormal">Müdürlüğü’nde daire başkanı olarak görev yapanlar, Alevi kökenli olanlar,</p>
<p class="PNormal">Fethullah Gülen’den çok ‘Yeni Rakı’yı sevenler de var. Ama hepsi Fethullahçı</p>
<p class="PNormal">oluveriyorlar. Neden? Sanki durum öyle gerektirdiği için birileri okul yıllıklarını</p>
<p class="PNormal">önlerine açıp liste yapmışlar. Sonra, bazı abileri uyardıkları için, o listeleri 1992</p>
<p class="PNormal">yılında hazırlanan Fethullahçılar raporlarında adı geçenlerle birleştirivermişler.</p>
<p class="PNormal">Aslında bu olayların gizlenen yönlerini Ankara DGM’nin savcı kadrolarının bildiği</p>
<p class="PNormal">kesin. Silahlı Kuvvetler’den de bilenler var. Çünkü bu raporlar oralara da</p>
<p class="PNormal">gönderilmiş” diye yazacaktı.</p>
<p class="PNormal">Hem Fethullah cemaatin yapısını hem de Türkiye’deki istihbarat örgütlerini iyi</p>
<p class="PNormal">bilen gazetcilerden Avni Özgürel de Radikal Gazetesinde yayımlanan “Polis polisin</p>
<p class="PNormal">kurdudur”67 başlıklı yazısında eleştiri yöneltenler arasındaydı. Ortaya çıkan</p>
<p class="PNormal">telekulak skandalını analiz ettiği yazısında Fethullahçı polisler listesine değinenen</p>
<p class="PNormal">Özgürel, “…Ankara Emniyet Müdürü Cevdet Saral ve ekibinin ekseninde ortaya</p>
<p class="PNormal">çıkan tablonun hedefi ne Fethullahçılar, ne Yeşil, ne de Özal Baysal. Telefon</p>
<p class="PNormal">izlemenin tek amacı var: Bürokraside arzulanan hedeflere ulaşmakta faydası</p>
<p class="PNormal">olacağı düşünülen siyasilere özel bilgi taşıyıp onları borçlandırmak… Bilican’ın</p>
<p class="PNormal">‘kol kırılır yen içinde kalır’ mantığıyla soruşturma yapılmaması eğilimi içine</p>
<p class="PNormal">girmesi. Ama izlemeyi yapan alt düzeydeki emniyetçiler görevlerinden alınınca,</p>
<p class="PNormal">onların feryatlarıyla ip koptu. Fethullahçı izlemesi ve raporu işte bu feryatların yol</p>
<p class="PNormal">açacağı sonuçları gören Ankara Emniyeti’nin ayaküstü bulduğu bahane. Öylesine</p>
<p class="PNormal">eller ayaklara dolaşıyor ki, listeye koyulan isimlerden birinin Alevi, birkaçının</p>
<p class="PNormal">askerde, kiminin Bosna’ya tayin edilmiş olduğu bile araştırılamıyor, aceleden aynı</p>
<p class="PNormal">isim birkaç kez yazılıyor. Müfettişlere Fethullahçılar Raporu konusunda bilgi veren</p>
<p class="PNormal">66 Radikal Gazetesi,8 Haziran 1999</p>
<p class="PNormal">67 Radikal Gazetesi 8 Haziran 1999</p>
<p class="PNormal">97</p>
<p class="PNormal">bir emniyetçi, “Bizden teşkilatın albümleri ve iç hizmet için hazırlanan rehberler</p>
<p class="PNormal">istendi, liste hazırlandı. Hatta Ferruh Tankuş’un hatırı için İstanbul’da onu kovan</p>
<p class="PNormal">Müdür Muavini Ahmet Pek’in adı da eklendi” tespitlerinde bulunuyordu.</p>
<p class="PNormal">İstihbaratçı asker : “Cemaat aklanmak istense böyle yapılırdı”</p>
<p class="PNormal">Gerçekten de raporda ifade edilmese de Saral ve ekibi hayli beceriksiz ve bilgisizce</p>
<p class="PNormal">davranmışlardı. Emniyet tarihinin en büyük cemaat soruşturmasını yürütüyormuş</p>
<p class="PNormal">gibi görünen ekip kendi başlarını yakmak bir yana belki de gerçekten Emniyet</p>
<p class="PNormal">içinde örgütlü bulunan bir yapıyı ortaya çıkarmak fırsatını da kaçırmış oluyordu.</p>
<p class="PNormal">İşin daha da ilginci, öğrencilik döneminden bu yana tarikat ya da cemaat bağlantısı</p>
<p class="PNormal">olmayan, namazında niyazında olan herkesin adlarının yazılması istenen listeleri</p>
<p class="PNormal">hazırlamaları için kurulan 6 kişilik komisyonda yer alanların iki komiser iddiaya</p>
<p class="PNormal">göre zaten Fethullah cemaatindendi. Konuyu araştıran komisyonda yer alanlardan</p>
<p class="PNormal">birisi dönemin KOM Dairesi Başkanı olan Emin Arslan’a, “Bize 1 hafta içinde</p>
<p class="PNormal">listeleri oluşturun diye emir verdiler. Hem komisyonda yer alanların iki komiser de</p>
<p class="PNormal">zaten cemaatçi ve konuyu saptırıyorlar. Bu yüzden yalan yanlış listeler çıkacak</p>
<p class="PNormal">ortaya” diye dert yandı. Bunun üzerine Arslan, KOM Başkanlığı’nın bağlı olduğu</p>
<p class="PNormal">Emniyet Genel Müdür Yardımcılarından Halil Tuğ’a konuyu anlatarak uyarmasını</p>
<p class="PNormal">istedi. Hemen telefon açan Halil Tuğ, gizli yürütülen bu soruşturmayla ilgili aldığı</p>
<p class="PNormal">bilgileri aktardıktan sonra Cevdet Saral’a, “Nereden duyduğumu sorma ama</p>
<p class="PNormal">yürüttüğünüz Fethullahçılıkla ilgili soruşturma aceleye getirilmez. Yanlış kişileri</p>
<p class="PNormal">suçlayabilirsiniz. İnanç sahibi olduğu için sadece namaz kılan ama cemaatle ilgisi</p>
<p class="PNormal">olmayan kişilere kara çalabilirsiniz. Eğer listeleriniz doğruysa sonuna kadar</p>
<p class="PNormal">yanınızdayım ama yanlışsa da iki elim yakanızda olur” uyarısında bulundu. Genel</p>
<p class="PNormal">Müdür Yardımcısı’ndan gelen uyarıdan çok, görev alanlar dışında Emniyetin</p>
<p class="PNormal">tepesindeki birkaç kişinin bildiği gizli yürütülen soruşturmayı Halil Tuğ’un nasıl</p>
<p class="PNormal">bildiğini öğrenmeye çalışan Saral, bilginin kaynağı olduğunu öğrendikleri Emin</p>
<p class="PNormal">Arslan’a, yardımcısı Osman Ak’la birlikte tavır aldılar. Arslan’ın da cemaate yakın</p>
<p class="PNormal">birisi olduğunu ve soruşturmayı engellemek istediğini bile düşündüler. Gerçekten</p>
<p class="PNormal">de aralarında Adil Serdar Saçan’dan Hanefi Avcı’ya kadar birçok ismin yer aldığı</p>
<p class="PNormal">hazırlanan listedekilerin yarıdan fazlasının Fethullahçılıkla ilgisi olmayan kişiler</p>
<p class="PNormal">olduğu yıllar sonra öğrenilebildi. Emin Arslan, Genelkurmay’da İstihbarata bakmış</p>
<p class="PNormal">bir subayın yıllar sonra bir sohbet sırasında bu olayla ilgili kendisine söylediklerini</p>
<p class="PNormal">şöyle anlatıyordu: “Cevdet Saral ve Osman Ak’ı tanımasam Fethullah Gülen’in</p>
<p class="PNormal">Emniyet örgütlenmesini aklamak için bu listeleri yapmışlar derdim. Osman Ak’ın</p>
<p class="PNormal">hırsı, kendilerinin yaptığı telekulak skandalını kapatmak için savunma içgüdüsü,</p>
<p class="PNormal">Fethullah Gülen Cemaati’nin kamuoyunda itibar kazanmasına sebep oldu. Bu</p>
<p class="PNormal">yüzden, Gülen Cemaati’ne en büyük hizmeti Osman Ak ve ekibi yapmıştır. Sırf bu</p>
<p class="PNormal">özensizlik yüzünden alakasız isimler de listelere girdi. Adları yazılanlardan birçoğu</p>
<p class="PNormal">98</p>
<p class="PNormal">da Sadettin Tantan’ın İçişleri Bakanlığı sırasında yapılan yolsuzluk</p>
<p class="PNormal">operasyonlarına imza atmış ya da görev almış dürüst, çalışkan polislerdi. Sen bu</p>
<p class="PNormal">isimleri de o listelere yazarsan kamuoyunun gözünde, ‘Bu Fethullahçılar da</p>
<p class="PNormal">korkulacak adamlar değilmiş. Ne güzel dürüst işler yapıp yolsuzlukları</p>
<p class="PNormal">engelliyorlar’ algısı yaratıp cemaatçiliği halkın gözünde meşru hale de getirmiş</p>
<p class="PNormal">olursun ve bu yapıldı.”</p>
<p class="PNormal">Gülen ve cemaati için DGM’ye suç duyurusu</p>
<p class="PNormal">Emniyet içindeki Fethullahçı kadrolara adeta savaş açmış gibi görünen Cevdet</p>
<p class="PNormal">Saral ve yardımcısı Osman Ak kısa süre sonra başına geleceklerden habersiz,</p>
<p class="PNormal">incelemeleri doğrultusunda yaptırdığı tespitleri içeren fezlekeyi Ankara DGM</p>
<p class="PNormal">Başsavcılığı’na göndererek suç duyurusunda bulundu. İlk kısmında, bir kaç sayfa</p>
<p class="PNormal">önce yer verdiğimiz, Saral’ın 18 Mart 1999’da, Teftiş Kurulu Başkanlığı ile İDB’ye</p>
<p class="PNormal">gönderdiği “Fethullah Gülen ve Işık Tarikatı” konulu yazının giriş bölümü bulunan</p>
<p class="PNormal">ve Gülen cemaatine yönelik ağır iddialar içeren 21 Nisan 1999 tarihli suç duyurusu</p>
<p class="PNormal">uyarınca Savcı Nuh Mete Yüksel tarafından dava açılacak ve hatta davanın temelini</p>
<p class="PNormal">de bu fezleke ve gönderilen yazılar oluşturacaktı.</p>
<p class="PNormal">Fezlekede şunlar yazıyordu:</p>
<p class="PNormal">“…Fethullah Gülen cemaatinin devlet içerisindeki yapılanması alışılmış</p>
<p class="PNormal">örgütlenme modelinin dışındadır. Tarikata göre makamlar öncelikli, kişiler ikinci</p>
<p class="PNormal">plandadır. Bu nedenle kişiler makamlara tercih edilmekte ve gerekirse ya da</p>
<p class="PNormal">herhangi bir nedenle güç durumda kalındığında kişiler feda edilerek yerlerine</p>
<p class="PNormal">hazır tutulan kendilerinden olan kişilerin getirilmesi için yoğun çaba sarf</p>
<p class="PNormal">edilmektedir. Mümkün olmaması halinde mevcut bürokrat ya da siyasetçilere hoş</p>
<p class="PNormal">görünmek suretiyle kendi tabirleri ile ‘Kullanabildiği sürece ya da sana zarar</p>
<p class="PNormal">vermeyecekse istifade et’ taktiği ile yönetim kademelerini kontrol altında tutmaya</p>
<p class="PNormal">çalışmaktadırlar.</p>
<p class="PNormal">‘Işık Tarikatı’ olarak adlandırdığımız Fethullah örgütlenmesinin yol göstericilik ve</p>
<p class="PNormal">irşad edicilik şeklinde tanımlanan yapısının dışında; Fethullah Gülen’in kendi</p>
<p class="PNormal">deyimi ile ‘Dava adamı ne muzafferiyetinde ne de mağlubiyetinde tavrını</p>
<p class="PNormal">değiştirmez… Her yüce davada, yerinde sebat edip cepheyi koruma bir yiğitlik</p>
<p class="PNormal">nişanesidir’ tarzındaki karakter telkini ile ‘İbni Erkam ( Işık ) evlerinde</p>
<p class="PNormal">yetiştirilmeden sabırla pişirip olgunlaştırmadan yapılacak her şey ham hayaldir’</p>
<p class="PNormal">şeklinde mensuplarına ihtiyat telkin eden, söylemleri gibi birçok beyanı ışığında</p>
<p class="PNormal">‘Işık Tarikatına’ geçirilmiş örgütsel yapı ortaya çıkacaktır.</p>
<p class="PNormal">Marksist literatürde, genelde ‘militan’ olarak adlandırılan tiplerin</p>
<p class="PNormal">yetiştirilmesindeki telkin ve inandırma yöntemleri ile Fethullah Gülen’in ‘Işık</p>
<p class="PNormal">Evleri’ ya da ‘Işık Kışlaları’ diye tanımladığı ve ‘Bayrak yere düşmüştür oradan</p>
<p class="PNormal">kaldırılmalıdır’ şeklinde örtülü olarak Türkiye Cumhuriyeti’nin kuruluşundan</p>
<p class="PNormal">99</p>
<p class="PNormal">önceki döneme gönderme yaptığı ve büyük bir titizlikle gizlemeye çalıştığı hedefi</p>
<p class="PNormal">için ‘Hizmet insanı gönül verdiği dava uğrunda kandan, irinden dar yolları geçip</p>
<p class="PNormal">gitmeye azimle ve kararlı; varım hedefine ulaştığında da sahibine verecek kadar</p>
<p class="PNormal">olgun ve yüce yaratıcıya edepli ve saygılı… Muvaffakiyetinden ötürü alkışlayacağı</p>
<p class="PNormal">kimseleri de putlaştırmayacak…’ şeklindeki izahı hem mücadelenin tarzını</p>
<p class="PNormal">anlatmaya, hem de lidere tabi olmak suretiyle ondan irşad ve emir beklemeye telkin</p>
<p class="PNormal">ettiği açıkça ortadadır.</p>
<p class="PNormal">Esasında yazının ekindeki rapordan da anlaşılacağı gibi Fethullah Gülen’in</p>
<p class="PNormal">kitaplarında gerçek niyetini gizlemek için kullandığı bazı kelimelerin yerine,</p>
<p class="PNormal">gerçekte onun niyetini ihtiva eden sözcükleri koyduğumuzda çok kullandığı, ancak</p>
<p class="PNormal">ne olduğunu bir türlü izah etmediği ‘hedef’inin gelecekte zümre hâkimiyetini</p>
<p class="PNormal">hedefleyen teokratik bir rejim olduğu hemen anlaşılmaktadır.</p>
<p class="PNormal">‘Şeriat yerine İslam, Cumhuriyet dönemi yerine talihsiz dönem veya karanlık ya da</p>
<p class="PNormal">upuzun hicranlı dönem, militan yerine hizmet erleri ya da Işık erleri veya Işık</p>
<p class="PNormal">süvarileri, laik kesimler yerine karşı cephe veya hasım cephe, Cumhuriyet dönemi</p>
<p class="PNormal">yöneticileri yerine o kafalar, Atatürk dönemi ya da İsmet İnönü dönemi yerine</p>
<p class="PNormal">mabede giden yolların kapatıldığı zaman dilimi, şeriat düzeni yerine hedef, Atatürk</p>
<p class="PNormal">yerine deccal şeklinde deyimler’ hedefinin ne olduğunu açıklamaya yeterlidir.</p>
<p class="PNormal">Militanlarına nasihatlerde bulunurken ya da eleştirel boyutlara girdiği konularda</p>
<p class="PNormal">adeta ölçüyü kaçırdığını fark etmişçesine İslami sürecin arkasına saklanarak</p>
<p class="PNormal">Cahiliye dönemi veya Müslümanlığın ilk dönemleri ile tanınmış İslam âlimleri ve</p>
<p class="PNormal">onların içtihatlarından veyahut haçlı zihniyetinden örnekler vermesi, gerçek niyeti</p>
<p class="PNormal">saklama bakımından geçmiş dönemlere indirgediği düşüncelerini takiyye kuralı ile</p>
<p class="PNormal">günümüze aktarmaktadır.</p>
<p class="PNormal">Fethullah Gülen, henüz evrim aşamasında olduklarını, daha devrim aşamasına</p>
<p class="PNormal">geçemediklerini eserlerinin satır aralarına sıkıştırıldığı düşüncelerinde ima</p>
<p class="PNormal">etmektedir.</p>
<p class="PNormal">Şu anda yeteri kadar güçlü olmadıklarını ifade ettiği örgütsel seviyelerine Marksist</p>
<p class="PNormal">anlatımlarla tanımlarsak stratejik savunma aşamasından stratejik denge aşamasına</p>
<p class="PNormal">hızla yol aldıklarını, bunun içinde zaten ‘mevsimin ve ortamın müsait olduğunu</p>
<p class="PNormal">eğer bir muhalif rüzgâr esmezse, arzulanan hedefe ulaşmakta güçlük</p>
<p class="PNormal">çekilmeyeceğini’ belirtirken endişesini de açıklamaktan çekinmediği, ekli raporun</p>
<p class="PNormal">muhtelif bölümlerinde görülecektir.</p>
<p class="PNormal">Zira Fethullah Gülen için kuvvet dengesi çok önemlidir. Ona göre ‘aksiyoner</p>
<p class="PNormal">olmayan’ Müslüman görevini yapmamaktadır. Yani, atadan dededen öğrenilen</p>
<p class="PNormal">Müslümanlık, sadece teoride kalmakta ve ‘karşı cephe’nin ‘karanlık emellerine’</p>
<p class="PNormal">hizmet etmektedir. Bunun için de mutlaka Müslümanların kuvvet dengesini</p>
<p class="PNormal">kurmaları ve harekete geçmeleri gerekmektedir’ derken oluşturduğu cepheyi</p>
<p class="PNormal">uyarmakta ve bir anlamda dinsel bölücülüğü netleştirmektedir.</p>
<p class="PNormal">100</p>
<p class="PNormal">Fethullah Gülen’in genel olarak askeri terminolojide kullanılan kışla, süvari, er,</p>
<p class="PNormal">cephe, ordu, mevzi, kuvvet, nefes, asker gibi kelimeleri kitaplarında özenle seçerek</p>
<p class="PNormal">sıkça kullanması dikkat çekicidir.</p>
<p class="PNormal">Tarikat liderinin 1950’li yıllara atıfta bulunarak Said-i Nursi’yi ‘karşı cepheye</p>
<p class="PNormal">aksiyoner tavır almamak’ gerekçesiyle üstü kapalı eleştirerek, ‘…50’li yıllardan bu</p>
<p class="PNormal">yana tam 40-45 yıl geçmiştir. O dönemde, 10 yaşında olanlar şayet mevsimi</p>
<p class="PNormal">geldiğinde üniversite okusalardı şimdi zirvelerde ya da zirveleri zorlayan</p>
<p class="PNormal">konularda olacaklardı. 20 yaşında olanlar 60-65 yaşında olacaklardı ki bu da</p>
<p class="PNormal">onların başbakanlar, reis-i cumhurlar seviyesinde en olgun dönemlerini yaşıyor</p>
<p class="PNormal">olmaları demektir…’ ifadesi ile devleti diğer önemde mevkileri ile en üst düzeyde</p>
<p class="PNormal">ele geçirmeye amaçladığı anlaşılmaktadır.</p>
<p class="PNormal">‘…Bir yandan hasım cepheyi mükemmel işleyen haber alma teşkilatıyla içinden</p>
<p class="PNormal">tanırken, öte yandan da hasım cephenin faaliyetleri kendi içimizde sürdürmesine</p>
<p class="PNormal">müsaade edilmemeli…’ tarzındaki mantalitesi ile de emniyet ve istihbarat</p>
<p class="PNormal">birimlerini ele geçirme teşebbüsündeki niyeti açıkça ortaya çıkmaktadır.</p>
<p class="PNormal">Yazının ekinde pasajlar şeklinde alınan ve konunun bütününden kopmayan</p>
<p class="PNormal">düşüncesi ile anlatıları okunduğunda Fethullah Gülen’ in nelere özlem duyduğu</p>
<p class="PNormal">net olarak anlaşılacaktır.</p>
<p class="PNormal">Fethullah Gülen değişik kitaplarında geçen Işık Evleri ya da Işık Kışlaları veya Işık</p>
<p class="PNormal">Süvarileri, Işık Erleri gibi tabirleri sık sık kullanarak ‘bir örgütsel yapılanma’</p>
<p class="PNormal">içerisinde olduğu teşhisine kuvvet kazandırmaktadır.</p>
<p class="PNormal">Örgütsel yapının ekli raporda da görüleceği gibi genel hatları bizzat Fethullah</p>
<p class="PNormal">Gülen tarafından çizilmiştir.</p>
<p class="PNormal">Işık Tarikatı’ndan koparak bir televizyonun ‘Ceviz Kabuğu’ adlı programında</p>
<p class="PNormal">kamuoyuna yönelik itiraflarda bulunan ancak, hakkında şu ana kadar herhangi bir</p>
<p class="PNormal">işlem yapılmayan Eyüp Kayar isimli şahsın Fethullahçılık (Işık Tarikatı)</p>
<p class="PNormal">örgütlenmesi ile ilgili yaptığı açıklamalar genel hatları şu ana kadar inceleme ve</p>
<p class="PNormal">araştırmaları teyit eder beyanlar olması bakımından büyük önem taşımaktadır.</p>
<p class="PNormal">Eyüp Kayar’ın beyanları özetlendiğinde ‘Işık Evleri’ cemaat mensuplarının</p>
<p class="PNormal">yaşadığı evler, hücre evleri mahiyetinde, Fethullah Gülen’e göre kapıları kilit</p>
<p class="PNormal">vurulmuş zaviyelerin, kışlaların, tekkelerin görevini yapan evlerdir. Bu evlere giriş</p>
<p class="PNormal">ve çıkışlar mümkün olunca gizlilik içinde yapılır.</p>
<p class="PNormal">Işık Evlerinden sorumlu bir ev imamı vardı. Bu imamlar 6 ayda veya 1 yılda</p>
<p class="PNormal">değişir. Evin maddi girdisi ve çıktısıyla ilgilenir yukarıdaki imamlara rapor verir,</p>
<p class="PNormal">bu evlerde genelde 4 -5 kişi yaşar umumiyetle kiralanır. Evlerde insanlara</p>
<p class="PNormal">yaklaşım tarzları özellikle öğretilir, Fethullah Gülen’ in sesli ve görüntülü kasetleri</p>
<p class="PNormal">izlenir, lise ve üniversite öğrencileri kalır.</p>
<p class="PNormal">Cemaat üç sacayak üzerine kurulmuştur. Işık Evler, ağabeyler ve talebeler. Bu</p>
<p class="PNormal">evlerde belirli bir sure kalan örgencilerin beklenen düzeye geldiği anlaşılınca</p>
<p class="PNormal">cemaate adam kazandırması istenir.</p>
<p class="PNormal">101</p>
<p class="PNormal">Yeni ilişki kurulan örgenciler ders çalışma bahanesi ile evlere davet edilir,</p>
<p class="PNormal">öğrencilere dersleri konusunda yardımcı olunur. Zamanla bu öğrenciler sesli ve</p>
<p class="PNormal">görüntülü kasetler izletilir ve Fethullah Gülen’in kitapları okunur.</p>
<p class="PNormal">Cemaat mensuplarına kendilerinin beklenen nesil, beklenen cemaat Türkiye’yi</p>
<p class="PNormal">kurtaracak cemaat, Peygamberin hadisi ile övülmüş cemaat olduğu</p>
<p class="PNormal">vurgulanmaktadır.</p>
<p class="PNormal">Bu cemaat ikinci ilklerdir. Birinci ilkler Peygamberimiz ve arkadaşları, ikinci ilkler</p>
<p class="PNormal">de bu cemaat mensuplarıdır.</p>
<p class="PNormal">Cemaat 1992 yılından sonra çok hızlı gelişmeye başladı. Cemaat ‘söyleyemiyorsan</p>
<p class="PNormal">söylet’ taktiği çerçevesinde cemaat liderine herkes hüsnü kabul göstermeye,</p>
<p class="PNormal">hoşgörü ile bakmaya başladı.</p>
<p class="PNormal">Bayrak yere düşmüştür, ayaklar altına alınmıştır. Tekrar bu bayrağın yerden</p>
<p class="PNormal">kaldırılması ellere alınması omuzlarda taşınması, uzaya götürülmesi meselesi bu</p>
<p class="PNormal">cemaat yapacaktır.</p>
<p class="PNormal">Fethullah Gülen ve cemaati hiçbir lakabı kabul etmezler. Her zaman radikal</p>
<p class="PNormal">İslam’dan farklı olduklarını vurgularlar. Biz farklıyız radikal İslamcılardan</p>
<p class="PNormal">farklıyız, bize hoş görü ile davranmazsanız radikal İslam güçlenir.</p>
<p class="PNormal">Cemaatin en güçlü olduğu eğitim öğretim kurumları, Işık Evleri, yurtlar, kolejler,</p>
<p class="PNormal">finans kurumları holdingler, talebeler, mesleki örgütlenme şeklinde de doktorlar,</p>
<p class="PNormal">öğretmenler, polisler gibi.</p>
<p class="PNormal">Siyaset alanında da örgütlenme vardır fakat bu sempatizan bazındadır. Basın yayın</p>
<p class="PNormal">alanında cemaat çok güçlüdür. Zaman, Sızıntı, Yeni Ümit, Ekoloji, Aksiyon, STV,</p>
<p class="PNormal">Burç FM gibi örgütlenmeler vardır. Ayrıca prodüksiyon şirketleri vardır.</p>
<p class="PNormal">Kadın kolları örgütlenmesi vardır. Kadın cemaat mensuplarına Şakirde, erkek</p>
<p class="PNormal">cemaat mensupların Şakird denir.</p>
<p class="PNormal">Alınan kararlara mutlak uyulma zorunluluğu vardır. Uymayanlara fırça atılır,</p>
<p class="PNormal">şefkat tokadı ile tehdit edilir cemaatten uzaklaştırılır.</p>
<p class="PNormal">Cemaatin Finans Kaynakları</p>
<p class="PNormal">Cemaat mensuplarından alınan aidatlar iş adamlarından, esnaftan, cemaate yakın</p>
<p class="PNormal">kişilerden toplanan paralar ve diğer ticari kuruluşlardan elde edilen gelirler</p>
<p class="PNormal">oluşturulduğu.</p>
<p class="PNormal">Cemaatin Hiyerarşik Yapısı</p>
<p class="PNormal">1- İstişare grubu: (7) kişiden oluşur Başkanlığını Fethullah Gülen yapar</p>
<p class="PNormal">2- Dünya İmamı: İstişare grubundan biridir. Görevi dünyadaki bölge ve ülke</p>
<p class="PNormal">imamlarını atamak istişare sonucu alınan kararları uygulamaktadır.</p>
<p class="PNormal">3- Coğrafi Bölge İmamı: Bir dünya coğrafi bölgesinden sorumlu olan kişidir (Orta</p>
<p class="PNormal">Asya imamı Doğu Pasifik İmamı gibi.</p>
<p class="PNormal">102</p>
<p class="PNormal">4- Ülke İmamı: Bir ülkenin tamamından sorumlu olan kişidir. (İngiltere, Fransa,</p>
<p class="PNormal">Türkiye gibi).</p>
<p class="PNormal">5- Bölge İmamı: Bir coğrafi bölgeden sorumlu kişidir.( Marmara bölgesi, Ege</p>
<p class="PNormal">bölgesi, Karadeniz bölgesi gibi)</p>
<p class="PNormal">6- İl İmamı: Bir ilin tamamından sorumlu kişidir.</p>
<p class="PNormal">7- İlçe İmamı: İlçenin tamamından sorumlu olan kişidir.</p>
<p class="PNormal">8- Semt İmamı: Semtten sorumlu kişidir.</p>
<p class="PNormal">9- Mahalle İmamı: Mahalleden sorumlu olan kişidir.</p>
<p class="PNormal">10- Ev İmamı: Evden veya yurttan sorumlu olan kişidir.</p>
<p class="PNormal">11- Serrehberler</p>
<p class="PNormal">12- Belletmenler.</p>
<p class="PNormal">13- Öğrenciler ve cemaat mensupları.</p>
<p class="PNormal">Eğitim ve öğretimde başı çeken Işık Evleri’dir. Işık Evleri kökünü Hz. Muhammet</p>
<p class="PNormal">devrinden alır. Fethullah Gülen bu evleri Işık Evleri olarak niteler, vaazlarında ve</p>
<p class="PNormal">kitaplarında bu evlere İbn-i Erkam evleri der. İbn-i Erkam sahabedir. Hz.</p>
<p class="PNormal">Muhammet’i herkesin dışladığı bir vakitte evine almıştır. İbn-i Erkam evlerinde</p>
<p class="PNormal">yetişmede sabırla pişip olgunlaşmadan yapılan her şey ham hayaldir. Bu evler</p>
<p class="PNormal">cemaatin hücreleri durumdadır. Hiyerarşik sistemin yaratılışa uygun</p>
<p class="PNormal">prensiplerinin devlet bazında temsil edilmesinin ilk adımı ilk şartı olan evlerdir.</p>
<p class="PNormal">Müjde ve Müşlunur en karanlık ve karamsar günlerinde billur bir avize gibi asılı</p>
<p class="PNormal">durduğu evlerdir. Ahir zamanda gelerek tahrip eden Deccalin bir daha hortlamak</p>
<p class="PNormal">üzere öldürüldüğü evdir.</p>
<p class="PNormal">Her evin bir programı vardır. Her iş bu program dâhilinde yapılır. Atatürk’e ait</p>
<p class="PNormal">hiçbir kitap okunmaz ve okutulmaz.</p>
<p class="PNormal">Fethullah Gülen’e mehdi nazari ile bakılır. Mehdi ahir zamanda bayrağı yere</p>
<p class="PNormal">düştüğü vakitte zuhur edecek ve beklenen cemaatin başına geçerek bayrağı</p>
<p class="PNormal">kaldıracak. Cemaat içinde Atatürk için ‘Beton Kemal, Kefere Deccal, Öküz</p>
<p class="PNormal">Aleyhisselam’ gibi ağır lakaplar kullanılır.</p>
<p class="PNormal">Fethullah Gülen yurtdışına giden talebeler için hicret eden kişiler kelimesini</p>
<p class="PNormal">kullanıyor. İkinci ilklerin beklenen cemaatin vazifesi de Hz. Muhammet’in</p>
<p class="PNormal">yaptıklarının aynısını yapmaktır.</p>
<p class="PNormal">Fethullah Gülen’ın ölçü (1) adlı kitapçığının 60. sayfasında ‘Yerinde durup</p>
<p class="PNormal">mevziini koruma, düşmanı aşt etme hedefe varmanın en birinci vazifesidir, cepheyi</p>
<p class="PNormal">terk edip ayrılanlar ise yerlerinden ayrıldıkları andan itibaren kaybetme yoluna</p>
<p class="PNormal">girmiş sayılırlar’ tarzındaki telkin ile ciddi bir (cephe) faaliyetinin varlığına işaret</p>
<p class="PNormal">edilmekte ve bu stratejinin mevcut çalışma süresinin içerisinde uygulandığı</p>
<p class="PNormal">müşahede edilmektedir.</p>
<p class="PNormal">Tarikatın lideri konumundaki Fethullah Gülen’in imzasına havi kitapların</p>
<p class="PNormal">tetkikinden de anlaşılacağı gibi kendisini dinsel bir dava adamı olarak anlatmasına</p>
<p class="PNormal">103</p>
<p class="PNormal">rağmen daha ziyade tarikatın propagandisti konumunda gözükmektedir.</p>
<p class="PNormal">Kitaplarının tetkikinden de anlaşılacağı gibi propaganda ağırlıklı kitaplarının</p>
<p class="PNormal">üslubu ve ağdalı deyimleri ile dinsel telkin içeren kitapların üslup ve deyimlerin</p>
<p class="PNormal">farklılığı da eserlerin tek kaynağı ait değil mal edilmiş şekilde yazılmış olduğu</p>
<p class="PNormal">görülmektedir.</p>
<p class="PNormal">Devletin Anayasal nizamını değiştirip yerine şer-i esaslara dayalı bir İslam devleti</p>
<p class="PNormal">kurmayı hedeflediği değerlendirilen Fethullah Gülen ve yandaşları, 28 Şubat</p>
<p class="PNormal">Kararları’nın alınmasından sonra ve özellikle soruşturma ile ilgili yazışmalarının</p>
<p class="PNormal">başlaması ile birçok örgüt evini boşaltmış, örgütsel yapılanmaya zarar vermemek</p>
<p class="PNormal">için faaliyetlerini mevzii koruma kuralına uyarlamışlardır.</p>
<p class="PNormal">Şu anda birçok örgüt mensubu ve talebeleri aile evlerinde örgütsel faaliyetlerini</p>
<p class="PNormal">sürdürmektedirler.</p>
<p class="PNormal">Gülen örgütlenmesinin ekonomik boyutu da göz önüne alındığında, gelecekte</p>
<p class="PNormal">ülkemizi bekleyen tehlikenin büyüklüğü endişe verici boyuttadır.</p>
<p class="PNormal">1992 yılında alınan cemaatle ilgili EGM Teftiş Kurulu Daire Başkanlığı’nca</p>
<p class="PNormal">başlatılan soruşturma neticesinde konu müdürlüğümüzün 8.05.1 egm. 4.06.00.14</p>
<p class="PNormal">III. Ve Sor.(F).92/8303 sayılı yazısı ile DGM’ne intikal ettirilmiş ancak, intikal</p>
<p class="PNormal">ettirilen mezkûr raporda adı geçen şahıslar ile ilgili teknik belgesel ve ideolojik</p>
<p class="PNormal">değerlendirmeye havi ilave argümanlar sağlanamadığından DGM Cumhuriyet</p>
<p class="PNormal">Başsavcılığı’nın 1998/24 sayılı yazılarıyla takipsizlik kararı verildiği anlaşılmıştır.</p>
<p class="PNormal">Genel Müdürlüğümüz Teftiş Kurulu Başkanlığı’nın konu ile ilgili başlattığı</p>
<p class="PNormal">soruşturmayla cemaat mensupları arasında tedirginliğin arttığı, buna paralel</p>
<p class="PNormal">olarak Gülen örgütlenmesinin temel taktiklerinden olan takiyye yöntemleri</p>
<p class="PNormal">uygulanmak suretiyle tabirlerin giderek arttırıldığı ve hatta savunma boyutundan</p>
<p class="PNormal">saldırı boyutuna geçildiği.</p>
<p class="PNormal">‘Işık Tarikati illegal örgütlenmesi’ ile ilgili Emniyet Müdürlüğümüzce hazırlanan</p>
<p class="PNormal">rapor tetkik ve gereği yapılmak üzere ekte gönderilmiştir. Gereğini arz ederim.”</p>
<p class="PNormal">Cevdet Saral Işık Evleri’ni anlatıyor</p>
<p class="PNormal">Cevdet Saral, ekibi istihbarat hizmetlerinden çıkarılmasına rağmen, sonunda bir</p>
<p class="PNormal">davaya dönüşeceğine inandığı böylelikle kendilerini de kurtaracağını düşündüğü</p>
<p class="PNormal">soruşturmayı “kararlılıkla” sürdürüyordu. Teftiş Kurulu Başkanlığı ile İDB’ye 30</p>
<p class="PNormal">Nisan 1999’da gönderdiği yazısında da, Gülen cemaatinin başta Polis Koleji ve</p>
<p class="PNormal">Akademisi olmak üzere emniyet teşkilatı içindeki kritik önemdeki birçok birimde</p>
<p class="PNormal">sistematik bir örgütlenme olduğuna dair tespitlerde bulunulduğundan bahsediyordu.</p>
<p class="PNormal">Bu tespitlerine ilişkin yazıyı da ilgili birimlere göndermekte gecikmedi.</p>
<p class="PNormal">B.05.1EGM.4.06.00.06 sayılı yazıda, cemaatin “Işık Tarikatı” adıyla Polis Koleji,</p>
<p class="PNormal">Polis Akademisi ve Emniyet Teşkilatı içinde nasıl örgütlendiği şöyle anlatıldı:</p>
<p class="PNormal">104</p>
<p class="PNormal">“Polis Koleji, Polis Akademisi’ne daha önceden özel olarak eğitilmiş örgüt</p>
<p class="PNormal">içerisinde yer alan şahısların rahatlıkla girebildikleri, bu şahısların okul</p>
<p class="PNormal">içerisindeki öğrenciler tarafından ‘İmam’ olarak adlandırıldıkları ve mezkûr</p>
<p class="PNormal">yapılanma içerisinde yer alan ‘sınıf komiserleri’ aracılığı ile ayrı ayrı sınıflara</p>
<p class="PNormal">dağıtıldıkları, bu sınıflarda ‘sınıf imamı’ veya ‘devre imamı’ olarak faaliyet</p>
<p class="PNormal">yürüttükleri, iyi bir aile terbiyesi ve din eğitimi almış öğrencileri samimi</p>
<p class="PNormal">yaklaşımlarla çekmeye çalıştıkları, imam olarak adlandırılan şahıslar tespit etmiş</p>
<p class="PNormal">oldukları öğrencileri başlangıçta, dışarıda sivil vatandaşların evlerine götürerek</p>
<p class="PNormal">sıradan bir aile ya da muhabbet ortamı sağlamak suretiyle video filmleri</p>
<p class="PNormal">izlettikleri, sonraki aşamalarda özenle hazırlanmış ev yemekleri ikram edildiği, çay</p>
<p class="PNormal">sohbetleri yapıldığı, birlikte namaz kılındığı böylelikle samimi bir ortam</p>
<p class="PNormal">yaratılarak öğrencilerin geçmişi ve aile yapıları hakkında bilgi edindikleri,</p>
<p class="PNormal">‘öğrenci imam’ olarak faaliyet gösteren öğrencilerin aynı yapılanma içerisinde</p>
<p class="PNormal">bulunan sivil vatandaşlar ile sürekli irtibat halinde bulundukları, bu şahısların</p>
<p class="PNormal">genelde üniversite öğrencisi oldukları ve kendilerine ‘abi’ diye hitap ettikleri,</p>
<p class="PNormal">ayrıca bu şahısların kod isim kullandıkları,</p>
<p class="PNormal">Zaman içerisinde faaliyetlerin daha rahat yürütülebilmesi için, örgüt içerisinde yer</p>
<p class="PNormal">alan sınıf komiserlerinin aracılığı ile boş ya da kol faaliyetlerinin yürütüldüğü</p>
<p class="PNormal">odalarda çay ve bisküvi ikram edilmek suretiyle uygun bir sohbet ortamı vasıtasıyla</p>
<p class="PNormal">güven sağlanarak yakın arkadaşlık ilişkilerinin geliştirilmesi ve kendilerine yakın</p>
<p class="PNormal">hissettikleri öğrencileri de bu ortamlara çağırıp, cazip teklif ve telkinlerle ikna</p>
<p class="PNormal">etmeye çalıştıkları,</p>
<p class="PNormal">İkna edilen öğrencilerin hafta sonu çarşı izinlerine çıktıkları zamanlarda, örgüt</p>
<p class="PNormal">içersinde yer alan esnafların dükkânlarından faydalanmak suretiyle resmi</p>
<p class="PNormal">elbiselerini değiştirerek sivil elbise giydikleri, birer ikişerli gruplar halinde örgüt</p>
<p class="PNormal">içersinde yer alan sivil vatandaşların evlerine gittikleri, gidilen yerlerde Fethullah</p>
<p class="PNormal">Gülen’in videokasetlerinin seyredildiği, namaz vakitlerinde birlikte namaz kıldıktan</p>
<p class="PNormal">sonra Said-i Nursi’nin Risalelerini okuyup birlikte ders çalıştıkları ve Fethullah</p>
<p class="PNormal">Gülen’nin kitapları hususunda derinlemesine eğitime tabi tutuldukları, genelde bu</p>
<p class="PNormal">evleri 7-8 kişilik gruplar halinde kullandıkları, bu öğrencilerin kullandıkları evin,</p>
<p class="PNormal">ev sahibini görmedikleri ve kasıtlı olarak tanıştırılmadıkları, bu evlerde sadece</p>
<p class="PNormal">dışarıdan ‘abi’ diye hitap ettikleri üniversite öğrencilerinden 1 ya da 2 kişinin</p>
<p class="PNormal">bulunduğu, planlı bir şekilde hareket ettikleri, gizliliğe önem verdikleri, hafta sonu</p>
<p class="PNormal">programları, devre imamlarının talimatı doğrultusunda sınıf imamları vasıtası ile</p>
<p class="PNormal">öğrencilere iletildiği, okula dönüş saati yaklaştığında tekrar birer ikişerli gruplar</p>
<p class="PNormal">halinde evden ayrıldıkları ve tekrar üzerlerini değiştirdikleri esnaflara giderek</p>
<p class="PNormal">resmi üniformalarını giydikleri, bu evlerin ‘Işık Evleri’ veya ‘Işık Kışlaları’ olarak</p>
<p class="PNormal">adlandırıldığı ve tamamen bu yapılanma içerisinde bulunan öğrencilerin</p>
<p class="PNormal">ihtiyaçlarının karşılanması için sivil vatandaşlarca tahsis edildiği, bir evde</p>
<p class="PNormal">105</p>
<p class="PNormal">bulunması gereken her şeyin bu ‘Işık Evleri’nde mevcut olduğu, Polis</p>
<p class="PNormal">Akademisi’nde sahte belgeler ile evci çıkan öğrencilerin bu evlerde ikamet ettiği,</p>
<p class="PNormal">Ancak, Fethullah Gülen ve örgütünün deşifresine yönelik başlatılan çalışmalardan</p>
<p class="PNormal">sonra tedbir gereği bu evlerin birçoğunun boşaltıldığı, bazılarının aile evlerine</p>
<p class="PNormal">dönüştürüldüğü ya da aile evleri ile okul içerisinde örgütlenme faaliyetlerine hız</p>
<p class="PNormal">verildiği, buna paralel olarak hasım cephe ya da muhalif cephe diye</p>
<p class="PNormal">adlandırdıkları kesimlere karşı hile, iftira, yıpratma ve saldırı kampanyalarını</p>
<p class="PNormal">hızlandırdıkları, hatta daha da ileri giderek ‘abi’ ve ‘imam’ adı verdikleri şahısları</p>
<p class="PNormal">gerek teşkilatımız içerisinde, gerekse diğer bazı kamu ve kuruluşların üst düzey</p>
<p class="PNormal">yöneticileri ile bazı siyasi parti yetkilileri ve temsilcilerine göndermek suretiyle</p>
<p class="PNormal">yanlış ifade ve telkinlerle konular çarpıtılarak hasım cephe diye adlandırdıkları</p>
<p class="PNormal">kişiler aleyhinde yoğun bir kampanya başlattıkları,</p>
<p class="PNormal">Okul içerisinde imamlar haricinde öğrencilerin birbirleri ile irtibat kurmadıkları,</p>
<p class="PNormal">ast üst ilişkilerine çok dikkat ettikleri, öğrencilerin sorunlarının imamlar</p>
<p class="PNormal">vasıtasıyla aynı yapılanma içerisinde bulunan ‘sınıf komiserleri’ne ilettikleri,</p>
<p class="PNormal">kendilerine yakın olan kimselerin disiplin cezalarını iptal ettikleri, ‘sınıf’ ve ‘devre</p>
<p class="PNormal">imamları’na okul içerisinde bir sorumluluk verilmediği, (Sınıf Mümessilliği, Baş</p>
<p class="PNormal">Mümessillik, Yemekhane, Yatakhane Sorumluluğu gibi) ancak bu imamların uygun</p>
<p class="PNormal">gördüğü öğrencilere okul idaresi tarafından bu tip sorumlulukların verildiği, hatta</p>
<p class="PNormal">bu sorumlu öğrencilere birer oda tahsis edip örgütlenme faaliyetlerine kolaylık</p>
<p class="PNormal">sağlandığı,</p>
<p class="PNormal">Polis Kolejinde kendi yanlarına çekemedikleri öğrencilere genelde ‘komünist’</p>
<p class="PNormal">dedikleri, diğer öğrencilerinde onlara karşı cephe almalarını sağladıkları ve o</p>
<p class="PNormal">şahıslarla arkadaşlık yapılmaması için ellerinden gelen her türlü gayreti</p>
<p class="PNormal">gösterdikleri, ayrıca bu öğrencilere öğretmenler ile sınıf komiserleri aracılığı ile</p>
<p class="PNormal">baskı uygulattıkları, sınıfta bıraktırma, disiplin cezası verdirme hatta okuldan</p>
<p class="PNormal">attırma cihetine kadar gittikleri, böylelikle psikolojik bir üstünlük sağlayarak okul</p>
<p class="PNormal">içerisindeki faaliyetlerini daha rahat yürüttükleri,</p>
<p class="PNormal">Yaz tatillerinde örgüt mensupları aralarındaki bağın soğumaması ve öğrencilerin</p>
<p class="PNormal">sosyal yaşantı içerisine girmelerini engellemek için ailelerinden izin alabilen</p>
<p class="PNormal">öğrencilerin, Ege ve Akdeniz Bölgesinde bulunan, örgüt tarafından ‘Işık</p>
<p class="PNormal">Kışlaları’nda yoğun bir eğitime tabi tutuldukları, haftada bir veya iki kere deniz</p>
<p class="PNormal">sahilinin tenha bölgelerinde denize girmelerine müsaade edildiği, yine haftada bir</p>
<p class="PNormal">veya iki kere pikniğe gittikleri, yaz programlarında sivil vatandaşlardan ‘abi’ diye</p>
<p class="PNormal">hitap ettikleri ve kod isim kullanan şahısların bu evlere gelerek eğitim faaliyetlerini</p>
<p class="PNormal">kontrol ettikleri,</p>
<p class="PNormal">Okul içerisindeki yapılanmanın grup, sınıf ve devre imamı olmak üzere hiyerarşik</p>
<p class="PNormal">bir şekilde oluşturulduğu, Polis Akademisi’ni bitiren öğrencilerin başlamış olduğu</p>
<p class="PNormal">görev, yeni gruplar oluşturularak imam kadrolarını belirledikleri, imamların</p>
<p class="PNormal">genelde üst rütbeli şahıslardan seçildiği, mezun olan öğrencilerden maaşa</p>
<p class="PNormal">106</p>
<p class="PNormal">geçtikten sonra, bekâr olanlardan maaşının 1/5’i, evli olanlardan ise 1/10’u</p>
<p class="PNormal">nispetinde himmet adı altında para topladıkları,</p>
<p class="PNormal">Son günlerde takiyye kuralı gereğince tedbirler geliştirerek komünist diye</p>
<p class="PNormal">adlandırdıkları kendilerinden olmayan öğrencilere yakınlık göstermeye</p>
<p class="PNormal">başladıkları ve onlarla dost olmanın yollarını aradıkları,</p>
<p class="PNormal">Yapılan sohbetlerde Kuran’ı Kerim’den ayetler ve hadislerden örnekler verilerek</p>
<p class="PNormal">Fethullah Gülen’i, ahir zamanda gelecek ‘Mehdi’ olarak gördükleri, zaman zaman</p>
<p class="PNormal">Atatürk ve devrimleri aleyhinde konuşma, açıklama ve eleştiri yapılmakla birlikte</p>
<p class="PNormal">28 Şubat kararlarından sonra takıyye ve tedbir gereğince Atatürk sevgisi verir gibi</p>
<p class="PNormal">davrandıkları, okuldaki namazların şafi mezhebindeki gibi, cem şeklinde yani öğle</p>
<p class="PNormal">ile ikindiyi, akşam ile yatsı namazını birleştirmek suretiyle kıldıkları, değişik</p>
<p class="PNormal">ortamlarda birbirleri ile şifreli konuştukları,</p>
<p class="PNormal">Bu faaliyetlerde bulunan öğrencilerin Ankara’da Demetevler, Keçiören,</p>
<p class="PNormal">Yenimahalle, Cebeci, Etlik, İskitler ve Dikmen bölgelerindeki evlerden</p>
<p class="PNormal">faydalandıkları yolunda bilgiler elde edilmiş olup konunun daha da netleştirilmesi</p>
<p class="PNormal">ve belirlenen ‘Işık Evleri’ ile ilgili çalışmalarımız sürdürülmekte olup, gelişmeler</p>
<p class="PNormal">peyderpey bildirilecektir.”</p>
<p class="PNormal">Telekulak basına sızdırılıyor</p>
<p class="PNormal">Haklarında soruşturma yürütülen cemaatçiler, hem İstanbul-Ankara çekişmesinden</p>
<p class="PNormal">hem de bu çekişmenin sonucu ortaya çıkacak skandaldan çok memnundu. Hem</p>
<p class="PNormal">Ankara-İstanbul savaşının galibini belirleyecek hem de Fethullahçılık</p>
<p class="PNormal">soruşturmasının sonunu hazırlayarak rafa kaldıracak haber nihayet patladı. Saral ve</p>
<p class="PNormal">Ak ekibinin mevzuata aykırı “Değerlendirme Bürosu” kurulduğu zaman kimsenin</p>
<p class="PNormal">ne için olduğunu anlamadığı bu işin kokusu 1 yıl sonra 1999 Mayısının ilk</p>
<p class="PNormal">haftasında Hürriyet gazetesinin manşetinde yer alan Kadir Ercan imzalı “Telekulak</p>
<p class="PNormal">Skandalı” haberiyle herkes tarafından öğrenildi. Dönemin Ankara Emniyet Müdürü</p>
<p class="PNormal">Cevdet Saral’ın görevlendirmesiyle başında yardımcısı Osman Ak’ın bulunduğu bir</p>
<p class="PNormal">ekip aralarında Çankaya Köşkü, Başbakanlık, Milli Güvenlik Kurulu, Genelkurmay</p>
<p class="PNormal">Başkanlığı, Milli İstihbarat Teşkilatı, Jandarma Genel Komutanlığı, Yargıtay,</p>
<p class="PNormal">siyasetçiler, yargı mensupları ve gazetecilerin de bulunduğu kişi ve kurumlara ait</p>
<p class="PNormal">963 telefonu illegal biçimde izleme ve sorgulamaya tutup dinlemeye almıştı.</p>
<p class="PNormal">Skandalın patlak vermesiyle başlatılan ilk incelemede müfettişler, iddiaları ciddi</p>
<p class="PNormal">bularak Osman Ak, Ersan Dalman ve istihbarat birimindeki bir grup polis hakkında</p>
<p class="PNormal">soruşturma açılmasını talep etmişlerdi. EGM Necati Bilican ise dönemin Ankara</p>
<p class="PNormal">Emniyeti ile arasındaki çatışmaya rağmen, soruşturma izni vermemiş, bunun yerine</p>
<p class="PNormal">Osman Ak ve ekibinin istihbarat dışında görevlere kaydırılmaları talimatını</p>
<p class="PNormal">vermişti. Ak, bunun sonucu Emniyet Müdür Yardımcısı olarak pozisyonunu</p>
<p class="PNormal">korumuş, ancak istihbarat yerine teröre bakmaya başlamıştı. Ancak en sonunda 6</p>
<p class="PNormal">107</p>
<p class="PNormal">Mayıs 1999’da önce Osman Ak, sonrasında ise “Her şeyine kefilim’’ diye</p>
<p class="PNormal">koruyan Cevdet Saral açığa alındı. Saral, görevinden alınması üzerine, “İlk raundu</p>
<p class="PNormal">biz kaybettik. Ama bunun ikinci ve üçüncü rauntları da var” diyerek skandalın</p>
<p class="PNormal">sızmasın sağlayanların cemaatçiler olduğunu işaret ediyordu. Ankara Emniyet</p>
<p class="PNormal">Müdürlüğü İstihbarat Şubesi’ndeki yasa dışı dinlemeyi tespit edebilmek için DGM</p>
<p class="PNormal">savcısı Nuh Mete Yüksel’in 11 Haziran 1999 akşamı yaptığı baskınla ele geçen bir</p>
<p class="PNormal">kasette de Yargıtay 8. Ceza Dairesi Başkanı Naci Ünver ile Fevzi Coşkun adlı</p>
<p class="PNormal">kişinin arasındaki konuşmanın kayıtları bulundu.</p>
<p class="PNormal">Saral’ın, çete üyesi akrabası</p>
<p class="PNormal">Bu arada İstanbul ekibi de boş durmuyordu. Ankara ekibiyle yaşadığı kavgada</p>
<p class="PNormal">nihai zaferini elde edeceği son kozunu da oynadı. Hürriyet gazetesinin manşetinde</p>
<p class="PNormal">“Poliste Skandal” başlılı bir haber vardı.68 Habere göre, Ankara Emniyet Müdürü</p>
<p class="PNormal">Cevdet Saral’ın çeşitli suçlardan aranan akrabası, başkentte polis tarafından</p>
<p class="PNormal">yakalandığı halde birkaç saat sonra serbest bırakılmıştı. 26-27 Mart 1999</p>
<p class="PNormal">günlerinde olan olay 1,5 ay sonra elbette ki İstanbul polisi tarafından medyaya</p>
<p class="PNormal">servis edilmişti. Ankara Emniyet Müdürü Cevdet Saral’ın amca çocuğu olan ve</p>
<p class="PNormal">1995’te soyadını değiştiren Âdem Halim Sarıalioğlu’nun, “Silahlı çete kurmak”</p>
<p class="PNormal">suçundan aranırkenİstanbul polisi ile Emniyet Genel Müdürlüğü’nün çabaları</p>
<p class="PNormal">sonucu başkentte 8 kişiyle birlikte yakalandığı; üstlerinde 1 Kalaşnikof, 1 Scorpion</p>
<p class="PNormal">marka otomatik silah, 11 tabanca, 245 fişek, 1 çelik yelek de bulunduğu ama birkaç</p>
<p class="PNormal">saat sonra serbest bırakıldığı anlatılıyordu. İşin ilginç yanı, Adem Halim</p>
<p class="PNormal">Sarıalioğlu’na ait 9 mm. çaplı Browning marka tabanca ruhsatlıydı ve arandığı</p>
<p class="PNormal">dönemde 13 Ekim 1998’de Ankara Valiliği vermişti.</p>
<p class="PNormal">Saral ve ekibi herkesi dinlemiş</p>
<p class="PNormal">O dönem yaşayanlarının dışında pek az kimsenin bildiği, at izinin it izine karıştığı</p>
<p class="PNormal">bu olayların en büyük kazananı ise aslında bir kez daha Fethullah cemaati olmuştu.</p>
<p class="PNormal">Birden kendilerini soruşturanlar soruşturma konusu olmuştu. İçişleri</p>
<p class="PNormal">Bakanı Sadettin Tantan’ın talimatıyla başlatılan soruşturmanın raporları 31 Ağustos</p>
<p class="PNormal">1999’da tamamlandı. Osman Ak ve Gülen cemaati soruşturmasını birlikte</p>
<p class="PNormal">yürüttüğü İstihbarat Şube Müdürü Ersan Dalman ve İstihbarat Şube Müdür</p>
<p class="PNormal">Yardımcısı Zafer Aktaş hakkında düzenlenen müfettiş raporunda ise “istihbarat</p>
<p class="PNormal">hizmetlerinde çalışması sakıncalıdır” kaydı da düşülen raporda Ankara Emniyet</p>
<p class="PNormal">Müdürü Cevdet Saral’a bağlı olarak çalışan, Emniyet Müdür Yardımcısı Osman</p>
<p class="PNormal">Ak, İstihbarat Şube Müdürü Ersan Dalman, İstihbarat Müdür Yardımcısı Zafer</p>
<p class="PNormal">68 Hürriyet Gazetesi, 15 Mayıs 1999</p>
<p class="PNormal">108</p>
<p class="PNormal">Aktaş’ın başını çektiği bir grup polisin tam 963 telefonu yasadışı dinlediklerinin</p>
<p class="PNormal">saptandığı belirtiliyordu. Müfettişlerinin 31 Ağustos 1999’da İçişleri Bakanlığı’na</p>
<p class="PNormal">teslim ettikleri resmi raporlarının ardından, yasadışı dinlemelerde adı geçen</p>
<p class="PNormal">aralarında Saral ve Ak’ın da bulunduğu 38 polis hakkında lüzum-u muhakeme</p>
<p class="PNormal">kararı verildi. Müfettişlerin bu talebine uygun olarak hapis istemiyle dava açıldı.</p>
<p class="PNormal">Şemdinli olayları sonrasında görevinden alınan ve 8 Mart 1999’da Emniyet Genel</p>
<p class="PNormal">Müdürlüğü’ne rapor yazıp soruşturma talep eden ve dinleme skandalının ortaya</p>
<p class="PNormal">çıkmasında başrolde olan o dönemin İstihbarat Daire Başkanı Sabri Uzun hakkında</p>
<p class="PNormal">da “denetim görevini ihmal ettiği” gerekçesiyle dava açılmıştı. Bu davada Uzun’a</p>
<p class="PNormal">verilen “1 günlük yevmiye kesme cezasını” Ankara 6.İdare Mahkemesi iptal etmiş</p>
<p class="PNormal">böylece 14 Haziran 2001 günü ikinci defa İDB görevine gelmesinin önünü</p>
<p class="PNormal">açılmıştı.</p>
<p class="PNormal">Yargılamalar sırasında sanıklar, söz konusu resmi kurumları değil aralarında</p>
<p class="PNormal">Kalkınma Bankası Genel Müdürlüğü döneminde görevini kötüye kullandığı</p>
<p class="PNormal">gerekçesiyle 12 yıl hapse mahkûm edilen Özal Baysal, Susurluk’un tetikçisi Yeşil</p>
<p class="PNormal">kod adlı Mahmut Yıldırım ve yer altı dünyasının ünlü ismi Kürşat Yılmaz ile</p>
<p class="PNormal">Kasım Gençyılmaz’ın da bulunduğu bazı şahısların telefonlarını izlemeye</p>
<p class="PNormal">aldıklarını iddia ediyorlardı. İzlenen bu kişilerin dinlendiği açıklanan resmi</p>
<p class="PNormal">kurumları defalarca araması üzerine de bağlantılarının öğrenilebilmesi için bu</p>
<p class="PNormal">kurumların telefonları da izlemeye alınmıştı. Mahkeme kararıyla izlemeye alınan</p>
<p class="PNormal">bu kişilerin ilişkide bulunduğu telefonlar ise Cumhurbaşkanlığı Köşkü,</p>
<p class="PNormal">Başbakanlık Özel Kalem Müdürlüğü, Başbakanlık, Cumhurbaşkanlığı Koruma</p>
<p class="PNormal">Şube Müdürlüğü, Cumhurbaşkanlığı Genel Sekreterliği, İstanbul Emniyet</p>
<p class="PNormal">Müdürlüğü Özel Kalemi, Turizm Bakanlığı, Cumhurbaşkanlığı Tarabya Köşkü,</p>
<p class="PNormal">ANAP, DYP, Bayındırlık ve İskân Bakanlığı, Başbakanlık MİT Müsteşarlığı, Milli</p>
<p class="PNormal">Güvenlik Kurulu Genel Sekreterliği, Cumhurbaşkanlığı, Başbakanlık, Jandarma</p>
<p class="PNormal">Genel Komutanlığı, Ankara İl Jandarma Komutanlığı, Kocaeli Emniyet</p>
<p class="PNormal">Müdürlüğü, Harb Akademileri Komutanlığı, İzmir Emniyet Müdürlüğü, Emniyet</p>
<p class="PNormal">Genel Müdürlüğü İDB gibi kritik yerlere aitti. Osman Ak’ın tayinini iptal ederek</p>
<p class="PNormal">Ankara Emniyet Müdür Yardımcılığı’na; İstanbul İstihbarat Şube Müdürüyken</p>
<p class="PNormal">kızağa çekilerek Polis Okulu’na tayin edilen Giresun Göreleli hemşehrisi Ersan</p>
<p class="PNormal">Dalman’ı da Ankara İstihbarat Şube Müdürü yapılmasına öncülük eden Sabri Uzun</p>
<p class="PNormal">da İDB’de telefonları teknik izlemeye alınanlar arasındaydı.</p>
<p class="PNormal">Dinleme emri Mesut Yılmaz’dan</p>
<p class="PNormal">Ancak Emniyet Genel Müdürlüğü’nün açtırdığı soruşturmanın raporlarına göreyse</p>
<p class="PNormal">Cumhurbaşkanlığı telefonlarının, Özal Baysal’ın yakalanması kapsamında değil,</p>
<p class="PNormal">özellikle izlenip araştırıldığını gösteriyordu. Müfettiş raporlarına göre,</p>
<p class="PNormal">Cumhurbaşkanı Süleyman Demirel’e ait cep telefonundan aranan numaralar 21</p>
<p class="PNormal">109</p>
<p class="PNormal">Ağustos 1998 günü için sorgulanmıştı. Üstelik bu sorgulama, o güne kadar telefon</p>
<p class="PNormal">numarasıyla yaptığı kayıtlardaki bütün görüşmeler için de yapılmıştı. Bir sonraki</p>
<p class="PNormal">gün de Demirel’in cep telefonunu o güne dek hangi numaradan kim aramışsa</p>
<p class="PNormal">kayıtları çıkarılmıştı. Ak’ın iddiasına göre, MGK Genel Sekreterliği ve diğer bazı</p>
<p class="PNormal">askeri birimlerin telefonları ise, Akın Birdal suikasti üzerine Yeşil kod adlı</p>
<p class="PNormal">Mahmut Yıldırım’ın yakalanması için sorgulanmıştı. Nedeniyse Yeşil’in ele geçen</p>
<p class="PNormal">telefon defterinde bu kurumlardaki bazı görevlilerin isimleri ve telefonlarının</p>
<p class="PNormal">kayıtlı olmasıydı. Yeşil’in yaşayıp yaşamadığı bir muamma iken ve Emniyet</p>
<p class="PNormal">birimlerinin elinde bu meşhur katilin yaşadığına ilişkin resmi bir veri yokken Birdal</p>
<p class="PNormal">suikastından sonra yaşadığı iddia edilmişti. Yine de Ak’ın, Yeşil’in yakalanması</p>
<p class="PNormal">için devletin kritik kurumlarının telefonlarını sorgulanmasına ilişkin söyledikleri</p>
<p class="PNormal">itibar görmedi.</p>
<p class="PNormal">Yine soruşturma raporlarına göre, MGK’ye ait bir telefon da 11 Aralık 1998 günü</p>
<p class="PNormal">önce bilgisayara adres sorularak ardından da dört kez, o güne kadar bu numarayı</p>
<p class="PNormal">aramış ve kayıtlarda mevcut bütün numaralar çıkartılarak sorgulanmıştı. Telekulak</p>
<p class="PNormal">skandalının ilgi çeken ayrıntılarından biri de, dönemin Başbakanı Bülent Ecevit’in</p>
<p class="PNormal">İstanbul’daki evi de dâhil olmak üzere dört ayrı telefonla ilgili izleme yani kimlerle</p>
<p class="PNormal">görüşüldüğünün belirlendiği tespit edildiğine ilişkin teknik takip yapılmış</p>
<p class="PNormal">olmasıydı. Ankara Emniyeti’nin bir yılı aşkın bir süre telefonlarını izlediği yüzlerce</p>
<p class="PNormal">kişi ve kurum arasında parti genel merkezleri, politikacılar, yargı mensupları, çeşitli</p>
<p class="PNormal">illerdeki jandarma birimleri, emniyet birimleri ve gazeteciler de vardı. Telefonları</p>
<p class="PNormal">dinlenip kaydedilenler arasında Yargıtay üyesi dört hâkimin ev telefonları da yer</p>
<p class="PNormal">alıyordu. Bu telefonların 15 Ağustos 1998’de başlayıp 9 Eylül 1998’e kadar</p>
<p class="PNormal">kanunsuz şekilde dinlendiği saptanmıştı. Osman Ak, Kırıkkale 2. Asliye Ceza</p>
<p class="PNormal">Mahkemesi’ne sunduğu yazılı savunmasında aslında tüm dinleme sürecinin</p>
<p class="PNormal">nedenini de açıklamış oluyordu: “Dönemin Başbakanı Mesut Yılmaz, eski İstanbul</p>
<p class="PNormal">Belediye Başkanı Tayyip Erdoğan’ın hakkındaki yargılama kararını bozdurmak</p>
<p class="PNormal">için Yargıtay’da bazı kişilere rüşvet verileceğini, bu işlemde aracı olanlardan</p>
<p class="PNormal">birisinin Tuncay Özkan’la ilişki içinde olduğunu beyanla, anılan şahısla işbirliğine</p>
<p class="PNormal">girilerek çok gizli bir çalışma yapılması, safahata ilişkin ara makamların yazılı ya</p>
<p class="PNormal">da şifahi olarak bilgilendirilmemesi yolundaki talimatı üzerine, Özkan, İstihbarat</p>
<p class="PNormal">Şubesi’ndeki ilgili personelimizle ilişkiye geçirilmiş, aracı olduğu iddia edilen</p>
<p class="PNormal">şahısla temas sağlanmış, verdiği bilgiler doğrultusunda yapılan ön çalışmalarda</p>
<p class="PNormal">anlatımları tatmin edici bulunmayınca şahsın ilişkide olduğunu iddia ettiği yargı</p>
<p class="PNormal">mensubumuzla teması gözlenmiş ve olayın tamamen uydurma olduğu kanaatine</p>
<p class="PNormal">varılmıştır. Yargıtay’ı şaibe altında bırakacak bu uydurma iddia, hiç bir yargı</p>
<p class="PNormal">mensubunu deşifre etmeden, sonuçlanmış, komplo bertaraf edilmiştir.”</p>
<p class="PNormal">Osman Ak, dönemin başbakanının talimatı doğrultusunda, Emniyet Genel</p>
<p class="PNormal">Müdürü’ne, İçişleri Bakanına ve Cumhuriyet Savcısı’na ya da mahkemeye haber</p>
<p class="PNormal">verilmeden çalışma yapıldığını itiraf etmişti. Konunun ayrıntısını gazeteci Şamil</p>
<p class="PNormal">110</p>
<p class="PNormal">Tayyar Star Gazetesindeki köşesinde, “Uğur Dündar’ı gammazladı başlığıyla çıkan</p>
<p class="PNormal">yazısında anlatıyordu. Mesut Yılmaz’ın yasadışı dinleme talimatı verdiği sırada</p>
<p class="PNormal">yanında Tuncay Özkan’ın da bulunduğunu belirten Tayyar, gazeteci Kadir</p>
<p class="PNormal">Çelik’ten öğrendiği bu ayrıntıyı şöyle anlatıyordu: “…Çelik dedi ki, 5-6 yıl önce o</p>
<p class="PNormal">kanunsuz telefon dinlemelerini Objektif’in internet sitesinde yayınladım. Osman</p>
<p class="PNormal">Ak’ın ifadelerine de yer verdim. Mesut Yılmaz, Osman Ak’a dinleme görevi</p>
<p class="PNormal">verirken yanında Tuncay Özkan da vardı. Bu yayından sonra Tuncay beni aradı.</p>
<p class="PNormal">Yazılanların hepsini doğruladı. Ama Mesut Yılmaz’la görüşürken yanımızda Uğur</p>
<p class="PNormal">Dündar da vardı, Osman Ak’ın ifadelerinde Uğur Dündar da geçiyor, neden</p>
<p class="PNormal">sadece beni yazıyorsunuz, Dündar’ı yazmıyorsunuz diye sitem etti…”69</p>
<p class="PNormal">Dinleyenlere tazminat ödendi, sanıklar beraat etti</p>
<p class="PNormal">Telekulakçılar hakkında açılan dava Kırıkkale 2. Asliye Ceza Mahkemesi’nde 3 yıl</p>
<p class="PNormal">sürdü. Emniyet Müdürü Saral ve yardımcısı Osman Ak savunmalarında, başlarına</p>
<p class="PNormal">gelenlerin Fethullah Gülen’le ilgili yürüttükleri soruşturmadan kaynaklandığını öne</p>
<p class="PNormal">sürdüler. Mahkeme, “görevi kötüye kullanmak” suçlamasıyla açılan kamu</p>
<p class="PNormal">davasında erteleme kararı verdi. Ancak sanıklar dilekçeye mahkemeye başvurup</p>
<p class="PNormal">erteleme kararının uygulanmayarak beraatlerini istedi. Aynı mahkeme, başvuruyu</p>
<p class="PNormal">işleme koydu ve 27 Mayıs 2003 tarihinde atılı suçu işlemedikleri kararıyla</p>
<p class="PNormal">sanıkların beraatine karar verdi. Dinlemelerden mağdur olanların açtığı davalarda</p>
<p class="PNormal">İçişleri Bakanlığı tazminat ödese de sanıkların beraat etmeleri ilginç bir tezatlıktı.</p>
<p class="PNormal">Ama kimse sorgulamadı. Yargıtay 4. Ceza Dairesi de kararı esastan değil, usul</p>
<p class="PNormal">yönünden bozarak tekrar Kırıkkale’ye gönderse de bu kez de zaman aşımı</p>
<p class="PNormal">nedeniyle düştü.</p>
<p class="PNormal">İçişleri Bakanlığı Yüksek Disiplin Kurulu da, 29 Mart 2000’de illegal dinlemeden</p>
<p class="PNormal">birinci derece sorumlu tutulan Osman Ak’ı Disiplin Tüzüğü’nün 12. maddesi</p>
<p class="PNormal">uyarınca 24 ay uzun süreli kıdem cezası ile cezalandırdı. Bu ceza, yargı tarafından</p>
<p class="PNormal">alt sınır olan 10 ay kısa süreli kıdem cezasına çevrildi. Cezanın iptali için açılan</p>
<p class="PNormal">davada Ankara 9. İdare Mahkemesi 2001 tarihinde “davanın reddine” karar verdi.</p>
<p class="PNormal">Kararın Osman Ak tarafından temyizi üzerine de Danıştay 12. Dairesi, talebi kabul</p>
<p class="PNormal">etti. Ankara 9. İdare Mahkemesi 2003’te bozma kararına uyarak işlemi iptal etti.</p>
<p class="PNormal">İçişleri Bakanlığı Yüksek Disiplin Kurulu tarafından 2000 yılında Osman Ak’a</p>
<p class="PNormal">“yetki ve nüfuzunu kötüye kullandığı” gerekçesiyle meslekten çıkarma cezası da</p>
<p class="PNormal">vermişti. Ak’ın imdadına yine yargı yetişti. Meslekten çıkarma cezası 24 ay uzun</p>
<p class="PNormal">süreli kıdem cezasına indirildi. Ankara 6. İdare Mahkemesi, Osman Ak aleyhine</p>
<p class="PNormal">davayı reddeden bir karar verdi.</p>
<p class="PNormal">69 Star Gazetesi, 1 Ekim 2008</p>
<p class="PNormal">111</p>
<p class="PNormal">Ak’ın başvurusuyla Danıştay 12. Dairesi bu kararı bozdu. Bozma kararı sonrası</p>
<p class="PNormal">davaya yeniden bakan Ankara 6. İdare Mahkemesi, ilk kararında ısrar ederek</p>
<p class="PNormal">davayı yeniden reddetti. Bunun üzerine dosya Danıştay İdari Dava Daireleri Genel</p>
<p class="PNormal">Kurulu’na gitti. Kurul, 23 Ekim 2003 tarihinde yasadışı dinlemeleri uygun gören</p>
<p class="PNormal">bir karara imza attı. Temyiz istemini kabul ederek İdare Mahkemesi’nin kararını</p>
<p class="PNormal">Danıştay kararı doğrultusunda bozdu. Bu arada Telekulak soruşturmaları nedeniyle</p>
<p class="PNormal">zorunlu izne ayrılan Necati Bilican da bir süre sonra emekli oldu. Türk Polis</p>
<p class="PNormal">Teşkilatı’nı Güçlendirme Vakfı bütçesinden alınan ve giderleri vakıf bütçesinden</p>
<p class="PNormal">karşılanan oğlunun kullandığı Emniyet Genel Müdürlüğü’ne ait iki cep telefonunun</p>
<p class="PNormal">fazla faturalarını da devlete ödedi.</p>
<p class="PNormal">Saral’ın ilk inceleme raporu: Devleti ele geçirecekler</p>
<p class="PNormal">Bu arada, Saral ve ekibinin görevlerinden alınmadan önce tamamlayarak devletin</p>
<p class="PNormal">üst kurumlarına gönderdikleri Fethullahçılık raporu unutuldu derken ortaya çıktığı</p>
<p class="PNormal">iddia edilen haberler yayımlandı. Aslında kesin rapor bitmemişti, iddiaya göre</p>
<p class="PNormal">ortaya çıkan ilk inceleme raporuydu. TV8 tarafından haberleştirilen raporda,</p>
<p class="PNormal">Gülen’in içinde bulunduğu duruma göre hareket ettiği ve bunun aldatmaca olduğu</p>
<p class="PNormal">vurgulanarak, “Önlem alınmadığı takdirde, tarihin en ciddi dini isyanı çıkabilir”</p>
<p class="PNormal">gibi abartılı tespitler yapılıyordu. “Tarih sayfaları arasında kalan Babailer</p>
<p class="PNormal">isyanından Şeyh Bedreddin ve Şeyh Said’e kadar uzanan isyanların belki de en</p>
<p class="PNormal">ciddi, en sinsi, en kapsamlı ve en tehlikelisi olabileceğine işaret etmek yanıltıcı bir</p>
<p class="PNormal">tahmin olmayacaktır” denilen raporda, din ve eğitim başta olmak üzere birçok</p>
<p class="PNormal">alanda faaliyet gösteren Gülen’in ordu ve polis içinde de örgütlenmeye gittiği ve</p>
<p class="PNormal">bunu yaparken “ilmi masumiyet kisvesi”nin arkasına saklandığının vurgulanıyordu.</p>
<p class="PNormal">Radikal gazetesinden Soner Arıkanoğlu’nun haberinde70 Fethullahçıların sınır</p>
<p class="PNormal">tanımayan bir örgütlenme içinde oldukları da şu sözlerle ifade ediliyordu: “Artık şu</p>
<p class="PNormal">kesin olarak izah edilmelidir ki; karşımızda, sadece Türkiye’de değil dünyanın</p>
<p class="PNormal">birçok yöresinde dal budak salmış, bir teşkilat ve hatta cemaat olduklarını gizlemek</p>
<p class="PNormal">çabası içerisinde olan insanlar bulunmaktadır. Sonucunda devleti ele geçirmeye</p>
<p class="PNormal">dek varabilecek bir serüveni gerçekleştirmek amacıyla oluşturulan teşkilatlanmayı</p>
<p class="PNormal">ortaya koyacak bir araştırmanın çıkabileceğini belki tahmin etmiyorlardı...</p>
<p class="PNormal">Gülen’in sözlerinin legal ve masumane görünümü altında, son derece kapsamlı ve</p>
<p class="PNormal">şimdilik açığa vurmamaya özen gösterilen hedeflerle mücehhez bir illegal</p>
<p class="PNormal">yapılanmanın ipuçları da açığa vurulmuş bulunmaktadır...”</p>
<p class="PNormal">Fethullahçıların istihbarat birimlerine sızma konusunda bir hayli yol aldıklarının</p>
<p class="PNormal">kaydedildiği raporda, Fethullahçı tehlike ise şu sözlerle anlatılıyordu: “Gülen’in</p>
<p class="PNormal">son zamanlarda, ordu, polis ve MİT arasına sızma faaliyetlerine ağırlık verdiği</p>
<p class="PNormal">70 Radikal Gazetesi, 14 Haziran 1999</p>
<p class="PNormal">112</p>
<p class="PNormal">bilinmektedir. Sızmalarda, Emniyet Teşkilatı’nın en çok istihbarat, bilgi işlem,</p>
<p class="PNormal">personel birimleri hedef yapılmıştır...”</p>
<p class="PNormal">Saral ve ekibince hazırlanan raporda Gülen’in gerçek yüzünün çok farklı ve</p>
<p class="PNormal">ürkütücü olduğu ifade edilerek, “Gizli hedefine doğru yol alırken, dini fenomenleri</p>
<p class="PNormal">kullanan ve kendini ustaca gizleyen bir tarikat lideri” sözlerine de yer verilerek</p>
<p class="PNormal">Fethullahçıların silahlandığını söylemenin şimdilik mümkün olmadığı dile</p>
<p class="PNormal">getiriliyordu. Gülen’in “Işık Ordusu” olarak adlandırdığı tarikat üyelerinin cihat</p>
<p class="PNormal">için hazırlandıkları, bunun zamanının ise Gülen tarafından tespit edileceği belirtilen</p>
<p class="PNormal">raporda cemaatin maddi varlığının nasıl sağlandığı da örneklerle anlatıldı. Bu</p>
<p class="PNormal">yöntemlerden birinin de “silkeleme” olarak tabir edilen çek ve senet imzalatma</p>
<p class="PNormal">yoluyla yüksek meblağlarda para toplamak olduğu öne sürülüyordu. Raporda</p>
<p class="PNormal">Gülen’in örgütlenme yöntemleri ve tarzı hakkında da şu belirlemelerde</p>
<p class="PNormal">bulunuluyordu:</p>
<p class="PNormal">Rapora göre cemaat örgütlenmesi</p>
<p class="PNormal">“Işık Tarikatı’nın 3713 sayılı Terörle Mücadele Kanunu’nun 1. maddesinde tarifi</p>
<p class="PNormal">yapılan terör suçunun muhtevasındaki yıldırma ve sindirme yoluyla toplumu nasıl</p>
<p class="PNormal">tehdit ettiği, Gülen’in kendi söylemleriyle netleşmiş durumdadır... Belki silahlı</p>
<p class="PNormal">cemiyetten söz etmek şimdilik mümkün değildir, ancak ele geçirmeyi hedeflediği</p>
<p class="PNormal">devlet kurumlarından bazıları dikkate alındığında, hedefi topyekûn ele geçirme</p>
<p class="PNormal">şeklinde ve bu kurumların yöneticilerinin Işık Evleri’nde yetişen mensupları</p>
<p class="PNormal">tarafından işgal edilmesiyle mümkün olacağı kendi deyimleriyle itiraf edilmiş bir</p>
<p class="PNormal">suç olarak karşımızdadır… Örgütlenmeyle ilgili genel çerçeve bizzat Gülen</p>
<p class="PNormal">tarafından ‘Asrın Getirdiği Tereddütler’ kitabında detaylı olarak anlatılmaktadır...</p>
<p class="PNormal">Gülen Türkiye’ye Müslümanlığı ilk defa kendisinin getirdiğini ima ederek, 15-20 yıl</p>
<p class="PNormal">kadar önce ülkede hiç Müslüman kalmamış gibi tabirler kullanmakta ve</p>
<p class="PNormal">Müslümanlığı Türkiye’de yeniden tesis ettiği kehanetinde bulunurken aslında</p>
<p class="PNormal">örgütsel faaliyetlerinin hayat bulduğu ve en etkin faaliyet dönemine gönderme</p>
<p class="PNormal">yapmakta ve bundan cesaret aldığını itiraf etmektedir...</p>
<p class="PNormal">Gülen’in ‘Geleceğin fikir işçileri’ diye adlandırdığı Nur Kışlaları’nda yetiştirilen</p>
<p class="PNormal">taraftarlarına ve marksist terminoloji de `militana öğütler’ şeklinde tanımlanan</p>
<p class="PNormal">nasihatlerine baktığımızda, örgütsel yapı daha da açıklanmaktadır. Gülen inkilapçı</p>
<p class="PNormal">ruhlardan bahsederken hiç şüphesiz, ‘Altın Nesil’ diye adlandırdığı, kendisinin</p>
<p class="PNormal">yetiştirdiği gençliği kastetmektedir. Bu konuda netlik olmamakla beraber, ‘İşte</p>
<p class="PNormal">böyle bir dönemde Bediüzzaman gibi inkılâpçı bir ruh çıkıyor’ demekle Atatürk ilke</p>
<p class="PNormal">ve inkılâplarına karşı alternatif bir inkılâpçılığı, Bediüzzaman Saidi Nursi’nin</p>
<p class="PNormal">söylemleriyle gündeme getirme cesareti gösteriyor... Gülen henüz yeterli miktarda</p>
<p class="PNormal">Işık Ordusunun yetiştirilemediği inancındadır. Fakat 1950’li yıllara nazaran</p>
<p class="PNormal">durumlarının daha iyi olduğunu bilmektedir. Onun hedefi 60 milyonluk Türkiye’dir.</p>
<p class="PNormal">113</p>
<p class="PNormal">...Gülen ülkemizde faaliyet gösteren partilerin birçoğunu kendi etki alanına</p>
<p class="PNormal">alabilmek için çaba sarf etmektedir. Bunu yaparken partilerüstü politika izleyerek</p>
<p class="PNormal">fetvalarla toplumun tüm kesimlerini yönlendirmekte, partiden ziyade adaya destek</p>
<p class="PNormal">vermektedir... Örgütlenme tarzı daha ziyade eğitim kurumları, rant çevresi,</p>
<p class="PNormal">devletin önemli kurumları, siyasetçi ve bürokrat çevrelerini kapsamaktadır...</p>
<p class="PNormal">Gülen, dünyaya meydan okumaktan da geri durmamakta, faaliyetini peygamber</p>
<p class="PNormal">seviyesine yükseltmekte, tehdit içeren söylemlerle topyekûn cihattan söz etmektedir.</p>
<p class="PNormal">Bu cihat şimdilik ışık ordularının yetiştirilmesi için ilan edilmiş bir cihattır…</p>
<p class="PNormal">Gülen, hasım cepheyle ilgili bilgi alıp karşı tedbirler geliştirmek için istihbarat</p>
<p class="PNormal">faaliyetlerinde bulunmayı da ihmal etmemektedir. Bu tür ihmallerin kendisine çok</p>
<p class="PNormal">pahalıya mal olacağını bilmektedir. Son zamanlarda ordu, polis ve MİT teşkilatları</p>
<p class="PNormal">arasına sızma faaliyetlerine ağırlık verdiği bilinmektedir... Gülen hareketinin hedef</p>
<p class="PNormal">ve boyutunu anlayabilmek, din anlayışına yönelik ne denli büyük bir tehlikeyle</p>
<p class="PNormal">karşı karşıya bulunduğumuzu kavrayabilmek için kendi kitaplarının</p>
<p class="PNormal">değerlendirmeye alınması dahi yeterli olacaktır... Esasen sözcükleri karıştırarak</p>
</body>
</html>
