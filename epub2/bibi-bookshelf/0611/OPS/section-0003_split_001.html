<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="PNormal">Zaiyata meydan verilmemeli. Bu açıdan bizim ister o dairede, ister diğer dairede</p>
<p class="PNormal">arkadaşlarımızın korunması çok önemlidir. Cezayir’i, Suriye’yi, Mısır’ı</p>
<p class="PNormal">yaşamayalım. Çok dikkatli ve çok tedbirli, temkinli hareket etme mecburiyeti var.</p>
<p class="PNormal">Bu hizmetin içinde bulunanlar, bu hizmete göre hizmet vermek isteyenler, her birisi</p>
<p class="PNormal">dünyayı idare edebilecek birer diplomat gibi hareket etmeli. Kendi planında</p>
<p class="PNormal">meseleleri çözdükten sonra, ülkesinde çözmeye çalışmalı. Bazı arkadaşlar birtakım</p>
<p class="PNormal">cesaretli ruhları cesaretlendirmek, secaatlendirmek, birtakım ruhları</p>
<p class="PNormal">heyecanlandırmak için belki kahramanca tavırlara da ihtiyaç vardır, diye</p>
<p class="PNormal">düşünebilirler. Fakat ben kuvvet dengesi olmadığım için şahsen o yol yerine, böyle</p>
<p class="PNormal">kendi düşüncemi yayma, kendi düşünce sistemim adına varlığı, her tarafı fethetme,</p>
<p class="PNormal">ele geçirme yolunu şahsen tercih ederim. Hususiyetle öyle devlet memuru olarak</p>
<p class="PNormal">arkadaşlarımız kahramanlık yapamazlar, fuzuli kahramanlık olur. Gereği yoktur o</p>
<p class="PNormal">tür şeylerin. O sahada daha verimli nasıl olacaklarsa dinimiz adına, İslami</p>
<p class="PNormal">düşüncemiz adına. Ne yapabiliyorlarsa, ben ve onları yapmalıdırlar. Başka</p>
<p class="PNormal">kuvvetler var bu ülkede. Oysaki usulünce gidilebilirdi, onların hissiyatları</p>
<p class="PNormal">alınabilirdi. Onlara sorularak, onları arkamıza alarak yapabilirdik ve yürürdük</p>
<p class="PNormal">orada. Bir şerri aşardık Allah’ın inayetiyle; geriye dönmezdik, falso yaşanmazdı.</p>
<p class="PNormal">Bu Adliye içinde aynen söz konusudur. Yani siz hâkim değilsiniz. Başka kuvvetler</p>
<p class="PNormal">var bu ülkede. Değişik kuvvetleri hesap ederek, böyle dengeli, dikkatli tedbirli,</p>
<p class="PNormal">temkinli yürümekte yarar var ki, geriye adım atmayalım yani. Aynı cephe</p>
<p class="PNormal">sayılabilecek, bize sıcak bakabilen bir çerçeve içinde mütalaa edebileceğimiz</p>
<p class="PNormal">siyasiler vardır. Refah’tan bugünkü manasıyla DYP’ye kadar uzanan siyasi</p>
<p class="PNormal">yelpazedir. Bu insanlarla çatışmadan onlarla aramızdaki farklı müşterekleri ortaya</p>
<p class="PNormal">koyarak, o çizgide belli bir münasebet tesisinde yarar var bence. Hatta gerek</p>
<p class="PNormal">hukuki sahada gerekse mülki sahada icraatlarını diyalog içinde yürütmelerinde</p>
<p class="PNormal">yarar olur. Zıplayacaksın yerinde. Duruyor gibi yapmayacaksın. Müslüman</p>
<p class="PNormal">durmaz yani. Hep akar, çağlar. Baktın ki koşamıyorsun, yerinde zıplayacaksın.</p>
<p class="PNormal">İşler öyle hesap edilmeli ki, en kötü duruma göre, en handikap hale göre hesap</p>
<p class="PNormal">edilmeli. Gerçekten adımlarınızı açarak, iyi bir maratoncu gibi koşacaksın. Ve</p>
<p class="PNormal">hazırız, gerilimdeyiz, tam bir metafizik gerilim içinde, bir boşluk bulunca yeniden</p>
<p class="PNormal">maratona geçeriz. Bazen hasımdan kaçmak bile çok önemli bir manevradır. Şef</p>
<p class="PNormal">dönemi onlar bir kısım şiirlerin mısralarında var. Bir kısım nesir kitaplarında var,</p>
<p class="PNormal">göreceksiniz. Dinlerseniz zulüm dosyalarında var. Başına çarşaf geçirdiğinden</p>
<p class="PNormal">40</p>
<p class="PNormal">dolayı Erzurum’da Cumhuriyet carresinde kadınların asıldığı dönemde, ’Niye</p>
<p class="PNormal">çarşaf giydiniz’ diye demokrasinin rafta, istibdadın milleti kırıp, geçirdiği bir</p>
<p class="PNormal">dönemde. Medrese zaviye gibi işleyen ’şarj evleri’... Bu evler meçhul evlerdir. Bu</p>
<p class="PNormal">evler sizin bildiğiniz gibi evler, minaresi olan, ezan okunduğu zaman herkesin içine</p>
<p class="PNormal">gittiği malum evler değildir. Meçhul ev. Kelime karekteristik olarak seçilmiştir.</p>
<p class="PNormal">Belirsiz evlerdir. Bunlar belirli olamazlar, çünkü o evlere girip, çıkıp insanlar</p>
<p class="PNormal">yakın takiptedir. Elden geldiğince evde kamufle edilmelidirler. Benim kimseye bir</p>
<p class="PNormal">şey tavsiye edecek durumum yok. İmana ve Kuran’a hizmet düşüncesini evlerimizde</p>
<p class="PNormal">gerçekleştirmeyi çalışıyoruz. Sizinde aşına olduğunuz Işık Evlerinde, Işık</p>
<p class="PNormal">komplekslerinde gerçekleştirmeye çalışıyoruz. Arkadaşlarımız, tanıma imkânı ve</p>
<p class="PNormal">fırsatını buldukları bu hizmeti benimsiyorlar, beğeniyorlarsa kendi dünyalarında</p>
<p class="PNormal">da bu sistemi yaşayabilirler. Yanlış bir şey yapan, kıvama ulaşılmadan özleriyle</p>
<p class="PNormal">tam bütünleşmeden gereken mesafe alınmadan bir kısım erken huruç diyebileceğim</p>
<p class="PNormal">çıkışlar yaparlarsa, dünya başlarını ezer. Anayasal müesseselerdeki kuvveti</p>
<p class="PNormal">cephenize çekmeden her adım erken. Kıvama ereceğiniz ana kadar dünyayı</p>
<p class="PNormal">sırtınıza alıp, taşıyabilecek güce ulaşacak ana kadar, o kuvveti temsil edeceğiniz</p>
<p class="PNormal">şeyler elinizde olacağı ana kadar, Türkiye’deki devlet yapısı ölçüsüne göre bütün</p>
<p class="PNormal">anayasal müesseselerdeki kuvveti cephenize çekeceğiz ana kadar her adım erken</p>
<p class="PNormal">sayılır. Biliyorum ki elinizdeki meyve sularının boş kutularını dışarı çıkarken çöp</p>
<p class="PNormal">kutusuna attığınız gibi bu düşünceleri de açık olma yanıyla çöp kutusuna atıp</p>
<p class="PNormal">gideceksiniz...”41</p>
<p class="PNormal">Bilgiye sahip olan güçlüdür</p>
<p class="PNormal">Fethullah Gülen’in altını çizdiği emniyetteki örgütlenmenin en önemli adresi</p>
<p class="PNormal">öncelikle atamaların belirlendiği Personel Dairesi, sonra da teknik takip, izleme ve</p>
<p class="PNormal">dinleme faaliyetlerini yürüten birim olan İstihbarat ve KOM Dairesi Başkanlığı ve</p>
<p class="PNormal">bu birime bağlı il şube müdürlükleriydi. Sadece telefonların dinlenmesiyle bile</p>
<p class="PNormal">rekabet edilemez bir siyasi ve ekonomik güç olunacağının kanıtını da özellikle</p>
<p class="PNormal">teknolojinin gelişmesiyle birlikte daha da yaygınlaşan dinleme olanaklarıyla siyasi</p>
<p class="PNormal">ve ekonomik birçok rakip kişi ve kurumun alt edilmesi hepimize gösterecekti.</p>
<p class="PNormal">Bilgiye sahip olanın güce sahip olacağı inancıyla hareket etmenin meyveleri de</p>
<p class="PNormal">2000’li yıllarda şantaj, itibarsızlaştırma, görevden el çektirtme, siyaset sahnesinden</p>
<p class="PNormal">yok etme gibi olaylarla toplanmaya başlandı.</p>
<p class="PNormal">Hanefi Avcı’nın 2010 Ağustos ayında yayımlanan ve büyük gürültü koparan</p>
<p class="PNormal">kitabında42 cemaatçilerin polis içinde ilk örgütlenmeye başladığı yıllardan itibaren</p>
<p class="PNormal">ilk ele geçirmek istedikleri birimler olan İstihbarat Daire ve KOM Başkanlığı’nın</p>
<p class="PNormal">neden bu kadar önemli olduğu da şöyle anlatılıyordu: “Ülke genelinde istedikleri</p>
<p class="PNormal">41 ATV haber 18 Haziran 1999</p>
<p class="PNormal">42 Hanefi Avcı, Haliç’te Yaşayan Simonlar, Dün devlet Bugün Cemaat, Angora Yayıncılık</p>
<p class="PNormal">41</p>
<p class="PNormal">gibi bilgi toplamak, istedikleri kişilerin faaliyetlerini izleyip öğrenmek gayesinde</p>
<p class="PNormal">olanların yaptığı ilk şey Emniyet İstihbarat Dairesini ele geçirmektir. Orada hâkim</p>
<p class="PNormal">konumda olmaları gerekir. Bunu MİT üzerinde etkinlik kurarak da yapabilirler</p>
<p class="PNormal">ama o kurum daha ilerisine müsaade etmez. Eğer sadece bilgi toplamak yerine</p>
<p class="PNormal">haklarında bilgi toplandıkları kurum ve kişiler hakkında adli işlemlerde bulunmak</p>
<p class="PNormal">da isteniyorsa Emniyet Kaçakçılık ve Organize Suçlarla Mücadale (KOM)</p>
<p class="PNormal">Dairesinde etkin olunması şarttır. Sadece merkezi yapıları değil, operasyonların en</p>
<p class="PNormal">çok yönetileceği başta İstanbul, Ankara olmak üzere bazı önemli illerdeki bu</p>
<p class="PNormal">dairelerin uzantısı şubelerin de ele geçirilmesi gerekir. Eğer sadece bilgi toplamak</p>
<p class="PNormal">ve bunlarla ilgili adli işlem yapmakla da yetinmeyip her memur, asker ve özel</p>
<p class="PNormal">kanunlarla korunan kişiler hakkında da işlem yapmak isteniyorsa, o zaman özel</p>
<p class="PNormal">yetkili mahkemelerin savcıları ve hâkimleri üzerinde de etkin olunması gerekir.</p>
<p class="PNormal">Emniyet İstihbarat Daire Başkanlığı sahip olduğu geniş teknik imkânları ile herkes</p>
<p class="PNormal">hakkında her türlü bilgiyi toplayabilir, kim kimlerle görüşüyor öğrenilebilir, eline</p>
<p class="PNormal">telefon alan herkesin irtibatları ve ilişkileri belirlenebilir. Hiç kimse onlardan</p>
<p class="PNormal">ilişkisini gizleyemez.</p>
<p class="PNormal">Emniyet İDB ve her ildeki şubesi, hatta bazı ilçelerdeki birimlerinin istihbari</p>
<p class="PNormal">dinleme yetkisi vardır. Kişiler dinlenir, izlenir ve bir süre sonra evraklar imha</p>
<p class="PNormal">edilir. Yıllarca her konuda ve her kurumdan toplanmış terabaytlara sığmayan bilgi</p>
<p class="PNormal">bankaları mevcuttur. Dahası kimsenin hesap edemeyeceği teknik imkânlara sahip</p>
<p class="PNormal">Türkiye’nin her ilindeki istihbarat şubelerini 7 bin civarındaki personeli vasıtasıyla</p>
<p class="PNormal">ülke genelinde her yerde izleme faaliyetlerinde bulunma olanakları vardır. Onları</p>
<p class="PNormal">yalnızca Emniyet Genel Müdürü ve İçişleri Bakanı denetleyebilir, müfettişler dâhil</p>
<p class="PNormal">kimse binalarına giremez ve işlemlerine karışamaz.</p>
<p class="PNormal">KOM Daire Başkanlığı merkez ve ülke genelindeki örgütlü suçlar ve organize</p>
<p class="PNormal">gruplarla ilgili tahkikatları yapar, aynı zamanda adli dinleme ve izlemenin</p>
<p class="PNormal">Emniyetteki en etkin merkezidir. Özel yetkili savcılar ve mahkemeler biraz da</p>
<p class="PNormal">kanunları zorlayarak herkes hakkında doğrudan dava açabilir, gözaltı kararı</p>
<p class="PNormal">verebilir, tutuklayabilir. Fakat normal hallerde devlet memurları hakkında</p>
<p class="PNormal">görevleri nedeniyle işledikleri suçlar için tahkikat yapılması 4483 sayılı kanuna</p>
<p class="PNormal">göre belli makamların iznine tâbidir. İlçe memurları için kaymakamlardan, il</p>
<p class="PNormal">memurları için valilerden, merkez memurları için genel müdür ve benzeri</p>
<p class="PNormal">amirlerden, üniversiteler için YÖK veya rektörden izin şartı vardır. Bu izin</p>
<p class="PNormal">olmadan doğrudan dava açılmaz, belli suçüstü halleri haricinde savcılar doğrudan</p>
<p class="PNormal">tahkikat yapamazlar. Ama herhangi bir fiil özel yetkili mahkemelerin görev alanına</p>
<p class="PNormal">giriyor denince herkes hakkında doğrudan dava açılabilir. İşte Türkiye’de son</p>
<p class="PNormal">yıllarda, böyle bir planın uygulandığını görüyoruz. MİT’e hâkim olsanız, sadece</p>
<p class="PNormal">bilgi toplarsınız, belki bunları saptırarak kullanabilirsiniz ama daha ilerisini</p>
<p class="PNormal">yapamazsınız. Aksiyonel bir eylem gerçekleştirme arzusundaysanız, MİT size</p>
<p class="PNormal">yetmez. Bu doğrultuda önce KOM Daire Başkanlığı, sonra İstihbarat Dairesi</p>
<p class="PNormal">42</p>
<p class="PNormal">Başkanlığı, ardından da İstanbul ve Ankara İstihbarat Şubesi ve bunlarla paralel</p>
<p class="PNormal">olarak özel yetkili mahkemelerin savcı ve hâkimlerinin de belli oranda belirli</p>
<p class="PNormal">eğilimlerde olan kişilerden oluşturulduğunu bugün net olarak görmek mümkün.”</p>
<p class="PNormal">Işık Evlerinde belirlenen kariyer</p>
<p class="PNormal">Fethullah Gülen’in de önemle vurguladığı emniyet içinde örgütlenmenin ilk</p>
<p class="PNormal">başladığı yer kuşkusuz ki polis okulları. Cemaatçi emniyetçilerin, henüz polis</p>
<p class="PNormal">okullarına gelmeden önce, daha orta öğrenim sırasında cemaatçi eğitim</p>
<p class="PNormal">kariyerlerinin başlangıcı olan Işık Evleri’ndeki telkinlerde lise ya da üniversite</p>
<p class="PNormal">öğrenimleri sırasında nerelere girmeleri gerektiği belirleniyordu. 1980’li yılların</p>
<p class="PNormal">ortalarından itibaren de cemaatçiler, gelecekte Türkiye’yi yönetecek kadroların</p>
<p class="PNormal">yetişmesi planı olan “Altın Nesil” projesi kapsamında eğitim yoluyla bürokrasiye</p>
<p class="PNormal">girmiş Işık Evleri’nden mezun öğrencilerden polislik mesleğine yönlendirilenler de</p>
<p class="PNormal">1987-91 yılları arasında Polis Akademisi, Polis Koleji, Polis okulları ve bazı</p>
<p class="PNormal">emniyet daire başkanlıklarında etkili olmaya başlamıştı.</p>
<p class="PNormal">Polis Akademileri Fethulahçı örgütlenme merkezi</p>
<p class="PNormal">Emniyet içinde örgütlü olduğu artık kuşku götürmez bir gerçek olan Gülen</p>
<p class="PNormal">cemaatinin 1970’lerin ortalarında başlayan planlı teşkilatlanması, yıllar içinde</p>
<p class="PNormal">neredeyse kesintiye uğramadan sürdü. Bunda elbette ki sağ muhafazakâr partilerin</p>
<p class="PNormal">iktidarda olması etkendi. 1980 darbesi sonrasındaki uzun ANAP iktidarında da,</p>
<p class="PNormal">İçişleri Bakanlığı gibi kritik önemde bir koltuğun sahibinin Nakşibendî olduğu</p>
<p class="PNormal">bilinen Abdülkadir Aksu olması cemaat için büyük bir özgürlük alanı yaratmıştı. O</p>
<p class="PNormal">dönemde Turgut Özal’ın da, Gülen cemaatinden gelen baskılarla 1984 yılında Polis</p>
<p class="PNormal">Akademisi Yasası’nda yapılan bir değişiklikle lise ve üniversite mezunlarına</p>
<p class="PNormal">doğrudan Polis Koleji’ne girme imkânı tanındı. Daha önce sadece Polis</p>
<p class="PNormal">Koleji’nden mezun olanların devam edebildiği Polis Akademisi’nin ilk ve son</p>
<p class="PNormal">sınıflarına dışarıdan da öğrenci alınmasına ilişkin yapılan bu düzenleme emniyet</p>
<p class="PNormal">içindeki sistematik Fethullahçı örgütlenmenin de miladıydı. Bu düzenlemeyle</p>
<p class="PNormal">birlikte Akademi’nin öğretim kadrosu ve öğrencileri arasında başlayan cemaat</p>
<p class="PNormal">örgütlenmesi hızı kesilmeden 1991 yılına kadar giderek artmıştı. Bu yasa</p>
<p class="PNormal">kapsamında Polis Akademisi’ne gelen ve “özel sınıflarda” verilen 6-9 aylık gibi</p>
<p class="PNormal">kısa süreli eğitimlerden sonra, büyük kısmı Fethullah Gülen cemaatiyle bağlı olan</p>
<p class="PNormal">dini itikatları kuvvetli bu çocuklar komiser yardımcısı statüsünde mezun olup üst</p>
<p class="PNormal">rütbeli polisler olarak göreve başladı. Hatta Anayasa Mahkemesi’nin Dışişleri</p>
<p class="PNormal">mensupları için verdiği bir karardan da yararlanarak askerlik sürelerini rütbelerine</p>
<p class="PNormal">de saydırmayı başarmışlardı. Emniyette cemaate yapılan güzelliklerinden birisi de</p>
<p class="PNormal">1980’lerin sonunda gerçekleşmişti. 1988-89 öğretim yılında Polis Akademisi’nin</p>
<p class="PNormal">43</p>
<p class="PNormal">kadrolu eğitim elemanı gereksinimini karşılamak üzere, 41 öğretim görevlisini</p>
<p class="PNormal">yüksek lisans ya da doktora yapmak üzere devlet bursuyla İngiltere’ye göndermişti.</p>
<p class="PNormal">4 yıl sonra eğitim durumlarının ne olduğuna ilişkin Büyükelçilikler kanalıyla</p>
<p class="PNormal">öğrenim gördükleri üniversitelerden yapılan araştırmada ise birçoğunun yeri dahi</p>
<p class="PNormal">belirlenememişti. Derken 1993 yılındaki DYP-SHP koalisyon hükümetinin 4 ay</p>
<p class="PNormal">süreli İçişleri Bakanlığını yapmış olan Mehmet Gazioğlu, Polis Akademisi Başkanı</p>
<p class="PNormal">olan Ümit Erdal’dan, yurtdışındaki bu kayıp araştırma görevlilerinin görev</p>
<p class="PNormal">sürelerini uzatmasını talep etti. Ünal Erkan zamanında ortaya çıkarılan hileli kura</p>
<p class="PNormal">yolsuzluğu ve akademideki öğretim üyelerinin de suçlandığı diğer soruşturmanın</p>
<p class="PNormal">ayrıntılarına vakıf olan Erdal, bu süre uzatımını kimlerin işine geleceğin hemen</p>
<p class="PNormal">tahmin etti. Bakan Gazioğlu’na, “Dört yıldır yurtdışında ne yaptıkları belli</p>
<p class="PNormal">olmayan bu kişilerin sürelerinin uzatılması için size bir teklifte bulunamam” diye</p>
<p class="PNormal">karşılık verdikten birkaç saat sonra görevinden alınarak APK Kurulu uzmanlığına</p>
<p class="PNormal">atanacaktı. 1997-98 öğretim yılında da Akademi Yönetim Kurulu kararıyla ilişiği</p>
<p class="PNormal">kesilen 20 öğretim görevlisi idari yargı kararının yürütmeyi durdurmasıyla yeniden</p>
<p class="PNormal">görevlerine dönerek ve yardımcı doçent ve doçent kadrolarına atanmışlardı.</p>
<p class="PNormal">ANAP’ın yine hükümet ortağı olduğu DSP ve MHP’yle birlikte 28 Mayıs 1999’da</p>
<p class="PNormal">kurulan kurulan 57. Hükümetin İçişleri Bakanlığını da görevinden alındığı 2001</p>
<p class="PNormal">yılı Haziranına kadar Sadettin Tantan yapmıştı. İşte o dönemde, Polis</p>
<p class="PNormal">Akademisi’ndeki öğretim görevlilerin yerinden etmenin mümkün olmadığı bir yasa</p>
<p class="PNormal">çıkarıldı. Bu yasaya göre, öğretim üyeleri kendileri talep etmedikçe, yani istekleri</p>
<p class="PNormal">dışında başka bir yere atanamayacaktı. Emniyet kadroluların yanı sıra, sivil öğretim</p>
<p class="PNormal">elemanlarının da, eğitim ve öğretimin yanı sıra başkan yardımcılığı, dekan</p>
<p class="PNormal">yardımcılığı, enstitü müdürlüğü gibi idari görev almalarını da bu yasa sağlıyordu.</p>
<p class="PNormal">Öte yandan, yönetimde bunan akademisyenlerin Akademiye alınacak öğretim</p>
<p class="PNormal">elemanları kadrolarını seçme kurullarında ve eğitim müfredatında belirleyici rol</p>
<p class="PNormal">oynamaları da sağlanıyordu. 9 Mayıs 2001’de yürürlüğe giren 4652 sayılı Polis</p>
<p class="PNormal">Yükseköğretim Kanunu’yla Polis Akademisi üniversite yapısına dönüştürülmüş,</p>
<p class="PNormal">Polis Okulları da, iki yıllık Polis Meslek Yüksek Okulu haline getirilerek Polis</p>
<p class="PNormal">Akademisi’ne bağlanmıştı. Yeni yasayla mevcut eğitim kadrosuna, tayin açısından</p>
<p class="PNormal">neredeyse dokunulmazlık sağlanmış oluyordu. Bu değişikliklerle Emniyet içinden</p>
<p class="PNormal">doğacak Altın Nesil’in önünde hiçbir engel kalmamıştı. Sadece sabretmek</p>
<p class="PNormal">gerekiyordu. 1990’lara gelindiğindeyse hedef daha da büyütüldü. İDB, KOM Daire</p>
<p class="PNormal">Başkanlığı ile Terörle Mücadele ve Harekât Daire Başkanlığı da (TEMÜH)</p>
<p class="PNormal">isteniyordu. Ve aradan 20 yıldan fazla zaman geçtikten sonra o dönem mezun</p>
<p class="PNormal">olanlar polis teşkilatının en önemli şubelerinde Daire Başkan Yardımcılığı</p>
<p class="PNormal">rütbesine kadar çıktılar. Daire Başkanı olmaları için önlerindeki tek engel olarak</p>
<p class="PNormal">kıdem sorunu vardı. Çünkü Polis Şûrası kararı ile II. sınıf emniyet amirinin I. sınıfa</p>
<p class="PNormal">çıkması için dört yıl beklemesi gerekiyordu. Nihayet 2009 yılında bu sürede sona</p>
<p class="PNormal">ermişti. Artık bu kadroların Emniyetin en kritik birimleri olan ve adeta fiili genel</p>
<p class="PNormal">44</p>
<p class="PNormal">müdürlük olarak nitelendirilen İstihbarat, KOM ile Terörle Mücadale ve Harekât</p>
<p class="PNormal">Daire Başkanlıkların başında olmaları için bir engel kalmamıştı. Her biri</p>
<p class="PNormal">birbirinden değerli bir stratejik merkez olan bu birimlerden en önemlisi ise yasalara</p>
<p class="PNormal">bağlı kaldığı müddetçe görev ve sorumluluk alanının, neredeyse sınırları olmayan</p>
<p class="PNormal">İDB’ydi. Hiç kuşkusuz bu birimi esas cazip kılan ise son yıllarda giderek</p>
<p class="PNormal">yaygınlaşan telefon dinlemelerin de tek yetkilisi ve merkezi olmasıydı.</p>
<p class="PNormal">Polis görev kuralarında hile</p>
<p class="PNormal">Cemaatin ilk örgütlendiği yer Polis Kolejleri ve Akademisiydi, ardından da</p>
<p class="PNormal">düşürülen ilk kale Personel Daire Başkanlığı oldu. Akademiden, yine cemaat</p>
<p class="PNormal">hocaların ve idarecilerinin elinden mezun olanlar Personel Daire Başkanlığı’nın da</p>
<p class="PNormal">içinde olduğu bir tezgâhla kilit noktalarda görev alabiliyorlardı. Bu örgütlenmeyi</p>
<p class="PNormal">ilk açığa çıkaran en önemli olay Ünal Erkan’ın Emniyet Genel Müdürü olduğu</p>
<p class="PNormal">dönemde yaşanmıştı. 1991 yılının Haziran ayında dönemin ANAP iktidarının</p>
<p class="PNormal">İçişleri Bakanı Mustafa Kalemli, Emniyet Genel Müdürlüğü’ne (EGM) Ünal</p>
<p class="PNormal">Erkan’ı atamıştı. Erkan’ın göreve geldiği ilk günden itibaren önüne gelen</p>
<p class="PNormal">şikâyetlerin en çoğu Polis Akademisi’yle ilgiliydi. Şikâyetlerin ortak noktası,</p>
<p class="PNormal">yukarıda anlattığımız, cemaatle bağlantılı gençlerden özel sınıflar oluşturulup 6</p>
<p class="PNormal">aylık eğitimden sonra komiser muavini olarak belirli birimlerde göreve</p>
<p class="PNormal">başlatılmasıydı. Bu şekilde akademiye giren öğrenciler de komiser yardımcısı</p>
<p class="PNormal">olarak mezun olduktan sonra hileli kurayla Emniyet’in istihbarat, personel,</p>
<p class="PNormal">muhabere birimleri ile polis okullarına atanıyorlardı. Bu konuyla ilgili bir ihbarın</p>
<p class="PNormal">İçişleri Bakanı Kalemli’ye dek ulaşması üzerine de Ünal Erkan, yardımcısı Ümit</p>
<p class="PNormal">Erdal’la birlikte kimseye haber vermeden, gece yarısı kura çekiminin yapılacağı</p>
<p class="PNormal">Polis Akademisi’nin yolunu tutmuştu. Çünkü cemaatle bağlantılı yeni mezun</p>
<p class="PNormal">komiser yardımcılarının nereye atanacağı önceden belliydi. En önemli yerler ise</p>
<p class="PNormal">Personel ve İstihbarat Dairesi’ydi. Zaten gelen ihbarda da “Işık Evleri” kökenli</p>
<p class="PNormal">komiser muavinlerinin stratejik görevlere gelebilmeleri için isimlerinin farklı</p>
<p class="PNormal">torbaya konulduğu bilgisi verilmişti.</p>
<p class="PNormal">Bu olaya, Gazeteci Saygı Öztürk’ün “Okyanus Ötesindeki Vaiz” isimli kitabında da</p>
<p class="PNormal">yer verildi. Öztürk’ün kitabında anlattığına göre; “Torbaların başında oğluna Said</p>
<p class="PNormal">kızına Nur adını verdiği için ‘Nurcuların lideri Said-i Nursi’yi çağrıştıran imam’</p>
<p class="PNormal">diye bilinen emniyet mensubu vardı.”43</p>
<p class="PNormal">Ünal Erkan anlatıyor</p>
<p class="PNormal">43 Saygı Öztürk, Okyanus Ötesindeki Vaiz, Doğan Kitap</p>
<p class="PNormal">45</p>
<p class="PNormal">Neler olduğunu Ünal Erkan daha sonra, Çağın Polisi isimli dergide şöyle</p>
<p class="PNormal">anlatıyordu: “Kura çekimi sırasında kayırmacılık yapılacağı yönünde duyum</p>
<p class="PNormal">almıştım. İlgili genel müdür yardımcısı arkadaşımı uyardım. Bir arkadaşıma</p>
<p class="PNormal">öğrenci velisi gibi akademiye telefon ettiriyordum. Gün boyunca çekilmesi gereken</p>
<p class="PNormal">akademi mezuniyet kuraları gecenin 24’üne kadar hala çekilmemişti. ‘Nihayet</p>
<p class="PNormal">kuralar çekilmeye başladı’ diye haber aldığımda yanıma Emniyet Müdür</p>
<p class="PNormal">Yardımcısı Ümit Erdal’ı alarak sivil bir taksiyle akademiye gttim. Bizim kolejde</p>
<p class="PNormal">okuduğumuz Anıttepe’deki binanın kütüphane olarak kullanılan salonunda, bir</p>
<p class="PNormal">heyet tarafından kura çekim işleminin sürdüğünü gördüm. Yeni mezunlar içeri tek</p>
<p class="PNormal">tek alınıyordu. Başkanın önündeki masanın üzerinden bir torba, altındaki</p>
<p class="PNormal">sehpalarda da başka torbalar bulunuyordu. Her bir torbada istihbarat, kaçakçılık,</p>
<p class="PNormal">trafik gibi birimler için lazım gelen sayıda kura kâğıtları vardı. Geri kalanları da</p>
<p class="PNormal">ayrı bir torbadaydı. İçeri giren yeni mezun, eğer kayırılacak elemansa özel</p>
<p class="PNormal">torbadan hazırlanmış torbadan kura çekiyordu. Gariban ise, yani herhangi bir</p>
<p class="PNormal">kayıranı yoksa masa üstündeki torbadan kura çekiyordu. Komiser muavini kura</p>
<p class="PNormal">için geldiğinde listeden isimleri işaretlenmiş olup olmadığı kontrol ediliyor,</p>
<p class="PNormal">masanın altındaki torbalardan birinden çıkan kâğıtla nereye atandığı</p>
<p class="PNormal">söyleniyordu.”44</p>
<p class="PNormal">Işık Evleri’nde eğitim</p>
<p class="PNormal">Bu şekilde Işık Evi kökenli komiser muavinlerinin, cemaatin isteklerine göre</p>
<p class="PNormal">belirlenen illerde istihbarat, personel, polis koleji, kaçakçılık gibi önemli birimlerde</p>
<p class="PNormal">görev almaları sağlanıyordu. Cemaat bağlantılı olmayanların ise karakollar ve</p>
<p class="PNormal">sıradan görev yerleri bulunuyordu. Erkan, neye uğradığını şaşıran cemaatin</p>
<p class="PNormal">akademideki görevlileri hakkında tutanak tuttururken hileli kura çekiminin iptal</p>
<p class="PNormal">edildiğini duyurdu. Söz konusu olayla ilgili soruşturma başlatılırken birçok ilde</p>
<p class="PNormal">kadro değişikliğine de gidildi. Kura çekimi listesi incelendiğinde isimleri işaretli</p>
<p class="PNormal">olanların hepsinin daha önce ayarlanmış torbadan kuralarını çektiği belirlendi.</p>
<p class="PNormal">Öğrencilerin akademiye girişleri araştırıldığındaysa yüzde 90’ının kolej kökenli</p>
<p class="PNormal">olmayıp sonradan yapılan düzenlemeyle Akademi’ye ilk ya da son sınıftan</p>
<p class="PNormal">başlayan öğrenciler olduğu tespit edildi.</p>
<p class="PNormal">Öğrenciler alınan ifadelerinde Karşıyaka’da bulunan Işık Evi’nde eğitimden</p>
<p class="PNormal">geçtiklerini söyledi. Belirtilen adrese yapılan baskında verilen bilgilerin doğru</p>
<p class="PNormal">olduğu çıktı. Neler olduğunu Gazeteci Muharrem Sarıkaya olaydan 8 yıl sonra,</p>
<p class="PNormal">Fethullah Gülen’in ATV’de yayınlanan kasetlerinin ortaya çıkmasından sonra</p>
<p class="PNormal">çalıştığı Hürriyet Gazetesinde yayımlanan “Fethullah Hoca’nın Emniyet planı...”</p>
<p class="PNormal">başlıklı yazısında anlatmıştı. “Devlet, Fethullah Gülen’i son dönemde ortaya çıkan</p>
<p class="PNormal">44 Nedim Şener, Ergenekon Belgelerinde Fethullah Gülen ve Cemaat</p>
<p class="PNormal">46</p>
<p class="PNormal">kasetleriyle mi tanıyor? EGM’nde 8 yıl önce yaşanan bir operasyon, bu soruyu</p>
<p class="PNormal">yanıtlıyor...” diyerek hileli kura skandalını anlatan Sarıkaya, “...Bu öğrencilerden</p>
<p class="PNormal">bazılarını sorguya çekiyor. Öğrencilerden biri şu itirafta bulunuyor: “Biz</p>
<p class="PNormal">Karşıyaka Semti’nde Fethullah Gülen Hocaefendimizin açtığı ışık evinde</p>
<p class="PNormal">toplanırız. Orada eğitim alırız...Erkan, Karşıyaka’daki adrese baskın yaptırıyor.</p>
<p class="PNormal">Verilen bilgilerin doğruluğu ortaya çıkıyor.</p>
<p class="PNormal">Evde Fethullah Gülen’e ait kitaplar, videokasetler ve başka bazı yayınlar</p>
<p class="PNormal">bulunuyor. Geniş çaplı bir operasyon başlatıyor. İşin sorumluları hakkında</p>
<p class="PNormal">soruşturma açtırıyor ve mahkemeye sevk ediyor. Erkan, 9 ay görevde kalıyor,</p>
<p class="PNormal">ardından Olağanüstü Hal Bölge Valiliği’ne atanıyor. Aradan geçen zaman içinde o</p>
<p class="PNormal">dönemde görevden el çektirdiği kişilerin hemen hepsinin Emniyet’e döndüklerine</p>
<p class="PNormal">tanık oluyor. Hem de bugün birçoğu kritik noktada oturuyor. Açtırdığı soruşturma</p>
<p class="PNormal">dosyaları ise kayboluyor...”45</p>
<p class="PNormal">“Fethullah’ın Copları”</p>
<p class="PNormal">Burada bir parantez açarak, Muharrem Sarıkaya’nın yazısında da geçen Işık</p>
<p class="PNormal">Evleri’yle, daha doğrusu bu cemaat evleri ile polisler arasındaki ilişkiye dair birkaç</p>
<p class="PNormal">anekdot aktarmakta fayda var. Polislik eğitimi verilen akademi, kolej ve</p>
<p class="PNormal">okullardaki Fethullahçı örgütlenme ve bu örgütlenmenin kucağına düşen</p>
<p class="PNormal">öğrencilerin Işık Evleri’nde neler yaşandığıyla ilgili en ayrıntılı bilgiler ilk kez</p>
<p class="PNormal">Fethullah’ın Copları isimli kitapla gün yüzüne çıkmıştı. Kendisi de 1986 yılına</p>
<p class="PNormal">kadar Polis Koleji ve Polis Akademisi’nde 7 yıl eğitim gören Zübeyir Kındıra, okul</p>
<p class="PNormal">içinde örgütlü cemaatçilerle arası olmadığı gibi Cumhuriyet gazetesi okuyup Zülfü</p>
<p class="PNormal">Livaneli’nin kasetini dinlediği gerekçesiyle sicili bozularak atıldı. İletişim</p>
<p class="PNormal">Fakültesini bitirdikten sonra gazetecilik yapmaya başlayan Kındıra 1999 yılında</p>
<p class="PNormal">yayımlanan kitabında, hocasından öğrencisine dek Fethullahçıların usulsüzlük ve</p>
<p class="PNormal">baskı yöntemlerini, Işık Evleri’ndeki gizli toplantılarındaki din eğitimlerini</p>
<p class="PNormal">anlatıyordu. Akademi ve kolejde cemaat saflarına giren öğrencilerin daha sonra</p>
<p class="PNormal">emniyet içinde atama şube, polis koleji, Polis akademisi ve İstihbarat Dairesi gibi</p>
<p class="PNormal">kritik noktalara getirilerek Fethullahçıların yararı için kullanıldığına ilişkin tespitler</p>
<p class="PNormal">de içeren Kındıra’nın kitabı Ankara Emniyet Müdürlüğü’nün Fethullahçılar</p>
<p class="PNormal">hakkında başlattığı emniyet içinde ve devlet kurumlarında yapılanmasıyla ilgili</p>
<p class="PNormal">soruşturmada da faydalanılan bir kaynak olmuştu.</p>
<p class="PNormal">Emniyete atılan Fethullahçı tohumu</p>
<p class="PNormal">45 Hürriyet Gazetesi, 24 Haziran 1999. Bu konu ilerleyen bölümlerde işlenecektir.</p>
<p class="PNormal">47</p>
<p class="PNormal">Emniyetin içine “Fethullahçı tohumu” atılmasının ilk günlerine tanıklık eden biri</p>
<p class="PNormal">olarak cemaatin “kendilerinden olmayanları saf dışı bırakma” yöntemlerini yaşamış</p>
<p class="PNormal">biri olduğunu da belirten Kındıra kitabınin önsözünde şunları yazıyordu: “14</p>
<p class="PNormal">yaşında Polis Koleji öğrencisi olarak Emniyet Teşkilatı’na girdim ve 1986 yılında</p>
<p class="PNormal">bu örgütün elemanlarının, baskı ve dayanaksız suçlamaları ile sicilim bozulduğu</p>
<p class="PNormal">için ayrılmak durumunda kaldım. Polis Koleji ve Akademisi’nde geçirdiğim 7 yıl</p>
<p class="PNormal">boyunca, polis içinde bu örgütün varlığını net olarak gördüm. Ayrıldıktan sonra</p>
<p class="PNormal">da, Kolej ve Akademi yıllarından bu yana arkadaşlığım süren polis dostlarımla bu</p>
<p class="PNormal">konuda sürekli görüş alışverişi içinde oldum. Bu dostlarımla ilişkilerim ve onların</p>
<p class="PNormal">yaşadığı ve tanık olduğu olayları aktarmaları sayesinde, polis teşkilatının içindeki</p>
<p class="PNormal">Gülen cemaatinin giderek büyümesini, güçlenmesini ve polis içinde egemen bir güç</p>
<p class="PNormal">olmasını yakından izleyebildim. Polis Koleji’nin uygun ikliminde, birçoğumuz daha</p>
<p class="PNormal">ilk hafta sonu izninde, bu Fethullahçı topluluğun içinde, nereye ve neden gittiğini</p>
<p class="PNormal">bilmeden bir ’Işık Evinde’, Said-i Nursi’ risalesi dinlerken buldu kendisini.</p>
<p class="PNormal">Bazılarımız okula döner dönmez, üst sınıflara ya da komiserlere durumu anlatıp,</p>
<p class="PNormal">‘korunmaya’ alındı. Ama yalanlarla, gizlice götürüldüğümüz o evleri, orada</p>
<p class="PNormal">yaşadıklarımızı ve o günleri hiç unutmadık. Ben de o evlerden birine</p>
<p class="PNormal">götürülenlerdendim. Hemen uzaklaşıp, kurtuldum. Benim gibi birçok arkadaşım da</p>
<p class="PNormal">bu topluluktan uzak durdu. Ama benimle birlikte o gün o eve gidenlerin birçoğu iyi</p>
<p class="PNormal">birer Fethullahçı oldular. O gün o evde, benim ilk namazımda yanımda duranlar ve</p>
<p class="PNormal">onların anlayışı tarafından Emniyet Teşkilatı’ndan uzaklaştırıldım. Yıllar sonra,</p>
<p class="PNormal">gazeteci olarak o gün, o evde benimle birlikte olanların, Emniyet Teşkilatı’nın en</p>
<p class="PNormal">kritik üst yönetimlerinde bulunduklarına tanık oluyorum.”46</p>
<p class="PNormal">Cemaatin nur saçan hücreleri: Işık Evleri</p>
<p class="PNormal">Kındıra kitabında, cemaatin kendi ideolojisine göre insan yetiştirmek, genç</p>
<p class="PNormal">beyinleri yıkamak için ”eğitim ve öğretim” amacıyla kullandığı ve Gülen</p>
<p class="PNormal">örgütlenmesinin temeli olduğunu vurguladığı Işık Evleri’nin “Şarj Evleri”, “İbn-i</p>
<p class="PNormal">Erkam Evleri” gibi adlarla anıldığını da yazıyordu. Sahabe olan yani Hazreti</p>
<p class="PNormal">Muhammed döneminde yaşamış bir Müslüman olan İbn-i Erkam’ın adının bu</p>
<p class="PNormal">evlerle birlikte anılmasının özel bir nedeni olduğunu belirten Kındıra bunu, “İslam</p>
<p class="PNormal">tarihçilerine göre; İbn-i Erkam herkesin dışladığı, birlikte görünmekten,</p>
<p class="PNormal">konuşmaktan kaçındığı bir dönemde Muhammet’i evine almıştır. Bu nedenle evi</p>
<p class="PNormal">nurla, yani ışıkla dolmuştur” diye açıklıyordu. Gülen’in vaazlarında ve kitaplarında</p>
<p class="PNormal">“Ahir zamanda gelerek dini tahrip eden deccalin bir daha hortlamak üzere</p>
<p class="PNormal">öldürüldüğü ev” diye sıkça geçen cemaatin hücreleri durumundaki Işık Evleri’yle</p>
<p class="PNormal">Polis Koleji ve Akademisine giren her yeni öğrencinin mutlaka tanıştığını ve en</p>
<p class="PNormal">46 Zübeyir Kındıra, Fethullah’ın Copları, Su Yayınları</p>
<p class="PNormal">48</p>
<p class="PNormal">çok giden topluluğu oluşturduğunu söylüyordu Kındıra. Başlarındaki en rütbeli</p>
<p class="PNormal">kişinin “okul imamı” olduğu cemaatçi üst sınıftakilerin aldıkları talimat uyarınca,</p>
<p class="PNormal">toy öğrencileri çeşitli sohbetlerle “kıvama getirdikten” sonra hafta sonları</p>
<p class="PNormal">izinlerinde birer tarikat eğitim merkezi olarak işleyen Cebeci, Demetevler,</p>
<p class="PNormal">Aydınlıkevler, Keçiören, Abidinpaşa gibi gözden uzak yerlerdeki kenar semtlerde</p>
<p class="PNormal">bulunan Işık Evleri’ne götürüldüğü anlatılan kitapta şunlar yazıyordu:</p>
<p class="PNormal">“Ankaralı olmayan bazı öğrenciler de gidecek bir ‘ev’ bulmuşlardı.</p>
<p class="PNormal">Sonraları ’Işık Evleri’47 olarak literatüre geçecek ’Nurcu Tarikatı’nın evleri başta</p>
<p class="PNormal">olmak üzere Süleymancı, Nakşibendî tarikatlarının ‘dershane’ adı verilen evleriydi</p>
<p class="PNormal">bunlar. Bu evlere giden birçok Polis Koleji öğrencisi olduğunu tüm öğrenciler ve</p>
<p class="PNormal">okul yönetimi de biliyordu. Ancak, o tarihlerde bunu engellemek ya da soruşturma</p>
<p class="PNormal">açmak için doğrudan ve ciddi sayılabilecek bir girişim yapılmadı. Çünkü henüz</p>
<p class="PNormal">rahatsızlık verecek bir boyuta ulaşmamıştı ve ’rejime yönelik tehlike’ oluşturacak</p>
<p class="PNormal">bir yanı olduğu düşünülmüyordu. Yıllar geçtikçe devletin hemen tüm kurumlarında</p>
<p class="PNormal">ve yargı organlarında, ’tehlike’ olarak algılanan bu evlerle ilgili inceleme,</p>
<p class="PNormal">araştırma hatta soruşturma açılabildi. Ama biraz geç kalındı. Çünkü o tarihlerde</p>
<p class="PNormal">bu evlere gidenler ve orada yetişenler artık, bu ‘Işık Evleri’ ile ilgili açılacak</p>
<p class="PNormal">soruşturmaları engelleyebilecek, amacından saptırabilecek güce sahip oldular.”</p>
<p class="PNormal">Şikâyet edene hem işkence hem tarikatçı soruşturması</p>
<p class="PNormal">Yedi yıl boyunca kendisi ve bazı arkadaşları tarafından konuyla ilgili şikâyet</p>
<p class="PNormal">dilekçeleri vermelerine karşın tarikat bağlantısı saptanarak Emniyet Teşkilatından</p>
<p class="PNormal">uzaklaştırılan bir tek kişiye tanık olduğunu aktaran Kındıra, şikâyetlerini işleme</p>
<p class="PNormal">koyan komiserlerin de bir hafta içinde okuldan tayin ettirildiğini de kitabında</p>
<p class="PNormal">anlattı. Cemaate tavır alan öğrencileri koruyan komiserlerin süratle tayinlerinin</p>
<p class="PNormal">çıkmasıyla yalnız kaldıklarını, şikâyet dilekçesi verdikleri için de cemaat tarafından</p>
<p class="PNormal">“komünist” diye sakıncalılar listesine alınarak dayak ve göze kolonya dökmek gibi</p>
<p class="PNormal">işkencelere katlanmak zorunda kaldıklarını anlattı. Daha ilginç olan ise</p>
<p class="PNormal">cemaatçileri şikâyet edenlerin, “tarikatçı olduklarına ilişkin şikâyet” üzerine</p>
<p class="PNormal">soruşturmadan geçmesiydi.</p>
<p class="PNormal">47 Fethullah Gülen kendisi ABD’deyken Ankara 2 Nolu DGM’de tutuksuz yargılandığı davada avukatları</p>
<p class="PNormal">aracılığıyla yazılı yaptığı savunmada Işık Evleri’ni şöyle anlatmıştı: “12 Eylül 1980 öncesinde üniversiteli öğrenciler</p>
<p class="PNormal">sağcı solcu şeklinde kamplara ayrılmıştı. Bütün bunlardan uzak kalmak isteyen masum öğrenciler de iflah edilmiyor</p>
<p class="PNormal">ve mağduriyete uğratılıyordu. Resmi ve özel öğrenci yurtlarında anarşi kol geziyordu. Vaiz olarak görev yaptığım</p>
<p class="PNormal">bu dönemlerde vaazlarıma ve sohbetlerime gelen öğrencilere ve velilere, tanıdık öğrencilerle beraber evler tutup</p>
<p class="PNormal">kalmalarını tavsiye ediyor, böylece terörden uzak kalabileceklerini söylüyordum. Bu tavsiyemde fikri ilham</p>
<p class="PNormal">kaynaklarımdan biri de, içlerinde Allah’ın anıldığı huzur dolu evlerden bahsedilen Nur suresi olmuştur. Esasen Işık</p>
<p class="PNormal">Evi tabiri, kendi aralarında ev tutan bazı öğrencilerin, kaldıkları o evlere verilen addı...”</p>
<p class="PNormal">49</p>
<p class="PNormal">Polis okulu ve koleji öğrencilerinin her hafta sonunu dualar okunup namaz kılınan,</p>
<p class="PNormal">Nurculuk öğretilerinin anlatıldığı derslerin işlenip Fethullah Gülen’in vaaz</p>
<p class="PNormal">kasetlerinin dinlenildiği bu evlerde geçirdiğini belirten Kındıra 1979 yılı ve izleyen</p>
<p class="PNormal">yıllarda Işık Evleri’ne öğrenci götürmenin sistemli bir hale geldiğini de söylüyordu.</p>
<p class="PNormal">Işık Evleri’nin tedrisatından geçenlerinin zaman içinde kritik görevlere geldiğini de</p>
<p class="PNormal">belirten Kındıra, “1979 yılında hazırlık sınıfına başlayan öğrencilere</p>
<p class="PNormal">yönelik ’adam kazanma’ yöntemi henüz birkaç yıllık yeni bir uygulama olsa da</p>
<p class="PNormal">başarıyla yürütüldü. O yıldan sonra da bu operasyon hız ve güç kazanarak sürdü.</p>
<p class="PNormal">1979 yılında Gülen’in Şarj Evleri’ne, yalanlarla öğrenci götürenler ve bu grubun</p>
<p class="PNormal">içinde olanların hemen tümü hala Emniyet Teşkilatı içinde en kritik noktalarda</p>
<p class="PNormal">görev yapıyorlar. Müfettiş raporlarında, MİT kayıtlarında, MGK’ya sunulan</p>
<p class="PNormal">belgelerde ‘Fethullahçı’ olarak gösterilen polisin, komiser, amir ve müdürlerinin</p>
<p class="PNormal">büyük çoğunluğu bu dönemde Işık Evleri’nde yetiştirilenlerdir. Bu polislerin adları,</p>
<p class="PNormal">o dönemdeki çalışmaları ve ilişkileri gün geçtikçe daha açık bir şekilde ortaya</p>
<p class="PNormal">çıkıyor. Bu kişilerin, ilişkilerini ve çalışmalarını bugün de sürdürdükleri biliniyor.</p>
<p class="PNormal">80’li yıllarda Işık Evleri’ne yeni öğrenci götüren ve ders aldıranlar arasında</p>
<p class="PNormal">olanlar; daha sonra Emniyet Teşkilatının önemli kademelerinde görev yaptılar.</p>
<p class="PNormal">Kuşkusuz, o dönemde Işık Evleri’ne gidenlerin hepsi Fethullahçı olmadı. Ama</p>
<p class="PNormal">büyük çoğunluğunun adı kayıtlara Fethullahçı olarak geçti” diyordu.</p>
<p class="PNormal">“Çalışan kadınların hepsi orospudur”</p>
<p class="PNormal">Kındıra kitabında isim isim polis eğitim kurumlarındaki Fethullahçı örgütlenmenin</p>
<p class="PNormal">sorumlularını da deşifre ediyordu. 2001 yılında ilk baskısı yapılan kitapta polis</p>
<p class="PNormal">okulu ve akademisi öğrencileri ya da hocaları olarak adları geçenlerin daha sonra</p>
<p class="PNormal">emniyet içinde yürütülen Fethullah Gülen soruşturmalarında da karşısına çıktığını</p>
<p class="PNormal">örneklerle anlatan Kındıra’nın adını andığı isimlerden biri de Polis Koleji ve</p>
<p class="PNormal">Akademisi’ne 12 Eylül sonrasında atanan öğretim üyelerinden Türk Dili ve</p>
<p class="PNormal">Edebiyatı derslerine gelen B.C.’ydi. (Bu isim rumuz mu olsun acaba?) Coşkun’un</p>
<p class="PNormal">derslerde edebiyat ya da Türk dilinden söz etmek yerine daha çok “hayat dersi”</p>
<p class="PNormal">anlattığı öne sürülen kitapta, “Osmanlı’nın güzelliğinden, Cumhuriyet döneminin</p>
<p class="PNormal">nasıl toplumda dejenerasyona yol açtığından söz ederdi. İslamın yüceliğinden çok</p>
<p class="PNormal">eşliliğe, tek çeşit yemek yenmesi gerekliliğinden Atatürk’ün yanlışlarına kadar her</p>
<p class="PNormal">alanda düşüncelerini anlatırdı. Şer’i hukukun adaleti tam olarak yerine getirdiğini,</p>
<p class="PNormal">ancak günümüzde uygulanan Batı hukukunun adaleti sağlayamadığını, çoğunu</p>
<p class="PNormal">kendisinin uydurduğu hikâyelere dayanarak, ileri sürerdi”48 deniyordu. B.C.’nin</p>
<p class="PNormal">bir ders sırasında, “Atatürk’ü Samsun’a Vahidettin gönderdi. Parasını da o verdi.</p>
<p class="PNormal">Gidip, düşmana karşı hazırlık yapması için görevlendirmişti. Ancak</p>
<p class="PNormal">48 Zübeyir Kındıra, Fethullah’ın Copları, Su Yayınları</p>
<p class="PNormal">50</p>
<p class="PNormal">Atatürk, Vahdettin’e ihanet etti” demesi üzerine aralarında kendisinin de</p>
<p class="PNormal">bulunduğu bazı öğrencilerin gösterdiği tepki üzerine B.C.’nin dersi terk ettiğine</p>
<p class="PNormal">kitabında Yer veren Kındıra, “Bir başka dersinde ise kadınların çalışmasının</p>
<p class="PNormal">dinimizce yasak olduğunu, çalışan kadınların erkeklerle aynı ortama girip, yoldan</p>
<p class="PNormal">çıktığını ileri sürdü. Yine tartışma çıktı. B.C., heyecanla tezini savunuyordu:</p>
<p class="PNormal">- Çalışan kadınların hepsi orospudur.</p>
<p class="PNormal">Ender, birden ayağa fırladı ve başladı bağırmaya:</p>
<p class="PNormal">- Benim annem ebe. Sen bunu nasıl dersin?</p>
<p class="PNormal">B.C.’nin rengi attı. Bu olay okul yönetimine ve bayan öğretmenlere yansıdı.</p>
<p class="PNormal">B.C.,Polis Koleji’nde ders verdiği öğrencileri mezun olup Akademi’ye gidince,</p>
<p class="PNormal">Polis Akademisi’nde de aynı şeriat propagandası yapmayı devam etti. Ta ki,</p>
<p class="PNormal">hakkında soruşturma açılıp, sözleşmesi iptal edilene kadar. Bilal Coşkun, bu</p>
<p class="PNormal">tarihten sonra, Refahyol hükümeti döneminde Başbakanlık müşavirliği kadrosuna</p>
<p class="PNormal">geçirildi. B.C., hala TBMM’de.”49</p>
<p class="PNormal">Dua ezberleyene 5 puan</p>
<p class="PNormal">Akademideki hocaların yanı sıra cemaat örgütlenmesi içinde sorumlu olan</p>
<p class="PNormal">öğrencilerin de yer verildiği kitapta N.M.’yle (isim sorunu: bence dava açılmasını</p>
<p class="PNormal">engellemek için xxx diye analım) kendisi arasında geçen ilginç bir hikayeyi</p>
<p class="PNormal">anlatılıyordu. Kındıra ve kendisi gibi öğrenci olan Mutlu arasında Fethullah</p>
<p class="PNormal">Gülen’in duasını ezberlemeyle ilgili geçen diyalog şöyleydi:</p>
<p class="PNormal">“‘Eğer Hoca efendinin duasını okursan, sınavda 5 puanın garanti. Geri kalan 5</p>
<p class="PNormal">puanı da kendin alırsın artık’ dedi, son sınıf</p>
<p class="PNormal">öğrencisi N.M., ’Bak, İsmail’in, Ayhan’ın dersleri kötüydü. Duayı ezberlediler,</p>
<p class="PNormal">şimdi her sınavda yüksek not alıyorlar’ diye de duanın gücünü ve inandırıcılığını</p>
<p class="PNormal">vurgulamaya çalıştı.</p>
<p class="PNormal">‘Peki. Ver o zaman ben de okuyayım’ dedim.N.M., ‘o kadar kolay değil’ der gibi,</p>
<p class="PNormal">yüzüme baktı: ‘Olmaz, öyle şey! Sen, hem çok ham, hem de kapkarasın. Önce</p>
<p class="PNormal">aklanman gerek. Süt gibi aklanınca, duayı veririm. Bizden uzak durmamalısın,</p>
<p class="PNormal">mescide gidip namazını kılmalısın, risale ezberlemelisin. Ayrıca, hafta sonları kız</p>
<p class="PNormal">peşinde koşacağına, tiyatro sinema gibi yerlere gidip, günah işleyeceğine bizimle</p>
<p class="PNormal">birlikte eve gelip, ders dinlemen gerek. Ondan sonra bu duayı sana da veririm.’”50</p>
<p class="PNormal">Cemaat emniyetten güçlü</p>
<p class="PNormal">Birgün Gazetesinden Onurkan Avcı’nın 26 Ağustos 2010’da, Hanefi Avcı’nın</p>
<p class="PNormal">tutuklanmasına giden süreci başlatan kitabının yayımlanmasından sonra kendisiyle</p>
<p class="PNormal">49 Zübeyir Kındıra, Fethullah’ın Copları, Su Yayınları</p>
<p class="PNormal">50 Zübeyir Kındıra, Fethullah’ın Copları, Su Yayınları</p>
<p class="PNormal">51</p>
<p class="PNormal">yaptığı röportajda Kındıra, öğrenci olduğu dönemde temelleri atılan emniyetteki</p>
<p class="PNormal">Fethullahçı kadrolaşmanının geldiği noktayı, “Cemaatin siyasi iktidardan da güçlü</p>
<p class="PNormal">bir konumda bulunan, siyasi iktidara etki eden, yönlendiren bir güçte oldukları</p>
<p class="PNormal">konuşuluyorken, cemaatin Emniyetten güçlü olup olmadığını tartışmak, abesle</p>
<p class="PNormal">iştigal etmektir”51 diye açıklıyordu. Avcı’nın cemaatin avı olmaya mahkum</p>
<p class="PNormal">olacağını vurgulayan Kındıra, “Cemaatçi polisler, kendi kadrolaşmalarını</p>
<p class="PNormal">tamamlayabilmek için önce Atatürkçü, demokrat, ulusalcı kesime yönelik</p>
<p class="PNormal">operasyonlar yaptılar. Daha okul sıralarında başlayan bu ayrıştırma,</p>
<p class="PNormal">kendilerinden olmayanları karalama ve yok etme sistemlerini, aktif birimlerde daha</p>
<p class="PNormal">da katı bir şekilde sürdürdüler. Dahası güçlendikçe, önce kendi yanlarında ve</p>
<p class="PNormal">yakınlarında tuttukları Ülkücü kökenli polisleri de saf dışı etmek için aynı</p>
<p class="PNormal">karalama yöntemleriyle suçlamaya başladılar. Ülkücü kökenli polisler de bunu</p>
<p class="PNormal">tıpkı Hanefi Avcı gibi, yıllar sonra fark ettiler. Hanefi Avcı gibi ‘devletçi’ polisleri</p>
<p class="PNormal">de bir süre kızdırmadılar ama güçlenince pasifize etmeye başladılar. Avcı da bu</p>
<p class="PNormal">nedenle bir müddet cemaate yakın gibi algılanmış, cemaat ile kolkola görünmüş</p>
<p class="PNormal">hatta cemaatin hedefine hizmet eden operasyonlara imza atmış olabilir. Telekulak</p>
<p class="PNormal">operasyonu da buna örnek gösterilebilir. Bu bağlamda Hanefi Avcı’nın son çıkışı</p>
<p class="PNormal">ve 2010 Ağustos’unda yayınlanan kitabı, senelerdir gücü hakkında yayınlar</p>
<p class="PNormal">yapılan cemaatin artık dış desteğe ihtiyaç duymayacak bir güce ulaştığını ve</p>
<p class="PNormal">kendisinden olmayanların tamamını tasfiye etmeye yönelmesine bir karşı duruşu da</p>
<p class="PNormal">simgeliyor. Ama bildiğim bir şey var ki, cemaate dokunan yanar. Cemaat arkasına</p>
<p class="PNormal">aldığı ABD desteği, CIA koruması ve katkılarıyla, devlet ve iktidar içindeki</p>
<p class="PNormal">kadrolaşmasıyla önemli bir güçtür ve önceki örneklerinde olduğu gibi Avcı da,</p>
<p class="PNormal">cemaatin avı olmaya mahkûmdur. Sadece bürokratik yaşamına son vermek zorunda</p>
<p class="PNormal">kalması gibi bir fatura ile kurtulabilirse sevinmelidir. Fethullah Gülen hakkında</p>
<p class="PNormal">dava açılmasına rağmen, örgütü hakkındaki soruşturmanın ‘soruşturmaksızın’</p>
<p class="PNormal">takipsizlikle sonuçlanması ve bu takipsizlik kararı gerekçe gösterilerek Gülen</p>
<p class="PNormal">hakkında beraat kararının Emniyet tarafından verilen belgeye dayandırılması</p>
<p class="PNormal">unutulmamalıdır”52 diyordu.</p>
<p class="PNormal">Fethullahçılara ilişkin yapılan ilk önemli çalışma</p>
<p class="PNormal">Şimdi yeniden hileli kura olayına dönelim. Ünal Erkan’ın Emniyet Genel Müdürü,</p>
<p class="PNormal">Ümit Erdal’ın Polis Akademisi Başkanlığı yaptığı dönemde başlatılan bu</p>
<p class="PNormal">soruşturma, o dönemde Polis Akademisi’nin deyim yerindeyse bir “cemaat yuvası”</p>
<p class="PNormal">olduğunu ortaya koyuyordu. Yapılan baskınla genel müdür gözünde de açığa çıkan</p>
<p class="PNormal">Akademi’deki Fethullahçılarla ilgili bizzat Ünal Erkan’ın görevlendirmesiyle</p>
<p class="PNormal">müfettişler inceleme başlattı. EGM Polis Teftiş Kurulu Başkanlığı’nın 1991/313</p>
<p class="PNormal">51 Birgün Gazetesi, 26 Ağustos 2010</p>
<p class="PNormal">52 Birgün Gazetesi, 26 Ağustos 2010</p>
<p class="PNormal">52</p>
<p class="PNormal">sayılı ve Başmüfettiş Ahmet Nihat Dündar ve Müfettiş İzzet Sezgin Şenel imzalı</p>
<p class="PNormal">raporunda Akademi’deki Fethullahçı öğretim üyeleri isim isim saptanmıştı. Bu</p>
<p class="PNormal">soruşturma raporuna dayanılarak haklarında idari işlem yapılmak üzere Yüksek</p>
<p class="PNormal">Disiplin Kurulu’na sevk edilen öğretim üyeleri, “Terörle Mücadele Kanunu’nun 1.</p>
<p class="PNormal">maddesine muhalefet ederek Cumhuriyetin niteliklerini, siyasi, hukuki, sosyal, laik</p>
<p class="PNormal">ve ekonomik düzeni değiştirmek suretiyle Türk Devletinin ve Cumhuriyetinin</p>
<p class="PNormal">varlığını tehlikeye düşürmek, görevin yerine getirilmesinde siyasi düşünce, felsefi</p>
<p class="PNormal">inanç, din ve mezhep ayrımı yapmak, Emniyet mensupları arasında bu yolda ayrım</p>
<p class="PNormal">yapıcı tutum ve davranışlarda bulunmak”la suçlandı.</p>
<p class="PNormal">Ancak Yılmaz Ergun, Necdet Adıbelli, Kamil Tecirlioğlu, Halit Karabulut, Kazım</p>
<p class="PNormal">Önder’den oluşan Yüksek Disiplin Kurulu, Polis Akademi’sini cemaate teslim eden</p>
<p class="PNormal">bir karar imza attı: “Emniyet mensupları hakkında yukarıda açıklanan</p>
<p class="PNormal">suçlamalardan dolayı düzenlenen soruşturma dosyası kurulumuzca incelendi. Adı</p>
<p class="PNormal">geçenlerin, Polis Akademisi’nde derslerine girdiği öğrencilere kıyas yapmak</p>
<p class="PNormal">suretiyle İslam Hukuku’nun batı hukukundan üstün olduğunu, şer’i düzenin</p>
<p class="PNormal">bugünkü düzenden daha mükemmel olduğunu empoze ettikleri, bu düşünceyi</p>
<p class="PNormal">benimseyen öğrenciler ile benimsemeyen öğrenciler arasında ayırım yaptıkları,</p>
<p class="PNormal">Nurculuk faaliyetinde bulundukları iddia edilmiş, Türk Ceza Kanunu’nun 163’ncü</p>
<p class="PNormal">maddesinin yürürlükten kaldırılmış olması nedeniyle takipsizlik kararı verilmiştir.</p>
<p class="PNormal">Sanık Emniyet mensupları hakkındaki suçlamalar yürürlüğe giren kanunun 1.</p>
<p class="PNormal">maddesiyle affedildiğinden dosyanın işlemden kaldırılmasına karar verilmiştir.”</p>
<p class="PNormal">Aslında ortaya çıkan raporlar emniyetteki Fethullahçı yapılanma diye adlandırılan</p>
<p class="PNormal">oluşumu bugünden 20 yıl önce ortaya döken tutarlı bir çalışmaydı. Tespit edilen</p>
<p class="PNormal">isimlerin cemaat oluşumunun içinde yer aldıkları konusunda yetkililerin kuşkusu</p>
<p class="PNormal">yoktu. Ancak bu isimlerin yanı sıra, Polis Akademisi’ne dışarıdan öğrenci alımını</p>
<p class="PNormal">sağlayan düzenleme uyarınca gelerek eğitimleri sonunda mezun olup göreve</p>
<p class="PNormal">başlayan ya da dil eğitimi için yurtdışına gönderilen polis, kaymakam ve</p>
<p class="PNormal">bürokratların araştırılmaması, hatta korunması bu kişilerin izlerini kaybettirmesine</p>
<p class="PNormal">neden oldu. Kimi zaman açılan soruşturma ve davalar da bürokratik rekabet olarak</p>
<p class="PNormal">kamuoyuna yansıyınca sonuçsuz kaldı. Bu konuyla ilgili ceza alanlar ise hep</p>
<p class="PNormal">soruşturma açtıranlar ya da yürütenler oldu. Polis Akademisi’ndeki soruşturmayı</p>
<p class="PNormal">açtıran Ünal Erkan 9 ay sonra OHAL Bölge Valisi olarak görevinden ayrıldı.</p>
<p class="PNormal">Birlikte yürüttükleri operasyonda görev alan Polis Akademisi Başkanı Ümit Erdal</p>
<p class="PNormal">ise 1 yıl daha aynı görevde kalabildi. Yukarıda da anlattığımız gibi, 1993 yılında 4</p>
<p class="PNormal">ay gibi kısa bir süre İçişleri Bakanlığı yapan Mehmet Gazioğlu’nun döneminde,</p>
<p class="PNormal">Bakanın yurtdışındaki, çoğu cemaate yakın araştırma görevlilerinin görev</p>
<p class="PNormal">sürelerinin uzatılması isteğine karşı çıktığı için görevinden alınan Ümit Erdal APK</p>
<p class="PNormal">Kurulu uzmanlığına atandı. Bakan Gazioğlu’nun uzatma isteğine, “Sayın bakanım</p>
<p class="PNormal">tam 4 yıl önce Polis Akademisi adına İngiltere’ye 41 kişi gönderilmiş. Bunların</p>
<p class="PNormal">nerede olduğunu Büyükelçilikler ve öğrenim gördükleri üniversitelerden araştırdık.</p>
<p class="PNormal">53</p>
<p class="PNormal">Çoğunun yerlerini belirleyemedik. 4 yıldır yurtdışında ne yaptıkları belli olmayan</p>
<p class="PNormal">bu kişilerin, sürelerinin uzatılması için size bir teklifte bulunamam, uzatma yazısını</p>
<p class="PNormal">da yazmam” diye karşılık vermesinden 2 saat sonra APK’ya atandığına dair yazıyı</p>
<p class="PNormal">masasında buldu. Kızağa çekilerek etkisiz kılınan Erdal, ölene kadar da önemli bir</p>
<p class="PNormal">göreve atanmadı.53 EGM Ünal Erkan’ın görevlendirmesiyle hileli kura incelemesini</p>
<p class="PNormal">yapan müfettişler İzzet Sezgin Şenel ve Ahmet Nihat Dündar hakkında da</p>
<p class="PNormal">inanılmaz bir iftira kampanyası başlatılmış, soruşturmalar açılmıştı. Müfettişler</p>
<p class="PNormal">Şenel ve Dündar’ın soruşturma raporunu “yanlı” hazırladıkları gerekçesiyle</p>
<p class="PNormal">haklarında Ankara Cumhuriyet Başsavcılığı’na suç duyurusunda bulunulmuştu.</p>
<p class="PNormal">Suçlama üzerine müfettişlerle ilgili açılan soruşturma sonucu Dündar ve Şenel’in</p>
<p class="PNormal">dosyalarını “tarafsız” biçimde hazırladıklarına dair rapor düzenlense de ikisi de</p>
<p class="PNormal">kızağa alınmış ve bir süre sonra da emekli olmuşlardı. Bu iki müfettişin özellikle</p>
<p class="PNormal">bu görevden sonra meslek hayatlarını sürünerek geçirdiği emniyette her zaman</p>
<p class="PNormal">konuşulan bir şehir efsanesine döndü.</p>
<p class="PNormal">Fethulah Gülen’in adının geçtiği fezleke</p>
<p class="PNormal">Polis müfettişleri İsmet Sezgin Şenel ile Nihat Dündar’ın, 1991 yılında Akademi’de</p>
<p class="PNormal">yaşanan hileli kura olayıyla ilgili başlattıkları soruşturmadan, birkaç kişiye ceza</p>
<p class="PNormal">verilmesi dışında tatminkar bir sonuç çıkmamıştı. İsimleri belirlenerek kurumdan</p>
<p class="PNormal">uzaklaştırılanlar buzdağının görünen yüzüydü. Geride kalanlara da ulaşılabilmesi</p>
<p class="PNormal">için çalışmalar sürdürüldü. Birkaç ay sonra da, dönemin Emniyet Genel Müdürü</p>
<p class="PNormal">Yılmaz Ergun zamanında Emniyet teşkilatı içindeki Fethullahçı yapılanmaya</p>
<p class="PNormal">ilişkin iki yeni soruşturma açılmış hatta bu soruşturmalarla ilgili 1992 yılında iki</p>
<p class="PNormal">ayrı fezleke hazırlanmıştı. Fethullah Gülen’le birlikte Akademi dışından cemaat</p>
<p class="PNormal">üyelerinin de aralarında bulunduğu çoğu emniyet görevlisi olan ilkinde 102,</p>
<p class="PNormal">ikincisinde de 93 zanlı hakkında Ankara DGM Başsavcılığı’na suç duyurusunda</p>
<p class="PNormal">bulunulmuştu. Polis Akademisi’ndeki 1988-1991 yılları arasındaki gelişmeleri</p>
<p class="PNormal">değerlendiren yazı, soruşturma ve suç duyuruları Polis Akademisi’nden sicil puanı</p>
<p class="PNormal">düşürülerek atılan R.Y. (Bilin diye yazıyorum kullanmayın Rafet Yılmaz) isimli</p>
<p class="PNormal">öğrencinin Ankara İdare Mahkemesi’ne açtığı yürütmenin durdurulması istemli</p>
<p class="PNormal">dava üzerine açılmıştı.</p>
<p class="PNormal">Sen misin cemaaten ayrılan?</p>
<p class="PNormal">Akademi son sınıfta iken mezuniyetine 1 gün kala disiplin puanı düşürülerek atılan</p>
<p class="PNormal">R.Y., okulda faaliyet gösteren ve kendisinin de içinde yer aldığı cemaat</p>
<p class="PNormal">yapılanmasından çıkması üzerine haksız biçimde sicil puanı düşürülerek atıldığını</p>
<p class="PNormal">53 Saygı Öztürk, Okyanus Ötesindeki Vaiz, Doğan Kitap</p>
<p class="PNormal">54</p>
<p class="PNormal">öne sürüyordu. İddialar üzerine açılan soruşturmalarda sonunda da iki ayrı fezleke</p>
<p class="PNormal">hazırlanmıştı. Ankara Emniyet Müdürlüğü ve Emniyet İDB’ce yapılan her iki suç</p>
<p class="PNormal">duyurusunda da “Fethullah Gülen’in Talebeleri” isimli bir örgütün Emniyet</p>
<p class="PNormal">teşkilatı içinde örgütlenme çalışmaları yürüttüğünden bahsediliyordu. Ancak bu iki</p>
<p class="PNormal">suç duyurusundan da sonuç alınamayacak ve Ankara DGM takipsizlik kararı</p>
<p class="PNormal">verecekti. Birkaç yıl sonra da tüm Türkiye’nin konuştuğu Emniyet teşkilatı içindeki</p>
<p class="PNormal">skandallar ardı ardına patlayacaktı. Cemaat kılıçlarını çekmişti. Çünkü suçlananlar</p>
<p class="PNormal">teşkilattaki Fethullah Gülen örgütlenmesini ortaya çıkarmaya çalışan emniyet</p>
<p class="PNormal">yetkilileriydi ve bu savaşın galibi de her zaman olduğu gibi cemaat yanlıları</p>
<p class="PNormal">olacaktı.</p>
<p class="PNormal">Emniyet raporlarından Fethullah örgütlenmesi</p>
<p class="PNormal">Emniyet Genel Müdürü Ünal Erkan’ın suçüstü yaptığı hileli kura olayından sonra</p>
<p class="PNormal">görevlendirilen polis müfettişleri İsmet Sezgin Şenel ile Ahmet Nihat Dündar’ın</p>
<p class="PNormal">Polis Akademisi’ndeki Fethullahçı yapılanmayla ilgili başlattıkları bu yeni</p>
<p class="PNormal">soruşturma çerçevesinde İDB’den, bazı emniyet mensuplarının illegal faaliyetleri</p>
<p class="PNormal">hakkında bilgi istemişlerdi. Talep üzerine dönemin İstihbarat Daire Başkanı Tuncer</p>
<p class="PNormal">Meriç’in imzası bulunan 4 sayfalık bir rapor 10 Mart 1992 tarihinde “gereği</p>
<p class="PNormal">yapılmak” üzere Ankara Emniyet Müdürlüğü’ne gönderilmiş, Teftiş Kurulu</p>
<p class="PNormal">Başkanlığı’na da bilgi amacıyla ulaştırılmıştı. “Çok Gizli” ibareli raporda şunlar</p>
<p class="PNormal">yazıyordu:</p>
<p class="PNormal">“Türkiye Cumhuriyeti Anayasası’nın demokratik, laik ve sosyal bir hukuk devleti</p>
<p class="PNormal">niteliklerinin değiştirerek yerine şeriat düzenini getirmeyi amaçlayan illegal</p>
<p class="PNormal">“Fethullah Hoca’nın talebeleri” adlı örgütün, tüm Türkiye genelinde olduğu gibi</p>
<p class="PNormal">Teşkilatımız içinde de örgütlendiği, özellikle hareket noktası olarak seçtiği Polis</p>
<p class="PNormal">Kolejleri, Polis Akademisi ve Polis Okulları içindeki faaliyetlerinin, Teftiş</p>
<p class="PNormal">Kurulu’ndan gelen yazıya bağlı olarak askıya aldıkları, buna rağmen sempatizan</p>
<p class="PNormal">kadroları ile bağlarını zayıflatmamak için toplantı ve çalışmalarını yoğun olarak</p>
<p class="PNormal">sürdürdükleri ve illegaliteye son derece bağlı kaldıkları gözlenmiştir.</p>
<p class="PNormal">Elde edilen bilgiler doğrultusunda yapılan takip-tarassut ve tahkikatlarda, Ankara</p>
<p class="PNormal">Polis Koleji öğrencilerinin yüzde 50’sine yakın bir kesimi ile çeşitli şekillerde</p>
<p class="PNormal">temas kuran örgüt elemanları, kendilerine yakın olarak üzerindeki ajıtasyon</p>
<p class="PNormal">çalışmalarını sistemli olarak yürütmektedirler.</p>
<p class="PNormal">Örgütün yapılanmadaki temel stratejisine bağlı olarak, devlet dairelerinin önemli</p>
<p class="PNormal">yerlerine yerleşme planını, en tabandan uygulamaya koymaları teşkilatımızda da</p>
<p class="PNormal">gözlenmektedir. Gelecekte Emniyet Teşkilatının bürokratlarını oluşturacak Polis</p>
<p class="PNormal">Koleji öğrencilerinin, koleje seçimden itibaren her aşamada sistematik bir</p>
<p class="PNormal">çalışmanın yürütüldüğü görülmektedir.</p>
<p class="PNormal">55</p>
<p class="PNormal">Örgütün yapılanmadaki temel stratejisine bağlı olarak, devlet dairelerinin önemli</p>
<p class="PNormal">yerlerine yerleşme planını, en tabandan uygulamaya koymaları teşkilatımızda da</p>
<p class="PNormal">gözlenmektedir. Gelecekte Emniyet Teşkilatının bürokratlarını oluşturacak Polis</p>
<p class="PNormal">Koleji öğrencilerinin, koleje seçiminden itibaren her aşamada sistematik bir</p>
<p class="PNormal">çalışmanın yürütüldüğü görülmektedir.</p>
<p class="PNormal">Örgütün tüm yurt sathında çeşitli görünümler altında kurulu bulunan vakıf ve</p>
<p class="PNormal">evlerde ailelerinin izni ile yetiştirilen zeki, çalışkan öğrencilerin meslek okullarına</p>
<p class="PNormal">yerleştirilme planından Polis Kolejleri de payını almıştır. Bu öğrenciler Polis</p>
<p class="PNormal">Kolejlerine geldiklerinde hiyerarşik sıra içinde sınıf, dönem ve okul imamları ve</p>
<p class="PNormal">kadrolarının denetiminde görüşleri doğrultusunda eğitilmektedirler. Sınıfların ve</p>
<p class="PNormal">okulun kendi bünyesinde sorumlu imamlarının olmasına rağmen, örgüte karşı asıl</p>
<p class="PNormal">sorumlu olan dışarıdan bir üniversite öğrencisidir. Örneğin: Ankara Polis Koleji 3.</p>
<p class="PNormal">sınıflar sorunlusu SBF Kamu Yönetimi 3. sınıf öğrencisi A.A., buna bağlı olarak</p>
<p class="PNormal">yine soy adı tespit edilemeyen Hukuk Fakültesi 4. sınıf öğrencisi Tarık, Gazi</p>
<p class="PNormal">Üniversitesi Arap Dili öğrencisi S. Ö. Polis Kolejinin ve Akademisinin</p>
<p class="PNormal">sorumlularıdır.</p>
<p class="PNormal">Cumartesi ve pazar günleri öğrenciler, sınıf imamlarının belirlediği adreslerde 5-6</p>
<p class="PNormal">saatlik bir eğitim çalışmasına katılmaktadır. Genelde Polis Koleji ve Polis</p>
<p class="PNormal">Akademisi öğrencilerini birbirleri ile karşılaştırmamaya özen gösteren idareci</p>
<p class="PNormal">kesim öğrencilerin Abidinpaşa Tıp Fakültesi Caddesi Şadırvan Sokak 4/a adresinde</p>
<p class="PNormal">bulunan Terzi S.B.’nin dükkânında sivil elbise giymelerini ve daha sonra toplantı</p>
<p class="PNormal">evlerine gitmelerini sağlamışlardır. Yapılan bu toplantılarda masumane sohbet ve</p>
<p class="PNormal">çay partilerinden sonra Nur Külliyatı ile ilgili kitapların okunması ve açıklamaları</p>
<p class="PNormal">yapılarak Fethullah Gülen kaset ve videoları seyrediliyor, öğrencilerin konulara</p>
<p class="PNormal">olan yatkınlığına göre değişik gurup toplantılarına katıldıkları gözlenmiştir.</p>
<p class="PNormal">Ankara’da:</p>
<p class="PNormal">-Dikmen Sokullu,</p>
<p class="PNormal">-Abidinpaşa,</p>
<p class="PNormal">-Cebeci,</p>
<p class="PNormal">-Keçiören,</p>
<p class="PNormal">-Yenimahalle,</p>
<p class="PNormal">-Demetevlerde, teşkilata mensup kişilere ait evler ile bu işler için kamufle edilmiş</p>
<p class="PNormal">eğitim evleri mevcut.</p>
<p class="PNormal">Sağlık Koleji öğrencilerinin ise, Demeteveler 12. Cadde 21. Sokak’ta köşede</p>
<p class="PNormal">bulunan ev ve Örnek Mahallesi Faik Suat Caddesi 7. Sokak A/4 bloktaki yerleri</p>
<p class="PNormal">kullandıkları tespit edilmiştir.</p>
<p class="PNormal">Polis Akademisi ve Polis Koleji öğrencileri ile bağlantılı oldukları sanılan</p>
<p class="PNormal">şahısların adresleri aşağıya çıkarılmıştır.</p>
<p class="PNormal">1- F.A.</p>
<p class="PNormal">a) İvedik Caddesi 406/A Karşıyaka</p>
<p class="PNormal">56</p>
<p class="PNormal">b) 1. Cadde 16/7 Karşıyaka</p>
<p class="PNormal">2- Ü.G.(ismi rumuz olacak)</p>
<p class="PNormal">Demetevler12. Cadde Merkez Apt. No: 17</p>
<p class="PNormal">3- K.Ö.</p>
<p class="PNormal">Özel Elif Sitesi İvedik Caddesi 36. Sokak 5.Blok Kat: 2 Demetevler</p>
<p class="PNormal">4) A.B.</p>
<p class="PNormal">Ulus Konya sokak Bursa Han No: 7</p>
<p class="PNormal">5) N.A.</p>
<p class="PNormal">12. Cadde 33. Sokak Özel Elif Sitesi 4. Blok 25/24 Demetevler</p>
<p class="PNormal">6) S.D.</p>
<p class="PNormal">4. Cadde 3. Sokak 39/1 Demetevler</p>
<p class="PNormal">7) Z.D.</p>
<p class="PNormal">33. Sokak D Blok No: 34 Demetevler</p>
<p class="PNormal">Hukuki konularda kendilerine yardımcı olan Avukat A. B. isimli şahsın</p>
<p class="PNormal">yazıhanesine sık sık gidip geldiği gözlenmiştir.</p>
<p class="PNormal">Fethullah Gülen grubunun Ankara Liderlerinin, Atatürk Anadolu Lisesi Din dersi</p>
<p class="PNormal">öğretmeni K.Ö. isimli şahsın olduğu, Fethullah Gülen ile direk irtibatı olduğu, emir</p>
<p class="PNormal">ve direktifleri kendisinden aldığı, Ankara ili ve ilçelerinde, örgütlenme</p>
<p class="PNormal">çalışmalarını yönettiği, haftanın değişik günlerinde il dışında düzenlenen</p>
<p class="PNormal">toplantılara katıldığı, özellikle esnaf kesiminin toplantılarına katılarak esnaf</p>
<p class="PNormal">üzerinde sempati uyandırdığı böylece maddi çıkar teminini kolaylaştırdığı</p>
<p class="PNormal">kendisinde habersiz hiçbir işin yapılmadığı, kendi görüşleri doğrultusunda faaliyet</p>
<p class="PNormal">gösteren evler, okul ve pansiyonların bütün iaşe giderleri, harcamalarının kendisi</p>
<p class="PNormal">tarafından yapıldığı, zengin esnaflar ile para toplamak amacıyla yapılan</p>
<p class="PNormal">toplantılara Himmet toplantısı adının verildiği, bu tip toplantılara bizzat kendisinin</p>
<p class="PNormal">iştirak ettiği, taraftarlarınca kendisine Ankara’nın Valisi dendiği,</p>
<p class="PNormal">Amaçlarını hizmet için önlerine çıkabilecek engelleri aşmak amacıyla değişik kamu</p>
<p class="PNormal">kurum ve kuruluşlarında kadrolaştıkları, işlerini yaptırabilmek için rüşvet ve</p>
<p class="PNormal">hediyelere başvurdukları söylenmektedir.</p>
<p class="PNormal">Kamu kurum ve kuruluşlarına kendi fikirleri doğrultusunda bulunan şahısları</p>
<p class="PNormal">yerleştirmede tavassutta bulundukları başarı elde ettikleri, telefon irtibatlarını</p>
<p class="PNormal">asgaride tuttukları, önemli haberleşmelerde kurye kullandıkları, Azerbaycan’a</p>
<p class="PNormal">gruplar halinde kendi fikir ve düşüncelerini empoze edebilecek nitelikli elemanlar</p>
<p class="PNormal">gönderildiği, kendi örgüt mensupları arasında söylenmektedir.</p>
<p class="PNormal">Yapılan araştırmalar sırasında Geçit Sokak Cebeci Ankara adresinde arkadaşları</p>
<p class="PNormal">ile beraber kalan Komiser Yardımcısı İ.K.’nin muhtelif zamanlarda diğer illerden</p>
<p class="PNormal">yanına gelen aynı fikir ve düşünceleri paylaştığı arkadaşları ile sohbetler yaptığı</p>
<p class="PNormal">duyumlanmıştır. Konuların müfettişlerce araştırıldığının duyulması, özellikle</p>
<p class="PNormal">konuyu gündeme getiren müstafi Polis Akademisi öğrencisinin kendisini</p>
<p class="PNormal">57</p>
<p class="PNormal">koruyabilmek için müfettişlikte vermiş olduğu ifadeleri, örgüt taraflarına aktarmış</p>
<p class="PNormal">olması çalışmalarımız sırasında sık sık karşımıza çıkmış ve hareket imkânımızı</p>
<p class="PNormal">kısıtlamıştır.</p>
<p class="PNormal">Her ne kadar ifadelerde belirtilen konuların doğruluğu tartışılmaz bir gerçek ise de</p>
<p class="PNormal">bunların delillendirilmesi zaman içerisinde mümkün olacağı kanısı ile her türlü</p>
<p class="PNormal">takip ve tarassut’a devam edilmektedir.”</p>
<p class="PNormal">Teftiş Kurulu’nun tespit ettiği Fethullahçı polisler</p>
<p class="PNormal">Yürütülen soruşturmalar sonunda hazırlanan raporlar, EGM Polis Teftiş Kurulu</p>
<p class="PNormal">tarafından fezlekeye dönüştürülerek Ankara DGM Başsavcılığı’na suç duyurusu</p>
<p class="PNormal">yapıldı. Fezlekede, Akademi içinde faaliyet gösteren dinci bir gruba katılmadığı</p>
<p class="PNormal">gerekçesiyle haksız biçimde sicil puanı düşürülerek atılan R.Y. isimli öğrencinin</p>
<p class="PNormal">İdare Mahkemesi’ne açtığı dava üzerine kurum içinde soruşturma başlatıldığı</p>
<p class="PNormal">belirtiliyordu. B.05.EGM.0.06.01/15-92 sayılı Teftiş Kurulu Başkanlığı’nın</p>
<p class="PNormal">fezlekesinde 8’i Polis Akademisi’nde görevli öğretim görevlisiyle Emniyet</p>
<p class="PNormal">Müdürlüğü’nün çeşitli birimlerinde görevli biri emniyet amiri 90 polis ve kurum</p>
<p class="PNormal">dışından 3 kişinin daha adları zanlı olarak yer alıyordu. Kurum dışından zanlı</p>
<p class="PNormal">listesine girenlerden biri Fethullah Gülen, diğerleri de cemaatin Ankara İmamı</p>
<p class="PNormal">olarak bilinen bir lise din öğretmeni ve bir başbakanlık görevlisiydi. Zanlılar 1987-</p>
<p class="PNormal">1991 yılları arasında Ankara Polis Akademisi’nde 3713 sayılı Terörle Mücadele</p>
<p class="PNormal">Kanunu uyarınca, “Cumhuriyetin niteliklerini, siyasi, hukuku, sosyal, laik ekonomik</p>
<p class="PNormal">düzenini değiştirmek, Türk Devletinin ve Cumhuriyetinin varlığını tehlikeye</p>
<p class="PNormal">düşürmek” ve “Görevin yerine getirilmesinde siyasi düşünce, felsefi inanç, din ve</p>
<p class="PNormal">mezhep ayrımı yapmak, Emniyet mensupları arasında bu yolda ayrım yapıcı, tutum</p>
<p class="PNormal">ve davranışlarda bulunmak”la suçlanıyordu.</p>
<p class="PNormal">Mezuniyetine 1 gün kala atıldı</p>
<p class="PNormal">Fezlekede hem mağdur hem de tanık olarak adı yazılan R.Y.’nin 1987’de Polis</p>
<p class="PNormal">Akademisi’ne girdiği belirtilerek, “Okula girdikten sonra geçmişte olduğu gibi dini</p>
<p class="PNormal">vecibelerini yerine getirmeye devam etmiş, bilahere okulda bulunan örgüt</p>
<p class="PNormal">organizasyonuna mensup dini inanç ve esasları temel kabul edip faaliyet gösteren</p>
<p class="PNormal">kişiler tarafından kendisine yaklaşılarak, kişinin bazı zaaflarından da</p>
<p class="PNormal">yararlanılarak söz konusu grubun içerisine dâhil edilmiştir. Bu grubun içerisine</p>
<p class="PNormal">girdikten sonra, eğitim çalışmalarına katılmış ve okulun son sınıfına kadar aynı</p>
<p class="PNormal">grubun içersinde faaliyetine devam etmiştir. Zaman içerisinde malum grubun</p>
<p class="PNormal">sorumlularıyla ters düşmesi üzerine bu teşkilat tarafından dışlanmış ve okul</p>
<p class="PNormal">idaresinin de söz konusu grubun görüşlerine yakın hareket etmesi sonucu, okulu</p>
<p class="PNormal">58</p>
<p class="PNormal">bitirme sınavlarına bir gün kala disiplin puanlarını düşürmek suretiyle okuldan</p>
<p class="PNormal">atılmıştır” denildi.</p>
<p class="PNormal">İsim isim emniyetteki Fethullahçılar</p>
<p class="PNormal">Bunun üzerine İdare Mahkemesine başvuran R.Y.’nin, 1991 yılında Emniyet Genel</p>
<p class="PNormal">Müdürü olan Ünal Erkan’ın Emniyet Teşkilatında geniş çaplı yönetim değişikliği</p>
<p class="PNormal">yapması üzerine de, okuldaki faaliyetler hakkında bir ihbar mektubu yazdığı</p>
<p class="PNormal">anlatılan fezleke şöyle devam ediyordu:</p>
<p class="PNormal">“Müşteki R.Y. gerek tarafımıza verdiği ifadede gerekse kendi el yazısıyla yazdığı</p>
<p class="PNormal">mektuplarda, Polis Akademisi başta olmak üzere, Emniyet teşkilatının birçok</p>
<p class="PNormal">kademesinde bulunan şahısların Fethullah Gülen grubunun görüşleri</p>
<p class="PNormal">doğrultusunda faaliyet gösterdiğini açıklamıştır. Bu örgütlenmenin yapılanması</p>
<p class="PNormal">eğitim faaliyetleri ve illegalitesi hakkındaki hususlarda itiraflarda bulunmuş olan</p>
<p class="PNormal">R.Y.’nin verdiği bilgiler ışığında itiraf ve mektuplardaki konular üzerinde</p>
<p class="PNormal">tarafımızdan geniş bir araştırma çalışması yapılmış ve ifadelerinin doğruluğu elde</p>
<p class="PNormal">edilen belge ve tanık ifadelerinden anlaşılmıştır. Elde edilen bilgi ve verilere göre</p>
<p class="PNormal">operasyona yönelik daha geniş bir inceleme ve tespitin yapılması amacıyla,</p>
<p class="PNormal">makamın emirleri üzerine konu İDB’ye aktarılmış, bu birimin yaptığı</p>
<p class="PNormal">araştırmalarda da R.Y. tarafından verilen bilgilerin doğru olduğu saptanmıştır.</p>
<p class="PNormal">R.Y.’nin ifadesinde belirttiği ve devre imamı İ.K. ile birlikte gittiği Demetevler ve</p>
<p class="PNormal">diğer semtlerdeki değişik amaçlarla kullanılan konutların, İDB’nin tespitlerinde de</p>
<p class="PNormal">yer aldığı anlaşılmaktadır. Devletin temel nizamını dini inanç ve esaslar üzerine</p>
<p class="PNormal">oturtmak amacıyla faaliyet gösteren ve stratejik amacına ulaşmak için bir örgüt</p>
<p class="PNormal">yapılanması içerisine giren, siyasi iktidarı bir ihtilal hareketiyle ele geçirmek için</p>
<p class="PNormal">teorik ve pratik eğitim aşamasına giren bu örgütün, temel hareket noktası Said-i</p>
<p class="PNormal">Nursi tarafından kurulan ve onun çeşitli fonksiyonlarından biri olan Fethullah</p>
<p class="PNormal">Gülen tarafından organize edilmektedir.</p>
<p class="PNormal">Teori bir siyasi hareket için gereklidir. Amaca ulaşmak için pratiğin esas hareket</p>
<p class="PNormal">noktası olarak kabul edilir. Bu grubun nihai hedefi olan siyasi iktidarı ele geçirmek</p>
<p class="PNormal">amacıyla çeşitli örgütlenme birimlerine girdiği gözlenmektedir. Örgüt içerisinde</p>
<p class="PNormal">çalışmış R.Y.’nin de ifade ettiği gibi mevcut durumdaki amacın hedefe ulaşacak ve</p>
<p class="PNormal">devlet kademesindeki belli kadrolara yeterli elaman yetiştirmek olduğu ifade</p>
<p class="PNormal">edilmektedir. Bu amaçla, devletin varlığının temel koruyucusu ve kollayıcısı olan</p>
<p class="PNormal">Emniyet Teşkilatında da amaca uygun bir örgütlenmeye gidildiği müşahade</p>
<p class="PNormal">edilmektedir.</p>
<p class="PNormal">Başta Emniyet Teşkilatının gelecekte lokomotifi olacak olan ve teşkilata yön</p>
<p class="PNormal">verecek, amir kadrosunu yetiştiren Polis Akademisinde illegal bir yapılanmaya</p>
<p class="PNormal">gidildiği, kademe kademe mezun olan örgüt görüşüne göre militan veya sempatizan</p>
<p class="PNormal">durumuna getirilen kişilerin, teşkilattaki diğer eğitim kurumlarına atanarak, uzun</p>
<p class="PNormal">59</p>
<p class="PNormal">vadeli bir program uygulanmaya koyduğu gözlenmektedir. Yine Akademi son</p>
<p class="PNormal">sınıfta branşlar uygulanmaya koyduğu gözlenmektedir. Yine Akademi son sınıfta</p>
<p class="PNormal">branşlar ayırımında, bu gruba mensup öğrencilerin daha çok siyasi kısıma</p>
<p class="PNormal">ayrıldığı belirtilmektedir.</p>
<p class="PNormal">Polis akademisinde genellikle üyesi olan A.Ş, İ.T, R. F, C.Y, A.T, A.K, İ.B, M.K,</p>
<p class="PNormal">R.K, B,C, H.İ.O, Emniyet Müdürü A.Ö ve A.E’den oluşan bir teorisyen kadronun</p>
<p class="PNormal">bulunduğunu, bu kişilerin şeriat düzeninin daha iyi olduğunu empoze ettiklerini</p>
<p class="PNormal">bütün tanıklarca ifade edilmiştir. Bu teorisyen kadrosuna okul idarecisi durumunda</p>
<p class="PNormal">olan H.B.E ve İ.T’ın yardımcı olduğu belirtilmektedir.</p>
<p class="PNormal">Öğretim üyelerinden sanık durumunda olan, İ.Y.T A.Ş, R.F, B.C, A.K, H.İ.O, R K ve</p>
<p class="PNormal">C.Y’nin ders konularının işledikleri sırada mevcut rejimi yererek şeriat düzenini</p>
<p class="PNormal">övmek suretiyle hoş göstermeye çalıştıklarını ifadesine başvurulan, H.B, E.G,C.K,</p>
<p class="PNormal">İ.Ç, S.Y, E.B, K. Ö, L.S, F. R. A, A.T, S.Y, A.T, M.İ.Y, C.A., E. M., A. T., A.U., L.. C.</p>
<p class="PNormal">Y., adlı tanıklar tarafından açıkça ifade edilmektedir. Yine tanık İfadelerinde bu</p>
<p class="PNormal">öğretim üyelerinin öğrenciler arasında ayırım yaptığı, derslerle ilgisi olmasa bile</p>
<p class="PNormal">sürekli şeriat düzenini övmeye gayret sarf ettiklerini belirtmiştir.</p>
<p class="PNormal">Her ne kadar sanık sıfatı ile ifadesine başvurulan söz konusu öğretim üyeleri iddia</p>
<p class="PNormal">ve isnatları reddetseler bile tanık ifadelerine göre, ders verdikleri sırada şeriat</p>
<p class="PNormal">düzenini savunduklarını öğretim üyelerinin din ve felsefi inanç ayırımı yaptıkları</p>
<p class="PNormal">hususu, açıkça görülmektedir.</p>
<p class="PNormal">R.Y.’nin ifadesinde, şeriat düzenin kurallarının daha iyi, T.C. kanunlarının ve</p>
<p class="PNormal">nizamlarının derme çatma olduğunu belirten öğretim üyesi kişiler haklarında</p>
<p class="PNormal">tanıklık yapabilecek aynı dönemlerde Akademi’de okumuş, şahısların tanık olarak</p>
<p class="PNormal">bilgilerine başvurulmuş, söz konusu tanıkların tamamına yakını R.Y.’nin ifadelerini</p>
<p class="PNormal">doğrulamıştır.</p>
<p class="PNormal">Müşteki tanık R.Y. ifadesinde bu örgüt tarafından tehdit edildiğini, İDB’de görevli</p>
<p class="PNormal">A.T.’yle karşılaştığını ve kendisine cemaati karşısına almaması gerektiğini</p>
<p class="PNormal">söylediğini, bu örgüt hakkında yazmış olduğu mektuptan haberleri bulunduğunu</p>
<p class="PNormal">belirttiğini, kendisinin de bu teşkilatın gücünden korktuğunu, çünkü bu örgütün</p>
<p class="PNormal">kendisini okuldan attırdığını, ifade etmiştir.</p>
<p class="PNormal">Uyarı üzerine endişeye kapıldığını, ne yapmam gerekiyor diye sorduğunda da,</p>
<p class="PNormal">A.T.’nin notere giderek, önceki yazdığı ihbar mektubunun yalandan ibaret olduğu</p>
<p class="PNormal">konusunda tutanak tanzim ettirilmesi gerektiğini belirttiğini, bunun üzerine</p>
<p class="PNormal">A.T.’nin Altındağ Emniyet Amirliğindeki Lojmanlarda bulunan evine giderek,</p>
<p class="PNormal">birlikte ihbar mektubunu inkâr eden bir rapor yazdıklarını, bilahare Maltepe</p>
<p class="PNormal">semtinde bulunan 18. Notere birlikte giderek bu raporu ‘ifade beyannamesi’ başlığı</p>
<p class="PNormal">altında noter kâtibine yazdırdıklarını ifade etmiştir. Daha sonra alınan bilgiler</p>
<p class="PNormal">üzerine Ankara 18. Noterliğine tarafımızdan müracaat edilerek, bu belge elde</p>
<p class="PNormal">edilmiştir.</p>
<p class="PNormal">60</p>
<p class="PNormal">Noterde A. T.’yle birlikte yaptıkları belge, müşteki tanık R.Y. tarafından A.T.’nin</p>
<p class="PNormal">evinde el yazısıyla yazılarak, müfettişliğimize sunulan belgedir. Bu durum R.Y.’nin</p>
<p class="PNormal">ifadesinin doğruluğunu belgeleyen bir husustur.</p>
<p class="PNormal">A. T.’nin, R.Y.’nin nişanlısının evine gitmesi müştekiyi, ‘Cemaati karşına alma’</p>
<p class="PNormal">diyerek dolaylı olarak tehdit etmesi, kendi evinde ‘İhbar mektubuna neler</p>
<p class="PNormal">yazmıştın?’ diyerek defalarca sorduktan sonra, tutanak düzenletmesi bilahare</p>
<p class="PNormal">resmiyet kazandırmak için birlikte notere gidilmesi ve önceden belirlenip,</p>
<p class="PNormal">ayarlandığı anlaşılan noter kâtibine belge tanzim ettirilmesi A.T.’n in anılan</p>
<p class="PNormal">grupla bağlantısını açıkça ortaya koymaktadır.</p>
<p class="PNormal">Bahse konu teşkilatla bağlantısı olmayan birinin kendisini ilgilendirmemesi</p>
<p class="PNormal">gereken bir konuda, bu kadar aktif davranması düşündürücüdür. A.T.’nin gizli</p>
<p class="PNormal">kalması gereken hususların açıklığa kavuşmaması için böyle bir faaliyet göstermesi</p>
<p class="PNormal">dikkate şayandır. Kaldı ki talimatlı olarak alınan ifadesinde, sorulan soruya</p>
<p class="PNormal">senaryo olarak nitelendirmekte ve R.Y.’yle birlikte noterde düzenlettiği belgeyi</p>
<p class="PNormal">ifadesine eklemektedir. Bu da göstermektedir ki A.T., bahse konu grubun bütün</p>
<p class="PNormal">faaliyetleri konusunda bilgi sahibidir ve ilgilidir. Bu sebeple Sanık A.T. de diğer</p>
<p class="PNormal">sanıklar gibi belirtilen suçu işlemiş bulunduğu mevcut bilgi ve delillere göre sübuta</p>
<p class="PNormal">ermektedir.</p>
<p class="PNormal">Müfettişliğimizce soruşturmanın derinleştirilmesi üzerine söz konusu grup</p>
<p class="PNormal">içersinden rahatsız olanlar olmuş, (R.Y.)’nin ifadesinde belirttiği örgütün yayın</p>
<p class="PNormal">organı olan Zaman gazetesinde soruşturmayı yürüten müfettişler aleyhine</p>
<p class="PNormal">‘Komplocular ne yapmak istiyor?’ başlığı adı altında iftira ve isnatlarda</p>
<p class="PNormal">bulunulmuştur. Genel Müdürlüğümüzce Genel Müdür adına yapılan açıklama ile</p>
<p class="PNormal">müfettişlerin soruşturmayı usulüne uygun ve hukuk kuralları içersinde yürüttüğüne</p>
<p class="PNormal">dair haber ile iddialar tekzip edilmiştir.</p>
<p class="PNormal">(R.Y.)’nin ifadesine göre, bahse konu örgütün Fethullah Gülen’ in görüşleri</p>
<p class="PNormal">doğrultusunda hareket ettiği, mevcut T.C. Anayasa ve düzenini değiştirmek isteyen</p>
<p class="PNormal">yerine şeriat düzenini hâkim kılmak arzusunda olan ve bunu bir ihtilalle</p>
<p class="PNormal">gerçekleştirmek isteyen, bu amaçla eğitim yapan, yurtlar açan, dershane adı</p>
<p class="PNormal">verilen evlerde eğitim yaptıran bu yurtların altında karate kursu adı altında yakın</p>
<p class="PNormal">dövüş öğreten eyleme dönük pratik eğitim yaptıran bir örgüt olduğu ifade</p>
<p class="PNormal">edilmektedir.</p>
<p class="PNormal">Söz konusu örgütün amacına ulaşmak için ve bir örgüt niteliği kazanmak için</p>
<p class="PNormal">hiyerarşik ölçüler içersinde gerek sivil gerekse Emniyet Teşkilatı’nda örgütlendiği</p>
<p class="PNormal">elde edilen bilgilerden anlaşılmaktadır.</p>
<p class="PNormal">Bu amaçla, Fethullah Gülen’in genel sorumlu, buna bağlı bölge sorumluları</p>
<p class="PNormal">bunların altında da il sorumluları olduğu anlaşılmaktadır.</p>
<p class="PNormal">Vali diye adlandırılan il sorumlularının altında birçok kurum ve olanda</p>
<p class="PNormal">örgütlenmeye gittikleri müşahade edilmektedir.</p>
<p class="PNormal">61</p>
<p class="PNormal">Genel bir teşkilatlanma, illegalite, sorumlu tayini, görev bölümü, aidat toplanması</p>
<p class="PNormal">şakirde dedikleri mensuplarına kod isim verilmesi yayın faaliyeti, üyelere para</p>
<p class="PNormal">cezası uygulanması mensuplarının kişisel haklarını müdahale, teorik ve pratik</p>
<p class="PNormal">eğitim yaptırılması gibi hususların uygulanması tam anlamıyla ideolojik literatürde</p>
<p class="PNormal">illegal bir örgütlenmenin varlığını ortaya koymaktadır.</p>
<p class="PNormal">Örgütün koyduğu kurallar çerçevesinde de Emniyet Teşkilatında illegal bir</p>
<p class="PNormal">örgütlenmeye gidildiği, elde edilen bilgilerden anlaşılmaktadır. Fethullah Gülen’e</p>
<p class="PNormal">bağlı olarak İç Anadolu bölge sorumlusu K.Hoca’nın, Bu şahsa bağlı olarak da</p>
<p class="PNormal">Polis Akademisi’nde İ.T. ve H.B.E.’ nin adı geçmektedir. Yine öğretim üyeleri</p>
<p class="PNormal">olarak A.Ş., .İ.T, R. F., C. Y., A.T, A.K., İ.B., M. K., R.K., B. C., H.İ. O., A. Ö.’ nün</p>
<p class="PNormal">yer aldığı, EGM’de de M.T. ve S.T.’nin bulunduğu yine Polis Akademisi öğrenci</p>
<p class="PNormal">kesiminde 3 ve 4 sınıflar sorumlusu olarak Kom. Yrd. C.M, 1. ve 2. sınıflar</p>
<p class="PNormal">sorumlusu olarak da Kom. M.E.’nin bunların altında da 4. sınıflar sorusu Devre</p>
<p class="PNormal">imamı İ.K., buna bağlı olarak para sorumlusunun M.K., yardımcı imamın İ.Ö. kitap</p>
<p class="PNormal">sorumlusunun Z.A., yine bunların altında yardımcı imama bağlı olarak siyasi sınıf</p>
<p class="PNormal">imamının M.S.,Adli Sınıf imamının A.K.D.,Trafik Sınıfı imamının Z.K. ,İdari Sınıf</p>
<p class="PNormal">imamının M.K.’nin sorumlu olarak görev aldığı alınan ifade ve belgelerden</p>
<p class="PNormal">anlaşılmaktadır.</p>
<p class="PNormal">T.C. Anayasasının Demokratik, Laik, Sosyal bir Hukuk devleti niteliklerini</p>
<p class="PNormal">değiştirerek yerine şeriat düzenini getirmeyi amaçlayan illegal Fettullah Hoca’nın</p>
<p class="PNormal">talebeleri adlı örgütün, ülke genelinde olduğu gibi, teşkilatımız içerisinde</p>
<p class="PNormal">örgütlendiği bu sebeple devlet güvenliğini ilgilendiren bir faaliyetin akamete</p>
<p class="PNormal">uğratılması ve suçluların fiillerinin subuta erdirilmesi amacıyla yapılacak</p>
<p class="PNormal">operasyondan sonra, yukarıda bahsedilen meslek mensuplarının suçları</p>
<p class="PNormal">kanıtlanmış olacaktır.”</p>
<p class="PNormal">İki suç duyurusuna 6 yıl arayla takipsizlik</p>
<p class="PNormal">Büyük bir titizlikle hazırlanan EGM Polis Teftiş Kurulu Başkanlığı’nın 28 Şubat</p>
<p class="PNormal">1992 ve 28 Eylül 1992 tarihli 102 ve 93 kişiyi kapsayan suç duyurularına Ankara</p>
<p class="PNormal">DGM Başsavcılığı takipsizlik kararı verecekti. DGM ilk suç duyurusuyla ilgili</p>
<p class="PNormal">yürüttüğü 1992/256 hazırlık sayılı soruşturmayla ilgili 14 Ekim 1992’de takipsizlik</p>
<p class="PNormal">kararı verdi. İkinci fezlekeyle ilgili karar ise 6 yıl sonra 20 Mart 1998’de yine</p>
<p class="PNormal">takipsizlikle sonuçlanacaktı. Ankara DGM Başsavcılığı tarafından verilen her iki</p>
<p class="PNormal">takipsizlik kararının gerekçesi de aynıydı. TCK’nin meşhur 163. Maddesinin</p>
<p class="PNormal">kaldırılmış olması nedeniyle takipsizlik hükmü verildiği belirtilen kararda, “Polis</p>
<p class="PNormal">Akademisi’nde ekserisi öğretim görevlisi veya emniyet mensubu olan sanıklara</p>
<p class="PNormal">isnat olunan suç, Atatürk milliyetçiliğini zayıflatacak; Atatürk ilkelerine ters</p>
<p class="PNormal">düşecek görüşleri savunmak suretiyle devletin siyasi ve hukuki temel nizamlarını</p>
<p class="PNormal">dini esas ve inançlara uydurma çalışmalarıdır. Kişilerin dinsel amaç ve yasal</p>
<p class="PNormal">62</p>
<p class="PNormal">sınırlar içinde kalmak kaydı ile istedikleri faaliyette bulunmaları yasaların teminatı</p>
<p class="PNormal">altındadır. Buna karşın yapılan çalışmalar devletin temel düzenini değiştirip</p>
<p class="PNormal">mevcut sistemi dini esasa uydurmak amacına yönelik olursa, laikliğe aykırı olarak</p>
<p class="PNormal">devletin içtimai veya iktisadi veya siyasi, hukuki temel nizamlarını kısmen de olsa</p>
<p class="PNormal">dini esas ve inançlara uydurmak amacıyla cemiyet tesisi teşkili suçu, TCK’nın 163.</p>
<p class="PNormal">maddesinde hükme bağlanmış iken, bu madde 3713 Sayılı Kanun’un 23.</p>
<p class="PNormal">maddesiyle yürürlükten kaldırılmış bulunmaktadır. Bu nedenle ortada suç yoktur”</p>
<p class="PNormal">deniliyordu.</p>
<p class="PNormal">Kendilerini kapsamayan Sicil Affı’ndan faydalandırıldılar</p>
<p class="PNormal">Ankara DGM’nin adli soruşturmada haklarında takipsizlik verdiği zanlıların</p>
<p class="PNormal">önünde bir başka engel olan idari soruşturma vardı. Ama o engel de ilginç bir</p>
<p class="PNormal">biçimde, yöneltilen suçlama tarihinden önce çıkarılan bir sicil affına zanlıların dâhil</p>
<p class="PNormal">edilmesiyle aşıldı. EGM Teftiş Kurulu Başkanlığı, haklarında suç duyurusunda</p>
<p class="PNormal">bulunulan zanlıların eylemlerinin idari suç kapsamında da olması nedeniyle 7 Eylül</p>
<p class="PNormal">1992’de 91/101.17498 sayılı yazı ile tahkikat evrakına fezlekeyi de ekleyerek</p>
<p class="PNormal">disiplin yönünden gereğinin yapılması istemiyle EGM Hukuk Müşavirliği’ne</p>
<p class="PNormal">gönderdi. EGM Yüksek Disiplin Kurulu söz konusu dosyayla ilgili kararını 7 Ocak</p>
<p class="PNormal">1993’te verdi: “Sanık Emniyet mensupları hakkındaki suçlamalar 18.06.1992</p>
<p class="PNormal">tarihinde kabul edilip 07.07.1992 tarihinde yürürlüğe giren 3817 sayılı Disiplin</p>
<p class="PNormal">Cezalarının Affına İlişkin Kanun’un 1. Maddesiyle af edildiğinden dosyanın</p>
<p class="PNormal">kaldırılmasına oy birliğiyle karar verilmiştir.”</p>
<p class="PNormal">Yani 23 Ağustos 1991’de başlayıp 28 Ağustos 1992 tarihinde tamamlanarak adli ve</p>
<p class="PNormal">disiplin yönünden müfettiş teklifleri getirilen ve aynı gün suç duyurusunda</p>
<p class="PNormal">bulunulan soruşturmanın zanlıları olan Emniyet görevlileri, Sicil Affı Kanunu’nun</p>
<p class="PNormal">çıktığı tarih 7 Temmuz 1992’den 53 gün sonra af kapsamına alınıyordu. Ancak</p>
<p class="PNormal">burada yanlış olan bir durum yoktu. Sicil affı, suçun işlendiği tarihi gözönünde</p>
<p class="PNormal">tutuyordu. Ancak başka bir sorun vardı. Yüksek Disiplin Kurulu’nun kararına</p>
<p class="PNormal">dayanak oluşturan Sicil Affı Kanunu’nun 1. maddesinde, af kapsamının yasanın</p>
<p class="PNormal">çıkmasından önce çıkan suçları kapsadığı belirtildikten sonra, “Bu kanunun</p>
<p class="PNormal">yürürlüğe girdiği tarihten önce işlenmiş devletin şahsiyetine karşı işlenen suçlar</p>
<p class="PNormal">hariç” diyerek zanlıların suçlandığı fiillerin af kapsamına dâhil edilmediğinin de</p>
<p class="PNormal">altı çiziliyordu.</p>
<p class="PNormal">Yüksek Disiplin Kurulu’ndan böyle bir sonucun çıkacağını tahmin ettiklerinden mi</p>
<p class="PNormal">bilinmez müfettişler fezlekelerini de Sicil Affı çıktığını ve zaten 3713 sayılı Terörle</p>
<p class="PNormal">Mücadele Kanunu’nun (TMK) 163. maddeyi kaldırdığını göz önünde tutarak</p>
<p class="PNormal">hazırlamışlardı. Fezlekenin netice ve kanaat bölümünün (a) fıkrasında zanlıların</p>
<p class="PNormal">TMK’nin 1. maddesinde tanımlanan suçu işlediklerinin sabit olduğunu ve bu</p>
<p class="PNormal">çerçevede işlem yapılması gerektiğini vurguluyorlardı. Yine fezlekenin (b)</p>
<p class="PNormal">63</p>
<p class="PNormal">fıkrasında ise zanlıların görevlerini yerine getirirken, “Siyasi düşünce, felsefi inanç,</p>
<p class="PNormal">din ve mezhep ayrımı yapmak, Emniyet mensupları arasında bu yolla ayrım yapıcı</p>
<p class="PNormal">tutum ve davranışta bulunduklarının belirlendiğini” bu fiillerin de Devletin</p>
<p class="PNormal">Şahsiyetine Karşı İşlenen Suçlar kapsamında olduğunun da altını çizmişlerdi. Bu</p>
<p class="PNormal">ayrıntılı ve adeta yol gösterici fezlekeye rağmen zanlılar suçlanmalarından 53 gün</p>
<p class="PNormal">önce çıkarılan bir yasa kapsamında affedilmiş oldu. Cemaatçilerin nasıl</p>
<p class="PNormal">korunduğuna örnek teşkil eden bu olay da ancak 1999 yılında, yine cemaat</p>
<p class="PNormal">mensubu emniyetçilerin soruşturulduğu ve ilerleyen bölümlerde yer vereceğimiz</p>
<p class="PNormal">bir başka olay sırasında öğrenildi. Bu nedenle hukuksuz bir karar alan ve</p>
<p class="PNormal">haklarında disiplin soruşturması açılması gereken Yüksek Disiplin Kurulu üyeleri</p>
<p class="PNormal">de zaman aşımı sayesinde kurtulmuşlardı.</p>
<p class="PNormal">Bu konuyla ilgili görüş aldığımız üst düzey bir emniyet müdürü bu “hatayı”</p>
<p class="PNormal">vurgulamakla beraber konunun başka bir yanına vurgu yapmanın daha doğru</p>
<p class="PNormal">olacağını söylüyordu: “Emniyet Teşkilatı Disiplin Tüzüğü’nde cemaat üyesi olmak</p>
<p class="PNormal">diye bir suç tanımı yoktur. Cemaat üyesi hangi şartlarda olunur, ne yapılırsa suç</p>
<p class="PNormal">olur, ne yapılmalıdır belli değildir. O yüzden açılan soruşturmalarda hiç bir</p>
<p class="PNormal">müfettiş, hiç bir makam bu disiplin tüzüğüne bakarak kimseyi cemaatçı olduğu için</p>
<p class="PNormal">suçlayıp, ceza veremez. 1991 ve takip eden yılda sürdürülen cemaat</p>
<p class="PNormal">soruşturmalarında bazı personele Disiplin Tüzüğü’nün 8. Maddesi uyarınca</p>
<p class="PNormal">meslekten ihraç cezası teklif edildi. Ancak böyle bir suçu tanımlayan düzenleme</p>
<p class="PNormal">olmadığı için ceza verilemedi.”</p>
<p class="PNormal">TMK’nin 1. maddesinin de, bir fiilin terör suçu olması için birden fazla kişinin</p>
<p class="PNormal">silahlı olarak örgütlenip cebir ve şiddet içeren eylemler yapmasını şarta bağladığı</p>
<p class="PNormal">anımsatan üst düzey emniyetçi, “Bu nedenle cemaat örgütlenmeleri TMK</p>
<p class="PNormal">kapsamına da girmez. Hangi cemaatin silahlı eylemi olduğu tespit edilebilidi ki</p>
<p class="PNormal">bugüne kadar. Mesela Malatya DGM, 2000 yılında ortaya çıkarılan</p>
<p class="PNormal">Hizbullah/Davet grubunun yargılamasını yaparken terör suçu kapsamında</p>
<p class="PNormal">değerlendirilip değerlendirilemeyeceğini Emniyet Genel Müdürlüğü Terörle</p>
<p class="PNormal">Mücadele Harekat Daire Başkanlığı’na sordu. Olmadığına yönelik rapor verildi.</p>
<p class="PNormal">Çünkü silahlı eylemleri yoktu ve yasa böyle tanımlıyordu. İlginçtir bu konuda yasal</p>
<p class="PNormal">düzenlemeyle gidilmesini isteyen ise Adalet Bakanı olduğu dönemde Cemil</p>
<p class="PNormal">Çeçek’ti. Teklifte bulunmasının ardından yapılan 22 Temmuz seçimlerinden sonra</p>
<p class="PNormal">da Adalet Bakanı olamadı. Hiç bir İstihbarat Daire Başkanlığı yasada yazılı</p>
<p class="PNormal">olmayan suçtan dolayı belli inanç grupları hakkında kendi kafasına göre suç</p>
<p class="PNormal">raporu düzenleyip operasyon yapamaz. CMUK değiştirilmeden yapılırsa da ortaya</p>
<p class="PNormal">çıkan sonuç bugünkü Ergenekon davası gibi düzmece olur” diyordu.</p>
<p class="PNormal">Cemaat mi devlet mi? Ya da devlet cemaat mi?</p>
<p class="PNormal">64</p>
<p class="PNormal">Açılan soruşturmalar ve suç duyuruları nedeniyle o dönemde görevden el çektirilen</p>
<p class="PNormal">emniyet görevlilerinin neredeyse tamamı, kendilerini kapsamayan Sicil Affı</p>
<p class="PNormal">Kanunu’ndan da faydalanarak ve açtıkları davaları kazanarak teşkilata hem de</p>
<p class="PNormal">kritik noktalardaki görevlerine döndü. Fethullahçı oldukları gerekçesiyle</p>
<p class="PNormal">soruşturulan bu personelin birçoğunun görev yeri ise İDB’ydi. Bu</p>
<p class="PNormal">görevlendirmeleri dönemin İstihbarat Daire Başkanı Sabri Uzun, DGM’nin verdiği</p>
<p class="PNormal">“takipsizlik” kararıyla gerekçelendirecekti. O dönemde cemaatçi bir yapının içinde</p>
<p class="PNormal">örgütlü olmaktan çok, sadece inanç sahibi oldukları için soruşturulan bu personeli</p>
<p class="PNormal">“koruyan” Sabri Uzun yıllar sonra, “O tarihlerde bu adamların sadece görevleriyle</p>
<p class="PNormal">ilgilendim; hiçbir personelimi inançlarına göre tasnif ederek, cezalandırma</p>
<p class="PNormal">yöntemini seçmedim. Ama bugünlere gelindiğinde yapılanlara bakıldığında şimdiki</p>
<p class="PNormal">örgütlenmeyi o günlerde görememişim” diyecekti. Yürütülen soruşturmaların</p>
<p class="PNormal">kaynağı durumunda olan R.Y. de polislik mesleğine dönenler arasındaydı. Ancak</p>
<p class="PNormal">yürütülen soruşturmalarda verdiği ifadeleri, ihbar mektuplarında yazdığı</p>
<p class="PNormal">suçlamaların her birinin kendisine tehdit ve vaatlerle imzalattırıldığını savunacaktı.</p>
<p class="PNormal">Teftiş Kurulu Başkanlığı’nın fezlekesinde de R.Y.’nin suçladığı cemaat içinde yer</p>
<p class="PNormal">alan polisler tarafından tehdit edildiğine yer verilmişti. Bir tarafta devletin Emniyet</p>
<p class="PNormal">Müdürlüğü’nün yöneticileri bir tarafta da teşkilat içinde örgütlenmeye çalışan</p>
<p class="PNormal">cemaatin mensupları bulunan bu kavgada R.Y. de güçlü olanı o zaman görmüş ve</p>
<p class="PNormal">cemaatin isteklerini yerine getirmişti.</p>
<p class="PNormal">Bildik bir yöntem: İhbar mektupları</p>
<p class="PNormal">Hileli kura soruşturmasının böyle sonuçlanmasının başka sebepleri de vardı elbet.</p>
<p class="PNormal">Uzun yıllar üst düzey emniyet müdürü, hatta İstihbarat Daire Başkanı olarak görev</p>
<p class="PNormal">yapmış ve açılan birçok soruşturmaya tanık olmuş bir yetkilinin anlatıklarından</p>
<p class="PNormal">yola çıkarak bu sebeplerin neler olduğunu irdelemekte fayda var. Anlatacağımz</p>
<p class="PNormal">sebepler, şimdi sıkça eleştiri konusu olan polisteki Fethullahçı yapılanmayı kıracak</p>
<p class="PNormal">fırsatların nasıl acemice yapılmış hatalar ya da iktidar kavgaları yüzünden ya da</p>
<p class="PNormal">bizzat hukuksuzluğu soruşturacak olanların hukuk dışına çıkması nedeniyle bir yere</p>
<p class="PNormal">varmadığını da anlamamızı sağlıyor.</p>
<p class="PNormal">Ergenekon soruşturmalarının hemen öncesinde ve soruşturma sırasında sıklıkla</p>
<p class="PNormal">karşımıza çıkan ihbar mektupları gönderilmesi, bugünkü kadar yaygın olmasa da</p>
<p class="PNormal">emniyet içinde “mesleki rekabet” gibi görünen yöntemlerin başında geliyordu. En</p>
<p class="PNormal">önemli suçlama ise tarikatçılık, Fethullahçılık ya da genel adıyla irticacılıktı.</p>
<p class="PNormal">Fethullahçı olarak bilinenler kendilerini “ülkücü, laik, demokrat” kimliğiyle</p>
<p class="PNormal">gizliyor ve cemaatten olmayanları İDB’den uzaklaştırmak için “irticacı, tarikatçı,</p>
<p class="PNormal">Fethullahçı” suçlamalarıyla ihbar mektupları yazıyorlardı. Bu durum öyle bir hale</p>
<p class="PNormal">gelmişti ki kim Fethullahçı kim değil bilinemiyordu. Bu şekilde hazırlanmış kimi</p>
<p class="PNormal">listeler de bizzat cemaate yakın olan kişilerce kamuoyuna sızdırılıyor ve bu şekilde</p>
<p class="PNormal">65</p>
<p class="PNormal">gerçekten cemaat mensubu olanların gizlenmesini de sağlıyordu. Bu ihbar</p>
<p class="PNormal">mektuplarına dayanılarak hazırlanan listelerde ise sadece gerçekten Fethullahçı</p>
<p class="PNormal">olmayanlar yer alıyordu.</p>
<p class="PNormal">Cemaatçilerin en çok örgütlenmeye çalıştıkları yer, Türkiye’deki tüm emniyet</p>
<p class="PNormal">müdürlüklerinin istihbarat şubesinin bağlı olduğu birim olan İDB’ydi. Başkanlık ve</p>
<p class="PNormal">bağlı birimlerde ANAP iktidarının Nakşi olduğu bilinen İç İşleri Bakanı</p>
<p class="PNormal">Abdülkadir Aksu’nun tarikatlara olan yakınlığıyla Fethullahçılar kısmen de olsa</p>
<p class="PNormal">örgütlenmeyi başarmıştı. Ülkücü ve Fethullahçıların yanı sıra başka tarikatlarla</p>
<p class="PNormal">bağlantılı görevliler de çokça yer tutuyordu. Fethulahçıların tek hedefi vardı:</p>
<p class="PNormal">Tarikatları ve cemaatçiliği bilen dolayısıyla Fethullahçıların da ne büyük tehlike</p>
<p class="PNormal">olabileceğini farkedecek kadrolar başta istihbarat olmak üzere teşkilatın etkili</p>
<p class="PNormal">birimlerinden, cemaatçilerin ihbarcılık mekanizmasıyla uzaklaştırılmak ve böylece</p>
<p class="PNormal">ileriki yıllarda karşılarına çıkabilecek olan olası rakipleri oyun dışına çıkarmak.</p>
<p class="PNormal">Böylece devletine ihbarcılık yapan “ülkücü, demokrat, laik” görünümlü</p>
<p class="PNormal">cemaatçilere de boşalan bu kadrolara yerleşme fırsatı doğacaktı. Öyle de oldu.</p>
<p class="PNormal">1991-92 soruşturmalarında Emniyetteki “irticacıları” ihbar eden cemaatçiler de,</p>
<p class="PNormal">kurulan tezgâhı farkedemeyenlerin gözünde devletini seven demokrat, laik kadrolar</p>
<p class="PNormal">olarak görülünce iş daha da kolaylaştı.</p>
<p class="PNormal">Cemaatçilik değil takunyacılık soruşturuldu</p>
<p class="PNormal">1991 yılında ortaya çıkan hileli kura olayından sonra başlayan soruşturma da, üst</p>
<p class="PNormal">düzey bir emniyet müdürünün dediğine göre, “İşin ehli bir kadroya verilmemişti.</p>
<p class="PNormal">Zaten o dönemde müfettişler bir yana emniyeti yönetenler de dâhil hiç kisme</p>
<p class="PNormal">tarikatla cemaat arasındaki ayrımı bile bilmiyordu”. Hileli kurayla ilgili</p>
<p class="PNormal">Fethullahçıları tespit etmek amacıyla başlayan soruşturma da bu nedenle</p>
<p class="PNormal">takunyalılar soruşturmasına döndü. İhbar mektupları da devreye girince ortaya</p>
<p class="PNormal">çıkan listede, hileli kuraya karıştıkları için isimleri tespit edilebilenlerin dışında</p>
<p class="PNormal">kalanlar takunyalılar listesi oluyordu. Ve bu isimlerin listelerde yer almasında</p>
<p class="PNormal">Fethullahçıların rolü büyüktü. Soruşturmayı yürütenlere dolaylı yoldan ulaşarak</p>
<p class="PNormal">yönlendiren Fethullahçılar, emniyetin yönetiminde söz sahibi olacakları dönemde</p>
<p class="PNormal">kendilerinin önünde rakip olacak ve kendilerinden kurtulmak istedikleri</p>
<p class="PNormal">“takunyalıları” listeye ekletmişlerdi.</p>
<p class="PNormal">Kilit görevler hep tarikatçılarda</p>
<p class="PNormal">Uzun yıllar ülkeyi yöneten ANAP’ın ve ilgili bakanlıklardakilerin tarikatlarla olan</p>
<p class="PNormal">bağını fırsat olarak görüp kullanan tarikatçılar, kıdemlerine bakılmaksızın İDB ve</p>
<p class="PNormal">ilgili birimlerde üst düzey görevlere getirilmişti. Tarikat ve cemaat dışında kalanlar</p>
<p class="PNormal">ise küçük illerde görevlendiriliyordu. Örneğin ikisi de 1978 mezunu olan Mustafa</p>
<p class="PNormal">66</p>
<p class="PNormal">Gülcü İstihbarat Daire Başkan Yardımcısı, Celal Uzunkaya da İzmir İstihbarat</p>
<p class="PNormal">Şube Müdürü iken 1979 mezunu Arif Akkale de Ankara İstihbarat Şube</p>
<p class="PNormal">Müdürüydü. Ancak 1974 mezunu Sabri Uzun Kocaeli, 1976 mezunu Hanefi Avcı</p>
<p class="PNormal">Diyarbakır İstihbarat Şube Müdürü, 1974 mezunu Yavuz Tokel, 1975 mezunu İzzet</p>
<p class="PNormal">Sezgin Şenel, 1977 mezunu Muzaffer Erkan, ve 1979 mezunu Mustafa Aydın ise</p>
<p class="PNormal">çeşitli illerde ve birimlerde etkin olmayan müdürlük görevindeydi. Bu listeye dâhil</p>
<p class="PNormal">olanların içinde en iyi görev yeri olan ise kendisinden daha az kıdemli Gülcü daire</p>
<p class="PNormal">başkan yardımcısı iken İstanbul İstihbarat Şube Müdürü olan 1972 mezunu Emin</p>
<p class="PNormal">Arslan’dı.</p>
<p class="PNormal">İstihbaratın tanıdık isimleri</p>
<p class="PNormal">O dönemde İDB ve bünyesinde görev yapanlar arasında da yıllar sonra Ergenekon</p>
<p class="PNormal">soruşturması ve Hrant Dink suikastı ile Hanefi Avcı’nın kitabıyla beraber sıkça</p>
<p class="PNormal">tartışma konusu olan ya da Fethullah Cemaatinin ayak oyunlarıyla emniyetten</p>
<p class="PNormal">uzaklaştırılan ya da kızağa çekilen birçok isim görev yapıyordu. İstihbarat</p>
<p class="PNormal">Dairesi’nde görev yapan tanıdık isimlerden birisi Hanefi Avcı’nın kitabında</p>
<p class="PNormal">Fethullah Cemaatinin komplosuyla mesleğinden olan ve o dönem Daire Başkan</p>
<p class="PNormal">Yardımcısı olan Mustafa Gülcü’ydü. Yine karanlık bir olayla Sakarya Emniyet</p>
<p class="PNormal">Müdürü iken tutuklanan Faruk Ünsal ve Hrant Dink cinayetinde adı sıkça geçen ve</p>
<p class="PNormal">bu olaydaki ihmali müfettiş raporlarıyla da belgelenen Fethullahçı olduğu da sicil</p>
<p class="PNormal">raporunda kayıtlı olan Ramazan Akyürek de İstihbarat Dairesi’nde başkomiser</p>
<p class="PNormal">olarak görevliydi. Önemli illerden İzmir’in İstihbarat Şube Müdürü ise, Emniyet</p>
<p class="PNormal">Genel Müdür Yardımcısı iken ayağı kaydırılan Celal Uzunkaya, Ankara İstihbarat</p>
<p class="PNormal">Şube Müdürü de Arif Akkale’ydi. Bir başka tanıdık isim de, yıllar sonra Ergenekon</p>
<p class="PNormal">davasının sanığı olarak karşımıza çıkan Adil Serdar Saçan’dı.</p>
<p class="PNormal">İlk çatlak yaşanıyor</p>
<p class="PNormal">Saygı Öztürk’ün Okyanus Ötesindeki Vaiz isimli kitabında yer alan bilgilere göre;</p>
<p class="PNormal">Bu dönemde İstanbul emniyetinde yaşanan değişikliklerden biri de Adil Serdar</p>
<p class="PNormal">Saçan’la ilgiliydi. Ülkücü polislerin önemli isimlerden birisi olan Kemal</p>
<p class="PNormal">Yazıcıoğlu’nun İstanbul Asayiş Şube Müdürlüğü görevinden alınmasından sonra</p>
<p class="PNormal">ekibi de çeşitli illere tayin edilmişti. O dönemde Asayiş Şubesi komiserlerinden</p>
<p class="PNormal">olan Adil Serdar Saçan da bu atamalarla kendini Muş’ta bulmuştu. Ancak</p>
<p class="PNormal">Yazıcıoğlu’nun ülkücü meslektaşlarını araya sokmasıyla Saçan İstihbarat Dairesi</p>
<p class="PNormal">Başkanlığı Haber Alma Şubesi’ne tayin edilmişti.54</p>
<p class="PNormal">54 Saygı Öztürk, Okyanus Ötesindeki Vaiz, Doğan Kitap</p>
<p class="PNormal">67</p>
<p class="PNormal">1989 yılında, Nurcuların liderlerinden birisi olan Yeni Asya Gazetesinin sahibi</p>
<p class="PNormal">Mehmet Kutlular’ın Ankara Kocatepe Camisi’nde Sadi-i Nursi için mevlit</p>
<p class="PNormal">okutuyordu. Türkiye’nin dört bir yanından gelerek Ankara’da toplanan Nurcular</p>
<p class="PNormal">mevlidi bir gösteriye dönüştürüyordu. 28 Şubat’ta Kocatepe Camisi’ndeki mevlitte</p>
<p class="PNormal">görevli polislerden biri de Haber Alma Şubesi komiserlerinden Adil Serdar</p>
<p class="PNormal">Saçan’dı. Saçan, baş komiseri Ramazan Akyürek mevlitle ilgili teslim ettiği izleme</p>
<p class="PNormal">raporunu işleme koymaması üzerine raporunu bu kez de Daire Başkan Yardımcısı</p>
<p class="PNormal">olan Mustafa Gülcü’ye verdi. Böylece İstihbarat Dairesi’ndeki ilk çatlak ortaya</p>
<p class="PNormal">çıkmış oldu.55</p>
<p class="PNormal">Cemaat istediğini elde etti</p>
<p class="PNormal">Kısa süre sonra da “takunyalılar” operasyonu, tam da cemaatin istediği gibi</p>
<p class="PNormal">sonuçlandı. Müfettişlerin yönlendirilmesi ve gönderilen ihbar mektuplarının işe</p>
<p class="PNormal">yaradığı Mustafa Gülcü, Faruk Ünsal, Arif Akkale, Celal Uzunkaya, Adil Serdar</p>
<p class="PNormal">Saçan’ın “irticacı” suçlamasıyla görevden alınmasıyla anlaşıldı. Fethullahçıların</p>
<p class="PNormal">oyununa geldiğini ilk fark edenler Mustafa Gülcü ve Adil Serdar Saçan oldu.</p>
<p class="PNormal">Görevden alınmalarından sonra komiser ya da komiser yardımcısı olarak yerlerine</p>
<p class="PNormal">atananların neredeyse tamamı Fethullahçılardı. İstihbarat Dairesi ele geçirilmişti.</p>
<p class="PNormal">Cemaat tek kayıp vermişti: Sivas’a tayin edilen Ramazan Akyürek. Ancak zarar</p>
<p class="PNormal">kısa sürede, , hem de ilerleyen yıllarda Fethullahçılık soruşturması yürütecek bir</p>
<p class="PNormal">emniyetçinin kefil olmasıyla telafi edilecekti. 1992 – 93 yıllarında O.A., İDB</p>
<p class="PNormal">Teknik Şube Müdürü olarak görevliyken, kendisi gibi ülkücü kadrolardan olan</p>
<p class="PNormal">Daire Başkan Yardımcısı Halil Tuğ’u, aslında irticacı değil milliyetçi bir polis</p>
<p class="PNormal">olduğu konusunda ikna ettiği Ramazan Akyürek’i yeniden İDB kadrosuna aldırdı.</p>
<p class="PNormal">Akyürek artık Adıyaman İstihbarat Şube Müdürüydü.</p>
<p class="PNormal">Sicili Fethullahçı, görevi Daire Başkanı</p>
<p class="PNormal">Yıllar sonra İstihbarat Dairesi Başkanlığı için yine Mustafa Gülcü’nün adı geçse de</p>
<p class="PNormal">Fethullahçılar bunu engellemek için varını yoğunu ortaya koydu. Hatta bunun için</p>
<p class="PNormal">Gülcü’nün daha üst makam olan Emniyet Genel Müdür Yardımcılığı’na</p>
<p class="PNormal">getirilmesine bile sessiz kaldılar. Gülcü’nün gelmesi engellenen İDB’ye ise tanıdık</p>
<p class="PNormal">bir isim, İstanbul Valisi Erol Çakır’ın hakkında Fethulahçı olduğuna dair sicil</p>
<p class="PNormal">doldurduğu, Hrant Dink suikastı sanıklarıyla karanlık bağlantıları olduğu belirlenen</p>
<p class="PNormal">Ramazan Akyürek atandı. Dink ailesinin avukatlarının çabalarıyla aklandığı ilk</p>
<p class="PNormal">soruşturmadan sonra hakkında yeniden soruşturma açılan Akyürek nihayetinde</p>
<p class="PNormal">55 Saygı Öztürk, Okyanus Ötesindeki Vaiz, Doğan Kitap</p>
<p class="PNormal">68</p>
<p class="PNormal">2010 yılında Dink suikastındaki ihmali nedeniyle görevinden alınana dek İstihbarat</p>
<p class="PNormal">Daire Başkanlığı görevinde kaldı.</p>
<p class="PNormal">Fethullah’a dokunan emniyetçi yanıyor</p>
<p class="PNormal">Emniyet Genel Müdür Yardımcısı olmasına ses çıkarılmayan Mustafa Gülcü ise</p>
<p class="PNormal">kısa süre sonra görevinden alınacaktı. Adil Serdar Saçan Ergenekoncu olmak</p>
<p class="PNormal">suçlamasıyla kendini cezaevinde buldu. Faruk Ünsal Sakarya Emniyet Müdürü</p>
<p class="PNormal">iken mafya bağlantılı kişilerle ilişkisi nedeniyle yürütülen bir soruşturmada</p>
<p class="PNormal">tutuklandı. Celal Uzunkaya da şaibeli bir muhbirle yaptığı garip telefon</p>
<p class="PNormal">konuşmaları gerekçe gösterilerek Emniyet Genel Müdür Yardımcılığı görevinden</p>
<p class="PNormal">alınanlar arasındaydı. Başına hiç bir garip olay gelmeyen Arif Akkale ise kızak</p>
<p class="PNormal">göreve, merkeze çekilmişti.</p>
<p class="PNormal">Bütün politikacıların icazet aldığı cemaat lideri</p>
<p class="PNormal">Gülen hakkında 1992’de polisin hazırladığı rapor, DYP’nin iktidar ortaklığı</p>
<p class="PNormal">döneminde Emniyet Genel Müdürü olan Mehmet Ağar tarafından hükümsüz</p>
<p class="PNormal">sayılarak işleme konmamıştı. Bu arada cemaat de boş durmuyor kamuoyu önünde</p>
<p class="PNormal">daha görünür olmanın her yolunu deniyordu. “Ilımlı İslam”ın temsilciliğine</p>
<p class="PNormal">soyunan Fethullah Gülen sürekli barış ve hoşgörü mesajları veriyor, onursal</p>
<p class="PNormal">başkanlığını Hoca Efendinin yaptığı cemaate ait Gazeteciler ve Yazarlar Vakfı</p>
<p class="PNormal">üzerinden de farklı düşüncelerdeki siyasi ve dini kanaat önderleriyle bir araya</p>
<p class="PNormal">geliniyordu. Özellikle sol kamuonunu yakından tandığı isimlerle cemaatin</p>
<p class="PNormal">temsilcilerinin el ele kol kola fotoğrafları gazetelerde yayımlanıyordu. Turgut</p>
<p class="PNormal">Özal’ın Cumhurbaşkanı iken 1993 yılında ölümünden sonra, tarikatlar ve dini</p>
<p class="PNormal">cemaatlerle arasında mesafe bulundurmayan Süleyman Demirel’in bu koltuğa</p>
<p class="PNormal">oturmasıyla cemaat artık daha bir rahatlamıştı. Demirel’in yadigârı DYP’nin de</p>
<p class="PNormal">iktidarda olması, aynı dönemde başında Necmettin Erbakan’ın bulunduğu Refah</p>
<p class="PNormal">Partisi’nin de oylarını arttırarak iktidara yakınlaşmasıyla özellikle bürokrasi içinde</p>
<p class="PNormal">yer alan cemaatçiler kendilerine yönelik mücadalenin yumuşayacağını</p>
<p class="PNormal">anlamışlardı.</p>
<p class="PNormal">Her iktidar odağıyla yakın ilişki kurmaya çalışan Fethulah Gülen, DYP’nin</p>
<p class="PNormal">liderliğini yapan Başbakan Tansu Çiller’le de 30 Kasım 1994’de biraraya geldi. Bu</p>
<p class="PNormal">buluşma 1980 darbesiyle kapatılan Adalet Partisi’nin devamı olan DYP’nin de</p>
<p class="PNormal">köklerinin dayandığı Demokrat Parti’li Başbakan Adnan Menderes’in 1961’de Nur</p>
<p class="PNormal">Cemaatinin lideri Said-i Nursi ile görüşmesinden sonra bir cemaat lideriyle bir</p>
<p class="PNormal">Başbakan arasında yüzyüze yapılan ilk görüşme olarak kayıtlara geçti. O zaman da</p>
<p class="PNormal">tıpkı günümüzdeki AKP iktidarının peşinde koştuğu benzer bir çıkarın, cemaat</p>
<p class="PNormal">oylarının partisine havale edilmesinin peşinde olan Çiller’in de, kadrolarının</p>
<p class="PNormal">69</p>
<p class="PNormal">bürokrasi içinde yerleşmesinin peşinde olan Gülen’in de işine gelmişti bu görüşme.</p>
<p class="PNormal">Sadece iktidar temsilcileriyle değil olası iktidar adaylarıyla da bir araya gelen</p>
<p class="PNormal">Gülen, bir kaç yıl içinde ANAP’ın başında bulunan Mesut Yılmaz, RP lideri</p>
<p class="PNormal">Necmettin Erbakan, DSP’li Bülent Ecevit, MHP’li Alparslan Türkeş, babasının</p>
<p class="PNormal">izinden giderek DP’yi yeniden kuran Aydın Menderes, Meclis Başkanlığı yapan</p>
<p class="PNormal">Hüsamettin Cindoruk ve Hikmet Çetin de bu görüşmeler kervanında buluşulan</p>
<p class="PNormal">isimlerdi.</p>
<p class="PNormal">Emniyet’teki örgütlenmenin meyveleri toplanıyor</p>
<p class="PNormal">Tüm parti liderlerine ve siyasetlere eşit mesafede durduğunu göstermeye çalışan bir</p>
<p class="PNormal">cemaat lideri olarak sahnenin en önünde duran Gülen’in hükmettiği taraftarlarının</p>
<p class="PNormal">partileri için oy deposu olarak gören siyasetçilerin ılımlı yaklaşımları nedeniyle</p>
<p class="PNormal">kamuoyunda ve devlet katında oluşturulmak istenen “tehlikeli” olmama algısı</p>
<p class="PNormal">başarıyla yerine getirilmişti. Bülent Orakoğlu’nun başkanlığı dönemi olan 1996 ile,</p>
<p class="PNormal">kendisi de cemaat oyunuyla kızağa çekilecek olan Sabri Uzun’un başkanlık ettiği</p>
<p class="PNormal">1998’de Emniyet İDB’nin hazırladığı iki ayrı belgede de hem polisin hem devlet</p>
<p class="PNormal">erkânının Gülen cemaatine bakışın değiştiğini gösteriyordu. Gülen hakkında bu tür</p>
<p class="PNormal">olumlu raporların çıkmasında, Emniyette yürütülen cemaat soruşturmalarından bir</p>
<p class="PNormal">sonuç elde edilememesi ve hem Gülen cemaatinin hem de başka tarikatçı</p>
<p class="PNormal">kadroların teşkilatın kritik önemdeki birimlerinde örgütlenmesinin da payı büyüktü.</p>
<p class="PNormal">Adı İstihbarat Dairesi Başkanlığı olmasına karşın hem 1996 yılında yayımlanan</p>
<p class="PNormal">kitapçık hem de Temmuz 1998 tarihli İstihbarat bülteninin hazırlanmasında</p>
<p class="PNormal">doğrulatılarak onayı alınmış gizlilik dereceli bilgi ve belgeler yerine daha çok açık</p>
<p class="PNormal">kaynaklardan yararlanılmıştı. Devletin kendisine tehlike olarak gördüğü aralarında</p>
<p class="PNormal">Fethullahçıların da olduğu cemaat ve tarikatlar ile İslami akımların incelenip</p>
<p class="PNormal">değerlendirildiği bu iki yayın hem hacim ve hem de içerik yönünden yüzeysel,</p>
<p class="PNormal">zayıf, çelişkili ve de aşırı yetersiz kaynaklardı. Ancak eksikliği bilinmesine rağmen</p>
<p class="PNormal">bu kitapçık ve bülten Emniyetteki Fethullahçı örgütlenmeye ilişkin sonraki</p>
<p class="PNormal">dönemlerde açılacak soruşturmalarda ilginç bir şekilde kaynak olarak</p>
<p class="PNormal">yararlanılacaktı. Cemaat, 1970’lerin ortasında sızıp 1980’lerde hız verdiği emniyet</p>
<p class="PNormal">teşkilatlanmasındaki örgütlenmesinin meyvelerini 1990’larda toplamaya</p>
<p class="PNormal">başlıyordu.</p>
<p class="PNormal">İstihbarat Dairesi Başkanlığı’nın kendi yayınları arasında olan 1996 tarihli 53</p>
<p class="PNormal">numaralı, “İslamda Mezhepler, tarikat ve dini akımlar” başlıklı kitapçıkta</p>
<p class="PNormal">anlatılanlar arasında Nurcular grubu içinde en geniş yer Fethullah Gülen grubuna</p>
<p class="PNormal">ayrılan raporda, Hoca Efendi için yapılan değerlendirmeler şöyleydi:</p>
<p class="PNormal">“Mahkeme tarafından hakkında takipsizlik kararı verildikten sonra 1989 yılından</p>
<p class="PNormal">itibaren İzmir, Ankara, İstanbul illerinde tekrar vaazlar vermeye başlayan Gülen’in</p>
<p class="PNormal">günümüzde yazmış olduğu çeşitli kitaplarla da faaliyetlerini devam ettirdiği</p>
<p class="PNormal">70</p>
<p class="PNormal">gözlenmektedir. Akyazılılar Vakfı ve Türkiye Öğretmenler Vakfı gibi kuruluşlarla</p>
<p class="PNormal">başlayan faaliyetler, günümüzde hayata geçirilen çok sayıda dernek ve şirket</p>
<p class="PNormal">aracılığıyla çok daha geniş bir yelpazede sürdürülmektedir. İlk önceleri öğrencileri</p>
<p class="PNormal">barındırmak amacıyla açılan evler, zamanla yerini yurtlara daha sonra özel</p>
<p class="PNormal">okullar ve üniversite hazırlık dershanelerine bırakmıştır. Eğitim konusundaki</p>
<p class="PNormal">çalışmaları kapsamında özel kolejler açmaya başlayan söz konusu grup bu</p>
<p class="PNormal">sahadaki başarılarıyla faaliyetlerini yurtdışına da taşıma imkânı bulmuş ve böylece</p>
<p class="PNormal">de büyük çoğunluğu Orta Asya Cumhuriyetleri’nde olmak üzere 200’ü aşkın özel</p>
<p class="PNormal">okulu faaliyete geçirmiştir. Ülkemiz içerisinde açmış olduğu özel kolejlerin yanı</p>
<p class="PNormal">sıra hemen hemen her ilde açılan üniversite hazırlık dershaneleri de yoğun bir</p>
<p class="PNormal">eğitim faaliyetleri içerisinde olduğu gözlenen grubun eğitim alanında yurt içi ve</p>
<p class="PNormal">yurt dışında büyük başarılar elde etmesi halkın büyük ölçüde bu eğitim</p>
<p class="PNormal">kurumlarına rağbet etmesine de neden olmuştur.”</p>
<p class="PNormal">Raporda, Sızıntı dergisinin bu grubun en eski yayın organı olduğu, buna ilave</p>
<p class="PNormal">olarak günümüzde iki gazete bir dergi, bir televizyon ve çeşitli radyo</p>
<p class="PNormal">istasyonlarının yine bu grubun görüşleri doğrultusunda faaliyetlerini sürdürdüğü de</p>
<p class="PNormal">kaydediliyordu. Raporda son dönemlerde toplumun bütün kesimleriyle diyalog</p>
<p class="PNormal">kurmakta sakınca görmeyen yaklaşımları ve gençlik içinde gözlenen radikal</p>
<p class="PNormal">kaymalara karşı almış olduğu tavırlarıyla da dikkatleri üzerine toplayan Gülen’in,</p>
<p class="PNormal">değişik görüşlere sahip kesimleri aralarındaki düşmanlıkları bir tarafa bırakarak</p>
<p class="PNormal">diyalog ortamı oluşturma gayretlerinin de kamuoyunda yankı bulduğu ifade</p>
<p class="PNormal">ediliyordu. Raporda hakkında bilgi vermekten çok Fethullah Gülen’in övüldüğü</p>
<p class="PNormal">kısımlar da vardı:</p>
<p class="PNormal">“Toplumun her kesimini kucaklayıcı tavrı, davranışları, yaklaşımı nedeniyle dini</p>
<p class="PNormal">motifli terör örgütleri ve radikal dini kesimler tarafından çok büyük eleştiri ve</p>
<p class="PNormal">hakaretlere maruz kalan Fethullah Gülen, bu kesimler tarafından demokratik ve</p>
<p class="PNormal">laik Türkiye Cumhuriyeti devletinin savunuculuğunu yapmakla da suçlanmaktadır.</p>
<p class="PNormal">Ülkemizde en geniş tabana hitap ettiği bilinen grup genelde, eğitim düzeyi yüksek</p>
<p class="PNormal">şahıslardan oluşmaktadır. Kendi amaçlarını, devlet kademeleri için imanlı bir</p>
<p class="PNormal">gençliğin yetiştirilmesi olarak açıklayan grubun, siyasi yelpazede ağırlığını</p>
<p class="PNormal">demokratik parti çizgisini takip eden sağ partilerden yana koyduğu da bilinen</p>
<p class="PNormal">hususlar arasında yer almaktadır.”</p>
<p class="PNormal">Yukarıda da belirttiğimiz gibi emniyet içinde cemaat aleyhinde açılan</p>
<p class="PNormal">soruşturmalarda ilginç bir şekilde kaynak olarak gösterilen ve “İslamda Mezhepler,</p>
<p class="PNormal">Tarikat ve Dini Akımlar” başlıklı kitapçıktakine tıpatıp benzer ifadelerin bulunduğu</p>
<p class="PNormal">ikincisi de yine İDB’ye aitti. Temmuz 1998 tarihli 70 numaralı bültenin, “Aşırı sağ</p>
<p class="PNormal">ve irticai faaliyetler” bölümünde de İDB’ce Türkiye’deki dini ve irticai konuları 5</p>
<p class="PNormal">ana kategoride değerlendirildiği görülüyordu.</p>
<p class="PNormal">- Dini terör örgütleri: Şiddet hareketelerine girişen örgütler (Hizbullah, İslami</p>
<p class="PNormal">Hareket Örgütü, Vasat İCCB gibi)</p>
<p class="PNormal">71</p>
<p class="PNormal">- Radikal dini gruplar: Henüz şiddet eylemine girişmeyen ve radikal İslami</p>
<p class="PNormal">görüşlere sahip olan örgütler. (Şafak, Yöneliş, Fecri, Akabe vb)</p>
<p class="PNormal">- Geleneksel İslami kesimler: Tarikatlar (Nakşî – Kadiri) ve cemaatler</p>
<p class="PNormal">Nurcular (F.Gülen, Yeni Asya, Kurdoğlu, Süleymancılar gibi)</p>
<p class="PNormal">- Normal inanan halk kitlesi</p>
<p class="PNormal">Bültende en çok vurgu yapılan konu Fethullah Gülen grubunun toplumun tüm</p>
<p class="PNormal">kesimleriyle diyalog kurma çabalarıydı. Soruşturmayı yürütenlere, “bırakın</p>
<p class="PNormal">örgütlensinler ne zarar gelir” demeye getirilen bu bültende de şu değerlendirmeler</p>
<p class="PNormal">vardı:</p>
<p class="PNormal">“... 1970’li yıllarda başlamış olduğu çalışmalarını, çizgisini hiç değiştirmeden</p>
<p class="PNormal">günümüze kadar getiren Fethullah Gülen’in, bilhassa son dönemler itibariyle,</p>
<p class="PNormal">geniş açılımlar sergilediği ve toplumumuzdaki bütün kesimlerle diyalog kurma</p>
<p class="PNormal">yönünde çaba sarfettiği gözlenmektedir.</p>
<p class="PNormal">Son olarak; Türkiye Gazeteciler ve Yazarlar Vakfı bünyesinde yürütülen ve değişik</p>
<p class="PNormal">görüşlere sahip olan kesimleri birbirine yakınlaştırma yönündeki gayretleri de bu</p>
<p class="PNormal">doğrultudaki yaklaşımlarının bir sonucudur.</p>
<p class="PNormal">F. Gülen, ılımlı islami yorumları, dini değerlerin siyasal hedeflere alet edilmemesi</p>
<p class="PNormal">yolundaki telkinleri ve farklı kesimlerle diyalog arayışlarının yanı sıra bilhassa</p>
<p class="PNormal">Papa başta olmak üzere Yahudi ve Hristiyan din adamları ile kurduğu irtibatlar</p>
<p class="PNormal">nedeniyle de, dini motifli terör örgütleri ve radikal dini gruplarca yoğun biçimde</p>
<p class="PNormal">eleştirilmiştir.</p>
<p class="PNormal">Şu anki durum itibariyle ülkemizde en geniş tabana hitap ettiği bilinen grup,</p>
<p class="PNormal">genelde eğitim düzeyi yüksek şahıslardan oluşmaktadır. Kendi amaçlarını, Türkiye</p>
<p class="PNormal">Cumhuriyeti’nin dünya çapında önemli bir devlet olma potansiyeline sahip olduğu</p>
<p class="PNormal">gerçeğinden hareketle, eğitim faaliyetleri ile bu sürece katkı sağlama ve bunun</p>
<p class="PNormal">gerçekleşmesi için de ülkede toplumsal barışa hizmet etme olarak açıklayan grubun</p>
<p class="PNormal">siyasi yelpazede ağırlığını Demokrat Parti çizgisini takip eden sağ partilerden</p>
<p class="PNormal">yana koyduğu da bilinen hususlar arasında yer almaktadır.</p>
<p class="PNormal">Yurtdışında ve yurtiçinde açılan eğitim kurumları çerçevesinde yürütülen</p>
<p class="PNormal">faaliyetlerin mali giderlerinin kurulan şirketler vasıtasıyla karşılandığı</p>
<p class="PNormal">bilinmektedir. Her il ve ilçenin durumuna göre yurtdışındaki bir ülkenin veya</p>
<p class="PNormal">ülkelerdeki birkaç okulun tüm masraflarını karşılayacak şekilde planlamalar</p>
<p class="PNormal">yapıldığı ve masrafların bu şekilde taksim edilmek suretiyle yurtiçinden</p>
<p class="PNormal">karşılandığı bilinmektedir.</p>
<p class="PNormal">Son dönemde kamuoyunda önemli tartışmalara yol açan 8 yıllık eğitim ve türban</p>
<p class="PNormal">konusundaki uygulamalarla ilgili olarak da, bu tarz meselelerin dinin aslından</p>
<p class="PNormal">olmayıp teferruat olduğu, dolayısıyla da bu konuların toplumsal huzur ve barışı</p>
<p class="PNormal">zedeleyecek ölçüde tırmandırılmasının zararlı olacağı görüşünü savunan F. Gülen</p>
<p class="PNormal">72</p>
<p class="PNormal">Grubunun, geleneksel ılımlı tavırlarına uygun olarak tutumunu devam ettirdiği</p>
<p class="PNormal">gözlemlenmiştir.</p>
<p class="PNormal">Gruba ait ülkemizde faaliyet gösteren eğitim öğretim kurumlarından bazıları</p>
<p class="PNormal">aşağıda belirtilmiştir:</p>
<p class="PNormal">İzmir Yamanlar Fen Lisesi, İstanbul Fatih Koleji, İstanbul Safiye Sultan Kız Lisesi,</p>
<p class="PNormal">Mersin Yıldırımhan Lisesi, Ankara Samanyolu Lisesi, Van Serhat Lisesi, Denizli</p>
<p class="PNormal">Server Lisesi, Erzurum Aziziye Lisesi, Erzincan Otlukbeli Lisesi, Eskişehir Ertuğrul</p>
<p class="PNormal">Gazi Lisesi, Sakarya Işık Lisesi, Manisa Şehzade Mehmet Türk Lisesi, Aydın</p>
<p class="PNormal">Nizami Erkek Lisesi, Fatih Üniversitesi.</p>
<p class="PNormal">Ayrıca yurtdışında; Özbekistan’da (17) eğitim kurumu ve (1) Dil Merkezinin</p>
<p class="PNormal">bulunduğu, Türkmenistan’da (1) Üniversite, (13) Ortaöğretim kurumu ve (1) Dil</p>
<p class="PNormal">Merkezinin olduğu, Kazakistan’da ise (30) Lise ve (1) Üniversite, ABD, Kamboçya,</p>
<p class="PNormal">Malezya, Bangladeş, Gürcistan, Kırgızistan, Irak, Romanya, Moldova, Ukrayna,</p>
<p class="PNormal">Azerbaycan, Tacikistan, Arnavutluk, Fas ve Pakistan gibi ülkelerde okullarının</p>
<p class="PNormal">bulunduğu bilinmektedir.”</p>
<p class="PNormal">Gülen’le ilgili emniyet istihbaratın hazırladığı ve olumsuz görüş bildiren bir rapor</p>
<p class="PNormal">ise ayrıntılarını ilerleyen bölümlerde anlatacağımız 1999 yılında ortaya çıkan</p>
<p class="PNormal">Telekulak Skandalından sonra kamuoyuna sızdı. Emniyetin ikinci Gülen raporunda</p>
<p class="PNormal">da, cemaatin büyük bir hızla büyüdüğüne dikkat çekilerek, hareketin ikinci bir Şeyh</p>
<p class="PNormal">Sait isyanına dönüşebileceği uyarısında bulunuluyordu. Raporu hazırlayan ekibi</p>
<p class="PNormal">yöneten Ankara Emniyet Müdürü Cevdet Saral ve soruşturmayı yürüten ekibi bu</p>
<p class="PNormal">raporun sızmasına neden olan Telekulak skandalı nedeniyle görevden alındı.</p>
<p class="PNormal">Susurluk protestoları 28 Şubat darbesine evrildi</p>
<p class="PNormal">İDB’nin 1996 tarihli kitapçığının yayımlanmasından kısa bir süre sonra, 3 Kasım</p>
<p class="PNormal">1996’da Susurluk’taki meşhur kazayla devlet-siyaset-mafya üçgeni, derin devlet</p>
<p class="PNormal">diye adı da konularak içindeki birçok kirli çamaşırla birlikte ortalığa saçılmıştı.56</p>
<p class="PNormal">Türkiye’yi 12 Eylül darbesi sürecine getiren olguları devletten bağımsız düşünen</p>
<p class="PNormal">ve yaşananları sadece “sağ-sol çatışmasından” ibaret görmesi istenen kamuoyu,</p>
<p class="PNormal">artık karanlık her olayda devlet parmağı aranmasına ikna olmuştu. Susurluk</p>
<p class="PNormal">sonrasında devlet içinde odaklanmış irili ufaklı çete yapılanmaları deşifre edilse de</p>
<p class="PNormal">bu güçlü mekanizmanın odağına inmeye çalışan hiç bir adli süreç hayata</p>
<p class="PNormal">geçirilemedi. Çemberin en dışındakileri kapsayan göstermelik yargılamalarda</p>
<p class="PNormal">kamuoyu vicdanını rahatlatan bir adil süreç işlemedi. Faillerin işledikleri suçlardan</p>
<p class="PNormal">56 3 Kasım 1996’da Balıkesir’in Susurluk ilçesinde içinde DYP Şanlıurfa Milletvekili Sedat Bucak, Emniyet Müdürü</p>
<p class="PNormal">Hüseyin Kocadağ, katliam sanığı ülkücü Abdullah Çatlı ile sevgilisi Gonca Us’un bulunduğu 06 AC 600 plakalı</p>
<p class="PNormal">Sedat Bucak adına kayıtlı Mercedes otomobil son hızla Hasan Gökçe’nin kullandığı kamyona çarptı. Kazada</p>
<p class="PNormal">Kocadağ, Çatlı ve Us öldü, Bucak yaralı kurtuldu. Bu kazanın ardından ortaya çıkan derin devlet ilişkileri ‘Susurluk’</p>
<p class="PNormal">diye anılır oldu.</p>
<p class="PNormal">73</p>
<p class="PNormal">yargılanmadığı, verilen cezalarda tatminkâr olmadığı bu süreçte hem</p>
<p class="PNormal">kontrgerillanın yargılanamayacağı hem de Türkiye’de yaşayanların devletin sıklıkla</p>
<p class="PNormal">hukuk dışına çıktığı da kamuoyu tarafından öğrenilmiş olmuştu. Kısaca</p>
<p class="PNormal">değindiğimiz Susurluk’un adaletli olmayan yargı süreci böyle olmuştu ama bu</p>
<p class="PNormal">zaman boyunca ilginç gelişmeler de oluyordu Türkiye’de. Susurluk’la ortaya</p>
<p class="PNormal">dökülen kirli sırların layığıyla araştırılmasını isteyenler ellerinde düdükler ve</p>
<p class="PNormal">süpürgelerle temiz bir toplum için sokaklara dökülüyor, evlerinde her gece</p>
<p class="PNormal">21.00’de ışıklarını yakıp yakıp söndürüyorlardı. Susurluk soruşturmalarının gelip</p>
<p class="PNormal">tıkandığı yer olan kışlanın sahiplerinin iyi değerlendiği bir fırsata dönüştü bu</p>
<p class="PNormal">kamuoyu ayaklanması. Siyasal İslam’ın Türkiye’de legal siyaset alanında</p>
<p class="PNormal">1990’larda başlayan yükselişiyle işbaşına gelen Çiller-Erbakan ortaklığındaki</p>
<p class="PNormal">hükümetten memnun olmayan asker bu fırsatı iyi değerlendirdi. Gündüz sokakta</p>
<p class="PNormal">düdük tencere çalan, gece evlerinde ışıklarını yakıp söndürerek eylem yapanlar bir</p>
<p class="PNormal">anda protestonun mecrasından kayarak kendilerini farkında olmadan 28 Şubat 1997</p>
<p class="PNormal">postmodern darbesine giden sürecin içinde buldular. Farkına vardıklarında ise çok</p>
<p class="PNormal">geç kalınmıştı. Derin devlet protestocularıyla yanyana gelmesi mümkün bile</p>
<p class="PNormal">değilken istedikleri darbeyi tezgâhlayanlar, hem Susurluk’a “gulu gulu dansı”</p>
<p class="PNormal">diyenleri iktidarı indirirdi hem de Türkiye tarihinin en önemli derin devlet</p>
<p class="PNormal">soruşturmasına da nokta koymuş oldu.57 28 Şubat gerçekleşmişti. Cumhuriyet</p>
<p class="PNormal">kurulduğu günden bu yana iktidarı elinde bulunduran TSK’nin demokrasi ve</p>
<p class="PNormal">siyaset üzerindeki gölgesi herkesi kaplamış ülkede ordunun işine gelmeyen herkes</p>
<p class="PNormal">şeriatçılıkla damgalanır olmuştu. Kısa süre sonra elbette ki medyanın ve</p>
<p class="PNormal">kitabımızın başında örnekleriyle anlattığımız üzere Fethullah Gülen’in de verdiği</p>
<p class="PNormal">destekle Çiller-Erbakan hükümetinin düşmesi sağlanmıştı.</p>
<p class="PNormal">Başbakanlık Teftiş Kurulu’na gönderilen rapor</p>
<p class="PNormal">Geçtiğimiz bölümlerde ayrıntıların anlattığımız, İçişleri Bakanlığı Teftiş</p>
<p class="PNormal">Kurulu’nun, zanlıları arasında Fethulah Gülen’in de bulunduğu Emniyet içindeki</p>
<p class="PNormal">cemaat örgütlenmesine ilişkin yaptığı suç duyurularına Ankara DGM’nin 20 Mart</p>
<p class="PNormal">1998’de verdiği ikinci takipsizlik kararından sonra Emniyet içinde sular durulmuş</p>
<p class="PNormal">gibi görünüyordu. 28 Şubat’ın karanlık günleri sürmesine karşın suçlanarak</p>
<p class="PNormal">görevden el çektirilen emniyet ve Polis Akademisi görevlilerinin çoğu mahkeme</p>
<p class="PNormal">kararlarıyla birer ikişer makamlarına dönüyordu. Açılan soruşturmalarla önü</p>
<p class="PNormal">tamamen kesilemese de kısmen hızının yavaşlatıldığı düşünülen Emniyetteki</p>
<p class="PNormal">cemaat örgütlenmesiyle ilgili 1998 ve 1999’da da ciddi çalışmalar yürütüldü. 1998</p>
<p class="PNormal">yılında İstihbarat birimlerince hazırlanarak Başbakanlık Takip Kurulu’na (BTK)58</p>
<p class="PNormal">57 Ertuğrul Mavioğlu-Ahmet Şık, Kontrgerilla ve Ergenekon’u AnlamaKılavuzu, İthaki Yayınları</p>
<p class="PNormal">58 İlk önceleri Türk Silahlı Kuvvetleri bünyesinde oluşturulan ve sadece TSK içinde değil, diğer kamu kurumlarında</p>
<p class="PNormal">da "irticai faaliyetlere" katıldıkları iddia edilenler hakkında işlem yapan Batı Çalışma Grubu, 28 Şubat sürecinin</p>
<p class="PNormal">74</p>
<p class="PNormal">gönderilen raporlarda irticai faaliyetlerin polisten gördüğü destek anlatılıyordu.</p>
<p class="PNormal">İrtica yanlılarının hemen hemen tüm illerde örgütlendiği belirtilen raporda, laik</p>
<p class="PNormal">kadroların baskı altına alınarak sindirilmek istendiği örneklerle anlatılıp o dönemde</p>
<p class="PNormal">Fazilet Partisi Milletvekili olan Abdülkadir Aksu’nun ANAP hükümeti</p>
<p class="PNormal">zamanındaki İçişleri Bakanlığı döneminde yerleştirilen kadroların köktendincileri</p>
<p class="PNormal">korumaya yönelik çalışmalarına vurgu yapılıyordu. Konuyla ilgili Cumhuriyet</p>
<p class="PNormal">Gazetesinde, “Cemaatler emniyeti kuşattı” başlığıyla Sertaç Eş imzasıyla</p>
<p class="PNormal">yayımlanan haberde BTK’ye gönderilen raporun, Uygulamayı Takip ve</p>
<p class="PNormal">Koordinasyon Kurulu (UTKK) aracılığıyla ilgili bakanlıklara gönderilerek yapılan</p>
<p class="PNormal">işlemler hakkında bilgi istendiğine yer veriliyordu. Habere göre istihbarat</p>
<p class="PNormal">kaynaklarının 1997 ve 1998 yıllarındaki saptamalarına göre örnek gösterilen</p>
<p class="PNormal">olaylar şöyle sıralanıyordu:</p>
<p class="PNormal">“Niğde: Ulukışla’da 23 Nisan 1998 günü yapılan törenleri ilçe belediye başkanının</p>
<p class="PNormal">yetkisi olmadığı halde kısa süreli yağmuru fırsat bilerek ilçe Milli Eğitim</p>
<p class="PNormal">müdürünün de desteği ile iptal ettiği, M. Kemal Paşa İlköğretim Okulu tarafından</p>
<p class="PNormal">düzenlenen Ulusal Egemenlik Şöleni, havai fişek ve müzik gösterisinin ilçe emniyet</p>
<p class="PNormal">müdürlüğünde görevli Başkomiser Osman’ ın da yardımı ile iptal edilmiştir. İlçe</p>
<p class="PNormal">Milli Eğitim Müdürü, Nutuk’ta yer alan ‘Halife Vahdettin soysuzlaşmış,</p>
<p class="PNormal">İstanbul’daki hükümet padişahla birlikte çıkarları uğruna vatanı düşmana</p>
<p class="PNormal">satmıştır’ şeklindeki cümleyi, ‘Türk tarihine hakaret’ gerekçesiyle adı geçen okul</p>
<p class="PNormal">tarafından temsil edilen ‘Pozantı Cephesi ve Ulukışlalı Kuvayi Milliyeciler’ adlı</p>
<p class="PNormal">oyunun metninden çıkarmıştır. 23 Nisan kutlamalarında görev alan öğretmenlerin</p>
<p class="PNormal">27 Nisan 1998 tarihinde polis tarafından okullara gelinerek keyfi şekilde gözaltına</p>
<p class="PNormal">alındığı, öğrencilerin önünde tartaklandığı, hatta öğretmen Kenan Türker ‘in bizzat</p>
<p class="PNormal">emniyet amiri tarafından yumruklandığı, tüm bu olaylar karşısında ilçe</p>
<p class="PNormal">ardından 54. Necmettin Erbakan hükümetinin yıkılması, 55. Mesut Yılmaz hükümetinin kurulması ile birlikte</p>
<p class="PNormal">Başbakanlık İrtica Takip ve Koordinasyon Kurulu haline gelmişti. Başbakanlık Müsteşarı'nın başkanlık ettiği Kurul'a</p>
<p class="PNormal">MİT Müsteşarlığı, Emniyet Genel Müdürlüğü, Vakıflar Genel Müdürlüğü, Adalet, İçişleri ve Milli Eğitim</p>
<p class="PNormal">Bakanlıkları, Diyanet İşleri Başkanlığı, Genelkurmay ve MGK'dan temsilciler katılıyordu. Ayda bir kez toplanarak,</p>
<p class="PNormal">yapılan çalışmaları gözden geçiren kurulun oluşturulmasında, Yılmaz hükümetinde Başbakanlık Müsteşarlığı</p>
<p class="PNormal">görevinde bulunan Yaşar Yazıcıoğlu başrolü oynamıştı. Yazıcıoğlu, 3 Kasım 2002 seçimlerinden önce AKP'den</p>
<p class="PNormal">milletvekili adayı olsa da gelen tepkiler adaylığını engelledi. Başbakanlık Takip Kurulu tarafından hazırlanan</p>
<p class="PNormal">raporlar sonucu, 1997'de 2 bin 956 kişi, 1998'de ise 4 bin 420 kişiyi "irticai faaliyetlere katıldıkları" gerekçesiyle</p>
<p class="PNormal">gözaltına alındı. Başbakanlık Takip Kurulu tarafından hazırlanan raporlar sadece kamu görevlilerini değil,</p>
<p class="PNormal">üniversitelerdeki öğretim görevlilerini de etkiledi. 3 Kasım 2002 seçimlerinden sonra AKP’nin hükümete</p>
<p class="PNormal">gelmesinden sonra da özelikle iktidar milletvekillerinin tepkilerine rağmen BTK fişleme işlemlerine devam etti. 2003</p>
<p class="PNormal">Mayısında da BTK Başkanlığı'nı yürüten, Başbakanlık Müsteşarı Fikret Üçcan "İrticaî Unsurların Yurtdışı</p>
<p class="PNormal">Faaliyetlerinin Önlenmesine Dair" 6 sayfalık bir talimat hazırlamıştı. Bu talimatta, irticaî örgütlerin isimleri "Millî</p>
<p class="PNormal">Görüş, Fethullah Gülen Cemaati, Kaplancılar, İBDA-C ve Süleymancılar" şeklinde tek tek sıralanıyor, irticaî</p>
<p class="PNormal">yapılanmada, Millî Görüş, Süleymancı kesim ve Fethullah Grubu'nun diğerlerine göre daha yaygın ve etkin faaliyet</p>
<p class="PNormal">gösterdiği iddia ediliyordu. Ayrıca, aralarında Jet-Pa, Kombassan, Endüstri Holding gibi kuruluşların bulunduğu</p>
<p class="PNormal">"yeşil sermaye"nin yakın takibe alınması isteniyordu. Başbakanlık Müsteşarı'nın bu talimat yazısından birkaç gün</p>
<p class="PNormal">sonra Abdullah Gül, Milli Görüş ve Fethullah Gülen cemaatine ilişkin, tamamen ters mahiyette bir genelgeyi</p>
<p class="PNormal">hazırladı. Bu gelişmelerden sonra BTK işlevsiz hale getirildi.</p>
<p class="PNormal">75</p>
<p class="PNormal">kaymakamının sessiz kalmak suretiyle bir yerde uygulamalara onay verdiği</p>
<p class="PNormal">bildirilmiştir.</p>
<p class="PNormal">Ankara: Polis Akademisi’ne Abdülkadir Aksu’nun İçişleri Bakanı olduğu 1987-</p>
<p class="PNormal">1988 yılları arasında yerleştirilen 42 öğretim üyesinin tamamının burslu olarak</p>
<p class="PNormal">İngiltere’de mastır ve doktora programlarına gönderildiği, bunların yaklaşık</p>
<p class="PNormal">30’unun İngiltere’de kalış sürelerini 1-3 yıl uzatmayı başarmalarına rağmen eğitim</p>
<p class="PNormal">programlarını tamamlayamadıkları, YÖK sisteminde süresi içinde programı</p>
<p class="PNormal">tamamlayamayanların kurum ile ilişkisi kesilmesine rağmen bu şahısların ömür</p>
<p class="PNormal">boyu aynı kadroda kalacak şekilde ataması yapıldığı öğrenilmiştir. Bu şahısların</p>
<p class="PNormal">yasalara uygun olarak üç yıl süreli sözleşmeli personel satüsüne alınmasına karar</p>
<p class="PNormal">verilmiş olmakla birlikte, bu husus kendilerine, anlaşılamayan nedenlerle hâlâ</p>
<p class="PNormal">tebliğ edilmemiştir. Söz konusu kişilerin arasında Kayseri Belediye Başkanı Şükrü</p>
<p class="PNormal">Karatepe’yi aklayan Prof. Dr. A.Ş., Yardımcı Doç. V.B. ve öğretim üyesi M.B.E. de</p>
<p class="PNormal">vardır.</p>
<p class="PNormal">Manisa: Emniyet Müdürü K. İ., Fethullah Gülen taraftarlarınca düzenlenen</p>
<p class="PNormal">toplantılara katılmaktadır. İl emniyet müdürlüğünde şube müdürü A.T.’nin, bu</p>
<p class="PNormal">görevinde Fethullah Gülen’in propagandasını yapmak maksadıyla bir kısım</p>
<p class="PNormal">polisleri haftanın belirli günlerinde topladığı, İlim Yayma Vakfı’na destek</p>
<p class="PNormal">sağladığı, adı geçen müdürün son atamalarda terfi ettirilerek emniyet müdür</p>
<p class="PNormal">yardımcılığına getirildiği bilgisi alınmıştır.</p>
<p class="PNormal">Yozgat: İrticai faaliyetlerin Yimpaş Holding’in yan kuruluşları olan vakıf, dernek</p>
<p class="PNormal">ve öğrenci yurtları tarafından yürütüldüğü, Yozgat mülki amirlerinin de Yimpaş</p>
<p class="PNormal">Holding ile yakın ilişki içinde olduğu, il emniyet müdürlüğünün Yimpaş tarafından</p>
<p class="PNormal">il emniyet müdürlüğüne hediye edilen minibüsü kabul ettiği ve Kurban</p>
<p class="PNormal">Bayramı’nda kurban derilerinin irticai odaklar tarafından toplandığı, kritik</p>
<p class="PNormal">günlerde izne ayrıldığı bilgisi alınmıştır.</p>
<p class="PNormal">Hatay: Emniyet müdürü S.İ’nin Fethullahçı olduğunu ifade ettiği bilgisi alınmıştır.</p>
<p class="PNormal">Erzincan: 04.06.1998 tarihinde müftülük konferans salonunda Milli Görüş</p>
<p class="PNormal">Teşkilatı’nca düzenlenen eğitim fakültesi mezuniyet gecesinde, devlet büyükleri ile</p>
<p class="PNormal">alay edildiği, inanan-inanmayan ayrımı yapıldığı, türban takan kızlara zulüm</p>
<p class="PNormal">yapıldığı ve bunları yapanların Batılıların uşakları olduğu, Kuran okunmasının</p>
<p class="PNormal">yasaklandığı, imam hatip liselerinin kapatılması gibi konuların gündeme</p>
<p class="PNormal">getirildiği, bu toplatıya vali yardımcısının da katıldığı, il emniyet müdürlüğünün</p>
<p class="PNormal">konu ile ilgili suç duyurusunda bulunacaklarını bildirdiği halde halen işlem</p>
<p class="PNormal">yapılmadığı tespit edilmiştir.”59</p>
<p class="PNormal">Aydınlık “F Tipi” örgütlenmeyi yazdı</p>
<p class="PNormal">59 Cumhuriyet Gazetesi 16 Temmuz 1999</p>
<p class="PNormal">76</p>
<p class="PNormal">Askeriye içinde Batı Çalışma Grubu adıyla İrticacıları izleyen birimler kurulmuş ve</p>
<p class="PNormal">herkes hakkında doğru ya da yanlış bilgiler bir araya getirilmeye başlanmıştı. Devir</p>
<p class="PNormal">askerin devriydi ve Emniyet içindeki cemaat yanlısı olmayanlar da bu kervana</p>
<p class="PNormal">katılmıştı. Tam bu süreçte, 10 Ocak 1999 günü Aydınlık dergisi, “Fethullah</p>
<p class="PNormal">Emniyeti Ele Geçirdi” kapak haberiyle çıkıyordu. Emniyet içinden bir kişinin</p>
<p class="PNormal">derginin bağlı olduğu İşçi Partisine gönderdiği belirtilen ve bir iddiaya göre MİT</p>
<p class="PNormal">tarafından gönderilen isimsiz bir ihbar mektubuna dayanılarak hazırlanan haberde</p>
<p class="PNormal">Fethullahçıların EGM içinde nasıl örgütlendiğinin bir rapor halinde devletin üst</p>
<p class="PNormal">düzey yetkililerine sunulduğu belirtilerek bazı iddialar sıralanıp birçok kişi isim</p>
<p class="PNormal">isim birçok kişi suçlanıyordu.60 Cemaatin, 28 Şubat sürecinden sonra aldığı</p>
<p class="PNormal">önlemlerin raporda belirtildiği haber şöyleydi: “Fethullahçıların Emniyet içinde</p>
<p class="PNormal">Genel Müdürlük bünyesindeki Daire Başkanlıkları, Polis Akademisi, Polis Koleji</p>
<p class="PNormal">ve Polis Okulları ile özel statülü illerde önemli şube müdürlüklerinde faaliyet</p>
<p class="PNormal">gösterdikleri ifade ediliyor. Fethullahçılar, amirler ve polis memurları olarak, iki</p>
<p class="PNormal">ayrı grupta örgütleniyor. Örgütlenmenin başında bulunan kişi, ‘imam’ diye</p>
<p class="PNormal">adlandırılıyor. ‘İmam’lar, en kıdemli ve yetenekli kişiler arasından seçiliyor.</p>
<p class="PNormal">Raporda şunlar kaydediliyor: ‘Amirler ve memurlar, kesinlikle birbirini</p>
</body>
</html>
