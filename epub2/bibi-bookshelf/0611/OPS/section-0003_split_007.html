<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="PNormal">yalanlıyor hem de AKP ve Fethullah Gülen’i ağır sözlerle eleştiriyordu:</p>
<p class="PNormal">“Fethullahçı medya karşı devrimin topyekûn saldırır borazanının çaldı!” başlıklı</p>
<p class="PNormal">bildiride Fethullah Gülen siyonist olmakla suçlanıyordu. “İt ürüyor, demek ki</p>
<p class="PNormal">kervan yürüyor” diye nitelenen haberlerle ilgili de, “Fethullahcı medyanın tipik</p>
<p class="PNormal">sofu alıklığının ürünü ilkel demagoji ve yalanlardır... Ekonomik kriz Ergenekon</p>
<p class="PNormal">çuvalının içine konularak örtülmeye çalışılıyor… STV Haber kanalının yayınları,</p>
<p class="PNormal">işçi sınıfına yönelik saldırıların başlayacağının göstergesidir” denilerek, Fethullah</p>
<p class="PNormal">Gülen ve cemaatinden “Amerikancı – Siyonist” diye bahsediliyordu. Bildiride,</p>
<p class="PNormal">Desa direnişi için de, “Bizim ne yazık ki yiğit Desa işçilerinin örgütlenmesinde ve</p>
<p class="PNormal">direnişinde herhangi bir katkımız olmadı. Onlara ve mücadelelerine duyduğumuz</p>
<p class="PNormal">saygı, sempati ve gönül bağının dışında organik bir ilişkilenmemiz de olamadı.</p>
<p class="PNormal">Keşke olabilseydi… Devrimci Karargâh, Desa işçisiyle gıyaben de olsa siper</p>
<p class="PNormal">yoldaşlığını paylaşmaktan onur duymuştur, büyük güç almıştır.”</p>
<p class="PNormal">Naklen yayınlanan çatışma</p>
<p class="PNormal">Bu haberlerden bir ay sonra, 27 Nisan 2009’da da meşhur Bostancı baskını ve</p>
<p class="PNormal">çatışması gerçekleşti. 1977 katliamından sonra ilk kez Taksim’de kutlanması</p>
<p class="PNormal">kesinleşen 1 Mayıs öncesinde yaşanan bu çatışma ilginç bir şekilde TV kanallarının</p>
<p class="PNormal">130 Zaman Gazetesi, 23 Mart 2009</p>
<p class="PNormal">131 http://www.devrimcikarargâh.com/07nolu.html</p>
<p class="PNormal">262</p>
<p class="PNormal">naklen yayımlamasına izin verilerek gerçekleşti. En sıradan olayda dahi çevre</p>
<p class="PNormal">güvenliğini yüzlerce metre öteden alan polis, kameramanlar başta olmak üzere tüm</p>
<p class="PNormal">gazetecilerin çatışma bölgesine girmesine izin verdiği gibi görev gereği değil</p>
<p class="PNormal">meraktan çevrede biriken vatandaşlara da sesini çıkarmamıştı. Bu nedenle de zaten</p>
<p class="PNormal">olayları izleyen 16 yaşındaki bir çocuk ölürken, NTV kameramanı İlhan Kandaz da</p>
<p class="PNormal">hafif yaralanmıştı. Başkomiser Semih Balaban’ın da öldüğü çatışmada 8 polis de</p>
<p class="PNormal">yaralanmıştı. Aylar süren Ergenekon soruşturmasının ortaya çıkan iddianamesiyle</p>
<p class="PNormal">dolaşıma sokulan DK örgütü, cemaat medyasının haberleriyle de Ergenekon’la</p>
<p class="PNormal">ilintilendirilmiş nihayetinde de herkesin naklen izlediği 6 saatlik bir çatışmayla</p>
<p class="PNormal">belleklere kazınmıştı. Orhan Yılmazkaya’nın öldürüldüğü çatışmanın yaşandığı ev</p>
<p class="PNormal">de dâhil olmak üzere 60 ayrı adrese operasyon düzenlenmişti. Gözaltına alınan 40</p>
<p class="PNormal">kişiden 29’u, naklen yaşanan çatışma görüntülerinin dehşetiyle de, adeta sorgusuz</p>
<p class="PNormal">sualsiz tutuklanmıştı. Yapılan aramalarda ve incelemelerde örgütün Türkiye</p>
<p class="PNormal">sorumlusu olduğu belirtilen Orhan Yılmazkaya’nın gazetecilik ve editörlük yaptığı,</p>
<p class="PNormal">hamamlar üzerine yazdığı kitabına tanıtım kokteyli yapıp televizyona çıktığı da</p>
<p class="PNormal">belirlendi. Yılmazkaya’nın örgüt sürecinde PKK kamplarında askeri eğitim alırken</p>
<p class="PNormal">yaptığı konuşmalar ve kamptaki günlerini anlatan adeta bir belgesel kıvamındaki</p>
<p class="PNormal">video kayıtlarını bulunması da illegaliteye geçmiş biri için tuhaftı. Bu arada</p>
<p class="PNormal">DK’nin ne kanlı bir Ergenekon bağlantılı örgüt olduğuna yönelik haberlerden de</p>
<p class="PNormal">geçilmiyordu. Vatan Gazetesi İnternet Yayın Editörü Aylin Duruoğlu da</p>
<p class="PNormal">tutuklananlar arasındaydı. Tıpkı diğerleri gibi mahkeme önüne çıkabilmek için</p>
<p class="PNormal">neredeyse 1 yıl beklemiş ve ilk duruşmada tahliye edilmişti.</p>
<p class="PNormal">DK ile Ergenekon arasındaki bağı itirafçılar kurdu</p>
<p class="PNormal">Devrimci Karargâh, Ergenekon’un üçüncü iddianamesindeki gizli tanık ve</p>
<p class="PNormal">itirafçıların ifadelerinde PKK’dan kaçanların sığındığı şehir yapılanması olarak</p>
<p class="PNormal">gösteriliyordu. Bir gizli tanığa göre de DK, Ergenekon’un kullandığı Hizbullah,</p>
<p class="PNormal">DHKP/C ve MLKP gibi terör örgütlerinin işlevsizleştiği gerekçesiyle kurulmuştu.</p>
<p class="PNormal">Polis raporlarında altı çizilen kuşkular, gizli tanık ve itirafçı ifadeleriyle de</p>
<p class="PNormal">Ergenekon’un denetiminde olduğu izlenimi uyandırılsa da DK daha çok</p>
<p class="PNormal">Ergenekon’la ilintili gibi gösterilmeye çalışılan ve bu amaçla bir takım emareler</p>
<p class="PNormal">ortaya atılan devlet denetiminde bir örgüt gibi görünüyordu. Zaten itirafçı ve gizli</p>
<p class="PNormal">tanıkların ifadelerini doğrulayacak delillerin bulunmasını sağlayacak ihbar 15</p>
<p class="PNormal">Temmuz 2009’da, İstanbul polisine yapıldı. Elektronik posta yoluyla gönderilen</p>
<p class="PNormal">ihbarda bazı denizci askerlerin Gölcük’teki ev adresleri de verilerek uyuşturucu</p>
<p class="PNormal">ticareti yaptıkları öne sürülüyordu. İhbar üzerine 17 Temmuz 2009’da polis hepsi</p>
<p class="PNormal">de Deniz Kuvvetleri Komutanlığı’nda rütbeli askerlere ait olan birçok eve baskın</p>
<p class="PNormal">düzenledi. Sonradan hepsi de Ergenekon sanığı olan Yiğithan Göksu, Yakut Aksoy,</p>
<p class="PNormal">Ülkü Öztürk, Tarık Ayabakan, Sinan Efe Noyan, Sezgin Demirel, Oğuz Dağnık,</p>
<p class="PNormal">263</p>
<p class="PNormal">Mehmet Orhan Yücel, Koray Kemiksiz, Halit Mehmet Ergül, Fatih Göktaş, Faruk</p>
<p class="PNormal">Akın, Burak Özkan, Burak Düzalan, Burak Amaç, Barbaros Mercan, Alperen</p>
<p class="PNormal">Erdoğan, Ali Seyhur Güçlü’nün evlerinde yapılan aramalarda 100 adet fişek ile 500</p>
<p class="PNormal">gram patlayıcı maddenin yanı sıra az miktarda esrar, ectasy ve captagon haplar ile</p>
<p class="PNormal">Abdulah Öcalan bazı kitapları ve içlerinde çok sayıda örgütsel doküman olarak</p>
<p class="PNormal">değerlendirilen belgeler ile fişleme kayıtlarının yer aldığı taşınabilir hafıza kartları</p>
<p class="PNormal">bulduğu açıklandı. Teğmenlerin yapılan adli tıp muayenelerinde uyuşturucu</p>
<p class="PNormal">kullandıklarını gösteren bir emareye rastlanmasa da polis dijital hafıza kartıyla</p>
<p class="PNormal">ilgili yaptığı incelemede denizci askerlerle Devrimci Karargâh örgütü arasında bağ</p>
<p class="PNormal">kuracak delillere ulaştığını öne sürüyordu. Hafıza kartında yer alan dokümanların</p>
<p class="PNormal">yapılan incelemesinde ise adeta 2 ay sonra yurtdışından elektronik posta yoluyla</p>
<p class="PNormal">gönderilecek olan DK ile ilgili ihbarı doğrulayacak bulgular elde edilmişti. Hafıza</p>
<p class="PNormal">kartında DK örgütünün bildirileri, PKK’nin silahlı kanadı HPG Ana Karargâh</p>
<p class="PNormal">Komutanlığı’nın yaptığı bazı açıklamalar, Bostancı’da polisle girdiği çatışmada</p>
<p class="PNormal">öldürülen Orhan Yılmazkaya’nın konuşma kayıtları ve video görüntülerinin de</p>
<p class="PNormal">bulunduğu tespit edilmişti. Ayrıca bazı fişleme kayıtları ile DK ile bağlantılı</p>
<p class="PNormal">“Karargâh Evleri” diye anılan bir takım adresler ve evde kalacak kişilere ilişkin</p>
<p class="PNormal">görevlendirmeler yapıldığının tespit edildiği de iddia ediliyordu. Ancak bu hafıza</p>
<p class="PNormal">kartlarının, söz konusu olan askerlerin hiçbirinin bilgisayarında kullanılmadığı</p>
<p class="PNormal">ortaya çıkacaktı.</p>
<p class="PNormal">Hafıza kartının içinde, bahriyeli subaylar ile Devrimci Karargâh örgütü arasında</p>
<p class="PNormal">bağ kurulmasına neden olan “Nisan Bülteni” isimli belge de yer alıyordu. Söz</p>
<p class="PNormal">konusu belgede “Başkanımızdan” başlığı altında, “Tarihte olduğu gibi yine</p>
<p class="PNormal">devrimci Harbiyeliler emperyalist güçlerin oyunlarını bozacaktır. Elleri kolları</p>
<p class="PNormal">bağlanmış hareketsiz hale gelmiş komutanlarına tekrar mücadele kararlılığını</p>
<p class="PNormal">kazandırmak için yaratıcı motor gücü olacaklardır. Selam olsun devrimci</p>
<p class="PNormal">karargâhın aydınlığını rehber edinen tüm kardeşlerime” ifadeleri yer alıyordu. Aynı</p>
<p class="PNormal">belgede “Doğu Perinçek Başkanımızın Emirleri” alt başlığı altında Ergenekon</p>
<p class="PNormal">sanıklarından Perinçek tarafından emir ve talimatların verilerek örgüt tabanına</p>
<p class="PNormal">aktarıldığı öne sürülen şu ifadeler yer alıyordu: “Moraller ve motivasyon zirvede</p>
<p class="PNormal">tutulsun bu konuda her türlü faaliyet organize edilsin. İçerdekilere ve ailelerine</p>
<p class="PNormal">yardımlar aksatılmasın ihtiyaca göre aidatlar arttırılsın. Atlas güvenlik, E.A. ve</p>
<p class="PNormal">diğer emekliler hainleri bulmada aktif kullanılsın. Levent Bektaş’ın ekiplerinin</p>
<p class="PNormal">yerine yeni ekipler kurulsun. Yeni timlerin oluşturulmasını Mücahit Erakyol Albay</p>
<p class="PNormal">organize etsin. Poyrazköy’de kalan malzemeler korunaklı bölgelere dağıtılsın.</p>
<p class="PNormal">Karargâhın emri olmadan hiçbir operasyonel eylem yapılmayacak bu konuda son</p>
<p class="PNormal">emir yetkisi Levent Bektaş’ındır. Genç subayların fikri altyapılarının ve</p>
<p class="PNormal">ideolojilerinin sağlam temellere oturabilmesi için eğitim ve kamp çalışmaları</p>
<p class="PNormal">yapılsın, bu bağlamda doküman ve materyallerin ulaştırılma kanalları kontrol</p>
<p class="PNormal">edilsin. Yayınlar takip edilip çözümlemesi yapılmalı. Genç teğmenler arasında</p>
<p class="PNormal">264</p>
<p class="PNormal">taban çalışmaları için A.Y.’in ekibi harekete geçirilecek. İnternet yoğun bir şekilde</p>
<p class="PNormal">propaganda faaliyetleri için kullanılacak. Devrimci Karargâh’taki çekirdek</p>
<p class="PNormal">kadronun evleri ile Aydınlanma ve yeni adam kazanma evleri birbirinden</p>
<p class="PNormal">ayrılacak, irtibatları kesilecek. (Devrim fikrinin genç subaylar arasında geniş</p>
<p class="PNormal">tabana yayılması için yeni projeler geliştirilecek). Emirlerin iletiminde köprü</p>
<p class="PNormal">elemanlar kullanılacak. Deşifre olanlar derhal görevden alınacak Karargâh dışı</p>
<p class="PNormal">görevler verilecek. Aydın Ortabaşı, ÇYDD’den gelen parasal kaynakların</p>
<p class="PNormal">miktarlarının Perinçek’in emirleri doğrultusunda artırılması. Diğer parasal kaynak</p>
<p class="PNormal">konusunda yeni satış kanalları (maddeler) oluşturulacak. Aydın Ortabaşı’nın</p>
<p class="PNormal">mezun ettiği kız öğrenciler, yapının sivil tabanına, hızlı bir şekilde kazandırılması</p>
<p class="PNormal">için organizasyonlar yapılacak. Devrimci teğmenlerin yeteneklerini artırıcı</p>
<p class="PNormal">eğitimlerden geçirilecek, emir ve görevler yeteneklerine göre verilecek. Yandaş</p>
<p class="PNormal">medya ve onları yönlendirenler Komutanlarımızı kuşatmışlardır. Devrimci</p>
<p class="PNormal">Subaylar Komutanlarımıza dinamizm kazandıracak eylemleri hayata geçirecektir.”</p>
<p class="PNormal">Denizci teğmenlerin evinde bulunduğu öne sürülen hafıza kartındaki “Nisan</p>
<p class="PNormal">Bülteni” ile “Başkanımızdan” başlıklı dokümanlar, Yılmazkaya’nın öldürüldüğü</p>
<p class="PNormal">operasyonlarla ilgili tutuklananlar hakkında 15 Ağustos 2009’da hazırlanan</p>
<p class="PNormal">Devrimci Karargâh Davası iddianamesinde de yer alıyordu. İki metin arasında</p>
<p class="PNormal">farklılıkların olduğu belge, Devrimci Karargâh İddianamesi’nde ise şöyle yer</p>
<p class="PNormal">alıyordu:</p>
<p class="PNormal">“Nisan Bülteni isimli bir sayfadan oluşan ve ‘Başkanımızdan’ başlıklı belgede</p>
<p class="PNormal">‘Doğu Perinçek Başkanımızın emirleri’ altbaşlığı ile devam eden maddeler</p>
<p class="PNormal">arasında şüpheli Aylin Duruoğlu’nun (Devrimci Karargâh soruşturmasında</p>
<p class="PNormal">tutuklanan Vatan gazetesi çalışanı) tahliye kampanyalarına genç teğmenlerin</p>
<p class="PNormal">destek vermesinin istenildiği, bu konuya ilişkin de ‘S.D. organize edecek’ şeklinde</p>
<p class="PNormal">ibarelerin bulunduğu, yine aynı belgeler içerisinde ‘başkandan gelen emirler</p>
<p class="PNormal">doğrultusunda yapılan görevlendirmeler’ başlığı altında Devrimci Karargâh terör</p>
<p class="PNormal">örgütüne yönelik çalışma ve belgelerin bulunduğu anlaşılmıştır.”</p>
<p class="PNormal">Denizci teğmenler Barbaros Mercan, Sinan Efe Noyan ve Faruk Akın’ın</p>
<p class="PNormal">Değirmendere’deki evlerinde yapılan aramada ise iddiaya göre buzdolabının arka</p>
<p class="PNormal">kısmındaki motor bölümünde siyah poşet içerisinde biri siyah, diğeri beyaz iki</p>
<p class="PNormal">poşet daha bulunmuştu. Bu poşetlerin içinde ise, “Alb. Tayfun Duman’dan gelecek</p>
<p class="PNormal">fizibiliteye göre Uğur ve Metin Paşa’ya yapılacak operasyonun detay ve tarihlerini</p>
<p class="PNormal">Levent Bektaş, Orhan Yücel Albay üzerinden iletecek. Size teslim edilen</p>
<p class="PNormal">malzemeleri korunaklı bir yerde tutunuz” yazılı bir not kâğıdı da ele geçirildi. Polis</p>
<p class="PNormal">Laboratuvarı’nda yapılan incelemede yazının 19 sanıktan hiçbirinin el ürünü</p>
<p class="PNormal">olmadığı tespit edilse de teğmenler hakkında eski DKK Metin Ataç ile dönemin</p>
<p class="PNormal">donanma komutanı ve sonradan DKK olan Eşref Uğur Yiğit’e ‘suikast’ yapılacağı</p>
<p class="PNormal">iddiasıyla oluşturulan amirallere suikast iddianamesinin sanıkları oldular. Sanık</p>
<p class="PNormal">bahriyeliler tüm suçlamaları reddederken, evlerinde bulunan uyuşturucu ve içinde</p>
<p class="PNormal">265</p>
<p class="PNormal">örgütsel dokümanlar bulunan hafıza kartlarının da aramalar sırasında polis</p>
<p class="PNormal">tarafından yerleştirildiğini savunsalar da tutuklanmaktan kurtulamadılar. Ergenekon</p>
<p class="PNormal">bağlantılı Poyrazköy iddianamesinde de DK ile Ergenekon arasındaki bağlantıyı</p>
<p class="PNormal">Tuğamiral Levent Görgeç’in sağladığı da öne sürülmüştü. Poyrazköy</p>
<p class="PNormal">İddianamesi’nde yer alan bir belgede, “Devrimci Karargâh’taki çekirdek kadronun</p>
<p class="PNormal">diğerleri ile olan bağlantılarının yapıya zarar vermeyecek şekilde ayrıştırılmasını</p>
<p class="PNormal">Levent Görgeç sağlayacak” deniliyordu.</p>
<p class="PNormal">Devrimci Karargâh kimin karargâhı?</p>
<p class="PNormal">Teğmenlerin evinden video görüntüleri ve konuşma kayıtları çıktığı öne sürülen</p>
<p class="PNormal">Yılmazkaya’nın ölümü üzerine örgütün Türkiye’deki sorumlusunun kim olduğuna</p>
<p class="PNormal">dair tevatürler dışında bir bilgi olmasa da, gözaltına alınıp tutuklandıktan sonra</p>
<p class="PNormal">medyada yer alan haberlere göre bu ismin Ulaş Erdoğan olduğu iddia edildi. Ulaş</p>
<p class="PNormal">Erdoğan’ın polisteki kaydı hırsızlık ve resmi belgede sahteciliğin yanı sıra MLKP</p>
<p class="PNormal">davasındandı. Bu örgütle ilintili olduğu gerekçesiyle 1995’te tutuklanıp yaklaşık</p>
<p class="PNormal">1,5 yıl cezaevinde kalmış ve beraat etmişti. MLKP’den de cezaevindeyken</p>
<p class="PNormal">kopmuştu. Tahliye olduktan 2 ay sonra da ülkücü kimliğiyle bilinen Düzceli bir</p>
<p class="PNormal">Çerkez tanıdığı aracılığıyla gittiği Çeçenistan’da, Vahabilik temelli bir bağımsızlık</p>
<p class="PNormal">mücadelesi veren Çeçenlerin safında Ruslara karşı 14 ay boyunca savaşmıştı. 1998</p>
<p class="PNormal">sonunda da illegal şekilde karayoluyla Türkiye’ye dönüp hemen askere giden</p>
<p class="PNormal">Erdoğan, teskeresinin ardından da ÖDP içinde faaliyet yürütmüş sonra da DK’li</p>
<p class="PNormal">oluvermişti. Bu süreçte de kardeşinin kimliğiyle dolaşıp pasaport alan ve illegal</p>
<p class="PNormal">yollardan Yunanistan, Azerbaycan ve Gürcistan’a gidip gelebilen ve hiç birinde</p>
<p class="PNormal">yakalanmayan Ulaş Erdoğan, gelen bir ihbar maili üzerine başlatılan çalışmalar</p>
<p class="PNormal">sonunda da polis tarafından gözaltına alınıp tutuklanmıştı.</p>
<p class="PNormal">Ulaş Erdoğan 2 Ekim 2009’daki polis ifadesinde, medyada yazıldığı gibi DK’nin</p>
<p class="PNormal">Türkiye sorumlusu olmadığı belirterek ilginç şeyler anlattı. Daha önce MLKP</p>
<p class="PNormal">davasından tutuklanıp beraat eden Erdoğan, Adapazarlı bir Çerkez tanıdığı</p>
<p class="PNormal">aracılığıyla da Çeçenistan’a gidip savaşmıştı. İşçi olduğunu belirten Erdoğan,</p>
<p class="PNormal">Çeçenistan dönüşü askere gidip gelmiş sonra da babasından ötürü tanıdığı Serdar</p>
<p class="PNormal">Kaya ile bağlantı kurarak DK örgütü üyesi olmuştu. Basın-İş Sendikasının</p>
<p class="PNormal">yöneticilerinden olan babası Rüştü Erdoğan, 1980 darbesi sonrasında 8 yıl</p>
<p class="PNormal">cezaevinde kalan Ulaş Erdoğan, ortak bir tanıdıkları vasıtasıyla Serdar Kaya’nın</p>
<p class="PNormal">elektronik posta adresini edindiğini ifadesinde anlattı. Bir süre yazışmalarının</p>
<p class="PNormal">ardından Kaya’nın kendisine yeni bir oluşumdan bahsettiğini ve yüzyüze konuşmak</p>
<p class="PNormal">için de 2009 Ağustos’unda, kardeşinin kimliğini kullanarak aldığı pasaportla gittiği</p>
<p class="PNormal">Hırvatistan’da bir araya geldiklerini belirten Kaya, “Zagrep’te buluştuk. Yanında</p>
<p class="PNormal">Rıza ve İlhan adında 2 kişi daha vardı. Bana adının DK olduğu yeni oluşumu ve ne</p>
<p class="PNormal">yapmak istediklerini anlattılar. Eski solun pasifize olduğunu, ucuz Beyoğlu</p>
<p class="PNormal">266</p>
<p class="PNormal">solculuğuna 1 bütün bunları da DK gibi savaşçı bir yapının gerçekleştirebileceğini</p>
<p class="PNormal">söylediler. Ben de beraber hareket edebileceğimizi söyledim. Ertesi gün de</p>
<p class="PNormal">Türkiye’ye döndüm” dedi. (Polise verdiği ifadesinde Hırvatistan’a gittiğini söylese</p>
<p class="PNormal">de Erdoğan, … İlk duruşmada Zagreb’e gittiğini, ancak pasaport kontrolünde</p>
<p class="PNormal">kapıdan çevirildiğini saklamadı. Erdoğan’ın bu açıklaması, pasaportundaki girişine</p>
<p class="PNormal">izin verilmediğine ilişkin ibareyle de kanıtlandı.)</p>
<p class="PNormal">Serdar Kaya tarafından İzmir, Denizli ve Aydın illerini kapsayan Ege bölgesi</p>
<p class="PNormal">sorumlusu tayin edildiğini belirten Erdoğan bu amaçla sık sık söz konusu illere</p>
<p class="PNormal">giderek liseli gençleri örgütlemeye çalıştığını söyledi. Zagreb dönüşünde elektronik</p>
<p class="PNormal">posta yoluyla gelen bir talimat üzerine Kartal’da buluştuğu tanımadığı 70</p>
<p class="PNormal">yaşlarındaki bir adamın kendisine bir hafıza kartını verdiğin belirten Erdoğan,</p>
<p class="PNormal">“Evde incelediğimde içinde DK konferans belgeleri; askeri milis ve legal alandaki</p>
<p class="PNormal">yapılar ile çalışma şekillerinin yanında bir de şifreli yazışma ile ilgili bir anahtarın</p>
<p class="PNormal">bulunduğunu gördüm. Ayrıca bomba yapımı ile ilgili bilgiler de mevcuttu. Ama ben</p>
<p class="PNormal">Çeçenistan’da savaştığımdan askeri konularda kendimi yeterli görmekteydim” diye</p>
<p class="PNormal">ifade verdi.</p>
<p class="PNormal">Hafıza kartının içinde yapılması gereken eylemlerden de bahsedildiğini anlatan</p>
<p class="PNormal">Erdoğan kendisinden DK ve Ergenekon ilişkisi hakkındaki yayınlardan dolayı</p>
<p class="PNormal">Zaman gazetesi, işçi ölümleri nedeniyle tersane sahiplerine, Kürt sorunuyla ilgili</p>
<p class="PNormal">demokratik açılım konusunda da İstanbul ve Ege’deki limanlarda bulunan yatların</p>
<p class="PNormal">kundaklanarak yakılması ve zengin semtlerde lüks araçların yakılması eylemlerinin</p>
<p class="PNormal">yapmasının istendiğini söyledi. Ancak kaya ile yaptığı yazışmalarda bu eylemlerin</p>
<p class="PNormal">yanlış olduğunu ve örgütlemeye çalıştığı gençleri bu saldırılarda kullanmayacağını</p>
<p class="PNormal">söylediğini belirten Erdoğan, Mehmet Ağar’ı uzun namlulu silahla vurma teklifinde</p>
<p class="PNormal">bulunduğunu anlattı. Kaya’nın bu teklife, “Asla olmaz” diyerek tepki gösterdiğini</p>
<p class="PNormal">belirten Erdoğan, “Benden istenen eylemleri Serdar Kaya’yı oyalayarak</p>
<p class="PNormal">yapmadım. Bu eylemlerin Kürt açılım sürecinde yapılmasının istenmesi, Mehmet</p>
<p class="PNormal">Ağar’a yönelik eyleme karşı çıkılması ve DK örgütü ile Ergenekon arasında</p>
<p class="PNormal">bağlantı olduğuna yönelik basında yer alan haberler ben de çeliş doğuruyordu.</p>
<p class="PNormal">Zaten Serdar Kaya ile ilgili 1990’lı yıllardan beri derin ve karanlık bağlantıları</p>
<p class="PNormal">olduğu yönünde kuşkularım vardı. Daha doğrusu net bilgilere dayanan kuşkulardı.</p>
<p class="PNormal">Kaya’nın JİTEM yetkilileriyle görüşürken görüldüğünü babamdan duymuştum.</p>
<p class="PNormal">Ayrıca Sarp Kuray’ın Beşiktaş’ta MİT görevlileriyle birkaç kez görüşürken</p>
<p class="PNormal">görülmesi ve bu görüşmelerden birinin video kaydının derin ilişkiler kanalıyla</p>
<p class="PNormal">Serdar Kaya’ya ulaşması gibi konuları bildiğimden artık midem bulanıyordu”</p>
<p class="PNormal">iddialarında bulundu. Serdar Kaya’nın verdiği eylem talimatları ve DK’nin</p>
<p class="PNormal">yaptıklarının da Kaya’nın JİTEM bağlantısıyla ilgili şüpheleri net olarak</p>
<p class="PNormal">doğruladığını vurgulayan Erdoğan, “Serdar Kaya’nın devrime ve devrimci</p>
<p class="PNormal">mücadeleye hizmet etmeyecek ancak Ergenekon çetesinin istekleri ve beklentilerini</p>
<p class="PNormal">karşılayacak eylemlere bizi yöneltmeye çalışması kabul edilir değildi. Serdar</p>
<p class="PNormal">267</p>
<p class="PNormal">Kaya’nın talimatıyla buluştuğum bir kişinin belinde şarjörünün altında Türk</p>
<p class="PNormal">bayrağı olan bir tabanca vardı. Bana , ‘Türkiye kazanını karıştıracağız’ diyen bu</p>
<p class="PNormal">kişinin derin ve karanlık ilişkilerde olan birisidir diye düşünüyorum” diyordu.</p>
<p class="PNormal">Ancak mahkeme aşamasında Ulaş Erdoğan, polis sorgusunda avukatı Rasim Öz’ün</p>
<p class="PNormal">yönlendirmesiyle bu şekilde konuştuğunu belirterek verdiği ifadeyi tamamen</p>
<p class="PNormal">reddetti. 3 Haziran 2010’daki bu ilk duruşmada poliste verdiği ifadelerin tümünü</p>
<p class="PNormal">reddeden Erdoğan işkence gördüğünü öne sürüyordu. Kendisinden çıkmayan</p>
<p class="PNormal">birçok belge ve bilgiye ilişkin ifadeler imzalatıldığını öne süren Erdoğan, “A4</p>
<p class="PNormal">kağıdına hazırladıkları evrakları gösterip ezberlememi istediler. Arkadaşlarımın iyi</p>
<p class="PNormal">olup olmadığını bilmeden yapmayacağımı söyledim, kameralardan gösterdiler. 4</p>
<p class="PNormal">gün avukat görmedim. 3. Gün gözüm bağlıyken karşıma birini oturttular ve</p>
<p class="PNormal">Ergenekon bağlantılarını anlattı… Serdar Kaya sadece baba dostumdur. Ne</p>
<p class="PNormal">hukukumuz, ne de politik birlikteliğimiz vardır… İfadelerime Sarp Kuray’ı</p>
<p class="PNormal">yerleştirmişler ama bu şekilde ifade vermedim. Sarıyer’de Ergenekoncu Ayhan</p>
<p class="PNormal">diye biriyle buluşmadım… Bu operasyon fiyaskodur. Suç üretilmiştir. Semih</p>
<p class="PNormal">Balaban’ın intikamını alacağız diye bağırdılar” diyecekti. Mahkeme dosyasına</p>
<p class="PNormal">giren elektronik posta yazışmaları, kurduğu ilişkiler, paraya karşı zaafı ve</p>
<p class="PNormal">yalanlarına bakılırsa Ulaş Erdoğan devrimci faaliyet yürüten bir örgüt üyesinden</p>
<p class="PNormal">ziyade, yasadışı bir örgütü dolandırmaya çalışan bir profil çiziyordu. Bunu</p>
<p class="PNormal">yaparken de çevresinde kendisine selam verenleri dahi haberleri olmadan</p>
<p class="PNormal">yalanlarına ortak ederek, herkesin başını yakmıştı.</p>
<p class="PNormal">Yine elektronik posta ihbarı</p>
<p class="PNormal">Ulaş Erdoğan’ın gözaltına alınıp tutuklandığı operasyon 29 Eylül 2009’da</p>
<p class="PNormal">yapılmıştı. İstanbul, Ankara, Denizli, Aydın ve Diyarbakır’da 18 ayrı eve yapılan</p>
<p class="PNormal">operasyonların gerekçesi ise, “devlet büyüklerine suikast hazırlığı yapıldığı”</p>
<p class="PNormal">şeklindeki ihbar ve tespitler olarak açıklanmıştı. Her ne kadar Erdoğan kabul</p>
<p class="PNormal">etmese de polis fezlekesinde örgütün Türkiye sorumlusu olduğu ve kendisine bağlı</p>
<p class="PNormal">milis grubunun çökertildiği ifade ediliyordu. Erdoğan’ın yukarıda belirtilen</p>
<p class="PNormal">sorgusunda anlattığı eylemlerin yanı sıra uçak kaçırılacağı da belirtiliyordu. Suikast</p>
<p class="PNormal">düzenlenecek devlet büyükleri de Mehmet Ağar ve eski İstanbul Emniyet Müdürü</p>
<p class="PNormal">Celalettin Cerrah olarak yer almıştı. Basına “11 Eylül benzeri saldırı yapacaklardı”</p>
<p class="PNormal">ya da “Mehmet Ağar’a suikast planlamışlar” diye yer alan haberlere konu olsa da</p>
<p class="PNormal">ilginçtir sanıkların hiç birine polis sorgusunda bu konuda tek bir soru</p>
<p class="PNormal">yöneltilmemişti.</p>
<p class="PNormal">Polisin, suikast hazırlığında olduğuna yönelik tespitinin kaynağı ise Ergenekon</p>
<p class="PNormal">soruşturmalarında sıklıkla karşımıza çıktığı şekilde, operasyondan 1 ay önce 30</p>
<p class="PNormal">Ağustos 2009’da polise yine bir elektronik postayla yapılan ihbardı. Bu tür illegal</p>
<p class="PNormal">yapılarda yer alanların bilgisi sorumluluk alanıyla sınırlı iken ihbarı yapan kişi</p>
<p class="PNormal">268</p>
<p class="PNormal">ilginçtir neredeyse örgüte ilişkin tüm ayrıntıları biliyordu. Aynı zamanda ihbarında</p>
<p class="PNormal">isim ve eşkâl vermeden Kocaeli’nde askerlerden yardım aldıklarını da öne süren</p>
<p class="PNormal">meçhul ihbarcının iddiaları ile bazı “muteber itirafçıların” DK’nin Ergenekon</p>
<p class="PNormal">denetiminde olduğuna ilişin ifadelerinin medyayla servis edilmesiyle birlikte</p>
<p class="PNormal">Ergenekon soruşturmasında tutuklanan denizci subaylarla DK arasında kurulan bağ</p>
<p class="PNormal">kamuoyu nezdinde de doğrulanarak “meşru” hale gelmiş oluyordu. DK örgütü</p>
<p class="PNormal">içindeyken 27 Nisan 2009 operasyonu sonrası bazı asker şahıslar tarafından</p>
<p class="PNormal">yurtdışına çıkarıldığını belirten ihbarcı Türkiye’den çıkışı ve Avrupa’da</p>
<p class="PNormal">yaşadıklarıyla örgütün derin yapılarca kullanıldığını anladığını söylüyordu. Orhan</p>
<p class="PNormal">Yılmazkaya’nın öldürüldüğü Bostancı operasyonu sırasında Emniyet, MİT ya da</p>
<p class="PNormal">askeriye içinden bir yetkilinin, “bulunduğunuz yeri terkedin” uyarısıyla kaçtıklarını</p>
<p class="PNormal">belirten ihbarcı bu konuyu örgütün Avrupa’daki yöneticisine sorduğunda da</p>
<p class="PNormal">Emniyet ve MİT’i ima eden doğrular nitelikte cevap aldığını söylüyordu. Örgütün</p>
<p class="PNormal">elinde bulunan silah, patlayıcı ve mühimmatın Ergenekon yapılanması tarafından</p>
<p class="PNormal">verildiğini öne süren ihbarcı, “Bize PKK tarafından İstanbul’da birçok silah</p>
<p class="PNormal">patlayıcı verildi. Ama en son bir askeri yetkili tarafından çok miktarda askeriyeye</p>
<p class="PNormal">ait silah, patlayıcı ve teçhizat verildi. Biz üslerimize neden bunlardan silah alıyoruz</p>
<p class="PNormal">dediğimizde, ‘Askeriye içinde solcu subaylar var onlar bize destek sunuyorlar’</p>
<p class="PNormal">denildi. Ama görüyorum ki bizi yurtdışına çıkartanlar da bize silah mühimmat</p>
<p class="PNormal">verenler de Ergenekon’un ta kendisi ve bu örgüt Ergenekon ve PKK kontrolünde ve</p>
<p class="PNormal">denetiminde bir yapı” diyordu. Kürt sorununa ilişkin demokratik açılımın</p>
<p class="PNormal">konuşulduğu süreçte yeni eylemliliklere girileceği anlatılan ihbarda, PKK’nın</p>
<p class="PNormal">batıda yaptığı eylemlerin DK tarafından üstlenileceği de belirtiliyordu. İlk önce</p>
<p class="PNormal">Mehmet Ağar’ın hedef olduğunu ancak Bostancı operasyonundan sonra bundan</p>
<p class="PNormal">vazgeçilerek Celalettin Cerrah’ın öncelikli hedef haline geldiğine de yer verilen</p>
<p class="PNormal">ihbarda bu konu, “Eğer Orhan Yılmazkaya öldürülmesiydi kendi timiyle birlikte</p>
<p class="PNormal">Mehmet Ağar’a suikast planlıyorlardı. Ama bu Orhan Yılmazkaya’dan sonra</p>
<p class="PNormal">değişti. Önceliği Celalettin Cerrah aldı. Bu eylemi Orhan Yılmazkaya Müfrezesi</p>
<p class="PNormal">adı altında İstanbul’da konuşlandırılan çok iyi eğitim almış DK savaşçıları</p>
<p class="PNormal">tarafından gerçekleştirilecek. Bu yüzden son bir ay içerisinde İstanbul’a A4</p>
<p class="PNormal">patlayıcı gönderildi. Celalettin Cerrah’la ilgili tüm istihbarat çalışmaları MİT’ten</p>
<p class="PNormal">ve askeriyenin bir kesiminden geliyor” diye anlatılıyordu. Örgütün Merter ve</p>
<p class="PNormal">Bahçelievler’de bulunan hücreev ve silahların konulduğu depolarından da</p>
<p class="PNormal">bahsedilen ihbarda DK’yi Ergenekon’un yönettiği, emirlerin bazı asker şahıslar</p>
<p class="PNormal">üzerinden yurtdışına ve oradaki aktif kadrolar vasıtasıyla da kuryelerle militanlara</p>
<p class="PNormal">ulaştırıldığı da anlatılıyordu. Bir Avrupa ülkesinde sığınmacı statüsünde olduğunu</p>
<p class="PNormal">belirten ihbarcı elektronik postasında Türkiye’deki militanlara para aktarımının da</p>
<p class="PNormal">Western Union aracılığıyla yapıldığını anlatıyordu. Bu ihbardan sonra polis DK’ye</p>
<p class="PNormal">yönelik ikinci en büyük operasyonunu gerçekleştirmişti. Gözaltına alınan Erdoğan</p>
<p class="PNormal">da tesadüf bu ya ihbarda yer alan konulara benzer ifadeler vermişti. Mehmet Ağar’a</p>
<p class="PNormal">269</p>
<p class="PNormal">yönelik suikast yapmak istediğinden bahseden Erdoğan, Ergenekon’un denetiminde</p>
<p class="PNormal">olduğundan kuşkulandığı örgüt adına kendisine yurtdışından Western Union</p>
<p class="PNormal">aracılığıyla bir kaç kez para gönderildiğini de anlatmıştı.</p>
<p class="PNormal">Olmaz demeyin size de çıkabilir</p>
<p class="PNormal">DK ile ilgili 1 Ekim 2009 tarihli ilk iddianamede 17 kişi hakkında dava açılmıştı.</p>
<p class="PNormal">Ulaş Erdoğan’ın da aralarında bulunduğu 18 kişinin gözaltına alınıp 8’inin</p>
<p class="PNormal">tutuklandığı operasyonlarla ilgili iddianamede 11 Şubat 2010’da kabul edildi. Ulaş</p>
<p class="PNormal">Erdoğan’ın ifadelerine dayanılarak hazırlanan polis fezlekesinden yola çıkılarak</p>
<p class="PNormal">hazırlanan iddianamede DK’nin Ergenekon’un taşeron yapılanması olduğu</p>
<p class="PNormal">vurgulanıyordu. İddianamenin ek delil klasörleri arasında ise polisin HTS kayıtları</p>
<p class="PNormal">üzerinden yaptığı araştırma sonucunda bazı DK sanıklarının, kimi Ergenekon</p>
<p class="PNormal">sanıklarıyla “dolaylı yoldan görüştükleri” de iddia ediliyordu. Yani DK sanıklarının</p>
<p class="PNormal">tanıdığı ancak Ergenekon ya da DK davalarında sanık ya da şüpheli konumunda</p>
<p class="PNormal">olmayan kişilerin kimi Ergenekon sanıklarıyla da telefon irtibatları olduğu</p>
<p class="PNormal">anlamına geliyordu. Ama bu ilişki ağı özellikle cemaat medyasında, Ergenekon’la</p>
<p class="PNormal">DK arasındaki irtibatı gösteren delil gibi kamuoyuna aktarıldı. İlk iddianamede</p>
<p class="PNormal">özellikle gazeteci Aylin Duruoğlu’nun, üniversite döneminden arkadaşı olan Orhan</p>
<p class="PNormal">Yılmazkaya ile bir kez buluşup çay içmesi üzerine tutuklanıp sanık olması çok</p>
<p class="PNormal">eleştirilmişti. İkinci iddianamenin sanıklarıyla ilgili en az bu kadar garip ilişki ağını</p>
<p class="PNormal">gösteren bir haber de Radikal gazetesinde İsmail Saymaz imzasıyla yayımlanmıştı.</p>
<p class="PNormal">“Devrimci Karargâh'ta ikinci perde: Sevgili de sanık, arkadaş da”132 başlıklı haber</p>
<p class="PNormal">ilgili ilgisiz herkesin Ergenekon ya da DK soruşturmasının sanıkları arasında yer</p>
<p class="PNormal">alabileceğini kanıtlıyordu adeta. “Bostancı çatışmasından sonra yeniden</p>
<p class="PNormal">yapılanmaya giriştiği öne sürülen Devrimci Karargâh'ın ikinci iddianamesi de ilki</p>
<p class="PNormal">gibi geniş bir sanık yelpazesinden oluşuyor: Sanığın sevgilisi, onun okul</p>
<p class="PNormal">arkadaşları, onların sevgilileri, iş arkadaşları...” denilen haberde, “Bostancı’daki</p>
<p class="PNormal">çatışmadan sonra yeniden yapılanmaya girişen yasadışı Devrimci Karargâh’a</p>
<p class="PNormal">(DK) yönelik ikinci operasyonun iddianamesi hazırlandı. Sekizi tutuklu 18 sanıklı</p>
<p class="PNormal">ikinci iddianame, ‘Bir kez yemek yemek, iki kez buluşup çay içmek’ gibi ilişkilerin</p>
<p class="PNormal">‘örgütsel bağ’ sayıldığı ilk iddianameyi aratmıyor. Bu kez de, DK’nin yeniden</p>
<p class="PNormal">yapılanması için görevlendirilen Ulaş Erdoğan’ın, kendisini ‘İskender’ diye</p>
<p class="PNormal">tanıtarak dâhil olduğu ev ve iş arkadaşları, Denizli’deki sevgilisi ve onun</p>
<p class="PNormal">arkadaşları ‘sanık’ durumuna düştü. Ayrıca örgütün legal yayın organı olduğu öne</p>
<p class="PNormal">sürülen Demokratik Dönüşüm’ün Kartal’daki bürosuna giden bir siyasi aktivist, bu</p>
<p class="PNormal">dergiye iki yazı yazan bir sendikacı, bir vicdani retçi de sanıklar arasında...” diye</p>
<p class="PNormal">devam ediyordu.</p>
<p class="PNormal">132 Radikal Gazetesi, 16 Şubat 2010</p>
<p class="PNormal">270</p>
<p class="PNormal">Erdoğan’ın ifadesine göre, Ocak 2009’da yasal sol grup olan İleri Gençler</p>
<p class="PNormal">Derneği’nin (İGD) Taksim’deki bürosuna takıldığı ve kendisini kardeşinin adıyla</p>
<p class="PNormal">İskender diye tanıttığı belirtilen haberin devamı ise şöyleydi: “İGD Genel Başkanı</p>
<p class="PNormal">Zafer Kaygın ve Genel Sekreter Gökhan Aydın ile Sabiha Gökçen Havalimanı’nda</p>
<p class="PNormal">uçak temizliği yapan bir şirkette işe girdi. Üçlü nisanda Pendik’te eve çıktı.</p>
<p class="PNormal">Erdoğan’ın çalışma arkadaşı Cenk Büyükkahraman da aralarına katıldı. Bu evi</p>
<p class="PNormal">zaman zaman Zafer Kaygın’ın Aydın’da üniversitede okuyan kardeşi Barış Kaygın,</p>
<p class="PNormal">Yeditepe Üniversitesi’nde okuyan Fırat Efe, havalimanında çalışan Ozan Eryılmaz</p>
<p class="PNormal">da ziyaret ediyordu. Erdoğan, Zafer Kaygın sayesinde Denizli’de öğrenci olan</p>
<p class="PNormal">Gamze Özdemir’le tanışıp sevgili oldu. Artık sık sık Denizli’ye gidiyor, Özdemir’in</p>
<p class="PNormal">evinde kalıyordu. Özdemir’in ev arkadaşları da üniversite öğrencisi olan Ülkü</p>
<p class="PNormal">Duran ve Banu Çıvgın’dı. Evin müdavimleri arasında Ülkü Duran’ın sevgilisi</p>
<p class="PNormal">Onur Sarıefe ile arkadaşları Salih Umut Bulduk, Serkan Karabulut ve Ahmet</p>
<p class="PNormal">Gülaydı vardı. Gençlerin tamamı, başka bir legal sol grup olan ‘Denizli Eğitim</p>
<p class="PNormal">Dayanışması Derneği’ne üyeydi. Erdoğan, örgütün legal yayın organı olduğunu</p>
<p class="PNormal">belirttiği Demokratik Dönüşüm’ün Kartal’daki bürosuna devam ediyordu. Büroda,</p>
<p class="PNormal">kamuoyunda ‘Demokrasi için Birlik Hareketi’ ya da ‘Çatı Partisi’ adıyla bilinen</p>
<p class="PNormal">yeni ve legal sol oluşumun Kartal ayağında çalışan Volkan Karakuş da vardı.</p>
<p class="PNormal">Karakuş, Erdoğan’la bu büroda tanışmıştı.</p>
<p class="PNormal">Büroya gelenlerden bir diğeri de Türk asıllı İsviçre vatandaşı ve Uluslarası İnşaat</p>
<p class="PNormal">İşçiler Sendikası (UNİA) uzmanı Murad Akıncılar’dı. Akıncılar üç sayı çıkabilen</p>
<p class="PNormal">dergiye sendikacılıkla ilgili iki yazı yazdı. Akıncılar, Erdoğan’ı tanımadığını,</p>
<p class="PNormal">Karakuş’u ise Çatı Partisi’nden bildiğini söylüyordu. İHD Vicdani Ret Komisyonu</p>
<p class="PNormal">üyesi ve Vicdani Ret Platformu’ndan Kudret Köksal da Çatı Parti Girişim’nde yer</p>
<p class="PNormal">alıyor, Akıncılar ve Karakuş’la tanışıyordu. Köksal Kaysı da Kudret Köksal’ın</p>
<p class="PNormal">arkadaşıydı.</p>
<p class="PNormal">Tüm bu 18 sanıktan Erdoğan, Zafer ve Barış Kaygın kardeşler, Cenk</p>
<p class="PNormal">Büyükkahraman, Gökhan Aydın, Onur Sarıefe, Murad Akıncılar ve Volkan Karakuş</p>
<p class="PNormal">tutuklandı. Bu sanıklara ilişkin şu ‘bağlar’ gösteriliyordu:</p>
<p class="PNormal">Akıncılar’ın parmak izinin bulunduğu belirtilen bir kitabın Erdoğan’ın evinde</p>
<p class="PNormal">çıkması, Karakuş’un dergi bürosuna gitmesi ve ailesinin evinde DK Tüzüğü olduğu</p>
<p class="PNormal">ileri sürülen üç sayfalık yazı bulunması.</p>
<p class="PNormal">Erdoğan’ın Serdar Kaya ile bir yazışmasında ‘Cenk arkadaş işçi örgütlenmesinde</p>
<p class="PNormal">bilgi sahibi değil’demesi, Cenk Büyükkahraman’ı; ‘Onur, Denizli’de DGC (Denizli</p>
<p class="PNormal">Gençlik Cephesi) konumunda’ diye yazması, Onur Sarıefe’yi; ‘Yunanistan’a</p>
<p class="PNormal">kaçmak istiyor’ notunu düşmesi de Barış Kaygın’ı tutuklamaya yetti.</p>
<p class="PNormal">Ayrıca Erdoğan’ın ev arkadaşları olan Büyükkahraman, Zafer Kaygın ve Gökhan</p>
<p class="PNormal">Aydın’la ilgili de, Sabiha Gökçen Havalimanı ile ilgili krokiler, çalıştıkları şirkete</p>
<p class="PNormal">dair bilgilerin bulunması bir diğer tutuklanma nedeni oldu. Ancak hiçbir aramada,</p>
<p class="PNormal">silah ya da patlayıcı bulunmadı. Ulaş Erdoğan da ifadesinde, kendisi dışında hiçbir</p>
<p class="PNormal">271</p>
<p class="PNormal">şüphelinin DK ile ilişkili olmadığını söylemişti. İddianamede sanıklardan Erdoğan</p>
<p class="PNormal">için ‘terör örgütü kurma ve yönetme’ suçundan 15, ‘resmi belgede sahtecilik’</p>
<p class="PNormal">suçunu iki kez işlediğinden 15 yıla, ‘kişisel verileri hukuka aykırı biçimde elde</p>
<p class="PNormal">etme’den dört yıla kadar hapis cezası isteniyor. Zafer Aydın, Cenk Büyükkahraman</p>
<p class="PNormal">ve Gökhan Aydın için 14 yıla, diğer sanıklar için de sadece ‘örgüt üyeliğinden’ 10</p>
<p class="PNormal">yıla kadar ceza talebi var.”</p>
<p class="PNormal">ANF aracılığıyla yalanlanan iddialar</p>
<p class="PNormal">PKK’ya yakınlığıyla bilinen ANF Haber Ajansı 24 Şubat 2010’da “DK yetkilisi”</p>
<p class="PNormal">diye duyurduğu Emir Adnan Demirci’yle bir röportaj yapmıştı.133 Kendileri</p>
<p class="PNormal">dışındaki Sosyalist Türkiye solunu liberal statükocu olmakla eleşkiren Ekinci,</p>
<p class="PNormal">örgütlerinin PKK’yla olan ilişkisinin devlet nezdinde yarattığı korku nedeniyle bu</p>
<p class="PNormal">kadar büyük hedef olduklarını söylüyordu. Örgütlerine karşı özel bir propaganda</p>
<p class="PNormal">faaliyeti yürütüldüğünü ve kendilerine yönelik saldırının kapsamlı olduğunu</p>
<p class="PNormal">belirten Emir Adnan Demirci haklarında ortaya atılan iddialarla ilgili de, “Önce</p>
<p class="PNormal">uyuşturucu mafyasıyla finanse edildiğimizi, ardından Desa işçisini provoke</p>
<p class="PNormal">ettiğimizi söylediler. Ergenekon torbasının içine tıkıp, işini bitirmek istediler. Bir</p>
<p class="PNormal">taraftan da JİTEM’le bağlantımız olduğunu söylüyorlar, diğer taraftan PKK’den</p>
<p class="PNormal">beslendiğimizi. Nükleer ve biyolojik saldırı hazırlıkları yaptığımızı söylediler. Bu</p>
<p class="PNormal">yetmedi KDP tarafından kurulduğumuz bu kez iddia edildi. İşçi Partisi’ne ait</p>
<p class="PNormal">‘Karargâh Evleri’ ile bizim adımız, çağrışımlardan yararlanarak binlerce kez</p>
<p class="PNormal">tekrar edilerek DK, Ergenekon dosyalarına sokulmak istendi. Fethullahçı medya</p>
<p class="PNormal">tümüyle yalana dayalı propaganda yürüttü” diye yanıtlıyordu.</p>
<p class="PNormal">Türkiye solunun Kürt meselesi ve PKK hakkındaki tutumunu da, “Kürtlere, tamam</p>
<p class="PNormal">sizinle kardeş olarak yaşarız ama siz de ayrılmak istemeyin diye propaganda yapan</p>
<p class="PNormal">Türk solcusu Türk sömürgeciliğinin sözcüsüdür” diye eleştiren Demirci örgütünün</p>
<p class="PNormal">PKK’yla olan ilişkisini de şöyle anlatıyordu:</p>
<p class="PNormal">“Ezen ulus devrimciliği, bu hakkını kullanıp kullanmama isteğinden bağımsız</p>
<p class="PNormal">olarak, ezilen ulusun ayrılma hakkının sınırsız propagandası ve örgütlenmesi</p>
<p class="PNormal">temelinde soruna yaklaşır. DK, devrimci sosyalizmin bu ilkesini, benzer</p>
<p class="PNormal">başkalarıyla yüksek sesle ifade eden bir yapı olarak var oldu… Bu yüzden, Türkiye</p>
<p class="PNormal">devrimci hareketinin uzun bir süredir Kürt özgürlük hareketine arkasını</p>
<p class="PNormal">dönmesinden sonra, DK’nin Kürt özgürlük hareketiyle yoldaşlaşma çabaları,</p>
<p class="PNormal">sömürgeci ve sömürücü Türkiye oligarşisine karşı halklarımızın özgürlüğü ve</p>
<p class="PNormal">kardeşliği adına, pratik değeri küçük de olsa siyasal değeri oldukça büyük bir</p>
<p class="PNormal">mana ifade etmektedir… Kendi statüko örgütlenmesindeki liberal ve yasalcı Türk</p>
<p class="PNormal">solcusunun Kürt’e yakınlaşıp TC’yle başını derde sokması beklenemez… Türk solu,</p>
<p class="PNormal">133 http://www.devrimcikarargâh.com/ANF.html</p>
<p class="PNormal">272</p>
<p class="PNormal">özellikle pratik gücünden düştükten sonra iyice doktriner oldu ve her şeyi sadece</p>
<p class="PNormal">yazılan çizilen üzerinden değerlendirme kolaycılığını seçti. Devrimci hareketimiz,</p>
<p class="PNormal">ne yazık ki, tarihsel süreçleri, zorunlulukları okuma yönteminden ve onu devinimi</p>
<p class="PNormal">içinde izleme yeteneğinden yoksundur. Bu nedenle özellikle post modern</p>
<p class="PNormal">kavramlarla desteklenen paradigmal değişiklikler üzerinden Kürt hareketine sırtını</p>
<p class="PNormal">dönmek, hem de bunu Marksizm adına yapmak onlar için kolay oldu. Biz ise,</p>
<p class="PNormal">bölgede tarihin nasıl akabileceğine dair kestirimlerde bulunarak, bir devrimci</p>
<p class="PNormal">iradenin bu tarihsel akışta nasıl tavır takınabileceğine dair zorunlulukları</p>
<p class="PNormal">keşfetmeye çalıştık. Ve bu değerlendirmelerimiz üzerinden Kürt özgürlük</p>
<p class="PNormal">hareketinin, gel-gitlere bir an olsun takılmadan, devrimci tutumu konusunda</p>
<p class="PNormal">bilincimizi son derece açık tuttuk… Elbette önce şunları belirlemekte yarar vardır.</p>
<p class="PNormal">Kürt özgürlük hareketi ve DK iki ayrı zeminin, birisi Kürdistan’ın diğeri Türkiye</p>
<p class="PNormal">devriminin örgütlenmeleridir. Dolayısıyla bir ve ortak düşmana karşı devrimci bir</p>
<p class="PNormal">dayanışma içinde olmaları ne kadar doğal ve istenir bir durumsa, aynı düşmanla</p>
<p class="PNormal">farklı düzeylerde ilişkilenmenin bir gereği olarak farklı hatta ters taktiksel süreçler</p>
<p class="PNormal">içinde bulunmaları da mümkündür. Keşke Türkiye devrimci hareketi de Kürt</p>
<p class="PNormal">özgürlük hareketi gibi güçlü bir siyasal nüfuza ve manevra etkinliğine sahip olsaydı</p>
<p class="PNormal">da siyasal mücadelenin bu zenginliklerini tartışabilseydik. Ancak gerçeklik böyle</p>
<p class="PNormal">değildi.”</p>
<p class="PNormal">DK ile Ergenekon arasında bağ kurulmasıyla ilgili soruları da yanıtlayan Demirci,</p>
<p class="PNormal">Doğu Perinçek’e yönelik ağır eleştirilerde de bulunuyor, örgütün yöneticisi olarak</p>
<p class="PNormal">tutuklanan ve adeta “itirafçılık” benzeri ifadeler veren Ulaş Erdoğan’ı da “düşmüş</p>
<p class="PNormal">unsur” olarak niteleyip şöyle konuşuyordu:</p>
<p class="PNormal">“Orhan yoldaşımızın Ergenekoncularla telefon konuşması yaptığı üzerinden bizi</p>
<p class="PNormal">Ergenekon davasına katacaklarını söylüyorlardı, ardından tutuklu kimi</p>
<p class="PNormal">teğmenlerin bilgisayarında yoldaşımızın resimleri çıktığı için bizi yeni Ergenekon</p>
<p class="PNormal">davasına katacaklarını yazdılar. Hatta Doğu Perinçek’e ait olduğu iddia edilen</p>
<p class="PNormal">kimi bildirileri bizim adımızla deşifre etmeye kalktılar, onların İşçi Partisi’ne ait</p>
<p class="PNormal">olduğu iddia edilen Karargâh Evleri ile bizim adımız, çağrışımlardan yararlanarak</p>
<p class="PNormal">ve bilerek, inatla bu yanlışlık binlerce kez tekrar edilerek DK Ergenekon</p>
<p class="PNormal">dosyalarına sokulmak istendi… Oysa DK’nin Doğu Perinçek’e ve çizgisine bakışı</p>
<p class="PNormal">bellidir, onları sol içinde bile görmez, burjuvazinin devrimcilere karşı bir</p>
<p class="PNormal">örgütlenmesi olarak görür… Bizim PKK’ye karşı KDP tarafından kurulduğumuza</p>
<p class="PNormal">dair itirafçı ifadeleri, olmadı düşürülmüş kimi unsurların ‘duydukları’ üzerinden</p>
<p class="PNormal">Ergenekon’la bağlantılanmamıza çalışıldı. Ama artık uzun zamandır bu yalanların</p>
<p class="PNormal">sadece Fethullahçı medyanın kendisinin söyleyip kendisinin dinlediği bir</p>
<p class="PNormal">değersizlik içine düşmekte olduğunu görmekteyiz. Çünkü Fethullahçı medya</p>
<p class="PNormal">tümüyle yalana dayalı propagandasını sadece bize karşı değil, devlet içindeki</p>
<p class="PNormal">muhalifleri de dâhil, kendine karşıt kimi görüyorsa, o kadar yaygın kullandı ki artık</p>
<p class="PNormal">yalancı çoban durumuna düşmüş durumdadır.”</p>
<p class="PNormal">273</p>
<p class="PNormal">Ergenekon’un örgütü mü yoksa buna inanmamız mı isteniyor?</p>
<p class="PNormal">Yukarıda anlatılanların özcesi DK’nin ne menem bir örgüt olduğuna ilişkin</p>
<p class="PNormal">tevatürün çok olduğu. Şurası kesin ki böyle bir örğüt var. Ama bir başka kesinlik de</p>
<p class="PNormal">bu örgütün bağımsız hareket etmediği. Söylemeye çalıştığımız DK’nin</p>
<p class="PNormal">Ergenekon’cu olduğu değil tam aksine Ergenekon güdümünde olduğuna</p>
<p class="PNormal">inanmamız istenen devlet güdümlü bir örgüt olduğu. Bu noktada örgütten</p>
<p class="PNormal">birileriyle devlet arasında bir ilişki olduğuna yönelik kesin bir hükme varamıyoruz.</p>
<p class="PNormal">Ama kısa zamanda fark ederek ve yapmak istedikleri kimi eylemlere “yol vererek”,</p>
<p class="PNormal">varolan süreçte Ergenekon’un güdümünde bir örgüt algısı yaratılmaya çalışılmış</p>
<p class="PNormal">gibi göründüğünü söylemek mümkün. Bu tespitimiz, elbette ki örgüt içinde yer alan</p>
<p class="PNormal">herkesi kapsamıyor. Zaten bu türü ilişkiler de örgütün içinde yer alan her unsurla</p>
<p class="PNormal">kurulmaz. Sarp Kuray’ın, “1988’den 1991’e kadar aşağı yukarı günbegün, ülkedeki</p>
<p class="PNormal">sorumlu kişiler tarafından bilgim dışında banda alınmış konuşmalarım kasetler</p>
<p class="PNormal">halinde polisin eline geçmiştir” dediğini anımsatıp son sözü AKP hatta cemaat</p>
<p class="PNormal">güdümlü yazar Emre Aköz’e bırakalım. Aköz, “Devrimci Karargâh: Böyle bir</p>
<p class="PNormal">solcu örgüt hakikaten var mı?”134 başlıklı yazısında şöyle diyordu: “Hanefi</p>
<p class="PNormal">Avcı birçok gazeteciye yolladığı mektubu bana da göndermiş. İlk cümlesi şöyle:</p>
<p class="PNormal">‘Hayatı terör örgütleriyle mücadelede geçmiş, 34 yıllık bir polis müdürünü bir</p>
<p class="PNormal">anda sol terör örgütlerine yardım yapan bir kişiye dönüştüren hukuk sistemi adil</p>
<p class="PNormal">değildir.’</p>
<p class="PNormal">Avcı ‘sol terör örgütleri’ derken Devrimci Karargâh'ı kastediyor.</p>
<p class="PNormal">İtirazım var: Bence Devrimci Karargâh ‘yapay’ bir örgüt!</p>
<p class="PNormal">Şu anlamda yapay... Gençler genellikle 16-17 yaşlarında halisane duygu ve</p>
<p class="PNormal">ideallerle sol bir örgüte ilgi duyar...</p>
<p class="PNormal">Ancak zaman insanları değiştirir. Hareket yıllar içinde teröre kayabilir. Hatta</p>
<p class="PNormal">çeşitli güçlerin maşası haline gelebilir.</p>
<p class="PNormal">Dursun Karataş'ın (1952-2008) yönettiği DHKP/C bu tür örgütlere iyi bir örnektir.</p>
<p class="PNormal">Ben Devrimci Karargâh'ın o tip bir ‘çekirdekten yetişmiş yoldaşlar’ örgütü</p>
<p class="PNormal">olduğunu sanmıyorum.</p>
<p class="PNormal">Sanki bir irade, gerek gördüğü elemanları toplamış, eğitmiş ve ‘Arkadaşlar sizin</p>
<p class="PNormal">adınız artık Devrimci Karargâh’ demiş.</p>
<p class="PNormal">İstihbaratçıların tekniklerini kullanan, havayolu şirketlerine ilgi duyan, yurtdışı</p>
<p class="PNormal">bağlantıları olan ve gizli servis gibi çalışan ‘toplama’ bir örgüt bu...</p>
<p class="PNormal">Nasıl yani? 34 yılın Hanefi Avcı'sı bu ‘teorisiz’ ve ‘tabansız’ takıma mı ‘sol terör</p>
<p class="PNormal">örgütü’ diyor?</p>
<p class="PNormal">134 Sabah Gazetesi 13 Ekim 2010</p>
<p class="PNormal">274</p>
<p class="PNormal">Bu grubun özelliği, sol maskesi altında, kimi odakların taşeronluğunu yapmaktan</p>
<p class="PNormal">ibaret.</p>
<p class="PNormal">Not: Bazı solcular ise Devrimci Karargâh'ın Emniyet tarafından ‘kurgulanmış’ bir</p>
<p class="PNormal">‘hayali örgüt’ olduğunu iddia ediyor. ‘Toplama’ ya da ‘kurgu’... İstihbaratçı</p>
<p class="PNormal">Hanefi Avcı'nın Devrimci Karargâh'ın aslında ne olduğunu bilmemesi imkânsız.</p>
<p class="PNormal">Peki, niye ‘sol terör örgütü’ diyor ısrarla?”</p>
<p class="PNormal">Önce birkaç hatırlatma</p>
<p class="PNormal">Devrimci Karargâh’la ilgili gariplikler ve tesdüfler zinciri elbet burada bitmedi.</p>
<p class="PNormal">Kısa süre sonra tüm Türkiye’nin konuşup, tartıştığı ama kısa süre sonra da her</p>
<p class="PNormal">zaman olduğu gibi unuttuğu bir olayla tekrar gündeme giriverdi bu örgüt. Emniyet</p>
<p class="PNormal">Müdürü Hanefi Avcı’nın yazdığı kitapla. Hemen herkes ya da en azından ilgilisinin</p>
<p class="PNormal">bildiği kitabı burada uzun uzun anlatmaya gerek yok. Ama emniyette cemaatçi</p>
<p class="PNormal">örgütlenmeyi konu edinen bir kitapta, bu iddiayı dile getiren bir emniyet</p>
<p class="PNormal">müdürünün başına gelenlerin irdelenmesi elzemdi. Elbette Avcı’nın özellikle AKP</p>
<p class="PNormal">ve Gülen cemaatine yakınlıktan öte bir tavır sergileyen ve “liberaller” diye anılan</p>
<p class="PNormal">kesimde yarattığı yarılmaya da burada yer vermek gerekirdi. Ancak “liberal</p>
<p class="PNormal">jakoben” cenahı; her şeyin kolay unutulduğu, toplumsal belleğin balık hafızasıyla</p>
<p class="PNormal">ölçüldüğü bir ülkede bu ayrışmayı aşması hiç de zor olmadığı için irdelemeye</p>
<p class="PNormal">gerek duymadık. Kitabın çıktığı ilk günlerde Avcı’yla telefonla konuşanlardan biri</p>
<p class="PNormal">de bendim. Kendisini tanıyordum. Bu tanışmayı sağlayan da yıllar önce, Susurluk</p>
<p class="PNormal">yıldızı olarak parladığı dönemde hakkında işkenceci olduğuna dair yaptığım bir</p>
<p class="PNormal">haberdi. Aslında iki haber demek daha doğru olur. Radikal gazetesinde yayımlanan</p>
<p class="PNormal">bu haberlerden ilki Hanefi Avcı’nın işkencelerinin mağduru olan Şaban Dayanan’ın</p>
<p class="PNormal">yaşadıklarını, diğeri de işkenceci Avcı ile mağduru Dayanan’ın yüzleşmesini konu</p>
<p class="PNormal">ediniyordu. O günden bu yana da zaman zaman telefonla hal hatır sorulan bir ilişki</p>
<p class="PNormal">bağlamında sürdü bu tanışıklık. Elbette ki kitabı piyasaya çıktıktan sonra</p>
<p class="PNormal">aramalarımız sıklaştı. Yazılanlara ilişkin fikir alışverişinde bulunuldu. Konuşmaları</p>
<p class="PNormal">uzun uzun anlatmaya gerek yok elbet. Ama TV ekranlarından, gazete sayfalarından</p>
<p class="PNormal">ve internet üzerinden Hanefi Avcı’yı tanıyan ya da görüşen gazetecilere ilişkin</p>
<p class="PNormal">estirilen fırtınaya bakınca ve hele de yasal olan ve olmayan yollarla dinlenen</p>
<p class="PNormal">telefon konuşmalarının tam da Avcı’nın işaret ettiği gibi cemaat güdümlü medya</p>
<p class="PNormal">organlarına servis edildiği bir ortamda ister istemez bir açıklama gereği yapmak</p>
<p class="PNormal">farz oluyor. Ortalığa saçılan ve muhataplarının çoğunun montajlı iddiasında</p>
<p class="PNormal">bulunduğu bu telefon konuşmalarından yola çıkılarak, isimsiz ihbar mektuplarıyla</p>
<p class="PNormal">ya da gizli tanık/itirafçı müesseseleriyle ilgili ilgisiz herkesin akla hayale</p>
<p class="PNormal">gelmeyecek suçlamalarla bir torbaya konulup sanık, zanlı ya da en hafifinden</p>
<p class="PNormal">Ergenekon savunucusu yapıldığı bir ortamda bir açıklama yapmak gereklilik.</p>
<p class="PNormal">275</p>
<p class="PNormal">Avcı ile yaptığımız telefon konuşmasında da kendisine söylediğim üzere kitabının</p>
<p class="PNormal">eksik kısmı kanımca işkenceciliğiyle yüzleşememesiydi. Evet, Hanefi Avcı, meslek</p>
<p class="PNormal">yaşamının bir döneminde işkenceciydi. Her ne kadar kendisi daha sonra bununla</p>
<p class="PNormal">yüzleşmeye çalışıp ve hatta kimi mağdurlarını bulup, birisi bu satırların yazarının</p>
<p class="PNormal">tanıklığında olmak üzere özür dilemiş olsa da bu bir dönem işkenceci olduğunu</p>
<p class="PNormal">değiştirmeyecektir. Avcı yakasına, rahatlatmaya çalıştığı vicdanına yapışıp kalan</p>
<p class="PNormal">bu insanlık suçunun anımsatıldığı katıldığı NTV’de yayınlanan programda da,</p>
<p class="PNormal">“1990’lı yılların sonuna kadar devletin tek sorgu tekniği işkenceydi, bir insanı</p>
<p class="PNormal">alarak sorgulamaktı. Burada şahısları suçlamak kolay, bugün Türkiye’nin hiçbir</p>
<p class="PNormal">yerinde işkence yapılmıyor ancak 1999’a kadar her yerde yapılıyordu” diyerek</p>
<p class="PNormal">geçiştirmeyi tercih etti. Her ne kadar mağdurlarını bulup kendisiyle görüşmeyi</p>
<p class="PNormal">kabul edenlerinden özür dilese de, işkencenin öyle mahcup bir nedamet gösterisiyle</p>
<p class="PNormal">geçiştirilemeyecek kadar ağır bir insanlık suçu olduğunu hukuk eğitimi almış Avcı</p>
<p class="PNormal">da en az bizler kadar biliyordur. Ama hem kitabında yer vermemiş olmasından hem</p>
<p class="PNormal">de sorulan soruları “devlet politikası buydu” diye geçiştirmesinden Avcı’nın</p>
<p class="PNormal">kamuoyu nezdinde kendisinin aynı zamanda eski bir işkenceci olarak anımsanmak</p>
<p class="PNormal">istemediğini söylemek mümkündü ki kendiside sonradan bunu ifade etti zaten.</p>
<p class="PNormal">İşkenceci Avcı’nın hem de gazetecilerin tanıklığında özür dilemiş olması, Türkiye</p>
<p class="PNormal">gibi insanlık suçu karnesinin her daim kırık olduğu bir ülkede o dönem için elbette</p>
<p class="PNormal">olumlu ve beklenmedik bir adımdı. Şu ana dek başka bir örneğini de anımsıyor</p>
<p class="PNormal">değilim. Ancak keşke, aradan neredeyse 15 yıl geçtikten sonra yazdığı ve özellikle</p>
<p class="PNormal">işlenen konusu itibarıyla kamuoyunun gündeminden düşmeyeceğini bildiği tuğla</p>
<p class="PNormal">gibi kitabının üçte ikisini ayırdığı meslek anılarının arasında da bu konuyla</p>
<p class="PNormal">hesaplaşabilseydi. Hem de bunu kimlerle yaptığını, kimlerin kendilerini</p>
<p class="PNormal">görevlendirdiğini, ne hissettiğini neden pişman olduğunu anlatarak, bu suça dahil</p>
<p class="PNormal">olan herkesin ismini de vererek yapabilseydi. Yapsaydı ve insanlar kendisini</p>
<p class="PNormal">gördüğünde bir işkenceciyle karşılaşmanın ürpertisini de hissetseydi ne</p>
<p class="PNormal">kaybedecekti? Belki kendisinin ya da özrünü ve dostluğunu kabul edenlerin değil</p>
<p class="PNormal">ama başta bizzat kendi tezgâhından geçen diğerleri olmak üzere tüm işkence</p>
<p class="PNormal">mağdurlarının ve işkencenin zaman aşımı işlemeyecek bir insanlık suçu olduğunu</p>
<p class="PNormal">düşünenlerin umurunda olacaktı bu hesaplaşma. Yapmadı.</p>
<p class="PNormal">Eksiğini olduğunu söylediğimiz kitapta suçlananlar yanında suçlanmayanlar da var</p>
<p class="PNormal">elbet. Avcı, tıpkı Susurluk döneminde olduğu gibi yine bir devlet ya da sistem</p>
<p class="PNormal">eleştirisi sonucunda kendisini demir parmaklıklar ardında buldu. Avcı’nın kitabının</p>
<p class="PNormal">en çok tartışma yaratan bölümünü oluşturan ve en az destekçileri kadar da karşıtını</p>
<p class="PNormal">bulan Fethullah Gülen cemaatine ilişkin eleştirileri ve suçlamalarının dayanak</p>
<p class="PNormal">noktasını kendisine yönelik bir komployu fark etmesinin yanı sıra Ergenekon</p>
<p class="PNormal">soruşturmasının da oluşturduğunu söylemek yanlış bir tespit olmaz. Ancak</p>
<p class="PNormal">Avcı’nın Türkiye’nin Susurluk’tan sonra derin devleti paçasından yakalayabildiği</p>
<p class="PNormal">ikinci önemli milat kabul edilen Ergenekon soruşturmasının yürütülüş biçimi ve</p>
<p class="PNormal">276</p>
<p class="PNormal">içeriğinde yaşanan kimi hukuksuzlukları göz önüne sermeye çalışmakta seçtiği</p>
<p class="PNormal">örnek olan Hrant Dink suikastı ile kanlı Danıştay baskını ele alınış biçimiyle en</p>
<p class="PNormal">büyük yanlışları olarak önümüzde duruyordu.</p>
<p class="PNormal">Avcı kitabında, Hrant Dink suikastının “milliyetçi arkadaş çevresinin”</p>
<p class="PNormal">gerçekleştirildiği bir tepki olarak gördüğünü ve çözüldüğünü öne sürüyor. Tetiği</p>
<p class="PNormal">çekenin, silahı ve hatta mermileri temin edenin bile bulunarak yargı önüne</p>
<p class="PNormal">çıkarılarak çözüldüğünü anlatıyor. Eğer sıradan bir sokak kavgasında işlenen bir</p>
<p class="PNormal">cinayet olsaydı, Dink’in öldürülmesini sıradan bir polisiye olay gibi ele alan</p>
<p class="PNormal">Avcı’ya hak verilebilirdi. Ancak sözkonusu kişi devletin, kimi ulusalcı ve</p>
<p class="PNormal">milliyetçi çevrelerin hedefinde olan, tehdit alan bir kişiyse bunu söylemek nasıl</p>
<p class="PNormal">mümkün olabilirdi? Dink’i ölüme götüren olaylar zincirinde yer alan polis ve asker</p>
<p class="PNormal">kamu görevlilerinin en hafifinden ihmal boyutuyla bu suikasta olan katkıları ya da</p>
<p class="PNormal">iştiraklerini görmek istemiyordu Avcı. Bunun nedenin de, tıpkı kitabında eleştirdiği</p>
<p class="PNormal">“kol kırılır yen içinde kalır” mantığı üzerinden yaptığını iddia etmemiz de</p>
<p class="PNormal">mümkün. Avcı, kendisinin de Gülen Cemaatine mensup olduğu öne sürülmesine</p>
<p class="PNormal">karşın bizzat cemaatçiler tarafından yerinden edilmek istenen eski İstanbul</p>
<p class="PNormal">Emniyeti İstihbarat Şube Müdürü Ahmet İlhan Güler’i korumaya çalışırken bilerek</p>
<p class="PNormal">ya da bilmeyerek tam da bu tuzağın içine düşüyor aslında. Avcı’nın benzer bir</p>
<p class="PNormal">yanlışa da Danıştay suikastı bağlamında Ergenekon soruşturmalarının bütününe</p>
<p class="PNormal">yönelik getirdiği eleştiri de görmek de mümkün. “Acaba Avcı gerçekten kimi</p>
<p class="PNormal">hukuksuzlukların yaşandığı, yürütülüş biçimi, içeriği ve sanıklarıyla gerçekten</p>
<p class="PNormal">sorgulanmaya muhtaç yanları bulunan Ergenekon soruşturmasını zayıf göstermek</p>
<p class="PNormal">için bu örnekler üzerinden yola mı çıktı?” diye bir kuşku düşüyor insanın içine. Ki</p>
<p class="PNormal">kitabın devlet ve cemaat diye ayrılmış iki ayrı bölümünde de ele alınan Ergenekon</p>
<p class="PNormal">soruşturmaları ilk bölümde Türkiye’ye demokratikleşmeye götürecek bir adım</p>
<p class="PNormal">olarak görünürken sonradan ciddi kuşkular barındıran bir dava haline dönmüş</p>
<p class="PNormal">durumda. Ancak şu sorunun yanıtını özellikle AKP yandaşı ve cemaat medyasının</p>
<p class="PNormal">vermesi şart: “Hanefi Avcı’nın kitabında yazılanlarda cemaat yerine Ergenekon</p>
<p class="PNormal">sözcüğünü koysak acaba neler yazarlardı?”</p>
<p class="PNormal">Bir kitap yazdım hayatım…</p>
<p class="PNormal">Susurluk’taki kazayla ortaya dökülen kirli ilişkiler ağının, Emniyet İstihbarat Daire</p>
<p class="PNormal">Başkanı olarak TBMM’de kurulan Susurluk Araştırma Komisyonu’na verdiği</p>
<p class="PNormal">ifadelerle kısmen aydıntılabilmesini sağlayan Avcı o dönem kamuoyunun</p>
<p class="PNormal">gözbebeğiydi. Basına kaynağı belirsiz bilgiler sızdırmakla da suçlanan Avcı’nın bir</p>
<p class="PNormal">dönemin işkencecilerinden olduğu da kısa zamanda ortaya çıktı. Ancak yaptığı</p>
<p class="PNormal">işkencelerin kurbanlarının bazılarından özür dileyerek kendisinden hayli söz ettiren</p>
<p class="PNormal">Avcı daha sonraki süreçte de yapılan bir dizi yolsuzluk operasyonunda önemli rol</p>
<p class="PNormal">üstlenmişti. Ancak Hanefi Avcı, KOM Daire Başkanlığı’nın ardından kızak</p>
<p class="PNormal">277</p>
<p class="PNormal">sayılacak bir görevle önce Edirne’ye ardından da Eskişehir’e emniyet müdürü</p>
<p class="PNormal">olarak atanmıştı. “İl emniyet müdürlüğü nasıl kızak görev olur?” diye soranlara</p>
<p class="PNormal">Avcı’nın görevlendirildiği Edirne ve Eskişehir’in AKP’nin iktidar olamadığı</p>
<p class="PNormal">kentler olduğunu anımsatmakta fayda var. Yolsuzluklar konusunda dürüstlüğünden</p>
<p class="PNormal">hükümet dâhil kimsenin kuşku duymadığı Avcı’nın, AKP’li bir yönetimin olduğu</p>
<p class="PNormal">kentlerde kazara da olsa bir yolsuzluk tespit etmesi istenen bir durumdu çünkü.</p>
<p class="PNormal">Ancak özellikle Eskişehir için bu sözkonusu olmadı. Avcı’nın uzun süren sessizlik</p>
<p class="PNormal">dönemini bozan ise çarpıcı iddialar ortaya attığı yazdığı kitabı oldu. 20 Ağustos</p>
<p class="PNormal">2010’da piyasaya çıkan “Haliçte Yaşayan Simonlar Dün Devlet Bugün Cemaat”</p>
<p class="PNormal">adını verdiği kitabında Avcı, Fethullah Gülen cemaatinin devleti ele geçirdiğini</p>
<p class="PNormal">iddia ediyordu. Kitabında telefonlarının dinlemeye alındığını, komployu fark</p>
<p class="PNormal">edince de İçişleri Bakanı'na şikâyette bulunduğu anlatan Avcı, tüm yaşananları</p>
<p class="PNormal">Başbakan'ın Başdanışmanına anlattığını, aradan aylar geçmesine rağmen herhangi</p>
<p class="PNormal">bir gelişme olmayınca da kitap yazmaya karar verdiğini söylüyordu. 28 Şubat</p>
<p class="PNormal">sürecinde takındığı tutum nedeniyle de Fethullahçılar başta olmak üzere İslamcı</p>
<p class="PNormal">cenahın adeta taptığı bu isim, 13 yıl sonra yazdığı bir kitapla baş düşman ilan</p>
<p class="PNormal">edilmiş oldu. Başta cemaat medyası ve bu gruba angaje gazeteci ve yazarlardan</p>
<p class="PNormal">Avcı’ya yönelik organize bir saldırı başladı. Önce kitabın, Avcı’nın terfi</p>
<p class="PNormal">edememesine yönelik öfkeyle yazıldığını ve manipülasyon amaçlı olduğu</p>
<p class="PNormal">söyleniyordu. Bu yorumun nedeni ise Avcı’nın, inandırıcı bir belge ortaya</p>
<p class="PNormal">koyamadığı gibi anlattığı olayları sübjektif yorumlayarak ortalığı bulandırması diye</p>
<p class="PNormal">açıklanıyordu. En önemlisi ve bizce haklı da duran bir eleştiri ise Avcı’nın</p>
<p class="PNormal">Ergenekon soruşturmalarını ciddiye almayarak, Hrant Dink suikastı ve Danıştay</p>
<p class="PNormal">saldırılarının çözüldüğünü iddia etmesiydi.</p>
<p class="PNormal">Cemaat devleti ele geçirdi</p>
<p class="PNormal">600 sayfalık kitabın ilk kısmında Avcı, polislik görevindeki anılarından ve Kürt</p>
<p class="PNormal">sorununa ilişkin bir takım siyasi çözüm önerilerinden bahsediyordu. Fırtına</p>
<p class="PNormal">koparan ise Fethullahçıların emniyet başta olmak üzere bürokrasisindeki</p>
<p class="PNormal">örgütlülüklerinin artık devleti ele geçirme biçimine dönüştüğü iddialarının dile</p>
<p class="PNormal">getirdiği “Cemaat” başlıklı bölüm nedeniyle oldu. Özellikle AKP taraftarları ile</p>
<p class="PNormal">cemaat medyası tarafından Avcı’nın, Anayasa’da kısmi değişiklikler öngören 12</p>
<p class="PNormal">Eylül 2010 referandumundan önce piyasaya çıkan kitabın ısmarlama olduğu ve</p>
<p class="PNormal">zihinleri bulandırarak referandumda “hayır”cı kanadın önünü açma saiki ile hareket</p>
<p class="PNormal">edilmesini sağlamak, Ergenekon ve Balyoz soruşturmaları ile yakın arkadaşı olan</p>
<p class="PNormal">Emniyet Genel Müdür Yardımcısı Emin Arslan hakkında yürütülen soruşturmayı</p>
<p class="PNormal">akamete uğratmak için kitabını yazdığı öne sürülüyordu. Bu iddiaları kanıtlamak</p>
<p class="PNormal">için de “yandaş” diye anılan medyada adeta bir savaş başlatılmıştı. Avcı kitabında</p>
<p class="PNormal">Emniyet, yargı ve TSK içindeki Fethullahçı yapılanma sorunun çözülmesi</p>
<p class="PNormal">278</p>
<p class="PNormal">gerektiğini, aksi halde insanların özgürlüğü ve hayatı ile özel sektör ile holdinglerin</p>
<p class="PNormal">tehlike altında olduğunu dile getiriyordu. Avcı, cemaate bağlı polislerin, savcıların</p>
<p class="PNormal">cemaatin amaçlarına göre davrandığını belirtirken Emniyet'in de cemaate bağlı</p>
<p class="PNormal">imamlar tarafından yönetildiğini de söylüyordu. Özellikle büyük illerde görevli</p>
<p class="PNormal">polislerin bir kısmının sorumluları olan Emniyet Müdürleri ve valileri değil cemaat</p>
<p class="PNormal">imamını amirleri olarak kabul ettiklerini belirten Avcı, “Hatta etrafları cemaat</p>
<p class="PNormal">mensubu müdür ve amirler tarafından sarılmış durumda. Bu durumun farkındalar</p>
<p class="PNormal">ve kısmen biliyorlar ama bilmiyor gibi davranıyorlar. Bazı operasyonları kendileri</p>
<p class="PNormal">değil, cemaat yanlısı polisler ile cemaat yanlısı savcılar cemaat imamlarının</p>
<p class="PNormal">talimatları ile yürütüyorlar... Olay bir örgütün, cemaatin devlet içerisindeki</p>
<p class="PNormal">elemanları vasıtasıyla yürüttüğü örgütsel bir faaliyettir, karşımızdaki kişiler polis,</p>
<p class="PNormal">hâkim ve savcı değil, örgütün cemaatin elemanlarıdır. Devletin hukukunu değil,</p>
<p class="PNormal">cemaatin talimatlarını yerine getirmektedirler. İstanbul, Ankara, Erzurum ve</p>
<p class="PNormal">İzmir'deki bazı özel yetkili savcılar ile bu iller dışındaki bazı polis birimleri</p>
<p class="PNormal">arasında illegal bir ilişkinin varlığı açıkça gözükmektedir… Gördüğüm manzara</p>
<p class="PNormal">korkunç, kadrolu devlet adamları devleti yönetemiyor. Emniyet Genel Müdürü,</p>
<p class="PNormal">hatta İçişleri Bakanı haklı olduğunu bildiği bir kişiyi, doğruluğundan emin olduğu</p>
<p class="PNormal">bir olayı ya da davayı savunamıyor, güvendiği ve inandığı adamları tuzağa</p>
<p class="PNormal">düşürülüyor, haysiyetleriyle oynanıyor ama onlar bu kişilere sahip çıkamıyorlar.</p>
<p class="PNormal">Kozanlı Ömer kod adlı Osman Hilmi Özdil mi yoksa Emniyet Genel Müdürü, Daire</p>
<p class="PNormal">Başkanları mı polis teşkilatını yönetiyor?” diye soruyordu.</p>
<p class="PNormal">Emin Arslan’a kefil olunca dinlendi</p>
<p class="PNormal">Hanefi Avcı kitabında, Emin Arslan'a “Ben yaparım o yapmaz” şeklinde kefil</p>
<p class="PNormal">olduktan sonra İstanbul Emniyet'indeki cemaat lideri konumundaki polis şeflerinin,</p>
<p class="PNormal">kendisinin toplumdaki saygınlığımı sarsmak için kendisine komplo kurduğunu ve</p>
<p class="PNormal">telefonlarını dinlemeye aldığını anlatıyordu. Kendisine bizzat cemaat içinden üst</p>
<p class="PNormal">düzey bir polisin haber verdiğini belirten Avcı, bunun üzerine İçişleri Bakanı Beşir</p>
<p class="PNormal">Atalay'a giderek Emniyet İstihbarat Dairesi'nin kanunsuz dinleme yaptığını,</p>
<p class="PNormal">yalnızca kendisini değil birçok kişiyi dinlediğini, özellikle Emniyet ve İçişleri</p>
<p class="PNormal">Bakanlığı yöneticilerini isim vererek dinlediklerini anlattığını da kitabında yazdı.</p>
<p class="PNormal">Avcı, cemaatle ilgisi bulunmayan ancak bu durumu kanıksamış görünen Emniyet</p>
<p class="PNormal">Genel Müdürü Oğuz Kağan Köksal’a da gider, durumu ve temaslarını bir de ona</p>
<p class="PNormal">anlatır. Başına gelen hukuksuzuluğu çözmek için yasal haklarını sonuna kadar</p>
<p class="PNormal">kullanmaya çalışan Avcı, kendisi de Ergenekon savcıları tarafından -hem de</p>
<p class="PNormal">mahkeme kararıyla dinlendiği ortaya çıkan İstanbul Cumhuriyet Başsavcısı Aykut</p>
<p class="PNormal">Cengiz Engin’e de gider. Başsavcı, Fatih Savcılığına suç duyurusunda bulunması</p>
<p class="PNormal">ister. Adli yollardan denetim yolu bulmak ve dinleme kararı veren hâkimlerle ilgili</p>
<p class="PNormal">işlem yaptırmayı amaçlayan Avcı Başsavcı Vekili Turan Çolakkadı’ya da durumu</p>
<p class="PNormal">279</p>
<p class="PNormal">anlatır. Sonra da Ergenekon üyesi olmakla itham edilen Ankara Başsavcısı’nı da</p>
<p class="PNormal">bilgilendirir. Hazırladığı şikâyet ve ihbar dilekçelerini de Adalet ve İçişleri</p>
<p class="PNormal">Bakanlıkları, İstanbul ve Ankara Başsavcılıkları, Ankara ve İstanbul Özel Yetkili</p>
<p class="PNormal">Başsavcı Vekillikleri, Fatih Cumhuriyet Başsavcılığı ve Başbakanlık’a iletir.</p>
<p class="PNormal">Avcı dilekçeleri kurumlara ulaştırdıktan sonra Adalet Bakanı Sadullah Ergin’e</p>
<p class="PNormal">gider. “Hâkimler isimsiz çok sayıda dinleme kararı alıyor” diye ihbarda bulunur.</p>
<p class="PNormal">“Dinlemeler konusuna hâkim” durumdaki Bakan Ergin, isimsiz dinleme</p>
<p class="PNormal">olamayacağını söyler. Teyit için dinleme ve teknik takibin merkezi</p>
<p class="PNormal">Telekomünikasyon İletişim Başkanlığının Başkanı’nı arar. Başkan Fethi Bey ne</p>
<p class="PNormal">yazık ki Bakan Ergin’i teyit etmez, “istihbari dinlemelerde çok sayıda isimsiz</p>
<p class="PNormal">dinleme bulunduğunu” bildirir. Kitaptan anlaşılana göre Adalet Bakanı Ergin,</p>
<p class="PNormal">dinleme mağduru Avcı’yı, “Dilekçe vermene gerek yok. Dilekçe olmadan da</p>
<p class="PNormal">denetleme yapılabilir. Sen dilekçeyi geri çek” diye ikna etmeye de çalışır. Ama</p>
<p class="PNormal">Avcı, hem de hukuksuz dinlemelerin nasıl ortaya çıkarılacağını anlattığı bir not</p>
<p class="PNormal">ilave ederek şikâyet dilekçesini vermekten geri durmaz.</p>
<p class="PNormal">İçişleri ve Adalet Bakanlığı'na şikâyet dilekçesi vererek yaşananları Başbakan'ın</p>
<p class="PNormal">Başdanışmanına anlattığını belirten Hanefi Avcı kitabında bu süreci şöyle anlattı:</p>
<p class="PNormal">“Başbakan'ın Başdanışmanı'na (Efkan Ala) olayı anlattım. Cemaatin nerelere</p>
<p class="PNormal">kadar sızdığını, neler yaptığını, ülkenin güvenliğini ve insanların özgürlüklerinin</p>
<p class="PNormal">tehlikede olduğunu anlatmaya çalıştım. Aradan zaman geçmesine rağmen harekete</p>
<p class="PNormal">görmeyince bu kitabın bir an önce yazılması gerektiğine inanıp yazmaya karar</p>
<p class="PNormal">verdim.”</p>
<p class="PNormal">Avcı’nın bu kararını tetikleyen olay ise Ankara’da 28 Ocak 2010’da yapılan İl</p>
<p class="PNormal">Emniyet Müdürleri toplantısında yaşanır. Toplantıya ara verildiğinde özel olarak</p>
<p class="PNormal">görüştüğü Emniyet Genel Müdürü Oğuz Kaan Köksal, Avcıya, “Dilekçeni iade</p>
<p class="PNormal">ediyoruz, müfettiş incelemesi yaptıramıyoruz çünkü bir defa müfettişler</p>
<p class="PNormal">görevlendirilirse kontrol edilemeyebilir, her şeyi araştırabilirler. Bundan dolayı</p>
<p class="PNormal">bakan dilekçenin iadesini istedi, bende geri veriyorum” diyerek şikâyet zarfını geri</p>
<p class="PNormal">verir. Kitabında bu olayı anlattıktan sonra, “İçişleri Bakanı denetim yapmıyordu.</p>
<p class="PNormal">Bakanı durduran kim ve ne olabilirdi. Başbakan’dan başka kim olabilirdi ki?” diye</p>
<p class="PNormal">soran Avcı, “Kozmik odalarda birkaç gün süren aramalar yapıldı. Burada hangi</p>
<p class="PNormal">şüphe ve delil vardı, hangi iddialar üzerine buralar arandı? Şimdi ben açıkça adres</p>
<p class="PNormal">veriyorum, hukuksuz dinleme ve izlemeler var, bunları dilekçemde belirttim.</p>
<p class="PNormal">İstihbarat Dairesi'nde cemaatin özel cihazları, elde ettikleri her türlü kanunsuz</p>
<p class="PNormal">dinleme materyalleri mevcuttur, buralar neden aranmaz? Kozmik odanın</p>
<p class="PNormal">aranmasında kimliği belli olmayan bir ihbarcı vardı, burada da ben açıkça ihbar</p>
<p class="PNormal">ediyorum. Bulunacak yerleri de söylüyorum. İstanbul Emniyet Müdürlüğü</p>
<p class="PNormal">İstihbarat Şubesi neden denetlenemez? İstihbarat Daire Başkanlığı'nda arama</p>
<p class="PNormal">yapılsa, demirbaşa kayıtlı olmayan cemaatin kendine ait özel dinleme ve izleme</p>
<p class="PNormal">aletleri bulunacağından hiç tereddüdüm yoktur” iddialarında da bulunuyordu.</p>
<p class="PNormal">280</p>
<p class="PNormal">AKP’lileri kızdırdı</p>
<p class="PNormal">Avcı’nın iddiaları bunlarla bitmek bilmedi. Deniz Baykal’ın sevişme görüntülerinin</p>
<p class="PNormal">yeraldığı gizli kamerayla çekilen videokasetin de cemaatçiler tarafından kayda</p>
<p class="PNormal">alınarak servis edildiğini öne süren avcı benzer bir komplonun kurbanının da eski</p>
<p class="PNormal">Ankara DGM Savcısı Nuh Mete Yüksel’e de yapıldığın anlatıp, “Baykal başbakan</p>
<p class="PNormal">olsaydı ve ülke için kritik bir karar arifesinde birileri çıkıp elimizde bu görüntüler</p>
<p class="PNormal">var, eğer şöyle davranmazsanız bunları kamuoyuyla paylaşacağız deseydi acaba</p>
<p class="PNormal">durum ne olurdu? Acaba kaç bakan, kaç genel müdür, kaç komutan veya onların</p>
<p class="PNormal">eşleri ve çocukları hakkında da bu veya benzeri görüntüler mevcuttur?” diyordu.</p>
<p class="PNormal">Danıştay saldırısı, Hrant Dink, Rahip Santaro cinayetleri ve Malatya Zirve</p>
<p class="PNormal">Yayınevi katliamının yanında Ergenekon davasıyla ilgili görüşlerini de aktaran</p>
<p class="PNormal">Avcı, Danıştay saldırısının ciddi bir delile dayanmadan Ergenekon'a bağlandığını</p>
<p class="PNormal">iddia ediyordu. Saldırıdan sonra polisin, saldırgan Alparslan Aslan'ın telefonuyla</p>
<p class="PNormal">ilgili teknik inceleme yaptığını, görüştüğü kişiler arasında takip altındaki Muzaffer</p>
<p class="PNormal">Tekin'in adının ortaya çıkmasıyla saldırıyı Ergenekon'a bağladığını belirten Avcı,</p>
<p class="PNormal">“Danıştay'a silahlı saldırı, Dink'in öldürülmesi, Malatya'daki Zirve Yayınevi</p>
<p class="PNormal">katliamı gibi olayların görünen bugünkü faillerinden başka Ergenekon veya</p>
<p class="PNormal">benzeri gruplar tarafından yapılmış olacağına mevcut deliller ve olayların oluş</p>
<p class="PNormal">biçimine bakarak kimse beni ve makul birini ikna edemez. Bu iddialar</p>
<p class="PNormal">zorlamadır… Ergenekon örgütünün varlığı konusunda yazılı belge, doküman,</p>
<p class="PNormal">örgütsel faaliyet sayılabilecek bazı ilişkiler varsa da eylemleri konusunda hiçbir</p>
<p class="PNormal">ciddi emare yoktur. Geçmişte Türkiye'de meydana gelen pek çok olayın</p>
<p class="PNormal">(Malatya'daki Zirve Yayınevi Katliamı, Rahip Santoro Cinayeti) Ergenekon</p>
<p class="PNormal">tarafından gerçekleştirildiği iddia edilerek epey bir süredir uydurma tanık vs.</p>
<p class="PNormal">aranmaya başlandığı net olarak görülüyor. Amacın olayları aydınlatmak değil,</p>
<p class="PNormal">Ergenekon'la irtibatlandırmak olduğu açıkça ortadadır” iddialarında da</p>
<p class="PNormal">bunuyordu.</p>
<p class="PNormal">Medyada büyük sansasyona neden olan kitabın çıkmasından 2 gün sonra Başbakan</p>
<p class="PNormal">Yardımcısı Cemil Çiçek bir açıklama yaparak, ”Kanaatler üzerinden hüküm tesis</p>
<p class="PNormal">etmek ne kadar doğrudur? Biz evvela olaya hukuk açısından bakarız ve deriz ki</p>
<p class="PNormal">hâkim karar verirken anayasaya, hukuka ama her şeyden önce de dosyadaki delile</p>
<p class="PNormal">bakar. Delil yoksa mahkûm etmek de olmaz. Siz bir yargıya varacaksanız bunu</p>
<p class="PNormal">delillendirmiş olmanız gerekir. Delillenmiyorsa bu kanaat olarak kalır” yorumu</p>
<p class="PNormal">yaptı. 25 Ağustos günüyse Başbakan Erdoğan, Show TV’nin canlı yayınında</p>
<p class="PNormal">Avcı’nın kitabındaki iddiaları yanıtladı. Başbakan Erdoğan kitabı okumadığını</p>
<p class="PNormal">bilgilerini İçişleri Bakanı Beşir Atalay’dan aldığını belirterek, “Yaptıkları talihsiz</p>
<p class="PNormal">işdir. Devlet memurunun bir şeyler yazmasını bilmesi gerekir. Bunun yasa</p>
<p class="PNormal">çerçevesinde kuralları var, bakanlık de teftişini yapıyor. İddialar üzerinde durmam,</p>
<p class="PNormal">281</p>
<p class="PNormal">durmayı da gereksiz bulurum. Hayatta benimle biraraya gelmiş biri değil. Bunu da</p>
<p class="PNormal">gereksiz bulurum. Muhattabı üstleridir, gerekirse İçişleri Bakanıdır. Bir başbakan</p>
<p class="PNormal">il emniyet müdürü ile görüşmez. Öncelikle bakanıma saygısızlıktır bu” diyecekti.</p>
<p class="PNormal">Ertesi gün de Avcı kendi isteğiyle merkeze alınmasını isteyen başvuru dilekçesi</p>
<p class="PNormal">hızla işleme konularak 2 gün sonra da görevinden alınmıştı. 27 Ağustos günü</p>
<p class="PNormal">açıklama yapan bu kez İçişleri Bakanı Beşir Atalay’dı. Avcı’yı sert bir dille</p>
<p class="PNormal">eleştiren Atalay, “Yapılan etik değil. Özellikle kendi teşkilatı ile yazılar yazması...</p>
<p class="PNormal">Böyle yazılar yazacak olanlar görevden ayrıldıktan sonra istedikleri gibi yazarlar.</p>
<p class="PNormal">Müfettişler ne gerekiyorsa yapacak… Üç müfettiş inceliyor. Ne gerekiyorsa</p>
<p class="PNormal">yapılacaktır. Emniyet teşkilatı 220 bin kişilik teşkilattır. Polis teşkilatı, kurumsal</p>
<p class="PNormal">güven araştırmasında TSK'nın önünde yer alıyor. Bu konudaki suçlamaları yanlış</p>
<p class="PNormal">buluyoruz. Polis teşkilatı ikiye ayrılmış diye bir şey yok. Somut iddialar olursa,</p>
<p class="PNormal">bunların üzerine gidilir. Kamplara ayrılmış değerlendirmesi yanlış olur. Yanlış</p>
<p class="PNormal">olan varsa üzerine gidilir. Yanlış yapanı içinde kolay kolay barındırmaz” diyordu.</p>
<p class="PNormal">Bakan Atalay’ın bahsettiği soruşturmanın kokusu kısa zamanda çıktı. Kitaptan</p>
<p class="PNormal">ziyade dile getirilen iddialarla ilgili Avcı hakkında 8 ayrı soruşturma açılmıştı. İkisi</p>
<p class="PNormal">kitapla ilgili gazetecilerle görüşmeleri nedeniyle izinsiz basın açıklaması yapmak,</p>
<p class="PNormal">altısı da kitapta yer alan iddiaları nedeniyle emniyet teşkilatını küçük düşürmek,</p>
<p class="PNormal">görevini kötüye kullanmakla ilgiliydi. Açılan soruşturmalarla ilgili yılın sonuna</p>
<p class="PNormal">doğru Zaman Gazetesinde Sedat Güneç imzasıyla yayımlanan bir haberde135 ise</p>
<p class="PNormal">Avcı’nın meslekten ihracının istendiği anlatılıyordu. Habere göre; İçişleri Bakanlığı</p>
<p class="PNormal">Mülkiye müfettişleri, hazırladıkları raporda, Avcı hakkında iki ayrı ceza talep</p>
<p class="PNormal">etmiş, “Terör örgütüne yardım ve yataklıkta bulunduğu” iddia edilen Avcı'nın</p>
<p class="PNormal">polislik mesleğinden ihracı talep edilmişti. Emniyet Genel Müdürlüğü Yüksek</p>
<p class="PNormal">Disiplin Kurulu'nda ele alınacak müfettiş raporlarında Avcı’nın basına verdiği</p>
<p class="PNormal">demeçler nedeniyle de, ihraç cezasının bir altı olan 24 ay kıdem durdurma talep</p>
<p class="PNormal">edilmişti.</p>
<p class="PNormal">Avcı tutuklansın diye hapse atıldılar</p>
<p class="PNormal">Ergenekon soruşturmasına ilişkin kuşkuları, Ergenekon soruşturmasının yürütülüş</p>
<p class="PNormal">biçimi ve içeriğinden zerre kuşku duymayan bir kör inanışa sahip olanlar ağırlıkta</p>
<p class="PNormal">olmak üzere medyanın Avcı ve kitabına takındığı tutum ise ilginçti. Medya ilk</p>
<p class="PNormal">birkaç günün aksine sonraki süreçte genel olarak kitaba ilgisiz kalırken, AKP ve</p>
<p class="PNormal">cemaat bağlantılı olanlar da karşısında yer alarak saldırı amaçlı haberlere imza</p>
<p class="PNormal">atıyordu. Hükümete ve Avcı’nın suçladığı Gülen cemaatine yakın yayın organlarını</p>
<p class="PNormal">anlamak bir yere kadar mümkündü ama “merkez medya” diye adlandırılan gazete</p>
<p class="PNormal">ve televizyon kanallarının takındığı tutum ise ise şaşırtıcıydı. Ergenekon’un</p>
<p class="PNormal">135 Zaman Gazetesi, 29 Aralık 2010</p>
<p class="PNormal">282</p>
<p class="PNormal">iddiaları kanıtlanamayan “makbul itirafçı ve gizli tanıkları” kadar bile değer</p>
<p class="PNormal">verilmiyordu bir polis müdürünün söylediklerine. Sisteme yönelik tam da</p>
<p class="PNormal">kalbinden gelen eleştirilere kapalı gözler ve kulaklar bu eleştiriler, dile getirilen</p>
<p class="PNormal">iddialar ve yok denilse de var olan belgeleri delilleri tartışmak yerine Avcı’nın</p>
<p class="PNormal">kitabını neden yazdığını ve zamanlamasını diye getirdiler.</p>
<p class="PNormal">Cemaate karşı çıkmanın çok kolay olmadığını, Fethullah Gülen’in insafına</p>
<p class="PNormal">kalındığını vurgulayan ve “Cemaatin hayatımın bundan sonrasını zindan edeceğini</p>
<p class="PNormal">biliyorum, geçmişte birçok örgütün hedefi oldum. Amu bu defakinin başka bir şey</p>
<p class="PNormal">olduğunun da farkındayım” diyen Avcı’nın bu öngörüsünde ne kadar haklı olduğu</p>
<p class="PNormal">da kısa süre sonra anlaşılacaktı. 21 Eylül 2010’da İstanbul başta Ankara ve</p>
<p class="PNormal">Bursa’da DK’ye yönelik eş zamanlı yeni operasyonlar kapsamında Sosyalist</p>
<p class="PNormal">Demokrasi Partisi ve bu partiye bağlı Toplumsal Özgürlük Platformu adlı legal</p>
<p class="PNormal">kuruluşlar polis tarafından basılmıştı. SDP İstanbul İl ve Kadıköy ilçe binaları ile</p>
<p class="PNormal">SDP ve TÖP yöneticilerinin evlerine düzenlenen baskınlarda Bursa ve Ankara’da</p>
<p class="PNormal">bir, İstanbul’da 15 olmak üzere 17 kişi gözaltına alınmıştı. Bostancı’da DK üyesi</p>
<p class="PNormal">Orhan Yılmazkaya’nın polisle girdiği çatışmada öldürüldüğü evden elde edilen</p>
<p class="PNormal">parmak izleri üzerine başlatıldığı öne sürülen operasyonlarda gözaltına alınanlar</p>
<p class="PNormal">arasında SDP Genel Başkanı Rıdvan Turan başta olmak üzere aralarında</p>
<p class="PNormal">yöneticilerin de olduğu birçok partili vardı. Polisten yapılan açıklamada</p>
<p class="PNormal">şüphelilerle birlikte 5 tüfek, biri kurusıkı 7 tabanca, 166 adet çeşitli çap ve</p>
<p class="PNormal">markalarda fişek, 8 tabanca şarjörü ile sahte kimlikler ve çok sayıda örgütsel</p>
<p class="PNormal">doküman ele geçirildiği bildirilmişti. SDP olaydan sonra yaptığı açıklamada parti</p>
<p class="PNormal">yöneticisi ve TÖP üyelerinin DK’yle ilgisi olmadıkların belirterek,</p>
<p class="PNormal">“Arkadaşlarımızın siyasi köken, mücadele tarz ve anlayışı itibarı ile de DK’yle en</p>
<p class="PNormal">ufak bir ilgileri bulunmamaktadır” deniliyordu. Emniyetteki sorgularının ardından</p>
<p class="PNormal">24 Eylül 2010’da adliyeye sevkedilen şüphelilerden 4’ü serbest bırakılırken 13’ü</p>
<p class="PNormal">ise tutuklanmıştı.</p>
<p class="PNormal">Gözaltına alınıp tutuklananlar arasında bulunan en önemli isim kuşkusuz ki, 1980</p>
<p class="PNormal">öncesinde Hanefi Avcı’nın işkence tezgâhından geçen Necdet Kılıç’tı. Çünkü</p>
<p class="PNormal">Avcı’nın nedamet getirip kendisini bularak özür dilemesinden sonra Kılıç’la</p>
<p class="PNormal">aralarında arkadaşlık gelişmişti. Zaten Necdet Kılıç üzerinden tüm SDP’lilerin bir</p>
<p class="PNormal">komployla dâhil edildikleri operasyonlar üzerinden hepsi DK’ye monte edilerek</p>
<p class="PNormal">aslında esas hedef olan Avcı’nın tutuklanması da böylece sağlanacaktı. Öyle de</p>
<p class="PNormal">oldu. Yazdığı kitabıyla emniyette varolan örgütlenme üzerinden Fethulah Gülen</p>
<p class="PNormal">cemaatini hedef alan Avcı birkaç gün sonra, “örgüte yardım ve yataklık” ettiği</p>
<p class="PNormal">iddiasıyla tutuklandı. Avcı zaten kitabında, Necdet Kılıç üzerine kayıtlı olan ancak</p>
<p class="PNormal">kendisinin kullandığı ve kimsenin bilmediği telefonunun IMEI numarası üzerinden</p>
<p class="PNormal">aylardır dinlediğini yazmıştı. Hanefi Avcı, kitabında kendisinin nasıl dinlendiğini,</p>
<p class="PNormal">“Sadece 2 kişinin konuştuğu bir telefonun tespit edilmesiyle dinleme başlamış.</p>
<p class="PNormal">IMEI numarası üzerinden mahkeme kararı alınarak dinleme yapılmış. Yasadışı</p>
<p class="PNormal">283</p>
<p class="PNormal">terör örgüt elemanı gibi gösterilerek dinlendim” diye anlatmıştı. Ancak cemaat</p>
<p class="PNormal">medyasında yer alan haberlerde Kılıç’ın, büyük sansasyon yaratan Avcı’nın</p>
<p class="PNormal">kitabında adının geçmesi Devrimci Karargâh ile Hanefi Avcı bağlantısının kanıtı</p>
<p class="PNormal">olarak sunuldu.</p>
<p class="PNormal">İddialara göre Orhan Yılmazkaya’nın evinde bulunan parmak izlerinden SDP’ye</p>
<p class="PNormal">oradan da örgütle ilişkisi olduğu tespit edilen isim olan Necdet Kılıç’a ulaşılmıştı.</p>
<p class="PNormal">1980 darbesi öncesi THKP-C Kurtuluş örgütü içerisinde faaliyet yürüten ve</p>
<p class="PNormal">cezaevinde yatan Necdet Kılıç'ın telefonları DK soruşturması kapsamında teknik</p>
<p class="PNormal">takibe alınmıştı. Kılıç üzerinden Avcı’ya ulaşılması ise bir dizi “tesadüfle”</p>
<p class="PNormal">gerçeklemişti.</p>
<p class="PNormal">Basına yansıyan ve emniyet kaynaklı olduğu belli iddialara göre DK soruşturmasını</p>
<p class="PNormal">yürüten polis, Necdet Kılıç üzerinden Hanefi Avcı'ya ulaşmıştı. Avcı’yla</p>
<p class="PNormal">konuşmaları belirlenen Kılıç’ın kullanıyor olabileceği ikinci bir telefon olabileceği</p>
<p class="PNormal">ihtimali üzerinden yola çıkan polis “inanılmaz” bir yöntemle bu kuşkusunu haklı</p>
<p class="PNormal">çıkaracak bir tespitte bulunmuştu. Kılıç'ın evinin bulunduğu Beyoğlu</p>
<p class="PNormal">Galatasaray’da bölgesinde yapılan çalışmalarda Tuğrul Çakır adına kayıtlı</p>
<p class="PNormal">“şüpheli” olduğu değerlendirilen bir telefon numarası tespit edilmişti. Şüphenin</p>
<p class="PNormal">nedeni ise sadece Ceyhun Ünlü adına kayıtlı telefon numarasıyla görüşülüyor</p>
<p class="PNormal">olmasıydı. Çakır ve Ünlü adına kayıtlı bu iki ardışık numaralı telefonların sadece</p>
<p class="PNormal">birbiriyle görüşmek için kullanılmasından kuşkulanan polis bu telefonların aynı</p>
<p class="PNormal">zamanda Necdet Kılıç'ın evinin bulunduğu bölgeden sinyal verdiğini de tespit etti.</p>
<p class="PNormal">Bu telefonların evinin bulunduğu bölgeden sinyal vermesi üzerine Necdet Kılıç’ın</p>
<p class="PNormal">DK örgütü adına faaliyet gösterdiğini öne süren polis hâkim kararıyla 7 Kasım</p>
<p class="PNormal">2009'da dinleme kararı almıştı. Yapılan teknik takip sırasında telefonların Nejdet</p>
<p class="PNormal">Kılıç tarafından değil Hanefi Avcı ile öğretmen sevgilisi Kezban Küçük tarafından</p>
<p class="PNormal">birbirleriyle konuşmak ve mesajlaşmak için kullanıldığı da belirlenecekti. Bunun</p>
<p class="PNormal">üzerine Küçük’ün telefonları dinleme kapsamından çıkarılırken, Avcı izlenmeye</p>
<p class="PNormal">devam edildi. İkilinin aynı zamanda Kılıç'ın evinde buluştukları da tespit edilmişti.</p>
<p class="PNormal">Yazdığı kitapta Kılıç'ın dinlendiğini Avcı’nın açıkça yazması üzerine de polisin</p>
<p class="PNormal">yürüttüğü bu “çok gizli” operasyon deşifre olmuştu. Takip altında olduklarını fark</p>
<p class="PNormal">eden örgüte yönelik operasyon öne çekilmiş ve gözaltılar gerçekleşmişti. Zaten</p>
<p class="PNormal">basına sızdırılan kaydedilmiş telefon görüşmelerinde Avcı’nın izleme ve takip</p>
<p class="PNormal">altında bulundurulan Kılıç’a dinlendiğini ve dikkat etmesi gerektiğini söylemesi de</p>
<p class="PNormal">soruşturmanın gizliliğinin ihlal edilmesi olarak yorumlanmıştı. Özellikle cemaat</p>
<p class="PNormal">medyasında yer alan haberlere göre de zaten Avcı’nın verdiği bu bilgi üzerine de</p>
<p class="PNormal">polis operasyonları yapmıştı.</p>
<p class="PNormal">Dediği gibi hayatı zindan oldu</p>
<p class="PNormal">284</p>
<p class="PNormal">Avcı ise arkadaşım dediği Kılıç’la ilişkisi hakkında hiçbir suç delili bulunmadığını,</p>
<p class="PNormal">DK operasyonu hakkında Kılıç’a bilgi sızdırmadığını, haksızlığa uğradığını iddia</p>
<p class="PNormal">ediyordu. Ancak polis ve savcılık aynı kanaatte değildi. 28 Eylül 2010’da</p>
<p class="PNormal">Ankara'da Emniyet Genel Müdürlüğüne giden Hanefi Avcı İstanbul Özel Yetkili</p>
<p class="PNormal">Savcısı Kadir Altınışık'ın çıkardığı “yakalama” müzekkeresi nedeniyle gözaltına</p>
<p class="PNormal">alındı. Eskişehir'de boşalttığı Emniyet Müdürlüğü makamı ile henüz boşaltmadığı</p>
<p class="PNormal">Emniyet Müdürü lojmanı arandı. Bazı evrak ve elektronik malzemelere el kondu.</p>
<p class="PNormal">İstanbul'a getirilen Hanefi Avcı, Özel Yetkili Savcı Kadir Altınışık'a ifade vermeyi</p>
<p class="PNormal">reddetti. Yaşadıklarını komplo olarak değerlendiren Avcı, tutuklanma talebi ile</p>
<p class="PNormal">nöbetçi 14. Ağır Ceza Mahkemesine çıkartıldı. Mahkemede hâkimin sorularına</p>
<p class="PNormal">yanıt veren Avcı, mahkeme tarafından örgüte yardım suçlaması ile tutuklandı.</p>
<p class="PNormal">Hanefi Avcı tutuklanmasının ”Cemaat operasyonu” olduğunu ileri sürse de</p>
<p class="PNormal">tutuklanmaktan kurtulamadı ve Silivri Cezaevi’ne kondu.</p>
<p class="PNormal">DK soruşturmasıyla arasında bağ kurulmasından sonra da, AKP yandaşı ve</p>
<p class="PNormal">cemaate angaje medyada Avcı’nın işkenceciliğiyle başlayan linç kampanyası bu</p>
<p class="PNormal">garip örgütle arasında ne tür bir ilişkini olduğuna yönelik sorgulamaya dönüştü.</p>
<p class="PNormal">Zaten DK de Ergenekon’un güdümünde diye ilan edilmesi de işleri kolaylaştırdı.</p>
<p class="PNormal">Soruşturmada gizlilik kararı vardı ama dosyadaki polis tarafından kaydedilmiş</p>
<p class="PNormal">telefon konuşmalarından, Avcı’nın kime ne dediğine, sevgilisiyle nerede nasıl</p>
<p class="PNormal">buluştuğuna kadar bir dizi ayrıntı cemaat medyası eliyle toplumun gözüne</p>
<p class="PNormal">sokulmuştu. Avcı’nı sevgilisi Kezban Küçük’ün de DK örgütü üyesi olduğu iddia</p>
<p class="PNormal">edildi. Hemen ardından aslında Küçük’ün örgüt üyesi olmadığı ama DK ile ilintili</p>
<p class="PNormal">Necdet Kılıç’ın evinde buluşulduğunda sevişme görüntülerinin gizlice kaydedilip</p>
<p class="PNormal">şantaj yapıldığı ortaya atıldı. Bu da tutmayınca bu kez de ikilinin evliyken ilişkiye</p>
<p class="PNormal">başladıklarından dem vurulup ahlaken ne kadar düşmüş olduklarından bahsedildi.</p>
<p class="PNormal">Avcı’ya, itibarsizlaştırmanın en büyük aracı haline gelen Ergenekon’cu olmak ve</p>
<p class="PNormal">“Ergenekon’un uyuyan derin hücresi” olmak suçlalamaları da yöneltildi.</p>
<p class="PNormal">Sonrasındaysa Necdet Kılıç’a muhbirlik suçlaması yöneltilip Avcı’ya bilgi taşıdığı</p>
<p class="PNormal">bile öne sürüldü. Ama her ne hikmetse hem muhbir hem de bilgiyi alan emniyet</p>
<p class="PNormal">müdürü aynı örgütle ilişkilendirilip tutuklanmıştı.</p>
<p class="PNormal">AKP de, hem de en tepeden başlayarak bu linç kampanyasından geri durmadı. 30</p>
<p class="PNormal">Eylül 2010’da Başbakan Yardımcısı Bülent Arınç, Emniyet Müdürü Hanefi</p>
<p class="PNormal">Avcı'nın tutuklanmasına ilişkin Hükümetin veya siyasi otoritelerin bir ilgisi ve</p>
<p class="PNormal">dahlinin bulunmadığını belirterek şöyle diyordu: “Kitabı ilgiyle karşılanmıştır ama</p>
<p class="PNormal">şu anda devam eden başka bir soruşturma sebebiyle kendisi gözaltına alınmış ve</p>
<p class="PNormal">daha sonra tutuklanmıştır. Gözaltına alanlar adli makamlardır, tutuklama</p>
<p class="PNormal">isteminde bulunan savcıdır, tutuklayan hâkimdir. Yargı sürecinde cereyan eden bir</p>
<p class="PNormal">olayla karşı karşıyayız. Bu tür olaylar da ilk değil. Soruşturma geçirmekte olan bir</p>
<p class="PNormal">kişi hakkında söyleyecek başka bir söz bulamıyorum. Ancak kamuoyunda 'kitabı</p>
<p class="PNormal">yazdığı için mutlaka bu tutuklama olmuştur' diye düşünenler var. Bu yargıya</p>
<p class="PNormal">285</p>
<p class="PNormal">inanmamak anlamına gelir. Yargısal sürecin işlediği bir yerde mutlaka hukuki tüm</p>
<p class="PNormal">yardımlar, olanaklar, imkânlar ortaya konulacaktır. Hükümetin veya siyasi</p>
<p class="PNormal">otoritelerin bu olayla bir ilgisi, bir dahli, bir katkısı olduğu kanaatinde değilim.</p>
<p class="PNormal">'Kitap dolayısıyla gözaltına alındı' diyenlerin karşısında 'gözaltına alınacağını,</p>
<p class="PNormal">böyle bir soruşturmayla karşılaşacağını biliyordu, onun için bu kitabı alelacele</p>
<p class="PNormal">piyasaya çıkardı' diyenler de var. Ben onların yalancısıyım. Ama bir gerçek var.</p>
<p class="PNormal">Ortada bir yargı süreci var, o yargı sürecini hepimiz büyük bir dikkatle takip</p>
<p class="PNormal">etmeliyiz.”</p>
<p class="PNormal">Aynı gün Adalet Bakanı Sadullah Ergin soruşturma sürecinin devam ettiğine işaret</p>
<p class="PNormal">ederek,”İhtiyatlı yaklaşmak, beklemek lazım” diyordu. Avcı’nın kitabı yüzünden</p>
<p class="PNormal">tutuklandığı yönünde yorumlar bulunduğunu ve iddilarıyla ilgili ne yapıldığını</p>
<p class="PNormal">soran gazetecilere de Ergin, “Bu yorum Avcı hakkındaki iddialardan sadece bir</p>
<p class="PNormal">tanesi, başka iddia ve yorumlar da bulunuyor. İddialarıyla ilgili de bakanlık</p>
<p class="PNormal">soruşturmasında belli bir mesafe aldık. Avcı'nın müşteki sıfatıyla ifadesine</p>
<p class="PNormal">başvuracağız” diye açıklama yapmıştı. 1 Ekim 2010 günü de Başbakan Tayyip</p>
<p class="PNormal">Erdoğan, Meclis'teki yeni yasama yılı açılış resepsiyonunda BDP'li Akın Birdal'ın</p>
<p class="PNormal">konuyu gündeme getirmesi üzerine, yürütmenin yargının talimatının gereğini</p>
<p class="PNormal">yaptığını belirterek, “Burada Avcı ile ilgili bir şey varsa bunun intisapları</p>
<p class="PNormal">bağlantıları nelerdir? Yürütme hepsini araştırmak durumundadır. Şimdi durup</p>
<p class="PNormal">dururken yoldan geçen birini almıyorlar değil mi?” diye tavrını ortaya koyuyordu.</p>
<p class="PNormal">Soruşturma avukata gizli basına açık</p>
<p class="PNormal">Tüm bu hengâme arasında gürültüye giden ise Avcı’nun tutuklanması için</p>
<p class="PNormal">kendilerine yönelik operasyon yapıldığını öne süren SDP ve TÖP’lülerdi. SDP</p>
<p class="PNormal">Genel Başkanı Rıdvan Turan'ın da aralarında bulunduğu 17 kişinin gözaltına</p>
<p class="PNormal">alındığı günlerde henüz ifadeler dahi alınmamışken özellikle Samanyolu TV ve</p>
<p class="PNormal">Zaman Gazetesinde “Emniyet'ten şok görüntüler” ve “ soruşturma</p>
<p class="PNormal">derinleştirildiğinde örgütün illegal faaliyetlerini legal platformda maskelemek için</p>
<p class="PNormal">SDP çatısı altında faaliyet yürüttüğü tespit edildi” gibi iddialar yer almıştı.</p>
<p class="PNormal">Haberlerde gözaltına alınanlar AKP il binasına düzenlenen bombalı saldırıyla</p>
<p class="PNormal">ilişkilendirmekten de geri durulmuyordu. Turan'la birlikte 13 kişi aynı iddia ile</p>
<p class="PNormal">tutuklanırken, soruşturmada “illegal faaliyet” diye yöneltilen soruların tamamının</p>
<p class="PNormal">SDP'nin eylem ve etkinlikleri olduğu, söz konusu DK örgütüyle ilgili tek bir soru</p>
<p class="PNormal">yönetilmediği de birkaç gün sonra ortaya çıktı. Dosya hakkında “gizlilik” kararı</p>
<p class="PNormal">varken ve zanlıların avukatları dahi bilgilere erişemezken “yandaş” diye anılan</p>
<p class="PNormal">cemaat medyasının yargıdan daha fazla bilgiye sahip olması eleştiriliyordu.</p>
<p class="PNormal">Soruşturma dosyasının avukatlar görmeden televizyonların yayınladığını belirten</p>
<p class="PNormal">Rıdvan Turan'ın avukatı Gülizar Tuncer yapılan haberlerin gerçekten tamamen</p>
<p class="PNormal">uzak ve kirli bir propaganda amaçlı yapıldığını belirterek, “Bazı basın</p>
<p class="PNormal">286</p>
<p class="PNormal">kuruluşlarının misyonunun da bu olduğunu düşünüyorum. Soruşturma dosyasında</p>
<p class="PNormal">gizlilik kararı bulunmasına rağmen basının bu haberleri nasıl servis ettiği ise</p>
<p class="PNormal">düşündürücüdür. Bu güne kadar hiçbir evrak elimize geçmedi. Hatta hazır</p>
<p class="PNormal">bulunduğumuz emniyet ifadelerinin tutanakları dahi bize verilmedi. Gizlilik kararı</p>
<p class="PNormal">bize verilmedi. Yani tarih ve karar numarasını bilemediğimiz bir gizlilik kararına</p>
<p class="PNormal">itiraz etmek durumunda kaldık. Fakat daha operasyon başlar başlamaz basına bu</p>
<p class="PNormal">gerçek dışı bilgiler basına niye verildi ona bakmak lazım” diyordu.</p>
<p class="PNormal">Necdet Kılıç’ın SDP üyesi olmadığını da belirten Tuncer, “Kılıç ve Avcı'nın</p>
<p class="PNormal">tanışıklığı üzerinden senaryo hazırlamıştır. Basın aracılığıyla Kılıç'ın DK üyesi</p>
<p class="PNormal">olduğu ve Avcı ile tanışıklığından hareketle derin devletle ilişkide bulunduğu ve</p>
<p class="PNormal">bunun üzerinden SDP'nin de benzer ilişkilerin içinde olduğu izlenimi</p>
<p class="PNormal">yaratılmaktadır. Ancak bunlar maddi temeli olmayan kara propaganda. DK</p>
<p class="PNormal">ilişkisini temellendirecek hiçbir somut delil yok. Toplumsal muhalefeti ‘terör</p>
<p class="PNormal">örgütü’ ilan etme amacı da taşıyan bu tür haberlerin bir diğer hedefi de toplumda</p>
<p class="PNormal">kendisini devrimci, sosyalist olarak tanımlayanların 'güvenilmez' ve 'derin devlet'le</p>
<p class="PNormal">ilişkili gibi göstermektir. Hedeflenen, hiçbir aleyhe somut delil olmaksızın bütün bu</p>
<p class="PNormal">toplumsal muhalefeti tek bir örgüt çatısı altında toparlayıp hepsine ‘terör örgütü’</p>
<p class="PNormal">diye suçlamayı amaçlayan bir yaklaşımdır” diye konuşuyordu.</p>
<p class="PNormal">Boşaltılan makam odasında dinleme kasetleri</p>
<p class="PNormal">Derken, Hanefi Avcı’nın haftalar önce boşalttığı Eskişehir Emniyet</p>
<p class="PNormal">Müdürlüğü’ndeki makam odası aranmış ve iddiaya göre kamuoyunun yakından</p>
<p class="PNormal">tanıdığı birçok ismin 24 ayrı kasete kaydedilen telefon dinleme kayıtları</p>
<p class="PNormal">bulunmuştu. Kayıtlarda kamuoyunun yakından tanıdığı gazeteciler, siyasetçiler,</p>
<p class="PNormal">kimisi Ergenekon sanıkları arasında bulunan askerler, mafya liderleri, MİT’çilerin</p>
<p class="PNormal">de bulunduğu çok sayıda kişinin telefon görüşmeleri yer alıyordu. 22 sanıklı DK</p>
<p class="PNormal">iddianamesinin en popüler şüphelisi durumunda olan Hanefi Avcı’nın tutuklanması</p>
<p class="PNormal">üzerine AKP yakınlığıyla bilinen kimi gazeteci ve yazarların da itirazlarını dile</p>
<p class="PNormal">getirdiği yazılar kaleme almasından kısa süre sonra Avcı’nın odasından telefon</p>
<p class="PNormal">dinleme kayıtları bulunduğu haberleri medyaya servis edilmişti. İlginç olan ise</p>
<p class="PNormal">dinleme kayıtlarının arasında Avcı’ya destek veren yazarların da bulunmasıydı. Öte</p>
<p class="PNormal">yandan Avcı da cezaevinden yaptığı açıklamada Eskişehir’deki makam odasından</p>
<p class="PNormal">çıktığı öne sürülen telefon dinleme kayıtlarının mağdurlarının basına yaptıkları</p>
<p class="PNormal">açıklamalarda dinlemelerin 1994-1999 yılları arasında olduğunu söylediklerini</p>
<p class="PNormal">belirterek, kendisinin bu tarehleri kapsayan dönemde istihbarat biriminde görevli</p>
<p class="PNormal">olmadığını vurgulamıştı. Avcı makam odasında adli zabıta görevi</p>
<p class="PNormal">olmayan Emniyet Genel Müdürlüğü Terörle Mücadele Daire Başkanlığı görevlisi</p>
<p class="PNormal">polis memurlarına arama yaptırılmasını anlamadığını belirterek kendisine komplo</p>
<p class="PNormal">kuran cemaate mensup polislerin arşivinde bulunduğunu belirttiği kasetlerin iftira</p>
<p class="PNormal">287</p>
<p class="PNormal">amacıyla, sahte delil yaratmak için boşalttığı makam odasına konulduğunu söyledi.</p>
<p class="PNormal">Avcı, makam odasını aramalardan 28 gün önce boşalttığını ve tutanak da</p>
<p class="PNormal">tutturduğunu belirterek hakkında düzenlenen komplonun parçası olarak dinleme</p>
<p class="PNormal">kasetlerinin odasında bulunmuş gibi gösterildiğini söylüyordu. 4 Şubat 2011 günü</p>
<p class="PNormal">İstanbul 12. Ağır Ceza mahkemesi tarafından kabul edilen DK soruşturması</p>
<p class="PNormal">iddianamesinde yer alan bilgiler de, iddianamenin 20 numaralı sanığı olan Avcı’nın</p>
<p class="PNormal">açıklamalarını doğruluyordu. Konuyla ilgili yürütülen soruşturmada ifadesi alınan</p>
<p class="PNormal">Eskişehir Emniyet Müdürlüğü’nde görevli polis ve idari büro çalışanları Hanefi</p>
<p class="PNormal">Avcı’nın, makam odasından çıktığı öne sürülen telefon dinleme kayıtlarının</p>
<p class="PNormal">bulunduğu çantayı hiç görmediklerini söylüyordu.</p>
<p class="PNormal">Dinleme kayıtlarımakam odasında bulunuyor</p>
<p class="PNormal">Avcı’nın makam odasında Emniyet Genel Müdürlüğü Terörle Mücadele Daire</p>
<p class="PNormal">Başkanlığı görevlileri tarafından 28 Eylül 2010 günü yapılan aramada, dinlenme</p>
<p class="PNormal">odasında bulunan gardırop üzerindeki siyah renkli laptop çantası içinde 24 adet</p>
<p class="PNormal">teyp kaseti bulunduğu iddianamede belirtildi. Kasetlerin yapılan incelemesinde</p>
<p class="PNormal">aralarında gazeteciler Fatih Altaylı, Mehmet Ali Birand, Ayşe Arman, Cüneyt</p>
<p class="PNormal">Özdemir, Kadir Çelik, Uğur Cebeci, Ünal İnanç, Enis Berberoğlu, Uğur Dündar,</p>
<p class="PNormal">Ertuğrul Özkök, Necdet Açan ile eski Başbakan Mesut Yılmaz, eski Bakan</p>
<p class="PNormal">Mehmet Ali Yılmaz, eski Sarıyer Belediye Başkanı Yusuf Tülün, eski Milletvekilli</p>
<p class="PNormal">Ahmet Özal, Özer Çiller, eski Deniz Kuvvetleri Komutanı Güven Erkaya,</p>
<p class="PNormal">Ergenekon sanığı emekli Tuğgeneral Veli Küçük, emekli Orgeneral Çevik Bir,</p>
<p class="PNormal">emekli Tümgeneral Erdal Şenel, Haydarpaşa Askeri Hastanesi Başhekimi</p>
<p class="PNormal">Tümgeneral Çetin Harmankaya, işadamları Erol Aksoy, Enver Ören, Korkmaz</p>
<p class="PNormal">Yiğit, Jefi Kamhi, Emin Cankurtaran, MİT’çi Mehmet Eymür, eski Vali Kemal</p>
<p class="PNormal">Yazıcıoğlu, emniyet müdürleri Mutlu Çelik, Reşat Altay, İsmail Taşkafa, YÖK</p>
<p class="PNormal">Denetleme Kurulu Başkanı Sedat Arıtürk, Bedrettin Dalan, mafya liderleri Sedat</p>
<p class="PNormal">Peker, Alaattin Çakıcı, Ali Yasak, Susurluk hükümlüsü Erol Evcil ve Tuncay</p>
<p class="PNormal">Güney ile açık kimlikleri tespit edilemeyen çok sayıda kişinin telefon dinleme</p>
<p class="PNormal">kayıtları olduğu tespit edildi. İddianamede, diğer kasetlerin, 2000 yılından önce</p>
<p class="PNormal">oluşturulduğu değerlendirilen toplam 225 adet telefon dinlemelerine ait kayıtlar</p>
<p class="PNormal">olduğu belirtildi.</p>
<p class="PNormal">İddianamade, Avcı’nın Eskişehir’deki makam odasında yapılan arama sırasında</p>
<p class="PNormal">kayda alınan görüntülerin çözümünden de bahsedildi. Görüntülere göre dinleme</p>
<p class="PNormal">kayıtlarının bulunduğu 24 teyp kasetinin yer aldığı siyah renkli laptop çantasının</p>
<p class="PNormal">makam odasının dinlenme bölümünde yer alan gardırop üzerinde olduğu</p>
<p class="PNormal">belirtilerek, “Kasetlerle birlikte çanta içerisinde, ‘Sn. Hanefi Avcı Beyin dikkatine’</p>
<p class="PNormal">diye başlayan ‘Hüseyin Özalp Asayiş Dairesi Başkanı’ diye biten şüpheli Hanefi</p>
<p class="PNormal">Avcı’ya hitaben yazılmış bir sayfadan ibaret bilgisayar çıktısı olduğu</p>
<p class="PNormal">288</p>
<p class="PNormal">değerlendirilen belgenin bulunduğu, bu belgenin altında kırmızı naylon dosya</p>
<p class="PNormal">içerisinde görüldüğü kadarıyla ‘Umum Emniyet Müdürlüklerine’ ve ‘Eskişehir</p>
<p class="PNormal">Cumhuriyet Başsavcılığına’ hitaben yazılmış resmi evrakların bulunduğu, evraklar</p>
<p class="PNormal">üzerinde ‘Müdürüm O.Evi ile ilgili…. boş vaktinizde göz atarsınız diye gönderdim</p>
<p class="PNormal">saygılar’ içerikli el yazısıyla yazılmış küçük sarı not kâğıtlarının yapıştırıldığının</p>
<p class="PNormal">görüldüğü, kasetlerin alındığı, yukarıda bahsi geçen belgelerin tekrar aynı siyah</p>
<p class="PNormal">çanta içerisine konulduğu, çantanın da gardırop üzerine konulduğu anlaşılmıştır”</p>
<p class="PNormal">denildi.</p>
<p class="PNormal">Parmak izleri halen inceleniyor</p>
<p class="PNormal">İddianamede yer alan bilgilere göre, Terörle Mücadele Şube Müdürlüğü'nce 24 adet</p>
<p class="PNormal">teyp kasetindeki görüşmelerden bir kısmı çözümlenemedi. Çözümleri yapılamayan</p>
<p class="PNormal">ve içerisinde anlaşılamayan bölümlerin bulunduğunun bildirilmesi üzerine, 7-11-12</p>
<p class="PNormal">ve 17 rakamları ile numaralandırılmış kasetlerin anlaşılamayan bölümlerinin</p>
<p class="PNormal">anlaşılabilir hale getirilmesi amacıyla TÜBİTAK görevlilerine teslim edildi.</p>
<p class="PNormal">Kasetlerin ele geçirildiği çantada ve iki adet naylon poşet üzerindeki 65 adet vücut</p>
<p class="PNormal">izinin de mukayese işlemlerinin devam ettiği, bittiği takdirde savcılığa</p>
<p class="PNormal">gönderileceği de iddinamede belirtilerek, “Bahse konu çanta üzerinde parmak izi</p>
<p class="PNormal">çalışması yapılabilmesi için İstanbul Emniyet Müdürlüğüne gönderilmiş, olay yeri</p>
<p class="PNormal">inceleme ve kimlik tespit şube müdürlüğü görevlilerince mühürlü torba içerisinden</p>
<p class="PNormal">çanta ile birlikte çıkan iki adet naylon poşetlerin üzerinden (65) adet vücut izi elde</p>
<p class="PNormal">edilmiştir. Mevcut izlerin mukayeseleri devam etmekte olup, ilgili raporlar</p>
<p class="PNormal">gönderildiğinde dosyasına konulacaktır” denildi. Olay Yeri İnceleme ve Kimlik</p>
<p class="PNormal">Tespit Şube Müdürlüğü'nün 2 Aralık 2010 tarihli yazısına da yer verilen</p>
<p class="PNormal">iddianamede, “Kaset dış kapları üzerinden 6 adet parmak izinin tespit edildiği, bu</p>
<p class="PNormal">izlerin mukayeseye elverişsiz nitelikte oldukları bildirilmiştir” ifadeleri yer aldı.</p>
<p class="PNormal">Dinleme kayıtlarını Avcı’nın odasına kim koydu?</p>
<p class="PNormal">Ancak konuyla ilgili medyada çıkan haberler üzerine 11 Ekim 2010 günü İstanbul</p>
<p class="PNormal">Cumhuriyet Başsavcılığı’na bir dilekçe yazan Avcı, 31 Ağustos 2010’da makamını</p>
<p class="PNormal">boşalttığını ve tüm eşyalarını da liste halinde aldığını belirterek suçlamaları</p>
<p class="PNormal">reddetmişti. Bunun üzerine İstanbul Cumhuriyet Başsavcılığı, Eskişehir</p>
<p class="PNormal">Cumhuriyet Başsavcılığı’ndan konunun araştırılarak kendilerine bilgi veirilmesini</p>
<p class="PNormal">talep etti. Yapılan soruşturmada Eskişehir Emniyet Müdür Vekili Abdülkadir</p>
<p class="PNormal">Kutlu, Özel Kalem Büro Amiri Nazmi Ayhan ile makam şoförü, koruma, büro</p>
<p class="PNormal">memuru ve sekreter olarak görev yapan polisler Cengiz Ayhan Oktay, Veli</p>
<p class="PNormal">Buğdaycı, Muharrem Karagür, Kemal Altınsoy, Ramazan Alpay, Şener Karadan,</p>
<p class="PNormal">İlker Yıldırım, Merzuka Büyükbayram ile makam odasının temizliğini yapan</p>
<p class="PNormal">289</p>
<p class="PNormal">Cüneyt Göktepe’nin tanık sıfatıyla ifadeleri alındı. İddianamede, sözkonusu</p>
<p class="PNormal">kasetlerin Avcı’ya ait olmadığını belirten ifadeler şöyle yer aldı:</p>
<p class="PNormal">Emniyet Müdür Vekili Abdülkadir Kutlu, “Hanefi Avcı 31 Ağustos 2010’de</p>
<p class="PNormal">Emniyet Müdürlüğü görevinden ayrıldı. İvedi olarak ilişik kesmek durumunda</p>
<p class="PNormal">kaldığı ve müfettişlerin de soruşturma yapmaları nedeniyle Eskişehir’den</p>
<p class="PNormal">ayrılmadı. Yaklaşık 1 hafta süreyle veda ziyaretleri amacıyla zaman zaman</p>
<p class="PNormal">makamına geldiğ. İlişik kestikten bir hafta sonra Eskişehir’den ayrıldı. Uzun süre</p>
<p class="PNormal">kullanmadığı makam odasını 28 Eylül 2010’da yapılan aramadan sonra kullanmaya</p>
<p class="PNormal">başladı.”</p>
<p class="PNormal">Makam şoförü Cengiz Ayhan Okyay: “Hanefi Avcı’nın geliş ve gidişlerinde elinde</p>
<p class="PNormal">söz konusu laptop çantasını görmedim. Evinden makamına getirmiş olduğu laptop</p>
<p class="PNormal">bilgisayara ait çantasına da benzemıyor.”</p>
<p class="PNormal">Makam şoförü Muharrem Karagür: “Bana gösterilen laptop çantasını hiç</p>
<p class="PNormal">görmedim. Aynı zamanda Hanefi Avcı’nın elinde gördüğüm laptop çantasıyla da</p>
<p class="PNormal">aynı değil.”</p>
<p class="PNormal">Makam şoförü Kemal Altınsoy: “Hanefi Avcı’nın zaman zaman elinde gördüğüm</p>
<p class="PNormal">laptop çantası ile bana gösterilen aynı değildir.”</p>
<p class="PNormal">Makam şoförü Veli Buğdaycı: “Bana gösterilen laptop çantasını ilk kez gördüm.”</p>
<p class="PNormal">Koruma polisi Ramazan Alpay: “Bana gösterilen laptop çantasını ilk kez gördüm.</p>
<p class="PNormal">Hanefi Avcı zaman zaman ikametinden laptopunu bir çanta içerisinde getirirdi</p>
<p class="PNormal">ancak o çanta bana gösterdiğiniz gibi deri değil kumaşımsı bir cinsteydi.”</p>
<p class="PNormal">Koruma polisi Şener Karadan: “Savcılık aramasına kadar makam odası hiç</p>
<p class="PNormal">kullanılmadı. Hanefi Avı’nın elinde zaman zaman laptop çantası gördüm ama o</p>
<p class="PNormal">çanta ile bana gösterilen çanta aynı değil. Avcı’nın kullandığı deri değil kumaşımsı</p>
<p class="PNormal">bir cinsteydi.”</p>
<p class="PNormal">Polis memuru İlker Yıldırım: “Hanefi Avcı’nın tayini çıkması nedeniyle makam</p>
<p class="PNormal">odasında bulunan eşyaları Nazmi Ayhan’la birlikte topladık. Avcı kendisine ait</p>
<p class="PNormal">eşyaları masanın üzerine koydu ve biz de kolilerle yerleştirip liste tanzim ettik.</p>
<p class="PNormal">Dinlenme odasında bulunan gardırobun yüksekliği yaklaşık 2,5 metre, genişliği de</p>
<p class="PNormal">yaklaşık 1,5 metredir. Gardırobun üzerinde herhangi bir eşya bulunması halinde</p>
<p class="PNormal">girişte görülürdü. Makam odasına sık sık girip çıkardım ve bana gösterilen laptop</p>
<p class="PNormal">çantasını ilk kez görüyorum. Hanefi Avcı ayrıldıktan sonra makam odasını kimse</p>
<p class="PNormal">kullanmadı. Mesai bitiminden sonra kapıları kilitleyerek ayrıldık.”</p>
<p class="PNormal">Özel Kalem Büro Amir Vekili Nazmi Ayhan: “Polis memuru İlker Yıldırım’la</p>
<p class="PNormal">birlikte makam odasındaki eşyaları toplayarak kolilere yerleştirdik ve listesini</p>
<p class="PNormal">yaptık. Hanefi Avcı’nın Eskişehir’den ayrıldıktan sonra aramaya kadar olan süre</p>
<p class="PNormal">içinde makam odasını kullanan olmadı. Ben 28 Eylül 2010’da yapılan arama</p>
<p class="PNormal">başladıktan 10 dakika sonra göreve geldim. Arama sırasında el konulan CD ve</p>
<p class="PNormal">kasetler bana paraflattırıldı. Dinlenme odasında bulunan gardırobun üzerinde siyah</p>
<p class="PNormal">bir çanta görmedim. Eşyaları topladığımız sırada gördüğümüz her eşyanın Hanefi</p>
<p class="PNormal">290</p>
<p class="PNormal">Avcı’ya ait olup olmadığını kendisine sorduk. Böyle bir çanta olması halinde onu</p>
<p class="PNormal">da sormamız gerekirdi. Savcılık araması tamamlandıktan sonra bana paraflattırılan</p>
<p class="PNormal">kasetleri görevlilere sorduğumda bana dinlenme odasında bulunan gardırobun</p>
<p class="PNormal">üzerinde bulunan siyah renkli çantadan çıktığını söylediler. Ama gardırobun</p>
<p class="PNormal">üzerinde çanta olması halinde de görürdük.”</p>
<p class="PNormal">Temizlik göevlisi Cüneyt Göktepe: “Hanefi Avcı görevden ayrıldıktan sonra birkaç</p>
<p class="PNormal">kez veda ziyareti amacıyla makam odasına geldi. Eskişehir’den ayrıldıktan sonra</p>
<p class="PNormal">makam odasını kullanan olmadı ama ben her gün makam odasının temizliğini</p>
<p class="PNormal">yaptım ama dikkatimi çeken herhangi bir durum yoktu. Hanefi Avcı görev yaptığı</p>
<p class="PNormal">sırada ve görevden ayrıldıktan sonra dinlenme odasında bulunan gardırop üzerinde</p>
<p class="PNormal">herhangi bir eşya görmedim. Olsaydı girişte gözüme çarpardı.”</p>
<p class="PNormal">Sekreter Merzuka Büyükbayram: “Arama sırasında ben yoktum. Genelde sekreter</p>
<p class="PNormal">odasında olduğu için makam odasındaki eşyalar hakkında bilgi sahibi değilim.”</p>
<p class="PNormal">2011 Ocak ayı sonunda Ergenekon sanıklarından teğmen Mehmet Ali Çelebi’nin</p>
<p class="PNormal">cep telefonunun rehberine de gözaltında tutulduğu sırada İstanbul Emniyet</p>
<p class="PNormal">Müdürlüğü’nde görevli polislerce Hizbut Tahrir örgütü üyesi olduğu idida edilen</p>
<p class="PNormal">Mahmut Oğuz Kazancı’nın telefonunun rehberinin kopyalandığı da ortaya çıkmıştı.</p>
<p class="PNormal">Konu üzerine İstanbul Emniyet Müdürlüğü’nden yapılan açıklamada sözkonusu</p>
<p class="PNormal">işlemin “sehven” (yanlışlıkla) yapıldığı öne sürülmüştü. Ergenekon</p>
<p class="PNormal">soruşturmalarının birçok şüphelisi de zaman zaman polislerin sahte delil</p>
<p class="PNormal">ürettiklerini öne sürmüştü.</p>
<p class="PNormal">“Asıl Karargâh, Philadelphia'nın Ağlayan Adamının Etrafında”</p>
<p class="PNormal">Avcı’ya ve onun üzerinden sosyalist kimlikleriyle bilinenlere yönelik bu</p>
<p class="PNormal">komplonun içine dâhil edilenlerden biri de Mahir Sayın’dı. Hanefi Avcı’nın</p>
<p class="PNormal">ulaştırdığı bilgilerle, örgütün “son anda polisin elinden kurtularak” yurtdışına kaçan</p>
<p class="PNormal">lideri olarak anılan Sayın, www.binaet.org isimli internet sitesinde 01 Ekim</p>
<p class="PNormal">2010’da , “Asıl Karargâh, Philadelphia'nın Ağlayan Adamının Etrafında”136 başlıklı</p>
<p class="PNormal">bir yazı kaleme aldı. Komplonun amacının Hanefi Avcı’yı susturmak olduğunu</p>
<p class="PNormal">vurgulayan Sayın yazısında özetle şunları dile getirmişti:</p>
<p class="PNormal">“Hayatımda muhtelif örgütlerin mensubu olmakla birçok kez suçlandım. Hepsinde</p>
<p class="PNormal">bir ciddiyet, bir yanından gerçeğe dokunma vardı kuşkusuz. Ama 21 Eylül 2010</p>
<p class="PNormal">tarihinde SDP, TÖP, Red, Dönüşüm, Bilim ve Gelecek dergilerinden insanların</p>
<p class="PNormal">tutuklanması sonucu benim de Devrimci Karargâh isimli örgütün ‘üst düzey</p>
<p class="PNormal">yöneticisi/lideri’ olarak soruşturulmam kadar tuhaf bir örgüt işiyle karşılaşmadım.</p>
<p class="PNormal">Bundan daha komik olanı zamanın Perinçekçilerinin 1971 yılında polis tarafından</p>
<p class="PNormal">‘oportünistler örgütü’ olarak tutuklamasıydı.</p>
<p class="PNormal">136 http://bianet.org/bianet/siyaset/125160-asil-karargâh-philadelphianin-aglayan-adaminin-etrafinda</p>
<p class="PNormal">291</p>
<p class="PNormal">14 Eylül tarihinde işlerim dolayısıyla İsviçre’ye gitmiştim. 21 Eylül’de yapılan</p>
<p class="PNormal">tutuklamaların basına yansımalarını görünce şaşkınlıktan küçük dilimi yuttum.</p>
<p class="PNormal">Özellikle Samanyolu TV edepsiz bir kolaj yaparak ya da polisten alıp yayınlayarak</p>
<p class="PNormal">müthiş bir terör örgütünün İstanbul polisi tarafından ortaya çıkarıldığını haber</p>
<p class="PNormal">veriyordu. Legal bir partinin başkanı ve yürütme kurulu üyeleri, dergi</p>
<p class="PNormal">çevrelerinden insanlar yazarlar terörist diye tutuklanıyor ve benim de operasyonu</p>
<p class="PNormal">önceden öğrenerek yurt dışına kaçtığım anlatılıyordu. Hem de nasıl?</p>
<p class="PNormal">Emniyetçi Hanefi Avcı’nın, Necdet Kılıç’a, onun Doğan Fırtınaya, Fırtına’nın da</p>
<p class="PNormal">bana haber vermesi sonucu ben operasyondan haberdar oluyorum ve ‘örgüt</p>
<p class="PNormal">arkadaşlarımı durumdan haberdar etmeden’ operasyondan bir hafta önce yurt</p>
<p class="PNormal">dışına legal yollardan firar ediyorum! Beni adım adım izlemekte olan İstanbul</p>
<p class="PNormal">polisi ise normal yollardan çıkış yaptığım Sabiha Gökçen Havaalanı’na kadar</p>
<p class="PNormal">izimi süremediği için olsa gerek, üzerinde Salih Mahir Sayın yazan kimliğimle uçup</p>
<p class="PNormal">gidiyorum.</p>
<p class="PNormal">Mesele ne imiş? Devrimci Karargâh denilen örgütü yönetmekte imişim ve Hanefi</p>
<p class="PNormal">Avcı’da bu örgütle ve benimle bir biçimde ilişkili ki, beni uyarıyor. Ama ‘ben</p>
<p class="PNormal">değişik partilere/örgütlere dağılmış’ arkadaşlarımı uyarmıyorum! Ben kaçıyorum</p>
<p class="PNormal">onlar tutuklanıyor. Hepsinden komik olanı da H.Avcı beni kurtarmak için(!)</p>
<p class="PNormal">kendini böylesine riske atarak tutuklanmayı bekliyor? Madem kaçmak gerekli bir</p>
<p class="PNormal">yol, kendisi neden kaçmıyor ve susturulmasına izin veriyor? Benden başka önemi</p>
<p class="PNormal">olan hiç mi başka insan yoktu ki onlara haber verilmiyor?</p>
<p class="PNormal">Bunlar normal aklın yanıtlayabileceği sorular değil. Bu ancak telaş içerisinde</p>
<p class="PNormal">senaryo hazırlayan Terörle Mücadele Dairesi görevlilerinin kendilerini ikna</p>
<p class="PNormal">edebilir. Ama işin ilginç yanı bu akıl kabul etmez senaryoyu hukuk okumuş savcı ve</p>
<p class="PNormal">hâkim de kabul ediyor ve 13 kişi bir çırpıda tutuklanırken dört gün sonra onlara</p>
<p class="PNormal">Hanefi Avcı da ekleniyor. Demek ki, H. Avcı’nın iddiaları doğru Cemaat devlet</p>
<p class="PNormal">kurumları içerisinde öylesine yan bir hiyerarşi oluşturmuş ki, en akıl almaz</p>
<p class="PNormal">senaryolarla bile insan tutuklanabiliyor. H. Avcı da ‘tutuklanmam iddialarımı</p>
<p class="PNormal">doğrulamıştır.</p>
<p class="PNormal">Daha bitmedi. Benim Hanefi Avcı ile bırakalım aynı örgütünün içinde veya</p>
<p class="PNormal">yakınında durmayı, sanırım aynı caddeden bile geçmişliğim tartışılabilir.</p>
<p class="PNormal">Kurtuluşçulara işkence yapmış eski bir emniyetçi olması dolaysıyla varlığımdan</p>
<p class="PNormal">haberdar olabilir ama işkencecim bile olmamıştır!... Bu kadar alakasız duran</p>
<p class="PNormal">insanların nasıl oldu da yolları böyle bir davada kesişti?... Nereden bakarsanız ipe</p>
<p class="PNormal">sapa gelmez bir senaryo. Bütün mesele, H. Avcı’yı susturabilmek için bir örgüt</p>
<p class="PNormal">bağlantısı uydurma ihtiyacından kaynaklanmaktaydı… İt iti ısırmaz derler ama</p>
<p class="PNormal">bunlar ısırıyorlar… Biz de komplonun ana karargâhını deşifre edelim. Asıl</p>
<p class="PNormal">Karargâh, karşı devrimci karargâh Recep Tayyip Erdoğan'ın karşısında elpençe</p>
<p class="PNormal">divan durduğu, referandum başarısındaki katkıları dolaysıyla selamlar gönderdiği</p>
<p class="PNormal">Philadelphia'nın ağlayan adamının etrafında kurulmuştur.”</p>
<p class="PNormal">292</p>
<p class="PNormal">Dün polis, bugün örgüt üyesi</p>
<p class="PNormal">Yazdığı kitapla bir anda hedef haline gelen hanefi Avcı’nın da sanıkları arasında</p>
<p class="PNormal">bulunduğu DK soruşturmasının iddianamesi İstanbul 12. Ağır Ceza Mahkemesince</p>
<p class="PNormal">4 Şubat 2011 günü kabul edildi. İddianamede Avcı DK örgütüne yardım yataklık,</p>
<p class="PNormal">SDP’lilerin de aralarında bulunduğu diğer şüpheliler de örgüt üyesi olmakla</p>
<p class="PNormal">suçlandı. 14’ü tutuklu 22 kişi hakkında hazırlanan iddianamede Avcı’ya “Devrimci</p>
<p class="PNormal">Karargah terör örgütü ve mensuplarına yardım”, “Terörle mücadelede görev almış</p>
<p class="PNormal">kişileri hedef gösterme”, “Soruşturmanın gizliliğini ihlal” gibi suçlamalar</p>
<p class="PNormal">yöneltildi. Savcı Kadir Altınışık tarafından hazırlanan iddianamede, Avcı’nın</p>
<p class="PNormal">mahkemelerce verilen dinleme kararlarına ve uygulamalarına ulaşarak bunları</p>
<p class="PNormal">Devrimci Karargah terör örgütü şüphelisi Nejdet Kılıç’a bildirdiği öne sürülerek,</p>
<p class="PNormal">“Hanefi Avcı’nın, Devrimci Karargah terör örgütüne ve şüphelilerine yardımda</p>
<p class="PNormal">bulunduğu anlaşılmıştır” denildi. 22 sanıklı iddianamede, ‘‘Hanefi Avcı’nın,</p>
<p class="PNormal">mahkeme tarafından verilmiş gizli belge niteliğini taşıyan mahkeme kararını</p>
<p class="PNormal">usulsüz olarak elde ettiği ve Devrimci Karargah terör örgütü şüphelisi Necdet Kılıç</p>
<p class="PNormal">ile bunları paylaştığı anlaşılmıştır. Dolayısıyla Emniyet Müdürü Hanefi Avcı’nın</p>
<p class="PNormal">Devrimci Karargah Örgütü ve şüphelilerine yardımda bulunduğu tespit edilmiştir’’</p>
<p class="PNormal">denildi.</p>
<p class="PNormal">Soruşturmanın gizliliğini ihlal iddiası</p>
<p class="PNormal">Necdet Kılıç’ın Beyoğlu’ndaki evinde yapılan aramada elde edilen el yazımı</p>
<p class="PNormal">dokümanların içerisinde, Avcı’nın deşifre ettiği öne sürülen soruşturma dosyasının</p>
<p class="PNormal">tarih ve sayısının yer aldığı notların ele geçirildiği belirtilen iddianamede, “Hanefi</p>
<p class="PNormal">Avcı, Necdet Kılıç ile yaptığı telefon görüşmelerinde, ‘Necdet’in, savcılığa dilekçe</p>
<p class="PNormal">vermesi gerektiğini, hakkında eski dinleme kararı bulunduğunu, dinleme ile ilgili</p>
<p class="PNormal">yeni bir karara ulaştığını, telefonun Necdet Kılıç’ın üzerine olmasına rağmen</p>
<p class="PNormal">dinlemenin başkasının adına alındığını, bunu yapanların İstanbul İstihbarat Şubesi</p>
<p class="PNormal">olduğunu, dinleme harici takip de yaptıklarını, takibi yapanların normal polis</p>
<p class="PNormal">olmadığını, cemaatin adamları olduğunu, bunu da dilekçesinde belirtmesi</p>
<p class="PNormal">gerektiğini’ söylemiş, mahkeme tarafından verilmiş gizli belge niteliğini taşıyan</p>
<p class="PNormal">mahkeme kararını usulsüz olarak elde ettiği ve Devrimci Karargah terör örgütü</p>
<p class="PNormal">şüphelisi Necdet Kılıç ile bunları paylaştığı anlaşılmıştır. Dolayısıyla Emniyet</p>
<p class="PNormal">Müdürü Hanefi Avcı’nın Devrimci Karargâh Örgütü ve şüphelilerine yardımda</p>
<p class="PNormal">bulunduğu tespit edilmiştir” denildi.</p>
<p class="PNormal">Ergenekon soruşturmalarını eleştirmek de suç</p>
<p class="PNormal">293</p>
<p class="PNormal">Avcı’nın yazmış olduğu kitabında Ergenekon soruşturması ile ilgili gizli tanık</p>
<p class="PNormal">ifadelerinin basit ve uydurma olup maddi delillere aykırı olduğunun yazdığı</p>
<p class="PNormal">belirtilen iddianamede, “Böylece okuyan kişilerin kafasında, soruşturmanın</p>
<p class="PNormal">ciddiyeti ve doğruluğu hakkında şüpheler meydana getirilmeye çalışıldığı</p>
<p class="PNormal">görülmüştür. Kitapta, istihbarat, terörle mücadele şube müdürlükleri personelinin</p>
<p class="PNormal">de terör örgütlerinin Ergenekon terör örgütü ile irtibatlarının olduğu ve yönetildiği</p>
<p class="PNormal">hususlarına inanmadıkları iddia edilmektedir. ‘İstihbarat Daire Başkanlığında,</p>
<p class="PNormal">cemaatin özel cihazları ve kanunsuz dinleme materyalleri mevcuttur’ denilerek,</p>
<p class="PNormal">Emniyet içerisinde hizipleşme varmış algısı uyandırılmış, İstihbarat Daire</p>
<p class="PNormal">Başkanlığı kanunsuz dinlemeler yapmakla itham edilmiştir. Ergenekon, Balyoz,</p>
<p class="PNormal">Erzincan ve emniyet genel müdür yardımcılarının davalarının şaibe altında olduğu,</p>
<p class="PNormal">bu davaların temelinin çürük olduğu, hâkim ve savcıların hukuku hiçe sayan</p>
<p class="PNormal">kararlar verdiği, soruşturmalarda görev alan polis, savcı ve hâkimlerin kişilere</p>
<p class="PNormal">tuzak kurdukları, bu görevlilerin örgütsel bir yapı içerisinde oldukları iddia edilmiş,</p>
<p class="PNormal">soruşturmada görev alan adliye ve emniyet mensupları şaibe altında bırakılmaya,</p>
<p class="PNormal">yargı etki altına alınmaya çalışılmıştır” iddialarında bulunuldu.</p>
<p class="PNormal">Sahte kimlikler görev için verilmemiş</p>
<p class="PNormal">Avcı’nın yine kitabında bazı emniyet müdürlerinin görevlerinden alınmalarıyla ilgli</p>
<p class="PNormal">yazdığı bölümlerde soruşturmayı yürüten adli personelin hedef gösterildiği,</p>
<p class="PNormal">yargılamayı etkilemeye çalıştığı iddia edildi. Avcı’nın ikametinden ele geçirilen ve</p>
<p class="PNormal">kendi fotoğrafıyla başkası adına düzenlenmiş pasaport, sürücü belgesi ve nüfus</p>
<p class="PNormal">cüzdanlarının da herhangi bir görev ve resmi amaçla kendisine verilmediği ve bu</p>
<p class="PNormal">nedenle sahte olarak Avcı tarafından kullanıldığı ve saklandığı kanaatine varıldığı</p>
<p class="PNormal">da belirtildi. Hanefi Avcı’nın yazdığı kitapta, kamuoyunda, ‘‘Ergenekon’’ ve</p>
<p class="PNormal">‘‘Balyoz Planı’’ adıyla bilinen önemli soruşturma ve kovuşturmaların kesin</p>
<p class="PNormal">hükümle sonuçlanmadan önce süreç içerisinde savcı, hakim, mahkeme, bilirkişi</p>
<p class="PNormal">veya tanıkları etkilemek amacıyla yazılmış bölümlerin mevcut olduğu belirtilen</p>
<p class="PNormal">iddianamede, yine kitapta, terörle mücadele eden savcı, hakim ve kolluk</p>
<p class="PNormal">kuvvetlerine suç isnadının yapıldığı, yetkilileri hedef gösteren bölümlerin olduğu</p>
<p class="PNormal">kaydedildi.</p>
<p class="PNormal">Eşi de sanık oldu</p>
<p class="PNormal">İddianamede, Avcı’nın eşi Şenay Avcı’nın da “ikametinde bulunan birden fazla</p>
<p class="PNormal">ruhsat süreleri dolmuş silahı bulundurma” suçundan 7 yıl 6 aydan 12 yıla kadar</p>
<p class="PNormal">hapis cezasına çarptırılması istendi. Avcı’nın evinde yapılan aramada bulunan</p>
<p class="PNormal">kendi ve eşi üzerine kayıtlı iki tabanca ve bir kaleşnikof tüfekin incelemesinde</p>
<p class="PNormal">Emniyet Genel Müdürlüğü kuvvesine kayıtlı olmadıkları tespit edilmişti. Şenay</p>
<p class="PNormal">294</p>
<p class="PNormal">Avcı’nın üzerine kayıtlı kaleşnikof silahın ruhsatının da iptal edildiği ve Emniyet</p>
<p class="PNormal">Genel Müdürlüğü’ne teslim edilmesi gerektiği iddianamede yer aldı.</p>
<p class="PNormal">SDP’lilere örgüt üyeliği suçlaması</p>
<p class="PNormal">Aralarında Sosyalist Demokrasi Partisi (SDP) üyelerinin de bulunduğu diğer 20</p>
<p class="PNormal">sanıktan 13’üne ise örgüt üyeliği suçlaması yöneltildi. Hanefi Avcı’nın arkadaşı</p>
<p class="PNormal">olan eski işkence mağduru Nejdet Kılıç da, “Devrimci karargah terör örgütü üyesi</p>
<p class="PNormal">olmak” suçlanıyor. 129 sayfalık iddianamede, tutuklu sanıklar arasında bulunan</p>
<p class="PNormal">eski Emniyet Müdürü Hanefi Avcı’nın, “Devrimci karargah terör örgütü ve</p>
<p class="PNormal">mensuplarına yardım” suçundan 7,5 ila 15, “Yargı görevini yapanı etkileme”</p>
<p class="PNormal">suçundan 3 ila 6, “soruşturmanın gizliliğini ihlal” suçundan 1.5 ila 4,5, “Terörle</p>
<p class="PNormal">mücadelede görev almış kişileri hedef gösterme” suçundan 1 ila 3, “ikametinde ele</p>
<p class="PNormal">geçirilen ruhsatsız silahlar nedeni ile 6136 sayılı yasayla muhalefet” suçundan 7,5</p>
<p class="PNormal">ila 12 ve “zincirleme şekilde kişisel verileri hukuka aykırı olarak ele geçirme”</p>
<p class="PNormal">suçundan da 2 yıl 10 ay ila 11 yıl 3 ay olmak üzere toplam 23 yıl 1 ay ila 51 yıl 9</p>
<p class="PNormal">ay arasında değişen hapisle cezalandırılması talep edildi.</p>
<p class="PNormal">Aynı zamanda Hanefi Avcı’nın arkadaşı olan yine tutuklu sanıklardan Nejdet</p>
<p class="PNormal">Kılıç’ın, “Devrimci karargah terör örgütü üyesi olmak” suçundan 7,5 ila 15 ve</p>
<p class="PNormal">“6136 sayılı yasada belirlenen bıçakları izinsiz bulundurmak” suçundan 1,5 ile 3 yıl</p>
<p class="PNormal">olmak üzere toplam 9 ile 18 yıl arasında hapisle cezalandırılması talep edilen</p>
<p class="PNormal">iddianamede, sanıklar SDP Genel Başkanı Rıdvan Turan ve Mahir Sayın, Osman</p>
<p class="PNormal">Bahar Okar, Semih Aydın, Hakan Tanrıverdi, Önder Sönmez, Oğuzhan</p>
<p class="PNormal">Kayserioğlu, Özgür Aytulum, Günay Kubilay, Ecevit Piroğlu, Kemal Hamzaoğlu,</p>
<p class="PNormal">Sultan Çelik Kubilay, Özgür Cafer Kalafat, Yaman Yıldız, Selda Başusta, Hakan</p>
<p class="PNormal">Soytemiz ve Tuncay Yılmaz, Ulaş Bayraktaroğlu ve İbrahim Turgut’un “Devrimci</p>
<p class="PNormal">karargah terör örgütü üyesi olmak”, “Ateşli silahlar kanununa muhalefet”, “sahte</p>
<p class="PNormal">kimlik bulundurmak”, “İzinsiz toplantı ve gösteri yürüyüşüne katılmak”, “İzinsiz</p>
<p class="PNormal">toplantı ve gösteri yürüyüşünde molotofkokteyli taşıma ve atma” gibi suçlamalar</p>
<p class="PNormal">yöneltildi.</p>
<p class="PNormal">(Cezaevine konuldukları günden bu yana medyada çıkan haberlerle ilgili</p>
<p class="PNormal">kendilerini savunmalarına olanak olmayan bu kişilerle ilgili iddiaların ne kadarının</p>
<p class="PNormal">doğru olduğu eğer adil bir yagılama süreci yaşanırsa ortaya çıkacak. Bu süreçte</p>
<p class="PNormal">hakkında en çok haber yapılan kişi elbette ki Hanefi Avcı’ydı. Avukatları ya da</p>
<p class="PNormal">cezaevinden gönderdiği mektuplarla kendisine yönelik suçlamalara yanıt vermeye</p>
<p class="PNormal">çalışan Avcı’nın sesi duyulmadı ya da duyuruymak istenmedi. Avcı’nın hem</p>
<p class="PNormal">hakkındaki iddialara yanıt vermesi hem de kafalarımıza takılan soru işaretlerini</p>
<p class="PNormal">giderebilmek için tutuklu bulunduğu Silivri Cezaevi’ne gönderdiğim bir mektupla</p>
<p class="PNormal">kendisine bazı sorular yöneltmiştim. Kendisini görme olanağı buluna aracılar</p>
<p class="PNormal">vasıtasıyla sorularımı yanıtlayacağını söylemişti. Elinizde tuttuğunuz bu kitap</p>
<p class="PNormal">295</p>
<p class="PNormal">Avcı’nın sorularıma verdiği yanıtarla sona erecekti. Ancak kitap henüz bitmeden</p>
<p class="PNormal">Soner Yalçın ve iş arkadaşlarına yönelik yürütülen soruşturma kapsamında</p>
<p class="PNormal">kamuoyu bu çalışmadan haberdar edildi. Arama yapılan odatv’nin bilgisayarlarında</p>
<p class="PNormal">henüz tamamlanmamış bu kitabında bulunduğu ortaya çıktı. Ergenekon’un</p>
<p class="PNormal">yazdırdığı ima edilerek bir itibarsızlaştırma kampanyası yürütülen bu kitap</p>
<p class="PNormal">anlaşılan birilerini ürkütmüştü. Başlangıçta da söylediğim gibi üzerime atılan</p>
<p class="PNormal">şaibeleri gidermek adına kitap tamamlanmadan baskıya verildi. Haliyle Hanefi</p>
<p class="PNormal">Avcı’ya yönelttiğim soruların yanıtı da kitabın içinde yer alamadı. Bu satırlar</p>
<p class="PNormal">yazılırken yanıtlar halen de gelmemişti. Eğer ki beklediğim yanıtlar gelirse sonraki</p>
<p class="PNormal">baskılarda bu yanıtlara da yer vererek kutap tamamlanmış olacak.)</p>
<p class="PNormal">Sonsöz</p>
<p class="PNormal">Adalet ve Kalkınma Partisi’nin 2002 yılında iktidara gelmesinden sonra</p>
<p class="PNormal">bürokraside ve özellikle de Emniyet camiasındaki Fethullahçı örgütlenme daha sık</p>
<p class="PNormal">dillendirilir oldu. Zanlıları ağırlıklı olarak askerlerden oluşan Ergenekon</p>
<p class="PNormal">operasyonlarının başlamasıyla birlikte, bu soruşturmaları yürüten polis teşkilatı,</p>
<p class="PNormal">eleştirilerin hedefinde yer almaya başladı. Ucundan kıyısından da olsa bir şekilde</p>
<p class="PNormal">Ergenekon’la doğrudan ya da dolaylı ilintisi olan çevrelerde ve giderek neredeyse</p>
<p class="PNormal">toplumun tüm katmanlarında soruşturmaların başladığı 2007 yılı ortalarından</p>
<p class="PNormal">itibaren, eskiden bu yana konuşulan Emniyet içindeki Fethullahçı örgütlenme</p>
<p class="PNormal">iddialarını daha fazla duyduk. Kimisi Ergenekon soruşturmalarının ilk etapta</p>
<p class="PNormal">şüphelisi sonradan da sanığı olarak lanse edilenlerin toplumsal ya da siyasi</p>
<p class="PNormal">kimlikleri nedeniyle, kimisi de sadece iktidarda olan AKP karşıtı “köktenlaik” ya</p>
<p class="PNormal">da şu sıraların moda deyimle “endişeli modern” oldukları için yürütülen</p>
<p class="PNormal">operasyonları eleştirdi. Zaten tüm bu süreç boyunca operasyonun kolluk kuvveti</p>
<p class="PNormal">olan polislere ve soruşturmayı yürüten başta Zekeriya Öz olmak üzere tüm</p>
<p class="PNormal">savcılara hep aynı eleştiri yöneltildi: Fethullahçılık.</p>
<p class="PNormal">Elbette suçlamaların odağında yer alan isim, kişi ve kurumların Fethullahçı olup</p>
<p class="PNormal">olmadığını bilmiyoruz. Ancak var olan duruma bakarak söylersek Ergenekon</p>
<p class="PNormal">soruşturması ve davasının, AKP’nin özgürlükleri kısıtlamak için kullandığı bir araç</p>
<p class="PNormal">olduğu tespiti yanlış olmaz. Bu soruşturma ve dava süreci aynı zamanda emniyet</p>
<p class="PNormal">teşkilatını kontrol altında bulunduran Gülen cemaatinin gücünü, soruşturmaya dâhil</p>
<p class="PNormal">edilmeye çalışılarak bertaraf edilmeye çalışan kimi rakiplerine (ÇYDD, ÇEV)</p>
<p class="PNormal">bakarak kurs ve bursların da dâhil olduğu eğitim pazarındaki tekelini koruma</p>
<p class="PNormal">iradesini ve pastadan aldığı dilim giderek daha da büyüyen mali gücünü de</p>
<p class="PNormal">yansıtması bakımından önem taşıyor.</p>
<p class="PNormal">Cemaatlerin, dini sivil toplum örgütleri olduğunu öne sürenler olsa da Gülen</p>
<p class="PNormal">hareketi için bu tespiti yapmanın ne kadar doğru olduğu tartışmalı bir konu.</p>
<p class="PNormal">1970’lerden başlayarak özellikle eğitim alanında yaptığı yatırımlarla, geleceğin</p>
<p class="PNormal">296</p>
<p class="PNormal">yönetici kadroları olacağını düşündükleri “Altın Nesil”, tam da hesaplandığı gibi</p>
<p class="PNormal">2000’li yıllarla birlikte artık bürokrasiye yerleşmiş durumda. O zaman başta polis</p>
<p class="PNormal">teşkilatında olmak üzere bürokrasinin her kademesinde ve henüz ne kadar yaygın</p>
<p class="PNormal">olduğunu bilmesek de TSK içinde de örgütlendiği bilinen bu cemaatin gerçekten</p>
<p class="PNormal">sivil olduğunu söyleyebilir miyiz? Ya da devleti kendi inançları doğrultusunda</p>
<p class="PNormal">yönetmeyi arzu etmediğine, böyle bir niyeti olmadığına inanabilir miyiz? Hele ki</p>
<p class="PNormal">ülkenin en önemli hesaplaşmalarından birine sahne olan Ergenekon soruşturmaları</p>
<p class="PNormal">ve davalarının üzerindeki en büyük gölgenin, polis ve yargıdaki örgütlenmesi</p>
<p class="PNormal">nedeniyle Gülen cemaati olduğunu kimse inkâr edemezken. Ve işte tam da bu</p>
<p class="PNormal">nedenle ideolojik hesapları olanların da varolduğunu gerçeğini gözardı etmeyerek,</p>
<p class="PNormal">yaratılan bu korku ikliminden beslenenlerin, bel bağladığı tek umut kapısının darbe</p>
<p class="PNormal">yapacak bir ordu olmasının bize anımsattığı tek şey, “İki ucu pis değnek” sözü</p>
<p class="PNormal">oluyor.</p>
<p class="PNormal">Elinizde tuttuğunuz kitabın çıkış noktasını da bu durum oluşturuyordu. Bunun yanı</p>
<p class="PNormal">sıra, Türkiye’nin tanınmış polis müdürlerinden Hanefi Avcı’nın yazdığı ve</p>
<p class="PNormal">emniyetteki cemaat örgütlenmesini anlatarak bir takım suçlamalarda bulunduğu</p>
<p class="PNormal">kitabının yayımlanmasından sonra kendisini demir parmaklıklar arkasında bulması</p>
<p class="PNormal">da nedenlerden biriydi. Aslında Avcı’ya gelene dek birçok tanınmış etkili ve</p>
<p class="PNormal">önemli isim benzer oyunlarla artık “Cemaatin kalesi” diye adlandırılan Emniyet</p>
<p class="PNormal">teşkilatından uzaklaştırılmıştı. 6 yıl İstihbarat Daire Başkanlığı yapan Sabri Uzun,</p>
<p class="PNormal">Atatürkçü laik olarak tanınan Emin Arslan, tarikatlara yakınlıklarıyla bilinen Faruk</p>
<p class="PNormal">Ünsal, Orhan Özdemir, Mustafa Gülcü ve Celal Uzunkaya en sonunda da siyaseten</p>
<p class="PNormal">ülkücü geçmişe sahip ve Fethullah Gülen cemaatine de çok yakın durmuş bir isim</p>
<p class="PNormal">olan Hanefi Avcı ardı ardına görevlerinden olmuştu. Farklı kutuplarda yer alan bu</p>
<p class="PNormal">isimlerin ortak noktası ise Emniyet İstihbarat ve KOM Daire Başkanlıklarında</p>
<p class="PNormal">görev yapmaları ya da bu birimlerden sorumlu emniyet genel müdür yardımcıları</p>
<p class="PNormal">olmalıydı. Bu isimlerin kızak görevlere çekilmesinin nedeni Avcı’nın,</p>
<p class="PNormal">tutuklanmasına da neden olan meşhur kitabıyla kısmen anlaşıldı. Kitapta yazılan</p>
<p class="PNormal">iddialar doğru ya da yanlış diye bir hükme varmak en azından şu aşamada</p>
<p class="PNormal">bilemeyeceğimiz bir gerçek. Ama bu iddiaların ne kadar doğruyu yansıttığın</p>
<p class="PNormal">anlamak için elinizde tuttuğunuz bu kitap bir rehber niteliğinde. Daha da önemlisi</p>
<p class="PNormal">özelde Ergenekon soruşturmaları ve bununla birlikte başlayan süreci de bu kitabı</p>
<p class="PNormal">okuduktan sonra değerlendirmek için de önemli bir kaynak.</p>
<p class="PNormal">Susurluk’tan sonra derin devletin bir kez daha paçasından yakalandığını</p>
<p class="PNormal">düşündüğümüz Ergenekon soruşturmaları kanımızca gelinen süreçte toplumun</p>
<p class="PNormal">hemen her kesimi için yaratılmış bir illüzyon olmaktan öteye gidemedi. İstisnasız</p>
<p class="PNormal">hepsi askerin tokadını yemiş ya da kurbanı olmuş Kürtler, İslamcılar, sosyalist sol</p>
<p class="PNormal">biraz zorlarsak ulusalcılığı reddeden sosyal demokratlar ya da birazcık vicdan</p>
<p class="PNormal">sahibi olan kesimler bu illüzyondan kendilerine gösterilmek istenenle karşılaşınca</p>
<p class="PNormal">sesini de çıkarmaz oldu. Adlarını saydığımız bu grupların her biri için bir</p>
<p class="PNormal">297</p>
<p class="PNormal">soruşturma dosyasına eklenen, akıl ve vicdanlarda suçla anılan kimi sanıklarla da</p>
<p class="PNormal">bu illüzyonun gerçek olduğuna inanmamız istendi. Oysaki ne derin devlet</p>
<p class="PNormal">sorgulanıyordu ne de onunla bir hesaplaşma niyeti vardı. Kimisinin suçluluğundan</p>
<p class="PNormal">emin olduğumuz bu sanıkların hiç biri maalesef gerçek suçlarından yargı önüne</p>
<p class="PNormal">çıkarılmış değil. Mesela Arif Doğan’dan çıkan ve içlerinde devlet adına yapılan</p>
<p class="PNormal">hukuksuz faaliyetleri anlatan 8 çuval dolusu JİTEM belgesi “devletin âli çıkarları”</p>
<p class="PNormal">gerekçesiyle sansürlenerek kamuoyunun görmesi engellendi. İşin kötüsü cemaat ya</p>
<p class="PNormal">da AKP karşıtı herkesi için soruşturma açarak Ergenekon, KCK ya da Devrimci</p>
<p class="PNormal">Karargâh torbalarına dolduran savcılar, Güneydoğudaki savaş bölgesinde yaşanan</p>
<p class="PNormal">hukuksuzlukların delili olan bu belgelerde anlatılan resmi yazışmalar için şu ana</p>
<p class="PNormal">kadar herhangi bir işlem yapmadılar. Ya da Ergenekon’un her iddianamesinde</p>
<p class="PNormal">Hrant Dink’in herkesin bildiği bir cinayetle öldürülmesine atıf yapılırken ilginçtir</p>
<p class="PNormal">bu soruşturma ne Ergenekon kapsamına alındı ne de eldeki sanıklardan bir adım</p>
<p class="PNormal">ötesine giden bir gelişme gösterildi. Cemaate dokunan yargı mensuplarının her</p>
<p class="PNormal">birine Erzincan Başsavcısı İlhan Cihaner’e yapıldığı gibi medyanın tetikçiliğinde</p>
<p class="PNormal">en alasından haddi bildirildi. Adeta tek merkezden çıktığı izlenimi veren basit</p>
<p class="PNormal">senaryolar isimsiz ihbar mektupları, makbul sayılan itirafçı ve gizli tanık</p>
<p class="PNormal">ifadeleriyle hayata geçirildi. Bu senaryolar cemaat medyasında soruşturma</p>
<p class="PNormal">yapılmasının önünü açacak haberler servis edilerek de at izinin it izine</p>
<p class="PNormal">karıştırılmasının önünü açtı. Bu sürecin böyle olduğunu dile getiren en önemli</p>
<p class="PNormal">isimlerden biri de Hanefi Avcı’ydı. Ancak o da her cemaat karşıtı gibi kendini</p>
<p class="PNormal">cezaevinde buldu. Avcı’nın iddiaları mecrasından kaydırılarak, neden bu iddiaların</p>
<p class="PNormal">dile getirildiği tartışmasına dönünce medyanın geneline hâkim olan tutum büyük</p>
<p class="PNormal">bir sessizlik oldu. Bu sessizliği bozanlarsa konuyu odağından saptırmakta pek bir</p>
<p class="PNormal">mahir davrandılar. Ergenekon soruşturmalarında “en cevval haberlere imza atan”</p>
<p class="PNormal">bir kısım medyanın Hanefi Avcı’nın iddialarına ilişkin takındığı tutum bunun en</p>
<p class="PNormal">bariz örneğiydi. Kitapta Avcı’nın iddialarında geçen “cemaat” sözcüğünün yerinde</p>
<p class="PNormal">“Ergenekon” yazsaydı acaba bu “meslektaşlarımız” neler yazardı merak içindeyim.</p>
<p class="PNormal">Bir dönemin mağdurlarının, zulmedenlerle hesaplaşmasına dönen bu sürecin de bir</p>
<p class="PNormal">gün hesaplaşılan bir dönem olup olmayacağı bize yine zaman gösterecek.</p>
<p class="PNormal">Bu kitapla amacımız elbet bir takım suçlamalara maruz kalan emniyetçileri ve</p>
<p class="PNormal">elbette Ergenekon sanıklarını aklamaya çalışmak değildi. Kısaca, “Kral çıplak”</p>
<p class="PNormal">diyenlerin başlarına ne geldiğini göstermek istedik. Çünkü maalesef bunu yapan</p>
<p class="PNormal">medya organları ya da gazeteciler yok denecek kadar az. Var olanlar da ekonomik</p>
<p class="PNormal">ya da ideolojik gerekçelerle türlü biçimlerde sansürlenerek susturulmuş durumda.</p>
<p class="PNormal">Bu yüzdendir ki son dönemde Ergenekon ve benzeri soruşturmalara ilişkin yazılan</p>
<p class="PNormal">kitapların sayısında ciddi bir artış görülüyor. Haber yazamadığı için kitap</p>
<p class="PNormal">yazanların yanı sıra, yazılan yanlı ve “rıza üretimi” gerçekleştirmek maksadıyla</p>
<p class="PNormal">yapılan haberlerin derlendiği kitaplar da mevcut elbette. Ancak görünen o ki,</p>
<p class="PNormal">298</p>
<p class="PNormal">kravatlı vesayet iddiaları artarsa haber yapılamayan ülkede belki kitap yazmak</p>
<p class="PNormal">değil ama okuyucuya ulaştırmak hayli zor olacakmış gibi görünüyor.</p>
</body>
</html>
