<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="PNormal">seçtiği ve günümüz Türkçesinde ender kullanılan kelime, kavram, terkip ve dini</p>
<p class="PNormal">terminolojideki ifadeleri uyarlayarak çok geniş kültüre sahipmiş imajı uyandıran</p>
<p class="PNormal">bir saplantı içerisindedir.”</p>
<p class="PNormal">Gülen tarikatçidir</p>
<p class="PNormal">Gülen’in “Küçük Dünyam” adlı kitabından yapılan, “Bizim sülale bir namus</p>
<p class="PNormal">meselesi yüzünden karşı tarafla silahlı çatışmaya girer. Halil dedemin kız kardeşi</p>
<p class="PNormal">kaçırılmıştır. Vuruşma esnasında karşı taraftan biri ölür. Ve devlet meseleye el</p>
<p class="PNormal">koyar. Halil dedem çok suçlu görülmez ki, sadece sürgün edilir. Önce</p>
<p class="PNormal">Hasankale’ye sonra da Korucuk köyüne yerleşir” alıntısıyla süren raporda, köyün</p>
<p class="PNormal">80 bin altına satıldığı anlatımına da yer verildi. Gülen’in dedelerini efsane haline</p>
<p class="PNormal">getirdiği ifade edilen raporda, bu konuda da, “Gülen ve ailesi mitolojik bir</p>
<p class="PNormal">efsanenin olağanüstü yeteneklerle mücehhez kahramanları gibi...” değerlendirmesi</p>
<p class="PNormal">yapılarak, kitleleri etkilemek için çarpıttığı ya da “Ben bir veliyim” demeye</p>
<p class="PNormal">getirdiği belirtildi. “Dedem Şamil Ağa sarığını Osman Gazi Hazretleri gibi sarardı”</p>
<p class="PNormal">anlatımı buna örnek verilirken, “Oysa Osman Gazi’nin değil sarığı, yüzünün şekli</p>
<p class="PNormal">bile meçhulken bu gibi müphem ifadeler olsa olsa arkasından gidenlere bir mesaj</p>
<p class="PNormal">niteliğinde değerlendirilebilir. Bu mesajla verilmek istenen de ‘ben veliyim’ olsa</p>
<p class="PNormal">gerek. Buna tasavvufta keramet derler. Oysa tasavvufta keramet göstermek çok</p>
<p class="PNormal">kerih görüldüğünden, hiçbir veliden kendi isteği ile keramet sadır olmaz” denildi.</p>
<p class="PNormal">Gülen’in geceleri gizli gizli Kuran öğrendiğini anlattığı, okulda “din düşmanı”</p>
<p class="PNormal">öğretmeninin karşı çıkmasına karşın sıranın üzerinde namaz kıldığı aktarılan</p>
<p class="PNormal">raporda, 1995 ‘te dağıtılan bir kitapta seyyid olduğunu ima etmeye çalıştığı</p>
<p class="PNormal">vurgulandı. Gülen’in bu kitapta, “Seyyid misiniz?” sorusuna, “Olabilir, öyle</p>
<p class="PNormal">114</p>
<p class="PNormal">diyorlar. Kesin bir şey söyleyemem” karşılığını verdiği anımsatılan raporda, “Bu</p>
<p class="PNormal">durum acaba bir kompleksin işareti mi? Yoksa geleceğe dönük bir planın parçası</p>
<p class="PNormal">mı? Acaba peygamber soyundan geliyor olsaydı, kayboldu dediği şecereyi bulmak</p>
<p class="PNormal">için çaba harcamaz mıydı?” denildi. Raporda, Adil Sönmez ve Nevval Sevindi’nin</p>
<p class="PNormal">kitaplarından da alıntılar yapılarak, “Üç Fethullah Gülen karakteri var” denildi.</p>
<p class="PNormal">Raporda bu karakterler de, “Olağanüstü görünme gayreti içindeki Fethullah Gülen,</p>
<p class="PNormal">hiçbir konuda öncü, lider, rehber olmak iddiası taşımayan Fethullah Gülen ve</p>
<p class="PNormal">bilim ve işadamları yetiştirmek isteyen Fethullah Gülen” diye sıralandı.</p>
<p class="PNormal">Raporda, Gülen’in tarikatçı olmadığını öne sürmesine karşın, tarikat için gerekli</p>
<p class="PNormal">“mürşid, cemaat, tarz, tarikat” adı biçimindeki dört unsuru da itiraf ettiğine dikkat</p>
<p class="PNormal">çekilerek, “Ben mürşidim diyor, cemaate paylaşım öneriyor, hedefleri var,</p>
<p class="PNormal">tarikatın adını da Kırık Mızrap adlı şiir kitabında ‘Şavk mezhebi yoldur bize’ diye</p>
<p class="PNormal">itiraf ediyor. Şavk’in anlamı Işık’tır” denildi. Gülen’in bir rüyasını anlatırken,</p>
<p class="PNormal">“Ben cehennemin önünde kollarımı açmış, sel gibi akan insanları durdurmaya</p>
<p class="PNormal">çalışıyorum. Vallahi bu cemaatten hiç kimse onların içinde yoktu” dediğine dikkat</p>
<p class="PNormal">çekilen raporda, şöyle denildi: “Cehenneme atılacaklar içinde cemaatinden</p>
<p class="PNormal">kimsenin olmadığını yeminle söylüyor. Oysa peygamberimiz gökteki yıldızlara</p>
<p class="PNormal">benzettiği sahabelerden ancak 10’una cenneti müjdeliyor. Fethullah Gülen kim?</p>
<p class="PNormal">Mürşit mi, müçtehit mi, yoksa bir dinin peygamberi mi?”</p>
<p class="PNormal">Raporda Işık Tarikatı konusunda da, “Tarikatın yapısı; imam, cemaat ve okuldur...</p>
<p class="PNormal">Dünyanın birçok yöresinde dalbudak salmış, tarikat sözcüğünün bile açıklamakta</p>
<p class="PNormal">yetersiz kalacağı bir yapılanma, teşkilatlanma ve ‘Nesli Cedid’ veya bir diğer ifade</p>
<p class="PNormal">ile ‘Altın Nesil’ yetiştirme gibi bir müphem iddia peşinde bir adam ve bunun yanı</p>
<p class="PNormal">sıra bir tarikat, bir teşkilat ve hatta bir cemaat olduklarını gizleme çabası içerisinde</p>
<p class="PNormal">olan insanlar durmaktadır” şu değerlendirmesi yapılarak şu değerlendirmeyle</p>
<p class="PNormal">bitirildi: “Türkiye sathını mücadele alanı olarak değerlendiren ve Cumhuriyet’i</p>
<p class="PNormal">yıkma, parçalama, en hafifinden temel niteliklerini değiştirme veya kendine göre</p>
<p class="PNormal">yön verme, ya da devlet içinde güç olma sevdasındaki bu gibi organize suç</p>
<p class="PNormal">yapılanmalarının dün olduğu gibi bugün de etkileyip, kullanmada ön planda</p>
<p class="PNormal">tuttuğu hedef kitlenin başında gençlerimizin gelmesi son derece düşündürücüdür.</p>
<p class="PNormal">...Fethullah Gülen’in, Cumhuriyet’in teminatı gençliğimize yönelip onlarla birlikte</p>
<p class="PNormal">ülkemizi çok tehlikeli maceralara sürükleyebileceği endişesi, bu incelemenin</p>
<p class="PNormal">değerlendirilmesi durumunda elde edilecek tek nihai sonuç olacaktır...”</p>
<p class="PNormal">Kaybedilen soruşturma dosyası</p>
<p class="PNormal">Telekulak soruşturmasıyla ilgili haklarında soruşturma açılanlar o dönem</p>
<p class="PNormal">Emniyetteki Fethullahçı kadrolaşmayı “mercek altına aldıkları için” Telekulak</p>
<p class="PNormal">skandalının sızdırıldığını öne sürüyordu. İyice kızışan kavganın tarafları bundan</p>
<p class="PNormal">böyle ellerinde ne varsa basına sızdıracaktı. Bunlardan birisi de Fethullahçıların</p>
<p class="PNormal">115</p>
<p class="PNormal">Emniyet içinde nasıl çalıştıklarını ve organize olduğunu göstermesi bakımından</p>
<p class="PNormal">faydalı olacak bir bilgiydi aslında.</p>
<p class="PNormal">Emniyetteki Fethullahçılık soruşturmasını yürüten Osman Ak ve ekibi incelemeleri</p>
<p class="PNormal">sırasında geçmiş dönemde Akademiden sicil puanı düşürülerek atılan R.Y.’nin</p>
<p class="PNormal">şikâyeti üzerine yapılan soruşturma dosyasından da faydalanmak istemişti.</p>
<p class="PNormal">Amaçları bu soruşturmada isimleri belirlenen cemaat bağlantılı polislerin kim</p>
<p class="PNormal">olduğu ve hala görevde olup olmadıklarını kontrol etmek ve hazırlayacakları</p>
<p class="PNormal">Fethullahçılar listesine eklemektir. Ancak dosyanın tamamını bulmaları mümkün</p>
<p class="PNormal">olmaz. Birileri dosyayı Emniyet arşivlerinden yok etmiştir. Konuyla ilgili 1992</p>
<p class="PNormal">yılında Ankara DGM Başsavcılığı’na fezleke gönderildiği anımsanır ve dosyalar</p>
<p class="PNormal">nihayet bulunur. Konuyla ilgili haber gazeteci Saygı Öztürk’ün imzasıyla o dönem</p>
<p class="PNormal">çalıştığı Star gazetesinde “İşte Kayıp Liste” manşetiyle yayımlanır.71</p>
<p class="PNormal">Haberde Fethullah Gülen’in yıllardır Emniyet’te gizli bir örgütlenme yürüttüğü</p>
<p class="PNormal">ancak bu konuya ilişkin kim çalışma yürütürse başının yandığı anlatılıyordu.</p>
<p class="PNormal">Öztürk bu iddiasını o günlerde yürütülen Fethullahçılar soruşturmasının başında</p>
<p class="PNormal">bulunan ekibe yönelik “Telekulak” soruşturmasını ve İstihbarat Dairesi içinde bu</p>
<p class="PNormal">çalışma içinde yer alan Başkan Yardımcısı Âdem Demir’in, Türkbank’ın satışıyla</p>
<p class="PNormal">ilgili patlak veren Korkmaz Yiğit ile Alaattin Çakıcı arasındaki skandal telefon</p>
<p class="PNormal">konuşmalarının kasetini CHP’li Fikri Sağlar’a sızdırmak suçlamasıyla görevden</p>
<p class="PNormal">alınmasını örnekleyerek verir. Haber şöyledir:</p>
<p class="PNormal">“…Emniyet içinde büyük bir güç odağı haline gelen Fethullahçı grupların, daha</p>
<p class="PNormal">önce hazırlanan ‘Fethullahçı Emniyet Mensupları Listesi’ni ‘yok ettikleri’ ortaya</p>
<p class="PNormal">çıktı. Fethullahçılarla ilgili çalışma yürüten personelin ise atılan ‘iftiralar’ sonucu</p>
<p class="PNormal">birer birer pasif görevlere çekilmesi dikkat çekti. Ankara Emniyeti’nde Fethullahçı</p>
<p class="PNormal">gruplarla ilgili çalışmayı yürütenler ‘telefonları dinliyor’ gerekçesiyle açığa</p>
<p class="PNormal">alınırken, aynı konuda çalışma yürüten Başkomiserlerden Mehmet Çorum Sinop’a,</p>
<p class="PNormal">Aydın Ergül Ardahan’a, Aydın Batu Giresun’a, Mehmet Aslan Osmaniye’ye geçici</p>
<p class="PNormal">görevli gönderildi. Fethullahçı kadrolaşma konusunda çalışma yapan personelden</p>
<p class="PNormal">sorumlu İstihbarat Dairesi Başkan Yardımcısı Adem Demir ise, Türkbank’ın</p>
<p class="PNormal">satışıyla ilgili olarak işadamı Korkmaz Yiğit ile Baba Alaattin Çakıcı arasındaki</p>
<p class="PNormal">telefon konuşmaları kasetini CHP’li Fikri Sağlar’a sızdırdığı bilgisinin dönemin</p>
<p class="PNormal">Başbakanı Mesut Yılmaz’a bildirilmesi üzerine bu görevden alındı. Demir, Star’a</p>
<p class="PNormal">‘Hiçbir ilgim olmamasına rağmen kaset olayı benim üzerime yıkıldı. Ne zaman ‘bu</p>
<p class="PNormal">sümüklü hocanın peşinden gidiyorsunuz?’ sözü ağzımdan çıktı, ondan sonra</p>
<p class="PNormal">olanlar oldu, dedi.</p>
<p class="PNormal">Emniyet içinde ‘Fethullahçı kadrolaşma’ ile ilgili olarak 1992 yılında başlatılan</p>
<p class="PNormal">soruşturma kapsamında, Emniyet içindeki ‘Fethullahçı kadro’larla ilgili olarak</p>
<p class="PNormal">hazırlanan listenin kayıp olduğu ortaya çıktı. Ankara Emniyet Müdürlüğü’nün</p>
<p class="PNormal">71 Star Gazetesi, 21 Haziran 1999</p>
<p class="PNormal">116</p>
<p class="PNormal">çalışması sırasında aranan liste, ne Ankara Emniyeti’nde ne de İstihbarat</p>
<p class="PNormal">Dairesi’nde bulunabildi. Uzun süren bir çalışma sonucu hazırlanan listenin izine</p>
<p class="PNormal">Ankara DGM’de rastlanıldı. Arşivden çıkarılan dosya güncelleştirildi. Üst</p>
<p class="PNormal">makamlara sunulan dosyada, İstihbarat Dairesi tarafından ‘incelenmesi’ için</p>
<p class="PNormal">Ankara Emniyeti’ne gönderilenler üzerinde yapılan çalışma ile 1992 yılındaki</p>
<p class="PNormal">listenin de bulunduğu, ayrıca üzerinde çalışma yapılanlarla ilgili de ‘önbilgi’</p>
<p class="PNormal">verildiği öğrenildi. Fethullahçılarla ilgili 1992 yılında soruşturmayı yürüten Polis</p>
<p class="PNormal">Başmüfettişleri Dr. Nihat Dündar ile İzzet Sezgin Şenel’i yıldırmak için de</p>
<p class="PNormal">soruşturma aşamasında ciddi komplolara girişildiği ortaya çıktı. Müfettişlerin</p>
<p class="PNormal">soruşturma raporunu ‘yanlı’ hazırladıkları gerekçesiyle haklarında Ankara</p>
<p class="PNormal">Cumhuriyet Başsavcılığı’na suç duyurusunda bulunulduğu, daha sonra</p>
<p class="PNormal">soruşturmayı yapan müfettişlerle ilgili soruşturma açıldığı ve bu soruşturma</p>
<p class="PNormal">sonucu iki müfettişin ‘tarafsız’ bir biçimde dosyayı hazırladıkları yolunda rapor</p>
<p class="PNormal">düzenlendi. Emniyet arşivinde bulunamayan listede yer alanların bir kısmının</p>
<p class="PNormal">halen etkili görevlerde bulunduğu bildirildi. Bunlar arasında Prof. Dr. A. Ş.’ın72</p>
<p class="PNormal">Refahyol Hükûmeti döneminde Kültür Bakanlığı Müsteşar Yardımcılığı görevine</p>
<p class="PNormal">getirildiği bildirildi. Listede yer alan S. T.’nun halen Şanlıurfa Emniyet Müdürü, A.</p>
<p class="PNormal">T.’in Yozgat Emniyet Müdür Yardımcılığı, M. B.’ın Fransa’da emniyet irtibat</p>
<p class="PNormal">görevlisi olduğu, M. K.’ın Terör Şubesi’nde grup amiri, M.Ç.’in Asayiş Şubesi’nde,</p>
<p class="PNormal">Y. Ç.’nın ise İstihbarat Dairesi’nde özel kalemde görevli olduğu öğrenildi. Ankara</p>
<p class="PNormal">Emniyet Müdürlüğü’nün İstihbarat Dairesi’ne gönderdiği yazıda Fethullahçı 6</p>
<p class="PNormal">kişinin kilit görevlerde bulunduğuna dikkat çekildiği bildirildi. Ünlü</p>
<p class="PNormal">istihbaratçılardan Âdem Demir de Fethullahçı grubun komplolarının kurbanı</p>
<p class="PNormal">oldu... İstihbarat Dairesi’ndeki Fethullahçı gruplarla ilgili çalışma yaptığı bir</p>
<p class="PNormal">dönemde, ‘kaset sızdırılması’ ile ilgili olarak görevinden alınan Âdem Demir’in,</p>
<p class="PNormal">görevinden niçin alındığına ilişkin yazısının gerekçesinde ise bu belirtilmedi.</p>
<p class="PNormal">Demir’in uzaklaştırılmasıyla 4 bin personeli bulunan İstihbarat Dairesi içindeki</p>
<p class="PNormal">Fethullahçı gruplara yönelik çalışma da yarım kaldı.”</p>
<p class="PNormal">Kritik görevlerde tutulmaları sakıncalı emniyetçiler</p>
<p class="PNormal">Haber üzerine açılan bu yeni soruşturmanın raporu, Ergenekon davasının ilk</p>
<p class="PNormal">iddianamesinin ek delil klasörleri arasında bulunuyordu. Ergenekon sanıklarından</p>
<p class="PNormal">Ergün Poyraz’da ele geçirilenlerin yer aldığı 41 numaralı ek delil klasöründe yer</p>
<p class="PNormal">alan soruşturma raporunun altında Mülkiye Müfettişleri Refik Ali Uçarcı, Mithat</p>
<p class="PNormal">Dumanlı, Candan Eren ve İlhan Aydın Erbul’un imzaları bulunuyordu. 1992</p>
<p class="PNormal">72 10 Kasım 1996′da “inancımıza saygı duyulmadığı bir dönemde, içim kan ağlayarak bugünkü törenlere katıldım”</p>
<p class="PNormal">sözleriyle ünlenen Kayseri Eski Belediye Başkanı Refah Partili Şükrü Karatepe hakkında DGM’nin bilirkişi olarak</p>
<p class="PNormal">atadığı Prof. Dr. A. Ş., Karatepe’yi aklayan bir rapora imza atanlar arasındaydı.</p>
<p class="PNormal">117</p>
<p class="PNormal">yılında Ankara DGM’ye gönderilen fezlekelerle ilgili takipsizlik kararı</p>
<p class="PNormal">verilmesinin yanlış olduğu da belirtilen 19 Temmuz 1999 tarihli raporda sicil affına</p>
<p class="PNormal">dayanılarak zanlılar hakkında idari ceza verilmemesinin de doğru olmadığı</p>
<p class="PNormal">vurgulanıyor. Sicil affıyla sözkonusu personelin şikâyeti arasında 53 günlük fark</p>
<p class="PNormal">olduğunu belirten müfettişler, bu kararı veren Yüksek Disiplin Kurulu üyeleri</p>
<p class="PNormal">hakkında açılması gereken soruşturmanın da zaman aşımına girdiği tespitinde</p>
<p class="PNormal">bulunuyor.</p>
<p class="PNormal">Sözkonusu rapor, haklarında 1992’de soruşturma açılan ve hukuka aykırı biçimde</p>
<p class="PNormal">adli ve idare ceza almaktan kurtulan bazıları Polis Akademisi’nde görevli öğretim</p>
<p class="PNormal">üyelerinin de aralarında bulunduğu 88 emniyet personelinin tamamı hakkında bir</p>
<p class="PNormal">araştırma ve değerlendirme yapma imkânı bulunmadığı ancak kritik mevkilerde</p>
<p class="PNormal">bulunanların 1999’da hangi görevlerde olduğunu anlatarak başlıyor. İ.Y.T., A.Ş.,</p>
<p class="PNormal">R.F., B.C., A.E., A.K., H.İ.O, R.K.’nin Polis Akademisinde öğretim üyesi A.T.’nin</p>
<p class="PNormal">de yine akademide emniyet amiri olduğu belirtilen raporda diğer görevliler de şöyle</p>
<p class="PNormal">sıralandı:</p>
<p class="PNormal">C.M.: KOM Daire Başkanlığında, Araştırma ve Değerlendirme Şube Müdür</p>
<p class="PNormal">Yardımcısı,</p>
<p class="PNormal">Ö.Ç.: Sivas Emniyet Müdürlüğünde görevli iken KOM Daire Başkanlığı emrine</p>
<p class="PNormal">atanan komiser.</p>
<p class="PNormal">Y.K.: Mardin Emniyet Müdürlüğünde görevli iken KOM Daire Başkanlığına</p>
<p class="PNormal">atanan komiser.</p>
<p class="PNormal">M.Z.A.: KOM Daire Başkanlığı Narkotik Şube Müdürlüğü İstatistik Büro</p>
<p class="PNormal">amirliğinde görevli komiser.</p>
<p class="PNormal">N.Y.: Terörle Mücadele ve Harekât Daire Başkanlığında (TEMÜH) görevli iken</p>
<p class="PNormal">Hatay Emniyet Müdürlüğüne atanan emniyet amiri.</p>
<p class="PNormal">S.G.: TEMÜH Sağ Terörle Mücadele Şube Müdürlüğü, İrticai Faaliyetler Büro</p>
<p class="PNormal">Amiri olarak görevli başkomiser.</p>
<p class="PNormal">İ.L.: TEMÜH Psikolojik Harekât Şube Müdürlüğü Araştırma ve Koordinasyon</p>
<p class="PNormal">Büro Amirliğinde görevli komiser.</p>
<p class="PNormal">R.K.: TEMÜH kadrosunda Genel Müdür konut korumada görevli komiser.</p>
<p class="PNormal">A.Y: Özel Harekât Dairesi Başkanlığı kadrosunda olup halen Makedonya Üsküp’te</p>
<p class="PNormal">misyon korumasında görevli komiser.</p>
<p class="PNormal">O.Ö.: Asayiş Daire Başkanlığında Ruhsat İşleri Av Sporları ve İthal Silahlar Büro</p>
<p class="PNormal">Amiri olarak görevli komiser.</p>
<p class="PNormal">Raporda, geçmiş soruşturmada adı geçen bu rütbeli Emniyetçilerle ilgili, “İsnat</p>
<p class="PNormal">edilen suçun suçun vahameti ve bunun soruşturma dosyasındaki tanık ve</p>
<p class="PNormal">müracaatçı ifadelerine göre sübuta erdiğine ilişkin polis başmüfettişinin tespit</p>
<p class="PNormal">ettiği bu personelin mensup oldukları örgütlenme ile ilgili olarak son zamanlarda</p>
<p class="PNormal">kamuoyunda ortaya atılan ve tartışılan iddialar dikkate alındığında bu personelin</p>
<p class="PNormal">halen bulundukları kritik görevlerde tutulmaları sakıncalıdır” denildi.</p>
<p class="PNormal">118</p>
<p class="PNormal">Müfettişler hukuksuzluğu tespit etti</p>
<p class="PNormal">1999 raporunda, polis müfettişlerinin 1992’deki fezlekelerinde adları geçen</p>
<p class="PNormal">emniyet personeline yöneltilen Terörle Mücadele Kanunu’nun (TMK) 1. Maddesi</p>
<p class="PNormal">uyarınca, “TC anayasasında belirtilen Cumhuriyetin niteliklerini, siyasi, hukuki,</p>
<p class="PNormal">sosyal, laik, ekonomik düzenini değiştirme Türkiye devletinin ve Cumhuriyetinin</p>
<p class="PNormal">varlığını tehlikeye düşürmek” ve “Görevlerini yerine getirirken siyasi düşünce,</p>
<p class="PNormal">felsefi inanç, din ve mezhep ayrımı yapmak, emniyet mensupları arasında bu yola</p>
<p class="PNormal">ayrım yapıcı tutum ve davranışlarda bulunmak” suçlamalarının tanık beyanları ile</p>
<p class="PNormal">sabit olduğunun anlaşıldığı belirtilerek adli yönden Ankara DGM’ye suç</p>
<p class="PNormal">duyurusunda bulunulduğu, idari yönden de Emniyet Örgütü Disiplin Tüzüğü’nün</p>
<p class="PNormal">8/1. Maddesine göre soruşturma açılması gerektiğinin belirtildiği anlatıldı. Ancak</p>
<p class="PNormal">fezlekelerle ilgili Ankara DGM’nin 14 Ekim 1992 tarih ve 92/10439 sayılı</p>
<p class="PNormal">kararında 163. Maddenin kaldırılmasından yola çıkarak takipsizlik verdiği</p>
<p class="PNormal">anımsatılarak, “...Müfettişin adli yönden işlem teklifinde ‘Ankara Emniyet</p>
<p class="PNormal">Müdürlüğünce yapılacak operasyonlar sonrasında fiil ve davranışlarına uyan</p>
<p class="PNormal">TMK’ye göre suç duyurusunda bulunulması’ talep edilmektedir... Yukarıda da</p>
<p class="PNormal">belirtildiği gibi Ankara DGM Cumhuriyet Başsavcılığı konuyu dar kapsamlı olarak</p>
<p class="PNormal">ve fezlekede talep eden hususa hiç değinmeden sadece 3713 sayılı kanunun 23.</p>
<p class="PNormal">maddesi ile TCK’nin 163. Maddesinin yürürlükten kaldırıldığı ve bu nedenle</p>
<p class="PNormal">ortada suç olmadığından bahisle takipsizlik kararı tesis etmiştir. Kanaatimizce</p>
<p class="PNormal">DGM Cumhuriyet Başsavcılığı kendisine intikal eden fezlekede talep edildiği üzere</p>
<p class="PNormal">konuyu 3713 sayılı TMK çerçevesinde ele alıp soruşturmasını bu çerçevede</p>
<p class="PNormal">tamamladıktan sonra yapılacak işlem konusundaki kararını 3713 sayılı kanunun 1.</p>
<p class="PNormal">maddesi hükmünü esas alarak tesis etmesi gerekirdi. Şayet bu düşünce ile hareket</p>
<p class="PNormal">edilmiş olsa idi belki de yapılacak operasyonlar sonucu hem adı geçen şahıslar,</p>
<p class="PNormal">hem de mensup oldukları iddia edilen örgütsel faaliyetin amaç ve stratejisi</p>
<p class="PNormal">hakkında bilgi toplamak mümkün olur ve bugün dahi devam eden iddia ve</p>
<p class="PNormal">soruşturmalar ortadan kaldırılmış olurdu. Bu açıdan bakıldığında yapılan</p>
<p class="PNormal">işlemlerin eksik ve yetersiz olduğu kanaatine varılmıştır” denildi.</p>
<p class="PNormal">Müfettişler raporlarında Ankara DGM Cumhuriyet Başsavcılığının aynı konuyla</p>
<p class="PNormal">ilgili yapılan ikinci suç duyurusuyla ilgili de14 Ekim 1992 tarihli bir önceki kararı</p>
<p class="PNormal">anımsatarak 20 Mart 1998’de yeniden takipsizlik kararı verdiğini belirtti.</p>
<p class="PNormal">Müfettişler, verilen her iki takipsizlik kararının da öne sürülen suç bağlamında bir</p>
<p class="PNormal">illegal faaliyetin olup olmadığının araştırılması ve onun sonucuna göre karar</p>
<p class="PNormal">verilme niteliğini taşımadığını vurguladıkları raporlarında idari yönden yapılan</p>
<p class="PNormal">işlemleri de değerlendirme konusu yaptı. 7 Eylül 1992’de Personel Daire</p>
<p class="PNormal">Başkanlığının fezlekeli tahkikat evrakının disiplin yönünden gereği yapılmak üzere</p>
<p class="PNormal">Hukuk Müşavirliğine gönderildiği ve EGM Yüksek Disiplin Kurulunun da 7 Ocak</p>
<p class="PNormal">119</p>
<p class="PNormal">1993 tarihinde karar verdiği belirtildi. Raporda Yüksek Disiplin Kurulu’nun,</p>
<p class="PNormal">“Sanık Emniyet mensupları hakkındaki suçlamalar 18 Haziran 1992 tarihinde kabul</p>
<p class="PNormal">edilip 7 Temmuz 1992 tarihinde yürürlüğe giren 3817 sayılı Disiplin Cezalarının</p>
<p class="PNormal">Affına İlişkin Kanunun 1. maddesiyle af edildiğinden dosyanın işlemden</p>
<p class="PNormal">kaldırılmasına oy birliğiyle karar verilmiştir” denildiği belirtilerek yanlış yapıldığı</p>
<p class="PNormal">şöyle anlatıldı: “Karara mesnet teşkil eden 3817 sayıl kanunun 1. maddesinde, ‘Bu</p>
<p class="PNormal">kanun yürürlüğe girdiği tarihten önce işlenmiş devletin şahsiyetine karşı... suçlar</p>
<p class="PNormal">hariç olmak üzere kanun, tüzük ve yönetmelikler gereğince memurlar ve diğer</p>
<p class="PNormal">kamu görevlileriyle, bu görevlerde bulunmuş olanlar hakkında verilmiş disiplin</p>
<p class="PNormal">cezaları bütün sonuçları ile af edilmiştir. Kanunun yürürlüğe girdiği tarihten önce</p>
<p class="PNormal">işlenen ve af kapsamına giren disiplin cezalarının verilmesini gerektiren fiillerden</p>
<p class="PNormal">dolayı ilgililer hakkında disiplin soruşturma ve kovuşturması yapılmaz, devam</p>
<p class="PNormal">etmekte olan disiplin soruşturma ve kovuşturmaları işlemden kaldırılır, kesinleşmiş</p>
<p class="PNormal">olan disiplin cezaları infaz edilmez’ hükmünün getirildiği görülmektedir.</p>
<p class="PNormal">Buradan da anlaşılacağı üzere Disiplin Cezalarının Affına İlişkin Kanun, devletin</p>
<p class="PNormal">şahsiyetine karşı işlenmiş suçları af kanunu kapsamı dışında bırakmıştır. Polis</p>
<p class="PNormal">başmüfettişinin düzenlediği fezlekenin tarihi 28 Ağustos 1992’dir. Hem 3713 sayılı</p>
<p class="PNormal">TMK’nin hem de 3817 sayılı Disiplin Cezalarının Affına İlişkin Kanunun tarihi bu</p>
<p class="PNormal">rapor tarihinden öncedir. Buna karşın polis başmüfettişi hem TCK 163.</p>
<p class="PNormal">Maddesinin yürürlükten kaldırılmış olduğunu hem de Disiplin Cezalarının Affına</p>
<p class="PNormal">İlişkin Kanunun yürürlüğe girdiğini bilerek fezlekesinin sonuç bölümünü</p>
<p class="PNormal">düzenlediği, getirdiği tekliften anlaşılmaktadır.</p>
<p class="PNormal">Gerçekten de fezlekenin netice ve kanaat bölümünün (a) fıkrasında ilgililer</p>
<p class="PNormal">hakkında TMK’nin 1. maddesinde tanımlanan suçu işlediklerinin sabit olduğundan</p>
<p class="PNormal">bahisle bu çerçevede işlem yapılmasını teklif ederken diğer taraftan da (b)</p>
<p class="PNormal">fıkrasında adları geçen görevlilerin görevlerini yerine getirirken, ‘Siyasi düşünce,</p>
<p class="PNormal">felsefi inanç, din ve mezhep ayrımı yapmak, Emniyet mensupları arasında bu yolla</p>
<p class="PNormal">ayrım yapıcı tutum ve davranışta bulunduklarının’ sübuta erdiğini ifade etmek</p>
<p class="PNormal">suretiyle oluşan disiplin suçunun devletin şahsiyetine karşı işlenen suç niteliği</p>
<p class="PNormal">taşıdığını açık bir şekilde ortaya koymuştur. Yapılan incelemede disiplin cezasının</p>
<p class="PNormal">zamanaşımı süresinin de dolmamış olduğu görülmektedir.</p>
<p class="PNormal">Bu nedenle EGM Yüksek Disiplin Kurulunun yapılan teklif çerçevesinde Emniyet</p>
<p class="PNormal">Örgütü Disiplin Tüzüğü’nün 8/1. maddesi hükmü gereğince ilgililerhakkında lehte</p>
<p class="PNormal">veya aleyhte bir karar oluşturması gerekirdi. Yüksek Disiplin Kurulunun bu konuyu</p>
<p class="PNormal">af kapsamı içinde değerlendirmek suretiyle hassas olan bu konuda bir karar</p>
<p class="PNormal">oluşturmaktan kaçındığı kanaatine varılmıştır.</p>
<p class="PNormal">Diğer taraftan verilecek karar için ilgililerin idari yargı mercileri nezdinde</p>
<p class="PNormal">haklarını arama imkânı bulunduğu değerlendirildiğinde ise Yüksek Disiplin</p>
<p class="PNormal">Kurulunun müfettişin fezlekesinde ki teklifi tartışmaya açmak suretiyle ya suçlanan</p>
<p class="PNormal">kişilerin suçlarının sabitliğine ya da iddiaların sübuta ermediğini tespit ve teyid</p>
<p class="PNormal">120</p>
<p class="PNormal">etmesi gerekirdi. Yüksek Disiplin Kurulunun böyle bir karar alması aslında yasal</p>
<p class="PNormal">görevi yerine getirmemiş olmasından dolayı soruşturmayı gerektirir nitelikte</p>
<p class="PNormal">olmasına karşılık zamanaşımı süresi dolduğundan hali hazırda yapılacak işlem</p>
<p class="PNormal">bulunmamaktadır.”73</p>
<p class="PNormal">Polis Yüksek Öğretim Kanunu değişsin teklifi</p>
<p class="PNormal">Müfettişlerin DGM ve Emniyet Yüksek Disipin Kurulunun aldığı kararların,</p>
<p class="PNormal">suçlananların cesaretlenmelerine ve soruşturmayı yürüten müfettişlerin haklarında</p>
<p class="PNormal">suçlama getirmelerine yol açtığını belirttikleri raporda, “Hatta daha ileri giderek o</p>
<p class="PNormal">tarihteki Polis Akademisi Başkanı ve Eğitim Dairesi Başkanı hakkında da polis</p>
<p class="PNormal">başmüfettişlerince yapılan soruşturmada sanık konumunda olan Akademi öğretim</p>
<p class="PNormal">görevlilerince çeşitli isnatlarda bulunulması imkânı tanınmıştır. Bu nedenle</p>
<p class="PNormal">soruşturma açılmasını sağlayan ve soruşturmayı yapanlar hakkında EGM inceleme</p>
<p class="PNormal">yapmak durumunda kalmış, kişilerin suçlamaların tahkik etmiştir. Bu bile yapılan</p>
<p class="PNormal">tahkikatın yürütülmesine yönelik ilerideki aşamalar için bir engellemenin</p>
<p class="PNormal">doğmasını sağlamış, konunun o gün bitirilememiş olmasından kaynaklanarak bu</p>
<p class="PNormal">gün dahi itham ve spekülasyon konusu olmasına neden olmuştur.</p>
<p class="PNormal">Yukarıda yapılan açıklamaların ışığı altında o tarihte haklarında soruşturma</p>
<p class="PNormal">yapılan personelin tamamı hakkında müfettişliğimizin bu günkü görev onayları</p>
<p class="PNormal">doğrultusunda bir araştırma ve değerlendirme yapma imkânı bulunmamaktadır.</p>
<p class="PNormal">Ancak müfettişliğimizin denetim görevi ifa ettiği birimlerde hali hazırda Emniyet</p>
<p class="PNormal">personeli olarak çalışan rütbeli personele isnat edilen suçun vahameti ve bunun</p>
<p class="PNormal">soruşturma dosyasındaki tanık ve müracaatçı ifadelerine göre sübuta erdiğinde</p>
<p class="PNormal">ilişkin polis başmüfettişinin tespit ettiği bu personelin mensup oldukları örgütlenme</p>
<p class="PNormal">ile ilgili olarak son zamanlarda kamuoyunda ortaya atılan ve tartışılan iddialar</p>
<p class="PNormal">dikkate alındığında bu personelin halen bulundukları kritik görevlerde tutulmaları</p>
<p class="PNormal">her yönden sakıncalı olacaktır” denildi.</p>
<p class="PNormal">Aynı soruşturma kapsamı içinde yer alan Polis Akademisi öğretim görevlilerinin,</p>
<p class="PNormal">3087 sayılı Polis Yüksek Öğretim Kanununun 33. Maddesi (b) fıkrası (3) bendi</p>
<p class="PNormal">uyarınca, “Kadrolu öğretim üyeleri grubunda yer alan personelin istekleri</p>
<p class="PNormal">olmadıkça Polis Akademisi dışındaki bir görevde istihdam edilemezler” hükmü</p>
<p class="PNormal">nedeniyle Akademideki öğretim görevlerine devam ettiklerinin de belirlendiği</p>
<p class="PNormal">vurgulanan raporda, “Bu bağlamda ileride doğabilecek benzeri sorunların</p>
<p class="PNormal">yaşanmaması ve aynı faaliyetlerin devamına meydan verilmesini önlemek</p>
<p class="PNormal">maksadına matuf olarak 3087 sayılı kanunun ilgili maddesindeki söz konusu bent</p>
<p class="PNormal">hükmünün değiştirilmesi zorunluluğu vardır” denildi.</p>
<p class="PNormal">73 Bkz. sayfa 39-40</p>
<p class="PNormal">121</p>
<p class="PNormal">Saral’ların Fethullahçılar soruşturmasının akıbeti</p>
<p class="PNormal">Fethullah Gülen hakkında, “Laik devlet yapısını değiştirerek yerine dini kurallara</p>
<p class="PNormal">dayalı bir devlet kurmak amacıyla yasadışı örgüt kurup bu amaç doğrultusunda</p>
<p class="PNormal">faaliyetlerde bulunmak” suçlamasıyla açılan davanın görüldüğü Ankara 2 Nolu</p>
<p class="PNormal">DGM Savcılığı 24 Aralık 2001’de EGM’ye gönderdiği bir yazıda Teftiş Kurulu</p>
<p class="PNormal">Başkanlığı’nın Aydınlık dergisinde yer alan iddialarla ilgili Cevdet Saral’ın Ankara</p>
<p class="PNormal">Emniyet Müdürü olduğu dönemde Osman Ak ve ekibi tarafından başlatılan</p>
<p class="PNormal">soruşturmanın raporunu istiyordu. Bunun üzerine EGM, Aydınlık dergisindeki</p>
<p class="PNormal">haberin ardından başlatılan Haziran 1999’da sonuçlanan İnceleme Raporu ile o</p>
<p class="PNormal">tarihte halen sürmekte olan soruşturmanın geldiği aşamayı anlatan bir yazıyı</p>
<p class="PNormal">Ankara 2 Nolu DGM’ye gönderdi. Buna göre, Aydınlık’taki haberlerden yola</p>
<p class="PNormal">çıkarak toplam 85 Fethullahçı emniyet personelinin, Personel Daire Başkanlığı ile</p>
<p class="PNormal">Polis Eğitim ve Öğretim Kurumlarında görev yaptıkları iddialarının araştırıldığı</p>
<p class="PNormal">99.60 sayılı inceleme raporunda, “Aydınlık dergisinde çıkan ve ihbar dilekçesinde</p>
<p class="PNormal">isimleri geçen 85 personelden 10 personelin Fethullah Gülen cemaati ile ilgilerinin</p>
<p class="PNormal">bulunmadıkları, iİddialara ilişkin olarak Müfettişliğimizce yapılan çalışma</p>
<p class="PNormal">sırasında söz konusu cemaate mensup oldukları iddia olunan personelin çoğunun</p>
<p class="PNormal">vasıflı, çalışkan ve amirleri tarafından vazgeçilmez eleman oldukları, 85</p>
<p class="PNormal">Personelden bazılarının Fethullah Hoca Cemaati oldukları yolunda tespitlerin</p>
<p class="PNormal">yapıldığı ve bahse konu cemaatin uzun süreden beri Polis Akademisi, Polis Koleji,</p>
<p class="PNormal">Polis Okulları ve bazı merkez birimlerinde yapılanmaya gittikleri kanısına</p>
<p class="PNormal">varıldığı” belirtiliyordu.</p>
<p class="PNormal">İnceleme raporunda ayrıca müfettişlerin talebi üzerine Ankara Emniyet</p>
<p class="PNormal">Müdürlüğü’nün yapmış olduğu çalışma sonucunda da ihbar dilekçesinde yer alan</p>
<p class="PNormal">85 kişinin yanı sıra 132, 262 ve 6 kişilik toplam 400 personelin isim listeleri ile 74</p>
<p class="PNormal">personele ait değerlendirme raporlarının da gönderildiği ve Fethullah Hoca</p>
<p class="PNormal">Cemaatine mensup oldukları belirtildiği de anlatıldı.</p>
<p class="PNormal">İnceleme raporunda, Ankara Emniyet Müdürlüğü’nün yaptığı çalışmalarda,</p>
<p class="PNormal">(Fethullah Gülen cemaatine) mensup Emniyet personelinin toplantı yaptıkları 10</p>
<p class="PNormal">adet ev ile bu evlerde toplantıya katılanların kimliklerinin tespit edilerek</p>
<p class="PNormal">gönderildiği belirtilerek, “Ankara Emniyet Müdürlüğü’nün tespitlerinde de</p>
<p class="PNormal">belirtildiği üzere, Fethullah Gülen ve cemaatinin çok iyi organize olmaları ve</p>
<p class="PNormal">takiye kurallarını mükemmel şekilde uygulamaları sonucu teşkilâtımız içerisindeki</p>
<p class="PNormal">personelin cemaat elemanı olup olmadığının tespiti ve bunların delillendirilmesinin</p>
<p class="PNormal">güç olduğu anlaşılmıştır. Bu sebeple sözkonusu cemaat elemanları oldukları</p>
<p class="PNormal">kanısına varılan ve tarafımızca tespit edilenler ile Ankara Emniyet Müdürlüğü’nün</p>
<p class="PNormal">yaptığı çalışmalar sonucu tespit olunan Fethullah Gülen cemaatine mensup teşkilât</p>
<p class="PNormal">elemanlarımızın toplantı yaptıkları yerler ile buralarda toplantıya katılan</p>
<p class="PNormal">personele ilişkin cezai müeyyide uygulamasını mümkün kılacak adli ve idari</p>
<p class="PNormal">122</p>
<p class="PNormal">soruşturma aşamasına geçebilmek için uygulama birimlerince teknik çalışma</p>
<p class="PNormal">(izleme, operasyon vs.) yapılması sonucu elde edilecek delillere göre tahkikatın</p>
<p class="PNormal">yürütülmesinin daha sağlıklı olacağı ve Ankara Emniyet Müdürlüğü’nün bu konuya</p>
<p class="PNormal">ilişkin yapmış olduğu çalışmalarının sürdürülmesinde ve bu hususta yurt genelinde</p>
<p class="PNormal">yapılacak çalışmaların İDB’ce koordine edilmesinde ve belirtilen çalışmalara</p>
<p class="PNormal">işlerlik kazandırılmasında yarar görümektedir” denildi.</p>
<p class="PNormal">3 yılda bitirilemeyen soruşturma</p>
<p class="PNormal">Ankara 2 Nolu DGM’ye gönderilen yazıda göre polis müfettişlerinin inceleme</p>
<p class="PNormal">raporunun ardından Teftiş Kurulu Başkanlığı’nın açtığı soruşturmanın da halen</p>
<p class="PNormal">devam ettiği belirtiliyordu. Yani Ocak 1999’da açılan bir soruşturma neredeyse 3</p>
<p class="PNormal">yıl geçmesine karşın halen bitirilememişti. EGM’nin yazısında bitirilemeyen bu</p>
<p class="PNormal">soruşturmaya ilişkin, görevli Mülkiye Başmüfettişleri tarafından düzenlenen 30.</p>
<p class="PNormal">Aralık 1999 tarihli 48/32 ve 3/81 sayılı inceleme ve soruşturma raporunda yer alan</p>
<p class="PNormal">tespitlerin DGM’ye gönderilmesiyle yetinildi. Buna göre, ilk inceleme raporunda</p>
<p class="PNormal">ismi yer alan personelden 40’ı ile yukarıda bahsettiğimiz 1992’de yürütülen</p>
<p class="PNormal">soruşturmada da adları bulunan 65 Emniyetçinin Fethullah Gülen cemaati ile</p>
<p class="PNormal">ilişkileri olduğu ya da sempati duydukları kanaatine varıldığı belirtiliyordu.</p>
<p class="PNormal">DGM’ye gönderilen yazıda ayrıca müfettişlerin, “Öncelikle Emniyet Teşkilâtının</p>
<p class="PNormal">Personel, İstihbarat ve Eğitim Kurumları gibi hassas birimlerinde istihdamlarının</p>
<p class="PNormal">önlenmesi, sözkonusu personelin durumlarının tam olarak tespiti ve ayrıca adli ve</p>
<p class="PNormal">idari soruşturma açılması için uygulama birimlerince operasyonel faaliyetlerin</p>
<p class="PNormal">icra edilmesinin, teknik izleme çalışmalarının yürütülmesinin ve tüm bunların</p>
<p class="PNormal">sonucunda elde edilecek deliller çerçevesinde işlem yapılmasının gerektiği”</p>
<p class="PNormal">yolunda görüş belirtmeleri üzerine, gerekli işlemlerin yapılması amacıyla ilgili</p>
<p class="PNormal">birimlere bilgi verildiği anlatılarak çalışmaların halen sürdüğü yazıyordu.</p>
<p class="PNormal">Emniyet Genel Müdürlüğü Ankara 2 Nolu DGM’den konunun gizli kalması</p>
<p class="PNormal">gerektiğini de şu nedenle istiyordu: “Bahse konu Polis Başmüfettişi Ahmet Saraç ve</p>
<p class="PNormal">arkadaşları tarafından düzenlenen 22.06.1999 gün ve (126) 99/60 sayılı inceleme</p>
<p class="PNormal">raporu ve eklerinin, bu konularla ilgili olarak halen devam etmekte olan ‘Çok</p>
<p class="PNormal">Gizli’ gizlilik dereceli çalışmalara ait olması, bu çalışmaların teşkilât personeline</p>
<p class="PNormal">yönelik olması, bu bilgilerin herhangi bir şekilde kamuoyuna yansıması halinde bu</p>
<p class="PNormal">çalışmaların zarar göreceği, kurumumuzun yıpratılacağı, ayrıca bu konuda</p>
<p class="PNormal">hakkında inceleme ve araştırma yapılan personele ilişkin iddiaların asılsız çıkması</p>
<p class="PNormal">halinde, personelin manevi şahsiyetinin zedeleneceği ve kurum aleyhine dava açma</p>
<p class="PNormal">hakkı kazanacağı düşünülmektedir. Konunun bu kapsamda değerlendirilerek, bu</p>
<p class="PNormal">bilgilerin gizliliğinin korunmasını ve verilen bilgilerin yetersiz olması halinde ek</p>
<p class="PNormal">bilgilerin verilebileceği hususunu takdirlerinize arz ederim.”</p>
<p class="PNormal">123</p>
<p class="PNormal">Emniyet içindeki Fethullahçılık soruşturmasını yürütürken bir anda Telekulak</p>
<p class="PNormal">soruşturmasıyla haklarında dava açılan 38 emniyetçiden biri olan Osman Ak</p>
<p class="PNormal">duruşmalarda, “Bu soruşturma, sonunda soruşturanın soruşturulmasına</p>
<p class="PNormal">dönüşmüştür. Fethullahçı olduğuna inandığım meslektaşlarım şu anda önemli</p>
<p class="PNormal">görevlerde. Bizden sonra Fethullahçılık soruşturmanın örtbas edildiği</p>
<p class="PNormal">kanaatindeyim” diyordu. Emniyetteki Fethullahçı örgütlenme soruşturmasının 3.</p>
<p class="PNormal">yılını doldururken halen bitiril(e)memiş olması da Osman Ak’ın, “Bizden sonra</p>
<p class="PNormal">Fethullahçılık soruşturmanın örtbas edildiği kanaatindeyim” iddiasını haklı</p>
<p class="PNormal">çıkarıyordu. EGM’nin, Ankara 2 Nolu DGM’ye gönderdiği yazısında,</p>
<p class="PNormal">soruşturmanın bitirilememesi bir yana çok düşündürücü başka bulgular da vardı</p>
<p class="PNormal">aslında. Her şeyden önce, “İlk inceleme raporunda ismi yer alan personelden 40’ı</p>
<p class="PNormal">ile 1992’de yürütülen soruşturmada da adları bulunan 65 Emniyetçinin Fethullah</p>
<p class="PNormal">Gülen cemaati ile ilişkileri olduğu ya da sempati duydukları kanaatine varıldığı”</p>
<p class="PNormal">denilerek Emniyet Teşkilâtı içinde Fethullahçı adıyla bilinen yasadışı bir</p>
<p class="PNormal">kadrolaşmanın olduğu resmen kabul edilmiş oluyordu. Ama bir yandan da,</p>
<p class="PNormal">“İddialara ilişkin olarak Müfettişliğimizce yapılan çalışma sırasında söz konusu</p>
<p class="PNormal">cemaate mensup oldukları iddia olunan personelin çoğunun vasıflı, çalışkan ve</p>
<p class="PNormal">amirleri tarafından vazgeçilmez eleman olduklarından bahsedilmektedir”</p>
<p class="PNormal">denilmesi cemaatçi personelin korunduğunun da kanıtıydı. Ergenekon</p>
<p class="PNormal">soruşturmalarında ne cevval olduğu ortaya çıkan polis teşkilatının konu kendi</p>
<p class="PNormal">personelini hem de Fethullahçı oldukları öne sürülenleri soruşturmaya geldiğinde</p>
<p class="PNormal">trajikomik bir şekilde basiretleri bağlanıyordu. DGM’ye gönderilen yazıda,</p>
<p class="PNormal">“Ankara Emniyet Müdürlüğü’nün tespitlerinde de belirtildiği üzere, Fethullah</p>
<p class="PNormal">Gülen ve cemaatinin çok iyi organize olmaları ve takiye kurallarını mükemmel</p>
<p class="PNormal">şekilde uygulamaları sonucu teşkilâtımız içerisindeki personelin cemaat elemanı</p>
<p class="PNormal">olup olmadığının tespiti ve bunların delillendirilmesinin güç olduğu anlaşılmıştır”</p>
<p class="PNormal">denildiğini gören savcılar da sanırız ki bir cemaatin değil de bir ülkenin istihbarat</p>
<p class="PNormal">birimlerinin araştırıldığını düşünmüş olmalılar.74</p>
<p class="PNormal">Saral ve ekibine ne yetki ne görev verilmiş</p>
<p class="PNormal">Saral ve ekibinin başlattığı soruşturma henüz bimemişti ama konuyla ilgili bir</p>
<p class="PNormal">inceleme raporu ortaya çıkmıştı. Bu belgede yine Ergenekon’un ilk iddianamesinin,</p>
<p class="PNormal">Ergun Poyraz’la ilgili delil klasörlerinin içinde yer alıyordu. Polis Başmüfettişleri</p>
<p class="PNormal">Ahmet Saraç, Mustafa Maktav ve Özgül Ezer’in imzasını taşıyan raporda</p>
<p class="PNormal">incelemenin Aydınlık dergisinde 10 Ocak 1999’da yayımlanan haberin yanı sıra</p>
<p class="PNormal">aynı iddiaları içeren bir ihbar mektubunun da Teftiş Kurulu Başkanlığı’na</p>
<p class="PNormal">gönderilmesi üzerine başlatıldığı belirtiliyordu. Söz konusu iddiaların yanı sıra</p>
<p class="PNormal">74 Necip Hablemitoğlu’nun Köstebek isimli kitabından yararlanılmıştır</p>
<p class="PNormal">124</p>
<p class="PNormal">Saral ve ekibinin yürüttüğü incelemeler sonucu isimleri belirlenen 528 personelin</p>
<p class="PNormal">Fethullah Gülen cemaatiyle ilişkisi olduğuna yönelik iddiaların da incelenip</p>
<p class="PNormal">araştırıldığı belirtilen raporun sonuç bölümünde suçlanacak kimse olmadığı</p>
<p class="PNormal">belirtilerek Emniyet içinde Fethullahçı bir örgütlenmenin olmadığı kanaatine</p>
<p class="PNormal">varıldığı vurgulanıyordu: “Yapılan soruşturmalar neticesinde iddiaları teyit edici</p>
<p class="PNormal">somut bir gelişme kaydedilememiş, ismi geçen personele ve Fethullah Gülen</p>
<p class="PNormal">grubuna yönelik tüm istihbarat metot ve teknikleri kullanılmak suretiyle yaptırılan</p>
<p class="PNormal">özel tahkikatlar çerçevesinde emniyet teşkilatı içerisinde Fethullahçı bir örgütlenme</p>
<p class="PNormal">ve yapılanmanın olduğuna ilişkin herhangi bir tespit yapılamamıştır.” Raporda</p>
<p class="PNormal">Cevdet Saral ve Osman Ak ile görevlendirdiği ekibin, yetkili makamlar tarafından</p>
<p class="PNormal">emir ve yetki verilmediği halde kendi başlarına inceleme ve soruşturma yürüttüğü</p>
<p class="PNormal">belirtilerek, “Yürütülen çalışmanın dosya içeriğinde hukuken geçerli olabilecek</p>
<p class="PNormal">delil niteliğinde hiçbir belge ve dokümana da rastlanılmamıştır” denildi. Saral ve</p>
<p class="PNormal">Ak’ın yanı sıra çalışmayı yürüten Ersan Dalman, Zafer Aktaş ve bu raporun</p>
<p class="PNormal">hazırlanmasında kusurlu olarak görev alan diğer personel hakkında da adli ve idari</p>
<p class="PNormal">yönden soruşturma açılıp ceza verildiği de anlatıldı.</p>
<p class="PNormal">Rapora göre, konuyla ilgili incelemelerde Emniyet Müdürlüğü Daire Başkanlıkları,</p>
<p class="PNormal">İl Emniyet Müdürlükleri, Polis Akademisi, Polis Koleji ile Polis Meslek</p>
<p class="PNormal">Yüksekokulları, Koruma Müdürlükleri ve Polisevi Müdürlüğü mercek altına</p>
<p class="PNormal">alınmıştı. Aydınlık dergisinde çıkan haber ve Teftiş Kurulu Başkanlığı’na</p>
<p class="PNormal">gönderilen aynı içerikteki ihbar mektubuna göre isimleri belirlenen 62’si Ankara’da</p>
<p class="PNormal">kalanı çeşitli illerde görevli 82 Emniyet mensubu hakkında İDB ve bağlı il</p>
<p class="PNormal">İstihbarat Şube Müdürlüklerince de araştırma yapıldığı anlatılan raporda,</p>
<p class="PNormal">“Ankara’da görevli olanlardan 10’u ile diğer illerde görevli 20 Emniyet</p>
<p class="PNormal">mensubunun Fethullah Gülen cemaatiyle bağlantılarının bulunamadığı tespit</p>
<p class="PNormal">edildi” denildi. Raporda, Ankara Emniyet Müdürlüğü’nün diğer 52 personelle ilgili</p>
<p class="PNormal">herhangi bir bilgi verilmediği belirtilerek, sözkonusu isimlerin dışında kalan ve 132</p>
<p class="PNormal">emniyet personelini kapsayan bir listeyi daha Teftiş Kurulu Başkanlığı’na</p>
<p class="PNormal">gönderdiği de vurgulandı.</p>
<p class="PNormal">528 polis soruşturuldu sadece 14’ü şüpheli çıktı</p>
<p class="PNormal">Raporda, daha önce açılmış başka soruşturmalara ilişkin bilgi, belge ve raporlardan</p>
<p class="PNormal">faydalanıldığı belirtilerek Emniyetin çeşitli birimlerinde görevli toplam 528 kişilik</p>
<p class="PNormal">listede bulunan personelin incelemeye tabu tutulduğu belirtilerek, “Listede yer alan</p>
<p class="PNormal">personel hakkında Fethullah Gülen cemaatiyle ilgilerinin olup olmadığına ilişkin</p>
<p class="PNormal">İDB’nın yaptırdığı tahkikat sonunda A.K., A.O.K., B.E., C.B., F.S., H.B.E., K.K.,</p>
<p class="PNormal">M.T., R.S., S.T., S.E., T.N.Ç., T.T., ve Y.A. isimli 14 personel hakkında somut</p>
<p class="PNormal">tespitler yapılamamış olmakla birlikte Fethullah Gülen cemaati veya dini gruplarla</p>
<p class="PNormal">ilişkili olabilecekleri şeklinde değerlendirmelerde bulunulmuş, kalan 514’ü</p>
<p class="PNormal">125</p>
<p class="PNormal">hakkında ise Fethullah Gülen cemaati ile irtibatlı olduklarına dair herhangi bir</p>
<p class="PNormal">tespit yapılamadığı, bunlar arasında bir kısmının dindar yapıda olmakla birlikte</p>
<p class="PNormal">herhangi bir oluşuma eğilimli olmadıkları, bir kısmının sosyal demokrat düşünce</p>
<p class="PNormal">yapısına sahip oldukları, bir kısmının ise süfli bir yaşam sergilediği şeklinde</p>
<p class="PNormal">değerlendirilen bilgilerin 24 Kasım 1999 gün ve 15853 sayılı yazı ile Mülkiye</p>
<p class="PNormal">Müfettişliğine bildirilmiştir” denildi.</p>
<p class="PNormal">Raporda, Ankara İstihbarat Şube Müdürlüğü’nce hazırlanan 132 kişilik listede adı</p>
<p class="PNormal">geçen bazı üst düzey rütbeli Emniyet personelinin, bu çalışmayı yürüten Cevdet</p>
<p class="PNormal">Saral, Osman Ak, Ersan Dalman, Zafer Aktaş ve kusurlu olarak görev alan diğer</p>
<p class="PNormal">personel hakkında, “Görevli olmadıkları halde, görevlerini kötüye kullanarak kin</p>
<p class="PNormal">ve garezen hakkında kasıtlı olarak yapılan yalan yanlış bilgilerle Fethullahçı</p>
<p class="PNormal">diyerek rapor tanzim edip, makama yazı yazmak suretiyle iftira etmek”</p>
<p class="PNormal">suçlamasıyla haklarında adli ve idari soruşturma açılması için şikâyetçi oldukları da</p>
<p class="PNormal">belirtildi.</p>
<p class="PNormal">Raporda, bu şikâyet üzerine açılan soruşturma sonunda, görevlendirilen Polis</p>
<p class="PNormal">Başmüfettişleri Hasan Eryılmaz ve Selim Akyıldız tarafından düzenlenen 24 Nisan</p>
<p class="PNormal">2000 gün ve 2000/22 sayılı fezlekeli tahkikat evrakında şunların yazdığı belirtildi:</p>
<p class="PNormal">“Yetkili makamlarca müştekiler için Ankara Emniyet Müdürlüğü İstihbarat Şube</p>
<p class="PNormal">Müdürlüğü’ne verilmiş bir araştırma emri bulunmamaktadır. Fethullahçı olduğu</p>
<p class="PNormal">iddia edilerek hazırlanan 132 kişilik liste, 22 il emniyet müdürlüğü, 8 değişik ildeki</p>
<p class="PNormal">polis okulları ve EGM’ye bağlı değişik daire başkanlıklarını kapsamakta olup</p>
<p class="PNormal">Ankara İstihbarat Şube Müdürlüğü’nün bu illerdeki personel hakkında araştırma,</p>
<p class="PNormal">soruşturma, rapor verme vb. yapma yetkileri bulunmamaktadır. Bununla birlikte</p>
<p class="PNormal">hazırlanan listedeki bilgilerle, yetkili makamlardan alınan bilgiler çelişmektedir.</p>
<p class="PNormal">Dolayısıyla yetkili makamların bilgilerine itibar edilmesi gerekmektedir.</p>
<p class="PNormal">Listede yer alan isimler, herhangi bir istihbari çalışmada bulunulmaksızın tespit</p>
<p class="PNormal">edilmiş, bazı personel daha sonradan listeye dâhil edilmiştir. Raporun</p>
<p class="PNormal">hazırlanmasında görevlendirilen personel konuyla ilgili birim olan C bürosunda</p>
<p class="PNormal">(İstihbarat Şubesi) görevli personel olmayıp, konu hakkında bilgisiz ve birikimsiz</p>
<p class="PNormal">personelden seçilmiştir. Dosya içeriğinde hukuken geçerli olabilecek delil</p>
<p class="PNormal">niteliğinde hiçbir belge ve dokümana rastlanılmamıştır.</p>
<p class="PNormal">Sanıklardan Osman Ak, Ersan Dalman ve Zafer Aktaş istihbarat tekniği açısından</p>
<p class="PNormal">hiçbir anlam ifade etmeyen ham haber niteliğindeki bilgilerden hareketle birçok</p>
<p class="PNormal">personel hakkında ‘Fethulahçıdır’ diye rapor tanzim etmişlerdir. İddia konusu</p>
<p class="PNormal">hususların bir anlam ifade edebilmesi için gerekli olan; yardımcı istihbarat</p>
<p class="PNormal">elemanları, takip-tarassut teknik dinleme vb. istihbarat yöntemleri ile teyit edilerek,</p>
<p class="PNormal">iltisakları ve suç unsurlarının tespiti ile kıymetlendirilmesi cihetine gidildikten</p>
<p class="PNormal">sonra bu çalışmaların formlara geçirilerek asılları ile birlikte İDB’na</p>
<p class="PNormal">gönderilmeleri gereklidir. Ancak bu çalışmaların hiçbiri yapılmamıştır…</p>
<p class="PNormal">126</p>
<p class="PNormal">Teşkilat içerisindeki tüm irticai örgüt ve yapılanmalara karşı yetili makamdan</p>
<p class="PNormal">alınan Planlı İstihbarat Operasyonu dâhilinde, belirli bir zaman diliminde İDB’nın</p>
<p class="PNormal">koordinesiyle, yetki sınırları aşılmadan ve hiyerarşi göz önünde bulundurularak,</p>
<p class="PNormal">istihbarat usül ve metotları kullanılmak suretiyle tüm illerde operasyon</p>
<p class="PNormal">yapılmasının uygun olacağı kanaatine varılmıştır.”</p>
<p class="PNormal">Listedeki hiçbir polis cemaatçi değilmiş!</p>
<p class="PNormal">Bu rapor üzerine kusurlu görülen Saral ve ekibinin görevlerinden alındığı, verilen</p>
<p class="PNormal">idari cezalara karşı İdare Mahkemesi’ne açmış oldukları iptal davası mahkeme</p>
<p class="PNormal">tarafından da reddedildiği anlatıldı. Aynı ekip hakkında Telekulak olayı olarak</p>
<p class="PNormal">bilinen izinsiz telefon dinleme ve izleme yaptıkları gerekçesiyle de idari ve adli</p>
<p class="PNormal">soruşturmalar açıldığı da anımsatıldı.</p>
<p class="PNormal">Mülkiye Müfettişleri Muhittin Aliz ve Mete Gürbüz tarafından düzenlenen 30</p>
<p class="PNormal">Aralık 1999 gün ve 48/32, 3/81 sayılı inceleme ve soruşturma raporunda, mercek</p>
<p class="PNormal">altına alınan 528 personelden 105’i için, “Öncelikle Emniyet teşkilatının personel,</p>
<p class="PNormal">istihbarat ve eğitim kurumları gibi hassa birimlerde istihdamlarının önlenmesi, söz</p>
<p class="PNormal">konusu personelin durumlarının tam olarak tespiti ve ayrıca adli ve idari</p>
<p class="PNormal">soruşturma açılması için uygulama birimlerince operasyonel faaliyetlerin icra</p>
<p class="PNormal">edilmesinin, teknik izleme çalışmalarının yürütülmesinin ve tüm bunların</p>
<p class="PNormal">sonucunda elde edilecek deliller çerçevesinde işlem yapılmasının gerektiği”</p>
<p class="PNormal">şeklinde görüş belirtildiği ve bu görüşe uygun olarak söz konusu 105 kişinin hassas</p>
<p class="PNormal">birimlerden uzaklaştırılmalarının sağlandığı da anlatıldı.</p>
<p class="PNormal">Rapor şöyle devam etti: “81 İl Emniyet Müdürlüğüne tamim yapılarak Fethullah</p>
<p class="PNormal">Gülen grubuna yönelik ülke genelinde yürütülen genel istihbari çalışmalarda; söz</p>
<p class="PNormal">konusu grubun yapılanması, üst düzey sorumluları; faaliyetlerini organize eden,</p>
<p class="PNormal">yöneten ve finanse eden kişiler; gruba bağlı okul, yurt, dershane, vakıf ve şirket</p>
<p class="PNormal">yöneticilerinin izlenmesi ile grup hakkında derlenecek tüm bilgilerin gönderilmesi</p>
<p class="PNormal">talep edilmiştir. Grubun faaliyetlerinin deşifresine yönelik 81 ilde istihbarat</p>
<p class="PNormal">çalışması, 6 ilde de teknik takip yapılmış ancak anılan grup ile 528+1 personelin</p>
<p class="PNormal">iltisağına ilişkin herhangi bir tespit intikal etmemiştir. Bunun üzerine aralarında</p>
<p class="PNormal">105 kişinin de bulunduğu 528 kişilik liste ile ilgili olarak yapılan araştırma</p>
<p class="PNormal">sonucunda 7 emniyet mensubunun (ihraç, yatay geçiş, istifa, şehit, vefat, emekli)</p>
<p class="PNormal">gibi sebeplerden dolayı günümüz itibariyle görev yapmadığı tespit edilmiştir.</p>
<p class="PNormal">Faal görevde olan ve teşkilatımızın 100 değişik biriminde çalışan 521 personel</p>
<p class="PNormal">hakkında ikinci kez yapılan tahkikatları neticesinde; listelerde ismi geçen</p>
<p class="PNormal">personelin tamamına yakını hakkında anılan grup ile irtibatlarının tespit</p>
<p class="PNormal">edilemediği, bir kısım personelin dini vecibelerini yerine getirdiği ancak grupla</p>
<p class="PNormal">irtibatlı olduklarına dair herhangi bir tespitin yapılamadığı, bir kısmının ise iddia</p>
<p class="PNormal">edildiğinin aksine sosyal demokrat düşünce yapısına sahip olduğu, menfaatine</p>
<p class="PNormal">127</p>
<p class="PNormal">düşkün olduğu, alkol kullandığı şeklinde cevaplar verilmiştir. Ayrıca Personel</p>
<p class="PNormal">Daire Başkanlığı’nın 10 Temmuz 2002 gün ve 11931 sayılı yazıları ile Fethullah</p>
<p class="PNormal">Gülen cemaati ile ilgili olarak Ankara DGM Başsavcılığınca verilen 1992 ve 1998</p>
<p class="PNormal">yıllarına ait takipsizlik kararlarında ismi bulunan ancak müfettişler tarafından tam</p>
<p class="PNormal">olarak kimlik tespiti yapılamadığından hakkında işlem tesis edilemeyen Denizli</p>
<p class="PNormal">Emniyet Müdürlüğü kadrosunda görevli Başkomiser H.M. hakkında adli ve disiplin</p>
<p class="PNormal">yönünden soruşturma açılmasını gerektirir bilgi ve belgelerin gönderilmesi talep</p>
<p class="PNormal">edilmiştir. Adı geçenle ilgili olarak Denizli İl Emniyet Müdürlüğüne yaptırılan</p>
<p class="PNormal">tahkikat neticesinde, personelin daha önce de bu tür ithamlara maruz kaldığı</p>
<p class="PNormal">iddiaları doğrulayıcı bulgulara rastlanmadığı, halen çalışmakta olduğu Çevik</p>
<p class="PNormal">Kuvvet Şube müdürlüğünde personel tarafından sevilen ve sayılan biri olduğu, üst</p>
<p class="PNormal">ve astlarına karşı saygılı davrandığı, görevini ciddi olarak yapan ve dürüst biri</p>
<p class="PNormal">olarak tanındığı, irticai konular ile ilgili herhangi bir faaliyetinin tespit edilemediği</p>
<p class="PNormal">bildirilmiştir…”.</p>
<p class="PNormal">Saral’ın hırsı gerçek kişilere ulaşılmasını engelledi</p>
<p class="PNormal">Listelerde adı geçen tüm personelin büyük bir titizlikle araştırmaya tabi tutulduğu</p>
<p class="PNormal">vurgulanan raporun, “İddiaların ve yapılan çalışmaların analizi” başlıklı kısmında</p>
<p class="PNormal">şu değerlendirmeler yapıldı:</p>
<p class="PNormal">“Araştırmaya konu olan tüm isimler İDB arşivinde tetkik edilmiş, ancak söz konusu</p>
<p class="PNormal">grup ile herhangi bir irtibatları olduğuna dair bilgiye rastlanmamıştır.</p>
<p class="PNormal">MİT Müsteşarlığı başta olmak üzere diğer istihbarat ve güvenlik birimleri</p>
<p class="PNormal">tarafından EGM’ye gönderilen yazı, rapor ve belgelerde teşkilatımız mensubu olup</p>
<p class="PNormal">da irticai faaliyetler, çeşitli dini grup ve illegal örgütlere mensup kişiler üzerinde</p>
<p class="PNormal">yapılan incelemelerde söz konusu 528+1 kişilik listedeki şahıslara</p>
<p class="PNormal">rastlanılmamıştır.</p>
<p class="PNormal">81 il emniyet müdürlüğü bünyesinde Fethullah Gülen grubunun yapılanması,</p>
<p class="PNormal">yöneticileri, kuruluşları hakkında tüm istihbarat metot ve teknikleri kullanılarak</p>
<p class="PNormal">çalışmalar yapılmış ayrıca 9 ilde teknik takip gerçekleştirilmiştir. Bu çalışmalar</p>
<p class="PNormal">neticesinde anılan grup ile listede adı geçen 528+1 kişinin iltisağına</p>
<p class="PNormal">rastlanılmamıştır.</p>
<p class="PNormal">Son olarak listelerde adı geçen tüm kişiler için birim amiri olan 60 il emniyet</p>
<p class="PNormal">müdürü, 25 daire başkanı, 1 polis akademisi başkanı, 1 polis koleji müdürü, 10</p>
<p class="PNormal">polis meslek yüksek okulu müdürü, 3 koruma müdürü ve 1 polis evi müdürüne ayrı</p>
<p class="PNormal">ayrı kişiye özel ve gizli gizlilik dereceli resmi yazı yazılarak, emirlerinde çalışan bu</p>
<p class="PNormal">kişiler hakkında teferruatlı bir araştırma yapmaları istenmiş, birim amirlerince</p>
<p class="PNormal">yapılan araştırma sonunda listelerde adı geçen personelin tamamına yakını</p>
<p class="PNormal">hakkında anılan grup ile irtibatlarının tespit edilemediği bunun yanında bir kısım</p>
<p class="PNormal">personelin dini vecibelerini yerine getirdiği ancak grupla irtibatlı olduklarına dair</p>
<p class="PNormal">128</p>
<p class="PNormal">herhangi bir tespitin yapılamadığı, bir kısmının ise iddia edildiğinin aksine sosyal</p>
<p class="PNormal">demokrat düşünce yapısına sahip olduğu, menfaatine düşkün olduğu, alkol</p>
<p class="PNormal">kullandığı şeklinde cevaplar verilmiştir.”</p>
<p class="PNormal">Raporda böyle bir sonucun çıkmasında Saral ekibinin yürüttüğü çalışmada görev</p>
<p class="PNormal">alanların irticai dini faaliyetlerinin takibine ilişkin herhangi bir bilgisi olmayan</p>
<p class="PNormal">kişiler olması, istihbarat tekniklerini kullanılmaması ve objektif kriterleri</p>
<p class="PNormal">içermeyen bir şekilde hazırlanan isim listelerinin doğruyu yansıtmadığı ve iddialar</p>
<p class="PNormal">hakkında olumsuz kanaat oluşturduğunun da altı çizildi. Bu konuyla ilgili yürütülen</p>
<p class="PNormal">soruşturmada, ekipte görev alan bir polisin de, “…Soruşturmada elimizde kaynak</p>
<p class="PNormal">olarak Aydınlık dergisinde çıkan isimler ile 82 kişilik bir liste vardı ve bize görevin</p>
<p class="PNormal">1 hafta içinde bitirilmesi gerektiği talimatı verildi. Sürenin çok kısa olduğun</p>
<p class="PNormal">söylediğimizde de bizden kendi devrelerimizde Fethullahçı bildiğimiz kişiler</p>
<p class="PNormal">hakkında bilgi getirmesi istendi. Gelen her yeni bilgiye göre alınan isimler</p>
<p class="PNormal">bilgisayardaki listeye ilave edildi. Yapılan çalışmalar ham bilgi düzeyinde kaldı”</p>
<p class="PNormal">şeklindeki ifadeleri de raporda yer aldı.</p>
<p class="PNormal">Kazananlar hep Fethullahçılar oldu</p>
<p class="PNormal">İlkin Ünal Erkan’ın Emniyet Genel Müdürü olduğu 1991’de başlayan Emniyetteki</p>
<p class="PNormal">Fethullahçı kadrolaşma soruşturmasından bir sonuç alınamamıştı. Ertesi yıl R.Y.</p>
<p class="PNormal">isimli Polis Akademisi öğrencisinin şikâyetiyle başlatılan ve giderek kapsamı</p>
<p class="PNormal">genişleyen soruşturmayı da hem DGM’nin verdiği takipsizlik kararları hem de</p>
<p class="PNormal">Yüksek Disiplin Kurulu’nun Emniyette Fethullahçı örgütlenme yürüttükleri tespit</p>
<p class="PNormal">edilen zanlıları önce DGM’nin takipsizlik kararı sonra da kendilerini</p>
<p class="PNormal">kapsamamasına karşın çıkarılan Sicil Affı Kanununa dâhil etmesiyle cemaatçiler</p>
<p class="PNormal">kazanmıştı. Cevdet Saral’ın Ankara Emniyet Müdürü olduğu dönemde 1999’da</p>
<p class="PNormal">yürütülen Fethullahçılık soruşturması da, bir başka suç olan, “Kocakulak skandalı”</p>
<p class="PNormal">olarak da bilinen Telekulak olayı nedeniyle akamete uğramış oluyordu. Aslında</p>
<p class="PNormal">Saral ve ekibinin kendi suçunu örtbas etme gayretiyle attıkları bu adım,</p>
<p class="PNormal">kamuoyunda “Fethullahçı ekibin tasfiye edilemediği” şeklinde yorumlanması da,</p>
<p class="PNormal">hasımlarına, “Bizimle uğraşmayın” mesajı ilettiği için yine cemaate yarıyordu</p>
<p class="PNormal">Burada bir parantez açarak her dönemde taraftarlarının Emniyet içinde örgütlendiği</p>
<p class="PNormal">öne sürülen Fethullah Gülen’in bu konuda ne dediğine bir bakalım. Nazı Ilıcak’ın,</p>
<p class="PNormal">o dönem yazarı olduğu Dünden Bugüne Tercüman Gazetesi’nde kendisiyle yaptığı</p>
<p class="PNormal">söyleşide bu konuyla ilgili de sorular yöneltir.75</p>
<p class="PNormal">Nazlı Ilıcak: Size yönelik iddialar bitmek tükenmek bilmiyor. Poliste</p>
<p class="PNormal">“Fethullahçılar olduğu” söylemi yeniden canlandı.</p>
<p class="PNormal">75 Dünden Bugüne Tercüman Gazetesi 2 Mart 2004</p>
<p class="PNormal">129</p>
<p class="PNormal">Fethullah Gülen: Halkımız Müslümandır, dinine bağlıdır. Her camiada Fethullah</p>
<p class="PNormal">Gülen’i seven insanlar olabilir. Milletimiz, idarecilerinin, askerinin, polisinin</p>
<p class="PNormal">dindar olmasını ister. Ordu da, Emniyet de halkın bağrından çıkmış insanların</p>
<p class="PNormal">teşkil ettiği müesseselerdir. Bunların içinde, vaazımı dinlemiş, kitabımı okumuş,</p>
<p class="PNormal">konferansıma gelmiş, alâka duymuş insanlar olabilir. Bu insanlara, ben kaide dışı</p>
<p class="PNormal">hareket etmeleri için telkinde bulunmuş muyum? Onlar benim bu telkinlerim</p>
<p class="PNormal">istikametinde kanunlara aykırı hareket mi etmişler? Ne yapmışlar? Bir tek misâl</p>
<p class="PNormal">gösteremezler.</p>
<p class="PNormal">Nazlı Ilıcak: Siz böyle diyorsunuz ama Emniyet Müdürleri Cevdet Saral ve Osman</p>
<p class="PNormal">Ak poliste “Fethullahçı örgütlenmeden” söz ediyordu. Sadece sizi sevenler değil,</p>
<p class="PNormal">bilinçli bir kadrolaşma olduğu belirtiliyor.</p>
<p class="PNormal">Fethullah Gülen: Sözünü ettiğiniz kimseler, Ankara Emniyeti’nin istihbarat</p>
<p class="PNormal">müdürleri; adları bir telefon dinleme skandalına karışmış şahıslar. Buna mukabil,</p>
<p class="PNormal">daha üst ve daha yetkili bir makamın, Emniyet Genel Müdürlüğü İDB’nın ifadeleri</p>
<p class="PNormal">var: “İslâm adına takip ettiğim çizginin değişmediği, bunun ılımlı bir din</p>
<p class="PNormal">anlayışına dayandığı, dini, siyasi hedeflere âlet etmekten uzak, hatta buna karşı</p>
<p class="PNormal">olduğum” söyleniyor bu raporda. İki raporu mukayese etmeli. Benim yaptıklarım</p>
<p class="PNormal">ve söylediklerime dayanan İDB’nın raporuna mı, yoksa adı skandallara karışmış</p>
<p class="PNormal">olanların raporuna mı inanılır? Kararı kamuoyunun vicdanına bırakıyorum.</p>
<p class="PNormal">Cevdet Saral’dan Fethullahçılara suçlama</p>
<p class="PNormal">Cevdet Saral, Fethullah Gülen’in yargılandığı Ankara 2 Nolu DGM’de 16 Eylül</p>
<p class="PNormal">2001 günü yapılan ve tanık olarak dinlendiği duruşmada Fethullahçılık</p>
<p class="PNormal">soruşturmasının nasıl açıldığını şöyle anlatıyordu: “10 Şubat (Ocak) 1999’da</p>
<p class="PNormal">Emniyet Genel Müdürlüğü’nden 3 müfettiş geldi ve kendilerine Fethullah Gülen</p>
<p class="PNormal">hakkında soruşturma talimatı verildiğini, Ankara Emniyet Müdürlüğü’nün de</p>
<p class="PNormal">desteğine ihtiyaçları olduğunu söylediler. Ben de kendilerine, bu yöndeki</p>
<p class="PNormal">desteğimizi verebilmek için resmi bir yazıyla başvurmalarını istedim. Bunun</p>
<p class="PNormal">üzerine resmi talimat geldi. Soruşturmanın mahiyeti, Fethullah Gülen örgütlenmesi</p>
<p class="PNormal">ve çalışması ile ilgiliydi. Aynı gün, Emniyet Genel Müdürlüğü İstihbarat Dairesi</p>
<p class="PNormal">Başkanlığı’ndan ‘Emniyet teşkilatını Fethullah Gülen ele geçirdi’ başlıklı bir yazıyı</p>
<p class="PNormal">içeren Aydınlık Gazetesi’nin nüshası geldi. Talimat yazısı Ankara Emniyet</p>
<p class="PNormal">Müdürlüğü’nün istihbarattan sorumlu Müdür Yardımcısı Osman Ak’a geldi. Bu</p>
<p class="PNormal">yazı üzerine durum değerlendirmesi yaptık. Öncelikle, emniyette Fethullahçı bir</p>
<p class="PNormal">yapılanmanın olup olmadığının anlaşılması için Gülen’in kim olduğunun</p>
<p class="PNormal">belirlenmesi gerekiyordu. Bu bağlamda, açık kaynaklardan yararlanmaya çalıştık</p>
<p class="PNormal">ve bunun için Fethullah Gülen’in piyasada satılan kitaplarını incelemeye başladık.</p>
<p class="PNormal">Bu kaynakları inceledikten sonra soruşturmaya alınan konuda birtakım</p>
<p class="PNormal">hedeflerinin bulunduğunu anladık.</p>
<p class="PNormal">130</p>
<p class="PNormal">Sanık Gülen’in kitaplarında, mensuplarının 3. şahısların dikkatini çekmeyecek</p>
<p class="PNormal">şekilde davranmalarını istediğini gördük. Bir örgütlenme modelinin olduğunu</p>
<p class="PNormal">hissettim. Ancak faaliyetleri açık alanda yapılıyor görünüyordu. Gülen’in bütün</p>
<p class="PNormal">söylemleri toplumda genel bir kabul görmekle beraber, bunun gerisinde gizli</p>
<p class="PNormal">planda başka hedeflerinin bulunduğunu Cumhuriyet, Atatürk, toplum, din ve</p>
<p class="PNormal">siyaset gibi söylemlerini teker teker incelediğimizde böyle bir izlenim edindik.</p>
<p class="PNormal">Yapılan çalışmalar, sol örgütlerin benimsediği gibi gizli çalışmalar değil aleniydi.</p>
<p class="PNormal">Ancak geri plandaki amaçlarının başka olduğunu anladık. Soruşturmayı 10 Şubat</p>
<p class="PNormal">(Ocak olacak) 1999’da başlattık, 21 Nisan 1999’da ise Ankara DGM’ye intikal</p>
<p class="PNormal">ettirdik. Ancak Gülen hakkındaki raporu hazırlayan arkadaşlarım 16 Nisan</p>
<p class="PNormal">1999’da görevlerinden uzaklaştırıldı. Sonra da hepimiz hakkında, ‘Herhangi bir</p>
<p class="PNormal">resmi talimat almadan, kin ve garez duyguları ile ve taraflı olarak Fethullah Gülen</p>
<p class="PNormal">hakkında rapor hazırladıkları’ gerekçesiyle haklarında soruşturma başlatıldı.</p>
<p class="PNormal">Cemaat soruşturmasını yapanlar meslekten ihraç cezası aldı ancak bakanın</p>
<p class="PNormal">talimatıyla, bir alt ceza olan 24 ay kıdem durdurma cezasına dönüştürüldü. Ben de</p>
<p class="PNormal">3 günlük maaş kesim cezasına çarptırıldım. 11 Ocak 1998’de başladığım Ankara</p>
<p class="PNormal">Emniyet Müdürlüğü görevinden hakkımdaki soruşturma nedeniyle de 8 Haziran</p>
<p class="PNormal">1999’da alınarak APK uzmanlığına atandım. 35 yıldır Emniyet teşkilatında görev</p>
<p class="PNormal">yapıyorum. Bu süre içinde birçok kişi, tüzel kişilik hakkında soruşturma yaptım ve</p>
<p class="PNormal">rapor hazırladım. Ancak ilk kez Gülen hakkında hazırladığımız rapordan sonra</p>
<p class="PNormal">soruşturmaya tabi tutulduk.”76</p>
<p class="PNormal">Fethullahçı polislerle ilgili rapor enflasyonu</p>
<p class="PNormal">Aslında Saral ekibinin yürüttüğü çalışmaların raporlaştırılmadığını ve</p>
<p class="PNormal">soruşturmanın halen sürdüğünü EGM’nin, 24 Aralık 2001’de bir yazıyla</p>
<p class="PNormal">kendilerinden raporu talep eden Fethullah Gülen’in davasına bakan Ankara 2 Nolu</p>
<p class="PNormal">DGM Savcılığı’na verdiği yanıtı anlattığımız geçtiğimiz bölümlerde değinmiştik.</p>
<p class="PNormal">Yani ortada bitmiş bir çalışma yoktu ama o dönemde, “Saral ekibinin hazırladığı</p>
<p class="PNormal">raporlar” denilerek birçok belge gazetecilere sızdırılıyordu. Ortalıkta doğru olup</p>
<p class="PNormal">olmadığı bilinmeyen birden çok rapor dolaşmaya başladı. İlgniçtir hepsi de</p>
<p class="PNormal">haberleştirildi. Bunlardan biri de Star Gazetesinde, “Müfettişlerin ‘Fethullah</p>
<p class="PNormal">Raporu’nu Açıklıyoruz” denilerek iki gün üst üste Saygı Öztürk imzasıyla</p>
<p class="PNormal">yayımlandı.77 Haberde EGM’nin, “Fethullahçı oldukları gerekçesiyle” bazı</p>
<p class="PNormal">Emniyet mensupları hakkında Polis Başmüfettişleri Ahmet Saraç, Mustafa Maktav</p>
<p class="PNormal">ve E. Özgül Ezer’i görevlendirerek başlattığı soruşturmanın raporu deniliyordu.</p>
<p class="PNormal">Habere göre, müfettişlerin hazırladığı B.05.1EGM.0.60.01 sayılı, 13 Haziran 1999</p>
<p class="PNormal">76 Hürriyet Gazetesi, 17 Eylül 2001</p>
<p class="PNormal">77 Star Gazetesi 30 ve 31 Ağustos 2000</p>
<p class="PNormal">131</p>
<p class="PNormal">tarihli raporda, Fethullahçılar’ın nasıl örgütlendiği, hangi birimleri ele geçirmek</p>
<p class="PNormal">için harekete geçtikleri anlatılıyordu. Haberde, raporda yer alan bazı Emniyet</p>
<p class="PNormal">mensupların hakkında isim ve görev yerleri verilmeden, “Öyle bir yapı kurulmuş</p>
<p class="PNormal">ki, bazı isimler ‘Sincan olayları’na kadar dayanmış... İnceleme yapılırken</p>
<p class="PNormal">müfettişler ismi geçen kişilerin daha önce çalıştıkları birimlerde, o dönem birlikte</p>
<p class="PNormal">oldukları görevlilerle de konuşmayı ihmal etmemiş. Dahası, bazılarının köylerine</p>
<p class="PNormal">bile gitmişler. Orada da gizli araştırmalar yürütmüşler. Yani tam ‘polisiye</p>
<p class="PNormal">araştırma’ yapmışlar” deniliyordu. Habere göre incelemeler tamamlandıktan sonra</p>
<p class="PNormal">Fethullah Gülen grubunun Emniyet’e ilk sızış tarihleri ve faaliyetleri raporun</p>
<p class="PNormal">“tahlil” bölümünde şöyle belirtiliyordu: “1985-1992 yılları arasında, irticai yapıya</p>
<p class="PNormal">sahip kişilerin Emniyet Teşkilatı içinde yapılanmaya gittikleri ve bu dönem</p>
<p class="PNormal">içerisinde önemli yerlerden daire başkanlıkları, eğitim kurumları ve illerde kendi</p>
<p class="PNormal">elemanlarını yerleştirerek uzun vadeli, planlı ve programlı bir şekilde çalışma</p>
<p class="PNormal">içerisinde oldukları herkesçe bilinen bir gerçektir. Belirtilen yıllar arasındaki</p>
<p class="PNormal">teşkilat bünyesindeki yapılanmada, eğitim kurumlarına eleman almada, yurtdışına</p>
<p class="PNormal">eğitim ve araştırma amacıyla personel gönderilmesinde, rütbe terfilerinde,</p>
<p class="PNormal">atamalarda ve diğer konularda kendi yandaşlarına çeşitli menfaatler sağlanmıştır.</p>
<p class="PNormal">Günümüzde Emniyet Teşkilatı’nda yer alan irticai gruplardan bazılarının 1990-</p>
<p class="PNormal">1992 yıllarında Polis Akademisi Başkanlığı’na alınan özel sınıflardan olduğu</p>
<p class="PNormal">görülmektedir. Yine yukarıda belirtilen yıllar arasında Polis Koleji ve</p>
<p class="PNormal">Akademisi’ne alınan öğrenciler, bugün karşımıza irticai faaliyetler içerisinde yer</p>
<p class="PNormal">alan rütbeli elemanlar olarak karşımıza çıkmaktadır. Konuya örnek olarak 1992</p>
<p class="PNormal">yılında Polis Başmüfettişi İzzet Sezgin Şenel tarafından yapılan tahkikatta, Polis</p>
<p class="PNormal">Akademisi’nde görevli 9 öğretim üyesi ve H.B.E., M.T., S.T., A.Ö. gibi üst düzey</p>
<p class="PNormal">yöneticilerin de bulunduğu 90’a yakın personel hakkında Emniyet Örgütü disiplin</p>
<p class="PNormal">Tüzüğü’nün 8/1 maddesine göre meslekten çıkarılmalarına ve bütün sanıklar</p>
<p class="PNormal">hakkında Devlet Güvenlik Mahkemesi’ne suç duyurusunda bulunulması talep</p>
<p class="PNormal">edilmiştir.”</p>
<p class="PNormal">Fethullahçı emniyetçiler jet hızıyla yükseldi</p>
<p class="PNormal">Emniyette Fethulahçı örgütlenmeyle ilgili hazırlanan, ortaya çıkan her yeni raporu</p>
<p class="PNormal">1992 yılında yapılan soruşturmada anlatılan tespitlere yer veriyordu. Ama o dönem</p>
<p class="PNormal">yapılan soruşturma sonunda DGM’ye iki ayrı fezleke de gönderilmesine karşın</p>
<p class="PNormal">mahkemeden takipsizlik kararı çıkmış, disiplin soruturması da arada 53 gün fark</p>
<p class="PNormal">olmasına karşın adı geçen görevliler için işletilerek dosya kapatılmıştı. Netice elde</p>
<p class="PNormal">edilemeyen soruşturma evrakı sadece ileriki dönemlerde yapılan soruşturmalar için</p>
<p class="PNormal">bir referans kaynağı olmaktan öteye gidememişti. Star Gazetesinde yer alan</p>
<p class="PNormal">haberde, “Emniyet Teşkilatı ve Polis Akademisi’nde irticai gruplara ait kesimin,</p>
<p class="PNormal">planlı ve programlı çalışmalarının sonucunda atılan tohumların yeşererek</p>
<p class="PNormal">132</p>
<p class="PNormal">günümüzde nasıl büyüdüklerini görmekteyiz” ifadelerinin polis müfettişlerinin</p>
<p class="PNormal">ortaya çıkan bu yeni raporunda yer aldığı belirtilerek, isimleri “Fethullah Hoca’nın</p>
<p class="PNormal">Emniyet’teki kilit adamları” olarak geçenlerin jet hızıyla yükseldiğinin tespit</p>
<p class="PNormal">edildiği de anlatılıyordu. Bu iddiayla ilgili örnek de raporda şöyle anlatılmıştı: “Bu</p>
<p class="PNormal">kişi Şube Müdürü (4’üncü sınıf emniyet müdürü) Polis Akademisi’ne geçmesiyle</p>
<p class="PNormal">beraber 3 yıl içinde Polis Akademisi Başkan Yardımcısı, bir yıl sonra Daire</p>
<p class="PNormal">Başkanı olmuştur. Yani 4 yılda bu rütbeyi almıştır... 1985-1991 yılları arasında</p>
<p class="PNormal">irticai kesime mensup kişilerin Emniyet Teşkilatı’nda yapmış oldukları yapılanma</p>
<p class="PNormal">ile kendi yandaşlarına çeşitli menfaatler yarattığı bilinmektedir. Örneğin emniyet</p>
<p class="PNormal">müdürlüğü rütbesini alan personel, hemen birkaç ay veya yıl içinde 1’nci sınıf</p>
<p class="PNormal">emniyet müdürü yapılarak okul müdürü, daire başkanı ya da il emniyet müdürü</p>
<p class="PNormal">olarak ataması yapılmıştır. Günümüzde ise aynı şartlarda Birinci Sınıf Emniyet</p>
<p class="PNormal">Müdürü olabilmek için en az 9 yıl müdürlük yapmış olması gerekmektedir.”</p>
<p class="PNormal">Cemaat bağlantılı kişilerin yapılanmalarında, “zincirin halkaları gibi birbirlerini</p>
<p class="PNormal">tamamladıkları” belirtilen raporda, “Emniyet’te bu zincirin halkalarının hayli</p>
<p class="PNormal">uzun olduğu, üst rütbelere kadar uzanan kişilerin belli noktalara ulaştıktan sonra</p>
<p class="PNormal">görevde kalabilmek için bağlarını belli ölçüde kopardıkları gözleniyor. Bu ve</p>
<p class="PNormal">bunun gibi kişiler ya rütbe terfilerini erken elde etmek amacıyla veya gerçekten de</p>
<p class="PNormal">dini vecibelerini yerine getiren, mutaassıp biri olarak ve irticai kesimle bağlantılı</p>
<p class="PNormal">kimselerin, kendisine daha yakın olduğunu düşünerek bunlar içerisinde yer</p>
<p class="PNormal">almaktadırlar. Bu kişiler, Emniyet Teşkilatı’ndaki irticai örgütlenme içerisinde yer</p>
<p class="PNormal">alarak yapılanmada faal rol alıyor” tespitinde bulunulduğu anlatıldı. Müfettişlerin</p>
<p class="PNormal">Sincan olaylarına dek uzanan araştırmalar yaptığı ve olaylardan önce bu ilçede</p>
<p class="PNormal">kimlerin görev yaptığını araştırdığı belirtilen haberde, “Bu araştırmalarda ismi hiç</p>
<p class="PNormal">de yabancı olmayan birisi çıkıyor. Emniyet’in bir değil, binden çok raporunda bu</p>
<p class="PNormal">kişinin ‘irticai gruplarla bağlantılı’ olduğunun belirtildiğini de müfettişlerin son</p>
<p class="PNormal">raporunda görüyoruz. Müfettişlerin raporu devam ediyor: ‘Yine bu şahsın irticai</p>
<p class="PNormal">eğilimli olup, bu kesime mensup kişilerle görüştüğü ve bu konuda uyarıldığı ve bu</p>
<p class="PNormal">durumunu personelle olan ilişkilere yansıttığı İlçe Kaymakamı tarafından</p>
<p class="PNormal">belirtilmiştir. Yine Ankara Emniyet Müdürlüğü, Fethullah Gülen cemaatine ilişkin</p>
<p class="PNormal">yapmış olduğu tahkikat nedeniyle göndermiş olduğu evrakta adı geçenin bu</p>
<p class="PNormal">cemaatin elemanı olduğu bildirilmiştir. Ayrıca İDB’ce yapılan çalışmada da bu</p>
<p class="PNormal">kişinin ‘irticai görüş ve fikirlere sempati duyduğu’ şeklinde değerlendirmesi ile</p>
<p class="PNormal">hakkında ileri sürülen iddianın doğru olduğu ortaya konulmaktadır’” deniliyordu.</p>
<p class="PNormal">Haklarında bu tür tespitler yapılan kişilerin görevden alınmaları yönünde müfettiş</p>
<p class="PNormal">raporları düzenlenmesine karşın kızak görevlere çekilmek yerine daha da etkili</p>
<p class="PNormal">görevlere getirildiği ve geçmişlerine de birer “sünger çekildiği” de ifade edilen</p>
<p class="PNormal">habere göre rapor şöyle devam ediyordu: “…Daire Başkanı hakkında ileri sürülen</p>
<p class="PNormal">‘tarikat yanlısı olduğu’ yolundaki iddianın, tahlil bölümünde açıklanan nedenlerle</p>
<p class="PNormal">doğru olduğu kanaati hâsıl olmuştur. Ancak, iddianın 1985-1991 yılları arasında</p>
<p class="PNormal">133</p>
<p class="PNormal">yer almasıyla, Devlet memurları Kanununun 127. ve Türk Ceza Kanununun 102.</p>
<p class="PNormal">maddelerinde yer alan zaman aşımları nedeniyle adı geçen hakkında işlem</p>
<p class="PNormal">yapılmasının hiçbir hukuki yarar ve sonuç doğurmayacağı için hakkında adli ve</p>
<p class="PNormal">idari yönden soruşturma açılmasına gerek bulunmamaktadır. Ancak, tarikat yanlısı</p>
<p class="PNormal">olduğu belirtilen bir personelin, daire başkanı olarak görev yapmasının, yanlısı</p>
<p class="PNormal">olduğu tarikat veya cemaat elemanlarına çeşitli yararlar sağlayabileceği ve</p>
<p class="PNormal">faaliyetlerine devam edebileceği nedeniyle adı geçenin birim amiri olarak</p>
<p class="PNormal">görevlendirmemesinin uygun olacağı değerlendirilmektedir.”</p>
<p class="PNormal">Müfettişler: “Saral raporu gerçek dışı”</p>
<p class="PNormal">İşte o günlerde, Star gazetesinde yayımlanan haberden iki hafta sonra medyada bu</p>
<p class="PNormal">minvalde haberler yer almaya başladı. Radikal gazetesinde Soner Arıkanoğlu’nun,</p>
<p class="PNormal">“Saral’ın raporu gerçek dışı” başlıklı haberi de78 bunlardan biriydi. “Cevdet Saral</p>
<p class="PNormal">ve ekibinin hazırladığı Fethullahçı Polisler Raporu Emniyet müfettişlerince ‘gerçek</p>
<p class="PNormal">dışı ve asılsız’ bulundu” denilen haber şöyleydi: “Ankara Emniyet Müdürlüğü’nde</p>
<p class="PNormal">‘kocakulak çetesi’ kurmakla suçlanan ve bu nedenle açığa alınan Cevdet Saral ve</p>
<p class="PNormal">ekibinin hazırladığı Fethullahçı Polisler Raporu, müfettişlerce ‘gerçek dışı’</p>
<p class="PNormal">bulundu. Müfettişler; raporu yazan Osman Ak, Ersan Dalman ve Zafer Aktaş’ın</p>
<p class="PNormal">meslekten ihracını, Cevdet Saral’ın kıdem durdurma cezasıyla cezalandırılmasını</p>
<p class="PNormal">istedi. Ankara Emniyet Müdürlüğü’nün Cevdet Saral döneminde hazırladığı</p>
<p class="PNormal">Fethullahçı Polisler Raporu’nda Fethullahçı olmakla suçlanan Emniyet Komuta</p>
<p class="PNormal">Kontrol Merkezi Daire Başkan Yardımcısı Hanefi Avcı, İstanbul Silah KOMla</p>
<p class="PNormal">Mücadele Şube Müdürü Serdar Saçan ve İstanbul Cinayet Büro Amiri Şentürk</p>
<p class="PNormal">Demiral, kendilerine ‘iftira atıldığı’ gerekçesiyle raporu yazanlardan şikâyetçi</p>
<p class="PNormal">oldu ve raporu yazanların hem adli hem de idari yönden cezalandırılmalarını</p>
<p class="PNormal">istedi. Bunun üzerine Emniyet Genel Müdürlüğü, raporun doğruluğunu araştırmak</p>
<p class="PNormal">amacıyla soruşturma başlattı.</p>
<p class="PNormal">Polis başmüfettişleri, yaklaşık bir yıl süren bir çalışmanın ardından, şikâyetçileri</p>
<p class="PNormal">haklı bulan bir rapor hazırladı. 13 Haziran 2000 tarihinde ilgili makamlara</p>
<p class="PNormal">gönderilen raporda; Ankara Emniyet Müdürlüğü’nün hazırladığı rapordaki</p>
<p class="PNormal">bilgilerin ‘gerçek dışı’ olduğunun belirtildiği öğrenildi. Raporda; Fethullahçı</p>
<p class="PNormal">Polisler Raporu’nu yazan polis şeflerinin elinde, söz konusu polislerin Gülen</p>
<p class="PNormal">cemaatiyle bağlantısını belgeleyecek hiçbir kanıt olmadığı vurgulandığı bildirildi.</p>
<p class="PNormal">Rapordaki iddiaları ‘dayanaksız bulan müfettişler, söz konusu raporu yazan Eski</p>
<p class="PNormal">Ankara Emniyet Müdür Yardımcısı Osman Ak, eski İstihbarat Şube Müdürü Ersan</p>
<p class="PNormal">Dalman ve yardımcısı Zafer Aktaş’ın ‘görevlerini kötüye kullandıkları’, eski</p>
<p class="PNormal">Ankara Emniyet Müdürü Cevdet Saral’ın da ‘denetim görevini yerine getirmediği’</p>
<p class="PNormal">78 Radikal Gazetesi, 14 Eylül 2000</p>
<p class="PNormal">134</p>
<p class="PNormal">sonucuna vardı. Müfettişler; Ak, Dalman ve Aktaş’ın meslekten ihraç edilmesini;</p>
<p class="PNormal">Saral’ın da kıdem durdurma cezasıyla cezalandırılmasını istedi.”</p>
<p class="PNormal">Gülen’e açılan dava</p>
<p class="PNormal">28 Şubat sürecini en az zararla atlatmak için açık ya da gizli birçok lobi faaliyeti</p>
<p class="PNormal">yürüten, bu postmodern darbeyi savunarak yapanların yanında yer alan, hatta</p>
<p class="PNormal">televizyon ekranlarından Erbakan’a hükümeti bırak çağrısı yapan Fethullah Gülen</p>
<p class="PNormal">ve cemaatinin çabaları sonuç vermemişti. İddiaya göre yalnızca cemaat</p>
<p class="PNormal">yöneticilerinin izlemesi için hazırlanan vaaz kasetidinin 18 Haziran 1999’da</p>
<p class="PNormal">ATV’de yayınlanmasından sonra, o dönem mutlak iktidar olan askerin yanında saf</p>
<p class="PNormal">tutan “büyük” medyanın kendisini yeniden rejimin baş düşmanı ilan ettiği Gülen’in</p>
<p class="PNormal">etrafındaki çemberi daraltanların istediği gibi hakkında dava açıldı. Gülen, henüz</p>
<p class="PNormal">dava açılmamışken, yaşadığı ABD’den 22 Haziran 1999 akşamı Show TV’ye</p>
<p class="PNormal">telefonla bağlanarak Reha Muhtar’ın sorularını yanıtlamıştı. Devletin her şeyi</p>
<p class="PNormal">bildiğini, vicdanının rahat olduğunu, ancak maksadı aşan ifadeleri olabileceğini</p>
<p class="PNormal">belirttikten sonra Gülen uzun süre Türkiye medyasının karşısına çıkmadı. Bu arada</p>
<p class="PNormal">Ankara DGM Savcısı Nuh Mete Yüksel de Gülen hakkında 1 yıldır yürüttüğü</p>
<p class="PNormal">soruşturmanın sonuna gelmişti. Savcı Yüksel 3 Ağustos 2000’de, Gülen’in</p>
<p class="PNormal">tutuklanması talebiyle nöbetçi Ankara 2 No’lu DGM yedek hâkimliğine başvursa</p>
<p class="PNormal">da birkaç gün sonra mahkeme bu talebi reddetti. Bunun üzerine Ankara 2 Nolu</p>
<p class="PNormal">DGM Fethullah Gülen hakkında gıyabi tutuklama kararı çıkardı. Gülen’in firari</p>
<p class="PNormal">kaçak durumu çok sürmedi ve 28 Ağustos 2000 günü gıyabi tutuklama kararı</p>
<p class="PNormal">kaldırıldı. Askerin öfkesini çeken bu kararın ardından Orgeneral Hüseyin</p>
<p class="PNormal">Kıvrıkoğlu, adını vererek Gülen’i hedef gösterdi ve gıyabi tutuklama kararının iptal</p>
<p class="PNormal">edilmesini cemaatin yargıya sızması olarak değerlendirdi. Her fırsatta hiç bir illegal</p>
<p class="PNormal">yapılanma ve örgütlenme içinde olmadığını dile getiren Gülen hakkında</p>
<p class="PNormal">düzenlenen iddianame Ankara DGM Başsavcılığı’nca 22 Ağustos 2000’de kabul</p>
<p class="PNormal">edildi. 3713 Sayılı Terörle Mücadele Kanunu’nun 7/1. maddesi uyarınca,</p>
<p class="PNormal">“Anayasal sistemi değiştirerek yerine İslamî esaslara dayalı devlet kurmak</p>
<p class="PNormal">amacıyla yasadışı örgüt kurup, bu amaç doğrultusunda faaliyetlerde bulunduğu”</p>
<p class="PNormal">iddiasıyla Gülen hakkında 10 yıla kadar hapis cezası isteniyordu.</p>
<p class="PNormal">2000 yılındaki Emniyet raporu</p>
<p class="PNormal">Gülen hakkındaki davanın açılmasının hemen ardından, Emniyet’in Gülen ve</p>
<p class="PNormal">cemaatine bakış açısını yansıtan yeni bir raporu da savcılık dosyaları arasındaki</p>
<p class="PNormal">yerini alacaktı. Ankara Devlet Güvenlik Mahkemesi Başsavcılığı’nın, 31 Ağustos</p>
<p class="PNormal">2000 günü 2000/6609 sayılı yazısıyla “Fethullah Gülen grubu ve Nur Cemaatinin</p>
<p class="PNormal">amaç ve stratejisinin nelerden ibaret olduğu ve niteliği” hakkında bilgi talep etmesi</p>
<p class="PNormal">135</p>
<p class="PNormal">üzerine Emniyet Genel Müdürlüğü’nden 13 Ekim 2000 tarihinde yanıt verilmişti.</p>
<p class="PNormal">Dönemin Emniyet Genel Müdür Yardımcısı Ramazan Er imzasıyla Ankara DGM</p>
<p class="PNormal">Başsavcılığı’na B.05.1.EGM.0.14.05.03 sayı numarasıyla talep üzerine gönderildiği</p>
<p class="PNormal">belirtilen yazıya eklenen, “Çok gizli” ibareli bilgi notunda silahlı eylemi</p>
<p class="PNormal">bulunmadığı belirtilen cemaatin kuruluşu, örgütlenmesi, amacı, bu amaç için</p>
<p class="PNormal">güttüğü strateji, iş yaşamındaki yeri ve sıklıkla karşımıza çıkan eğitim alanındaki</p>
<p class="PNormal">faaliyetlerini anlatıyordu. 2000 yılında Emniyet’in Gülen ve cemaatine nasıl</p>
<p class="PNormal">baktığını gösteren raporda şunlar yazmaktaydı:</p>
<p class="PNormal">“Kuruluşu:</p>
<p class="PNormal">Erzurum ili Pasinler ilçesi Korucuk köyü nüfusuna kayıtlıdır. Ramiz-Rabia oğlu,</p>
<p class="PNormal">27.04.1941(tashihli aslı 1942) Erzurum Hasankale doğumlu Fethullah Gülen’in</p>
<p class="PNormal">1968 yılında İzmir ilinde Kestane Pazarı Kur’an Kursunda hoca olarak göreve</p>
<p class="PNormal">başladığı, yoğunlukla Bornova ilçesi olmak üzere İzmir, Edirne, Kırklareli,</p>
<p class="PNormal">Balıkesir, Manisa ve Çanakkale gibi illerimizde bulunan çeşitli camilerde imam ve</p>
<p class="PNormal">vaiz olarak görev yaptığı, verdiği vaaz ve etkili konuşması ile kısa süre içerisinde</p>
<p class="PNormal">çeşitli kesimlerden etrafında bir kitlenin oluştuğu,</p>
<p class="PNormal">Başlangıçta Nur Cemaati içerisindeki e n büyük yelpazede yer alan Yeni Asya</p>
<p class="PNormal">Grubu içerisinde faaliyet gösteren Fethullah Gülen özellikle verdiği vaazlar ile</p>
<p class="PNormal">tanındığı, gündelik politikalarla uğraşılmasının her şeyin önüne koyulmasının</p>
<p class="PNormal">yanlış olduğu, bunun Kendilerini asıl amaçlarından gittikçe uzaklaştırdığı,</p>
<p class="PNormal">amaçlarının topluma imanın hakikatlerini anlatmak fikrini savunduğu, bu</p>
<p class="PNormal">yaklaşımının çevresindeki iş adamlarından destek bulması üzerine 1970 yılında</p>
<p class="PNormal">Yeni Asya Grubu’ndan ayrılarak kendi adıyla anılan grubu oluşturduğu,</p>
<p class="PNormal">Grubu’nu maddi olarak güçlendirmek ve geliştirmek için yakın çevresindeki iş</p>
<p class="PNormal">adamlarına vakıf kurma ve sermayelerini birleştirerek genç kuşağa yatırım</p>
<p class="PNormal">yapmaları şeklinde telkinlerde bulunduğu, 1978 yılında Türkiye Öğretmenler Vakfı</p>
<p class="PNormal">(TÖV-İzmir) tarafından Sızıntı Dergisi’ni çıkararak dergide madde ile mana, ruh</p>
<p class="PNormal">ile beden, iman ile hakikat konularını işlediği,</p>
<p class="PNormal">1980’li yılların gelmesiyle ‘HURUÇ’ harekâtı adı altında büyük bir atılımı yaptığı,</p>
<p class="PNormal">yayınlanan kasetleri ve çeşitli illerimizdeki konuşmaları ile Said-i Nursi</p>
<p class="PNormal">talebelerinin gönüllü reklamları sayesinde tanınmaya başladığı,</p>
<p class="PNormal">Fethullah Gülen’in Nurculuk kavramının oluşturmuş olduğu olumsuz imajdan</p>
<p class="PNormal">dolayı Nurcu olduğunu hiçbir zaman söylemediği, Said-i Nursi’den aldığı</p>
<p class="PNormal">alıntılarında da onun isminden hiç bahsetmediği, öğrenim çağındaki gençlere</p>
<p class="PNormal">önem vermesi sebebiyle çevresindeki iş adamlarına kurdurduğu çok sayıdaki</p>
<p class="PNormal">şirketler ve vakıflar vasıtasıyla yurt çapında okullar, yurtlar ve dershaneler</p>
<p class="PNormal">açtırdığı grubun iş adamlarına yönelik bu örgütlenmesinin ardında, yoğun bir</p>
<p class="PNormal">ticari faaliyetin bulunduğu gözlenmektedir.</p>
<p class="PNormal">136</p>
<p class="PNormal">Stratejisi:</p>
<p class="PNormal">F. Gülen grubunun gençlik kesimini hedef alan ağırlıklı kuruluşları, geniş kitlelere</p>
<p class="PNormal">ulaşma hedefi doğrultusunda oluşturduğu medya yapılanması ve kamuoyunun</p>
<p class="PNormal">dikkatini çeken propaganda amaçlı etkilerinin temelinde, grubun doğal lider olan</p>
<p class="PNormal">Said-i Nursi tarafından belirlenip formüle edilen ‘İman, Hayat ve İktidar’ görüşü</p>
<p class="PNormal">bulunmaktadır.</p>
<p class="PNormal">Grubun görüşlerine göre Said-i Nursi, fikirleri ve eserleri ile imani manada</p>
<p class="PNormal">dirilmeyi sağlamıştır. Hali hazırdaki safha imanı hayata geçirme ve yaşama</p>
<p class="PNormal">safhasıdır. Bu aşamada F. Gülen’in, ‘İslam dini, hayata hayat olmalıdır’ sözü esas</p>
<p class="PNormal">alınarak ‘Altın Nesil’ yetiştirilecektir ve Altın Nesil ise iktidarı sağlayacaktır.</p>
<p class="PNormal">Bu stratejinin uygulanmasında, lider F. Gülen’e rabıta (bağlılık) esastır. Cemaat</p>
<p class="PNormal">İçerisinde ana liderin Hz. Muhammed, fikir liderinin Said-i NURSİ, görünürdeki</p>
<p class="PNormal">liderin ise F. Gülen olduğu empoze edilmektedir. Cemaat bireylerinin büyük</p>
<p class="PNormal">bölümünün gözünde F. Gülen, ‘Mehdi’ (son kurtarıcı) konumundadır. F. Gülen,</p>
<p class="PNormal">cemaatin birliği ve devamı için çok önemli bir unsur olarak ortaya çıkmaktadır. Bu</p>
<p class="PNormal">bağlamda anılan şahıs cemaatin birliğini sağlamada, cemaat dışı hayatın</p>
<p class="PNormal">cehennem olduğu, cemaatten çıkanın bir daha iflah olmayarak cehenneme</p>
<p class="PNormal">sürükleneceği temasını sık sık işlediği,</p>
<p class="PNormal">Ülke içerisinde ve dışında cemaat mensuplarının kamuoyunun dikkati çekmemek ve</p>
<p class="PNormal">kamuoyunda ‘Nurcu’ kelimesinin bıraktığı olumsuz izlenimden dolayı aralarında</p>
<p class="PNormal">‘Nurcu’ kelimesinin yerine ‘Işık’ (Nur) kullandıkları, cemaate itaatin çok önemli</p>
<p class="PNormal">olduğu, kurallara uymayanların cemaatin idari kadrosuna rapor edildiği</p>
<p class="PNormal">anlaşılmıştır.</p>
<p class="PNormal">Grubun eğitimden medyaya, vakıf ve derneklerden ticari işletmelere kadar birçok</p>
<p class="PNormal">alana yayılan kuruluşlarının ve tüm insanları kucaklayan, diyalog ve uzlaşma</p>
<p class="PNormal">arayışı olarak kamuoyuna lanse edilme etkinliklerinin, gerçekte Said-i Nursi’nin</p>
<p class="PNormal">belirlediği stratejinin peyderpey uygulamaya geçirilmesine yönelik alt yapı ve</p>
<p class="PNormal">propaganda çalışmaları olduğu değerlendirilmektedir.</p>
<p class="PNormal">Amacı:</p>
<p class="PNormal">F.Gülen grubunun amacı, Türkiye’deki siyasal ve ekonomik güç dengesinde söz</p>
<p class="PNormal">sahibi olmaktır. Ancak yeterince güçlü olunmadığına inandığı süre zarfında,</p>
<p class="PNormal">ülkedeki güç dengesine direkt temas etmekten veya açıkça siyasi tavır almaktan</p>
<p class="PNormal">kaçınan bir hareket tarzı izlenmektedir. Bunda Said-i Nursi’nin ‘Türkiye’de İslamın</p>
<p class="PNormal">hâkim olması için, ülke nüfusunun yüzde 50-60’ının dindar olması gerektiği’</p>
<p class="PNormal">yönündeki tespiti esas alınmaktadır.</p>
<p class="PNormal">Cemaat tarafından amaç, büyümek olarak belirlenmiştir. Bu amaç doğrultusunda</p>
<p class="PNormal">insan kaynağı olarak ‘gençler’, para ve lojistik kaynağı olarak ‘esnaflar’ hedef</p>
<p class="PNormal">alınmıştır. Cemaatin hedef aldığı gençlik kitlesi, idealizmin en güçlü olduğu 13-18</p>
<p class="PNormal">yaş arasındaki kesimdir.</p>
<p class="PNormal">137</p>
<p class="PNormal">Bu amacın gerçekleştirilmesi için askeriye, mülkiye, hukuk ve eğitim branşları,</p>
<p class="PNormal">cemaatin öncelikle kadrolaşmak istediği müesseseler olarak ortaya çıkmaktadır.</p>
<p class="PNormal">F.Gülen grubu belli bir süre sonra Türk toplumunun tamamını ifade eden cemiyete</p>
<p class="PNormal">dönüşmeyi gaye edinmektedir. Bunda Said-i Nursi’nin ‘çekirdekten bir ağacın</p>
<p class="PNormal">ortaya çıkabileceği’ benzetmesiyle, cemiyet sözüne atfettiği önem etken olmaktadır.</p>
<p class="PNormal">Yapılanması:</p>
<p class="PNormal">Burada Said-i Nursi’nin Nur talebelerinin yaptığı ‘Talebe-Arkadaş-Sempatizan’</p>
<p class="PNormal">şeklindeki sıralama önemli bir husus olarak ortaya çıkmaktadır.</p>
<p class="PNormal">Talebe: Bizzat cemaatin içerisinde olan kişi,</p>
<p class="PNormal">Arkadaş: Cemaat çıkarları doğrultusunda irtibat kurulan kişiler</p>
<p class="PNormal">Sempatizan: Cemaate müspet bakan kişileri tanımlamaktadır.</p>
<p class="PNormal">Sempatizan kitle, stratejinin iktidar aşamasında ortaya çıkabilecek muhtemel halk</p>
<p class="PNormal">reaksiyonuna sağlayacağı katkı itibariyle cemaat çalışmalarında önemli</p>
<p class="PNormal">konumdadır.</p>
<p class="PNormal">Öğrencilerin halledemeyeceği sorunları ‘semt imamları’ olarak tabir edilen</p>
<p class="PNormal">kişilere</p>
<p class="PNormal">İlettiği, ‘semt imamları’nın halledemediği sorunları ‘il imamı’ olarak bilinen</p>
<p class="PNormal">kişilere ilettiği, onların da halledemediği sorunları ‘bölge imamları’na ileterek</p>
<p class="PNormal">belli bir hiyerarşi içerisinde sorunları çözmeye çalıştıkları, cemaat içerisinde Altan</p>
<p class="PNormal">yukarıya doğru yetki bakımından yükselen bir hiyerarşik bir yapı olduğu,</p>
<p class="PNormal">Türkiye ve diğer ülkelerde; eğitim kurumlan başta olmak üzere açılan kurum ve</p>
<p class="PNormal">Kuruluşların koordinesini sağlamak ve bütün faaliyetlerini sürdürmek amacıyla</p>
<p class="PNormal">hiyerarşik olarak ülke, bölge, il semt, ev sorumlularının bulunduğu, bazı büyük</p>
<p class="PNormal">şirket ve vakıflara bağlı bölge ve il başkanlarının da yapılanmada etkili oldukları</p>
<p class="PNormal">anlaşılmaktadır.</p>
<p class="PNormal">Faaliyetleri:</p>
<p class="PNormal">-Faaliyetlerin ağırlıklı olarak legal kuruluş ve kurumlar vasıtasıyla yürütüldüğü,</p>
<p class="PNormal">-Dershaneler, özel kolejler, yurt ve öğrenci evleri ile gençliğe yönelik eğitim</p>
<p class="PNormal">faaliyetleri içerisinde bulundukları,</p>
<p class="PNormal">-Hem yurt içi hem de yurt dışında eğitim kurumları vasıtasıyla çeşitli dallarda</p>
<p class="PNormal">(ulusal-uluslar arası) başarılar sağlamak suretiyle eğim alanlarında kendi</p>
<p class="PNormal">propagandaların yaptıkları, bu şekilde eğitim kurumlarına halkın rağbet etmelerini</p>
<p class="PNormal">sağladıkları,</p>
<p class="PNormal">-Ülke genelinde çeşitli vakıflar-dernekler kurmak suretiyle faaliyetlerin yasal</p>
<p class="PNormal">zeminlerde ve kuruluşlarda toplamaya gayret ettikleri görülmektedir (Türkiye</p>
<p class="PNormal">Öğretmenler Vakfı, Akyazılı Orta ve Yüksek Öğretim Vakfı, Büyük Koyuncu Hizmet</p>
<p class="PNormal">Vakfı gibi),</p>
<p class="PNormal">138</p>
<p class="PNormal">-TV, radyo, dergi, gazete gibi iletişim alanındaki faaliyetlere ağırlık verildiği,</p>
<p class="PNormal">uluslararası ve ulusal bazda bu alanda birçok yayının bulunduğu (Samanyolu TV,</p>
<p class="PNormal">Zaman, Aksiyon, The Fountain, Burç-Dünya Radyo gibi),</p>
<p class="PNormal">-Finansal kaynakların ise gruba mensup şirketler ile basansı yayın alanında elde</p>
<p class="PNormal">edilen gelirler, okul, yurt ve pansiyonlardan istifade eden öğrenciler alınan</p>
<p class="PNormal">paralar, toplanan kurban derileri ve gruba ilgi duyan zengin iş adamlarının</p>
<p class="PNormal">desteklerinden sağladıkları,</p>
<p class="PNormal">-Anılan gruba mensup öğrencilerin çoğunlukla yurtlarda, yurt bulunmayan veya</p>
<p class="PNormal">yurt kapasitesi yeterli olmayan illerde ise öğrenci evi, dershane, ışık evi gibi</p>
<p class="PNormal">isimlerle anılan evlerde kaldıkları, bu yerlerde Kur’an ve ilmihal kitaplarının</p>
<p class="PNormal">yanında Said-i Nursi’nin ve Fethullah Gülen’in kitaplarını okudukları ve</p>
<p class="PNormal">kasetlerini izleyerek grubun görüşleri doğrultusunda eğitim aldıkları,</p>
<p class="PNormal">-Son yıllarda ise Gazeteciler ve Yazarlar Vakfı tarafından organize edilen çeşitli</p>
<p class="PNormal">platformlarda Din - Devlet İlişkileri, Demokratik Hukuk Devleti, Birlikte Yaşama</p>
<p class="PNormal">Sanatı, Kültürlerarası Diyalog, İslam ve Laiklik gibi konuların işlendiği ve</p>
<p class="PNormal">platform sonrası hazırlanan sonuç bilgilerinin kamuoyuna sunulduğu</p>
<p class="PNormal">anlaşılmaktadır.</p>
<p class="PNormal">Cemaatin öğrenci faaliyetleri ve ticari faaliyetler olmak üzere iki tür faaliyeti</p>
<p class="PNormal">bulunmaktadır.</p>
<p class="PNormal">Öğrenci faaliyetleri: Öğrencilerin yiyecek, giyecek ve barınma ihtiyacını karşılama</p>
<p class="PNormal">şeklinde özetlenebilecek bu faaliyette cemaate mensup maddi durum zayıf ve uzak</p>
<p class="PNormal">illerden gelen öğrencilerin, kamuoyunda ‘Işık Evleri’ diye nitelendirilen öğrenci</p>
<p class="PNormal">evlerinde barındıkları, bu öğrencilerin ihtiyaçlarının maddi durumu iyi olan</p>
<p class="PNormal">cemaat mensupları veya cemaate sıcak bakan kişilerce karşılandığı,</p>
<p class="PNormal">Ticari faaliyetleri: Esnaf kesimi diye adlandırabileceğimiz ticari alandaki</p>
<p class="PNormal">faaliyetlerinin vakıflar, şirketler, basın-yayın ve finans alanında ağırlık kazandığı,</p>
<p class="PNormal">bu amaçla çeşitli meslek gruplarına hitap eden Hür, Aktif, Müteşebbis gibi</p>
<p class="PNormal">isimlerle çeşitli illerimizde dernekler kurulduğu, iş adamlarına yönelik diğer</p>
<p class="PNormal">yapılanmanın da merkezi İstanbul’da bulanan İş Hayatı Dayanışma Derneği</p>
<p class="PNormal">(İŞHAD) olduğu, bu vakıf ve şirketlerin çoğunun orta öğrenim okulları, üniversite</p>
<p class="PNormal">ve dershane açmak amacıyla kuruldukları tespit edilmiştir.</p>
<p class="PNormal">Işık Evleri:</p>
<p class="PNormal">Cemaate mensup ve maddi durumu zayıf, uzak illerden gelen öğrencilerin yiyecek,</p>
<p class="PNormal">giyecek ve barıma ihtiyaçlarının karşılandığı evlerdir.</p>
<p class="PNormal">Kamuoyunda ‘lşık Evleri’ diye nitelendirilen öğrenci evlerinde barınan</p>
<p class="PNormal">öğrencilerin ihtiyaçları, maddi durumu iyi olan cemaat mensupları veya cemaate</p>
<p class="PNormal">sıcak bakan kişilerce karşılanmaktadır. Bu evlerdeki çalışmalar bir disiplin</p>
<p class="PNormal">içerisinde sürdürülmekte ve barınanlara gizliliğe azami derecede riayet etmeleri ve</p>
<p class="PNormal">çevrelerini rahatsız edecek hareketlerden kaçınmaları öğütlenmektedir.</p>
<p class="PNormal">139</p>
<p class="PNormal">Şakird: Işık evlerinde kalan ve talebe-öğrenci manasına gelen erkek öğrenci,</p>
<p class="PNormal">Şakirde: Işık evlerinde kalan ve talebe-öğrenci manasına gelen bayan öğrenci,</p>
<p class="PNormal">Abi: Cemaate daha önceden katılan ve ışık evlerinde daha eski olan öğrenci,</p>
<p class="PNormal">Öğrenci Evi Sorumlusu (imam): Öğrenci evinde ‘abi’ diye bilinen en eski yaşça en</p>
<p class="PNormal">büyük olan ve bu evlerde kalan öğrencilerin tüm maddi ve manevi sorunları ile</p>
<p class="PNormal">ilgilenen ve ‘abi’ diye adlandırılan kişilerdir.</p>
<p class="PNormal">Öğrenci evlerinde Kur’an-ı Kerim, Fethullah Gülen’e ait kitaplar ile Said-i</p>
<p class="PNormal">Nursi’nin Nur Külliyatı olarak bilinen kitaplarının okunduğu yine Fethullah</p>
<p class="PNormal">Gülen’e ait sesli ve görüntülü vaiz kasetlerinin dinlendiği,</p>
<p class="PNormal">Bu evlerde barınan öğrencilerin ihtiyaçlarının özelikle o bölgede bulunan cemaat</p>
<p class="PNormal">Mensubu esnaf tarafından ( himmetli, bağışlayan, hayırsever kişi anlamına gelen)</p>
<p class="PNormal">‘Himmet’ adı altında ayni ve nakdi yardımlarla karşılandığı anlaşılmaktadır.</p>
<p class="PNormal">Dershaneler:</p>
<p class="PNormal">Her kesimden öğrenciye hizmet veren hazırlık dershanelerinde her sınıfın rehber</p>
<p class="PNormal">öğretmeninin bulunduğu, rehber öğretmenin ‘Ser Rehber’ (Rehberlerin Başı, Baş</p>
<p class="PNormal">Rehber) kişilere bağlı olarak faaliyet gösterdiği, rehber ve ser rehber</p>
<p class="PNormal">öğretmenlerin diğer devlet okullarında olduğu gibi öğrencilerin dersleri ve</p>
<p class="PNormal">üniversitede branş seçimi gibi sorunlarıyla ilgilendiği, ayrıca cemaatin görüşlerini</p>
<p class="PNormal">benimseyen kişilerin kurduğu vakıflar ve şirketler vasıtasıyla dünyanın değişik</p>
<p class="PNormal">ülkelerinde açılan okullarda ‘imam’ olarak adlandırılan kişilerin bulunduğu, bu</p>
<p class="PNormal">kişilerin öğrencilerin barınmadan beslenmeye, İslam dininin, Türk örf, adet,</p>
<p class="PNormal">gelenek ve göreneklerinin öğretilmesine kadar tüm sorunlarıyla ilgilendikleri, bu</p>
<p class="PNormal">kişilerin Türkiye içinde olduğu gibi hiyerarşik bir sistem içerisinde ülke imamına</p>
<p class="PNormal">bağlı oldukları anlaşılmıştır.</p>
<p class="PNormal">Grubun, tüm ülke çapında faaliyet gösterdiği gibi ülkemiz dışında da Orta</p>
<p class="PNormal">Asya’daki Türk Cumhuriyetleri başta olmak üzere Kore’den ABD’ye kadar bir çok</p>
<p class="PNormal">ülkeye eğitim temelindeki faaliyetlerini taşıdığı tespit edilmiştir.</p>
<p class="PNormal">Diğer yandan anılan grubun,1990’lı yıllarda kendileri tarafından şeffaflaşma</p>
<p class="PNormal">olarak nitelenen kamuoyuna açılma çabaları doğrultusunda, aynı döneme</p>
<p class="PNormal">rastlayan siyasi radikal İslamcı unsurların söylemlerinin, laik-demokrat kitlede</p>
<p class="PNormal">yarattığı olumsuz İslami imajı değiştirmeye yönelik olarak, uzlaşma ve diyalog</p>
<p class="PNormal">motiflerini sıkça kullanarak, bu kesimlerden farklı, ‘ılımlı bir İslami görüşü’ temsil</p>
<p class="PNormal">ettiği izlenimini vermeye çalıştığı gözlemlenmekte olup, söz konusu grubun</p>
<p class="PNormal">günümüze kadar silahlı herhangi bir faaliyetine rastlanılmamıştır.”</p>
<p class="PNormal">30 yıl arayla yine Ecevit affıyla kurtuldu</p>
<p class="PNormal">Kendisi de, ardında cemaatçilerin arandığı bir “seks kaseti komplosuyla” önce</p>
<p class="PNormal">görevini, sonra da tüm itibarını yitirecek olan Nuh Mete Yüksel’in hazırladığı</p>
<p class="PNormal">140</p>
<p class="PNormal">iddianame, neredeyse Saral ve Ak ekibinin kaleminden çıkmış gibiydi. Telekulak</p>
<p class="PNormal">davasının sanıkları olan bu polis müdürlerinin yaptığı çalışma sırasında kendilerine</p>
<p class="PNormal">gönderilen rapor ve tutanaklardan yola çıkılarak hazırlanan iddianameyle ilgili dava</p>
<p class="PNormal">16 Ekim 2000’de görülmeye başlandı. Yaklaşık 2,5 yıl sürdükten sonra da 10 Mart</p>
<p class="PNormal">2003’te sonuçlandı. 1971 darbesinden sonra 3 yıl ceza almışken 7 ay sonra Ecevit</p>
<p class="PNormal">hükümetinin çıkardığı afla özgürlüğüne kavuşan Gülen, bu kez de Rahşan Affı</p>
<p class="PNormal">olarak bilinen 2000 yılı Aralık ayında çıkarılan 4616 sayılı Af Yasası uyarınca,</p>
<p class="PNormal">aynı suçun 5 yıl içinde tekrar işlenmemesi koşuluyla davası kesin hükme</p>
<p class="PNormal">bağlanmadan ertelenerek kurtuldu. Daha sonra 2006 yılında Gülen’in avukatları, 3</p>
<p class="PNormal">yıl önce Türk Ceza Kanunu ile Terörle Mücadele Kanunu’nda yapılan değişiklik</p>
<p class="PNormal">üzerine müvekkillerinin yargılandığı suçun unsurlarının değiştiği ve beraat karaı</p>
<p class="PNormal">verilmesi gerektiği iddiasıyla 7 Mart 2006’da yeniden yargılanma talebinde</p>
<p class="PNormal">bulununca dava yeniden ancak DGM’lerin kapatılıp yerine ikame edilen Ağır Ceza</p>
<p class="PNormal">Mahkemesi’nde görülmeye başlandı.</p>
<p class="PNormal">Yeniden yargılamayı AB, beraati emniyet sağladı</p>
<p class="PNormal">Yeniden yargılama yolunu açan ise AB’ye uyum sürecinde 2003’de 3713 sayılı</p>
<p class="PNormal">Terörle Mücadele Kanunu’nun 1. maddesinde yapılan değişiklikle terör örgütü</p>
<p class="PNormal">tanımına cürüm işleme ve silahlı eylem şartı getirildi. Yeni yasaya göre terör</p>
<p class="PNormal">suçlarında sadece kasıt değil, cebir ve şiddet unsurunun da bulunması şart</p>
<p class="PNormal">koşulmuştu. Avukatların yeniden yargılama isteğinin gerekçesi de müvekklilerinin</p>
<p class="PNormal">“şiddet ve cebir” kullandığına ilişkin hiçbir delilin olmamasıydı. Yeniden başlayan</p>
<p class="PNormal">ve Ankara 11. Ağır Ceza Mahkemesi’nde görülen dava 2 ay sonra 5 Mayıs 2006’da</p>
<p class="PNormal">sonuçlandı. Savcı Salim Demirci’nin ceza verilmesi yönündeki talebine karşın</p>
<p class="PNormal">mahkeme heyeti Gülen hakkında, TMK uyarınca suçun oluşmadığı hükmüne</p>
<p class="PNormal">vararak beraat kararı vermişti. Yargıtay 9. Ceza Dairesi de 5 Mart 2008’de beraat</p>
<p class="PNormal">karanını onamıştı.</p>
<p class="PNormal">Ancak Yargıtay Cumhuriyet Başsvacılığı, Yargıtay 9. Ceza Dairesinin TMK</p>
<p class="PNormal">kapsamında verdiği beraat kararına itiraz etti. Savcılık davanının TMK kapsamında</p>
<p class="PNormal">değil TCK 765 sayılı TCK’nın 313/2-4 maddesine göre cürüm işlemek için</p>
<p class="PNormal">teşekkül oluşturmak suçuna göre bakılmasını istedi. Savcılık, Gülen’in Türkiye’de</p>
<p class="PNormal">mevcut Anayasal düzeni değiştirmek ve laiklik ilkesini de kaldırarak, yerine şeriat</p>
<p class="PNormal">esaslarına dayalı devlet kurmak amacında olduğunu iddia ediyordu. Bunun için de</p>
<p class="PNormal">aşamaları, tebliğ, cemaat ve cihat temelinde, yurt içinde ve dışında dershane, okul,</p>
<p class="PNormal">üniversite, yurt, hazırlık kursları ve kurduğu şirketler aracılığıyla eğitimli bir kadro</p>
<p class="PNormal">ve ekonomik bir güç oluşturarak, yönetimde teşkilatlanmayı, devlet idaresini ele</p>
<p class="PNormal">geçirmeyi hedeflediğini öne sürdüğü Fethullah Gülen’in yurt dışına çıktığı 21 Mart</p>
<p class="PNormal">1999 tarihinden sonra da aynı amaç doğrultusunda faaliyetlerini sürdürerek,</p>
<p class="PNormal">teşekkülün varlığını koruduğunu iddia etti. Ancak Yargıtay Ceza Genel Kurulu’nda</p>
<p class="PNormal">141</p>
<p class="PNormal">bu itiraz oy çokluğuyla reddedilerek beraat kararı kesinleşmiş oldu. Beraat</p>
<p class="PNormal">kararının çıkmasında, Emniyet’in Fethullah Gülen cemaati hakkında verdiği “terör</p>
<p class="PNormal">örgütü değil” denilen bilgi notun da etkisi büyüktü. Gülen’in avukatları yeniden</p>
<p class="PNormal">yargılanma başvurusunu yapmadan önce 24 Şubat 2006’da Bilgi Edinme Yasası</p>
<p class="PNormal">kapsamında Emniyet Genel Müdürlüğü’ne başvurarak, Fethullah Gülen ve</p>
<p class="PNormal">cematine ilişkin bazı sorular sormuş ve yanıtları da resmi olarak verilmişti.</p>
<p class="PNormal">Emniyet Genel Müdür Yardımcısı Ramazan Er imzasıyla 3 Mart 2006’da verilen</p>
<p class="PNormal">ve Gülen’in beraat etmesine büyük katkısı olan yanıtta şöyle yazıyordu: “Fethullah</p>
<p class="PNormal">Gülen’in üyesi olduğu veya olmadığı halde kendisiyle ilişkilendirilen vakıf, dernek,</p>
<p class="PNormal">eğitim kurumları ve sair kuruluşlar ile tüzel kişilerin TMK 1. madde kapsamında</p>
<p class="PNormal">bir örgüt olmadıkları, cebir ve şiddet kullanarak terör yöntemlerine başvurmak</p>
<p class="PNormal">suretiyle Anayasal düzeni değiştirmek amacını gerçekleştirmek için bir araya</p>
<p class="PNormal">geldiklerine ve eylemde bulunduklarına dair bir bilgi ve belgeye</p>
<p class="PNormal">rastlanılmadığından sözü edilen kişi ve kuruluşlar TMK kapsamında</p>
<p class="PNormal">değerlendirilmemektedir.”</p>
<p class="PNormal">Kuşkulu tesadüfler zinciri</p>
<p class="PNormal">Gazeteci Saygı Öztürk, o dönem çalıştığı Star Gazetesinde, “Savaş Baltaları”</p>
<p class="PNormal">başlıklı ilginç bir yazı kaleme almıştı79. 2010 yılında çıkardığı, “Okyanus</p>
<p class="PNormal">Ötesindeki Vaiz” isimli kitabında da yer verdiği bu olay Gülen’in yargılandığı</p>
<p class="PNormal">davaya ilişkin ilginç “tesadüflere” kuşkuyla yaklaşıyordu. Öztürk yazısında, Saral</p>
<p class="PNormal">ve ekibinin yürüttüğü soruşturmada Ankara DGM’ye ilk suç duyurusunun 21 Nisan</p>
<p class="PNormal">1999’da yapıldığını belirterek kuşkuyla baktığı tesadüfleri şöyle anlatıyordu: “Bazı</p>
<p class="PNormal">suçların affını öngören tasarı 18 Nisan’dan önce işlenmiş suçları kapsamasına</p>
<p class="PNormal">rağmen, bu daha sonra 23 Nisan’a uzatıldı. Yani Fethullah Hoca peşinen yırttı.</p>
<p class="PNormal">Ankara Emniyet Müdürü Cevdet Saral, yardımcısı Osman Ak ve gizli çalışmayı</p>
<p class="PNormal">yürüten diğer görevliler 8 Haziran’da (1999) görevden alındı. Rastlantıya bakın,</p>
<p class="PNormal">Fethullah Gülen’e devlet tarafından verilen koruma görevlisi Başkomiserin</p>
<p class="PNormal">Amerika’daki görev süresi de 12 Haziran’da bir ay uzatıldı. Bakıyorsunuz bir</p>
<p class="PNormal">yandan Fethullah Gülen grubu ile ilgili çok gizli çalışmalar yürütülüyor,</p>
<p class="PNormal">araştırmalar yapılıyor, bir yandan da devletin Amerika’da bile Fethullah Gülen’i</p>
<p class="PNormal">koruduğu ortaya çıkıyor. Ankara Emniyet Müdürü Cevdet Saral ve ekibini ‘yok</p>
<p class="PNormal">etmek’ için ciddi bir planın uygulamaya konulduğu ortaya çıkıyor. Emniyet</p>
<p class="PNormal">örgütüne de açık açık ‘Fethullah Hoca’ya uzanan eller kırılır’ mesajı veriliyor olsa</p>
<p class="PNormal">gerek.”</p>
<p class="PNormal">Öztürk bu kuşkusunda haklı mı bunu bilenlerin açıklaması gerek ama bizce de bu</p>
<p class="PNormal">tesadüfler zinciri çok ilginç. Şöyle ki; 13 Mart 1999’da Gülen cemaatine bağlı</p>
<p class="PNormal">79 Star Gazetesi, 26 Eylül 1999</p>
<p class="PNormal">142</p>
<p class="PNormal">İzmir’deki Işık Evleri’nde iki askeri okul öğrencisinin yakalanmasıyla bunu</p>
<p class="PNormal">“orduya sızma girişimi” olarak değerlendiren TSK’nin sert tepkisini çeken Gülen’le</p>
<p class="PNormal">ilgili Ankara Emniyet Müdürü Saral ve ekibi de yürüttükleri çalışma sonunda</p>
<p class="PNormal">düzenledikleri raporun ilk bölümünü 18 Mart 1999’da İDB ve Teftiş Kurulu</p>
<p class="PNormal">Başkanlığı’na gönderdi. Raporda Gülen grubunun Emniyet içindeki örgütlenmesi</p>
<p class="PNormal">ve yurtçapında yürüttüğü faaliyetler anlatılarak konunun DGM kapsamına girip</p>
<p class="PNormal">girmediğinin araştırıldığı belirtiliyiordu. Elbette ki raporun gönderildiğinden haberi</p>
<p class="PNormal">olan ve DGM’ye de intikal ettirileceğinden kuşkusu olmayan Gülen, 21 Mart</p>
<p class="PNormal">1999’da tedavi amacıyla ABD’ye hicret etti. 16 Nisan 1999’da ise yürütülen</p>
<p class="PNormal">soruşturmanın ikinci raporuyla birlikte Emniyet içinde cemaatle bağlantılı oldukları</p>
<p class="PNormal">öne sürülen polislerin listesi de yine İDB ve Teftiş Kurulu Başkanlığı’na</p>
<p class="PNormal">gönderildi. 21 Nisan 1999’da bu iki rapordaki bilgiler Ankarak DGM</p>
<p class="PNormal">Başsavcılığı’na iletildi. İşte bu aşamadan sonra, Gülen’in yargılandığı davaya</p>
<p class="PNormal">ilişkin en önemli değişiklikte gerçekleştirilerek daha önce 18 Nisan 1999’la</p>
<p class="PNormal">sınırlanan ve Rahşan Affı olarak bilinen 4616 sayılı Şartla Salıverilme Yasası’nın</p>
<p class="PNormal">sınırlandırıldığı tarih 23 Nisan’a çekildi. Saral ekibi 5 Mayıs 1999’da o güne dek</p>
<p class="PNormal">yaptıkları tüm çalışmaları içeren bir raporu toplu olarak Teftiş Kurulu</p>
<p class="PNormal">Başkanlığı’na gönderdi. Zaten aynı günlerde patlak veren Telekulak skandalı</p>
<p class="PNormal">nedeniyle de Saral ve Ak ekibi görevlerinden alınacaktı.</p>
<p class="PNormal">Ergenekon sanığı Saçan cemaati araştırmak istedi</p>
<p class="PNormal">Hicret ettiği ABD’de yaşayan ve tutuksuz yargılanan Fethullah Gülen’in davasının</p>
<p class="PNormal">sürdüğü günlerde, Cevdet Saral’ların hazırladığı garip liste nedeniyle adı</p>
<p class="PNormal">Fethullahçı’ya çıkmış bir polis müdürü 16 Temmuz 2001’de İstanbul DGM’ye</p>
<p class="PNormal">başvurarak, planladığı büyük bir operasyon için izin istiyordu. Kaderin garip</p>
<p class="PNormal">cilvesi, kendisine Fethullahçı denmişken, 2008’de kendisini Ergenekon sanığı</p>
<p class="PNormal">olarak bulan ve bir süre cezaevinde yatan bu polis İstanbul Organize Suçlarla</p>
<p class="PNormal">Mücadele Şubesi Müdürü Adil Serdar Saçan’dı. Dönemin İstanbul DGM</p>
<p class="PNormal">Başsavcısı Aykut Engin Cengiz, Saçan’ın talebi üzerine 23 Temmuz 2001’de</p>
<p class="PNormal">operasyona izin verdi. Saçan’ın yürütmek istediği operasyonda Fethullah Gülen’le</p>
<p class="PNormal">ilgiliydi. İstanbul’da yaptığı başarılı çete operasyonlarının yanı sıra hakkındaki</p>
<p class="PNormal">işkence idiaları da bulunan Adil Serdar Saçan, emniyet ve askeri bürokrasiden, iş</p>
<p class="PNormal">dünyasına dek Fethullah Gülen ve cemaatinin oluşturduğu iddia edilen “silahsız</p>
<p class="PNormal">terör örgütü”nü ortaya çıkarmayı kafasına koymuştu. Ama iddiasına göre bu</p>
<p class="PNormal">operasyon da yine bizzat Emniyet içindeki Fethulahçı istihbaratçı çetesi tarafından</p>
<p class="PNormal">engellenecekti. Adil Serdar Saçan bu iddiasını İstanbul DGM Başsavcılığı’na</p>
<p class="PNormal">yazdığı bir yazı ile de resmi hale getirmişti.</p>
<p class="PNormal">İstanbul KOM Şube Müdürü olarak 16 Temmuz 2001’de DGM Başsavcılığı’na</p>
<p class="PNormal">gönderdiği, B05.1.EGM.4.30.00.16.Opr..Br2001/585 sayılı yazısının konu kısmına</p>
<p class="PNormal">143</p>
<p class="PNormal">“Fethullah Gülen ve Grubu” yazan Saçan operasyon yapma nedenini şöyle</p>
<p class="PNormal">açıklıyordu:</p>
<p class="PNormal">“Şubemiz görevlilerince yapılan çalışmalar neticesinde ülkemizde Fethullah Gülen</p>
<p class="PNormal">grubu olarak bilinen silahsız terör örgütünün özellikle İstanbul ilinde yoğun</p>
<p class="PNormal">faaliyetlerde bulunduğu, ülke genelinde maiyet adı altında 350 kişiden oluşan bir</p>
<p class="PNormal">gruplarının olduğu bunun altında ana mütevelli heyet, bunun altında da mütevelli</p>
<p class="PNormal">heyet olduğu tüm oluşumların başında baş imam olarak Fethullah Gülen’in</p>
<p class="PNormal">bulunduğu, İçlerinde,</p>
<p class="PNormal">Bölge İmamı------ (Serrehber Talebe sorumlusu)</p>
<p class="PNormal">(Yurt Müdürü)</p>
<p class="PNormal">↓↓↓↓↓</p>
<p class="PNormal">Esnaf İmamı</p>
<p class="PNormal">↓↓↓↓↓</p>
<p class="PNormal">Mıntıka İmamı</p>
<p class="PNormal">↓↓↓↓↓</p>
<p class="PNormal">Küçük Esnaf İmamı, olarak yapılandığı</p>
<p class="PNormal">Ayrıca Yüksek İstişare Konseyi (Ayda bir toplanır), Bölge İstişare (ayda bir</p>
<p class="PNormal">toplanır) konseylerinin oluşturulduğu, Bölge İstişare konseyinin altında bölge</p>
<p class="PNormal">sorumluları, semt sorumluları (15 günde bir toplanır), ev sorumluları (ayda bir</p>
<p class="PNormal">toplanır) oluşturulduğu, İstanbul ili imamı A.K. olduğu, 4 bölgeye ayrılan</p>
<p class="PNormal">İstanbul’da,</p>
<p class="PNormal">1- Suriçi Bölge imamı C.K.</p>
<p class="PNormal">2- Şirinevler Bölge İmamı A., S., O. T.</p>
<p class="PNormal">3- Gaziosmanpaşa, Esenler, Bayrampaşa bölge imamını Süleyman….</p>
<p class="PNormal">4- Anadolu yakası bölge imamı H.B. (Aynı zamanda il imam yardımcısı) oldukları</p>
<p class="PNormal">H.B.’nin yardımcılığını F. Ö.’nün yaptığı, şahsın Kartal, Maltepe, Altunizade FEM</p>
<p class="PNormal">dershanelerinde tarih derslerine girdiği, bu hiyerarşik yapılanmada finansal</p>
<p class="PNormal">sorumlunun İ.K. olduğu bu gruba bağlı müesseselerin Asya Finans, Yeni Limit</p>
<p class="PNormal">Dergisi, Feza Basımevi, Işık Yayınları, Nil A.Ş., Zaman Gazetesi, Samanyolu TV,</p>
<p class="PNormal">Burç Film, Dünya Film olduğu;(isimler rumuz olacak – Ahmet Şık notu)</p>
<p class="PNormal">Ayrıca Akyazı Vakfı, Marmara Eğitim ve Kültür Vakfı, Kılıçaslan Vakfı,</p>
<p class="PNormal">Gazeteciler ve Yazarlar Vakfı, Yamanlar Koleji, FEM Dershanelerinin de Gülen</p>
<p class="PNormal">grubuna ait olduğu;</p>
<p class="PNormal">Anılan grubun, İstanbul merkezli olmak üzere esnaf, mıntıka, küçük esnaf, askerler,</p>
<p class="PNormal">polisler, diğer kamu görevlileri imamlarıyla üyelerinden her ay belirli miktarda</p>
<p class="PNormal">para topladıkları, bu paraları bölge imamı vasıtasıyla finans sorumlularına</p>
<p class="PNormal">iletildiği, paraların özellikle istihbarat şubesinde görevli mensuplarınca resmi</p>
<p class="PNormal">arabalarla nakledildiği para vermeyen ya da gruptan ayrılmak isteyenlerin</p>
<p class="PNormal">mensuplarının gerek özel yaşamları ile ilgili oluşturulan arşiv sayesinde şantaj</p>
<p class="PNormal">yapmak suretiyle korkutularak, gerekse tehdit yoluyla sindirilerek grupta</p>
<p class="PNormal">144</p>
<p class="PNormal">kalmalarının veya para vermelerin sağlandığı, özellikle İstihbarat Dairesi</p>
<p class="PNormal">Başkanlığı ve önemli illerin İstihbarat Şube Müdürlükleri ile Narkotik, Mali ve</p>
<p class="PNormal">Organize Şuçlarla Mücadele Şube müdürlükleri teknik takip birimlerini ellerine</p>
<p class="PNormal">geçirdikleri, bu yolla düşman addettikleri kişiler hakkında arşiv çalışması yaparak</p>
<p class="PNormal">bunu muhtemelen gazetesi arşivinde sakladıkları, grubun asıl amacının başlangıçta</p>
<p class="PNormal">silahsız mensupları vasıtasıyla T.C. devletinin üç temel gücü olan yasama, yürütme</p>
<p class="PNormal">ve yargı erklerine gizlice sızmak ve devlet rejimini değiştirerek dini esaslara dayalı</p>
<p class="PNormal">Said-İ Nursi düşünceleri temelinde bir Kürt-İslam devleti kurmak olduğu yönünde</p>
<p class="PNormal">ciddi istihbari bilgiler edinilmiştir.”</p>
<p class="PNormal">Saçan aynı gün İstanbul DGM Başsavcılığı’na da bir yazı yazarak cemaatle ilintili</p>
<p class="PNormal">olduğunu iddia ettiği Asya Finans Kurumuyla ilgili de bir çalışma yapma talebinde</p>
<p class="PNormal">bulunuyordu. B.05.1.EGM.4.34.00.16.Opr.Br.2001/585 sayılı Asya Finans konulu</p>
<p class="PNormal">talep yazısında Saçan şöyle deniyordu: “DGM Cumhuriyet Başsavcılığının şifahi</p>
<p class="PNormal">talimatlarında, Asya Finans isimli finans kurumunun halka yüksek faiz karşılığı</p>
<p class="PNormal">krediler verdiği ve geri ödemeleri temin etmek için silahlı çete oluşturmak suretiyle</p>
<p class="PNormal">zor kullanma ve tehdit yolu ile para tahsilatı yaptıkları bildirilmiş; şubemiz</p>
<p class="PNormal">görevlilerince yapılan istihbari çalışmalar neticesinde konunun doğruluğunu teyit</p>
<p class="PNormal">eder nitelikte bilgiler elde edildiğinden, 4422 sayılı kanununu 1. ve yine 4422 sayılı</p>
<p class="PNormal">kanunun 6. Maddesi uyarınca proje çalışma grubu oluşturulması hususunda</p>
<p class="PNormal">gerekli talimatın verilmesini delaletlerinizle arz ederim.”</p>
<p class="PNormal">“Cemaatçi polisler soruşturmayı engelliyor”</p>
<p class="PNormal">Saçan, 1991’de İDB’de görevliyken Emniyet içindeki irticai yapılanmayla ilgili</p>
<p class="PNormal">yürütülen soruşturmada, konuyla ilgisi olmamasına karşın cemaatçi polislerin</p>
<p class="PNormal">girişimleriyle görevden alınanlar arasındaydı. Aynı şekilde, milli görüş çizgisinde</p>
<p class="PNormal">olduğu bilinen Mustafa Gülcü de görevden alınmıştı. Kendilerine yönelik</p>
<p class="PNormal">komployu öğrenen ve cemaatin iç işleyişini bilen Saçan ve Gülcü intikam</p>
<p class="PNormal">arayışındaydı. Bu nedenle de Saçan hiçbir ilerleme kaydedemeyeceği Gülen</p>
<p class="PNormal">cemaati soruşturmasını başlatmıştı. Elindeki bilgiler ışığında, telefon dinlemeler de</p>
<p class="PNormal">dâhil olmak üzere operasyon yapmak isteyen Saçan’ın istediği izin, İstanbul DGM</p>
<p class="PNormal">Başsavcısı Aykut Engin Cengiz tarafından birkaç gün sonra 23 Temuz 2001’de</p>
<p class="PNormal">verilir, Hatta Bekir Raif Aldemir de savcı olarak görevlendirilir. Ancak Saçan ne</p>
<p class="PNormal">kadar uğraşsa da bir türlü sonuç alamaz. Bir adım öteye gidememiştir. Bir yıl sonra,</p>
<p class="PNormal">10 Temmuz 2002’de İstanbul DGM Başsavcısı Cengiz’e bir yazı gönderen Saçan,</p>
<p class="PNormal">Fethullah Gülen ve grubuna yönelik operasyonda ilerleme sağlanamadığını belirtip,</p>
<p class="PNormal">soruşturmanın başka bir birime verilmesini talep ediyordu. Saçan soruşturmanın</p>
<p class="PNormal">ilerlememesinin nedeninin de bizzat Emniyet İDB ve İstanbul İstihbarat Şubesi</p>
<p class="PNormal">içindeki Fethullahçı polis örgütlenmesi olduğunu iddia ediyordu:</p>
<p class="PNormal">145</p>
<p class="PNormal">“Çalışma izni alındığı 23.07.2001 tarihinden itibaren birkaç defa ilgili grubun</p>
<p class="PNormal">izlenmesi için takip ve tarassut faaliyeti icra edilmeye çalışılmış ve inanılmaz baskı</p>
<p class="PNormal">ve engellemelerle karşılaşılmıştır. Örneğin A. K.’nin ikameti tespit edilmeye</p>
<p class="PNormal">çalışılmış, ancak bunun duyulması üzerine bizzat tarafıma konunun ne olduğunun</p>
<p class="PNormal">öğrenilmesi için ilin en üst düzey yöneticilerinden baskı uygulanmıştır (O tarihte</p>
<p class="PNormal">İstanbul Valisi Erol Çakır’dı). Fethullah Gülen grubunun Emniyet içindeki</p>
<p class="PNormal">etkinliği, özellikle İstihbarat Şube Müdürlüğü ve Daire Başkanlığının teknik takip</p>
<p class="PNormal">birimlerinde odaklanmaktadır. Bu nedenle ilgili birimlerden habersiz dinleme ve</p>
<p class="PNormal">izleme faaliyetlerinde bulunulması başlangıçta planlanmış ancak 30.10.2001 tarihli</p>
<p class="PNormal">talimatnamenin bentlerine göre bu birimlerden habersiz, yargı kararı da olsa</p>
<p class="PNormal">teknik takip ya da izleme faaliyetlerinin yapılması imkânsız hale getirilmiştir. Bu</p>
<p class="PNormal">talimatnamenin de esasen bu grubun girişimleriyle çıkartıldığı kanaati tarafımızda</p>
<p class="PNormal">mevcuttur. Yine 2001 yılında yapılan idari düzenlemelerle80 İstanbul ilinde özellikle</p>
<p class="PNormal">GSM dinlemeleri İstihbarat ve KOM Daire Başkanlıkları üzerinden yapması</p>
<p class="PNormal">zorunluluğu getirilmiş, böylece tarafımızdan alınan dinleme kararlarının İstihbarat</p>
<p class="PNormal">ve KOM Daire Başkanlıklarınca kontrol edildiği hatta 4422 sayılı yasaya aykırı</p>
<p class="PNormal">olarak adı geçen daire başkanlıklarınca dinlenilmesi olanağı sağlanmıştır.</p>
<p class="PNormal">Yukarıda açıklanan sebeplerden dolayı Şube müdürlüğümüzce verilen görevin</p>
<p class="PNormal">bugüne kadar yerine getirilmesinin olanaksız olduğu kanaati hâsıl olmuştur. Bu</p>
<p class="PNormal">nedenle ilgili çalışmanın yerine getirilmesi için teknik takip ve tarassut</p>
<p class="PNormal">faaliyetlerinde bulunmak üzere uygun göreceğiniz Emniyet dışı birimlere talimat</p>
<p class="PNormal">verilmesi ve operasyonun bu birimlerin desteğinde Şube Müdürlüğümüzce</p>
<p class="PNormal">yapılması için gerekli görüş ve talimatlarınızı arz ederim.”</p>
<p class="PNormal">Komplo kurulacak iddiası</p>
<p class="PNormal">Adil Serdar Saçan bu yazısından kısa bir süre sonra 10 Temmuz 2002’de yine</p>
<p class="PNormal">İstanbul DGM Başsavcısı Aykut Cengiz Engin, Ankara DGM Başsavcılığı ve</p>
<p class="PNormal">Genelkurmay İstihbarat Başkanlığı’na aynı içerikli bir yazı gönderdi. Yazıda</p>
<p class="PNormal">Fethullahçılarla ilgili başlatılan proje çalışma grubundan bahsedildikten sonra,</p>
<p class="PNormal">“Ancak Fethullahçı grubun ileri gelenlerinin örgüt lideri Fethullah Gülen’in</p>
<p class="PNormal">talimatıyla almış oldukları karar gereği önümüzdeki günlerde, bu grubun emniyet</p>
<p class="PNormal">içerisindeki işbirlikçileri ile birlikte eski Kara Kuvvetleri Komutanı Orgeneral</p>
<p class="PNormal">Atilla Ateş, eski 2. Ordu Komutanı Orgeneral Kemal Yavuz, Genelkurmay Adli</p>
<p class="PNormal">Müşaviri Tümgeneral Erdal Şenel, Askeri Yargıtay üyesi Albay Tanju Güvendiren,</p>
<p class="PNormal">80 Telefon dinlemelerdeki keyfiliği önlemek ve Telekulak skandalının tekrarlanmaması için tedbir</p>
<p class="PNormal">niteliğinde bir yasal düzenleme yapılmıştı. Her ilin şube müdürünün herhangi bir yargı kararı alıp,</p>
<p class="PNormal">merkezi denetim olmadan dinleme yapması büyük sorunlar yaratacaktı. Bu nedenle Saadettin Tantan’ın</p>
<p class="PNormal">İçişleri Bakanlığı döneminde çıkartılan yasayla yetki ve düzenleme amacı güdülmüştü.</p>
<p class="PNormal">146</p>
<p class="PNormal">Ankara 2 Nolu DGM Başkanı Hüseyin Eken, Ankara 2 Nolu DGM üyesi Yunus</p>
<p class="PNormal">Kayrabıyıkoğlu ve Ankara DGM Başsavcısı Nuh Mete Yüksel’e karşı devletin</p>
<p class="PNormal">çeşitli makamlarıyla, basın ve yayın organlarına isimsiz ve asılsız ihbar mektupları</p>
<p class="PNormal">gönderecekleri, ayrıca şantaj amaçlı olarak hazırlanmış montaj kasetlerin</p>
<p class="PNormal">televizyon ve basın kurumlarına gönderilerek yukarıda adı geçen devlet</p>
<p class="PNormal">görevlilerinin karalanması, sindirilmesi yoluyla görevlerinden uzaklaştırmya</p>
<p class="PNormal">çalıştıkları, X şahıs ile yapılan görüşme sonucu tespit edilmiştir” deniliyor,</p>
<p class="PNormal">iddiaları dile getiren ve X koduyla anılan muhbirin ifadesine ilişkin tutanakla</p>
<p class="PNormal">birlikte gönderiliyordu.</p>
<p class="PNormal">Aslında böyle bir ihbar ya da herhangi bir bilgi yoktu. Seks kasedi skandalı</p>
<p class="PNormal">nedeniyle görevden alınacağı önceden öğrenilen DGM Savcısı Nuh Mete Yüksel’i</p>
<p class="PNormal">kurtarma planının bir parçası olarak, üst düzey bir askeri yetkilinin girişimiyle bu</p>
<p class="PNormal">düzmece olduğu düşünülen ihbar devreye sokulmuştu. Saçan’ın belirttiği konuya</p>
<p class="PNormal">ilişkin bir rapor düzenlenmesi önce Ankara’da İDB’de üst düzey bir görevliye</p>
<p class="PNormal">teklif edilmişti. Ancak teklifin reddedilmesi üzerine amaçlarını gerçekleştirmek için</p>
<p class="PNormal">iddiaya göre Adil Serdar Saçan’a bu düzmece yazı yazdırılmıştı. Teklifi kabul</p>
<p class="PNormal">etmeyen İDB’de görevli üst düzey emniyetçi ise görevden alınmıştı.</p>
<p class="PNormal">Saçan’ın gönderdiği bu yazıya İstanbul Başsavcısı Aykut Cengiz Engin’den 26</p>
<p class="PNormal">Temmuz 2002’de gelen yanıtta ise Gülen cemaatine ilişkin proje çalışma grubunun</p>
<p class="PNormal">takip ettiği olayla ilgili Ankara DGM Başsavcılığı’nın soruşturma yürüttüğü ve</p>
<p class="PNormal">ilgili kolluk kuvveti olarak da Ankara İl Jandarma Komutanlığı’nın tayin edildiği</p>
<p class="PNormal">belirtiliyor ve çalışma sonunda elde edilecek delillerin İstanbul KOM Şube</p>
<p class="PNormal">Müdürlüğü’nün yürüttüğü tahkikatta elde edilecek bulgularla birleştirileceği</p>
<p class="PNormal">anlatılıyordu. Saçan’ın aralarında askerler ve yargı mensupların bulunduğu bazı</p>
<p class="PNormal">kamu görevlilerine ilişkin komplo kurulacağına ilişkin yazısına da, iddia edilen</p>
<p class="PNormal">faaliyetlerle ilgili tespitler yapıldığı takdirde bu belge ve delillerin de ön çalışma</p>
<p class="PNormal">evrakına eklenerek ilgili savcı olan Bekir Raif Aldemir’e iletilmesi isteniyordu.</p>
<p class="PNormal">Polisler Fethullahçı, jandarma dinlesin</p>
<p class="PNormal">Saçan’ın, Ergenekon’un delil klasörleri arasında yer alan bu konuyla ilgili son</p>
<p class="PNormal">yazısı ise, Fethullah Gülen hakkında dava açan dönemin Ankara DGM Savcısı Nuh</p>
<p class="PNormal">Mete Yüksel’e gönderdiği yardım talep eden başvurusuydu. Saçan, İstanbul</p>
<p class="PNormal">Emniyeti’nde “Fethullah Gülen Cemaatiyle ilgili Proje Çalışma Grubu”</p>
<p class="PNormal">oluşturulduğunu anlattığı yazısında Savcı Yüksel’e, “Bu grubun emniyet ve</p>
<p class="PNormal">özellikle de İstihbarat ile Kaçakçılık ve Organize Suçlarla Mücadele Daire</p>
<p class="PNormal">Başkanlıklarında yuvalanmış işbirlikçileri nedeniyle çalışmalar</p>
<p class="PNormal">neticelendirilememiş ve GSM telefon udinlemelerine ancak Ankara’da bulunan bu</p>
<p class="PNormal">daire başkanlıkları aracılığıyla yapıldığından, çalışmaların gizliliği ortadan</p>
<p class="PNormal">kalktığı ve bu gruba yönelik telefonların iletişimlerinin tespitinin Ankara İl</p>
<p class="PNormal">147</p>
<p class="PNormal">Jandarma Komutanlığı’nca yürütüleceği bildirildiğinden, yukarıda bahsedildiği</p>
<p class="PNormal">üzere bu örgütün emniyet içindeki uzantıları ile yine bu şahıslarla irtibatlı olan</p>
<p class="PNormal">Zaman Gazetesi İstanbul Haber İstihbarat Müdürü F. M. isimli şahsın telefonları</p>
<p class="PNormal">aşağıda belirtilmiş olup gereğini arz ederim” diyordu.</p>
<p class="PNormal">Saçan’ın, gazeteci F. M. dışında telefon numaralarını vererek jandarmanın</p>
<p class="PNormal">dinlenmesini istediği kişiler ise Telekomünikasyon İletişim Başkanlığı (TİB)</p>
<p class="PNormal">Teknik Daire Başkanı B. A., istihbaratçı emniyet müdürlerinden N. E. ile Zaman</p>
<p class="PNormal">gazetesinin yazarı S. U. ile soyadı belirtilmeyen Coşkun isimli bir kişiydi.</p>
<p class="PNormal">Saçan’a neler oldu?</p>
<p class="PNormal">Burada ilginç bir ayrıntının altını çizmek gerekiyor. Adil Serdar Saçan’ın İstanbul</p>
<p class="PNormal">ve Ankara DGM Başsavcılığı ile Genelkurmay İstihbarat Başkanlığı’na gönderdiği</p>
<p class="PNormal">ve bazı rütbeli askerler ile yargı mensuplarına komplo düzenleneceğini öne sürdüğü</p>
<p class="PNormal">“düzmece” yazının tarihi 10 Temmuz 2002’ydi. İlginçtir Saçan’ın yazısında adları</p>
<p class="PNormal">bulunan askerlerden Atilla Ateş dışındakilerin hepsi Ergenekon sanığı olurken,</p>
<p class="PNormal">Ankara DGM Başsavcısı Nuh Mete Yüksel ise gizli kamerayla çekiymiş seks kaseti</p>
<p class="PNormal">görüntülerinden sonra aldığı kınama cezasıyla DGM’ye veda etmişti. Ergenekon</p>
<p class="PNormal">soruşturmalarından 5 yıl önce Fethulahçılarla ilgili soruşturma yapmaya kalkan</p>
<p class="PNormal">Adil Serdar Saçan da, Fethullahçılara karşı mücadaleye girişen herkesin başına bir</p>
<p class="PNormal">bela açıldığı gibi kendini bu davanın sanıkları arasında buldu. Yargılaması</p>
<p class="PNormal">sırasında mahkemede yaptığı savunmasında81 Saçan yürütmek istediği ancak sonuç</p>
<p class="PNormal">alamadığı tahkikatın yukarıda yer vermediğimiz ayrıntılarını özetle şöyle</p>
<p class="PNormal">anlatıyordu:</p>
<p class="PNormal">“Haziran 2001’de Hasan Özdemir yeniden İstanbul Emniyet Müdürü oldu. Bir gün</p>
<p class="PNormal">makamına çıkarak Emniyet Örgütü içerisindeki Fethullahçı yapının çok tehlikeli</p>
<p class="PNormal">bir hal almaya başladığını anlattım ve bu konuda özellikle İstihbarat Şubesinde</p>
<p class="PNormal">örgütlenme olduğunu bildirdim. Hasan Özdemir bu olayı fazla önemsemedi ve</p>
<p class="PNormal">birkaç amiri istihbarattan başka birimlere atadı. Hatırladığım kadarıyla bunlardan</p>
<p class="PNormal">biriside H. Ü. Y.’dır. Hasan Özdemir’e bu durumu anlatmadan önce elemanlarım</p>
<p class="PNormal">vasıtasıyla yaptırdığım araştırma sonucunda Fethullahçı örgütlenmenin güçlenerek</p>
<p class="PNormal">tehlikeli hale geldiğini tespit ettim ve DGM Başsavcısı Aykut Cengiz Engin’den</p>
<p class="PNormal">çalışma talep ettim. İzin verildi ancak çalışma başladığı gibi fiilen bitti. Başta İl</p>
<p class="PNormal">Valisi Erol Çakır’ın dönemin Başbakan Yardımcısı’nın talimatıyla tarafıma yaptığı</p>
<p class="PNormal">baskılar olmak üzere Emniyet örgütünde mevzilenmiş tüm cemaat mensuplarının</p>
<p class="PNormal">müthiş direnişleriyle çalışma akamete uğratılmıştır. Ne yazık ki bu direnişte</p>
<p class="PNormal">müdürü olduğum şube içerisindeki o tarihte bu durumlarını bilmediğim cemaat</p>
<p class="PNormal">mensupları gizliden gizliye başı çekti ve çalışma için yazılan yazılara emrimle ‘çok</p>
<p class="PNormal">81 http://www.celalulgen.av.tr/savunma/Savunma.pdf</p>
<p class="PNormal">148</p>
<p class="PNormal">gizli’ kaşesi vurulduğu halde aynı gün izin aldığımız deşifre oldu. Hasan Özdemir</p>
<p class="PNormal">beni çağırarak ‘A. K. kim? Başbakan Yardımcısı Mesut Bey aradı. Hakkında</p>
<p class="PNormal">çalışma mı yapıyorsunuz?’ diye sordu. Çalışmanın sızdığı ortadaydı. ‘Hayır,</p>
<p class="PNormal">yapmıyoruz’diyerek çıktım. Bu nedenle çalışmayı durdurup biraz soğutmak istedim.</p>
<p class="PNormal">Arada başsavcıya sözlü olarak durumu anlattım. Etrafımız öyle bir sarılmıştı ki</p>
<p class="PNormal">etrafımız, bu gruba operasyon yapmanın olanaksız olduğunu fark ettim... Temmuz</p>
<p class="PNormal">2001’de ön çalışma İznini DGM’den aldığım an Emniyet örgütü içerisindeki ve</p>
<p class="PNormal">birçoğunu ne yazık ki sonradan öğrendiğim Organize Suçlar Şubesi’nde emrimde</p>
<p class="PNormal">çalışan görevliler sayesinde tüm Fethullahçılar olaydan haberdar oldular. Zaten</p>
<p class="PNormal">iki ya da üç gün sonra daha önce anlattığım vali ve emniyet müdürü müdahaleleri</p>
<p class="PNormal">geldi. Bu izin ve Emniyet Müdürü Hasan Özdemir’e Fethullahçı örgütlenmenin</p>
<p class="PNormal">boyutunu anlatmam üzerine yaptığı birkaç tayin nedeniyle İstihbarat Şube</p>
<p class="PNormal">Müdürlüğünde görevli çok sayıda Fethullahçı amir, şube içerisinde bir toplantı</p>
<p class="PNormal">yaparak benden intikam alacaklarına dair yemin etmişlerdir. Bu yeminleri orada</p>
<p class="PNormal">çalışan ve Fethullahçı olmayan ve yine şubemdeki bazı amirlerce bana bildirildi.</p>
<p class="PNormal">Beni 2001 yılı Temmuz ayından itibaren büyük düşman ilan ettiler ve gerçekten de</p>
<p class="PNormal">intikamlarını aldılar. Fethullahçılar, izin yazısını aldığım an Veli Küçük’le ve</p>
<p class="PNormal">Sedat Peker’le ilişkili olduğum dedikodularını yaymaya başladılar. Bugünkü adıyla</p>
<p class="PNormal">Ergenekoncuydum…”</p>
<p class="PNormal">“Fethullahçı polisler suç üretiyor”</p>
<p class="PNormal">Saçan, DGM’den Fethullahçılara ilişkin yürüteceği soruşturmanın izinin</p>
<p class="PNormal">alınmasından sonra İstanbul Emniyet Müdürlüğü İstihbarat Şube Müdürlüğü’ndeki</p>
<p class="PNormal">Fethullahçı kadroların müdürü olduğu KOM Şubesine boykot uyguladığını hatta</p>
<p class="PNormal">ortak çalışmalar hakkında bile hiç bir bilgi ve belge vermemeye başladıklarını da</p>
<p class="PNormal">savunmasında dile getirdi. Kendisi hakkında internet üzerinden elektronik posta ve</p>
<p class="PNormal">karalama yazılarının dolaşıma sokulduğunu anlatan Saçan, cemaatle ilintili basın</p>
<p class="PNormal">organlarında hakkında olumsuz haberler yayımlanıp, birçok ihbar telefonu ve</p>
<p class="PNormal">isimsiz imzasız ihbar mektuplarının ilgili makamlara yollandığını da söyledi.</p>
<p class="PNormal">Özellikle Ergenekon soruşturmalarında çok sık başvurulan bir yöntem olan isimsiz</p>
<p class="PNormal">ihbar telefonları ve mektupları ile elektronik postaların Fethullahçı polisler</p>
<p class="PNormal">tarafından yönlendirilen ve kontrol edilen tüm operasyonlarda kullanıldığını öne</p>
<p class="PNormal">süren Saçan, “Hâkim oldukları İstihbarat ve Organize Suçlar birimlerinde yasal</p>
<p class="PNormal">olmayan yollardan dinleme yapıp izledikleri hedefleri hakkında istedikleri suçu</p>
<p class="PNormal">yaratabilecek ve bu suçla teknik dinleme ve izlemeleri uyumlu hale getirebilecek</p>
<p class="PNormal">düzenleme yapabilmektedirler. Böylece diledikleri suç malzemelerini hedef şahısta</p>
<p class="PNormal">bulabilecek ortamı hazırladıktan sonra yaptıkları soruşturmayı yasal hale</p>
<p class="PNormal">dönüştürmektedirler. Yani önce yasal olmayan yollardan suç ve delil ihdas edip</p>
<p class="PNormal">sonra ihbarlarla konu kendilerine yeni intikal etmiş gibi işleme başlamakta,</p>
<p class="PNormal">149</p>
<p class="PNormal">savcılık ve mahkemeleri de aldatmakta ve inandırmaktadırlar” diyordu. Saçan</p>
<p class="PNormal">bunun örneğinin de kendi başına geldiğini şöyle anlatıyordu:</p>
<p class="PNormal">“Bu iddialarıma somut örnek yargılandığım Ergenekon iddianamesine de konu</p>
<p class="PNormal">olan Duyu-San Ltd. Şirketi baskınında görülecektir. Babasını tanıdığım bir tiner</p>
<p class="PNormal">bağımlısı çocuk, Organize Suçlar Şube Müdürü Ayhan Buran ve Organize ile</p>
<p class="PNormal">İstihbarat Şubelerinden sorumlu Müdür Yardımcısı tarafından kullanılarak,</p>
<p class="PNormal">babasının işyerinin El Kaide Bomba İmalâthanesi olduğuna dair telefon ihbarı</p>
<p class="PNormal">yaptırılmış, bu ihbar üzerine düzenekten habersiz bir Terörle Mücadele Şube Ekibi</p>
<p class="PNormal">ihbarda geçen işyerine gidip ihbarın asılsız olduğuna dair bir rapor tutmuştur. Bu</p>
<p class="PNormal">rapora rağmen sanki oraya hiç gidilmemiş gibi DGM Savcılığından ihbar tutanağı</p>
<p class="PNormal">esas alınarak arama kararı alması istenmiş ve DGM Hâkimince ‘El Kaide</p>
<p class="PNormal">örgütünün bomba imalathanesinin aranması için’ yasal arama izni verilmiş bunun</p>
<p class="PNormal">üzerine ertesi gün aynı yere onlarca polisle gidilip bomba imalathanesi yerine</p>
<p class="PNormal">‘Organize Suçlar Şube Müdürü olduğum döneme ait binlerce sayfa, evrak, kaset</p>
<p class="PNormal">sureti vs’ bulunmuştur. Olay tarafımızdan tek tek tespit edilip savcılığa başvuru</p>
<p class="PNormal">yapılmıştır. Bu yüzden dönemin Organize Suçlar Şube Müdürü A. B. adli görevi</p>
<p class="PNormal">kötüye kullanmak ve adli mercileri yanıltmaktan halen Fatih 5. Asliye Ceza</p>
<p class="PNormal">Mahkemesi’nde yargılanmaktadır. Ancak bu operasyon nedeniyle hem meslekten</p>
<p class="PNormal">çıkartıldım, hem adli ceza aldım…”</p>
<p class="PNormal">Saçan’ın dikkat çektiği tesadüfler</p>
<p class="PNormal">Saçan savunmasında, Fethullahçı örgütleneminin merkezi olarak görülen Emniyet</p>
<p class="PNormal">teşkilatındaki birtakım tesadüfler zincirine de vurgu yapmıştı. Kendisinin de bizzat</p>
<p class="PNormal">tanık olduğunu söylediği emniyetteki cemaat ögütlenmesinin 1978’lerde özellikle</p>
<p class="PNormal">polis okulları, polis koleji ve akademisinde faal halde bulunduğunu belirten Saçan</p>
<p class="PNormal">şöyle diyordu: “Başlangıçta eğitim, personel, okullar gibi geri plandaki birimlerde</p>
<p class="PNormal">sonraları, İstihbarat Daire Başkanlığı ki orada çalıştığım 1988-91 döneminde</p>
<p class="PNormal">müthiş örgütlüydüler, Kaçakçılık, Terörle Mücadele, Asayiş Daire Başkanlığı ve</p>
<p class="PNormal">ilgili il birimlerinde yaygın ve etkili olarak örgütlendiler. Yurtdışına gidişler ve</p>
<p class="PNormal">yurtdışı eğitim kurslarında liyakat cemaate mensubiyetle ölçülmekteydi... Bu</p>
<p class="PNormal">arkadaşlarımız genelde mülayim, dindar, kimseye bir zarar vermeyen sessiz,</p>
<p class="PNormal">ağırbaşlı, dürüst yapıdaydılar. Gün geçtikçe emniyet örgütünde ciddi anlamda</p>
<p class="PNormal">güçlendiklerini görüldü… Savunmama başlarken 1980 yılında üç komiser</p>
<p class="PNormal">yardımcısının Polis Kolejine atandığını ve bundan sonra okuldan Işık Evlerine</p>
<p class="PNormal">gitmelerin başladığını belirtmiştim. Bunlardan birisinin halen İstihbarat Daire</p>
<p class="PNormal">Başkanı R. A. olduğunu söylemiştim. R. A. Trabzon Emniyet Müdürü iken Rahip</p>
<p class="PNormal">Santaro cinayeti oldu. Mc Donald’s bombalandı. Futbolcu Gökdeniz Karadeniz’in</p>
<p class="PNormal">evi ve arabası kurşunlandı, bazı göstericiler linç edilmeye kalkışıldı ve sonunda</p>
<p class="PNormal">Trabzon’dan kalkıp İstanbul’a gelen birileri Hrant Dink’i öldürdü. R. A. İstihbarat</p>
<p class="PNormal">150</p>
<p class="PNormal">Başkanı olduktan sonra Danıştay Saldırısı gerçekleşti ve YÖK baskını oldu. O</p>
<p class="PNormal">dönemki ikinci Komiser yardımcısı Malatya Emniyet Müdürü A. O. K.’dır. Orada</p>
<p class="PNormal">da Zirve Katliamı oldu. Üçüncüsü Mustafa Sağlam’dır. O da Haziran 2009</p>
<p class="PNormal">kararnamesi ile Diyarbakır Emniyet Müdürü oldu. Orayı da dikkatle izlemek lazım.</p>
<p class="PNormal">Yine Atatürk köşesi konusunda tartıştığımız devre arkadaşım H. Ç. 2007 yılında</p>
<p class="PNormal">İstanbul Terörden Sorumlu Müdür Yardımcısı olarak Ergenekon operasyonunu</p>
<p class="PNormal">hazırlayan kişidir. Bunları kesinlikle suç isnadı için söylemiyorum. Yalnızca</p>
<p class="PNormal">hayatın ne kadar ilginç tesadüflere dolu olduğuna olan inancımı anlatmaya</p>
<p class="PNormal">çalışıyorum. Bu arada, beni Ergenekon sanığı da yapan ve meslekten çıkarılmama</p>
<p class="PNormal">enden olan Duyusan şirketinin deposunun basılmasında şikâyetçi olduğum</p>
<p class="PNormal">dönemin Emniyet Müdür Yardımcısı Ş. D. da (şimdi Rize Emniyet Müdürü) Hrant</p>
<p class="PNormal">Dink’in öldürüleceğine dair Trabzon Emniyet Müdürlüğünün resmi yazısını işleme</p>
<p class="PNormal">koymayanlardan birisidir. Dink öldürüldüğünde Rize Emniyet Müdürüydü, ‘Acaba</p>
</body>
</html>
