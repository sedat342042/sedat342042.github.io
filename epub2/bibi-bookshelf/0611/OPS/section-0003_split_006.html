<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="PNormal">aylık dönemde avukatlarının tüm tahliye talepleri reddedilen emniyet müdürleri</p>
<p class="PNormal">hâkim karşısına çıktıkları ilk duruşmada aylar süren tutukluluktan sonra tahliye</p>
<p class="PNormal">oldular. Ancak Arslan hakkında 24 Eylül ‘de verilen tutuklama kararının aynı gün</p>
<p class="PNormal">İçişleri Bakanlığı’na ulaşmasının ardından görevden alınması için de hemen üçlü</p>
<p class="PNormal">kararname hazırlandı. İçişleri Bakanlığı ile Başbakanlıkta imzalanan kararname</p>
<p class="PNormal">vakit kaybetmeden onay için Çankaya Köşküne gönderildi. Basında çıkan</p>
<p class="PNormal">haberlerden sonra İçişleri Bakanlığı’nın görevlendirdiği iki mülkiye müfettişinin</p>
<p class="PNormal">hazırladığı ilk inceleme raporunda yer alan “olayın medyada yer alması,</p>
<p class="PNormal">kamuoyunda büyük yankılara sebeb olması ve emniyet teşkilatı hakkında</p>
<p class="PNormal">kamuoyunda yanlış düşüncelere yol açması sebebiyle…” şeklindeki gerekçeler ve</p>
<p class="PNormal">tutuklu yargılanıyor olmaları nedeniyle de Arslan ve 2 emniyet müdürü 4 Kasım</p>
<p class="PNormal">225</p>
<p class="PNormal">2009’da açığa alındı. Cumhurbaşkanı Abdullah Gül’ün onayıyla da Emin Arslan 13</p>
<p class="PNormal">Ocak 2010’da merkeze çekildi.</p>
<p class="PNormal">Üç emniyet müdürünün de ortak özelliği çalıştıkları birimlerden kızak görevlere</p>
<p class="PNormal">gönderilmeleri üzerine açtıkları davalar sonunda İdare Mahkemesi kararlarıyla eski</p>
<p class="PNormal">görev yerlerine dönmüş olmasıydı. Murat Nemutlu ve Mustafa Aral KOM Daire</p>
<p class="PNormal">Başkanlığı emrine, Arslan se Emniyet Genel Müdür Yardımcılığı görevine</p>
<p class="PNormal">mahkeme kararıyla dönmüştü. Zaten 2006 yılında Danıştay’ın “kesin iade”</p>
<p class="PNormal">kararıyla görevine dönen ve görevinden alınmasının tek koşulu tutuklanması olan</p>
<p class="PNormal">Arslan’ın da böylece ayağı kaydırılmış oluyordu. Avukatlarının tahliye talepleri</p>
<p class="PNormal">reddedilen polis müdürleri ise haklarında düzenlenen iddianamenin 4 ay sonra</p>
<p class="PNormal">açıklanmasının ardından başlayan yargılamaların 5. ayında, 9 ay tutukluluktan</p>
<p class="PNormal">sonra tahliye oldular. Süreç içinde Habib Kanat’ın aslında Emin Arslan ve diğer iki</p>
<p class="PNormal">müdür için bir dönem çalışan uyuşturucu muhbiri olduğu ve KOM Daire</p>
<p class="PNormal">Başkanlığı’nda, kimliğini gizli tutmak için “X” muhbir diye kaydının bulunduğu</p>
<p class="PNormal">ortaya çıkacaktı. Kanat’ın aynı zamanda, o dönemde KOM Daire Başkanlığı’nda</p>
<p class="PNormal">çalışan görevlilerin de aralarında olduğu birçok amir ve müdürle geçmişte</p>
<p class="PNormal">görüşerek KOM Daire Başkanlığı için bir dönem çalışan uyuşturucu muhbiri</p>
<p class="PNormal">olduğu ve vermiş olduğu bilgilerle ilgili bir çok muhbir görüşme tutanağı</p>
<p class="PNormal">düzenlendiği de ortaya çıkacaktı.</p>
<p class="PNormal">İstihbarat entrikaları</p>
<p class="PNormal">Emniyet müdürlerini cezaevine gönderen sürecin miladı Kaçakçılık ve Organize</p>
<p class="PNormal">Suçlarla Mücadele Daire Başkanlığı (KOM) Narkotik Şube Müdürlüğü’nün</p>
<p class="PNormal">2006’da başlattığı bir soruşturmaydı. Erivan adı verilen uyuşturucu kaçakçılığı</p>
<p class="PNormal">soruşturması kapsamında, 2008 yılının Temmuz ayına kadar Ankara 11. Ağır Ceza</p>
<p class="PNormal">Mahkemesi’nin (ACM) verdiği izinle 148’inin kimliği hakkında bilgi verilmeyerek</p>
<p class="PNormal">“X şahıs” olarak tanımlanan 335 kişiye ait telefon numarasıyla ilgili izleme ve</p>
<p class="PNormal">dinleme kararı alınmıştı. 30 Temmuz 2008’de, operasyondaki görevi telefon</p>
<p class="PNormal">dinlemeleri yapmak olan KOM Daire Başkanlığı Narkotik Şube Müdürlüğü’nde</p>
<p class="PNormal">görevli Hacı Dost isimli polis memuru tarafından bir rapor tanzim edilmişti. Hacı</p>
<p class="PNormal">Dost tarafından tanzim edildiği belirtilen ancak Hacı Aydın Ünlüer isimli polis</p>
<p class="PNormal">tarafından imzalandığı öne sürülen bu raporda Hacı Dost, “Erivan kod adlı teknik</p>
<p class="PNormal">takip destekli planlı projeli çalışmada yapmış olduğum teknik takip ve ‘harici</p>
<p class="PNormal">çalışmalar’ neticesinde Hebo lakaplı, Miço lakaplı ve Şeto lakaplı şahısların sürekli</p>
<p class="PNormal">görüştükleri şahısların daha çok yüz yüze görüştükleri ve bu şahısların bahse konu</p>
<p class="PNormal">organizasyona katıldıkları ve üyeleri ile birlikte hareket ettikleri ve yakın bir</p>
<p class="PNormal">zamanda uyuşturucu madde sevkiyatını gerçekleştirecekleri tarafımdan</p>
<p class="PNormal">değerlendirilmektedir’’ yazıyordu. Bu rapordan yola çıkilarak 30 Temmuz 2008</p>
<p class="PNormal">tarihinde Ankara 11. ACM’den raporda adları geçen kişilerin telefonları için</p>
<p class="PNormal">226</p>
<p class="PNormal">dinleme kararı alınmıştı. Raporda Hebo lakabıyla tanıtılan kişi Habib Kanat, Miço</p>
<p class="PNormal">da oğlu Mustafa Kanat’tı.</p>
<p class="PNormal">2001-2005 yılları arasında emniyete bilgi taşıyan, dinleme kararı çıkartılan yıllardır</p>
<p class="PNormal">adına kayıtlı telefonu da dâhil olmak üzere hakkındaki tüm bilgiler KOM</p>
<p class="PNormal">Dairesinde X muhbir sıfatıyla kaydedilen Habib Kanat haliyle bu daireye bağlı</p>
<p class="PNormal">Narkotik Şube’de görev yapan polislerce de iyi tanınan birisiydi. Daha sonra</p>
<p class="PNormal">davanın sanıkları olan Murat Nemutlu ve Mustafa Aral dahil daha önce KOM</p>
<p class="PNormal">Dairesi Narkotik Şube’de görev yapmış, halen de aynı birimlerde görev yapan,</p>
<p class="PNormal">hatta bu operasyonda görev alan birçok amir ve müdür Habib Kanat’la muhbir</p>
<p class="PNormal">sıfatı ile görüşmüştü. Buna rağmen adli makamlardan dinleme kararı alınırken</p>
<p class="PNormal">Habib Kanat’ın adı ve emniyetle olan muhbir ilişkisi bilinmiyormuş gibi davranılıp</p>
<p class="PNormal">Hebo lakablı bir kişiyi dinlemek için karar alınmıştı. Bir dönem KOM Dairesi</p>
<p class="PNormal">çalışanlarının çok yakından tanıdığı ve emniyetin başka birimlerinden kişilerle de</p>
<p class="PNormal">halen irtibat halinde olan Kanat’la ilgili bu bilgiler teknik takip izni veren adli</p>
<p class="PNormal">makamlardan gizlenmişti. Telefon dinleme izninin alınmasını sağlayan raporda</p>
<p class="PNormal">dikkat çeken bir başka konu da, Hacı Dost isimli polisin, “harici çalışmalar’ sonucu</p>
<p class="PNormal">bir takım bilgiler elde ettiğini öne sürmesiydi. KOM Dairesi Narkotik Şube’de</p>
<p class="PNormal">2005 yılına kadar görev yapan davanın sanıkları olan polis müdürleri Nemutlu ve</p>
<p class="PNormal">Aral, özellikle Ergenekon soruşturmalarında da sıklıkla başvurulan bu konuyu</p>
<p class="PNormal">savunmalarında şöyle açıklıyordu: “Raporda geçen ‘harici çalışmalar’dan kasıt</p>
<p class="PNormal">İDB tarafından isimsiz, imzasız bilgi notu başlığı altında operasyonel birimlere</p>
<p class="PNormal">gönderilen istihbarat notlarını içermektedir. Söz konusu istihbarat notlarına</p>
<p class="PNormal">Emniyette sadece İstihbarat Daire Başkanlığı’nda mevcut teknik imkânlar</p>
<p class="PNormal">sayesinde kişilerin geriye dönük telefon trafiğinden ve arşiv bilgilerinden yola</p>
<p class="PNormal">çıkarak hukuken hiçbir geçerliliği olmayan ve hazırlayan açısından da hiçbir</p>
<p class="PNormal">sorumluluk yüklenmeyen bilgiler bulunmaktadır. Bu sayede hedef olarak seçilen</p>
<p class="PNormal">kişiler art niyetli olunması halinde istenilen her olaya, bir mizansen dâhilinde</p>
<p class="PNormal">hiçbir somut bilgi ve belgeye ihtiyaç duyulmadan rahatça bağlanabilmekte, şüpheli</p>
<p class="PNormal">kişiler ve hayali örgütler yaratılabilmektedir. Ülkemizde son dönemde yaşanan</p>
<p class="PNormal">hukuk karmaşası ve kaotik ortamın oluşmasında yukarıda anlatılan hiçbir hukuki</p>
<p class="PNormal">değeri olmayan, görevlilerin insafına kalmış istihbarı çalışmaların emniyet</p>
<p class="PNormal">birimlerince art niyetli bir şekilde soruşturma aşamalarında kullanılmasının çok</p>
<p class="PNormal">önemli bir paya sahip olduğu yadsınamaz bir gerçektir.”</p>
<p class="PNormal">Polis polisi dinledi savcıdan gizledi</p>
<p class="PNormal">Nemutlu ve Aral’ın bizzat kendilerinin kaleme alarak mahkemeye sunduğu</p>
<p class="PNormal">savunmalarında önemli bir ayrıntı daha vardı. Soruşturmayı yürüten KOM Daire</p>
<p class="PNormal">Başkanlığı Narkotik Şube Müdürlüğü bırakın elindeki muhbir görüşme</p>
<p class="PNormal">tutanaklarını, bilgi ve belgeleri Kanat’ın telefonunun geriye dönük telefon</p>
<p class="PNormal">227</p>
<p class="PNormal">kayıtlarını incelendiğinde dahi Emin Arslan, Murat Nemutlu ve Mustafa Aral’la</p>
<p class="PNormal">ilişki içinde olduğunu bilmekteydi. Nitekim Habib Kanat’ın teknik takibe</p>
<p class="PNormal">başlandığı günün ertesi, yani bir gün sonra dava dosyasında da bulunan Mustafa</p>
<p class="PNormal">Aral ile telefon görüşmesi mevcuttu. Buna rağmen adli makamlardan Habib</p>
<p class="PNormal">Kanat’ın dinleme kararı alınırken bu bilgi ve belgeler bildirilmemiş, gizlenmişti.</p>
<p class="PNormal">Yani Habib Kanat’ın dava dosyasına da giren, telefonunun geriye dönük HTS</p>
<p class="PNormal">kayıtlarının incelenmesinden 3 polis müdürüyle de yıllardır süren bir ilişkisi olduğu</p>
<p class="PNormal">da zaten operasyonu yöneten birimlerce de biliniyordu. Zanlı polis müdürlerinin</p>
<p class="PNormal">savunmalarındaki iddialarına göre mahkemeden telefon dinleme izniyle Habib</p>
<p class="PNormal">Kanat üzerinden kendileri dinlenip, takip altında bulundurulacaklardı.</p>
<p class="PNormal">Kanat’la ilgili alınan yasal takip kararı üzerinden polis müdürlerinin illegal takibi</p>
<p class="PNormal">30 Temmuz 2008’de başladı. Bu takibin illegal olduğu da polis müdürleri hakkında</p>
<p class="PNormal">kamuoyu gözünde suçlu algısı yaratmak için kullanılan medyaya sızdırılan</p>
<p class="PNormal">fotoğraflarla ortaya çıkacaktı.</p>
<p class="PNormal">Hedef uyuşturucu değil polislerdi</p>
<p class="PNormal">Operasyon süresince hakkında hiçbir dinleme ve izleme kararı olmayan Emin</p>
<p class="PNormal">Arslan’ı, Habib Kanat’la çeşitli yerlerde birlikteyken gösteren fotoğraflar, Habib</p>
<p class="PNormal">Kanat’ın yasal olarak takibine başlanıldığı 30 temmuz 2008’den 24 gün önce 7 ve 8</p>
<p class="PNormal">Temmuz 2008 günü çekilmişti. Başta Emin Arslan olmak üzere polis müdürlerinin</p>
<p class="PNormal">tutuklanmasını ve görevden alınmasını sağlayabilmek için bu fotoğraflar medyaya</p>
<p class="PNormal">sansayonel bir şekilde servis edilmişti. İstenilen amaca da ulaşıldı. Star</p>
<p class="PNormal">Gazetesinde, Zafer Kütük imzalı, “Emniyet Müdürünü Yakan Fotoğraflar” başlıklı</p>
<p class="PNormal">haberde111, Arslan ve Kanat’ın birlikte olduğu fotoğraflara yer verilip, “Emniyet</p>
<p class="PNormal">Genel Müdür Yardımcısı Emin Arslan’ın uyuşturucu baronu olduğu iddia edilen</p>
<p class="PNormal">Habip Kanat ile irtibatını kanıtlayan adli delil niteliğindeki fotoğraflara Star ulaştı.</p>
<p class="PNormal">Emin Arslan ile birlikte emniyet müdürleri Mustafa Aral ve Murat Nemutlu’nun,</p>
<p class="PNormal">Kanat ve ekibiyle ortak planlamalar yaptığı buluşmalar, savcılık talimatıyla yapılan</p>
<p class="PNormal">gizli izleme sonucu tespit edildi. Soruşturmayı yürüten Cumhuriyet Savcıları,</p>
<p class="PNormal">tutuklama istemiyle İstanbul 13. Ağır Ceza Mahkemesine yaptıkları başvuruda bu</p>
<p class="PNormal">fotoğrafları dayanak gösterdi” deniliyordu. Avukatlarının savunmasında Emin</p>
<p class="PNormal">Arslan’ın bu fotoğraflarının çekildiği tarihte hakkında yasal takip izni olmadığı</p>
<p class="PNormal">belirtilerek, polislerin bu durumu savcıdan gizlediğine vurgu yapıldı. Zaten,</p>
<p class="PNormal">“Önleme dinlemesi adı altında ismim yazılmadan telefonumun İMEİ numarası</p>
<p class="PNormal">üzerinden kanunsuz bir şekilde dinlenip eksiğim aranmıştır. Ben bu operasyondan</p>
<p class="PNormal">önce herhangi bir operasyona monte edilmek için izleniyordum” iddiasında</p>
<p class="PNormal">111 Star Gazetesi, 26 Eylül 2009</p>
<p class="PNormal">228</p>
<p class="PNormal">bulunan Arslan’ı doğru söylediği de büyük sansasyon yaratan fotoğrafların dava</p>
<p class="PNormal">dosyasının delilleri arasında olmadığı görülünce ortaya çıktı.</p>
<p class="PNormal">Zanlı polis müdürleri bu konuyu mahkemeye sunmuş oldukları savunmalarında</p>
<p class="PNormal">şöyle izah ediyorlardı:</p>
<p class="PNormal">“Dava dosyasındaki tutanaklar ve fotoğraflar toplumda yaşayan tüm insanların</p>
<p class="PNormal">yaptığı, arkadaşlar arasında sıradan, olağan, umuma açık restorantlarda 2-3 saat</p>
<p class="PNormal">süren sıradan akşam yemeklerini içermektedir. Bu hayatın olağan akışı içerisinde,</p>
<p class="PNormal">sosyal ilişkiler bağlamında gayet normal tavır ve davranışlardır. Ancak</p>
<p class="PNormal">operasyonu yürüten birimler art niyetli olduğundan, hasmane bir tutum</p>
<p class="PNormal">sergilenerek, bu olağan görüşme ve yemeklere ellerinde hiçbir somut bilgi, belge</p>
<p class="PNormal">olmadan, dava dosyasına konu iddialarla hiç alakası olmamasına rağmen örgütsel</p>
<p class="PNormal">görüşmeler olarak niteleyip adli makamları etkileme, kuvvetli suç şüphesi</p>
<p class="PNormal">yaratılarak yanıltma amacıyla kullanmışlardır. Bununla da yetinmemiş görüntüleri</p>
<p class="PNormal">kasten basına sızdırıp medya ile paralel yargılama sağlanmıştır. Bu konu çok</p>
<p class="PNormal">önemlidir. Zira Emin Arslan, Murat Nemutlu ve Mustafa Aral’ın tutuklanma</p>
<p class="PNormal">gerekçelerinden biri fotoğraflı takip tutanaklarıdır. Dava dosyası incelendiğinde</p>
<p class="PNormal">görüleceği üzere dava dosyamızda bulunan görüntülenmiş 8 tane fiziki takip</p>
<p class="PNormal">tutanağının 7’si Nemutlu ve Aral’a aittir. Oysa uyuşturucu imalathanesinin sahibi</p>
<p class="PNormal">olduğu iddia edilen Hüseyin Rıza Işık, bu imalathanede çalıştığı iddia edilen</p>
<p class="PNormal">onlarca insan ve üretilen uyuşturucuyu yurt dışına ihraç edeceği iddia edilen</p>
<p class="PNormal">Hidayet ailesinden bile kimsenin fotoğraflı fiziki takip görüntüleri dava dosyasında</p>
<p class="PNormal">bulunmamaktadır. Tek başına bu konu bile soruşturmayı yürütenlerin nihai</p>
<p class="PNormal">hedefinin uyuşturucu ile mücadele etmek veya iddia olunan örgüt üyelerinin suça</p>
<p class="PNormal">ilişkin faaliyetlerini tespit etmek yerine Arslan, Nemutlu ve Aral’ı anılan</p>
<p class="PNormal">soruşturmanın içerisinde olduğu izlenimini vererek, suça monte edebilmek</p>
<p class="PNormal">olduğunu ortaya koymaktadır. İşte bu sebeple hiçbir somut bilgi ve belge</p>
<p class="PNormal">olmamasına rağmen, art niyet ve hasmane bir tutumla bu akşam yemekleri örgütsel</p>
<p class="PNormal">görüşmeler olarak lanse edilmiş bir suçmuş gibi gösterilmiş ve medya ile yürütülen</p>
<p class="PNormal">paralel yargılamada bu fotoğraflar kullanılmıştır. Zaten bu yemekler gizli saklı</p>
<p class="PNormal">değil aleni, umuma açık yerde yapılmış ve telefonlarda takip edildiğinden</p>
<p class="PNormal">operasyonu yürüten birimlerce bilinmektedir. İlgili birimlerin bunun yerine</p>
<p class="PNormal">uyuşturucu imal ettiği ve ticaretini yaptığı iddia edilen şahısları takip edip tüm</p>
<p class="PNormal">faaliyetlerini ve ilişkilerini deşifre etmesi gerekmez miydi? Böyle yapılsaydı dava</p>
<p class="PNormal">dosyamızda çok önemli bir konumda olduğu iddia edilen Hidayet ailesinden şaibeli</p>
<p class="PNormal">bir şekilde firar olmazdı. İddia olunan uyuşturucunun kime, nasıl, ne şekilde gittiği,</p>
<p class="PNormal">gideceği tespit edilebilirdi. Bu yapılmamıştır. Çünkü bu operasyonda asıl amaç ve</p>
<p class="PNormal">hedef emniyet görevlileridir. Bu dava dosyası incelendiğinde açıkça görülmektedir.</p>
<p class="PNormal">Ayrıca görüntüler ve takipler sadece restoranlarla sınırlı kalmıştır. Buna da bir</p>
<p class="PNormal">anlam verememekteyiz. Acaba yemeğe katılanlar yemekten sonra nereye</p>
<p class="PNormal">229</p>
<p class="PNormal">gidiyorlar? Bu nasıl izlemedir? Amaç uyuşturucuya yönelik faaliyetleri izlemek</p>
<p class="PNormal">midir? Yoksa fotoğraf çekmek midir?”</p>
<p class="PNormal">Ancak amaç hâsıl olmuş, medyanın yaptığı yargısız infazla Arslan, Nemutlu ve</p>
<p class="PNormal">Aral hakkında hüküm verilmişti. Fotoğrafların yayımlanmasından bir gün sonra</p>
<p class="PNormal">Hürriyet gazetesinde Toygun Atilla imzalı, “Emin Abi’yi çok severim” başlıklı</p>
<p class="PNormal">haberde de112, Arslan’ı cezaevine yollayan operasyonun arkasındaki isim olan</p>
<p class="PNormal">KOM Daire Başkanı Ahmet Pek, “Soruşturmanın gizliliği bizim namusumuzdur.</p>
<p class="PNormal">Operasyon sürdüğü sırada ve şahıslar adliyeye gidene kadar emniyetten en ufak bir</p>
<p class="PNormal">sızma olmamıştır” diyerek fotoğrafların sızdırıldığı adresin savcılık veya başka bir</p>
<p class="PNormal">emniye birimi olduğunu işaret ediyordu.</p>
<p class="PNormal">Kendini sanık yapan ihbarcı!</p>
<p class="PNormal">Ankara’da KOM Daire Başkanlığı’nın bizzat yürüttüğü bu operasyon bir telefon</p>
<p class="PNormal">ihbarıyla başlamış 9 Eylül 2009 tarihinde düzenlenen operasyondan 2 gün önceye</p>
<p class="PNormal">kadar takibi yapılarak 7 Eylül 2009’da İstanbul polisine devredilmişti. 21 Aralık</p>
<p class="PNormal">2008’de KOM Daire Başkanlığı Narkotik Suçlarla Mücadele Şube Müdürlüğü’nün</p>
<p class="PNormal">telefonuna yapılan ihbar, “İstanbul ili Tuzla ilçesinde bulunan ve muhtemelen bir</p>
<p class="PNormal">deri fabrikasında, 0546 684 77 41 numaralı telefonu kullanan Aydın ve 0533 651</p>
<p class="PNormal">78 28 numaralı telefonu kullanan Hıdır isimli şahıslar tarafından uyuşturucu hap</p>
<p class="PNormal">üretildiğinin ve bu üretilen hapların 1-2 gün içerisinde başka bir depoya</p>
<p class="PNormal">nakledileceğinin, daha sonra yüklü miktardaki hapların Kilis'te bulunan bazı</p>
<p class="PNormal">şahıslar vasıtasıyla deniz veya karayolu ile İstanbul ilinden Suriye'ye sevkiyatının</p>
<p class="PNormal">yapılacağının ihbar edilmiştir” diye resmi tutanaklara kaydedilmişti. İhbar üzerine</p>
<p class="PNormal">Ankara Cumhuriyet Başsavcılığı’ndan alınan telefon dinleme izniyle de soruşturma</p>
<p class="PNormal">başlatılmıştı. Her gün yüzlerce ihbarın yapıldığı polis, hafta sonunda Kilis’te bir</p>
<p class="PNormal">sabit numaradan yapılan ihbarı ciddiye alıp aynı gün teknik takip kararı aldırtmıştı.</p>
<p class="PNormal">Kilis ya da suça konu olan İstanbul Emniyeti ya da 155’e değil de Ankara KOM</p>
<p class="PNormal">Daire Başkanlığı Narkotik Şube Müdürlüğü’ne yapılan bu ihbar için kullanılan</p>
<p class="PNormal">telefon numarası da araştırılmamıştı. Öte yandan ihbarcı Hıdır’ın da, yürütülen</p>
<p class="PNormal">Erivan soruşturması kapsamında telefonları dinlenen Hüseyin Rıza Işık’la 2, Settar</p>
<p class="PNormal">Gürlek’le 3 ve Naci Altaç’la da bir kez olmak üzere toplam 6 görüşme yaptığı da</p>
<p class="PNormal">ortaya çıkacaktı. Bu görüşmelerinden ve telefonları da dinlenen Hüseyin Rıza</p>
<p class="PNormal">Işık’ın akrabası olması nedeniyle Erivan soruşturmasını yürüten KOM şubesi</p>
<p class="PNormal">polisleri tarafından Hıdır Mehmet Murat Özdemir ismiyle tanınıyordu. Hatta Hıdır</p>
<p class="PNormal">Özdemir’in 2 Aralık 2008’de Settar Gürlek’le yaptığı kayıt altına alınan telefon</p>
<p class="PNormal">görüşmesine göre, kimya fabrikasında üretilen 430 kg uyuşturucu malzeme Emin</p>
<p class="PNormal">isimli şahsa verilmişti. Ancak bu bilgilere karşın Hıdır Özdemir polis tarafından hiç</p>
<p class="PNormal">112 Hürriyet Gazetesi, 27 Eylül 2009</p>
<p class="PNormal">230</p>
<p class="PNormal">tanınmıyormuş gibi adli makamlardan bilgi saklanarak, kendisini de sanık yapacak</p>
<p class="PNormal">olan açılacak yeni soruşturmanın telefon dinleme izinleri alınmasını sağlayan ihbarı</p>
<p class="PNormal">yapan kişi olarak gösterilmişti.</p>
<p class="PNormal">Sanık emniyet müdürleri Murat Nemutlu ile Mustafa Aral’ın avukatlarının</p>
<p class="PNormal">savunmalarında KOM Şubesinin uyuşturucu imalatı yapıldığı belirtilen Hüseyin</p>
<p class="PNormal">Rıza Işık’a ait fabrikayı da ihbar yapılmadan önce izleme ve takip altına aldığı da</p>
<p class="PNormal">öne sürülüyordu. Yapılan ihbara konu olan bilgilerin de bu takip neticesi elde</p>
<p class="PNormal">edilen bulgular sonucu mizansen hazırlandığı da savunmada dile getirilen iddialar</p>
<p class="PNormal">arasındaydı. Telefon dinlenmeleri sonucunda da, ihbarda adları geçen Aydın ve</p>
<p class="PNormal">Hıdır isimli kişilerin Hüseyin Rıza Işık ve Mehmet Naci Altaç’ın kontrolünde ve</p>
<p class="PNormal">yönetiminde İstanbul Tuzla Organize Deri Sanayi Bölgesinde bulunan bir</p>
<p class="PNormal">fabrikanın sentetik uyuşturucu imalathanesi olarak kullanıldığının tespit edildiği de</p>
<p class="PNormal">iddia ediliyordu. Genişletilen soruşturmada 5 gün sonra, 21 Aralık 2008’de telefon</p>
<p class="PNormal">dinleme izni alınan şüpheli sayısı 16’ya çıkmıştı. İddiaya göre ulaşılan bu isimlerin</p>
<p class="PNormal">de Şevket Hidayet ile oğlu Şıhmehmet Hidayet, Habib Kanat, Suriye uyruklu Nazır</p>
<p class="PNormal">Koja ve Settar Gürlek’le de bağlantılı oldukları tespit ediliyordu ve bu</p>
<p class="PNormal">soruşturmanın yeni isimleri KOM Daire Başkanlığı tarafından bilinen kişilerdi.</p>
<p class="PNormal">Çünkü bizzat dairenin Narkotik Suçlarla Mücadele Şube Müdürlüğü ekiplerince</p>
<p class="PNormal">yürütülen Erivan isimli soruşturmanın da zanlıları arasındalardı.</p>
<p class="PNormal">Garipliklerle dolu soruşturma dosyası</p>
<p class="PNormal">İki ayrı soruşturmada benzer isimlerle karşılaşılınca Erivan dosyasından ayrı olarak</p>
<p class="PNormal">3 emniyet müdürünün tutuklanmasını sağlayacak Baykuş-Hassas Burun ismiyle</p>
<p class="PNormal">yeni bir soruşturma açıldı. Halbuki olayla ilgili şüpheli tüm şahıslar, uyuşturucu</p>
<p class="PNormal">imalathanesi olduğu iddia edilen işyerleri ve dolayısıyla yetkili kurumlar İstanbul</p>
<p class="PNormal">savcılığı ve emniyeti olması gerekirken ve yasal zorunluluk da yerine</p>
<p class="PNormal">getirilmeyerek operasyondan iki gün öncesine kadar istanbul’da hiçbir kuruma</p>
<p class="PNormal">haber verilmemişti. Bu durum 8 Eylül 2009’a yani operasyondan 1 gün öncesine</p>
<p class="PNormal">dek sürdü. Sözkonusu dosyanın iddia edilen suç merkezinin İstanbul olması</p>
<p class="PNormal">dolayısıyla ilk soruşturmayı yürüten Ankara Cumhuriyet Başsavcılığı yetkisizlik</p>
<p class="PNormal">kararıyla dosyayı İstanbul Cumhuriyet Başsavcılığı’na gönderdi.</p>
<p class="PNormal">Ankara’dan Savcı Cemil Tuğtekin tarafından gönderilen ve 354 kişinin dinlendiği</p>
<p class="PNormal">Erivan operasyonuyla ilgili soruşturma dosyalarında, telefon dinlemelerine de</p>
<p class="PNormal">takılmış olan Emin Arslan, Murat Nemutlu ve Mustafa Aral’a herhangi bir suç isnat</p>
<p class="PNormal">edilmiyordu. Hatta Arslan’ın adı dahi olmayan dosya inceleme tutanağında</p>
<p class="PNormal">Nemutlu ve Aral kastedilerek, “sanıkların bazı emniyet mensupları ile mahiyeti</p>
<p class="PNormal">tespit edilemeyen irtibat ve ilişkisinin varlığına” değinilmekle yetiniliyordu.</p>
<p class="PNormal">Medyada “çok meşhur uyuşturucu baronu” olarak tanıtılan ve yıllardır polisin</p>
<p class="PNormal">takibinde olmasına karşın suçu delillendirilemediği öne sürülen Habip Kanat’la</p>
<p class="PNormal">231</p>
<p class="PNormal">ilgili olarak da Ankara savcılığının 8 Eylül 2009’da verdiği yetkisizlik kararında,</p>
<p class="PNormal">bu kadar ünlü birinin 15 yıldır oturduğu İstanbul’daki evi bile tespit edilememiş</p>
<p class="PNormal">görünüyordu. Kanat örgüt üyesi olarak, Hüseyin Rıza Işık da örgüt lideri olarak</p>
<p class="PNormal">gösterilmişti. Ancak dosyanın İstanbul’a ulaşmasından bir gün sonra 9 Eylül</p>
<p class="PNormal">2009’da yapılan operasyonun ardından Habib Kanat bir anda örgüt lideri</p>
<p class="PNormal">oluvermişti. Yaklaşık 9 ay boyunca soruşturmayı takip eden Ankara savcısının</p>
<p class="PNormal">tesbit edemediğini İstanbul polisi ve cumhuriyet savcısı Mehmet Berk bir gün</p>
<p class="PNormal">içinde tesbit edebilmişti. İlginçtir dosyada, yıllardır adına kayıtlı telefonu kullanan,</p>
<p class="PNormal">polisin çok meşhur ve yıllardır yakalanamayan “uyuşturucu baronu” olarak tanıttığı</p>
<p class="PNormal">Habip Kanat için alınan dinleme kararına ismi yerine Hebo lakabı yazılmıştı. İzni</p>
<p class="PNormal">veren, aynı zamanda Bülent Arınç’a suikast iddiası nedeniyle Seferberlik Tetkik</p>
<p class="PNormal">Kurulu’ndaki “kozmik odayı” da arayan Ankara 11. Ağır Ceza Hâkimi Kadir</p>
<p class="PNormal">Kayan da, açık kimliğinin tespit edilmesine gerek bile duyulmayan bu telefon</p>
<p class="PNormal">dinleme talebine olumlu yanıt vermişti. Zaten dosyada dinleme kararı alınanların</p>
<p class="PNormal">yaklaşık yarısına denk gelen 148 kişi hakkında kimlikleri belirtilmeden “X kişi”</p>
<p class="PNormal">denilmişti. 30 Temmuz 2008’de Habib Kanat’ın ilk 3 ay için telefon dinlemesi</p>
<p class="PNormal">talebinde KOM Dairesi Narkotik Şube Müdürlüğü, “Erivan adlı projeli çalışmanın</p>
<p class="PNormal">organizasyonunun üyeleriyle çok sık görüştüğü, çok kısa bir süre içerisinde</p>
<p class="PNormal">uyuşturucu sevkiyatının yapılacağı, organizasyon üyeleriyle birlikte hareket</p>
<p class="PNormal">edilmesi” gerekçesini sunsa da, dava dosyasında yer alan Kanat’ın 30 Temmuz-28</p>
<p class="PNormal">Ekim 2008 tarihleri arasındaki ilk 3 aylık dönemdeki dava dosyasında suç unsuru</p>
<p class="PNormal">olduğu iddiasıyla bulunan toplam 24 telefon görüşmesinin 8’i Murat Nemutlu, 5’i</p>
<p class="PNormal">Emin Arslan, 3’ü Mustafa Aral, 5’i de oğlu Mustafa Kanat’la kalan 3’ü de yanında</p>
<p class="PNormal">çalışan işçilerle yaptıkları konuşmalardı. Başka bir deyişle Kanat’ların iddia edilen</p>
<p class="PNormal">uyuşturucu çetesiyle ilgili hiçbir telefon görüşmesi ve faaliyeti tesbit edilememişti.</p>
<p class="PNormal">Habib Kanat’ın dinlenen telefon görüşmelerinin yüzde 70’i hedef olan emniyet</p>
<p class="PNormal">görevlileriyle yapılan telefon konuşmalarıydı. Telefon konuşmalarında suç unsuru</p>
<p class="PNormal">bulunamamasına karşın sonraki dönemde bu dinleme izinleri uzatılmıştı. Teknik</p>
<p class="PNormal">takibin yanı sıra fiziki takip için de izin alınmasına karşın Habib Kanat’la ilgili</p>
<p class="PNormal">uyuşturucu kaçakçısı olduğu iddia edilen dava dosyasındaki şüphelilerden hiç</p>
<p class="PNormal">kimseyle hiçbir fiziki takip tutanağı dosyada yoktu. Habib Kanat’ın 23 sanıklı</p>
<p class="PNormal">İstanbul merkezli dava dosyasında bulunan 8 adet görüntülü fiziki takip</p>
<p class="PNormal">tutanaklarının 7’si Ankara’da ikamet eden ve görev yapan zanlı emniyet</p>
<p class="PNormal">görevlilerine aitti. Oysa uyuşturucu imalathanesinin sahibi olduğu iddia edilen</p>
<p class="PNormal">Hüseyin Rıza Işık, bu imalathanede çalıştığı iddia edilen onlarca insan ve üretilen</p>
<p class="PNormal">uyuşturucuyu yurt dışına ihraç edeceği iddia edilen Hidayet ailesinden bile</p>
<p class="PNormal">kimsenin fotoğraflı fiziki takip görüntüleri dava dosyasında bulunmuyordu.</p>
<p class="PNormal">İlginçtir Emniyet Müdürleri Murat Nemutlu ve Mustafa Aral, dava dosyasının aynı</p>
<p class="PNormal">anda hem teknik takip hem de gizli izleme tedbirine başvurulan yegane</p>
<p class="PNormal">şüphelilerdi. Uyuşturucu imalatının lideri olduğu iddia edilen Hüseyin Rıza Işık’ın</p>
<p class="PNormal">232</p>
<p class="PNormal">teknik takibine başlanılan 3 Kasım 2008’den yaklaşık 2 ay sonra 29 Aralık</p>
<p class="PNormal">2008’de; üretilen uyuşturucuyu yurt dışına ihraç edeceği iddia edilen Hidayet</p>
<p class="PNormal">ailesinin üyelerine teknik takibin başladığı 31 Temmuz 2008’den yaklaşık 1 yıl</p>
<p class="PNormal">sonra 12 Haziran 2009’da ve hatta uyuşturucu imalathanesi olduğu iddia edilen</p>
<p class="PNormal">İstanbul Tuzla ve Pendik’teki fabrikalara bile Nemutlu ve Aral’dan aylar sonra gizli</p>
<p class="PNormal">izleme tedbirlerine başvurulmuştu.</p>
<p class="PNormal">Habib Kanat’ın Erivan dosyası kapsamında dinlemesi yapılan 335 telefon</p>
<p class="PNormal">numarasından hiçbiriyle de görüşmesi bulunmuyordu. Yani dava dosyasında Habib</p>
<p class="PNormal">Kanat’la ilgili uyuşturucu üretimi ya da ticareti yapıldığını kanıtlayan ne bir</p>
<p class="PNormal">fotoğraf ne de bir telefon dinleme kaydı bulunmaktaydı. Ama yine de telefon</p>
<p class="PNormal">dinleme izinleri KOM Dairesi Narkotik Şubesi’nin ısrarı üzerine mahkemece</p>
<p class="PNormal">uzatılmıştı. Zanlı emniyet müdürleri savunmalarında bu çelişkiyi, “Habib Kanat’ın</p>
<p class="PNormal">teknik takibinin uzatılması sağlanarak, onun üzerinden nihai hedef olan emniyet</p>
<p class="PNormal">görevlilerinin teknik takibine devam edilebilmiştir. Yani sonuç olarak emniyet</p>
<p class="PNormal">görevlilerinin takip altında bulundurulabilmesi için adli makamlar kandırılmış, suç</p>
<p class="PNormal">uydurulmuş ve açıkça görev kötüye kullanılarak suç işlenmiştir” diye açıklıyordu.</p>
<p class="PNormal">Hangi polis yalan söyledi?</p>
<p class="PNormal">Polis müdürlerini sanık haline getiren soruşturma dosyası gerçekten de garipliklerle</p>
<p class="PNormal">doluydu. Aynı dosyanın sanıklarından ve uyuşturucuyu imal ettiği öne sürülen</p>
<p class="PNormal">Hüseyin Rıza Işık, KOM Daire Başkanlığı’nın takibi altındayken aynı anda başka</p>
<p class="PNormal">bir suç soruşturması iddiasıyla İstanbul polisince de teknik takip altında</p>
<p class="PNormal">bulunuyordu. 12 Mart 2009’da İstanbul Narkotik Şube Müdürlüğü, bir muhbir</p>
<p class="PNormal">aracılığıyla elde ettikleri bilgilere dayanarak Hüseyin Rıza Işık ve Ali Kın ile Fuat,</p>
<p class="PNormal">Abdullah ve İbrahim isimli kişilere ait telefonlar hakkında izleme kararı aldırtmıştı.</p>
<p class="PNormal">İstanbul polisinin planlı, projeli bu soruşturma dosyası yapılan teknik takipler</p>
<p class="PNormal">sonucu bir suç unsuru tespit edilemediği gerekçesiyle 27 Nisan 2009’da</p>
<p class="PNormal">kapatılmıştı. “Doktor” lakaplı Işık’ın aynı numaralı telefonları, kendisini cezaevine</p>
<p class="PNormal">gönderen KOM Daire Başkanlığı’nın yürüttüğü soruşturma kapsamında da 3 Kasım</p>
<p class="PNormal">2008’den bu yana teknik takip altındaydı. Yani soruşturma ile ilgili aynı telefon</p>
<p class="PNormal">hatları hem İstanbul Narkotik hem de Ankara KOM Daire Başkanlığı Narkotik</p>
<p class="PNormal">Şubesi’nce takip ediliyordu. Mevzuata göre de İstanbul polisinin yürüttüğü</p>
<p class="PNormal">çalışmayı KOM Daire Başkanlığı’nın ilgili birimine bildirme zorunluluğu olduğu</p>
<p class="PNormal">için Işık’la ilgili soruşturmadan bilgi sahibiydi. Buna rağmen kendilerinin de aynı</p>
<p class="PNormal">şüpheliyle ilgili bir çalışma yürüttüğü İstanbul polisine bildirilmemişti. İlginç olan</p>
<p class="PNormal">ise aynı süreçte hem Ankara KOM hem de İstanbul narkotik birimlerinin teknik</p>
<p class="PNormal">takibi altında bulunan Işık’la ilgili İstanbul polisinin herhangi bir suç unsuru tespit</p>
<p class="PNormal">edememiş olmasıydı. Bu nedenle Işık’la ilgili teknik takibe 1, 5ay sonra son</p>
<p class="PNormal">verilmişti.</p>
<p class="PNormal">233</p>
<p class="PNormal">İstanbul Emniyeti’nin Işık hakkında teknik takip destekli projeli çalışma yürüttüğü</p>
<p class="PNormal">ve suç unsuru bulamayarak kapattığı soruşturma dosyası 12 Mart ile 27 Nisan 2009</p>
<p class="PNormal">tarihleri arasında yürütülmüştü. KOM Narkotik Şubesi’nin yürüttüğü</p>
<p class="PNormal">soruşturmanın da şüphelisi olan Işık’ın aynı tarih aralığını kapsayan dönemdeki</p>
<p class="PNormal">dinleme kayıtlarıyla ilgili, İstanbul emniyetinin aksine Hüseyin Rıza Işık’a ait 11</p>
<p class="PNormal">adet suç unsuru olduğu iddia edilen telefon görüşmesi emniyet müdürleriyle</p>
<p class="PNormal">birlikte tutuklanmasına neden olan dava dosyasına konulmuştu. Yani hukuken aynı</p>
<p class="PNormal">kişiyle ilgili çalışma yürüten İstanbul ve Ankara polisinden birisi adli makamları</p>
<p class="PNormal">yanıltıyordu. Ya bir suç gizleniyor ya da olmadığı halde suç uyduruluyordu. Öte</p>
<p class="PNormal">yandan İstanbul polisinin suç unsuru tespit edemediği bu döneme ilişkin KOM</p>
<p class="PNormal">Dairesi ekiplerinin yürüttüğü çalışma sırasında, “önemli gelişmeler olduğunu” adli</p>
<p class="PNormal">makamlara bildirerek Ankara 11. ACM’den uyuşturucu üretildiği iddia edilen 4</p>
<p class="PNormal">adet kimya fabrikasına gizli izleme kararı almıştı. Bu karar uyarınca yapılan</p>
<p class="PNormal">çalışmalarda da fabrikalar görüntülenerek takipler yapılmış, suç unsuru görüşmeler</p>
<p class="PNormal">tespit edilmiş ve bilgiler dava dosyasına da konulmuştu. Ancak KOM Dairesi bu</p>
<p class="PNormal">suç tespitlerini ne İstanbul polisine ne de İstanbul adli makamlarına bildirme gereği</p>
<p class="PNormal">duymamıştı.</p>
<p class="PNormal">Uyuşturucu sevkıyatı var sanık yok</p>
<p class="PNormal">KOM Daire Başkanlığı Narkotik Şube polislerinin yaptığı teknik ve fiziki takipler</p>
<p class="PNormal">sonunda hazırladığı 17 Mayıs 2009 tarihli iki ayrı rapor ve tutanakta da garip bir</p>
<p class="PNormal">olay yer alıyordu. Raporlara göre, polis müdürlerini tutuklatan operasyondan</p>
<p class="PNormal">yaklaşık 4 ay önce 16 Mayıs 2009’da Hüseyin Rıza Işık’ın, Fırat isimli bir kişiyle</p>
<p class="PNormal">yaptığı ve dava dosyasında şüpheli olduğu belirtilen bir telefon görüşmesi</p>
<p class="PNormal">dinlemeye takılmıştı. Bu görüşmenin ardından yine teknik takip altında bulunan</p>
<p class="PNormal">Mustafa Kulak, uyuşturucu imalatı yapıldığı öne sürülen izlenen fabrikadan çıkarak</p>
<p class="PNormal">yakın civarda Sebahattin Akdemir isimli kişiyle bir otomobil içinde görüşmüştü.</p>
<p class="PNormal">Raporda, yaklaşık 10 dakika süren bu görüşmenin ardından tekrar fabrikaya geldiği</p>
<p class="PNormal">belirtilen Kulak’ın uyuşturucu maddesi Captagon ve Extacy tabletlerinin ana</p>
<p class="PNormal">maddesini alıp şüpheli Sebahattin Akdemir’e verdiği anlatılıyordu. Bu teslimat</p>
<p class="PNormal">üzerine uyuşturucu maddenin başka bir imalathaneye götürülerek tablete</p>
<p class="PNormal">dönüştürüleceği değerlendirmesi üzerine polis Akdemir’in kullandığı 34VA 4435</p>
<p class="PNormal">plakalı aracı takibe başladı. Ancak rapora göre Akdemir, Kocaeli Karamürsel’de</p>
<p class="PNormal">kaybedilmişti. Bu olay üzerine de Ankara 11. ACM’den Akdemir’in telefonları için</p>
<p class="PNormal">de teknik takip kararı alınmıştı. Zanlı polis müdürleri savunmalarında bu olayla</p>
<p class="PNormal">ilgili suç işlenerek ilgili polislerin görevlerini kötüye kullandığını öne sürüyordu.</p>
<p class="PNormal">Yasalar uyarınca kolluk birimlerinin bir suçu gördüğü an bunu bertaraf etmek</p>
<p class="PNormal">zorunda olduğunu belirttikleri savunmalarında polis müdürleri, özellikle</p>
<p class="PNormal">uyuşturucu operasyonlarında polisin menfaat temin etmesinin önüne geçmek için</p>
<p class="PNormal">234</p>
<p class="PNormal">1990’lı yılların sonlarında hayata geçirilen 4208 sayılı kanunla kontrollü teslimat</p>
<p class="PNormal">uygulaması getirildiğini anlatıyordu. Yasaya göre kolluk kuvvetlerinin suçu</p>
<p class="PNormal">gördüğü anda bertaraf etme mecburiyetinin bir istinası olarak düzenlenen bu</p>
<p class="PNormal">uygulamada, savcılıktan alınacak bir kararla suç eşyasının gideceği son yere kadar</p>
<p class="PNormal">takip edip tüm suçluların yakalanması hedeflenmişti. Türkiye’de sadece Ankara</p>
<p class="PNormal">Cumhuriyet Başsavcılığı’ndan alınabilen kontrollü teslimat kararının alınabilmesi,</p>
<p class="PNormal">uygulaması ve koordinesinden ise sadece KOM Daire Başkanlığı yetkiliydi. Ancak</p>
<p class="PNormal">ilginçtir yukarıda anlatılan olayla ilgili, hem de bir uyuşturucu suçu soruşturması</p>
<p class="PNormal">yürütmesine karşın KOM Daire Başkanlığı Narkotik Şube ekipleri kontrollü</p>
<p class="PNormal">teslimat kararı almamıştı. Dava dosyasına da konulan fiziki takip tutanağına göre</p>
<p class="PNormal">Hüseyin Rıza Işık’a ait uyuşturucu imal edildiği öne sürülen fabrikadan, polisçe</p>
<p class="PNormal">bilinen kişiler tarafından yüklü miktarda uyuşturucunun çıktığı görülmüş, bir araca</p>
<p class="PNormal">yüklendiği tespit edilmiş ama suçüstü yapılıp operasyon düzenlenmemişti.</p>
<p class="PNormal">Uyuşturucunun naklinde kullanılan plakası bilinen ve takip altındaki araç Kocaeli</p>
<p class="PNormal">Karamürsel’e kadar takip edilmiş ancak kontrollü teslimat kararı alınmamıştı.</p>
<p class="PNormal">Takip edilen uyuşturucu yüklü olduğu düşünülen ve Karamürsel’de bir adrese</p>
<p class="PNormal">kadar takip edilen araç ortadan kaybolunca da takibe son verilmişti. Ancak buna</p>
<p class="PNormal">rağmen, uyuşturucunun çıktığı öne sürülen Işık’a ait fabrikaya da yönelik bir</p>
<p class="PNormal">operasyon yapılmamıştı. İlginçtir, raporlarda sözkonusu olay uyuşturucu sevkiyatı</p>
<p class="PNormal">olarak anılsa da uyuşturucuyu kaçırdığı ve piyasaya sürdüğü iddia edilen</p>
<p class="PNormal">Kocaeli’ndeki şüpheliler hakkında başlatılan telefon izleme ve dinleme</p>
<p class="PNormal">çalışmalarına da 18 Ağustos 2009’da suç unsuru bulunamadığı gerekçesiyle son</p>
<p class="PNormal">verilmişti. Dava dosyasına konulan raporlarda uyuşturucu madde üretimi ve</p>
<p class="PNormal">sevkiyatı yapılmasına örnek olarak anlatılan bu olayla ilgili şüphelilerin hiçbirisi</p>
<p class="PNormal">ise dava dosyasında sanık olarak yer almıyordu. Hüseyin Rıza Işık’ın yanında</p>
<p class="PNormal">çalışanlara da, operasyonlardan sonra gözaltına alındıklarında bu konuyla ilgili</p>
<p class="PNormal">alınan ifadelerinde tek bir soru dahi sorulmamıştı.</p>
<p class="PNormal">Gaziantep’te serbest kaldı İstanbul’da tutuklandı</p>
<p class="PNormal">Yine polis müdürlerinin dava dosyasında ilintili olaylar arasında bulunan</p>
<p class="PNormal">ilginçliklerden biri de 13 Ağustos 2009’da Gaziantep’te Mehmet Özcan Turna’ya</p>
<p class="PNormal">ait bir araçta 302 kilo laktoz ve kafein yakalanmasıydı. Soruşturma dosyasında yer</p>
<p class="PNormal">alan fiziki ve teknik takip tutanakları ile raporlara göre Hüseyin Rıza Işık’ın</p>
<p class="PNormal">uyuşturucu imal edildiği iddia edilen kimya fabrikasından Mehmet Özcan</p>
<p class="PNormal">Turna’nın uyuşturucu almıştı. İddiaya göre uyuşturucu maddeyi “üstü açık kasa bir</p>
<p class="PNormal">kamyonete” yükleyen Turna Sakarya, Düzce, Bolu, Ankara, Aksaray, Niğde ve</p>
<p class="PNormal">Adana güzergâhını izleyerek Gaziantep’e dek götürmüştü. Gaziantep polisi de il</p>
<p class="PNormal">merkezinde Turna’yı yakalamıştı. Ancak mahkemeye sevkedilen Turna serbest</p>
<p class="PNormal">bırakılmıştı. Çünkü kamyonette yapılan aramada bulunan uyuşturucu değil 302 kilo</p>
<p class="PNormal">235</p>
<p class="PNormal">kafein ve laktozdu. Takibi yapan ekiplerin kaleme aldığı fiziki takip tutanaklarında</p>
<p class="PNormal">ve iddianamede yazıldığına göre takip esnasında aracın bir ara gözden kaybolduğu</p>
<p class="PNormal">ve bu nedenle uyuşturucu maddenin değişmiş olabileceği imasında bulunuluyordu.</p>
<p class="PNormal">İddianameye göre laktoz ve kafeinle değiştiği öne sürülen uyuşturucu maddenin</p>
<p class="PNormal">Hüseyin Rıza Işık’a ait kimya fabrikasında üretildiği tespit edilmişti. Ancak bu</p>
<p class="PNormal">tespite rağmen operasyon yapılıp kimse gözaltına alınmadığı gibi uyuşturucu</p>
<p class="PNormal">madde Özcan Turna’nın açık kasa aracına yüklenmişti. İlginçtir bu yükleme işlemi</p>
<p class="PNormal">esnasında da suçüstü yapılıp kimse yakalanmamıştı. İzlemeyi yapan ekiplerin daha</p>
<p class="PNormal">büyük bir operasyonu engellememek için böyle bir uygulamaya gittiği</p>
<p class="PNormal">düşünülebilir. KOM Daire Başkanlığı polislerinin kontrollü teslimat kararı almadan</p>
<p class="PNormal">takip ettiği ve uyuşturucu yüklü olduğu iddia edilen kamyonetiyle 7 kent geçerek</p>
<p class="PNormal">Gaziantep’e kadar gelen şüpheli Turna hakkında, mevzuata ve yasalara aykırı</p>
<p class="PNormal">olmasına karşın İstanbul olmak üzere güzergâh üzerindeki hiçbir emniyeti ve adli</p>
<p class="PNormal">makamlarına bilgi verilmemişti. KOM polislerinin, Gaziantep Emniyeti’ne verdiği</p>
<p class="PNormal">bilgi üzerine de Turna yakalanmıştı. Ancak Gaziantep polisinin düzenlediği</p>
<p class="PNormal">tutanakta ise yakalamanın şüphe üzerine yapılan arama sonucu gerçekleştiği</p>
<p class="PNormal">yazılmıştı. Dava dosyasında uyuşturucu sevkiyatı olarak anlatılan bu olaydan sonra</p>
<p class="PNormal">dahi Işık ve ekibi ile uyuşturucu üretildiği öne sürülen fabrikasına yönelik herhangi</p>
<p class="PNormal">bir operasyon düzenlenmemişti. İlginçtir, bu olayın şüphelisi olarak görülen ve</p>
<p class="PNormal">mahkemeden serbest kalan Mehmet Özcan Turna ise, polis müdürlerinin de</p>
<p class="PNormal">zanlıları arasında yer alan 9 Eylül 2009’da yapılan operasyonun dava dosyasıyla</p>
<p class="PNormal">ilgili 3 ay sonra, 31 Aralık 2009’da gözaltına alınmıştı. Gaziantep’te çıkarıldığı</p>
<p class="PNormal">mahkemeden serbest kalan Turna aynı suçlama nedeniyle, İstanbul’da yürütülen</p>
<p class="PNormal">kovuşturmada ise avukatı olmadan sanık olarak ifadesinin alınmasının ardından</p>
<p class="PNormal">tutuklanarak cezaevine konuldu. İstanbul’dan aldıktan sonra 7 kent geçerek</p>
<p class="PNormal">Gaziantep’e giden Turna’nın aracında yapılan aramada bulunamayan</p>
<p class="PNormal">uyuşturucunun akıbeti ise meçhul kalmıştı.</p>
<p class="PNormal">Sabıkalılar değil polisler izlendi</p>
<p class="PNormal">Eylül ayı başında ise birden bire soruşturmayı yürüten KOM Dairesi ile Ankara</p>
<p class="PNormal">Savcılığı arasında çok hızlı bir evrak sirkülasyonuyla, alelacele soruşturmanın</p>
<p class="PNormal">İstanbul’a devredilmesi için gereken hazırlıkların yapıldığı ilginç bir takım</p>
<p class="PNormal">gelişmeler yaşanmaya başlamıştı. 04 Eylül 2009’da Ankara Cumhuriyet Baş</p>
<p class="PNormal">Savcılığı KOM Daire Başkanlığı’ndan, polis müdürlerini tutuklatan 2008/768 sayılı</p>
<p class="PNormal">dava dosyasına ait soruşturma evrakında bulunan tüm telefon izleme ve dinlemeler</p>
<p class="PNormal">ve görüntü kayıtları ile tutanakları incelenmek üzere istemişti. KOM Daire</p>
<p class="PNormal">Başkanlığı da bu talebi aynı gün yerine getirirken aynı zamanda “gizli görüşmelerin</p>
<p class="PNormal">yapıldığı çok önemli bir yer” diye belirtilerek 12 Mart 2009’da izleme kararı</p>
<p class="PNormal">aldırılan Habib Kanat’a ait olan Ataşehir’ deki bir evin gizli izlemesine son</p>
<p class="PNormal">236</p>
<p class="PNormal">verilmişti. Yine aynı gün, Hüseyin Rıza Işık’a ait olan ve 15 Nisan 2009’dan</p>
<p class="PNormal">itibaren uyuşturucu imalathanesi olduğu iddiasıyla takip altında bulundurulan</p>
<p class="PNormal">fabrikayla ilgili gizli izleme kararı da sonlandırılmıştı. 4 Eylül 2009 günü trafiğinde</p>
<p class="PNormal">yer alan bir başka isim de dava dosyasında üretildiği iddia edilen uyuşturucunun</p>
<p class="PNormal">yurt dışına gönderilmesinden sorumlu tutulan çete lidereri arasında sayılan Şevket</p>
<p class="PNormal">Hidayet ile Nazır Koja ve Mehmet Kestane ilgiliydi. Bu üç şüpheli hakkında 12</p>
<p class="PNormal">Haziran 2009’da Ankara 11. ACM’den alınan gizli izleme kararına, soruşturmayla</p>
<p class="PNormal">ilgili haklarında herhangi bir suç unsuru bulunamadığı gerekçesiyle son verilerek o</p>
<p class="PNormal">güne dek yapılan kayıtları da imha edilmişti. KOM Daire Başkanlığı ekiplerinin</p>
<p class="PNormal">hakkında suç unsuru bulamadığı Şevket Hidayet, İstanbul polisinin operasyon</p>
<p class="PNormal">yaptığı 9 Eylül 2009 günü sırra kadem basarak açılan davanın firari sanığı olacaktı.</p>
<p class="PNormal">KOM Dairesi ile Ankara Savcılığı arasındaki yoğun evrak trafiğinin yaşandığı 4</p>
<p class="PNormal">Eylül 2009 günü aralarında Hidayet ailesinin üyelerinin de bulunduğu toplam 13</p>
<p class="PNormal">kişiye ait telefon hatlarının teknik takibine de son verilmişti. KOM Dairesi</p>
<p class="PNormal">Narkotik Şube ekipleri, birçoğu daha önceden uyuşturucu madde kaçakçılığından</p>
<p class="PNormal">defalarca yakalanan ve sabıkaları bulunan soruşturma dosyasının ana şüphelisi</p>
<p class="PNormal">durumunda olanlar ile uyuşturucu imalathanesi olduğu iddia edilen yerlerin gizli</p>
<p class="PNormal">izleme ve teknik takip takiplerine son verirken polis müdürleri Murat Nemutlu ve</p>
<p class="PNormal">Mustafa Aral’ın gizli izleme ve teknik takip tedbirlerini ise devam ettirimişti. Hatta</p>
<p class="PNormal">bu evrak trafiğinin yaşanmasından iki gün önce, KOM polisleri 2 Eylül 2009’da</p>
<p class="PNormal">polis müdürü Mustafa Aral’ın teknik takibi mahkeme kararıyla uzattırmıştı.</p>
<p class="PNormal">Savcı hızlı çıktı</p>
<p class="PNormal">Ankara’dan bir polis memuru kuryeyle gönderilen 9 adet CD, yaklaşık 1,5 yıllık</p>
<p class="PNormal">telefon dinleme kayıtları ile 7 klasörlük dosyayı kapsayan soruşturmanın</p>
<p class="PNormal">İstanbul’daki savcısı Başsavcı Vekili Turan Çolakkadı tarafından Mehmet Berk</p>
<p class="PNormal">olarak tayin edilmişti. Hanefi Avcı’nı kitabına göre yine cemaat oyunuyla görevdin</p>
<p class="PNormal">olan ve tutuklanan Sakarya Emniyet Müdürü Faruk Ünsal’ın soruşturmasını da</p>
<p class="PNormal">yürüten savcı olan Mehmet Berk aynı zamanda Balyoz davasının da soruşturma</p>
<p class="PNormal">savcılığını yaparken bu görevden alınmıştı. Polis müdürlerinin zanlıları arasında</p>
<p class="PNormal">bulunduğu dosyanın, görevli 20 den fazla savcı arasından kendisinin seçilmesini</p>
<p class="PNormal">daha önce de Sakarya Emniyet Müdürü Faruk Ünsal’ın davasına baktığı için</p>
<p class="PNormal">olabileceğini belirten Savcı Mehmet Berk, iddiasına göre polislerin önceden</p>
<p class="PNormal">kendisini dosya hakkında bilgilendirdiğini de söylüyordu.113 Savcı Berk, aynı gün</p>
<p class="PNormal">bir kaç saat içinde binlerce sayfayı incelemeyi başararak Ankara’dan 6 şüpheliyle</p>
<p class="PNormal">gelen dosyadaki zanlı sayısını da 23’e çıkardı. Ankara’dan gelen ve yaklaşık bir yıl</p>
<p class="PNormal">süren soruşturma dosyasında Hüseyin Rıza Işık örgüt lideri Habib Kanat ise örgüt</p>
<p class="PNormal">113 Star Gazetesi, 30 ağustos 2010. Şamil Tayyar: “Savcı Açtı Ağzını Yumdu Gözünü”</p>
<p class="PNormal">237</p>
<p class="PNormal">üyesi olarak gösterilmişti. Ancak dosya Savcı Berk’e teslim edildikten bir gün</p>
<p class="PNormal">sonra bu kez Habib Kanat örgüt lideri oluvermişti. İşler o kadar hızlı yürüyordu ki</p>
<p class="PNormal">Savcı Berk gerekli evrakları ve yazışmaları da yapıp hâkimden tüm şüphelilerin ev</p>
<p class="PNormal">ve iş yerlerinde arama yapılmasını, suç konusu eşyalara el konulmasını,</p>
<p class="PNormal">yakalanmalarını, suç unsuru olursa el konulmasını kapsayan bir karar da</p>
<p class="PNormal">çıkarttırmıştı. Sözkonusu hâkim kararının gönderildiği İstanbul polisi de aynı</p>
<p class="PNormal">günün gecesi operasyon yaparak zanlıları gözaltına alıyordu.</p>
<p class="PNormal">30 ton denildi 500 gram uyuşturucu çıktı</p>
<p class="PNormal">9 Eylül 2009 günü soruşturmanın tamamlayan polis operasyon için düğmeye</p>
<p class="PNormal">basarak ve seri baskınlar gerçekleştirdi. Zanlılar tarafından uyuşturucu üretiminde</p>
<p class="PNormal">kullanıldığı öne sürülen iki fabrika, bir depo ve depo/ imalathane olarak kullanılan</p>
<p class="PNormal">inşaatta yapılan aramalarda iddianameye göre toplam 446 kg amfetamin ile</p>
<p class="PNormal">amfetamin ve türevlerinin sentezinde kullanılan toplam toplam 9 ton 65 kg 300</p>
<p class="PNormal">gram kimyasal madde ele geçirildi. Uyuşturucu olduğu ya da uyuşturucu</p>
<p class="PNormal">üretiminde kullanıldığı iddia edilen yüklü miktardaki bu kimyasalların Adli Tıp</p>
<p class="PNormal">Kurumu laboratuarında yapılan incelemeleri sonucu hazırlanan rapor 2010 Ekim</p>
<p class="PNormal">ayında yapılan davanın 2. duruşmasında mahkeme dosyasına girmişti. Raporda da</p>
<p class="PNormal">iddianamede yazanın aksine ele geçirildiği iddia edilen saf bir uyuşturucunun</p>
<p class="PNormal">olmadığı, içlerinde piyasadan kolaylıkla temin edilebilen birçok yasal maddenin de</p>
<p class="PNormal">bulunduğu ve yine yasal kimyasal maddelerle karıştırılmış homojen olmayan 50</p>
<p class="PNormal">litrelik bir sıvının içinde piyasa değeri 800 lira olan toplam 530 gram amfetamin</p>
<p class="PNormal">etken maddesini içerir sıvı bir maddenin bulunduğu belirtiliyordu. Konuyla ilgili</p>
<p class="PNormal">polis ve savcılığın verdiği bilgilere dayanılarak yazılan medyada çıkan haberlerde</p>
<p class="PNormal">ise, 200 milyon captagon hap yapmaya yetecek miktarda 36 ton Amfetamin</p>
<p class="PNormal">maddesi ele geçirildiği yazılmıştı. Aslında Adli Tıp Kurumu’nun incelemesinden</p>
<p class="PNormal">önce Emniyet Kriminal laboratuarında yapılan incelemeleri sonucu hazırlanan ve</p>
<p class="PNormal">benzer tespitler içeren 27 Ekim 2009 tarihli raporlar daha 14 Ocak 2010’da</p>
<p class="PNormal">açıklanan iddianame hazırlanmadan önce savcılığa ulaştırılmıştı. Ancak Savcı</p>
<p class="PNormal">Berk, emniyetin raporunda 473 gram olarak belirtilen uyuşturucu amfetamini</p>
<p class="PNormal">iddianamesine “yanlışlıkla”, “…toplam daralı ağırlığı 473 kg.150 gr. (net ağırlığı</p>
<p class="PNormal">446.100 gr.) gelen uyuşturucu amfetamin maddesi…” diyerek yazmıştı.</p>
<p class="PNormal">Bu arada Erivan operasyonu kapsamında yürütülen soruşturmada 3 Kasım</p>
<p class="PNormal">2008’den itibaren telefonları için dinleme, 29 Aralık 2008’de de gizli izleme kararı</p>
<p class="PNormal">alınan Hüseyin Rıza Işık, polis olay tutanağı ve iddianamedeki değerlendirmelere</p>
<p class="PNormal">göre, kendisine ait kimya fabrikasındaki yasadışı uyuşturucu üretime 19 Kasım</p>
<p class="PNormal">2008’de başlamıştı. Dava dosyasına da konulan çeşitli tarihlerde yapılan ve kayıt</p>
<p class="PNormal">altına alınan telefon konuşmalarına göreyse; “29 Kasım 2008’de Hüseyin Rıza Işık,</p>
<p class="PNormal">238</p>
<p class="PNormal">Settar Gürlek, Gül Çetintaş ve Mustafa Fehmi Okay arasındaki telefon</p>
<p class="PNormal">görüşmelerinden 60 kg civarında yasadışı mal üretildiği; 2 Aralık 2008’de Settar</p>
<p class="PNormal">Gürlek ve Hıdır Mehmet Murat Özdemir arasındaki telefon görüşmelerinde kimya</p>
<p class="PNormal">fabrikasında üretilen 430 kg uyuşturucu malzemeyi Emin isimli şahsa verdikleri;</p>
<p class="PNormal">02 Aralık 2008’de Mustafa Fehmi Okay ve Mehmet Naci Altaç arasındaki telefon</p>
<p class="PNormal">görüşmelerinde bu kimya fabrikasında 240 kg uyuşturucu üretimi yapıldığı; 20</p>
<p class="PNormal">Aralık 2008’de Hüseyin Rıza Işık ve Naci Altaç arasındaki telefon görüşmelerinde</p>
<p class="PNormal">75 kg uyuşturucu maddeden bahsedildiği; 24 ve 25 Aralık 2008 tarihinde Settar</p>
<p class="PNormal">Gürlek, Naci Altaç ve Hüseyin Rıza Işık arasındaki telefon görüşmelerinde</p>
<p class="PNormal">belirtilen kimya fabrikasındaki yasadışı 75 kg uyuşturucu üretildiği”</p>
<p class="PNormal">değerlendiriliyordu.</p>
<p class="PNormal">Yani bu konuşmalara ve değerlendirmelere bakarak toplamda 805 kg yasadışı</p>
<p class="PNormal">uyuşturucu üretildiği tespit edilmişti. Zanlılar teknik takip altında bulunmalarına ve</p>
<p class="PNormal">uyuşturucu ürettikleri de tespit edilmesine karşın ne adli makamlar bilgilendirildi</p>
<p class="PNormal">ne de suçüstü operasyonu yapıldı. Hatta iddialar doğruysa bu nedenle üretilen 805</p>
<p class="PNormal">kilogram uyuşturucu piyasaya sürülmüştü. Bu miktar davaya konu olan</p>
<p class="PNormal">soruşturmada ele geçirilen uyuşturucunun çok fazla üzerindeydi ama</p>
<p class="PNormal">bulunamamıştı.</p>
<p class="PNormal">Çete lideriyken tanık oldu</p>
<p class="PNormal">Erivan soruşturmasında telefonları teknik takip altında bulundurulanlardan biri de,</p>
<p class="PNormal">uyuşturucu ticareti yaptığı öne sürülen şebekenin lideri/organizatörü diye anılan</p>
<p class="PNormal">Osman Çelik’ti. Polisin, Erivan soruşturmasıyla ilgili savcılığa gönderdiği telefon</p>
<p class="PNormal">dinlenmesi talep yazısında uyuşturucu ticareti yaptığı öne sürülen şebekenin</p>
<p class="PNormal">lideri/organizatörü diye anılan Osman Çelik, polis müdürlerinin sanıkları arasında</p>
<p class="PNormal">olduğu soruşturmanın da tanığı olacaktı. 10 ayrı telefonu 28 Kasım 2008’ dek takip</p>
<p class="PNormal">altında bulundurulup dinlenen Çelik ile Süleyman Akdemir isimli zanlılar arasında</p>
<p class="PNormal">geçen görüşmelerde aynı zamanda Akdemir’in eniştesi olan Şevket Hidayet ile</p>
<p class="PNormal">irtibat olduğu tespit edilmişti. Hatta Hidayet ile Suriye’de bulunduğu anlaşılan</p>
<p class="PNormal">kayınbiraderi Süleyman Akdemir arasında uyuşturucu parasının bölüşümünden</p>
<p class="PNormal">kaynaklanan bir sorun bulunduğu ve Osman Çelik’in de bu ihtilafı göndermek</p>
<p class="PNormal">üzere devreye girdiği yapılan dinlemelerden tespit edilmişti. Dinlemelerden Hebo</p>
<p class="PNormal">diye anılan Habib Kanat’ın da hemşerisi olan Şevket Hidayet'le bağlantısının da</p>
<p class="PNormal">deşifre edildiği iddia ediliyordu.</p>
<p class="PNormal">Üç emniyet müdürünün tutuklandığı soruşturmada Çelik’le beraber, bazıları polis</p>
<p class="PNormal">olan 12 kişinin tanıklığına başvurulmuştu. 11 kişinin tanık ifadesi soruşturmayı</p>
<p class="PNormal">yürüten Savcı Mehmet Berk tarafından alınırken, ilginç bir şekilde Osman Çelik’in</p>
<p class="PNormal">ifadesi ise savcı yerine polis tarafından ve yanında avukatı yokken alınıyordu.</p>
<p class="PNormal">Habib Kanat’ı tanımayan ve daha önce hiç görmeyen Çelik ifadesinde, tanıdığını</p>
<p class="PNormal">239</p>
<p class="PNormal">söylediği Şevket Hidayet ve akrabası Süleyman Akdemir arasındaki bir para</p>
<p class="PNormal">alışverişinden ötürü yaşanan ihtilafı çözmek için arabulucuk yaptığını söyledi.</p>
<p class="PNormal">Çelik’e, 7 Ekim 2008’de Süleyman Akdemir’le bu ihtilafı çözmek için yaptığı ve</p>
<p class="PNormal">kayıt altına alınan telefon görüşmesiyle ilgili sorular da soruldu. Konuşmalarda</p>
<p class="PNormal">Şevket ve ağabeyi Halil Hidayet’in Suriye’ye giderek Süleyman Akdemir’le</p>
<p class="PNormal">görüştüğünü belirten Çelik, “Benim de bir kez Suriye’de Süleyman'ın yanında</p>
<p class="PNormal">tanışmış olduğum ve ‘Ağa’ olarak bildiğim uyuşturucu kaçakçılığı yaptığını</p>
<p class="PNormal">duyduğum şahıs da yanlarındaymış. Süleyman Akdemir geçmişte yüzyüze</p>
<p class="PNormal">yaptığımız görüşmelerde bana Şevket Hidayet’in uyuşturucu kaçakçılığı işleri</p>
<p class="PNormal">olduğunu ve İstanbul’da olan hemşerisi Habib isimli kişiyle bu işi yaptıklarını</p>
<p class="PNormal">söylemişti. Habib’den aldığı uyuşturucuları Arap ülkelerine gönderen Şevket</p>
<p class="PNormal">Hidayet’in bu nedenle Habib’e 7-8 milyon dolar da borcu olduğunu Süleyman</p>
<p class="PNormal">Akdemir bana söyledi. Habib’in arkasında güvendiği bir yerlerin olduğunu,</p>
<p class="PNormal">arkasında devletin olabileceğini de söyledi” dedi. Habib’i tanımadığını sadece</p>
<p class="PNormal">ismini duyduğunu belirten Çelik, “Bundan 3-4 ay önce yapılan uyuşturucu</p>
<p class="PNormal">operasyonu ile ilgili gazetelerde uyuşturucu baronu olarak Habib Kanat ismini</p>
<p class="PNormal">okuyunca ve arkasında Emniyet Müdürleri olduğunu görünce Süleyman'ın bana</p>
<p class="PNormal">bahsettiği, Şevket Hidayet’in borçlandığı ve ‘arkasında devlet var’ dediği Habib’in</p>
<p class="PNormal">bu kişi olduğunu anladım” diyerek kendisinin nasıl tanık olduğunu da açıklamış</p>
<p class="PNormal">oluyordu.</p>
<p class="PNormal">Çelik’in ifadesinde, tanımadığı ancak basına yansıyan haberlerden sonra Süleyman</p>
<p class="PNormal">Akdemir’in telefonda bahsettiği kişinin Habib Kanat olduğunu anladığını</p>
<p class="PNormal">söylerken, sözkonusu telefon görüşmesinin diğer muhatabı olan Süleyman</p>
<p class="PNormal">Akdemir’e bu konuyla ilgili soru yöneltilmemişti. Davayla ilgili 16 Şubat 2010’da</p>
<p class="PNormal">tutuklanarak cezaevine konulan ve Habib Kanat’ı da tanıyan kişi konumunda</p>
<p class="PNormal">bulunan Akdemir, tutuklu olduğu için istenildiği anda ifadesine</p>
<p class="PNormal">başvurulabilecekken onun yerine Kanat’ı tanımayan Çelik’in ifadesi alınıyordu.</p>
<p class="PNormal">Zanlı polis müdürleri savunmalarında bu çelişkili durumla ilgili olarak, Habib</p>
<p class="PNormal">Kanat’ı hiç tanımadığı bilinen Osman Çelik’in bizzat soruyturmayı yürüten</p>
<p class="PNormal">polislerce bu şekilde ifade vermesi için yönlendirildiği imasında bulunuyordu.</p>
<p class="PNormal">Şüphelisi olduğu davanın tanığı da oldu</p>
<p class="PNormal">Soruşturmada tanık olarak ifadesi alınanlardan biri de, sözkonusu uyuşturucu</p>
<p class="PNormal">operasyonuyla ilintili bir soruşturmada tutuklanan Serkan Kaymakçı’ydı. Dinlenen</p>
<p class="PNormal">telefon konuşmalarına göre, daha önce KOM Dairesi Narkotik Şubesi’nin bir</p>
<p class="PNormal">operasyonuyla yakalanan ve hüküm giyen sabıkalı Serkan Kaymakçı’nın Hüseyin</p>
<p class="PNormal">Rıza Işık’la irtibat kurduğu ve uyuşturucu alacağı tespit edilmişti. Kaymakçı’nın</p>
<p class="PNormal">yolu bir kez daha, geçmişte kendisinin tutuklanmasına neden olan Emin Arslan,</p>
<p class="PNormal">Murat Nemutlu ve Mustafa Aral ile operasyona neden olan ihbarı yapan Habib</p>
<p class="PNormal">240</p>
<p class="PNormal">Kanat’la da kesişmişti. Hepsiyle de arasında husumet vardı. Sanık polis müdürleri</p>
<p class="PNormal">Murat Nemutlu ve Mustafa Aral’ın iddiasına göre de, bu husumet çıkar karşılığı</p>
<p class="PNormal">kullanılmıştı.</p>
<p class="PNormal">2001 yılında Habib Kanat, Emin Arslan’la aralarında yıllar sürecek bir arkadaşlığı</p>
<p class="PNormal">da başlatan şikâyeti için İstanbul Asayiş Şube Müdürlüğü’ne başvurmuştu. Daha</p>
<p class="PNormal">önce fidye amaçlı olarak kendisini Bulgaristan’da kaçıran “Tilki” lakaplı Selim</p>
<p class="PNormal">Gezer tarafından tehdit edildiğini öne sürüyordu. Şikâyet dilekçesi verirken</p>
<p class="PNormal">tanıştığı Ahmet Akpak isimli gazetecinin aracılığıyla da Habib Kanat kendini</p>
<p class="PNormal">Ankara’da KOM Daire Başkanı Emin Arslan’ın karşısında buldu. Selim Gezer’in</p>
<p class="PNormal">tehditlerini anlatan Kanat, aynı zamanda uyuşturucu ticaretiyle ilgili bilgiler de</p>
<p class="PNormal">veriyordu. Böylece kendisini emniyetin uyuşturucu muhbiri yapan süreç de</p>
<p class="PNormal">başlamış oldu. Arslan verdiği bilgiler üzerine Habib Kanat’ı, o dönemde KOM</p>
<p class="PNormal">Narkotik Şubesi’nde, görevleri gereği muhbirlerle görüşmeye yetkili Operasyon</p>
<p class="PNormal">Bürosu’nun amirleri olan ve Murat Nemutlu ve Mustafa Aral’a yönlendirir Verilen</p>
<p class="PNormal">bilgiler doğrultusunda da birkaç yıl içinde önemli operasyonlar yapılsa da Kanat,</p>
<p class="PNormal">bu operasyonların karşılığında ihbarcılara devlet tarafından verilen parayı almayıp</p>
<p class="PNormal">isminin de gizli kalmasını istedi.</p>
<p class="PNormal">Kanat’ın verdiği bilgilerle yapılan, Murat Nemutlu ve Mustafa Aral’ın da katıldığı</p>
<p class="PNormal">operasyonlardan biri de, 2003 yılında Kayseri’de gerçekleştirilen Serkan</p>
<p class="PNormal">Kaymakçı’nın da yakalandığı Erciyes operasyonudur. Teyzesinin oğlu olan Selim</p>
<p class="PNormal">Gezer’in uyuşturucu çetesine yönelik yapılan Erciyes adı verilen operasyonda</p>
<p class="PNormal">yakalanan Kaymakçı 12 yıl 6 ay hapis cezası almıştı. Selim Gezer ve Kaymakçı bu</p>
<p class="PNormal">olaydan ötürü, muhbirlik yaptıklarını düşündüğü Habib Kanat’ı suçluyordu. Daha</p>
<p class="PNormal">önce de yine uyuşturucu suçlamasıyla yakalanmış olan Kaymakçı bir kez daha</p>
<p class="PNormal">cezaevine girdikten 2 yıl sonra 2008 Kasım’ında tahliye edildi. Birkaç ay sonra da,</p>
<p class="PNormal">üniversitede öğrenci olduğu sırada hocasıyken, birlikte uyuşturucu işine girdiği</p>
<p class="PNormal">kendisi gibi sabıkalı olan Hüseyin Rıza Işık’la irtibat kurdu. Işık’a 6 bin dolar veren</p>
<p class="PNormal">Kaymakçı, bu paranın karşılığında uyuşturucu hammaddesi olarak kullanacağı</p>
<p class="PNormal">Amfetamin alacaktı. Işık’ın, 30 Mayıs 2009’dan itibaren dinlemeye alınan</p>
<p class="PNormal">telefonunu arayan bu kişinin kimliğini araştıran polis, uyuşturucudan sabıkası olan</p>
<p class="PNormal">Serkan Kaymakçı’nın bilgilerine ulaşacaktı. Telefonlarının dinlendiğinden habersiz</p>
<p class="PNormal">olan iki eski sabıkalı, 7 Haziran 2009 günü buluştu. İstanbul Kurtköy’deki</p>
<p class="PNormal">buluşmaya arkadaşı Adnan Suzhun’la giden Kaymakçı aldığı 6 kilo 190 gram</p>
<p class="PNormal">olduğu belirlenen amfetaminle yola çıktıktan sonra Çamlıca gişeleri çıkışında polis</p>
<p class="PNormal">kontrolünde yakalandı. Ancak diğer soruşturmanın deşifre edilmemesi için, rutin</p>
<p class="PNormal">bir kontrol sırasında yakalandığı izlenimi verilen Kaymakçı ve Suzhun gözaltına</p>
<p class="PNormal">alındı. Daha sonra sonra sevkedildikleri Üsküdar Cumhuriyet Savcılığı’nda</p>
<p class="PNormal">Kaymakçı tutuklanırken, Suzhun tutuksuz yargılanmak üzere serbest bırakıldı.</p>
<p class="PNormal">Kaymakçı’nın ifadelerinde amfetamini aldığını söylediği Hüseyin Rıza Işık 18</p>
<p class="PNormal">Haziran 2009’da gözaltına alınsa da çıkarıldığı savcılıkta tutuksuz yargılanmak</p>
<p class="PNormal">241</p>
<p class="PNormal">üzere serbest bırakıldı. 25 Haziran 2009’da da Işık, Kaymakçı ve Suzhun hakkında</p>
<p class="PNormal">dava açıldı.</p>
<p class="PNormal">Kaymakçı’nın ifadelerini KOM Dairesi mi hazırladı?</p>
<p class="PNormal">Serkan Kaymakçı, emniyet müdürlerinin de dâhil edildiği soruşturma kapsamında,</p>
<p class="PNormal">şüpheli olarak ifade verdi. İddianame hazırlanmadan iki hafta önce 30 Aralık 2009</p>
<p class="PNormal">günü avukatı olmadan savunmasını yapan Kaymakçı’nın savcı tarafından tanık</p>
<p class="PNormal">olarak da ifadesine başvuruldu. Kaymakçı 1996’da akrabası olan Selim Gezer’in</p>
<p class="PNormal">yanında Bulgaristan’dayken Habib Kanat’la tanıştığını belirterek, “Habib’le Selim</p>
<p class="PNormal">1998 yılından itibaren birlikte amfetamin işi yaptılar. Habib’in ya ortak olarak ya</p>
<p class="PNormal">da satın alma yoluyla Selim'den amfetamin temin ettiğini, Türkiye'ye ve Arap</p>
<p class="PNormal">ülkelerine sevk ettiğini biliyorum. 1999 yılı gibi ya Habib artık Selim’le çalışmak</p>
<p class="PNormal">istemedi ya kendisine başka bir ortak buldu bilemiyorum, ancak bir kırılma noktası</p>
<p class="PNormal">oldu. Araları bozuldu, parasal anlaşmazlığa düştüler. Ben o sırada</p>
<p class="PNormal">İstanbul'daydım. Habib Kanat'ın kaçırılma olayını duydum, ancak bu gün bile</p>
<p class="PNormal">sorduğumda Selim Gezer kaçırma olayını kendisinin yaptırmadığını, Habib</p>
<p class="PNormal">Kanat'ın da onun yaptığını iddia ettiğini biliyorum. Habib'in bu olaydan sonra</p>
<p class="PNormal">Bulgaristan'la irtibatı kesildi” dedi. Şevket Hidayet ve ailesinin uyuşturucu</p>
<p class="PNormal">piyasasında her zaman adı geçen kişiler olduğunu belirten Kaymakçı, “Habib</p>
<p class="PNormal">Kanat’ın da Emniyetle olan bağlantılarını bilmem. Hüseyin Rıza Işık’la amfetamin</p>
<p class="PNormal">piyasası içerisinde olan Habib Kanat arasında nasıl bir ticari ilişki gelişti</p>
<p class="PNormal">bilemem” diye konuştu. Captagon üretiminin hammaddesi olan amfetamini</p>
<p class="PNormal">Hüseyin Rıza Işık’tan aldığını itiraf etmesine karşın Savcı Mehmet Berk</p>
<p class="PNormal">iddianamede Kaymakçı için, “Amfetamin maddesini Hüseyin Rıza Işık'tan alması</p>
<p class="PNormal">dışında soruşturma dosyası şüphelileriyle örgütsel ilişkisine ve dosyamız</p>
<p class="PNormal">kapsamında yapılan operasyonda ele geçirilen uyuşturucuyla irtibatına dair bir</p>
<p class="PNormal">delil ve iddia bulunmadığından, yakalattığı amfetaminden ötürü de hâlihazırda</p>
<p class="PNormal">yargılandığından hakkında soruşturma dosyamızda ek kovuşturmaya yer</p>
<p class="PNormal">olmadığına dair karar verilmiştir” diyerek takipsizlik kararı verdi. Savcı Berk,</p>
<p class="PNormal">mahkemenin dosya birleştirme kararı vermesi halinde de Kaymakçı hakkında etkin</p>
<p class="PNormal">pişmanlık hükümlerinin dikkate alınmasını istedi. Ancak Kaymakçı’nın etkin</p>
<p class="PNormal">pişmanlıktan faydalanma hakkı yoktu. Polis müdürleri Murat Nemutlu ve Mustafa</p>
<p class="PNormal">Aral’ın, yaptıkları savunmalarda en çok üzerinde durdukları konulardan biri de</p>
<p class="PNormal">buydu. Sanık polis müdürleri olayla ilgili telefon dinleme kayıtları, fiziki takip</p>
<p class="PNormal">belgeleri ve görüntüleri olmasına karşın soruşturmayı yapan Üsküdar savcılığından</p>
<p class="PNormal">gizlenerek adil bir yargılama yapılmasının engellendiğini öne sürdü. Işık’a ait</p>
<p class="PNormal">fabrikaya baskın yapılmayıp iddialar doğruysa uyuşturucu üretimine devam</p>
<p class="PNormal">edilmesine göz yumulduğunu savunan Nemutlu ve Aral savunmalarında, “Olayı</p>
<p class="PNormal">başından sonuna dek bilen KOM Daire Başkanlığı Serkan Kaymakçı’ ya ait aracın</p>
<p class="PNormal">242</p>
<p class="PNormal">bagajında yakalanan uyuşturucu maddenin içinde bulunduğu ve Mustafa Kulak ile</p>
<p class="PNormal">fabrikada çalışan diğer şahısların parmak izlerinin bulunabileceği poşetler</p>
<p class="PNormal">üzerinde parmak izi, DNA araştırması gibi hiçbir kriminal inceleme dahi</p>
<p class="PNormal">yaptırmamıştır. Oysa aynı KOM Daire Başkanlığı bizlerin uyuşturucuyla, bahsi</p>
<p class="PNormal">geçen kimya fabrikalarıyla ve suç organizasyonuyla hiçbir alakalarının olmadığını</p>
<p class="PNormal">bilmelerine rağmen, cezaevindeyken kan numunelerimizi aldırarak fabrikayla ilgili</p>
<p class="PNormal">DNA ve kriminal inceleme yaptırmışlardır. Bu da KOM Dairesinin bize karşı olan</p>
<p class="PNormal">hasmane ve art niyetli tutumu açıkça ortaya koymaktadır” diyorlardı.</p>
<p class="PNormal">Sanık polis müdürlerinin, Serkan Kaymakçı’nın operasyonu yapan polis tarafından</p>
<p class="PNormal">kullanıldığı ve KOM Dairesinin de pazarlık yaptığı gibi daha ciddi iddiaları da</p>
<p class="PNormal">vardı. İddiaya göre Kaymakçı rutin bir trafik uygulanmasında yakalanmış gibi</p>
<p class="PNormal">gösterilerek etkin pişmanlık hükümlerinden faydalanması sağlanacak, KOM</p>
<p class="PNormal">Dairesinin belirlediği kişilere ve amacına yönelik şekilde ifade verirse de ceza</p>
<p class="PNormal">almadan kurtulacaktır. Ancak Üsküdar Ağır Ceza Mahkemesi’nin tutuklamasıyla</p>
<p class="PNormal">bu planın bozulduğunu savunan Nemutlu ve Aral iddialarını şöyle dile getirdi:</p>
<p class="PNormal">“KOM Daire Başkanlığı Serkan Kaymakçı‘yı kurtarabilmek için daha başka yasa</p>
<p class="PNormal">dışı yöntemler uygulamaya koymuştur. Tutuklanmamıza neden olan operasyondan</p>
<p class="PNormal">3 ay sonra 29 Aralık 2009’da Kaymakçı’nın tutuklu bulunduğu Maltepe Cezaevine</p>
<p class="PNormal">soruşturmayı yürüten KOM Daire Başkanlığı ve İstanbul Narkotik Şube’de görevli</p>
<p class="PNormal">Emniyet Amiri Murat Çelik ile polis memurları KOM Narkotik Şube</p>
<p class="PNormal">Müdürlüğü’nde görevli Gani Kuştutan ve İstanbul Narkotik Şube Müdürlüğü’nde</p>
<p class="PNormal">görevli Yalçın Atal gitmiştir. Bu polisler Kaymakçı ile bir mülakat yapıp bunu</p>
<p class="PNormal">tutanağa bağlamışlardır. Serkan Kaymakçı bu mülakatın ertesi günü 30 Aralık</p>
<p class="PNormal">2009’da dava dosyamıza ait iddianameyi hazırlayan Savcı Mehmet Berk’e yanında</p>
<p class="PNormal">avukatı dahi olmadan şüpheli ve tanık sıfatıyla ifade vermiştir. Bu ifade de</p>
<p class="PNormal">yakalattığı uyuşturucu maddenin nereye gideceği, yakalanan bu uyuşturucuyla ne</p>
<p class="PNormal">yapılacağından ziyade bir gün önce mülakat yaptığı polislerin ona dikte ettirdiği,</p>
<p class="PNormal">yönlendirdiği şekilde bir beyanda bulunmuştur. Nitekim bu ifadenin mükâfatı</p>
<p class="PNormal">olduğunu düşündüren bir şekilde Serkan Kaymakçı takipsizlik kararıyla dosyamızın</p>
<p class="PNormal">kovuşturmasından çıkarılmak istenmiştir.”</p>
<p class="PNormal">Kanat ve Hidayet’ten 500 bin doları kimler istedi?</p>
<p class="PNormal">Serkan Kaymakçı’nın gözaltına alınıp tutuklandığı olayı izlemek üzere KOM</p>
<p class="PNormal">Dairesi Narkotik Şube ekipleri de İstanbul’daydı. Aynı tarihlerde hem telefonları</p>
<p class="PNormal">dinlenen hem de fiziki takip altında bulundurulan polis müdürleri Murat Nemutlu</p>
<p class="PNormal">ve Mustafa Aral bir meslektaşlarının düğünü için 13 -14 Haziran 2009 günlerinde</p>
<p class="PNormal">İstanbul’a gelmişti. İki polis müdürü soruşturmanın baş şüphelisi konumundaki</p>
<p class="PNormal">Habib Kanat’la telefonla konuşmuşlar hatta buluşmuşlardı. Ancak bu telefon</p>
<p class="PNormal">konuşmaları, polis tarafından dinlenip kayıt altına alınıyor olmasına rağmen dava</p>
<p class="PNormal">243</p>
<p class="PNormal">dosyasına konulmamıştı. Polis müdürlerinin iddiasına göre konuşmaların içeriği,</p>
<p class="PNormal">davanın seyrini tümden değiştirebilirdi. Çünkü Habib Kanat devletin imkânlarını</p>
<p class="PNormal">kullanan bazı kişilerin haber gönderdiklerini, yürütülen bir uyuşturucu</p>
<p class="PNormal">operasyonuna Hidayet ailesi ile birlikte adının karıştırıldığını ve kurtulması için</p>
<p class="PNormal">500 bin dolar para istendiğini söylüyordu. Kanat, kendisine bu bilgiyi verenin</p>
<p class="PNormal">hemşerisi Coşkun Karabaşoğlu olduğunu onun da yine Kilisli bir avukat olan</p>
<p class="PNormal">Muammer Fazlı Ağaoğlu’nun aracılığını yaptığını da anlattı. İddialarına göre aynı</p>
<p class="PNormal">teklifin Hidayet ailesine de gittiğini belirten Kanat, para verilmediği takdirde</p>
<p class="PNormal">Emniyet Genel Müdür Yardımcısı Emin Arslan’ın dahi kendisini</p>
<p class="PNormal">kurtaramayacağının söylendiğini de takip altında bulundurulan telefonlarından</p>
<p class="PNormal">zanlı polis müdürlerine söz konusu operasyondan aylar önce aktardı. Kanat’a,</p>
<p class="PNormal">yürütülen soruşturmanın detaylarına ilişkin bilgiler de verilmişti. Kanat kendisine</p>
<p class="PNormal">düşmanlık besleyen Selim Gezer ile polis ya da jandarma içinden suça bulaşan bir</p>
<p class="PNormal">grubun olabileceğini de söylüyordu. Kanat, konudan haberdar ettiği Emin Arslan’ın</p>
<p class="PNormal">da kendisine, “Konuyu çöz, isimleri tespit et hemen yasal işlemlere başlayalım”</p>
<p class="PNormal">dediğini de anlatmıştı. Bu konuyla ilgili dava dosyasında yer alan tek dinleme</p>
<p class="PNormal">kaydı 514 numarasıyla kaydedilen telefon konuşmalarıydı. Ancak Habib Kanat ile</p>
<p class="PNormal">Murat Nemutlu arasında geçen yaklaşık 30 dakikalık bu görüşmenin esas konusu</p>
<p class="PNormal">olan 500 bin dolar para istenmesinden iddianamede hiç bahsedilmemişti. İşin daha</p>
<p class="PNormal">ilginci bu telefon görüşmesi ile ilgili Savcı Berk ne Nemutlu’ya ne de Habib</p>
<p class="PNormal">Kanat’a tek bir soru bile sormamış ama sözkonusu konuşmanın içinden</p>
<p class="PNormal">cımbızlanarak çıkarılmış bazı cümleleri de, iddianameye konu olan suçlamalarının</p>
<p class="PNormal">kanıtı olarak sunmuştu.</p>
<p class="PNormal">Savcılık iddiaları araştırmadı</p>
<p class="PNormal">Kanat’ın bu iddiaları hem kendisi hem de konudan haberdar olan suçlanan polis</p>
<p class="PNormal">müdürleri tarafından savcılık sorgusunda ve mahkemede de tekrarlandı. Kanat’ın</p>
<p class="PNormal">avukatları, tehdide aracılık yapan avukat Fazlıoğlu’nun ifadesinin alınmasını talep</p>
<p class="PNormal">etse de savcılık bu konuyu araştırmaya hiç gerek duymadı. Sanık polislerin</p>
<p class="PNormal">avukatları da savunmalarında müvekkillerinin bu olayı araştırıp ortaya çıkarmak</p>
<p class="PNormal">üzere oldukları için haksız yere suçlanarak soruşturmaya dâhil edildiğini öne sürdü.</p>
<p class="PNormal">500 bin dolar para istenen bir diğer taraf olan, soruşturmanın baş zanlıları</p>
<p class="PNormal">arasındaki alan Hidayet ailesinden hiç kimse yakalanmamıştı. 9 Eylül 2009’da</p>
<p class="PNormal">yapılan baskından 5 gün önce 4 Eylül 2009’da Hidayet ailesinin telefon dinlemeleri</p>
<p class="PNormal">ve fiziki izlemeleri, soruşturmayı yürüten KOM Dairesi’nce sona erdirilmişti.</p>
<p class="PNormal">Operasyon sırasında da Hidayet ailesinin İstanbul’da bulunan ve KOM polislerince</p>
<p class="PNormal">aylar önce tespit edilen evlerine yönelik hiçbir operasyon da yapılmamıştı.</p>
<p class="PNormal">Soruşturma dosyasının baş zanlıları arasında gösterilen Hidayet ailesine yönelik</p>
<p class="PNormal">gariplikler bu kadarla sınırlı değildi. Hidayet’lerin Gaziantep’te bulunan ikamet</p>
<p class="PNormal">244</p>
<p class="PNormal">adreslerine yapılan operasyonlarda eş zamanlı olması gerekirken, adeta</p>
<p class="PNormal">kaçmalarına fırsat tanır bir şekilde İstanbul’daki baskınlardan 6 saat sonra</p>
<p class="PNormal">gerçekleştiriliyordu. Bunların yanı sıra bu aramalara KOM Dairesi’nden hiçbir</p>
<p class="PNormal">görevli de katılmamıştı. Bu gariplikleri savunmalarında sıralayan Nemutlu ve Aral,</p>
<p class="PNormal">bu şantajı yapanların bizzat soruşturmayı yürüten polisler olduğunu öne sürüyordu.</p>
<p class="PNormal">Zanlı polis müdürleri savunmalarında vurguladıkları bazı konularla, Hidayet</p>
<p class="PNormal">ailesinin kendilerinden istenilen 500 bin dolar rüşvetin verildiğini de ima</p>
<p class="PNormal">ediyorlardı. Operasyondan 5 gün önce 4 Eylül 2009’da soruşturmayı yürüten KOM</p>
<p class="PNormal">Dairesi’nin, Hidayet ailesine yönelik teknik takip ve gizli izlemeye son verdiğini</p>
<p class="PNormal">belirten polis müdürleri, “Operasyon sırasında Hidayet ailesinin istanbul’da</p>
<p class="PNormal">bulunan ve soruşturmayı yürüten KOM Dairesi’nce anılan operasyondan aylar</p>
<p class="PNormal">önce tespit edilen ikamet adreslerinde hiçbir arama yapılmaması ve operasyon</p>
<p class="PNormal">düzenlenmemesi; yine anılan operasyonda Hidayet ailesinin Gaziantep’te bulunan</p>
<p class="PNormal">ikametine eş zamanlı olması gereken bir operasyonda, operasyon başladıktan</p>
<p class="PNormal">yaklaşık 6 saat sonra polisçe gidilmesi çok manidardır. Anılan operasyonda bu</p>
<p class="PNormal">haliyle soruşturmayı yürüten KOM Dairesi’nce bahsi geçen 514 nolu tape</p>
<p class="PNormal">içeriğinden de anlaşıldığı üzere şantaj yoluyla para istenen dava dosyamızda halen</p>
<p class="PNormal">firar olarak aranan Hidayet ailesi fertlerinin yakalanmaması için büyük çaba sarf</p>
<p class="PNormal">edildiği ve yukarıda anlatıldığı şekilde kasten yakalanmadığı açık ve net olarak</p>
<p class="PNormal">ortaya çıkmaktadır. Habib Kanat ve Hidayet ailesinin dava dosyamızda halen firar</p>
<p class="PNormal">olarak aranılan bazı üyelerinden 500 bin dolar menfaat temini ile ilgili sızdırılan</p>
<p class="PNormal">bilgiler genel verilerin derlenmesiyle oluşturulan bilgiler değil tam tersi sadece</p>
<p class="PNormal">bazı kişilerin sahip olabileceği spesifik bilgilerden oluşmaktadır. Bahse konu tape</p>
<p class="PNormal">içeriğinde geçen, ‘Sen bu adamla ne diye ilgileniyorsun diye Emin Arslan’ı</p>
<p class="PNormal">sorguya çekmişler abi’ gibi cümlelerden bilgiyi sızdıranların Habib Kanat’la Emin</p>
<p class="PNormal">Arslan arasındaki ilişkiyi bildiklerini ortaya koymaktadır. Bu bilgi herkesin sahip</p>
<p class="PNormal">olabileceği değil ancak Kanat’ın telefonunu takip edenlerce öğrenilebilecek</p>
<p class="PNormal">spesifik bir bilgidir” diyordu.</p>
<p class="PNormal">İlginç olan bir başka husus da Mustafa Aral ve Murat Nemutlu’nun bu konuyu</p>
<p class="PNormal">konuşmak üzere Habib Kanat’la buluştuklarını gösteren fiziki takip fotoğrafları</p>
<p class="PNormal">basına “uyuşturucu ortaklığı” ve örgütsel görüşmeler” diye sızdırılırken bu</p>
<p class="PNormal">operasyonların hiç birinde ses kaydının yapılmamış olmasıydı. Oysa ki, operasyonu</p>
<p class="PNormal">yürüten KOM Daire Başkanlığı’nda 4-5 metre mesafeden kulağın duyabileceği ses</p>
<p class="PNormal">kalitesinden daha net ses kaydı yapabilen nano teknoloji cihazları bulunuyordu.</p>
<p class="PNormal">Emin Arslan, Murat Nemutlu ve Mustafa Aral iddianamede uyuşturucu</p>
<p class="PNormal">tacirlerinden menfaat temin etmekle suçlanmalarına karşın, BDDK’dan talep edilen</p>
<p class="PNormal">inceleme sonuçlarında polis müdürlerinin geriye dönük son 10 yılı kapsayan</p>
<p class="PNormal">verdikleri mal beyanına aykırı herhangi bir mal varlığı ya da para hesabı tespit</p>
<p class="PNormal">edilememişti. Savcılık suçlamada bulunmasına karşın, tezlerini çürütecek</p>
<p class="PNormal">BDDK’den elde edilen zanlı emniyet müdürlerinin lehinde olan bilgilere kanunen</p>
<p class="PNormal">245</p>
<p class="PNormal">belirtmesi gerektiği halde iddianamede yer vermemişti. Savcı Berk polis müdürleri</p>
<p class="PNormal">Nemutlu ve Aral’ın Habib Kanat’la lüks restorantlarda yemek yiyerek bu şekilde</p>
<p class="PNormal">menfaat temin ettikleri iddiasında bulunurken 14 ay içerisinde toplam 4 kez olan bu</p>
<p class="PNormal">yemeklerin hesaplarının sadece ikisinin polis müdürlerince ödendiği ortaya</p>
<p class="PNormal">çıkmıştı. KOM Dairesi’nce hazırlanan polis müdürleri ile Habib Kanat arasındaki</p>
<p class="PNormal">telefon görüşme sayılarını içeren HTS raporlarının da kuvvetli suç şüphesi</p>
<p class="PNormal">yaratmak amacıyla kasten fazla gösterilerek iddianameye geçirildiği ve</p>
<p class="PNormal">soruşturmayı yürüten KOM dairesince rakamların kasten manüple edildiği de</p>
<p class="PNormal">avukatlar tarafından belirlenerek ispat edilmişti.</p>
<p class="PNormal">Savcı, Arslan’ı tutuklamayı kafasına koydu</p>
<p class="PNormal">İstanbul polisinin düzenlediği operasyonla ilgili olay tutanağında Emin Arslan’ın</p>
<p class="PNormal">ismi yoktu. Ama savcı Mehmet Berk operasyon yapıldıktan sonra, Ankara</p>
<p class="PNormal">Savcılığının bir suç unsuru görmediği Emin Arslan’ın konuşmalarını suç isnat</p>
<p class="PNormal">edecek biçimde yorumlayarak dava dosyasına Arslan’ı da eklemişti. Ancak Arslan</p>
<p class="PNormal">hâkimlikten serbest bırakılınca Savcı Berk hemen bir itiraz yazısı kaleme aldı.</p>
<p class="PNormal">Savcı Berk, 1998 yılında Suudi Arabistan yetkililerinden gelen yazılara, o dönemde</p>
<p class="PNormal">KOM Dairesi Başkanı olan Emin Arslan’ın gereğini yapmadığını iddia ediyordu.</p>
<p class="PNormal">Savcı Berk bu iddiasına kanıt olarak da dosyaya koyduğu 17 Nisan 1998 ve 4</p>
<p class="PNormal">Kasım 1998 tarihli Suudi yetkililerden geldiğini öne sürdüğü yazıları eklemişti.</p>
<p class="PNormal">Ancak iddia edilenin aksine 17 Nisan 1998 tarihli yazı, Suudi yetkililerin ihbarına</p>
<p class="PNormal">ilişkin çalışmaların başladığını bildiren KOM Narkotik Şubesi’nin cevabıydı.</p>
<p class="PNormal">Diğeri ise yine KOM dairesinin yazdığı ve Suudi yetkililerin verdikleri bilgiler</p>
<p class="PNormal">doğrultusunda yapılan çalışmalar sonucu bilginin asılsız çıktığını bildiriyordu.</p>
<p class="PNormal">İddianamede Kanat’ın çocuklarıyla Arslan’ın oğlunun ortak şirket kurduğu ve polis</p>
<p class="PNormal">müdürünün bu yolla maddi menfaat temin ettiği de öne sürülüyordu. Ancak BDDK</p>
<p class="PNormal">araştırmalarından mal varlığında geliriyle orantısız bir durum tespit edilememişti.</p>
<p class="PNormal">Menfaat temin ettiği öne sürülen oğlunun ortak olduğu şirket de zarar etmiş ve</p>
<p class="PNormal">Arslan’ın oğlu da ortaklıktan ayrılmıştı. Arslan oğlunun maaşlı olarak çalıştığı</p>
<p class="PNormal">şirketten, kar etmeleri durumunda para alacağını ancak şirketin zarar ettiğini</p>
<p class="PNormal">söylüyordu. Hatta iddiasına göre oğlu borçlarını ödeyebilmek için de arabasını</p>
<p class="PNormal">satmıştı. İşin ilginci savcılık Arslan’ın maddi menfaate aracılık etmekle suçladığı</p>
<p class="PNormal">oğlunun ne sanık ne tanık olarak ifadesini bile almamıştı.</p>
<p class="PNormal">Adli emantteki suç delili değiştirildi</p>
<p class="PNormal">Emin Arslan’ı illegal biçimde takip ederek fotoğraflayan polislerden biri, yine gizli</p>
<p class="PNormal">çekim yaparken suçüstü yakalanacaktı. Haklarında tutuklama kararı verilmesinin</p>
<p class="PNormal">ertesi günü 25 Eylül 2009’da, teslim olan Arslan ve emniyet müdürleri Nemutlu ve</p>
<p class="PNormal">246</p>
<p class="PNormal">Aral Beşiktaş Adliyesi’nde mahkeme sıralarını bekliyordu. Bu sırada Arslan,</p>
<p class="PNormal">elindeki sürekli anahtarlıkla çevrelerinde dolaşan bir kişiden şüphelendi. Yıllarca</p>
<p class="PNormal">istihbaratçılık yapan Arslan, şüpheli kişinin elindeki anahtarlık biçimindeki</p>
<p class="PNormal">kamerayla gizli gizli fotoğraflarını çektiğini anlayarak üzerine atladı. Çaycı</p>
<p class="PNormal">olduğunu söyleyen kişi kaçmaya çalışırken Nemutlu ve Aral tarafından yakalandı</p>
<p class="PNormal">ve Emin Arslan şahsın elinden kamerayı aldı. Adliyede görevli polislerin el</p>
<p class="PNormal">koyduğu anahtarlığın gizli kamera olduğu anlaşılırken, çaycı olduğunu söyleyen</p>
<p class="PNormal">ancak İstihbarat Şubesi polislerinden olduğu belirlenen şüpheli de gözaltına</p>
<p class="PNormal">alınarak Beşiktaş Emniyet Müdürlüğü’ne götürüldü. El konulan anahtarlık ise</p>
<p class="PNormal">Arslan’ın avukatları tarafından tutanakla birlikte savcıya teslim edildi. Sonraki</p>
<p class="PNormal">günlerde ise gizli kamera şeklindeki anahtarlığın, üzerinde anahtarı bile olmayan</p>
<p class="PNormal">düz sıradan bir cipin anahtarlıkla değiştirildiği ve suçüstü yakalanan polisin de</p>
<p class="PNormal">cipin şoförü olarak başka bir görev için o anda mahkemede bulunan bir memur</p>
<p class="PNormal">olduğu şeklinde kayıt tutulduğu ortaya çıktı. Gizli kamera çekimi yapan polis</p>
<p class="PNormal">hakkında suç duyurusunda bulunan Arslan’ın avukatları adli emanette tutulan bu</p>
<p class="PNormal">önemli suç delilinin değiştirildiğini de 17 Şubat 2010’da tutanakla kayıt altına aldı.</p>
<p class="PNormal">Bir yıldır İstanbul İstihbarat Şube Teknik Takip Büro Amirliği’nde çalışan ve</p>
<p class="PNormal">suçüstü yakalanan Ufuk Ö., savcılık ifadesinde, “Emin Arslan’ı görüntülemek gibi</p>
<p class="PNormal">bir amacım yoktu. Orada başka bir görev için bulunuyordum” demişti. İfadesinin</p>
<p class="PNormal">ardından serbest bırakılan Ufuk Ö. hakkında, “Görevi kötüye kullanmak” ve</p>
<p class="PNormal">“Kişisel verileri kanuna aykırı olarak kaydetmek” suçlamalarıyla yürütülen adli</p>
<p class="PNormal">soruşturmada ise takipsizlik kararı verildi. Olaya tanık olan adliye personeli de</p>
<p class="PNormal">dâhil herkes ifadesini değiştirmişti.</p>
<p class="PNormal">Dosyaya geç konulan suçsuzluk belgeleri</p>
<p class="PNormal">Arslan’ın, dava dosyasının delili bile olmayan fotoğraflarıyla beraber basına</p>
<p class="PNormal">sızdırılan ve zanlı polislerin ne kadar çok suça bulaştığı algısını besleyen bir diğer</p>
<p class="PNormal">belge ise 1998 yılında Suudi Arabistan ve 24 Mart 2000’de Bulgaristan makamları</p>
<p class="PNormal">tarfından, Habib Kanat’la ilgili yapılan iki ayrı ihbarı gösteriyordu. İddianamede</p>
<p class="PNormal">yer verilen bu iki belgeyle ilgili Arslan’ın, ilişkide olduğu Kanat’ı korumak için</p>
<p class="PNormal">uyuşturucu işi yaptığına dair hakkında gelen ihbarlarla ilgili herhangi bir işlem</p>
<p class="PNormal">yapmadığı öne sürülüyordu. Arslan’ın, o tirahte henüz tanışmadığı Kanat</p>
<p class="PNormal">hakkındaki bu raporlar da, fotoğraflarla birlikte Arslan’ın bilgi sakladığı</p>
<p class="PNormal">iddialarıyla medyaya servis edilmişti. Savcılık sorgusunda konuyla ilgili,</p>
<p class="PNormal">“Bulgaristan’da alacak, verecek meselesi sonucu Selim Gezer, Habib Kanat’ı</p>
<p class="PNormal">kaçırmıştı. Gezer’in kayınperederi, Bulgaristan’da önemli bir mevkiide. Gezer bu</p>
<p class="PNormal">imkânını kullanarak Kanat hakkında ‘Uyuşturucu ticareti yapıyor’ şeklinde raporlar</p>
<p class="PNormal">göndertti. Raporu araştırdık. Ancak iddiayı destekleyen hiç bir delil bulunamadı.</p>
<p class="PNormal">Suudi Arabistan tarafından böyle bir bilgi gelmedi ya da bana ulaşmadı” diye</p>
<p class="PNormal">247</p>
<p class="PNormal">savunma yapmıştı. Gerçekten de ihbarların geldiği dönemde KOM Daire</p>
<p class="PNormal">Başkanlığı hem İnterpol hem de Türkiye’deki ilgili illere yazı göndererek, Kanat’la</p>
<p class="PNormal">ilgili bir tahkikat yürütülmüş ancak ihbarları doğrulayan bulgulara ulaşılamadığını</p>
<p class="PNormal">içeren yazışmalar yapılmıştı. Ancak Arslan’ın bu iddialardan kendisini temize</p>
<p class="PNormal">çıkaracak sözkonusu resmi yazışmalar ise suçlayıcı yazıların aksine Arslan,</p>
<p class="PNormal">Nemutlu ve Aral tutuklandıktan sonra dosyaya konulmuştu Buna rağmen Savcı</p>
<p class="PNormal">Mehmet Berk’in düzenlediği iddianamede, “Örgüt lideri şüpheli Habip Kanat'ı</p>
<p class="PNormal">görev yaptıkları birimin nüfuzundan da istifade ederek kolladıkları, bu şahıs</p>
<p class="PNormal">hakkında bir takibat ve soruşturma yapılmasını engelledikleri, şahıs hakkında</p>
<p class="PNormal">yapılan ihbarları, iddiaları ve düzenlenen raporları değerlendirmeye almadıkları (24</p>
<p class="PNormal">Mart 2000 tarihinde Bulgaristan makamları tarafından yapılan ihbar doğrudan</p>
<p class="PNormal">anılan dönemde Kaçakçılık ve Organize Suçlarla Mücadele Daire Başkanı olarak</p>
<p class="PNormal">görev yapan Emin Arslan'a gönderilmiştir)...” şeklinde ifadeler kullanıldı.</p>
<p class="PNormal">Yıllarca, emniyete kimliği gizli kalmak kaydıyla bilgi taşıyan ve hatta bir tek adli</p>
<p class="PNormal">sicil kaydı ve sabıkası dahi olmayan Habib Kanat’ın muhbir olduğu da bu</p>
<p class="PNormal">soruşturmayla ortaya çıkmıştı. Ancak soruşturmayı yürüten KOM Daire</p>
<p class="PNormal">Başkanlığı, Kanat’ın 2001 yılında Emin Arslan tarafından yönlendirildiği Narkotik</p>
<p class="PNormal">Şubenin kayıtlı bir muhbiri olduğu bilgisini de savcılıktan gizlemiş, hatta aksini</p>
<p class="PNormal">iddia etmişti. KOM Daire Başkanlığı 7 Eylül 2009’da savcılığa yazdığı yazıda,</p>
<p class="PNormal">“Habip Kanat’ın kayıtlı muhbir olmadığı, muhbir olarak bilgisinden</p>
<p class="PNormal">yararlanılmadığını” yazmıştı. Ancak Emin Arslan, Murat Nemutlu ve Mustafa</p>
<p class="PNormal">Aral 25 Eylül 2009 tarihinde tutuklandıktan sonra avukatların ısrarıyla savcılığın</p>
<p class="PNormal">tekrar sorması sonucu KOM Daire Başkanlığı’ndan 16 Ekim 2009 ve 03 Kasım</p>
<p class="PNormal">2009 tarihlerinde gönderilen yazılarda Habip Kanat’ın muhbir olarak verdiği</p>
<p class="PNormal">bilgiler yer alıyordu. Habip Kanat’ın ilk duruşmada mahkemede yazılı ve sözlü</p>
<p class="PNormal">olarak verdiği ifadesinde belirttiğine göre, Arslan’ı mahkûm etmek isteyen Savcı</p>
<p class="PNormal">Mehmet Berk, Habip Kanat’a; “Seni ve oğlunu kurtarırım. Bana Emin Arslan</p>
<p class="PNormal">aleyhinde ifade ver. O dört yıldız lazım bana” demişti. Arslan’ın bu iddiaları bizzat</p>
<p class="PNormal">Habib Kanat tarafından da ilk duruşmada mahkemede açıklanmıştı. Savcı Berk’in</p>
<p class="PNormal">benzer baskı ve teklifi, eski İstanbul Üniversitesi öğretim üyesi Kimyager Hüseyin</p>
<p class="PNormal">Rıza Işık daha gözaltındayken, İstanbul Emniyet Müdürlüğüne giderek yaptığı da</p>
<p class="PNormal">ilk duruşmada Hüseyin Rıza Işık tarafından mahkeme heyetine açıklanmıştı.</p>
<p class="PNormal">Emniyet müdürleri neden hedef oldu?</p>
<p class="PNormal">Zanlı emniyet müdürleri mahkemeye sundukları yazılı ve sözlü savunmalarında;</p>
<p class="PNormal">KOM Dairesinin operasyonun hedefinin uyuşturucu ticaretinden ziyade Emin</p>
<p class="PNormal">Arslan’ın Emniyet Genel Müdür Yardımcılığı görevinden alınarak yerine atama</p>
<p class="PNormal">yapılmasını sağlamak olduğunu öne sürüyordu. Nemutlu ve Aral’ın da, KOM</p>
<p class="PNormal">Dairesi’nde örgütlü olduğunu öne sürdükleri Fethullah Gülen yanlısı polislerin</p>
<p class="PNormal">248</p>
<p class="PNormal">içinde yer almamaları nedeniyle hedef haline geldiği de savunmada belirtiliyordu.</p>
<p class="PNormal">Bu polis müdürlerinin bir diğer ortak noktası ise üçünün de çalıştıkları</p>
<p class="PNormal">görevlerinden haksız bir şekilde alınmaları üzerine yargı kararı ile görev yerlerine</p>
<p class="PNormal">geri dönmeleriydi. Emin Arslan 2006 yılında görevinden alınmış ancak Danıştay’ın</p>
<p class="PNormal">görev kesin iade kararıyla dönmüştü. Murat Nemutlu 2007’de KOM Dairesi’nden</p>
<p class="PNormal">Ankara Emniyeti’ne, 2008’de ise Afyon Emniyet Müdürlüğü’ne tayin edilmişti.</p>
<p class="PNormal">Mustafa Aral da 2005’de KOM Dairesi’nden Kastamonu Emniyeti’ne</p>
<p class="PNormal">gönderilmişti. 2005’ten beri KOM Daire Başkanı olan ve polis müdürlerinin</p>
<p class="PNormal">tutuklandığı uyuşturucu operasyonunu da bizzat yürüten Ahmet Pek tarafından</p>
<p class="PNormal">tayinleri çıkarılan Nemutlu ve Aral da, tıpkı Arslan gibi mahkeme kararıyla</p>
<p class="PNormal">görevlerine iade edilmişti. Ancak yargı kararına rağmen görevlendirilmeleri</p>
<p class="PNormal">yapılmayınca Nemutlu ve Aral, KOM Daire Başkanı Ahmet Pek ve diğer</p>
<p class="PNormal">yöneticileri hakkında şikâyet dilekçesi de vermişti.</p>
<p class="PNormal">Cemaatçi akademisyen Önder Aytaç’ın yorumu</p>
<p class="PNormal">Polis Akademisi öğretim üyesi olmasının yanı sıra kamuoyunda daha çok cemaatçi</p>
<p class="PNormal">kimliğiyle bilinen Önder Aytaç, bir dönem yazarı olduğu Taraf Gazetesinde “Emin</p>
<p class="PNormal">Aslan aslansa ‘Semiz Kuş’ da ne?” başlıklı bir yazı kaleme almıştı114. Polis</p>
<p class="PNormal">müdürlerinin adının karıştırıldığı olayı analiz eden Aytaç, emniyet camiasında</p>
<p class="PNormal">Emin Arslan’ın nasıl tanındığıyla ilgili önemli tespitler yapıyordu. Gerçi sonradan,</p>
<p class="PNormal">özellikle Hanefi Avcı’nın yazdığı kitaptan sonra bu yazısındaki tespitlere aykırı</p>
<p class="PNormal">birçok başka yazı kaleme alsa da, yazının polis teşkilatında herkesin ortak görüşünü</p>
<p class="PNormal">yansıtan Arslan’la ilgil bölümünde Aytaç şöyle demişti: “Emin Arslan’ın devrimci</p>
<p class="PNormal">kişiliği ve özellikle de onun hakkında medyada yer alan iddiaların sunuluşu, benim</p>
<p class="PNormal">de bu söylenenlere ‘inanmama’ hakkımı kullanmama neden oluyor. Arslan; tabu</p>
<p class="PNormal">kıran, kendisi ile çalışanları satmayan, yeniliklere açık, monşer ve dürüst birisidir.</p>
<p class="PNormal">O ‘korkak ve pusucu’ değil, risk alabilen cesur birisidir. Yıllar önce Hürriyet’ten</p>
<p class="PNormal">Kadir Ercan’ın 1. sayfadan sürmanşet olan ‘İşte 5. kat çetesi’ haberinden sonra;</p>
<p class="PNormal">hakkında açılan soruşturmalarda bile; ‘Ben, siz istiyorsunuz diye insanları</p>
<p class="PNormal">harcayamam, dediklerinizi ispatlayın, hukuk tartsın ve değerlendirsin’ deme</p>
<p class="PNormal">yürekliliğini göstermiştir. Aynı direnci, ‘Emniyet’te Alevi yapılanma var’ diyenlere</p>
<p class="PNormal">karşı da ifade etmiştir. 28 Şubat sürecindeki Polis Yüksek Şûrası’nda, Hanefi</p>
<p class="PNormal">Avcı’nın 1. Sınıf Emniyet Müdürü olmasına karşı çıkan ‘tatlı su demokratlarına’</p>
<p class="PNormal">karşı da, onu savunup hakkını koruyan birisidir.</p>
<p class="PNormal">Aslan, ne ‘Semiz Kuş’a, ne ‘Hacı Müdür’e, ne Karanlık derginin bile kendisinden</p>
<p class="PNormal">özür dilediği ‘özel güvenlik milyonerine’, ne de AK Parti iktidarında ‘hidayete eren</p>
<p class="PNormal">müdürlere’ benzer. İşte bu nedenle de Başbakan Erdoğan’ın da, Bakan Atalay’ın</p>
<p class="PNormal">114 Taraf Gazetesi, 21 Eylül 2009</p>
<p class="PNormal">249</p>
<p class="PNormal">da adamıymış gibi davrananlara inat, kişilikli ve karakterli bir duruş sergiler.</p>
<p class="PNormal">Ergenekon yanlısı yayınlara bilgiler servis eden ‘Semiz Kuş’lara bile</p>
<p class="PNormal">dokunulmayan bir yerde, Aslan hakkında sa(v)lananlara karşı ben, yargı son sözü</p>
<p class="PNormal">söyleyene kadar, inanmama hakkımı kullanıyorum.</p>
<p class="PNormal">Tolga Şardan, Saygı Öztürk haberlerinde gözlemlediğimiz şekliyle, muhabirler,</p>
<p class="PNormal">haber olacak Emniyetçi ile ilgili bilgileri önceden alıyorsa, burada bilin ki –bu</p>
<p class="PNormal">dönemin- ‘Semiz Kuş’u sayesinde medya üzerinden operasyon yapılıyordur. Emin</p>
<p class="PNormal">Aslan’a karşı yapılan bu operasyonu, onun bu görevde kalması ile serbestçe at</p>
<p class="PNormal">koşturamayan ‘Semiz Kuş(lar)’da ve uzantısı menfaat çetesinde aramakta yarar</p>
<p class="PNormal">vardır.”</p>
<p class="PNormal">“Devrimci mi Karargâh mı?”</p>
<p class="PNormal">Devrimci Karargâh (DK) adı, Türkiye’nin siyasi çizgisini değiştiren Ergenekon</p>
<p class="PNormal">soruşturmalarından sonra girdi ülke gündemine. Başta pek adını duyuramadığı iki</p>
<p class="PNormal">eylem yaptı. Ama Bostancı’da yaşanan ve televizyon ekranlarından ilginç bir</p>
<p class="PNormal">şekilde naklen yayınlanan saatler süren çatışma görüntüleriyle belleklerde yer etti.</p>
<p class="PNormal">Bir emniyet müdürünün, Hanefi Avcı’nın Fethullah cemaatini hedef alan bir kitap</p>
<p class="PNormal">yazmasından sonra bu örgüte yardım yataklık ettiği iddiasıyla tutuklanmasıyla da</p>
<p class="PNormal">örgütün adı herkesin hafızasına kazındı adeta. Ama bir o kadar da soru işareti</p>
<p class="PNormal">doğurmuştu. “Var mı yok mu?”, “Kim bunlar?, “Devletin örgütü”, “Ergenekon’un</p>
<p class="PNormal">örgütü” ya da az da olsa “Gerçek devrimciler” olduklarına yönelik şehir efsaneleri</p>
<p class="PNormal">aldı yürüdü. Bu efsanelerin hangisi gerçek bilmiyoruz. Ama özellikle son</p>
<p class="PNormal">çevrelerde, pek açık dillendirilmese de ortada şaibeli bir durum olduğu da herkesin</p>
<p class="PNormal">ortak fikri neredeyse. Gazeteci Gürkan Hacır da, “Tuhaf bir örgüt; Devrimci</p>
<p class="PNormal">Karargâh”115 başlıklı yazısında, “Türkiye’nin 40 yıllık silahlı sol örgüt tarihine</p>
<p class="PNormal">tepeden paraşütle iniverdi. 2008’de ilk eylemleriyle duyduk. Şimdi en çok</p>
<p class="PNormal">konuştuğumuz örgüt oldu. Ne bir gelenekten geliyorlar, ne de bir tabanları var.</p>
<p class="PNormal">Sosyalist solun içinde dostları yok. Bir yığın komplo ve dedikoduyla beraber solun</p>
<p class="PNormal">alışık olmadığı bir yığın tuhaflıkla devrim yolunda (!) ilerliyorlar. Emniyet Müdürü</p>
<p class="PNormal">Hanefi Avcı’nın tutuklanmasıyla beraber gözler bir anda DK örgütüne çevrildi.</p>
<p class="PNormal">Peki, nereden çıktı bu örgüt?” diyerek bu kuşkuları dile getiriyordu.</p>
<p class="PNormal">Bir dönem Sky Türk televizyonunda da program yapan Hacıroğlu, cezaevine</p>
<p class="PNormal">girmeden önce konuk ettiği Sarp Kuray’ın116 televizyon ekranlarından</p>
<p class="PNormal">söylediklerini anımsatıyordu: “Kuray, Devrimci Karargâh’ın öncülü sayılan 16</p>
<p class="PNormal">Haziran örgütünün lideri olmakla suçlanıyordu. TV ekranından bu örgütle</p>
<p class="PNormal">yollarının nasıl ayrıldığını anlatmıştı. ‘Örgütün 1990’lı yıllardaki bütün</p>
<p class="PNormal">eylemlerinden beni sorumlu tuttular. Oysa eylemleri benim talimatım dışında</p>
<p class="PNormal">115 Akşam Gazetesi, 3 Ekim 2010</p>
<p class="PNormal">116 SkyTürk, Gürkan Hacır ile Şimdiki Zaman, 10 Temmuz 2008</p>
<p class="PNormal">250</p>
<p class="PNormal">yapanlar şu an dışarıda rahatça geziyor. Bense tek suçlu olarak müebbet hapis</p>
<p class="PNormal">aldım. Örgüt benim kontrolümden daha başında çıkmıştı. Beni hainlikle suçlayıp</p>
<p class="PNormal">attılar. Örgüte bu kadar istihbarat nasıl geliyordu, ben de anlamadım zaten’</p>
<p class="PNormal">demişti.”</p>
<p class="PNormal">Gazeteci Ayça Söylemez de, bir internet sitesinde yayınlanan ve daha sonra bazı</p>
<p class="PNormal">gazetelerin de kullandığı DK operasyonlarını irdeleyen, “Devrimci mi karargâh mı”</p>
<p class="PNormal">başlıklı117 analitik bir yazı kaleme almıştı. Söylemez, yazısında Sarp Kuray’ın o</p>
<p class="PNormal">dönemki bazı yol arkadaşlarını İsyan ve Tevekkül adlı kitabında, “1988 yılından</p>
<p class="PNormal">sonra oluşturulan 16 Haziran Hareketi süreci ile başlayan tartışma 1991 yılında</p>
<p class="PNormal">bir ayrışma ile noktalanmıştır. Bu tartışma sürecini en açık biçimde takip</p>
<p class="PNormal">edebileceğiniz belge, yargılandığım mahkeme dosyalarındaki polise teslim edilen</p>
<p class="PNormal">bantların çözümlenmeleriyle ortaya çıkan 480 sayfalık konuşma dokümanlarıdır.</p>
<p class="PNormal">1988’den 1991’e kadar aşağı yukarı günbegün, ülkedeki sorumlu kişiler (Serdar</p>
<p class="PNormal">Kaya) tarafından bilgim dışında banda alınmış konuşmalarım kasetler halinde</p>
<p class="PNormal">polisin eline geçmiştir” diye anlattıktan sonra Kuray’ın bu kişilerin bir yıl sonra da</p>
<p class="PNormal">tahliye olduklarını yazdığını da belirtti.</p>
<p class="PNormal">Devrimci tedrisattan geçmiş kahvehane üslubu</p>
<p class="PNormal">DK’nin internet sitesinde yer verilen bir yazıda örgütün nereden çıktığı, “2005</p>
<p class="PNormal">yılının yaz aylarında, Bedrettin Hareketi ve 16 Haziran Hareketi kadrolarının</p>
<p class="PNormal">Türkiye devrimci hareketinin dibe vurmuş konumu ve bundan çıkış yolları üzerine</p>
<p class="PNormal">yaptıkları ilk tartışmalar, hızla savaşkan bir sosyalizm çizgisini devrimci bir direniş</p>
<p class="PNormal">merkezi olan Kürt özgürlük çizgisiyle yoldaşlaştırarak Türkiye sosyalizminde</p>
<p class="PNormal">egemenliğini sürdüren oportünizme ve reformizme alternatif devrimci bir yol çizme</p>
<p class="PNormal">görevinde birleşik bir örgütsel yapı oluşturma kararına vardı”118 diye</p>
<p class="PNormal">özetleniyordu. Ancak ne yaptıklarıyla eylemler ne de internet sitesi üzerinden</p>
<p class="PNormal">haklarında çıkan haberlerle ilgili girdiği polemikler özellikle sosyalist sol ve hatta</p>
<p class="PNormal">illegal örgütler gözünde dahi DK hakkındaki şaibeleri gidermeye yetmedi. Hele ki</p>
<p class="PNormal">kullandığı üslup sosyalist solun alışıldık dilinden ve jargonundan hayli uzaktı.</p>
<p class="PNormal">Bildirilerinde, açıklamalarında politik bir dilden ziyade, bol sloganla süslenmiş</p>
<p class="PNormal">daha çok devrimci tedrisattan geçmiş bir kahvehane üslubunu barındıran söylemler</p>
<p class="PNormal">bulunuyordu. Hanefi Avcı’nın da DK ile ilişkilendirilerek tutuklanmasıyla ilgili</p>
<p class="PNormal">operasyonlardan sonra 24 Eylül 2010’da internet sitesinde yapılan açıklamada119 bu</p>
<p class="PNormal">çok açık görülüyordu. Mesela, Hanefi Avcı’yla DK arasındaki ilişkiyi kuran köprü</p>
<p class="PNormal">vaziyetteki kişi olan Necdet Kılıç’la ilgili, “Bu kişinin yapımızla herhangi bir</p>
<p class="PNormal">bilinen ilişkisi ya da kaydı yoktur. Hele ki iddia edildiği gibi finansörümüz ise,</p>
<p class="PNormal">117 http://baskahaber.blogspot.com/2010/09/devrimci-mi-karargâh-m.html</p>
<p class="PNormal">118 http://www.devrimciKarargâh.com/09nolu.html</p>
<p class="PNormal">119 http://www.devrimcikarargâh.com/11nolu.html</p>
<p class="PNormal">251</p>
<p class="PNormal">yaşadığımız mali sıkıntılarımız üzerinden kolayca diyebiliriz ki, Allah onu nasıl</p>
<p class="PNormal">biliyorsa öyle yapsın!” yazılmıştı. Sosyalist ya da devrimci sol çevrelerin</p>
<p class="PNormal">kullandığı dilin aksine, hem yukarıda verilen örnekte hem de aynı açıklamada hem</p>
<p class="PNormal">de, daha öncekilerde olduğu gibi Fethullah Gülen yine hedefte olduğu, “Fethullahçı</p>
<p class="PNormal">gericiliğin militan devrimciliği en ilkel yalanlarla kirletme çabası, sağdakileri</p>
<p class="PNormal">geçtik, demokratından solcusuna tüm Türkiye liberallerinin devrim karşıtlıklarının</p>
<p class="PNormal">ve korkularının doğal bir algısı olarak kolayca kabul gördüğü sürece, AKP’nin</p>
<p class="PNormal">tasfiye etmeye niyetlendiği kim varsa DK yapılanmamıza dâhil edileceği ortadadır.</p>
<p class="PNormal">Asıl korkumuz bu gidişle örgütte bize yer kalmayacağı üzerinedir” denilen satırlara</p>
<p class="PNormal">bakarak DK’de ince bir mizah olduğunu da söylemek mümkün. Kendileri dışında</p>
<p class="PNormal">kalan sol yapıların da eleştirildiği aynı açıklamada, diğer sosyalist solun,</p>
<p class="PNormal">üzerlerindeki şaibe nedeniyle kendilerini dışlamalarına ilişkin yazdıkları da hiç</p>
<p class="PNormal">yabana atılır gibi değildi. Açıklamada Ankara, İstanbul ve İzmir’de operasyona</p>
<p class="PNormal">yönelik yapılan protesto açıklamalarında Sosyalist Demokrasi Partisi (SDP) ve</p>
<p class="PNormal">Toplumsal Özgürlük Platformu (TÖP) ile Red Dergisi ile Bilinç ve Gelecek Dergisi</p>
<p class="PNormal">çalışanlarının anılırken DK’nin yayını olduğu öne sürülen Demokratik Dönüşüm</p>
<p class="PNormal">dergisi çalışanlarıyla ilgili herhangi bir şey söylenmemesi, örgütün dışlanıyor</p>
<p class="PNormal">olması eleştiriliyordu. Derginin, Türkiye’de uzun yıllardır unutulan ve</p>
<p class="PNormal">unutturulmaya çalışılan “savaşkan sosyalizm anlayışını” ve bu anlayışın Kürt</p>
<p class="PNormal">özgürlükçülüğü ile yoldaşlaşmasını savunduğu için “düşman” diye adlandırılan</p>
<p class="PNormal">devlet tarafından hedef seçildiği belirtilen açıklamada şöyle deniliyordu:</p>
<p class="PNormal">“Sosyalist ortam, sırf bu dergi düşmanın gözünde Devrimci Karargâh’la</p>
<p class="PNormal">ilişkilendiği için bu dergiyi savunan bir açıklama yapmaktan özellikle kaçınıyor.</p>
<p class="PNormal">Demokratik Dönüşüm’ün yasaklanmış olmasına gerici iktidarın demokratik</p>
<p class="PNormal">alanlara tecavüzüne karşı çıkma sorumluluğu ile tavır alınacağına, bunu böyle bir</p>
<p class="PNormal">otosansüre gerekçe kılmak ya da başka sözlerle salonlarda su gibi okudukları</p>
<p class="PNormal">Brecht’in ilgili şiirini mücadele alanlarında bir anda unutuvermek ise tam da</p>
<p class="PNormal">statüko sosyalizminin meşrebine uygun bir tavır oluyor. Bu tavırla düşmana verilen</p>
<p class="PNormal">mesaj açıktır: ‘Bizim Devrimci Karargâh’ın gündemleştirmeye çalıştığı çizgi ile</p>
<p class="PNormal">alakamız yoktur, biz cici sosyalistleriz’. Hayrını görsünler.</p>
<p class="PNormal">Devrim karşıtı, özü Laz İsmail’in ‘ilerlemeci’ TKP’sinde mayalanan Veysi</p>
<p class="PNormal">Sarısözen, Devrimci Karargâh yapılanmasını ‘varsa’ parantezine alarak</p>
<p class="PNormal">hakkımızda şaibe yaratmaya çalışan bir üslup kullanıyor. Oluşmasıyla ve</p>
<p class="PNormal">eylemleriyle artık dost düşman herkesin bilgisi dâhilinde olan Devrimci Karargâh</p>
<p class="PNormal">yapılanmasının varlığı, hele ki kurucu komutanının ağzından şehadetinin hemen</p>
<p class="PNormal">öncesinde de ilan edilmişse bu harekete ve varlığına saygısızlık kimsenin haddi</p>
<p class="PNormal">değildir… Doğrudur, Hareketimiz çıkış momentine uygun bir yeniden üretim</p>
<p class="PNormal">sürecini henüz oluşturamamıştır. Türkiye devrimci hareketinin bugününde bu</p>
<p class="PNormal">durumda olan; geçmiş militan çizgilerini sürdürmekten uzun süredir uzak düşmüş</p>
<p class="PNormal">birçok örgüt mevcuttur… Devrimin savaşkan bir sosyalizm anlayışıyla gelişeceğini</p>
<p class="PNormal">252</p>
<p class="PNormal">ideolojik ve politik olarak inkâr edenler açısından bu, onların kendi sağ</p>
<p class="PNormal">çizgilerinin doğruluğuna bir kanıt olarak değerlendirilebilir. Ama hiçbir öznel</p>
<p class="PNormal">doğruluk iddiası, devrimci hareketlerin varlıklarını inkâr ve çizgilerini şaibe altına</p>
<p class="PNormal">alma hakkını kimseye vermez.”</p>
<p class="PNormal">DK= Bedreddini Hareketi+16 Haziran+Devrimci Sol</p>
<p class="PNormal">Örgütün, adıyla anılmadan önce, sol çevrelerde Bedreddini Hareketi diye</p>
<p class="PNormal">bilindiğini söylemek mümkün. Ancak tarihsel geçmiş bağlamında değerlendirilirse</p>
<p class="PNormal">1980 öncesindeki Partizan Yolu hareketine kadar inilebilir. Zaten Partizan</p>
<p class="PNormal">Yolu’nun kurucusu olan Serdar Kaya da şu anda DK’nin lideri olarak anılıyor.</p>
<p class="PNormal">Ancak DK’nin 30 yıllık geçmişe sahip örgütsel ve ideolojik bir birikimin sonucu</p>
<p class="PNormal">çıkmış bir yapılanma olduğunu söylemek zor. Ergenekon soruşturmalarının</p>
<p class="PNormal">Amirallere Suikast iddianamesi diye bilinen dosyasındaki ek delil klasörleri</p>
<p class="PNormal">arasında yer alan, İstanbul Terörle Mücadele Şube Müdürlüğü’nce hazırlanan 9</p>
<p class="PNormal">Aralık 2009 tarihli rapor, DK’nin kuruluşuyla ilgili bilgiler içeriyordu. Rapora göre</p>
<p class="PNormal">DK’nin kökeni Partizan Yolu’nun içinden çıkma, Sarp Kuray’ın120 liderliğindeki 16</p>
<p class="PNormal">Haziran Hareketiydi. 1988’de Paris’te yapılan bir toplantıyla kuruluşunu ilan eden</p>
<p class="PNormal">bu örgütün darbede deşifre olmamış kadroları Lübnan’da Bekaa kamplarında silahlı</p>
<p class="PNormal">eğitim alıp Türkiye’de birçok silahlı ve bombalı saldırı gerçekleştirse de 1990</p>
<p class="PNormal">yılındaki operasyonlarla çökertilmişti. Örgütün Türkiye’deki lideri Serdar Kaya ve</p>
<p class="PNormal">eylemleri gerçekleştiren askeri kadrosu da tutuklanmıştı. Serdar Kaya’nın</p>
<p class="PNormal">cezaevinden, Paris’te bulunan Sarp Kuray’a gönderdiği mektupta ağır eleştiriler</p>
<p class="PNormal">yöneltmesi sonucu dağılma yaşandı. Yunanistan’da 1991’de yapılan kongreyle de</p>
<p class="PNormal">Kuray ve bir grup arkadaşı örgütten ayrıldı. Kuray, örgütün o dönem Türkiye’de</p>
<p class="PNormal">bulunan lideri Serdar Kaya’nın kendisine gönderdiği örgütsel raporlar yüzünden</p>
<p class="PNormal">yargılandığı davada verilen müebbet hapis cezasını Yargıtay’ın da onaylamasından</p>
<p class="PNormal">sonra 2010 yılında, Fransa’dan Türkiye’ye döndükten 10 yıl sonra tutuklanarak</p>
<p class="PNormal">cezaevine konuldu. Bu arada Serdar Kaya tutuksuz yargılanmak üzere serbest</p>
<p class="PNormal">bırakılınca Hollanda’ya kaçtı.</p>
<p class="PNormal">120 Eski Ankara Valisi Enver Kuray’ın oğlu olan Sarp Kuray’ın dayısı da Yassıada duruşmalarının savcısı Ömer</p>
<p class="PNormal">Egesel’di. Hukuk Fakültesi ve Deniz Harp Okulu’nu bitirse de sol sosyalist faaliyetlerinden ötürü 1965’te ordudan</p>
<p class="PNormal">atıldı. Fikirlerinden etkilendiği Doktor Hikmet Kıvılcımlı çizgisini savunan bir taraftar grubu oluşturdu. 1969’da</p>
<p class="PNormal">Fikir Kulüpleri Federasyonu (FKF) ve Dev-Genç içerisindeki faaliyetler yürüten Kuray, 1971 darbesinden sonra</p>
<p class="PNormal">tutuklandı. İdam istemiyle yargılanıp 24 yıl ceza alsa da 4 yıl tutukluluğun ardından 1975 yılında çıkan özel afla</p>
<p class="PNormal">serbest bırakıldı. Daha sonra da yurtdışına çıktı. Kuray ve arkadaşları yurtdışındayken kurduğu Partizan Yolu isimli</p>
<p class="PNormal">örgüt 1988’de yapılan toplantıyla kendini feshettiğini duyurdu. Örgüt 15-16 Haziran işçi hareketlerinden esinlenerek</p>
<p class="PNormal">16 Haziran Hareketi adıyla yoluna devam etti. 1990’da çökertilirken örgütten ertesi yıl da Kuray tasfiye edildi. Daha</p>
<p class="PNormal">sonra Türkiye’ye dönen ve bir finans şirketi kurup yöneten ancak iflas eden Kuray, 30 Ekim 2008’de SHP’ye</p>
<p class="PNormal">katılmış ve Parti Meclisi üyeliğine seçilmişti. Ancak Kuray 16 Haziran örgütünü kurup yönettiği ve örgüt adına</p>
<p class="PNormal">öldürme, yaralama ve bombalama gibi çok sayıda eylemin talimatını verdiği gerekçesiyle çarptırıldığı müebbet hapis</p>
<p class="PNormal">cezasının Yargıtay’da onaylanmasından sonra 4 Şubat 2009’da tutuklandı.</p>
<p class="PNormal">253</p>
<p class="PNormal">Bu arada 1999’da Sosyalist İşçi Partisi’nden (SİP) ayrılan ve Sosyalist Birlik</p>
<p class="PNormal">Hareketi (SBH) diye anılan grup, aralarında Bostancı çatışmasında öldürülen Orhan</p>
<p class="PNormal">Yılmazkaya’nın da bulunduğu yapıyla bir araya gelip Gerçek Çevresi adıyla</p>
<p class="PNormal">faaliyet yürütmeye başlamıştı. 2004’de Bedreddin Hareketi adını alarak aynı isimle</p>
<p class="PNormal">bir de dergi çıkaran grup kısa süre sonra silahlı mücadele yürütülüp</p>
<p class="PNormal">yürütülmeyeceği konusundaki fikir ayrılığı nedeniyle yılın sonuna doğru kendini</p>
<p class="PNormal">feshetti. Silahlı mücadele yanlısı olmayanlar Özgürlük ve Dayanışma Partisi (ÖDP)</p>
<p class="PNormal">içinden ayrılan bir grubun 2002 yılında kurduğu Sosyalist Demokrasi Partisi (SDP)</p>
<p class="PNormal">içinde faaliyet göstermeye devam etti. Zaten, Hanefi Avcı’nın da dâhil olduğu</p>
<p class="PNormal">operasyonlarda SDP’li grupla Devrimci Karargâh arasındaki ilişki de buradan yola</p>
<p class="PNormal">çıkılarak kurulmuştu. Orhan Yılmazkaya’nın bilgisayarında Bedrettin Hareketine</p>
<p class="PNormal">ilişkin yazıların arasında, “SDP içinde faaliyet yürüten arkadaşların bulunduğuna”</p>
<p class="PNormal">dair ibareler üzerine de her haliyle komplo olduğu belli olan bir operasyonla</p>
<p class="PNormal">SDP’liler bu örgüt soruşturmasına dâhil edilmiş oldu.</p>
<p class="PNormal">Bedrettin Hareketi içinde Orhan Yılmazkaya ile birlikte silahlı mücadeleyi</p>
<p class="PNormal">savunanlar kendilerine lojistik destek sağlayan PKK’nın önce İran sonra da Kuzey</p>
<p class="PNormal">Irak’taki kamplarında askeri ve teorik eğitim aldı. Bedrettin Hareketi kadroları, 16</p>
<p class="PNormal">Haziran örgütünün yeniden canlandırılması için faaliyete geçen ekiple bir araya</p>
<p class="PNormal">gelerek 2005 yazında DK adını aldı. Örgüt üyeleri 2008 yılında tekrar Türkiye’ye</p>
<p class="PNormal">döndü. Aynı yılın sonunda da DK’ye, Devrimci Sol121 Bedri Yağan grubu da</p>
<p class="PNormal">katıldı. Polis raporlarına göre de sonradan TKP/K (SODAP) ve DSİH (Kaldıraç)</p>
<p class="PNormal">örgütleri ile TİKKO ve PKK’dan ayrılanlar kimi militanlar da bu örgüte katıldı.</p>
<p class="PNormal">Örgütün silahlı eylemler yapan askeri kadrosu Bekaa’da bulunan kamplarda askeri</p>
<p class="PNormal">eğitim gördüğü için PKK’nın üst düzey kadrosu ile kurdukları ilişkiyi günümüze</p>
<p class="PNormal">kadar sürdürdü. Siyaseten de PKK çizgisine yakın duran DK, bildirilerinde Kürt</p>
<p class="PNormal">mücadelesine verdiği desteği de hiçbir zaman gizlemedi.</p>
<p class="PNormal">Devrimci Karargâh Kimin Karargâhı?</p>
<p class="PNormal">Örgütün, kendi adına açtığı internet sitesi İngilizcede şirket anlamına gelen</p>
<p class="PNormal">company sözcüğünün kısaltması olan “com” uzantılıydı. Basit bir ayrıntı gibi</p>
<p class="PNormal">görünse de antikapitalist, emekçi sınıfın mücadelesini verdiğini iddia eden bir</p>
<p class="PNormal">örgütün, benzer siyasetleri savunanların yaptığı gibi “net, info, org” yerine “com”</p>
<p class="PNormal">121 1978 yılında kurulan ve Dev-Sol olarak da bilinen Devrimci Sol, 12 Eylül 1980 öncesinde pek çok saldırı olayına</p>
<p class="PNormal">karıştı. 1989’dan itibaren tekrar saldırılarını arttıran Dev-Sol içerisinde Bedri Yağan ile Dursun Karataş arasında</p>
<p class="PNormal">başlayan liderlik mücadelesi iç savaşa dönüştü. İki tarafın yanlıları arasında ölümlerle ve yaralanmalarla sonuçlanan</p>
<p class="PNormal">çatışmalar oldu. Örgüt içindeki bölünmeyi değerlendiren güvenlik güçleri 1992 yılından itibaren peş peşe yaptıkları</p>
<p class="PNormal">operasyonlarla başta Yağan olmak üzere pek çok örgüt liderinin öldürüldüğü operasyonlara imza attı. Ciddi yargısız</p>
<p class="PNormal">infaz suçlamaları yapına operasyonlardan sağ kurtulanlar da cezaevine konuldu. Örgüt içinde devam eden ayrışma</p>
<p class="PNormal">sonunda Dursun Karataş ve taraftarları 1994 yılında DHKP-C adını alarak yoluna devam etti. Az sayıdaki Yağan’cı</p>
<p class="PNormal">kadrolar da Dev-Sol adını kullanmaya devam etti.</p>
<p class="PNormal">254</p>
<p class="PNormal">şeklinde bir adresi alması hayli garipti. Hollanda Amsterdam’dan sunucu hizmeti</p>
<p class="PNormal">sağlayan bir şirketten alınan www.devrimcikarargâh.com adresini Mahir Çayan ve</p>
<p class="PNormal">Deniz Gezmiş’ten türetildiği anlaşılan Mahir Deniz ismiyle alan kişi adres olarak</p>
<p class="PNormal">da İstanbul Emniyet Müdürlüğü’ne komşu olan Vatan Caddesi No:121 adresini</p>
<p class="PNormal">vermişti. Ergenekon’la bağlantılı olduğu öne sürülen örgütün internet sitesinin</p>
<p class="PNormal">faaliyete başladığı tarih de Ergenekon’un ilk iddianamesinin açıklandığı 14</p>
<p class="PNormal">Temmuz 2008’den bir ay öncesine 12 Haziran 2008’e aitti. Herhangi bir siyasi</p>
<p class="PNormal">geçmişi, örgütsel altyapısı, kadrosu, kendini tanımladığı ideolojik bir belge</p>
<p class="PNormal">doküman bulunmayan örgütle ilgili bu kuşkular polis tarafından hazırlanan bir</p>
<p class="PNormal">raporda da dile getirilmişti. İnternet sitesini açmasından 2 ay sonra da ilk eylemini</p>
<p class="PNormal">yapan DK örgütüyle ilgili İstanbul Emniyeti Terörle Mücadele Şube Müdürlüğü</p>
<p class="PNormal">tarafından hazırlanan 9 Aralık 2009 tarihli, “Devrimci Karargâh Terör Örgütü</p>
<p class="PNormal">Ergenekon Bağlantısı Değerlendirme Raporu” nda internet sitesinde ve yapılan</p>
<p class="PNormal">operasyonlarda ele geçirilen dijital malzemelerde örgütün herhangi bir tüzük, mali</p>
<p class="PNormal">yapısı, özeleştiri, görevlendirme türü belge ya da bulgulara rastlanılmadığı</p>
<p class="PNormal">belirtiliyordu. Tüzük ve programının bulunmamasının örgüt hakkında şüphe</p>
<p class="PNormal">uyandırdığı vurgulanan raporda şöyle deniliyordu:</p>
<p class="PNormal">“Özellikle sol örgütler, fikir birliği içindeki yandaşları ile bir araya gelerek</p>
<p class="PNormal">kuracakları örgüt hakkında geniş tahliller ve stratejiler ortaya koyarlar.</p>
<p class="PNormal">Tartışmalar ve öneriler getirirler. Anlaşma halinde örgütün ismini, bayrağını</p>
<p class="PNormal">belirleyerek tüzük üzerinde çalışma yaparlar. Tüzük neticelenince kongre yapılarak</p>
<p class="PNormal">genel sekreter, MK (merkez komite) üyeleri ve görevlendirmelerle örgütün yapısı</p>
<p class="PNormal">belirlenir. Legal-illegal kuruluşlar, yayın kurulu oluşturulur, mali yapısı ele</p>
<p class="PNormal">alınarak kongre sonuçlandırılır. Yapılan bu aşamalar örgütün tarihi açısından</p>
<p class="PNormal">raporlanarak arşivlenir. İnternet ortamında da örgütün programı, amacı ve tüzüğü</p>
<p class="PNormal">ile illegal yayınlarına yer verildiği hep görülmüştür. Oysaki DK herhangi bir</p>
<p class="PNormal">kongre yapmayarak tüzük ve programları ile organlarını oluşturmadan büyük çaplı</p>
<p class="PNormal">eylemlere başlamıştır. Ayrıca bünyesinde bulunan 16 Haziran Hareketi ile</p>
<p class="PNormal">Bedreddini Hareketi’nin 2005 yılının yaz aylarında birleşmesinde ve DK ismi ile</p>
<p class="PNormal">ortaya çıktıktan sonra Devrimci Sol örgütü ile birleşmesinde herhangi bir kongre</p>
<p class="PNormal">emareleri bulunamamıştır. Yine örgütün kuruluş aşamasında yapmış olduğu</p>
<p class="PNormal">açıklamalarda amacının ‘Türkiye’de devrimci yapıyı bir araya getirme ve</p>
<p class="PNormal">birleştirme” olduğunu açıklamasında da büyük çelişki vardır. Bu çelişkinin</p>
<p class="PNormal">başında; devrimci yapının ideolojisinin, komünizm ve komünist fikir adamlarının</p>
<p class="PNormal">(Karl Marx, Lenin, Mao vb) ideolojilerinden yola çıkarak, Türkiye’deki sol</p>
<p class="PNormal">örgütleri bir araya getirmesi lazım iken, örgütün açıklamalarında bu keskin durum</p>
<p class="PNormal">bulunmamaktadır. Terör örgütüne yönelik olarak yapılan operasyonlarda ele</p>
<p class="PNormal">geçirilen belgeler ve örgüt mensuplarının yapılan iletişim tespitlerinde örgütün hali</p>
<p class="PNormal">hazırda mevcut bir altyapısını olmadığı görülmüştür. Örgütün ismini duyurduğu</p>
<p class="PNormal">tarihle birlikte başlayan eylemlerinde hedeflerinin daha önce sol örgütlerde pek</p>
<p class="PNormal">255</p>
<p class="PNormal">rastlanılmayan türde sansasyonel boyutta olduğu, sol örgütlerin genelde sivil halk</p>
<p class="PNormal">ayrımı yaparken DK’nin bu ayrımı yapmadığı, eylemlerinde yüksek düzeyde</p>
<p class="PNormal">patlayıcı kullanarak sivil insan kalabalığının bulunduğu hedeflere yöneldiği</p>
<p class="PNormal">görülmüştür.”</p>
<p class="PNormal">Selimiye Kışlasına havan mermisi</p>
<p class="PNormal">Türkiye’de PKK dışında en çok silahlı eyleme girişen örgüt olan DHKP-C, ardı</p>
<p class="PNormal">ardına yediği operasyonlar ve kadrolarının cezaevlerinde ya da birçoğunda yargısız</p>
<p class="PNormal">infaz kuşkusu dile getirilen çatışmalarda ölmüştü. Özellikle batı kentlerinde silahlı</p>
<p class="PNormal">ve bombalı saldırılar düzenleyen örgüt, lideri Dursun Karataş’ın da kanserden</p>
<p class="PNormal">ölmesinden sonra sessizliğe gömülmüştü. Derken 2008 yılında adını ilk kez</p>
<p class="PNormal">Selimiye Kışlası’na yönelik havan toplu saldırıyla duyuran bir örgüt, Devrimci</p>
<p class="PNormal">Karargâh (DK) ortaya çıktı. Silahlı mücadele yürüten sol örgütler, eğer yeni</p>
<p class="PNormal">kurulduysa ortaya çıkışını mutlaka sansasyonel bir eyleme yaparlardı. DK’de</p>
<p class="PNormal">geleneği bozmadı ama polis raporunda da dile getirildiği gibi sivil halk ayrımı</p>
<p class="PNormal">yapmamıştı. 7 Ağustos 2008 günü Üsküdar Karacaahmet Mezarlığı’ndan ateşlenen</p>
<p class="PNormal">el yapımı 4 havan mermisi, hedeflenen yer olan 1. Ordu Komutanlığı’nın</p>
<p class="PNormal">bulunduğu Selimiye Kışlası’na değil, 300 metre uzaktaki Üsküdar Belediyesi ek</p>
<p class="PNormal">hizmet binasının bahçesindeki çöp konteynırına isabet etmiş ve 4 kişinin</p>
<p class="PNormal">yaralanmasına neden olmuştu. Diğerleri de mezarlıktaki ağaçlara isabet edip</p>
<p class="PNormal">patlamıştı. Bu olaydan 4 ay sonra da örgütün hedefi AKP İstanbul İl Başkanlığı</p>
<p class="PNormal">binası oldu. 1 Aralık 2008 günü, binanın giriş katında patlayan parça tesirli bomba</p>
<p class="PNormal">4’ü polis 10 kişinin yaralanmasına yol açtı, Yaralılardan polis memuru Hüsnü Uyan</p>
<p class="PNormal">bir kaç hafta sonra da tedavi gördüğü hastanede öldü. Bu saldırının organize ediliş</p>
<p class="PNormal">biçimi ise biraz garipti. İddiaya göre DK militanları, Sütlüce’deki AKP il</p>
<p class="PNormal">merkezindeki bir güvenlik görevlisinin internetten cep telefonu siparişi verdiğini</p>
<p class="PNormal">tespit etmişlerdi. Eylemden iki gün önce, deneme amaçlı olarak AKP il binasına</p>
<p class="PNormal">tesadüfen tanışılan bir kurye olan İbrahim Şahin aracılığıyla kitap gönderildi.</p>
<p class="PNormal">Saldırı günü de kurye Şahin’e yeniden telefon açılarak yine AKP’ye bir paket</p>
<p class="PNormal">gönderileceği söylendi. İçinde bomba olan paketi, sipariş edilen cep telefonuymuş</p>
<p class="PNormal">gibi görevlinin adına gönderilmişti. Kurye Şahin’in paket teslim edip ayrılmasından</p>
<p class="PNormal">kısa süre sonra da patlama meydana gelmişti. Teslimat kâğıdına kendi kimlik</p>
<p class="PNormal">bilgilerin yazdığı için Şahin gözaltına alınarak tutuklandı.</p>
<p class="PNormal">Antisemitik bir örgüt</p>
<p class="PNormal">12 Ocak 2009’da ise örgütün hedefinde bu kez İsrail sermayeli Bank Pozitif vardı.</p>
<p class="PNormal">Bankanın İstanbul 4. Levent şubesine gece düzenlenen bombalı saldırıda maddi</p>
<p class="PNormal">hasar meydana gelmişti. Her üç saldırıyı da internet yoluyla DK üstlenmişti. Bank</p>
<p class="PNormal">256</p>
<p class="PNormal">Pozitif’e yönelik saldırıdan sonra yayınlanan bildiride kullanılan dil ise buram</p>
<p class="PNormal">buram antisemitizm kokuyordu: “Selam Olsun İstanbul’dan Gazze’ye” başlıklı</p>
<p class="PNormal">bildiride122, Bank Pozitif’in İsrail’in en büyük bankası olan Bank Hapoalim’in</p>
<p class="PNormal">Türkiye ayağı olduğu belirtilerek, “Siyonist finans kuruluşu Bank Hapoalim, 2005</p>
<p class="PNormal">yılında Türkiye’ye girmiş, 2008 Mart ayındaki sermaye artışıyla Bank Pozitif’teki</p>
<p class="PNormal">payını yüzde 65’e yükseltmiştir. BankPozitif, halis muhlis Siyonist İsrail bankasıdır.</p>
<p class="PNormal">Bankanın hâlihazırdaki 9 kişilik yönetim kurulu üyelerinin beşi İsrail vatandaşı,</p>
<p class="PNormal">birisinin adı ise Zion Kenan’dır. İlişki bu kadar nettir… Devrimci Karargâh,</p>
<p class="PNormal">Siyonist İsrail devletiyle girişilen her tür askeri, ekonomik, kültürel ilişkiyi hedef</p>
<p class="PNormal">alma kararlılığındadır. Bunu daha önce değişik vesilelerle dile getiren örgütümüz,</p>
<p class="PNormal">bu sözünü tutmuş olmanın huzuru içindedir. Ama dahası da gelecektir. Buradan,</p>
<p class="PNormal">İsrail’le ilişki geliştiren her Türkiye cumhuriyeti vatandaşını ve kurumunu, özelkamu</p>
<p class="PNormal">ayrımı yapmadan uyarıyoruz. İlişkilerinize bir an önce son verin. Aynen ırkçı</p>
<p class="PNormal">hükümet döneminde Güney Afrika’ya yapıldığı gibi, İsrail de her tür araçla boykot</p>
<p class="PNormal">edilmelidir. Akademisyenler ortak bilimsel çalışma yapmamalı, iş adamları üç beş</p>
<p class="PNormal">kanlı kuruş kazanıp Gazze’de çocukların katlini finanse etmekten vazgeçmeli,</p>
<p class="PNormal">sporcular İsrailli sporcularla maç yapmamalıdır” deniliyordu.</p>
<p class="PNormal">Türkiye solunun örgütlerinin İsrail’in Siyonizm eksenli politikalarına ve Filistin’de</p>
<p class="PNormal">yaşanan insan hakları ihlallerini yönelik karşı tutumu biliniyordu ancak ilk kez</p>
<p class="PNormal">resmi sivil ayrımı yapmadan herkesin hedef olacağın söyleyen bir örgüt ortaya</p>
<p class="PNormal">çıkmıştı. Örgütün genel çizgisi ve kullandığı dilde de sürekli antisemitizm vurgusu</p>
<p class="PNormal">ve İsrail düşmanlığı öne çıkarılıyordu. Hatta örgütün hemen sonra yayınladığı bir</p>
<p class="PNormal">başka bildiride ise Türkiye solunun İsrail’e karşı tutumu sert biçimde</p>
<p class="PNormal">eleştiriliyordu.</p>
<p class="PNormal">DK’nin internet sitesinde yer alan, “Kahrolsun emperyalizm ve siyonizm”</p>
<p class="PNormal">sloganını başlığa taşıdıkları yazı da123 yine örgütün antisemitik tutumuna atıf</p>
<p class="PNormal">yapabileceğimiz bir diğer örnek. Yazıda, “Yahudinin sırrını onun dininde</p>
<p class="PNormal">aramayalım, dininin sırrını gerçek Yahudide arayalım.</p>
<p class="PNormal">Yahudiliğin seküler temeli nedir? Pratik ihtiyaç, kendi çıkarı.</p>
<p class="PNormal">Yahudinin dünyevi dini nedir? Tüccarlık.</p>
<p class="PNormal">Dünyevi Tanrısı nedir? Para.</p>
<p class="PNormal">Tamam o halde!</p>
<p class="PNormal">Tüccarlıktan ve paradan, bunun sonucunda da pratik, gerçek Yahudilikten</p>
<p class="PNormal">kurtuluş, zamanımızın öz-kurtuluşu olurdu.</p>
<p class="PNormal">Dolayısıyla Yahudiliği şimdiki zamanın genel bir toplum karşıtı unsuru olarak;</p>
<p class="PNormal">tarihsel gelişimin bugünkü yüksek seviyesinde zorunlu olarak çözülmeye başlaması</p>
<p class="PNormal">gereken bir unsur olarak görüyoruz</p>
<p class="PNormal">122 http://www.devrimciKarargâh.com/05nolu.html</p>
<p class="PNormal">123 http://www.devrimciKarargâh.com/filistin.html</p>
<p class="PNormal">257</p>
<p class="PNormal">Son tahlilde insanlığın Yahudilikten kurtuluşu, Yahudilerin de kurtuluşudur…” diye</p>
<p class="PNormal">Karl Marx’ın, “Yahudi Meselesi”124 adlı eserine atıf yapıldıktan sonra, “Dünyada</p>
<p class="PNormal">Yahudiliği besleyip büyüten emperyalizmdir. Bu demektir ki aslında dünyada</p>
<p class="PNormal">emperyalizmi yıkmak Yahudiliği yok etmekten, Yahudiliği yok etmek emperyalizmi</p>
<p class="PNormal">yıkmaktan ayrı ele alınamaz. Uluslararası proletaryanın zaferi emperyalizmi ve</p>
<p class="PNormal">Yahudiliği tarihe gömdüğü gün gerçekleşmiş olacaktır” deniliyordu.</p>
<p class="PNormal">Türkiye devrimci soluna Siyonizm eleştirisi</p>
<p class="PNormal">Ardı ardına yaşanan bombalı saldırılardan sonra İstanbul polisinin yaptığı</p>
<p class="PNormal">operasyonlarda DK örgütü üyesi olduğu öne sürülen 8 kişi gözaltına alınmıştı. Polis</p>
<p class="PNormal">13 Ocak 2009’da yapılan operasyonlar sonucunda gözaltına aldığı kişilerin, 1'nci</p>
<p class="PNormal">Ordu Komutanlığı Selimiye Kışlası'na havan saldırısı ve AKP İl Merkezi'ne</p>
<p class="PNormal">bombalı saldırı olaylarıyla ilgileri olduğu öne sürüyordu.</p>
<p class="PNormal">Saldırılardan sonra yapılan çalışmalarda ise örgütle ilgili oldukları ve saldırıları</p>
<p class="PNormal">koordine ettiği öne sürülen Cemal Bozkurt ile birlikte 8 kişi gözaltına alınmıştı.</p>
<p class="PNormal">AKP il binasına bombalı paket götüren kurye İbrahim Şahin’in, paketi kendisine</p>
<p class="PNormal">veren kişi olarak teşhis ettiği Bozkurt tutuklanırken, diğer zanlılar serbest bırakıldı.</p>
<p class="PNormal">Sözkonusu bildiri de bu operasyonlardan sonra yayınlandı. “Tel Aviv’in Saldırısı</p>
<p class="PNormal">Püskürtüldü”125 başlıklı bildiride sözkonusu operasyonların İsrail Bankası’nın</p>
<p class="PNormal">hedef olmasından sonra yapıldığı belirtilerek, “Yahudi sermayesinin merkezine</p>
<p class="PNormal">saldırımız İstanbul’dan Gazze’deki direnişi selamlamak içindi, TC hükümetinin</p>
<p class="PNormal">DK’ye yönelik saldırısı Tel Aviv’den İstanbul’daki Filistin halkının kurtuluş</p>
<p class="PNormal">mücadelesine verilen desteği söndürmek içindi” denildikten sonra genel olarak</p>
<p class="PNormal">Türkiye solu özelde de kendini devrimci diye tanımlayan sol çevreler şöyle</p>
<p class="PNormal">eleştiriliyordu: “Devrimci geçmişine öykünmelerle kattığı, uğruna şehitler verdiği</p>
<p class="PNormal">Filistin direnişi için ne yaptı? Hamas’ı İslamcı olduğu için beğenmeyen Kemalizm</p>
<p class="PNormal">inmeli laisist, modernist bilincinin prangalarına mı tutsaktı? Kendisini</p>
<p class="PNormal">Yunanistan’daki direnişe yakın gördüğü kadar Gazze’deki direnişten uzak tutacak</p>
<p class="PNormal">kertede doğu halklarına sırtını dönmüş batı hayranı, Tanzimat solcusu kimliğinden</p>
<p class="PNormal">bu kadar mı hoşnuttu? Ya da emperyalist-siyonist beyaz terörün terbiyesiyle,</p>
<p class="PNormal">‘halkların kardeşliği’ adına Yahudi devletinin bekasını tanıyacak kertede ideolojikpolitik</p>
<p class="PNormal">rönesanslara uğrayıp ikinci enternasyonal solculuğuyla mı bütünleşmişti?</p>
<p class="PNormal">Bununla, yakın günlerin emperyalist-siyonist saldırganlıklarını meşru göreceklerini</p>
<p class="PNormal">124 Dedesi hahambaşı, babası ise Protestanlığa dönmüş görünerek mesleği olan avukatlığı yapabilen ve haliyle</p>
<p class="PNormal">kendiside Yahudi olan Karl Marx elbette bugünkü yaygınlıkta bilinen anlamda bir antisemitist değildi. Ama Marx,</p>
<p class="PNormal">ısrarlı biçimde modernitede kötü olan her şeyin kaynağının Yahudilik olduğunu öne sürerdi. Marx, Yahudi meselesi</p>
<p class="PNormal">eserinde “Paraya tapan Yahudi” tasviriyle, hem insanın bencilleşmesine hem de paranın tanrılaştırılmasından yola</p>
<p class="PNormal">çıkarak kapitalizme yönelik ciddi eleştiri yöneltir.</p>
<p class="PNormal">125 http://www.devrimciKarargâh.com/06nolu.html</p>
<p class="PNormal">258</p>
<p class="PNormal">şimdiden teyid altına mı almış oluyorlardı?... Devrimci olmanın ahlakı sizi</p>
<p class="PNormal">içinizden yakalamıyorsa, sözler yetersiz kalır.”</p>
<p class="PNormal">Tartışmalı bir örgüt haline geldi</p>
<p class="PNormal">Bu üç eyleme karşın yine de DK, ilgilileri dışında kimsenin aklında yer etmedi. Ta</p>
<p class="PNormal">ki 27 Nisan 2009’da Bostancı’da yaşanan ve televizyon kanallarından naklen</p>
<p class="PNormal">yayınlanan çatışmaya kadar. Örgütün kurucularından Orhan Yılmazkaya adlı DK</p>
<p class="PNormal">militanı, polislerle saatler süren çatışma sonunda öldürülmüştü. 7 kişinin</p>
<p class="PNormal">yaralandığı çatışmada Başkomiser Semih Balaban ile çatışmayı izleyen Mazlum</p>
<p class="PNormal">Şeker isimli çocuk da hayatını kaybetmişti. Sonra seri operasyonlar yapılmış ve</p>
<p class="PNormal">birçok kişi gözaltına alınmış ya da tutuklanmıştı. DK’nin adını, eğer kaldıysa</p>
<p class="PNormal">duymayanlara da duyuran, elbette Hanefi Avcı’nın, bu örgüte yardım yataklık ettiği</p>
<p class="PNormal">iddiasıyla gözaltına alınıp 28 Eylül 2010’da tutuklanması oldu. İddialara göre</p>
<p class="PNormal">Hanefi Avcı, yakın arkadaşım dediği Necdet Kılıç’ın DK örgütünün yöneticisi</p>
<p class="PNormal">olduğu iddiasıyla gözaltına alınmasından sonra kendisi de örgüte yardım etmek ve</p>
<p class="PNormal">hazırlık soruşturmasını ihlal etmek iddiasıyla tutuklanmıştı. İşte bu iki sansasyonel</p>
<p class="PNormal">olaydan sonra da adı, bildirilerinde savunduğu mücadelede izleyeceğini duyurduğu</p>
<p class="PNormal">sertlik, antisemitik dili ve ortaya çıkan bağlantıları nedeniyle bir çok kişinin</p>
<p class="PNormal">varlığından bile şüphe ettiği ya da varsa “devlet güdümlü” olduğuna inanılan bir</p>
<p class="PNormal">örgüt haline geldi Devrimci Karargâh. Liderliğini yurtdışında bulunan Serdar</p>
<p class="PNormal">Kaya’nın yaptığı öne sürülen DK, sol örgütler arasında da tartışma konusuydu.</p>
<p class="PNormal">Herkes böyle bir örgütün kurulduğundan, var olduğundan, kendilerine lojistik</p>
<p class="PNormal">destek veren PKK kamplarında silahlı eğitimler yaptıklarından ve yurtdışındaki</p>
<p class="PNormal">örgütlenmesinden haberdardı ama soru işaretleri de vardı. Bu soru işaretlerine hem</p>
<p class="PNormal">neden olan hem de arttıransa örgütün Ergenekon’la ilintili olduğuna dair çıkan</p>
<p class="PNormal">haberlerdi.</p>
<p class="PNormal">Cemaat medyası tedavüle soktu</p>
<p class="PNormal">Bostancı’daki çatışmadan bir süre önce DK adı, başta STV Haber olmak üzere</p>
<p class="PNormal">cemaat medyasında sıkça dile getirilmişti. Ergenekon’un birinci iddianamesinden</p>
<p class="PNormal">yola çıkılarak hazırlanan ilk haber 20 Mart 2009 günü yayınlandı. “Şok ifadeler”126</p>
<p class="PNormal">başlığıyla duyurulun haberde bazı örgütlerin Ergenekon’la bağının ortaya çıktığı</p>
<p class="PNormal">sürülerek yeni bir örgütün, DK’nin devreye sokulduğu öne sürülüyordu. “Şiddet</p>
<p class="PNormal">eylemlerinde bulunan Hizbullah, PKK, DHKP-C, MLKP gibi terör örgütlerinin</p>
<p class="PNormal">Ergenekon bağlantıları ortaya çıktı. Terör örgütlerinden kopmalar yaşanıyor.</p>
<p class="PNormal">Teröre bulaşmış kitleler kendi içlerinde sorgulamalara başladılar. Bütün bu</p>
<p class="PNormal">126 http://www.samanyoluhaber.com/h_224589_sok-ifadeler---izle.html</p>
<p class="PNormal">259</p>
<p class="PNormal">kaçışları yeni ve adı kirlenmemiş bir örgüt etrafında toparlamak ve ülkemizde akan</p>
<p class="PNormal">kanı devam ettirmek için DK diye bir örgüt çıkarılmıştır” denilen haberde örgütün</p>
<p class="PNormal">uyuşturucu kaçakçıları tarafından finanse edildiği öne sürülüyordu. 1998’de</p>
<p class="PNormal">Nizamettin Baybaşin ile birlikte uyuşturucu kaçakçılığı yapma suçundan</p>
<p class="PNormal">Hollanda'da, 2007’de de da kokain satma suçundan Türkiye'de yakalanarak</p>
<p class="PNormal">tutuklanan bir uyuşturucu kaçakçısının ifadelerine dayanılarak hazırlandığı</p>
<p class="PNormal">söylenen haberde, “Ben bazı devlet görevlileriyle görüşüyorum. Aldığım talimat</p>
<p class="PNormal">doğrultusunda ve onların bilgisi dâhilinde uyuşturucu kaçakçılığı yaparak DK terör</p>
<p class="PNormal">örgütünü finanse ediyorum'' diye ifade verdiği de iddia ediliyordu. Ergenekon</p>
<p class="PNormal">davasında gizli tanık olan uyuşturucu satıcısının ifadelerinde DK’nin eylem</p>
<p class="PNormal">planlarının da geçtiği belirtilen haberde, örgütün alınan karar doğrultusunda dağda</p>
<p class="PNormal">asker öldürmekle bir yere varılamayacağı ve Güngören eylemine127 benzer şekilde</p>
<p class="PNormal">şehirlerde kanlı eylemler gerçekleştirilerek kamuoyu oluşturulmak istendiği öne</p>
<p class="PNormal">sürülüyordu. İfadelerde DK’nin bazı sendikalarla bağlantılı olduğu iddia edilerek,</p>
<p class="PNormal">“DK terör örgütü mevcut hükümete karşı şiddet eylemlerini tırmandırırken, legal</p>
<p class="PNormal">alandaki uzantıları olan sendikalar da işçileri hareketlendireceklerdi. Legal ve</p>
<p class="PNormal">illegal eylemler birbirlerini destekler tarzda devam ettirilerek bu şekilde sonuç</p>
<p class="PNormal">alınması amaçlanıyor” deniliyordu.</p>
<p class="PNormal">Desa direnişini de Ergenekon örgütlemiş!!!</p>
<p class="PNormal">Aynı haber kanalı kısa süre sonra da bu “acar gazetecilik” başarısına devam etti.</p>
<p class="PNormal">Bir gün önceki haberinin kaynağı olan “muteber gizli tanığın” ifadelerinde geçen</p>
<p class="PNormal">Ergenekon bağlantılı sendika ve AKP hükümetini zor durumda bırakacak olan işçi</p>
<p class="PNormal">eyleminin de adı konulmuştu: Deri-İş Sendikası ve Desa direnişi.128 Fethullah</p>
<p class="PNormal">Gülen cemaatine bağlı STV Haber kanalında 22 Mart 2009 günü yayınlanan haber</p>
<p class="PNormal">“ETÖ’den akılalmaz oyunlar”129 başlıklıydı. Haberde öne sürülen ve bolca</p>
<p class="PNormal">Ergenekon sosuna bulanmış iddialar deyim yerindeyse deli saçması gibiydi. Her ne</p>
<p class="PNormal">kadar iddia olsa da, Ergenekon’la ilgili olduğu için kesin doğrular içeriyormuş gibi</p>
<p class="PNormal">sunulan haberde, “Ergenekon Terör Örgütü’nün, bazı sendikaları kullanarak işçiler</p>
<p class="PNormal">127 Güngören’de 27 Temmuz 2008’de bir çöp konteynırı ve yakınına konulan iki ayrı bombanın patlaması sonucu</p>
<p class="PNormal">biri doğmamış bebek 18 kişi ölmüş, 54 kişi de yaralanmıştı. PKK’nin düzenlediği öne sürülen saldırıdan sonra</p>
<p class="PNormal">gözaltına alınanlardan 9 kişi hakkında İstanbul 2. Ağır Ceza Mahkemesi’nde dava açılmıştı. Ancak olayla ilgileri</p>
<p class="PNormal">olmadığını belirten zanlılara da bombalı saldırıdan değil, PKK örgütü üyeliğinden dava açılması soru işareti</p>
<p class="PNormal">doğurmuştu. Saldırının asil failinin de yakalanamadığı açıklanmıştı.</p>
<p class="PNormal">128 Deri işçisi Emine Arslan, 8 yıl boyunca çalıştığı DESA’nın İstanbul Sefaköy’deki fabrikasından Türkiye Deri-İŞ</p>
<p class="PNormal">Sendikası’na üye olduğu ve diğer işçileri örgütlediği için 2008 Temmuzunda, hak ettiği alacakları da ödenmeden</p>
<p class="PNormal">işten çıkarıldı. Düzce’deki fabrikadan da 41 işçe aynı gerekçelerle işten atıldı. Düzce’deki işçiler 418, direnişin</p>
<p class="PNormal">sembol ismi olan Emine Arslan da Sefaköy’de 352 gün boyunca fabrikanın önünde her gün çadır kurarak eylem</p>
<p class="PNormal">yaptı. Uluslar arası kamuoyundan da destek gören eylemler sürerken açılan davalar işçiler lehine sonuçlandı.</p>
<p class="PNormal">Yargıtay’ın işçilerin haklı bulunduğu işe iade davasını onaması üzerine de eylem sona erdi.</p>
<p class="PNormal">129 http://www.samanyoluhaber.com/ShowNews.aspx?NewsId=224717&amp;AspxAutoDetectCookieSupport=1</p>
<p class="PNormal">260</p>
<p class="PNormal">üzerinden akıl almaz oyunlar tezgâhladıkları ortaya çıktı” deniliyordu.</p>
<p class="PNormal">Ergenekon’un gizli tanıklarına dayandırılan haberde anlatılanlara göre Ergenekon’a</p>
<p class="PNormal">bağlı DK örgütü, sendikalar aracılığıyla işçileri sokağa dökecek ve kargaşa</p>
<p class="PNormal">çıkaracaktı. Böylece legal eylemler illegal eylemlerle desteklenerek hükümet zor</p>
<p class="PNormal">durumda bırakılacaktı. Gizli tanığa göre terör örgütü, mevcut hükümete karşı şiddet</p>
<p class="PNormal">eylemlerini tırmandırırken, legal alandaki uzantıları işçileri hareketlendireceklerdi.</p>
<p class="PNormal">Tüm bunlar anlatılırken, ekranda ise yüzü maskeli bir kişi gösterilerek habere</p>
<p class="PNormal">inandırıcılık katılmaya çalışılıyordu. Bir süre daha örgüt hakkında bilgi veren</p>
<p class="PNormal">haberde, “Sendikaların desteği ile işçilerin işsiz kalmasını ve böylece krizin</p>
<p class="PNormal">derinleşmesini planlayan Ergenekon’un oyunu, gizli tanık ifadelerinde ayrıntılı bir</p>
<p class="PNormal">şekilde yer alıyor. Türkiye’nin en önemli deri firmalarından birinin yönetim kurulu</p>
<p class="PNormal">başkanı, oynanan sendika oyunun bakın nasıl anlatıyor” denilerek söz DESA</p>
<p class="PNormal">deriye getiriliyordu.</p>
<p class="PNormal">“İşte bu tezgâh, Türkiye’nin en köklü tekstil firmalarından Desa Deri’de de</p>
<p class="PNormal">uygulanmaya çalışılmış. Çok iyi şartlarda çalışan işçilerin bir kısmı ortada hiçbir</p>
<p class="PNormal">sorun yokken iş yavaşlatmaya başlamış” denildikten sonra da söz Desa patronu</p>
<p class="PNormal">Melih Çelet’e veriliyordu. Çelet de sanki işçiler ve sendika Ergenekoncuymuş gibi</p>
<p class="PNormal">konuşuyordu.: “Bir anda çok iyi giden huzurlu bir iş ortamı, bir takım işi</p>
<p class="PNormal">yavaşlatma işi bozmayla ilgili bazı arkadaşlarımız tarafından bu hareketler</p>
<p class="PNormal">başlayınca ilk önce uyarılarımızı yaptık. Tekrar aynı huzuru ve iş etiği açısından</p>
<p class="PNormal">gerekli iş ortamına tekrar dönülmesi için çaba gösterdik... İş akdi feshedilenler</p>
<p class="PNormal">kapının önüne çıktılar ve bir direniş başlattılar. Bu direniş sırasında ve</p>
<p class="PNormal">kendilerinin sendika mensubu olduklarını ve bundan dolayı da iş akitlerinin</p>
<p class="PNormal">feshedildiği savı ile firmaya karşı dava açtı… Bunlardan bir kısmı sendika</p>
<p class="PNormal">mensubuymuş bir kısmı da iş akdi feshedildikten sonra aynı gün ve ertesi gün</p>
<p class="PNormal">sendika mensubu olmuş.”</p>
<p class="PNormal">Herhangi bir belgeye, resmi bir bilgiye dayanmayan bu haberle, fabrikasında</p>
<p class="PNormal">çalışan işçileri sendikaya üye oldukları için işten atan Desa Deri patronu STV</p>
<p class="PNormal">ekranlarından aklanmaya çalışılıyordu. Desa Deri’deki direnişin sembol ismi haline</p>
<p class="PNormal">gelen ve haberde Ergenekon’la ilintili olduğu iması yapılan Emine Arslan bir basın</p>
<p class="PNormal">toplantısı yaptı. Patronunun kendisine daha önce de vatan haini ve terörist dediğini</p>
<p class="PNormal">aktaran Arslan, “Tamamen yalan ve uydurma bu habere göre anayasal hakkımı</p>
<p class="PNormal">kullanmak suç gibi gösterilmiş. Peki, bu hakkı kullanmanın engellenmesi suç değil</p>
<p class="PNormal">mi? Madem işyerinde huzur vardı neden öğlen yemeğine çıkarmıyordu, neden</p>
<p class="PNormal">günlerce evimize gidemiyorduk, neden emeğimizin hakkını alamıyorduk. İşsizlik</p>
<p class="PNormal">korkusundan işçiler sesini çıkarmayınca o da huzur var sanmış galiba” diyordu.</p>
<p class="PNormal">Kısa süre sonra cemaat medyasının assolisti Zaman Gazetesi de koroya dâhil</p>
<p class="PNormal">oluyordu. Fatih Uğur imzalı, “Müthiş iddia: Devrimci Karargâh'ı Ergenekon</p>
<p class="PNormal">261</p>
<p class="PNormal">kurdu”130 başlıklı haber aslında STV Haber’de yayımlananla aynı içerikteydi.</p>
<p class="PNormal">Cemaatin televizyonunda görsel olarak hazırlanan haber, Zaman gazetesi</p>
<p class="PNormal">aracılığıyla da bu kez yazılı hale getirilmiş ve DK’nin, “Ergenekon'un kullandığı</p>
<p class="PNormal">PKK, Hizbullah, DHKP/C ve MLKP gibi terör örgütlerinin işlevsizleştiği</p>
<p class="PNormal">gerekçesiyle kurulduğu” öne sürülmüştü. Haberdeki bir başka ayrıntı ise, Zaman</p>
<p class="PNormal">gazetesinde de tıpkı diğer medya organlarında olduğu gibi daha önce PKK’nın</p>
<p class="PNormal">yaptığı yazılan Güngören saldırısını bu kez DK’nin yaptığı öne sürülüyordu.</p>
<p class="PNormal">Gözaltına alınan gizli tanık ve sanık ifadelerine göre yazıldığı belirtilen haberde</p>
<p class="PNormal">Güngören saldırısı Ergenekon’la da bağ kurularak şöyle yer aldı: “Ergenekon terör</p>
<p class="PNormal">örgütü soruşturması kapsamındaki 7. dalga, 1 Temmuz 2008'de gerçekleştirildi.</p>
<p class="PNormal">Emekli orgeneraller Şener Eruygur ve Hurşit Tolon'un da aralarında bulunduğu</p>
<p class="PNormal">çok sayıda kişi gözaltına alındı. Söz konusu operasyondan 26 gün sonra, 27</p>
<p class="PNormal">Temmuz 2008'de İstanbul Güngören'de korkunç bir bombalı saldırı düzenlendi.”</p>
<p class="PNormal">Fethullah Gülen’e Siyonist yakıştırması</p>
<p class="PNormal">STV Haber’le başlayıp Zaman gazetesiyle devam eden haberler cemaat bağlantılı</p>
<p class="PNormal">tüm yayınlarda ve internet sitelerinde yer almıştı. Derken, 24 Mart 2009’da</p>
<p class="PNormal">Ergenekoncu olmakla suçlanan DK de bir bildiri131 yayımlayarak hem haberi</p>
</body>
</html>
