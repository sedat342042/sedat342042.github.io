<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1 style="text-align:center;">İkinci Bölüm</h1>

  <div>
    <h2 id="sigil_toc_id_36" style="text-align:center;">1</h2>
  </div>

  <div>
    İşte, bir uçtan ötekine bütün Amerika boyunca çıktığımız uzun yolculuklar da böyle başladı. Kısa zamanda işlevsel motelleri bütün öteki konaklama yerlerine yeğ tutmayı alışkanlık edindim. Temiz, derli toplu, elbise askıları sağlam, uyku, tartışma, barışma, doyulmaz yasak aşklar için bulunmaz yerlerdi.
  </div>

  <div>
    Önceleri kuşku uyandırmamak üzere herbirinde çift kişilik yatak bulunan birbiriyle bağlantılı iki ayrı oda tutuyordum. Sonraları düşündüm de, kimbilir ne türlü dörtlü sevişmelerin özrü oluyordu benim çözüm sandığım şey; öyle ya, iki aşk yuvasını birbirine bağlayan incecik kapı oldukça ikiyüzlü, gülünç bir gizlilik parodisi oluşturmuyor muydu? Zamanla bu çeşit dürüst namussuzlukların akla getirdiği olasılıkları (eş değiştiren genç, şen evli çiftler, ya da öteki odadan gelecek horultuları kollayarak uyku taklidi yapan bir çocuk) düşünmek beni daha bir yürekli kıldı. Ara sıra tek kişilik yataklı, ilave yataklı ya da çift kişilik yataklı odalar tutmaya başladım. Cennette bir hücre gibiydi bu odalar; inik sarı kepenkler sanki dışarıda güneşli bir Venedik sabahı varmış izlenimini uyandırır, oysa Pennsylvania'dansımzdır ve yağmur yağmaktadır.
  </div>

  <div>
    Otomobil ve Turing kulübünün rehberinde 'gölgelik', 'ferah' ya da yeşil alanlarının 'bahçe mimarlarının elinden çıkma' olduğu söylenen, koskocaman Chateaubriandvâri ağaçların altına kurulmuş taştan kulübeler, tuğla bloklar, kil sıvalı kulübeler, parketaşı döşeli avlularla 'tanıştık' - sözcüğü Fla-ubertçi anlamıyla kullanıyorum. Kumral ve altın pırıltılı, budaklı çam kütüklerinden inşa edilmiş olanları Lo'ya kızarmış tavuk kemiklerini hatırlatırdı. Duvarları beyaz badanalı derme çatma gösterişsiz kulübelere hep burun kıvirırdık; içlerinde belli belirsiz bir lağım kokusu ya da başka utangaç bir kötü koku olur, müşteriye ('temiz yatak' dışında) verecek bir şeyleri olmaz, yüzü gülmez evsahibeniz fazladan verebileceği ('... isterseniz, size şey...') her şeyin geri çevrilmesini beklerdi.
  </div>

  <div>
    Gene sözcüğün Flaubert'çi anlamıyla (iyi eğleniyoruz doğrusu) söyleyeyim, çiğnene çiğnene eskimiş adların sözde çekiciliğiyle de 'tanıştık': bütün o 'Günbatımı Moteller', 'Günışığı Villaları', 'Taçtepe Konukevi', 'Çamlıbel Konukevi', 'Dağdoruk Konukevi', 'Gömgök Konukevi', 'Park Oteller, 'Yeşil Yuvalar, adı Mac'le başlayan konukevleri! Tanıtma ilanlarında zaman zaman şöyle yazardı: 'Çocuklar ve yavru hayvanlar girebilir.' (Sen hoşgeldin sevgilim, sen de sevgilim!) Banyo dedikleri çoğunlukla fayans döşeli, sonsuz bir banyo aksamı çeşitliliği gösteren duş kabinlerinden ileriye gitmez, ne var ki 'ılımlılık' burada sona ererdi. Odamıza bitişik odanın sahibinin o anda sıcak ya da soğuk suyla yıkanmasına göre, üzerinize sıcağı çevirdiniz mi buz gibi, soğuğu çevirdiniz mi canavarcasma sıcak bir su boşalır, biraz sıcak biraz soğuk diyerek tutturduğunuz o güzelim denge bozuluverirdi. Bazı motellerde alafranga tuvaletin (pis herifler, havluları da bunun su haznesinin üzerine yığarlardı) üzerine gelen yere müşterilerden çöplerini, boş bira ve süt kutularını, hanımların düşüklerini tuvalete atmamalarını rica eden notlar yapıştırılırdı. Öteki bazı motellerdeyse cam arkasına 'Bugün Ne Yapmalı?' gibisinden özel notlar sıkıştırılırdı. ('Binicilik: Müşterilerimiz romantik bir mehtap gezisinden dönmekte olan atlıların anacaddeden geçişini görebilirler, ayrıca...' 'saat sabahın üçünde dönüyorlar herhalde/ diye sırıtırdı romantik olmayı reddeden Lo'cuğum).
  </div>

  <div>
    Daha kimlerle 'tanıştık', bilseniz. Arabalı motel işleten türlü çeşit insanlar; erkeklerden tövbekar olmuş sabıkalılar, emekli öğretmenler, iflas ardına iflas etmişler... Kadınlardan anaçlar, sözde hanımefendiler, genelev maması tipleri... Bazen de yapış yapış sıcak, korkunç gecelerin içinden, içler paralayan uğursuz yankılarla şiddet ve histeriyi birbirine katan çaresiz çığlıklar atarak trenler geçerdi.
  </div>

  <div>
    Cenaze Evleri'nin taşralı akrabaları olan o modası geçmiş, .eski zaman kibarı, duşsuz Turist Evleri'nden hep kaçınırdık. Bunların insanın gönlünü bulandıran pembeli beyazlı döşeli küçük yatak odalarında cicili bicili şifoniyerler olur, evsahibe-nizin veletlerinin her yaşta boy boy fotoğrafları bulunurdu. Ne var ki zaman zaman Lo'nun üstelemesiyle gerçek 'otellere de peki dediğim olurdu. Ben alacakaranlığın gölgelediği, esrarengiz bir yola parkedilmiş arabanın sessizliğinde Lo'yu okşamaya çalışırken, o elindeki rehberden, üzerlerine tuttuğu el fenerinin ışığında daha da irileşen, türlü türlü şeyler vaad eden gözde bir göl kenarı otelinden söz açardı. Seçkin bir ortam, yemek arasında atıştırılacak yiyecekler, açık havada ızgara sefası - fakat bütün bunlar benim aklıma leş gibi kokan tişörtlü delikanlılar, Lo'nun yanağına bastırılmış kor gibi yanaklar getiriyordu. Bu arada elden ne gelir, zavallı Doktor Humbert karanlıkta bir çift oğlan bacağına yapışsın, çiyle ıslak çimler üzerinde arzusuna nanik yapadursun... Lo'nun en çok hoşuna giden şeylerden biri de, 'kibar atmosferleri' ve vitraylı pencereleri dışında 'dilediğinizce yiyecek - mmmmmmmmmmmmm, hem de ne yiyecek-' vaat eden, 'kolonyal' üslûpta konukevle-riydi. Zaman zaman babamın saray benzeri otelinin anıları bana boydan boya arşınladığımız bu garip, ülkede onun eşini arayıp bulma arzusu verirdi. Çok geçmeden umudu kestim. Bu arada Lo ağız sulandırıcı yemek reklamlarının izini sürmekten vazgeçemiyor, bense 'TOMRUK MOTEL. 14 yaşından küçüklere bedava!' gibi yol kenarı ilanlarını okurken pek de keseyle ilgili olmayan hazlar almaya devam ediyordum. Öte yandan, ilanların da 'Geceyansı İçkiye Hücum!' partileri verildiği belirtilen 'klas' bir Orta Batı eyaleti oteli hatırlarım, hatırladıkça da tüylerim ürperir; aksanımın yabancı olduğunu far-kedince ölmüş karımın ve ölmüş anamın kızlık adlarını sormaya kadar vardırmışlardı işi! iki gün kalmış, iki yüz yirmi dört dolar uçlanmıştık! Hele, sabah kahvaltısı niyetine bir kahve verilen, musluklarından buz gibi sudan başka bir şey akmayan o 'çok şık' eşkıya inini hatırlar mısın, Miranda? 'On altı yaşından küçükler giremez!' (Lolita'lar tabii...) Kalmayı kısa zamanda alışkanlık haline getirdiğimiz o alçakgönüllü motellere girer girmez Lolita elektrikli vantilatörü çalıştırır, parayla çalışan radyoya çeyrek dolar atmam için tutturdu. Bazen de bütün ilanları birer birer okur, sonra da neden ilanda sözü edilen yerde ata binemeyeceğimizi ya da yörenin kaplıcalarında yüzmeye gidemeyeceğimizi sorar, mızıldanırdı. Çoğunlukla da o kendine özgü canı sıkkın, isteksiz haliyle en arzu uyandırıcı pozunu takınarak kırmızı bir iskemleye ya da yeşil bir şezlonga ya da hani o başını dayayacak yeri olan çizgili çuhadan güverte koltuklarına ya da bir hamağa, daha olmadı bahçe şemsiyesinin altındaki herhangi bir bahçe iskemlesine yüzükoyun uzanır kalırdı. Ancak saatlerce yalvardıktan, gözdağı verdikten, vaatler ettikten sonra o geceliği beş dolarlık odaların gizliliğinde kumral uzuvlarını bir iki saniye için okşamama izin verir, sonra da yeniden ben fukaranın zevkine yeğ tuttuğu eğlencelerinin peşi sıra koşardı.
  </div>

  <div>
    Safdillikle hinoğluhinliğin, çekicilikle bayağılığın, efkârlı surat asmalarla gülpembesi neşenin karmaşası olan Lolita, kafası kızdı mı insanı canından usandıran bir velet olurdu. Düzensiz can sıkıntısı nöbetlerine, ısrarlı, şiddetli karın ağrılarına, uykulu gözlü, gerinmeli, esnemeli üç kâğıtlarına, beni kafa kola alma çabalarına gel emiyordum doğrusu. Serseri oğlan çocuklarının çetin cevizlik numaralarına özenen, cıcığı çıkmış bir soytarılıktı bu. Kafa yapısı olarak mide bulandıracak kadar tutucu bir küçük kızdı bence. Fıkır fıkır caz müziği, iki çiftle yapılan danslar, yapış yapış şerbetli dondurmalar, müzikal filmler, sinema dergileri falan - kuşkusuz sevdiği şeyler listesinde bunlar başı çekiyordu. Her yemek yeyişimizde yanı başımızda bitiveren o gözalıcı müzik kutularına kaç yüz tane metelik atmışımdır. Tanrı bilir! Her şarkılarında ona aşk sözcükleri mırıldanan Sammy ya da Jo ya da Eddy ya da Teddy ya da Tony ya da Peggy ya da Guy ya da Patty adlı bütün o görünmez şarkıcıların genizden gelen sesleri hâlâ kulağımdadır; çeşit çeşit şekerlemeler damağımda nasıl hep aynı tadı bırakırsa, bunlar da kulaklarımda aynı tadı bırakırlardı. 'Sinema Tutkusu' ya da 'Beyazperde Ülkesi' gibi dergilerde çıkan bir türlü öğüde ve öneriye göksel varlıklara inanırcasına inanırdı; 'Sta-rasil Sivilcelerin Kökünü Kazıyor!' ya da 'Kızlar! Gömleklerinizi blucininizin içine sokmadan giyiyorsanız aman dikkat, Jill 'sakın ha' diyor!.. '...Yol kenarındaki ilanlardan biri 'HEDİYELİK EŞYA MAĞAZAMIZI GÖRÜNÜZ!' diyorsa, elimiz mahkumdu, gidecek görecektik, hatıralık Kızılderili bebekleri, bakır süs eşyaları, kaktüs şekerlemesi alacaktık. 'Hatıralık eşyalar, görülmemiş yenilikler' sözcükleri, hecelerin dilinde kayı- kayıvermesinden midir nedir aklını başından alırdı. Bir kafeteryanın tabelasında 'Buz gibi içecekler!' yazıyorsa bütün öteki yerlerdeki içecekler de buz gibi olsa hemen susa-yıverirdi. Bütün reklamların kendisine adandığı kızdı o; kusursuz tüketici, her kokuşmuş ilanın hem öznesi hem de nes-nesiydi. Bir de -bir aralar- şirin kâğıt peçeteleriyle, kenarı tuzsuz beyaz peynirle bezeli marul yapraklarının üzerine Huncan Dines firmasının kutlu ruhu alınmış bulunan lokantalardan başka yerde yemek yememek gibi bir tuhaf alışkanlık edinmeye kalkışmıştı. (Neyse ki pek başarılı olmadı).
  </div>

  <div>
    O günlerde, ne o ne de ben daha sonraları benim sinirlerimi onun da ahlâkını öylesine yerle bir edecek olan rüşvet sistemini henüz geliştirmemiştik. Buluğ çağına ermekte olan cariyeme boyun eğdirmek ve tepesinin atmasını biraz olsun önleyebilmek için uyguladığım üç başka yöntem vardı. Birkaç yıl önce, artık ölü olan geçmişinde Haze ailesinin tiriti çıkmış bir üyesine ait olan Appalachia Dağları'ndaki yıkık dökük çiftlik evinde Mrs. Phalen'in keskin gözleri altında,yağmurlu bir yaz tatili geçirmişti. En yakın köyden yirmi mil uzaklıktaki bu ev, her mevsim çamurlu olan bir yolun bitiminde, çiçeksiz bir ormanın orada, altın başaklarla dolu dönüm dönüm tarlaların ortasında hâlâ durmaktaydı. Lo bu korkuluk benzeri evi, yalnızlığını, vıcık vıcık çayırları, rüzgârı, insanın yüreğini sıkıştıran o yaban yerleri ağzını çarpıtıp yarısı görünen dilini şişiri-veren yoğun bir nefretle hatırlardı. İşte, 'davranışlarını değiştirmeyecek olursa' benimle bu evde aylarca, gerekirse yıllarca kalıp Fransızca ve Latince öğreneceğini söyleyerek onu korkuturdum. Seni yavaş yavaş anlıyordum Charlotte!
  </div>

  <div>
    Lo, masum çocuk, 'hayır!' diye bir çığlık atar, heyheylerine bir son vermek üzere otoyolun ortasında durup da sanki onu o karanlık, o feci deliğe götürmek üzere gerisin geriye döne-cekmiş gibi yapınca direksiyondaki ellerime yapışırdı. Ne var ki batı'ya doğru yol alıp çiftlik evini geride bıraktıkça sözko-nusu gözdağı etkisini gitgide kaybetti, ben de dökecek başka diller bulmak zorunda kaldım.
  </div>

  <div>
    Bunların arasında, en derin utanç irkiltisiyle hatırladığım da ıslahevi gözdağıdır. Ta başından beri, ilişkimizi gizli tutma konusunda işbirliği yapmamız gerektiğini söylemeye, bunu bana duyduğu hınç ne olursa olsun, başka ne türlü hazlarm peşinden koşarsa koşsun, sanki ikinci bir kimliği haline gelecek biçimde benimsemesini sağlamaya yetecek kadar aklım vardı.
  </div>

  <div>
    'Gel öp bakalım moruğu,' derdim, 'şu efkâr saçmalıklarım da bir yana bırak artık. Eskiden, ben hâlâ senin düşlerini süsleyen erkek iken (sevgili okuyucularım Lo'nun dilini konuşabilmek için çektiklerimi görüyorsunuz) senin ve senin yaş grubunun temsilcisi durumundakilerin (Lo: 'Benim neyim dedin?! Doğru dürüst konuş!') hayran olduğu yürekler hoplatan bir numaralı şarkıcıların plaklarını dinledikçe aklın başından giderdi. İşte, arkadaşlarının hayran olduğu o şarkıcıların söylediği şarkılar hep dostun Humbert'in sesi gibi gelirdi kulağına. Şu andaysa sadece senin moruğun, düşlerindeki kızma kol kanat geren bir düş babasıyım.'
  </div>

  <div>
    'Sevgili Dolores'im benim! Seni, kömürlüklerde, arka sokaklarda küçük kızların başına gelenlerden ve heyhat, hatta (senin de çok iyi bildiğin gibi Nazlım) yazların en mavisinde mavi böğürtlen tarlalarının oralarda olanlardan da korumak istiyorum,, sevgilim. İyi gününde de kötü gününde de koruyucun olarak kalacağım, sen cici bir kız olursan umarım herhangi bir mahkeme de çok geçmeden bunu yasallaştıracak. Yalnız, gel, yasal terimleri, bu terimlerce akılcı olarak nitelenen şu 'sefih ve gayri ahlâki birlikte yaşama' kavramım unutalım. Ben, küçük bir çocuğu çirkin emellerine alet eden bir cinsel sapık falan değilim. Senin ırzına geçen Charlie Holmes'dur, ben ise seni iyileştirmeyi çalışıyorum. İkisi arasında dağlar kadar fark var. Ben senin babacığınım Lo. Bak, şu elimdeki küçük kızlardan söz eden ciddi mi ciddi bir kitap. Bak sevgilim neler diyor! Okuyorum: Sağlıklı küçük kızlar - sağlıklı diyor, duydun mu- sağlıklı küçük kızlar, genellikle babalarını hoşnut etmek için çırpmırlar. Bu kızlar, küçükten beri babalarını o ebedi, o ele geçirilmez erkeğin (Polonius aşkına, 'ele geçirilmez' diyor!), erkeğin öncülü olarak görürler. Aklı başında anneler (zavallı anneciğinin de aklı başında olacaktı yaşasaydı!) kızlarının, romantik hülyalarını (üslubun bayalığı için özür dilerim!) ve erkekler konusundaki düşüncelerini babalarıyla kurdukları ilişkilerden türettiklerini bilerek, babayla kız arasındaki ilişkileri destekleyeceklerdir. Bu kitabın ne türlü ilişkileri kastettiğini ve önerdiğini gördük, değil mi? Okumaya devam ediyorum; Sicilyalılar'da, babayla kız arasındaki cinsel ilişkiler son derece doğal sayılır ve bu tür ilişkilere girişen kıza üyesi olduğu topluluk tarafından kötü gözle bakılmaz. Sicilyalılara hayranımdır Lo, ne iyi sporcular, ne iyi müzikçiler, ne dürüst, ne iyi insanlar ve evet, ne büyük âşıklar yetişmiştir. Sicilyalılardan, Neyse, konudan ayrılmayalım. Daha geçenlerde gazetelerde orta yaşlı bir ahlâk suçlusunun suçunu itiraf ettiğini okuduk; 'Adam' yasasını çiğnemişmiş, dokuz yaşındaki bir küçük kızı her ne demekse, ahlâksız amaçlarına alet etmek için o eyaletten bu eyalete dolaştırıyormuş. Dolores, sevgilim! Sen dokuz değil neredeyse on üç yaşındasın. Hem kendini benim eyaletlerarası tutsağım olarak görmeni istemem. 'Adam' yasası denen şeyden de nefret ediyorum; hele adının o çift anlamlılığı! Anlambilim Tanrısının fermuarları kilitli orta sınıf tutucularına oyunu değil de ne dir bu! Ben senin babanım, senin anlayacağın dilden konuşuyorum ve seni seviyorum.'
  </div>

  <div>
    'Son olarak da, senin gibi yaşı küçük birinin saygın bir konukevinde bir yetişkinin ahlâkını bozmakla suçlanarak mahkemeye verildiğini ve mahkemede polise seni benim kaçırıp kirlettiğimi söylediğini düşünelim; sonuç ne olacaktır? Diyelim ki sana inandılar. Yirmi bir yaşının üzerindeki herhangi birinin kendisiyle cinsel ilişki kurmasına izin veren yaşı küçük her dişinin kurbanını yasa maddesince ırza tecavüz denen olaya ya da sevişme tekniğine göre, ikinci dereceden oğlancılığa zorlamış bulunduğu bilinir. En çok on yıl yerim. Hapse girerim. Tamam, hapse girdim. Peki. Peki senin başına neler gelir, öksüzüm benim? Tabii sen daha şanslı olursun. Kamu Sağlığı Dairesi'nin gözetimi altına alınırsın ki bu da korkarım kulağa pek hoş gelmiyor. Miss Phalen'e benzeyen ama ondan daha katı, ağzına içki koymayan suratsız, anaç bir kan düşün. Bu karı dudak boyanı ve cici elbiselerini elinden alacaktır. O eyalet benim, bu eyalet senin gezinmeye son! Bilmem, devlet eline bakan anasız babasız, yola gelmesi mümkün olmayan, suçlu çocuklara ilişkin yasalardan haberin var mı? Ben hücremin parmaklıklarına yapışmış durayım, sen, mutlu kimsesiz çocuk, hepsi aşağı yukarı birbirini andıran çeşitli yerlerden beğen beğendiğini; artık suçlu çocuklar okulu mu olur, ıslahevi mi, genç suçluları topluma kazandıran kurumlar mı, orasını bilmem. Ya da belki durmadan örgü örülüp, gençlik marşlan okunan, pazarları da kötü kokulu pastalar verilen o harika kız yurtlarından birine gidersin. İşte durum bu, önündeki seçenekler de bunlar. Bu koşullarda Dolores Haze'in "moruğunun" yanından ayrılmamasının daha iyi olacağını düşünmüyor musun?'
  </div>

  <div>
    Bütün bunları kafasına sokarak, Lo'yu dehşete düşürmeyi başardım. Yüzü kızarmamacasma edepsiz olmasına ve zaman zaman gösterdiği zekâ pırıltılarına karşın zekâ ortalamasının düşündürdüğü kadar da akıllı bir çocuk değildi. Ne var ki, suç ortaklığı ve gizliliği paylaşma konusunda ortam hazırlamayı başardımsa da, keyfini yerine getirmekte her zaman başarılı olduğum söylenemez. Bir yıl süren gezilerimiz boyunca, her sabah o güne başlamak üzere bir beklenti bulmak, uzay ve zaman içerisinde kendine seçeceği özel bir hedef saptamak, yatma saatine kadar da bunun tavsamamasını sağlamak zorundaydım. Günü biçimleyen ve ayakta tutan bir amaç olmadı mı, günün iskeleti gevşiyor, çözülüp dağılıyordu. Sözkonusu hedef her şey olabilirdi; Virginia'daki deniz feneri, Arkansas'daki kafeteryaya dönüştürülmüş doğal mağara. Oklahoma'da bir yerdeki silah ve keman koleksiyonu, Lourdes Müzesinde bulunan, altına hücum döneminde çekilmiş döküntü fotoğraflar, ne olursa... Yeter ki hedef, ne olursa olsun, orada gözlerinin önünde gökyüzüne çakılı bir yıldız gibi öylece dursun. Hedefe vardığımızda Lolita hemen küçümseyecek, alay edecekmiş, olsun.
  </div>

  <div>
    Birleşik Devletler coğrafyasını dört tekerlek üzerine oturtarak yollara düştüğümüz bütün o saatler boyunca ona hep 'biryerle-re gidiyormuş', belli bir hedefe, p ana kadar hiç tatmadığı zevklere doğru yol alıyormuş duygusunu vermeyi amaçlıyordum. Kırk sekiz eyaletten oluşan bu yamalı bohçayı birbirine bağlamak için önümüzde uzanan, üzerinde yağ gibi kaydığımız bu şıkır şıkır otoyollar kadar yumuşak başlısını görmedim hiç. Bu uzun otoyolları oburca silip süpürdük, kara dans pistlerini andıran yüzeylerinden kayarak geçerken zevkten eridik. Lo yalnızca manzaralardan zevk almamakla kalmıyor, geçtiğimiz yerlerdeki büyüleyici aynntılara dikkatini çekmeme de son derece sinirleniyordu.
  </div>

  <div>
    Bense bu ayrıntıları, fukara yolculuğumuzun artı hanesine düşülmek üzere var olan o narin güzellikleri günler boyu gözlerimin önünde bulduktan sonra farketmeye başlamıştım ancak. Resimlerle düşünmenin getirdiği garip bir çelişki sonucu, Kuzey Amerika'nın ovalık bölgeleri ilk bakışta, bende mutlandırıcı bir şaşkınlıkla kabullendiğim bir tamşlık duygusu uyandırmıştı. Belki de eski günlerde Orta Avrupa kentlerindeki evlerin çocuk odalarında, lavabonun üzerinde asılı duran Amerika'dan gelme o resimli muşambaların, yatma vakti geldiğinde gözlerinden uyku akan bir çocuğun gönlünü çelen bu muşambaların üzerlerindeki yeşil mi yeşil manzaralarında etkisi vardı bunda; yarı saydam kıvrım kıvrım ağaçlar, bir ahır, inekler, öküzler, küçük dere, belli belirsiz seçilen çiçeklenmiş meyve - bahçelerinin donuk beyaz rengi ya da taşlardan örülmüş bir çit, yeşilimsi guaşla boyanmış tepeler... Fakat bu köy görüntülerini oluşturan unsurların asılları, yakından tanıdıkça zamanla değiştiler, garip ayrıntılar belirdi. Sürülmüş tarlaların, oyuncak damların ardında fazladan bir güzelliğin yavaş yavaş göğe serildiği, batmakta olan güneşin platin ışıltılanyla, ılık, soyulmuş şeftali rengi pırıltılarla iki boyutlu güvercin grisi bulutları üstten yaldızladığı, bulutun da ta uzaklardaki o tutkun sise karışıp eridiği görülürdü.
  </div>

  <div>
    Gövdelerinin karaltısı ufka karşı yükselen, belli aralıklarla dikilmiş bir dizi ağaç mutlaka olmalı, başını almış gitmiş yonca kalabalığı üzerinde sıcak, kıpırtısız öğeler asılı durmalı, sisli maviliğin ta uzaklarında, hafif baygın zeminin renksizliğinde pamuk yığınları benzeri, yalnızca üst kısımları seçilen Claude Lorraine bulutları işlenmiş olmalıydı. Ya da mürek-kepsi yağmurlara gebe kasvetli bir El Greco göğü olabilir, gözünüzün önünden bir çiftçinin kırış kırış ensesi geçebilir, çevrenizde cıva rengi su ve acı yeşil ekin tarlaları uzun şeritler halinde uzanır giderlerdi. Bütün bu kompozisyon Kansas'ta bir yerde yelpaze gibi açılıverirdi gözlerinizin önünde.
  </div>

  <div>
    Bu vadilerin uçsuz bucaksızhğı boyunca zaman zaman yol kenarındaki koca ağaçlar utangaç öbekler oluşturmak üzere bi-raraya geliverir, üzeri güneş lekeleri, ezilmiş kâğıt bardaklar, meşe palamutlarıyla dolu masalarla, dondurma çubuğu çöple-riyle dolu kahverengi zeminin üzerine sevecen bir gölge parçası sererlerdi. Yol kenarındaki tuvaletleri kullanmaya pek meraklı olan, tuvalet çeşitleri arasında da pek ayırım gözetmeyen Lo'cuğum bunların tabelalarını görür görmez büyülenmişe dönerdi; Kızlar-Oğlanlar, John-Jane, Jack-Jill ve hatta Bay Geyik-Bayan Geyik... Bu arada ben sanatçının düşlerine dalar, meşelerin oluşturduğu görkemli yeşil fonun önünde sereserpe yükselen pırıl pırıl benzin pompalarını, ya da uzakta, kendisini yutmaya çalışan ekili alanın yabansılığı içinden fırlayıp çıkıve-ren yaralı bereli ama başına buyruk bir tepeceği seyrederdim.
  </div>

  <div>
    Geceleri ürkünç, dev yılbaşı çamlarına benzeyen, renkli ışıklarla donanmış koca kamyonlar karanlıkta bir yaklaşır bir uzaklaşır, üstüne gece çökmüş küçük arabamızın yanından gökgü-rültüsü sesleriyle geçerlerdi. Sonra ertesi gün seyrek bulutlu bir gökyüzü mavi rengini sıcağa teslim ederek bir kere daha tepemizde erir, Lo içecek bir şey isterim diye tuttururdu. İçerken yanakları emdiği kamışın etkisiyle, iştahla çukurlaşır, arabaya döndüğümüzde arabanın içi fınn gibi olurdu. Yol, önümüzde titrek pırıltılarla uzar gider, yüzeyine vuran çiğ ışıkta uzakta bir araba serapmışçasma biçim değiştirir, kızgın buğunun ortasında bir an için eski moda dörtköşe bir nesne gibi havada asılı kah verirdi. Batı'ya doğru yol aldıkça yollarda benzin istasyonlarındaki adamların çöl dikeni dedikleri dikenli otlardan öbek öbek gördük. Sonra masa gibi dümdüz tepelerin esrarengiz karaltıları, kırmızı topraklı küçük dik yamaçlarda biten sert, sivri yapraklı, her mevsim yeşil çalılar, sonra bir dağ sırası; boz toprak rengi maviye dönüşür, mavi düşlere karışır. Çöl bizi hiç dinmeyen bir kasırgayla, tozla, boz dikenli çalılarla karşılar; otoyolun iki yanında boylu boyunca uzanan, rüzgârın işkencesi altında kıvrılıp duran kurumuş bitki saplarının sivri uçları arasında pis kâğıt parçaları göze solgun çiçekler gibi gözükürlerdi.
  </div>

  <div>
    Bütün bunların ortalık yerinde zaman zaman kuyrukları sola, ak kirpikleri sağa bakakalmış, öylece duran aptal inekler görülür, bunlar insanların yaptığı bütün trafik kurallarını altüst ederlerdi.
  </div>

  <div>
    Avukatım, çıktığımız yolculuğun seyrini anlatan açık seçik, eksiksiz bir rapor hazırlamamı önermişti. Sanırım artık bu angaryadan kaçınamayacağım bir noktaya geldik. Kabaca, o çılgın yılda (Ağustos 1947'den Ağustos 1948'e) bir sürü acele, bir sürü koşuşturma içinde New England'den yola çıkmış, orası senin burası benim diyerek güneyi hem enine hem boyuna dolaşmıştık. Sonra Dixieland denilen bölgenin iyice içerilerine dalmış, Farlowlar orada diyerek Florida'ya uğramamış, daha sonra direksiyonu batıya doğru kırmış, Amerika'nın mısır ekim bölgelerinden, pamuk ekim bölgelerinde zikzaklar çizerek geçmiştik, (bütün bunlar çok açık değil korkarım Clarence, fakat yol boyunca not falan tutmadım, elimde sadece bu hatırladıklarımı karşılaştırmak için yararlanabileceğim, sayfaları dağılmak üzere olan, neredeyse benim parça parça kötürüm geçmişimin simgesi sayılabilecek üç ciltlik rehberden başka bir şey yok). Rocky Dağları'ndan geçtik, sonra aynı yoldan geri döndük. Güney çöllerinden avare avare yol aldık, orada kışladık. Pasifik kıyısına vardık, orman yolları boyunca sıralanan çiçeklenmiş, solgun leylak rengi top top çalıların arasından kuzeye yollandık, neredeyse Kanada sınırına kadar çıktık. Oradan doğuya vurduk, verimli topraklar gördük, verimsiz topraklar gördük, büyük çapta tarım yapılan alanlardan geçtik... Küçük Lo'nun bütün yuttur-macalarına karşın doğduğu kasabanın bulunduğu mısır, kömür ve domuz üreten küçük bölgeye uğramadık. Sonunda gene doğunun garip jeolojik yapısına geri döndük. Beardsley adındaki üniversite kentine sızdık.
  </div>

  <div>
    <h2 id="sigil_toc_id_37" style="text-align:center;">2</h2>
  </div>

  <div>
    Şimdi; aşağıdakileri dikkatle okurken okuyucumun sadece yukarıda ana hatlarıyla çizdiğim rotayı değil, şuraya buraya uğradığımızı, çeşitli turist tuzaklarını, daha önemsiz küçük yolculukları, aklımıza estikçe yol değiştirdiğimizi de gözönünde bulundurmasını istiyorum. Ayrıca yolculuğumuzun tembel bir 'zevk gezintisi' olmak şöyle dursun, iki öpücük arasında yol arkadaşımın keyfini yapmaya yönelik oldukça çapraşık bir amaçlılık gelişimi (bu bilimsel klişeler de dilimden düşmez oldu) gösterdiği gerçeği de gözden uzak tutulmamalı.
  </div>

  <div>
    O lime lime yol rehberinin sayfaları arasında gezinirken, hayal meyal, güney eyaletlerinden birindeki Manolyalar Bahçesini hatırlıyorum. Bana dört dolara patlayan bu bahçe yol reli-berinıdeki ilana bakılırsa başlıca üç nedenden ötürü görülmeliydi; bir, John Galsworthy (öteki dünyayı çoktan boyiamış lök gibi yazarlardan biri) burasının dünyanın en güzel bahçesi okluğunu söylemişmiş, iki, 1900 yılının Baedeker gezi rehberinde buraya bir tek yıldız verilmişmiş ve bir de, son olarak ... bil bakalım sevgili okuyucum, bil bakalım neymiş... rehberin dediğine göre 'çocuklar (Tanrı aşkına, Lolita'm da çocuk değil de neydi!) bu bahçeden hülyalı gözlerle, cennetin tadını alır-mışçasuıa saygıyla geçer, bütün bir ömrü etkileyecek bu güzelliği yudum yudum içerlermiş. 'Benim ömrümü değil herhalde, dedi çatık kaşlı Lolitam; güzel kucağı iki pazar gazetesinin ekleriyle dolu olarak bahçedeki bir sıraya çöktü.
  </div>

  <div>
    Amerikan otoyollarındaki bütün lokanta çeşitlerini bir bir sıradan geçirdik. Duvarında geyik kafasıyla (göz ucunun buruna yakm yerinde ince uzun bir gözyaşının karanlık izi olurdu) zavallı 'Doy- Doy' lokantalarından, eskinin ılıca tipi dinlenme yerlerinde çokça görülen 'komik' kartpostallardan, solgun müşteri benizlerinden, nane şekerlemelerinden, güneş gözlüklerinden, reklamcı dehasının ürünü göksel güzellikte dondurma görüntülerinden, cam kavanozda yarısı duran çikolatalı keklerden, iğrenç tezgâhın üzerine dökülmüş duran yapış yapış şekerin üzerinde zikzaklar çizen görmüş geçirmiş sineklerden tutun da loş ışıklı, akıl almaz derecede kötü keten masa örtülü, beceriksiz garsonlarla (eski mahkumlar ya da üniversite öğrencileri oğlanlar) dolu pahalı lokantalara kadar... Film yıldızlarının bakır rengi sırtlarını, o an için yanlarında dolaştırdıkları erkeklerin samur kaşlarını, vatkalı, fiyakalı takım elbiseli borazancılardan kurulu dans orkestralarını hep bu sonuncularda görürsünüz.
  </div>

  <div>
    Üç güneydoğu eyaleti'nin buluştuğu noktada bulunan bir mağarada dünyanın en büyük dikitini gördük. Giriş yaşa göre; büyüklere bir dolar, ergenlik öncesi çocuklara altmış sent. Yakınlardaki bir müzede Mavi Şehitler Savaşının anısına dikilmiş granitten bir dikilitaş, bir iki kemik, Kızılderili kapkacağı - Lo'ya giriş için bir metelik aldılar, hiç fena değil, içinde Lin-coln'ün doğduğu eski barakayı utanmazcasına taklit eden, kütüklerden yapılmış yepyeni bir baraka. 'Ağaçlar' şiirinin yaratıcısı olan şairin anısına bir kayalığa çakılmış plaka (artık 'Kavaklar Kuytusundayrz; iyi huylu, hoşgörülü, her zaman öylesine temkinli olan yol rehberimin tepesi atmış, 'oldukça dar, oldukça bakımsız' diyor burası için, şair Kümer'in hayranlarından biri olmadığım halde katılıyorum). Yaşım başını almış ama hâlâ tiksinti verecek kadar yakışıklı bir Beyaz Rus'ım(baronmuş elediler, -Lo'nun avuçları terledi hemen, küçük sersem- bizim Maksimo-viç'Ie Valeria'yı da Kaliforniya'dan tanırmış) yönetimindeki kira-"k motordan, gözucuyla Georgia kıyıları açıklarındaki adanın üzerine kurulmuş, geçit vermez 'milyonerler kolonisi'ni gördük. Dahası da var; Mississippi'deki dinlenme yerlerinden birinde sürdürülen boş zamanları değerlendirme uğraşlarına adanmış müzede Avrupa otellerinin kartpostallarından oluşan bir kollek-siyon bulduk. İşte orada içime dolan sıcak gurur yalazıyla, babamın Mirana'smm boyalı kartpostalını keşfettim; çizgili tenteleri, rötuşlu palmiye ağaçlarının üzerinde rüzgârda çırpman bayrağı... 'N olmuş yani?' dedi Lo, gözlerini kısmış bizi müzeye kadar izleyen pahalı arabanın güneşten bronzlaşmış sahibini inceliyordu... Pamuk ekiminin altın döneminin anıları, Arkansas'da bir orman; onun kumral omuzunda başparmağının tırnağıyla güzel, saydam zehirini akıtıp baharlı kanından sarhoş oluncaya kadar emdiğim pembeli morlu bir kabarıklık (bir pirenin marifeti). New Orleans denen bir kentteki Bourbon Sokağı; yol rehberimize bakılırsa 'kaldırımlarında birkaç kuruş karşılığında dans etmeye yanaşacak -bu 'yanaşacak'a bayıldım,- küçük zenciler bulabileceğiniz - bulabileceğinize de bayıldım- eğlenceli bir 'sokak'mış (amman ne gırgır) burası, bir yandan da 'sayısız küçük ve biz bize gece kulüpleri ziyaretçilerle dolar taşarmış' (ne iç gıcıklayıcı!) İlk yerleşimcilerin gelenek ve göreneklerinden oluşan bu koleksiyon. Dövme demirden balkon parmakhk-larıyla iç savaş dönemi evleri; bu evlerde omuzları güneşin öpü-cükleriyle donanmış film hanımlarının alacalı bulacah Teknikolor'larda kırmalı eteklerinin önünü minik elleriyle, o kendilerine özgü hareketle tutarak iniverdikleri, bu sırada yukarıdaki sahanlığında sadık zenci hizmetçilerin tatlı tatlı başlarını salladıkları, her bir basamağı tek tek elde yapılmış o merdivenlerin nazlı kıvrımı... Sonra, nereden çıktıysa Meininger Vakfı diye bir psikiyatri kliniği. Killi arazide öylesine güzel bir eğimle kaymış bir toprak parçası. Meksika manolyalarının öylesine pürüzsüz, öylesine mumla kaplı gibi duran ama üzerlerinde cirit atan beyaz sineklerle yozlaşmış çiçekleri, Eski Oregon Yolu'nun başlangıç noktası olan Missouri'deki Independence kasabası. Vahşi Bili bilmemkim'in adıyla anılan rodeo yarışmalarının doğduğu Ar-kansas'daki Abilene kasabası. Uzakta dağlar. Yakında dağlar. Daha çok dağlar; hiçbir zaman ulaşılamayacak mavimsi güzellikler ya da tepeler boyu her dönemeci aldığınızda yerleşme merkezi haline geldiğim gördüğünüz dağlar; Alplerle karşılaştırıldığında yükseklik açısından içler acısı gözüken güneydoğu'daki sıradağlar; göğü delip gönülleri deşen, üzerileri çizgi çizgi karla kaplı boz taş kütleler; bir otoyolun dönemecinde birdenbire ortaya çıkan aman vermez doruklar; düzgün aralıklarla birbirini izleyen, aralarına yer yer solgun pudra ponponlarını andıran titrek kavakların karıştığı kara köknarlar; pembe ve leylak rengi kaya oluşumları; 'çok bi tarihöncesi' (Lo'nun tatsız yakıştırması) firavun kayaları, fallüsler; fıçı fıçı kara lavlar; baharı başında dağlar; sırtları boyunca fil yavrusu tüyü gibi otlar biten kamburunu çıkarmış, ağır sfenks'vari uzuvları hardal rengi, güve yeniği katlar altına gizlenmiş duran yaz sonu dağları; yeşil, yuvarlak meşelerle lekeli yulaf rengi tepeler; ve son olarak da eteklerine kaba yoncalardan sık bir halı serili, sarımtırak kırmızı renkli bir dağ.
  </div>

  <div>
    Dahası, keşif gezilerine çıktık; Colorado'da bir yerdeki Küçük Buzdağı Gölü, tabaka tabaka karlar, Alp Dağları'nda yetişen minik çiçek öbeklerinden yastıkçıklar, sonra daha çok kar; kırmızı başlıklı Lo karların üzerinden kaymaya kalkıştı, bir çığlık attı sonra bir iki çocuğun kartopu bombardımanına tutulunca alılan kartoplarmı aynen iade etti. Kavruk kavak ağaçlarının iskeletleri, şurada burada mavi, tırmanıcı bitkiler.Arabalı park gezintilerinin ufak tefek öteki ayrıntıları. Yüzlerce arabalı park gezintisi, binlerce Ayı Vadisi,Şifalı Sular, Alacalı Kanyonlar. Kuraklığın esip kavurduğu Teksas Yaylası. Dünyanın en derin mağarasmdaki Kristal Oda; oniki yaşından küçüklere parasız, Lo minik bir tutsak. Yörenin hanımlarının amatörce yaptığı yontular, berbat bir pazar sabahı yakayı eleverdiğimiz toz, rüzgâr, Çorak ülke. Meksika sınırındaki bir kasabada, içinden geçmeyi göze alamadığım Tohum Tutan Bahçeleri. Orada ve başka yerlerde alacakaranlıkta donuk çiçeklerin gırtlağını zorlayan yüzlerce boz renkli arıkuşu. New Mexico'da yetmiş yıl önce Russ Bili adındaki bir kötü adamın eğlenceli biçimde asıldığı, Shakespeare adlı hayalet kasaba. Balık yumurtası çiftlikleri. Kayalıklarda yerleşim merkezleri. Bir çocuk mumyası. (Floransalı Beatrice'nin Kızılderili çağdaşı). Bu geçtiğimiz yirminci Cehennem Kanyonu. Bizi adı 'vide'yle başlayan belki ellinci kasabaya götüren geçitler. Kasıklarımda bir kıpırtı. Kasabanın çeşmesinin oradaki ağaçların altında yaz öğleden sonralarını tembel tembel geçiren şapkalı ve pantolon askılı hep aynı üç adam. Bir dağ geçidinin kenarındaki korkulukların ardındaki sisli mavi manzara, bu manzarayı zevkle seyreden bir ailenin arkadan görünüşü (Lo, sıcak, mutlu, deli gibi, çılgın, umutlu, -çaresiz- bir fısıltıyla - 'Bak. McCrystal'ler, n'olur, n'olur konuşalım onlarla, n'olur!' - konuşalım, sevgili okuyucum!- lütfen! ne istersen yaparım, ooo lütfen...') Oldukça ticari, törensi Kızılderili dansları. ABN: Amerikan Buzdolabı Nakliyat Şirketi. Hep bildiğiniz Arizona, Meksika köylülerinin yerleşme merkezleri, yerlilerin duvara kazdığı yazı- resimler, çölde kanyonda otuz milyon yıl önce, daha ben çocukken meydana gelmiş dinozor izleri. Uzun kollu bacaklı, bir seksenlik, adem elması hızlı hızlı inip çıkan bir oğlan; Lo'nun turuncu - kumral göbeğini gözleriyle yiyip duruyor. O göbeği beş dakika sonra öptüm aslanım! Çölde kış, dağların eteklerinde bahar, bademler çiçek açmış. Reno, Nevada'da iç bunaltıcı bir kasaba, gece hayatı 'kozmopolit ve yetişkin zevklere' yönelikmiş. Rogers'lardan biri tarafından yıllar boyu biriktirilen sanat yapıtları. Alımlı sinema oyuncularının çirkin villaları. Kaliforniya'da fıçı biçimi inşa edilmiş kilisesiyle bir şaraphane. Ölüm Vadisi. Scotty Şatosu. Sönmüş bir volkanda Robert Louis Stevenson'm ayak izleri. 'Görevimiz Dolores'; kitap için iyi bir ad. Kızakların dantel gibi işlediği kumtaşı kayalıkları. Russian Gulch eyalet parkında gösterişli bir sara nöbeti geçiren adam. Mavi mi mavi krater gölü. Idaho'da bir balık üretme çiftliği ve Eyalet Islahevi. Hüzünlü Yellowstone Parkı, Tengâ-renk ya da mini mini gayzerleri, kabarcıklı çamurdan gökkuşakları - tutkumun simgeleri. Bir doğal hayatı koruma bölgesinde antilop sürüsü. Yüzüncü keredir bir mağara, yetişkinler bir dolar, Lolita elli sent. Kuzey'de bir Fransız Marki'sinin yaptırdığı şato, güneyde 'Mısır Sarayı'; başkanların göklere yükselen granite kazılmış kocaman başları. Sakallı kadın falımıza baktı, Lolita'ya kısmet çıktı. Indiana'da koca bir maymun sürüsünün Kristof Kolomb'un gemisinin betondan dökülmüş modelinde yaşadıkları hayvanat bahçesi, iç bunaltıcı bir kumsal boyunca yemek yenecek her yerin her penceresinde ölü ya da yarı ölü, balık leşi kokan milyarlarca mayıs sineği.Kahverengi, yünümsü dumanı kıvrılarak boncuk mavisi gölün üzerine düştükten sonra kendi yeşil gölgesine karışan 'Chebogyan Kenti' adlı arabalı vapurdan gözüken, koca koca taşlara tünemiş tombul marnlar. Havalandırma boruları kentin lağımlarının altından geçen bir motel. Lincoln'ün büyük ölçüde uydurma evi - çoğu ziyaretçiler büyük bir saygıyla kişisel eşyaları olarak kabul ettikleri, oturma odasındaki kitaplar, o dönemin mobilyaları.
  </div>

  <div>
    Küçüklü büyüklü kavgalarımız oldu. En büyük kavgalarımız Virgina'da Danteliş Barakaları'nda, KüçükKaya'da Park Meydanı'nda, bir okulun yakınlarında, Colorado'da üçbin metre yükseklikteki Milner Geçidi'nde; Phoenix'de Merkez Cadde ile Yedinci Sokağın kavuştuğu köşede; stüdyolardan birine giriş biletlerinin satılıp tükenmesi nedeniyle Los Ange-les'te Üçüncü Sokak'ta ve bir de Utah'da yanyana duran altı ergen kavak ağacının Lolita'nın boyunu bile geçmediği Kavaklar Altında adlı bir motelde (burada, durup dururken daha ne kadar zaman bu boğucu barakalarda yaşayıp, birlikte iğrenç şeyler yapmayı sürdüreceğimizi, neden öteki insanlar gibi davranmadığımızı sormuştu) sonra Oregon'da, Burns'de, Kuzey Bro-adway'de, Washington'm köşesinde, Safeway Bakkaliyesine bakan yerde... Idaho'daki Güneş Vadisi'ndeki küçük bir kasabada, önyüzünde solgun tuğlalarla kırmızı yanaklı tuğlaları tatlı tatlı bağdaştıran bir otelin önünde; karşımızda bir kavak ağacı akışkan gölgesivle kasabanın Şeref Listesi'nin üzerinde oynaşıyor. Pinedale ile Farson arasında dört bir yanımızı sarmış kokulu akdikenlerin ortasında. Nebraska'da bir yerde, Ana Cadde'de, 1889'da kurulan Birinci Ulusal Banka'nın yakınlarında; gözümüzün önünde uzayıp giden sokağı enine kesen tren rayları, bunun ötesinde çok bölmeli bir buğday silosunun beyaz org boruları gibi uzanan kuleleri... Bir de Whe-aton Alanı'nın köşesinde, McEwen Sokağı'nda, Michigan'ın aynı McEwen'in küçük adını taşıyan bir kasabasında.
  </div>

  <div>
    Yol kenarlarının garip tipleriyle, otostopçu adamlarla da tanıştık. Bütün alt türleri ve örnekleriyle bilimsel olarak 'homo pollex - başparmaksı adam' diye adlandırabileceğimiz tiplerdi bunlar; üstübaşı tertemiz, sessizce bekleyen, haki üniformasının yol erbabını ergeç çekeceğini sessizce bilen alçak gönüllü askerler; iki sokak öteye gitmek isteyen okul çocuklarıyla iki bin mil uzağa kaçmak isteyen katiller; yepyeni bavulu, kırpılmış bıyığıyla esrarengiz, eserekli, yaşlıca beyler; dünyayı tozpembe gören bir Meksikalılar üçlüsü; tatilde çalıştığı işin kirini pasını, tişörtünün göğsünü boydan boya kaplayan ünlü üniversitenin adı kadar gururla gezdiren üniversiteli çocuklar; pili bitip yarı yolda kalmış çaresiz bayanlar; gergin başparmaklarını çapkınca, Tanrı heykellerindeki erkeklik organları gibi ileriye çıkarıp, yalnız kadınlarla özel arzulan olan hayatı kaymış gezginci satıcıları baştan çıkarmaya niyetlenen saçı briyantinli, tilki bakışlı, beyaz suratlı genç hinoğluhinler.
  </div>

  <div>
    Benim yaşımda ve omuzları en az benimkiler genişliğinde, tokatlanası suratlı işsiz aktör kılıklı adama ait özellikle iğrenç bir başparmak gördüğünde Lo çoğu kez dizlerini o kendine özgü hareketle birbirine sürter:
  </div>

  <div>
    'N'olur onu da alalım,' diye yalvarır, sonra neredeyse yolun ortasına kadar çıkmış olan herif birden gerilerdi.
  </div>

  <div>
    Ah, gözümü üzerinden hiç ayırmaya gelmezdi benim küçük, yumuşacık Lo'mun! Belki de sürekli aşk taliminden olacak, çocuk görünüşüne karşm çevresine özel bir pırıltı saçar, bu ışıltı benzin istasyonlarındaki herifleri, otelde bavul taşıyan çocukları, tatile çıkanları, lüks arabalara kurulmuş kabadayıları, maviş havuzların yanma uzanmış bronzlaşmış budalaları öyle şehvet nöbetlerine salardı ki, hani kıskançlığımı daha da arUırmasa, bu nöbetlerden onur duyabilirdim. Ne var ki küçük Lo saçtığı bu ışıltının farkındaydı. Çoğu kez onu yan gözlerle hoş görünüşlü bir herife ya da benzin istasyonlarındaki yaldızlı kumral kolları kaslı, bilekleri saatli heriflere bakarken yakalamıştım. Lo'ya bir lolipop almak üzere daha sırtımı döner dönmez onu ve yakışıklı tamirciyi gırgırla, şakayla karışık dörtbaşı mamur bir âşıkdaşlığm tam ortasında bulurdum.
  </div>

  <div>
    Daha uzun süreler kaldığımız yerlerde oldukça ateşli bir sabah keyfinden sonra gevşeyip, uyuşuk gönlümün iyiliğinden -ah seni aşırı hoşgörülü Humbert!- moteldeki oda komşularımızdan birinin çirkince kızı Mary ile Mary'nin sekiz yaşındaki küçük oğlan kardeşini de alıp sokağın karşı yakasındaki gül-bahçesini ya da çocuk kütüphanesini ziyaret etmesine izin verdiğim olurdu; Lo, aradan bir saat geçtikten sonra dönerdi; çıplak ayaklı Mary on metre arkasından sallana sallana gelir, küçük oğlansa altın sarısı saçlı, her yanı kaslı, belsoğukluklu, salak mı salak yürüyüşlü iki oğlana dönüşmüş olurdu. Okuyucum, bebeğim bana Cari ve Al ile paten kaymaya gidip gidemeyeceğini sorduğunda -ne yalan söylemeli pek ürkek çıkardı sesi, orası doğru- ne karşılık verdiğimi kestirebilirsin herhalde. Ona ilk paten alanına gitme iznini verdiğim, tozu dumana katan rüzgârlı öğleden sonrayı hatırlarım. Gözümün yaşma bakmadan kendisiyle birlikte gelmemin hiç de eğlenceli olmayacağını, günün bu saatinin gençlere ayrılmış olduğunu belirtmişti. Sonunda çekişe çekişe bir orta yol bulduyduk; ben arabayı, burunları tepesine branda bezi gerili açık hava pistine bakan öteki -boş- arabaların yanma çekmiş, tekdüze bir müziğe uyarak pistin çevresinde dönüp duran elli kadar genci - çoğu da çiftti- seyrederken rüzgâr da ağaçları gümüşleyip durmuştu. Dolly de öteki kızların çoğu gibi blucin ve yüksek konçlu beyaz paten pabuçları giymişti. Dalga dalga dönen kalabalığın dalgalanmalarını saymaya girişmiştim ki birden gözden kayboldu Lo. Yeniden ortaya çıkıp da önümden geçtiğinde bir dakika önce pistin dışından kızlar hakkında ileri geri tartıştıklarını duyduğum üç genç serseriyle birlikte olduğunu gördüm. Demin blucin ya da pantalon yerine kırmızı şort giyip gelmiş o genç, uzun bacaklı şirin şeye laf atanlar da bunlardı işte.
  </div>

  <div>
    Arizona ya da Kaliforniya'ya girerken, otoyolların denetim noktalarında polis bozuntusu bir herif bize bazen öyle dikkatle bakardı ki zavallı yüreğim hop ederdi. 'Bal var mı bal?' diye sorar, her soruşunda da benim tatlı sersem kıkır kıkır gülerdi. Sadece ata binenlere ayrılmış bir alandaki kılavuzlu gezinin tek bir halkasını oluşturan Lo'nun at sırtındaki duruşu hâlâ göz sinirlerimi titreştirir durur. Önde yaşlı bir kadın binici, ortada rahvan giden atıyla Lo, arkada ağzının suyu akarak onu izleyen o kırmızı enseli züppe at yetiştiricisi herif. Hepsinin arkasında da herifin şişko, çiçek desenli sırtından dağ yolunda önünde giden kamyondan nefret eden bir sürücü kadar nefret eden ben... Ya da bir dağ kulübesindeyizdir, üflesen uçuverecek bir teleferiğe binmiş süzülürcesine uzaklaştığını görürüm. Gökseldir, tek basmadır, çıkar, çıkar, çıkar, yarı beline kadar soyunmuş gülmekte olan kayakçıların oraya, ışıltılı bir doruğa tırmanır.
  </div>

  <div>
    Hangi kentte mola verirsek verelim, hemen o kibar Avru-pa'lı tavrımla kentin akvaryum canlılarım barındıran bahçesinin, müzelerinin, okullarının adresini, en yakın okulda kaç çocuk okuduğunu ve buna benzer ayrıntıları soruştururdum. Okulun dağılma saati yaklaşıp da okul otobüsü geldiğinde biraz gülümseyerek biraz da yüzüm sinirli sinirli seğirerek (acımasız Lolita'nın hiç zaman kaybetmeden taklidini yapmaya giriştiğini far-kedince kısa zamanda beni de rahatsız eder olmuştu bu tik) arabayı elverişli bir noktaya park eder, yanımda okul kaçağı küçük bir kız olduğu halde okuldan çıkan çocukları seyrederdim - bu her zaman güzel bir manzaradır. Bu tip şeyler canı pek çabuk sıkılan Lolita'mı çok geçmeden sıkmaya başlamıştı. Hele başkalarının, özel zevklerine karşı çocukça bir hoşgörüsüzlük de beslediğinden olacak bana hakaret eder, mavi şortlu mavi gözlü küçük kumrallar, kabarık yeşil eteklikli kızıl saçlılar, rengi solmuş pantolonlu, oğlansı, solgun sarışınlar önümden güneşin içinden geçerken beni okşamasını istediğimde ağzına geleni söylerdi Bir anlaşma ortamı kuralım diye düşünmüş, akranı kız çocuklarla olmak koşuluya nerede ve ne zaman olursa olsun yüzme havuzlarından yararlanmasını önermiştim. Billur berraklı-ğmdaki suya bayıldığı gibi iyi de dalardı. Ben de şöyle bir dalıp çıktıktan sonra üstüme rahat bir şeyler geçirir, öğle sonrasının koyu gölgelerine gömülürdüm. Kucağımda bazen göstermelik bir kitap ya da bir torba şekerleme olur, bazen de hiçbir şey olmaz, sadece erkeklik organımın her bir gözeneği karıncalanarak onun kauçuk bonesi, üzerinde inci gibi su damlaları duran kaymak gibi güneş yanığı teni, kenarı sutaşlı şortu, büzgülü sütye- niyle reklamlardaki kızlar gibi şen şakrak zıplayıp sıçramasını seyrederdim. Ah, daha ergenlik çağma bile ermemiş sevgilim benim! Nasıl da küstahça böbürlenirdim o benimdir, benimdir, benimdir diye. Daha o sabah tamamlanan sevişmelerimizin içmelerini kulaklarımda yeniden duyar, yas tutan kumruların dem çekmelerine benzetirdim. Sonra o akşamüstünün sevişmelerini aklımdan geçirir, güneş ışığıyla mızraklanan gözlerimi bir çizgi haline getirerek. Lo'yu o anda nekes tahh tarafından çevresine doluşturularak benim 'insanbilimsel' değerlerime ve yargılarıma sunulmuş öteki supericikleriyle karşılaştırırdım. Bugün elimi hasta kalbime koyarak söyleyebilirim ki arzu uyandırma konusunda hiçbiri Lo'cuğumun eline su bile dökemezdi. Dökse dökse ya bir tanesi ya da iki tanesi, o da belli bir ışıkta, havada, belli kokuların biraraya gelip karışması sonucunda... Bir keresinde koca çeneli bir İspanyol soylusunun kızı, solgun bir ispanyol çocuk (umarsız bir durumda) başarmıştı bunu, ikinci keresinde de - neyse konudan uzaklaşıyorum.
  </div>

  <div>
    Tabii, kıskançlığımın berraklığı içinde her zaman uyanık bulunmam gerektiğini, bu gözalıcı atlayıp sıçramaların ne kadar tehlikeli olabileceğini bilmiyor değilim. Başımı bir an için öte yana çevirsem -diyelim ki çarşafları değiştirip odamızı hazırladılar mı diye bakmaya gidecek olsam- bir de bakardım ki ne göreyim o dalgın gözler gitmiş, sevgilim havuzun kenarına taşa oturmuş, uzun parmaklı ayaklarını suya daldırıyor, suda çırpıntılar oluşuyor. Her bir yanma birer esmer oğlan kıvrılmış yatmaz mı! Bunlar benimkinin bakır rengi yaprak tenini, karnının bebeksi kıvrımlarmdaki kıpır kıpır cıvayı görürler de aylar boyu uykularında ard arda görecekleri düşlerde kıvranıp durmazlar mı -ah, Baudelaire!
  </div>

  <div>
    Birlikte daha çok eğlenebilelim diye ona tenis oynamasını öğretmeyi denedim. Fakat bir zamanlar, olgunluk çağımda iyi bir oyuncuydum ya, tenis öğretmeni olarak sıfırmışım meğer! Bu nedenle Kaliforniya'ya geldiğimizde oldukça ünlü bir hoca tuttum. Bana epey pahalıya patlayan dersler aldırdım; iriyarı, suratı kırışıklı bir eski kurttu bu, top toplayan oğlanlardan kurulu bir de haremi vardı. Tenis kortunun dışında çökmüş, bitmiş bir ihtiyardı ama dersler sırasında arada bir, servis karşılamak üzere karşısmdakinden gelen topa sanki yeni açmış bir bahar çiçe-ğiymişçesine eğildiği olur, top vınlayarak karşısındaki öğrenciyi bulur, mutlak gücün bu ölümsüz inceliği, bana aynı adamı otuz yıl önce Cannes'da büyük Gobbert'i perişan ederken seyretmiş olduğumu hatırlatırdı! Bu dersleri alıncaya kadar Lo'nun tenisi hiçbir zaman öğrenemeyeceğini düşünürdüm. Şu ya da bu otelin tenis kortunda Lo'ya tenis alıştırmaları yaptırırken sıcak, kavurucu bir rüzgârın, insanın gözüne dolan tozun dumanın arasından üzerinde garip bir yorgunlukla şen, masum, ince Anna-bel'ime (kolunda bir bileziğin ışıltısı, kırmalı etek, kara kadifeden tacı) top ardına top yolladığım o günleri yeniden gözümün önüne getirmeye çalışırdım. Ne zaman öğüt verecek, dikkatini çekecek olsam bu Lo nun somurtuk öfkesini üzerime çekmekten başka işe yaramazdı. Gariptir, benimle oynamak istemez -en azından Kaliforniya'ya gelmeden önce- dal gibi, vuruşu zayıf ama kendince sevimli yaşıtı kızlardan biriyle, sarsak bir melekle karşılıklı top atıp tutmakla yetinir, tenis oynamaktan çok çevrede tenis topu toplamakla oyalanırdı. Bazen yardımcı olmak üzere öteki kızcağızın yanına gider, koluna değip kemikli bileğine dokunduğumda hafif bedeninin sert kokusunu içime çeker, soldan vuruşu göstermek üzere serin kalçalarını sağa, sola oynatırdım. Lo öne eğilir, raketini koltuk değneği gibi yere saplar, güneşli kumral bukleleri yüzüne dökülürken böylece araya giri-vermemden ne kadar tiksindiğini belirtmek üzere koca bir ıhhh! sesi çıkarırdı. Aradan çekilirdim, bırakırdım oynasmlar. Boynumda bir ipek eşarp, hareket halindeki vücutlarını karşılaştırırdım. Günlerin içten içe bir sıcakla astarlandığı Güney Arizona'daydık yanılmıyorsam; sarsak Lo topu yakalamaya çalışır, kaçırırdı, söver sayardı. Sonra fileye doğru Allahiık bir servis yollar, çaresizlik içinde raketini savururken koltuk atların-daki ıslak, ışıltılı, genç ayva tüylerini gözler önüne serer, bu arada daha da beceriksiz olan karşısındaki kız uslu uslu her topun ardından koşturur, hiçbirini yakalayamazdı. Ama ikisi güzel güzel eğleniyorlardı işte, berrak, çın çın öten sesleriyle birbirlerine kaçırdıkları topların sayısını söylüyorlardı.
  </div>

  <div>
    Hatırlarım, bir gün otele gidip soğuk bir şeyler getireyim dediydim onlara; çakıl döşeli yoldan yukarı otele çıkmış, iki koca bardak ananas suyu, soda ve buzla geri dönmüştüm. Birden tenis kortunda kimsecikler olmadığını görünce sanki göğüs kafesinde bir boşluk olmuş, olduğum yerde kalakalmış-tım. Eğildim, bardakları bir sıranın üzerine koydum ve nedendir bilinmez, gözlerimin önünde bir an için buz gibi bir seçiklikle Charlotte'un ölü yüzünü buldum. Çevreme bakındım, beyaz şortlu Lo'nun bahçedeki patikanın benekli gölgeleri boyunca iki raket taşıyan uzun boylu bir adamla birlikte aşağıya doğru yürüdüğünü gördüm. Fırladım, koştum arkalarından ama çalılıkları yıkarcasma ilerlerken, sanki hayatın akışı birden yolunu değiştirmişçesine görüntünün ansızın değiştiğini farkettim. Lo ayağında pantalonu, arkadaşı ise şortuyla üzerini otlar bürümüş küçük bir alanda bir aşağa bir yukarı geziniyorlar, raketlerini çalılara vurarak masum masum, birdenbire ortadan kaybolan toplarım arıyorlardı.
  </div>

  <div>
    Güneş ışığıyla bezeli bu önemsiz ayrıntıları, sadece beni yargılayanlara Lolita'ya iyi vakit geçirtmek için gerçekten elimden geleni yaptığımı kanıtlamak için düşüyorum buraya. Kendisi de bir çocuk olan Lolita'mm, başka bir çocuğa kendinin bildiği bir iki numarayı, örneğin özel bir ip atlama biçimini öğrettiğini görmek ne kadar da tatlıydı! Dersini bilmeyen supericiği, ışıl ışıl cildi sanki güneş geçiren o tatlı kız, sağ eliyle sol kolunu güneş yüzü görmemiş sırtına kavuşturmuş, bütün dikkatini Lo'ya vermiş olurdu. Tavus kuyruğu renkleri içindeki güneş de çiçek açmakta olan ağaçların altındaki bu çakıl döşeli yola dikmiştir gözünü. Bu her yanı göz kesilmiş cennette benim çilli, küstah sevgilim ip atlar, ip atlarken de yaşlı Avrupa'nın güneş ışığıyla yıkanmış, yeni sulanmış kül kokan yaya kaldırımlarında, sur diplerinde arzuyla baktığım öteki yüzlerce kızın hareketlerini yineler. Sonunda ipi küçük ispanyol arkadaşına geri verir, aynı dersi bir kere de onun yinelemesini seyrederdi. Alnına düşmüş saçlarını geriye iter, kollarını kavuşturur, bir ayak parmağım ötekinin üzerine bastırarak bekler, ellerini hâlâ olgunlaşmamış kalçalarının üzerine bırakıverir, bense Allah'ın belası oda hizmetçilerinin odamızı derleyip toplamayı bitirdiklerini düşünür, rahatlardım. Sonra prensesimin çekingen koyu renk saçlı nedimesine bir gülücük yollayiverir, parmaklarımı arkadan Lolita'nın saçlarına şöyle bir babaca daldırıp yakalar, ensesine yavaşça ama sıkı sıkıya yapışarak isteksiz yavrucuğumu kısacık bir yemek öncesi birleşmesi için mini mini yuvamıza götürürdüm.
  </div>

  <div>
    'Ah yazık beyefendi, kimin kedisi tırmaladı sizi?' Olur ya, 'yemek salonuna' oturmuş Lo'yla tabldot yemeğimizi yiyoruz-dur, onu yemekten sonra da dansa götürmeye söz vermişimdir, o sırada beni özellikle çekici bulan etine dolgun, alımlı çalımlı, oldukça itici kadın azmanlarından biri gelir, bu soruyu soruverir. İnsanlardan olabildiğince uzak durmanın nedenlerinden biri de buydu. Lo ise çevresine olabildiğince çok tanık adayı toplamak konusunda elinden geleni yapıyordu. Sırıtkan bir yabancı yanımıza yaklaşıp, araba plakalarını karşılaştırarak - 'Memleket epey uzak demek!'- parlak bir sohbet başlatmaya görsün, bir yakıştırma yapmak gerekirse hemen küçücük kuyruğunu ya da dişi köpeklerin yaptığı gibi kıçını sallamaya başlardı. Her şeye burnunu sokan ana babalar, benim hakkımda Lo'nun ağzını aramak amacıyla, Lo'nun çocuklarıyla sinemaya gitmesini önerirlerdi. Bir iki keresinde az daha yakayı eleveriyorduk. Gittiğimiz bütün 'kervan-saray-lar'da o şırıl şırıl boşalan sular başımıza dert olmayı sürdürdü. Ne var ki bir akşam, oldukça gürültülü bir sevişmeden sonra ara verdiğimizde komşu odalardan birinden gelen gür erkek öksürüğü sanki ben bizim odada öksürmüşçesine berrak yan- kılamncaya kadar odaların duvarlarının bu kadar ince olduğunu düşünememiştim. Ertesi sabah otelin kafeteryasında kahvaltı ederken (Lo geç kalkardı, ben de onun yatağına bir fincan sıcak kahve götürmeye bayılırdım) komşum uzun, erdemli burnunun üzerinde sıradan gözlüklü, yakasında da kulüp rozeti taşıyan bir sersem, nasıl olduysa benimle sohbet etmeye koyuldu, bu arada da benim hanımın da onun hanımı gibi, çiftlikle olmadığı zamanlar oklukça geç kalma alışkanlığı olup olmadığını sordu. Taburemden kayarak inerken soğuk bir sesle. 'Tanrı'ya şükür'
  </div>

  <div>
    dul olduğumu söylesem bu rüzgârla kırışmış, ince dudaklı surattaki garip ifadeye bakar, eğlenebilirdim belki de kılpayı sıyırıp geçtiğim korkunç tehlike beni boğacak gibi olmasaydı eğer!
  </div>

  <div>
    Kahvesini yatağa getirmek sonra da sabah görevini yerine getirmeden içemeyeceğini söylemek ne de tatlı olurdu! Eh ben de düşünceli bir arkadaş, yufkanın yufkası yürekli bir babaydım, çocukların halinden oldukça iyi anlardım, küçük kumralınım bedeninin bütün gereksinmelerini anında yerine getirirdim. Doğa'dan bir tek konuda şikâyetim var yalnızca, o da Lo-lita'cığımı tersyüz edip içini dışına çıkaramamak, aç dudaklarımı o gencecik dölyatağma, o kimselerin görmediği kalbine, sedefsi ciğerine, akciğerlerinin salkımlarına, biçimli ikiz böbreklerine bastıramamak... özellikle kavurucu yaz öğleden sonralarında, öğleden sonra uykumuzun yapış yapış koyunkoyu-nalığmda, Lo'yu kucağıma yerleştirmiş otururken deri koltuğun serinliğinin kendi ağır çıplaklığıma değdiğini duymayı severdim.
  </div>

  <div>
    O tam bir çocuk gibi gazetenin eğlencelik sayfalarına dalmış burnunu karıştırır, bir pabuç, bir bebek ya da raketinin sapının üzerine oturmuş da üzerine oturduğu şeyi kaldırmaya üşeniyormuşçasma benim hazdan erimeme kayıtsız kalır, gözleriyle en bayıldığı çizgi roman kahramanlarının serüvenlerini izlerdi. (Çıkık elmacık kemikli, sert el kol hareketleri olan oldukça iyi çizilmiş derbeder bir yumurcak kız vardı ki ben bile bayılıyordum.) Sonra kala kalaya tokuşmuş arabaların fotoğraflarını incelerdi. Çıplak kıçlı güzellerin fotoğraflarının altına yazılanlardaki zaman, mekân ve olayların gerçekliğinden en ufak bir kuşkuya düşmezdi. Bir de kimileri baştan aşağıya gelinlikler kuşanmış, elinde buket, gözünde gözlük o bölgede-evlenen gelinlerin fotoğraflarına bayılırdı., Sineğin biri gelir göbek deliğinin oraya konar, çevreyi kolaçan eder ya da Lolita'nın nazlı, solgun meme başlarının çevresini keşfe çıkardı. Sineği yakalayıp yumruğu içinde hapsetmeye çalışır (Charlotte'un yöntemiydi bu) sonra gene gazetedeki 'Gelin Birlikte Düşünelim' sütununu okumayı sürdürürdü.
  </div>

  <div>
    'Gelin birlikte düşünelim. Çocuklar kendilerine konulan birkaç yasağa uysalar seks suçları daha azalır mıydı dersiniz? Genel tuvaletlerin yakınında oynamayın. Tanımadığınız kişilerin verdiği şekerleri almayın, arabalarına binmeyin. Zorla gö-türürlerse, arabanın plakasını bir kenara not edin.'
  </div>

  <div>
    '...şekerin markasını da tabii,' diye katkıda bulundum.
  </div>

  <div>
    Okumasını sürdürdü. Yanağı (kaçıyor) yanağıma (onunkini kovalıyor) sürtündü. Gör bak bu kadarına bile şükrediyordum sevgili okuyucum!
  </div>

  <div>
    '-Yanınızda kalem yoksa ama okuma yazma bilecek kadar büyükseniz-'.
  </div>

  <div>
    'Biz Ortaçağ denizcileri,' diye nükte yapmaya giriştim, sözde bir yerden ezbere okuyordum, 'bu şişeye yerleştirdiğimiz-,'
  </div>

  <div>
    'Eğer,' diye yineledi, 'yanınızda kalem yoksa ama ama okuma yazma bilecek kadar büyükseniz - evet, büyükseniz,' bu herif, plakanın üzerindeki numarayı yol kenarında bir yere yazmaya çalışmamızı söylüyor değil mi, seni sersem seni!'
  </div>

  <div>
    'Yaz Lolita, o minicik pençelerinle yaz!'
  </div>

  <div>
    <h2 id="sigil_toc_id_38" style="text-align:center;">3</h2>
  </div>

  <div>
    Hoyrat bir merakla girmiş yerleşmişti bile benim dünyama, koyu gölgeli, kara Humbertistan'a. Çevresine şöyle bir göz atmış, çoğu şeyi sevimsiz bulmuş, ama gülüp geçmişti. Artık ne zaman düpedüz nefrete benzer bir duyguyla dönüp, çıkıp gidecek diye bekliyordum. Okşayışlarımdan hiçbir zaman ür- permediği gibi, bütün ince düşünceliklerime karşılık olarak görüp göreceğimde tiz bir 'hey ne yaptığını sanıyorsun sen' çığlığı olurdu. En cıcığı çıkmış filmleri, en yapışkan şekerlemeleri benim ona sunabileceğim bu harikalar ülkesine yeğ tutardı. Hamburgermi Humburgermi dendiğinde, hemen birincisini ikincisine - hem de hiç şaşmayan bir kesinlikle- değişive-rirdi. Size az önce uğradığım kafeteryanın adını söylemiş miydim? Dünyada aklınıza gelmez, 'Soğuk Kraliçe'ydi. Bunun üzerin kederli bir gülümsemeyle Lolita'ma da Soğuk Prenses adım takmıştım. Bu şakadaki arzuyu anlamamıştı.
  </div>

  <div>
    Yok, sevgili okuyucu, hiç kaşlarını çatma bana, bir türlü mutlu olmadığım izlenimini yaratmaya çalıyor değilim. Okuyucum öncelikle şunu anlamalıdır ki, supericiğinin eline düşmüş, onun tutsağı olmuş büyülü yolcu, deyim yerindeyse, 'mutluluk ötesi' bir noktadadır. Çünkü dünyada bir supericiği- ni okşamakla boy ölçülebilecek mutluluk düşünülemez. Bu mutluluklar ötesi bir mutluluktur, başka bir sınıfa, başka bir duyarlık düzlemine aittir.
  </div>

  <div>
    Didişmelerimize, terbiyesizliklerine, yaptığı bütün mızmızlıklara, surat asmalara, durumun bütün bayağılığına, tehlikesine, korkunç çaresizliğine karşın, hâlâ kendi isteğimle seçtiğim, gökleri cehennem alevlerinin renginde ama gene de cennet olan bu cennetin göbeğinde oturmayı sürdürüyordum. Durumumu inceleyen becerikli psikiyatrist -eminim Dr. Humbert vakası onu o kadar heyecanlaştırmıştır ki, tavşan gibi kulaklarını dikmiş dinliyordur beni- Lolita'mı alıp bir deniz kıyısına götürmemi, orada sonunda, bir ömür boyu peşimi bırakmayan bir dürtünün giderilmesini, daha işin başında küçük Mis Lee'yle geçirdiğim ve kafayı bozduğum yarım kalmış çocukluk aşkımın, 'bilinçaltı'ndan silinip atılmasını 'yaşantılamamı' istemiyorsa ne olayım.
  </div>

  <div>
    Ne yalan söylemeli yoldaş, gerçekten de, bir deniz kıyısı aramadım değil! Ama öte yandan o serap benzeri boz renkli sulara varıncaya kadar yol arkadaşım öyle çeşitli zevkler sunmuştu ki bana, o Deniz Aşırı Krallık düşü, o Riviyera aşkmlaş-tırması (ya da her neyse) bilinçaltının dürtüsü falan olmaktan çıkmış, sadece kuramsal bir heyecanın bilinçle izlenmesi halini almıştı. Bunu bilen melekler ona göre ayarladılar her şeyi. Atlantik kıyısındaki işe yarar bir kovuğa yaptığımız ziyaret kötü hava koşulları yüzünden berbat oldu. Bulutlarla kaplı ıslak bir gökyüzü, çamurlu dalgalar, sonsuzluğa doğru uzanan ama bir yandan da oldukça kötü niyetli bir sis - Riviyera'da yaşadığım aşkın taze güzelliğinden, firuze mavisinden, gülpembesi rastgeleliğinden daha farklı ne olabilirdi? Meksika Körfezi'nin oralardaki bir iki yarı tropik plaj ise, yeterince güneşli olmalarına karşın, zehirli yaratıklarla dolup taşıyor, kasırgalarla savrulup duruyorlardı. Sonunda Pasifik denen hortlağa bakan Kaliforniya'da bir kıyının oldukça sapa gözden uzaklığına sığındım. Bulunduğumuz yerden çürümekte olan ağaçların ötesinde, plajın başka bir kesiminde ilk kez su kayağı yapan bir yığın izci kızın çığlıklarını duyabiliyorduk. Ne var ki sis ıslak bir battaniye gibiydi, kum ıslanmış çamurlanmıştı. Lo'nun tüyleri diken diken olmuş, ıslak kumlara belenmişti, hayatımda ilk olarak o anda, bir fok balığından ne kadar zevk alırsam işte Lolita'dan da ancak o kadar hoşlanacağımı farkettim. Yarayışlı bir deniz kıyısı bulmuş olsaydık bile artık çok geç kalmış olacağımızı, çünkü gerçek özgürleşme anımın çok daha önceleri gelip geçtiğini söylesem bilmem çok bilmiş okuyucularım şöyle bir kulak kabartır mı? Evet, Annabel ya da Dolores Haze ya da Lolita, o altın ve kumral renkleri içinde, o külüstür verandada, derme çatma, yalancı ama bana yetip de artacak bir çeşit deniz kıyısı dekorunda (çevrede ikinci sınıf bir gölden başka bir şey yoktu) diz çöküp, gözlerini kaldırıp bana baktığında, işte tam o anda özgürlüğüme kavuşmuştum ben.
  </div>

  <div>
    Neyse, modern psikiyatri ilkelerine bağlı değilse de onlardan etkilenen bu özel duyumları burada keselim. Sonuçta, üzerlerinde kimsecikler yokken de cansız, güneş altında kavrulurken de adam almayacak kadar kalabalık olan bu deniz kıyılarından uzaklaştım. Lolita'yı da uzaklaştırdım. Ne var ki, çaresiz bir halde Avrupanın parklarını arşınladığım günleri hatırladığımdan olacak, hâlâ açık hava etkinliklerine bayılır, dışarıda, açık havada öylesine utanç verici duyumsuzluklar yaşadığım yarayışlı oyun alanlarını kollamaktan geri durmazdım. Bu konuda da hevesim kursağımda kalacakmış meğerse. Şimdi aktaracağım düş kırıklığı, (hikâyem gitgide mutluluğuma koşut ilerleyen sürekli bir tehlike ve bıkkınlığın anlatımı olacak ne ık ki) Amerika'nın belki lirik, epik, ya da trajik olan ama hiçbir zaman cenneti andırmayan ormanlarıyla ilgili bir yorum sanılma-malı. Bu ormanlar güzel, yürekleri burkacak kadar güzeldir; benim küçük, cilalı oyuncak benzeri İsviçre'min köylerinin, yeterince dillere destan edilen Alp Dağları'mn çoktan yitirdiği ürkek, masum, pek de dikkati çekmeyen kendini bırakıverişi andıran bir kendini bırakıverişleri vardır. Eski dünyadaki o dağ yamaçlarında uzanan çayırlarda, yarayışlı, temiz pak derelerin kıyılarındaki yosunların üzerinde, üzerine adlar kazılmış meşelerin altındaki doğal oturma yerlerinde sayısız âşık kucaklaşmış, öpüşmüştür. Ama Amerika'nın ormanlarında, açık hava âşıklarının, gelmiş geçmiş günahların ve kaçamakların en eskisi olan aşk kaçamaklarından bol bol yararlanması olacak şey değildir. Zehirli bitkiler oğlanın sevgilisinin kıçını yakar, adı sanı bilinmeyen böcekler oğlanmkini ısırır. Oğlanın dizlerini orman yüzeyindeki sivri nesneler, kızmkini böcekler çizer. Çevrenizde her an ha geldi ha gelecek yılanların -ne yılanı, soyu yarı yarıya tükenmiş canavarların!- hışırtısını duymayı beklersiniz. Öte yandan üzerileri iğrenç kabuklu yırtıcı çiçeklerin yengeç kıs-kaçlı tohumlan hem oğlanın siyah çorap bağlarına, hem de kızın be kısa konçlu çoraplarına takılmaktan geri durmaz.
  </div>

  <div>
    Biraz abartıyorum. Bir öğlesi, tam ağaçlığın başladığı yerin altında, kenarı hezaren çiçekleriyle bezeli kıvnla kıvrıla akan bir dağ kaynağının orada, arabamızı bıraktığımız geçitjn üç yüz metre kadar yukarısında Lolita ve ben gözlerden ırak, romantik bir yer bulduk. Eğimli arazinin üzerine insaıi- ayağı değmemiş gibiydi. Nefes nefese son bir çam, tırmanarak çıktığı kayanın üzerinde hakettiği derin soluğu alıyordu. Bir dağ sıçanı ıslık çalıp kaçtı. Lo otursun diye yere serdiğim diz örtüsünün altında kuru çiçekler usulca çıtırdıyordu -Venüs geldi geçti!- Yukarıdaki eğimli araziyi taçlandıran sivri kayalık ve altımızda boy atan bir çalılar karmaşası bizi hem güneşten hem insanlardan koruyor gibiydi. Heyhat, çalılıkların ve birkaç metre aşağımızdaki kayaların arasından sinsi sinsi kıvrılıp gelen belli belirsiz patikayı hesaba katmamıştım. İşte ipliğimizin pazara çıkmasına en çok yaklaşmamız burada oldu, bu deney de kırda oynaşma arzularını bütün bütüne dizginlemeye yetti. İşimizi bitirmiş, tümüyle bitirmiştik, kollarımda ağlıyordu. Her açıdan oldukça gıpta edilecek bir yıl geçirmiştik, bir de şu sağanak yağışlı hıçkırıklarla noktalanıp, gittikçe sıklaşan efkâr nöbetleri olmasaydı.
  </div>

  <div>
    Gözünü bürüyen tutkunun sabırsızlığı içinde daha bir an önce bana verdiği bir sözü geri almıştı; yerde tepiniyor, hıçkıra hıçkıra ağlıyor, okşayan ellerimi çimdikli-yordu. Bense memnun mesut gülüyordum, var olduğunu ancak şu anda bilebildiğim vahşi, inanılmaz, dayanılmaz ve korkarım sonsuza dek sürecek dehşet, mutluluğumun maviliğinde küçücük karanlık bir noktadan başka bir şey değildi. Öylece uzanmış yatıyorduk ki bakışlarım, zavallı yüreğimi ağzıma getiren o korkunç irkilmelerden biriyle iki garip ve güzel çocuğun üzerime dikilmiş koyu renk gözleriyle karşılaştı. Biri küçük bir Pan, öbürüyse supericiğiydi, birbirinin eşi düz, kara saçları ve solgun gergin yanakları ikiz değilse bile kardeş olduklarını açığa vuruyordu. İki büklüm durmuşlar, ağızları açık bize bakıyorlardı. Mavi oyun elbiseleri dağ çiçeklerine karışıyordu. Örtünmek üzere çaresizce diz örtüsünü çekiştirdim. Tam o sırada birkaç adım ötedeki çalılıkların orada puanlı kumaştan bir topa benzeyen şey yuvarlanıverdi, yavaş yavaş yaklaşan kuzgun karası kâhküllü, tıknaz bir hanıma dönüştü, elindeki demete bir yabani leylâk daha ekleyiverdi, sonra da döndü omzumun üzerinden, mavi zaç taşından yontulmuş gibi duran çocuklarının arkasından bize baktı.
  </div>

  <div>
    Şu anda vicdanımı rahatsız eden bambaşka bir mesele bulunduğu için yürekli bir adam olduğumu biliyorum ama o zamanlar bunun bilincinde değildim ve nasıl o kadar soğukkanlı davrandığıma şaştığımı hatırlıyorum. Terden sırılsıklam, aklı yerinden oynamış, korkudan yaltaklanan ehli hayvanlara en zor koşullarda bile verilen o sakin mırıl mırıl emirle (ne çılgın umutlar ya da nefretlerle titrer toy hayvanın kalçaları, ne kara yıldızlar deşer, uysallaştırır gönlünü!) Lo'yu ayağa kaldırdım,ağır ağır yürüdük, sonra koşarcasına aşağıya arabanın oraya yollandık. Arabanın arkasına gıcır gıcır bir steyşın vagon park etmişti. Mavimsi siyah pırıltılı sakallı, yakışıklı, Yahudi tipli bir adam, ipek gömlekli, leylâk renkli pantalonlu pek sayın bir bay, büyük olasılıkla şişko bit-kibilimcinin kocası, ciddi ciddi bulunduğumuz geçidin yüksekliğini gösteren bir tabelanın fotoğrafım çekiyordu. Yükseklik üç bin metreden fazlaydı, soluk soluğa kalmıştım. Lastikler kumun üzerinde çatırdadı, bir iki kere boşa döndü, yola koyulduk. Lo hâlâ elbiselerini giymeye uğraşıyor, küçük kızların bırakın kullanmayı, bildiklerini bile aklımdan geçiremiyece-ğim bir dilde bana sövüyordu.
  </div>

  <div>
    Hoş olmayan bazı başka olaylar da geçti. Örneğin bir keresinde şu sinema. O zamanlar Lo sinemaya tam anlamıyla tutkundu. Lisenin ikinci sınıfında sonraları bu tutkunun yerini olsa da olur olmasa da türünden bir aldırışsızlık aidiydi. O bir yıl boyunca bilmiyorum, belki de yüz elli, iki yüz filmi oburca- sma, seçip ayırmadan silip süpürdük. Çok sık sinemaya gittiğimiz zamanlardaysa filmden önceki haber filminin (aynı haftalık haber filmi değişik sinemalarda gösterildiğinden, belki altı yedi kere arka arkaya gördüğümüz olurdu) bizi kasabadan kasabaya izlediği oldu. En sevdiği türler sırayla müzikaller, gangster filmleri ve kovboy filmleriydi. Birincisinde gerçek şarkıcılarla dansçılar ölümle gerçeğin kapı dışarı edildiği kesinlikle üzüntü - geçirmez bir varlık düzleminde gerçekdışı bir sahne hayatı yaşarlar, sonunda sahne delisi kızın beyaz saçlı, gözleri yaşlı, ölmesi olanak dışı olan babası şahane Broadway'da kızının yıldızlaşmasını alkışlardı. Gangsterlerin dünyası başka bir alemdi; kahraman gazeteciler işkence görür, telefon faturaları milyarları bulur, yetersiz bir nişancılık gösterisinin kol gezdiği haşin bir ortamda, kötü adamlar lağımlar ve ambarlar boyunca hastalık derecesinde korkusuz polislerce kovalanırdı (aynı polisleri ben çok daha az yoracaktım ileride). Tabii son olarak da abanoz gibi cilalı manzaralar, kırmızı yüzlü mavi gözlü kanunsuzlar, Kükreyen Körfez kasabasına gelen hanım hanımcık şirin öğretmenler, şaha kalkan atlar, gösterişli kavgalar, kırağı tutmuş pencereyi tuzla buz ederek içeri sokulan silahlar, akıllara durgunluk verecek bilek güreşleri, tozlu eski moda mobilyaların çatırdıyarak yerle bir olması, silah yerine kullanılan masalar, tam zamanında atılan ters taklalar, üzerine basılmasına karşın hâlâ av bıçağına uzanan eller, homurtular, yumruğun çenede tatlı bir sesle patlaması, mideye tekmeler, havada uçuşan palangalar... Herkül'ü bile hastanelik edecek korkunç bir acı sağanağından sonra sadece biraz ısınmış gözüken kahramanımızın güneşten yanmış yanağında kendisine oldukça yakışan yara izinden başka bir iz görülmez, şahane taşralı gelinini (kucaklamakla yetinirdi. Çocuklarla ve onların ılık, patlamış '.mısır kokan soluğuyla dolu küçük, havasız bir sinema salonunda girdiğimiz matineyi hatırlarım. Ay, perdedeki boynu fu-larlı şarkıcının üzerinde sarı sarı parlıyordu, parmağı gitarının telleri üzerindeydi, ayağını da bir çam kütüğüne dayamıştı. Masum bir hareketle kolumu Lo'cuğumun omuzuna dolamış çenemi şakağına yaklaştırmıştım ki arkamızda oturan iki cadı fısıl fısıl akla gelebilecek en adi şeyleri söylemeye koyuldular, bilmem duyduklarımı doğru duydum mu ama duyduğum kadarı elimi çektirmeye yetti, tabii filmin geri kalanı da gözlerimin önünde bir sisten başka bir şey değildi.
  </div>

  <div>
    Hatırlarım, başka bir keresinde de, dönüş yolculuğumuzda küçük bir kaleyi çevreleyen yolda gidiyorduk ki gene irkilerek kendime geldim. Üç dört kilometre önce Lo'ya Beardsley'de gideceği lisenin, karışık öğretim yapılmayan, modern eğitim saçmalıklarına boşveren oldukça seçkin bir okul olduğunu söylemiştim ki, Lo yalvarmayla hakaretin, ısrarla ağız kalabalığının, yırtıcı bir bayağılıkla çocukça bir çaresizliğin birbirine karışıp insanın kafasını karmakarışık eden bir mantık silsilesi izlediği o öfkeli bağırış çağırışlardan birine girişmiş, ben de kekeleyerek bir şeyler açıklamaya çalışmıştım.
  </div>

  <div>
    Deli gibi birbiri ardına sıraladığı sözlerin arasında (yok canım... seni dinleyecek kadar enayi miyim...
  </div>

  <div>
    kokuşmuş herif... bana istediğini yaptırttamazsın... seni aşağılık buluyorum... vb.) sıkışmış kalmış, önümde dümdüz uzanıp giden yolun sürekliliğinde saatte 50 km. ile kayarcasma ilerliyordum ki, iki devriye, ışıldaklarını üzerime tutup arabamı kenara çekmemi söylediler. Durup dinlenmeksizin sövüp sayan Lo'yu susturdum. Adamlar bana ve ona kötü niyetli bir merakla baktılar. Birdenbire yanağında gamzeler açtı, benim orkide benzeri erkekliğim karşısında hiçbir zaman takınmadığı gülücükler takındı. Bir anlamda Lo yasalardan benim korktuğumdan daha çok korkuyordu, öyle ya hele iyi yürekli memurlar bizi affedip de uslu uslu yola koyulduğumuzda gözkapaklarını gevşek uysal bir boyun eğme numarasıyla nasıl da kırpıştırmıştı.
  </div>

  <div>
    Bu noktada garip bir itirafta bulunacağım. Gülecekseniz belki ama yasal konumumum ne olduğunu bir türlü anlayamamıştım. Hâlâ da bilmiyorum. A, evet bir iki ayrıntı biliyordum. Örneğin Alabama yasalarınca velisi bulunduğunuz çocuğun oturduğu adres mahkeme kararı olmaksızın değiştirilemez. Minnesota -önünde saygıyla eğiliyorum- on dört yaşından küçük bir çocuğun bakımını sürekli olarak üstlenen akrabası varsa, mahkemenin işe karışamayacağını söyler. Bir soru: İnsanın soluğunu kesecek kadar tapılası, ergenlik öncesi bir bebeğin üvey babası, sadece bir aylık bir üvey baba, sinirleri harap olmuş, kısıtlı fakat imkânh geliri olan olgunluk çağında bir dul, ardında Avrupa'nın gölgelerini, boşanmayla sonuçlanmış bir evlilik ve birkaç deliler evi bırakan bir adam akraba sayılabilir mi, sayılabilir de doğrudan veli olabilir mi? Olamazsa ben kalkıp sosyal yardım müdürlüğüne gider, bir dilekçe yazar da (nasıl yazılır dilekçe?) mahkemenin atayacağı bilirkişinin benim gibi uysal, ne idüğü belirsiz biriyle, tehlikeli Dolores Haze'in arasmdakileri araştırmasına katlanabilir miyim, buna kalkışmah mıyım? Küçük ve büyük kasabaların genel kitaplıklarında suçlu suçlu başvurduğum evlilik, ırza geçme, evlat edinme üzerine yazılmış kitapların hepsi de, üstü kapalı biçimde, yaşı küçüklerin mutlak velisinin devlet olduğunu söylemekle yetiniyorlardı. Adlarım doğru hatırlıyorsam Pilven ve Zapel, evliliğin yasal sorunları üzerine yazdıkları gözdolduran kitapta kucaklarında annesiz kalmış küçük kızlar bulunan üvey babalar konusunda hiçbir şey söylemiyorlardı. Masum bir yaşlı kızm kütüphanenin tozlu derinliklerinden binbir zahmetle bulup çıkardığı, en iyi dostum olan 1936 tarihli Chicago basımı bir sosyal yardımlaşma elkitabı şöyle diyordu: 'Yaşı küçük olan her çocuğun velisi olması gerekmez; mahkeme bu konuda tarafsızdır, ancak çocuğun durumu ciddi olarak tehlikeye girerse duruma el koyar.' Anladığım kadarıyla ancak ciddi olarak, kendi isteğiyle resmi makamlara başvuran kimseler veli tayin edilebiliyorlardı. Ama mahkemeye çıkıp başvurularının dinlenmesi ve melekler katma yükselmeleri aylar alıyordu. Bu arada cinlere perilere karışmış güzel çocuk kendi haline bırakılıyordu. İşte Dolores Haze'in durumu da buydu. Sonra duruşma; yargıç makamından birkaç soru, dava vekilinin insanın içine su serpen cevapları, bir gülümseme, bir baş işareti, dışarıda hafif bir yağmur çiseler, veli tayin edilmiştir. Ama gene de cesaret edemiyordum. Mahkemelerden uzak dur, sıçan gibi gir deliğine saklan. Sadece parasal sorunlar sözko-nusu olduğunda başvurulur mahkemeye. Hırslı iki veli, malına mülküne el konulmuş bir yetim, daha da hırslı üçüncü bir kişi. Ama işte her şey yolundaydı, mal sayımı yapılmış, annesinin küçük mülküne el bile sürülmemişti. Dolores Haze'in büyümesi bekleniyordu. En iyisi velilik başvurusundan kaçınmaktı. Peki ya gereğinden fazla sessiz kalırsam herhangi bir yardımlaşma derneği işe karışmaz mıydı? 'Az çok' avukat olan dostumuz Farlow, bana tutarlı bir iki öğüt verebilmeliydi, ama Jean'm kanseriyle o kadar başı derttey-* di ki bana söz verdiğinden, yani ben yavaş yavaş Charlotte'un ölümünün getirdiği sarsıntıdan kendimi kurtarmaya çalışırken onun iki üç parçalık mülkünü denetlemekten fazlasını yapamazdı. Onu Dolores'in 'gerçek babası' olduğum düşünücesiyle öylesine koşullamıştım ki, pek kuşkulanacak durumda değildi. Okuyucumun buraya kadar anlattıklarımdan da anlamış olacağı gibi, oldukça kötü bir iş adamıyım; gene de ne bilgisizlik, ne üşengeçlik beni başka yerlerde yasal çözümler aramaktan alıkoymamalıydı. Beni bundan alıkoyan, herhangi bir biçimde kaderin işine karışır, o akıl almaz armağanını akıl düzeyine çıkarmaya çalışırsam bu armağanın o Doğu masalında sözü geçen dağın üzerindeki saray gibi kayboluvereceği korkusuydu; hani o saraya sahip olmak isteyenler uzaktan bakarlarmış da sarayın temeliyle kara kayalar arasından günbatımının nasıl olup da göründüğünü sordular mı saray gözden kayboluverirmiş ya...
  </div>

  <div>
    Sonunda Beardsley'de, (Beardsley Kız Kolejinin kampüsün-de) henüz gözden geçirme fırsatı bulamadığım birçok başvuru kitabının, bu arada Woerner'in 'Amerikan Evlilik Yasaları Üzerine' ya da Birleşik Devletler Çocuk Bürosu yayınlarından bazılarının da elimin altında bulunacağı kanısına vardım. Lo'nun içinde bulunduğu bu yozlaş tırıcı tembellikten kurtulması, bir şeyler yapması gerektiğine de inandım. O kadar değişik şeyler yapmaya kandırabilirdim ki onu, yaptırabileceklerimin listesini meslekten bir eğitimci görse şaşar kalırdı. Ne kadar yalvar- 200 dim, ne kadar bağırıp çağırdımsa da Lo'yu resimli roman dedikleri şeylerle Amerikalı kadınlar için yayımlanan dergilerdeki öykülerden başkasını okumaya razı edemedim. Bir parçacık daha nitelikli olan her çeşit edebi örnek ona okulu hatırlattığından genelde 'Limberlost'lu Kız', 'Binbir Gece Masalları', ya da 'Küçük Kadınlar' gibi örnekleri okuyup zevk almaya istekli görünüyor ama 'tatü'ini böyle 'ağır' kitapları okuyarak harcamak istemediğinden kesinlikle emin olduğunu söylüyordu.
  </div>

  <div>
    Şimdi düşünüyorum da yeniden doğuya dönmek, onu Be-ardsley'deki özel okula yollamak büyük bir yanılgıydı. Bunun yerine, daha gezinmenin suyu çıkmamışken, gezine gezine Meksika sınırını geçmeli, bir iki yıl daha tropik bir mutluluğu tattıktan sonra küçük Güney Amerikalı dilberimle evlenmem gerçekleşinceye kadar beklemeliydim. Çünkü açık söyleyeyim, sinir uçlarımın lenf bezlerimin salgısına göre değişen ölçüde, gün boyu bir delilik noktasından ötekine yol alabiliyordum.
  </div>

  <div>
    1950'lerin başında supericiği olma özelliğini kaybetmiş oldukça sorunlu bir ergen'den nasıl kurtulacağımdan tutun da birazcık sabırla ve şansımın da yaver gitmesi koşuluyla Lolita'ma sonuçta şahane damarlarında benim kanım dolaşan bir ikinci Lolita doğurtabileceğime kadar... Lolita İki 1960 başlarında sekiz ya da dokuz yaşma gelmiş olur, ben de hâlâ olgunluk çağımda olurdum. Zihnimin ya da zihin yerine taşıdığım o korkunç şeyin dürbününden baktığımda, zamanın uzaklığı içinde bir ihtiyar delikanlının -yoksa ihtiyar bir rezil mi demeliyim?-garip, gülünç, sevecen bir Dr. Humbert'm olağanüstü güzellikteki Lolita Üç üzerinde ağzının suyu akarak büyükbabalık sanatının inceliklerini çeşitlediğini de görebiliyordum.
  </div>

  <div>
    O çılgın yolculuk günlerimizde ise Lolita Bir'in babası olarak korkunç bir başarısızlık örneği oluşturduğumdan kuşkum yoktu. Elimden geleni yapıyordum; adı İncil'den bir deyişi andıran ama İncil'le hiçbir benzerlik taşımayan 'Kendi Kızını Tanı' adlı kitabı bir daha, bir daha okumuştum. Bu kitabı Lo'ya on üçüncü yaşgünü için, 'cici', ticari desenlerle süslü 'Küçük Denizkızı' kitabını aldığım dükkânda bulmuştum. Fakat en iyi anlarımızda bile, örneğin yağmurlu bir günde oturup kitap okuduğumuzda (Lo'nun bakışları pencereden kolundaki saate, oradan yine pencereye kayar dururdu), kalabalık bir lokantada tıkabasa yemek yediğimizde, çocukça iskambil oyunları oynadığımızda, alışverişe çıktığımızda, ya da öteki sürücüler ve çocuklarıyla birlikte trafik kazasında tuzla buz olmuş, üstü kan lekeli arabaya, yakınındaki çukurda duran genç kadın ayakkabısına baktığımızda (arabaya binip uzaklaşırken Lo: Dükkândaki salağa anlatmaya çalıştığım ayakkabı tıpkı böyleydi'), işte bütün bu gelişigüzel anlarda bile ben baba olarak ne kadar az inandırıcıysam o da kızım olarak inandırıcı olmaktan o kadar uzaktı.
  </div>

  <div>
    Taklit yeteneğimizin başarısızlığında suçlu gezinmelerimizin de payı var mıydı acaba? Yerleşik bir ev, okullu kızların günlük düzeni, olumlu bir değişiklik yaratır mıydı dersiniz? Beardsley'i seçerken, sadece oldukça akıllı uslu bir kız lisesi bulunmasından değil, sırf kadınları kabul eden bir üniversitesi olmasından da etkilenmiştim. Ah, şu bir yere yerleşme, kendimi şu ya da bu biçimde kendi ekoseme ters düşmeyen bir desene uydurma tutkum yok mu; işte bu yüzden hemen aklıma Beardsley Üniversitesi'nin Fransızca Bölümünde görevli biri gelmişti, yazdığım kitabı derslerinde kullanma inceliğini gösteriyordu, bir konuşma yapmam için girişimde bile bulunmuştu. Konuşma falan yapmaya hiç niyetim yoktu.
  </div>

  <div>
    Elinizdeki itiraflar boyunca önceden de yer yer belirttiğim gibi ortalama üniversiteli kızların iri yarı, sarkık kalçalı, kalın baldırlı, iğrenç tenli bedenlerinden daha fazla nefret ettiğim bir şey olamazdı. (Belki de bu bedenleri, benim supericik-lerimin içlerine diri diri gömüldükleri kaba saba kadın etinden tabutlar olarak gördüğümdendi bu).Ama etiket, özgeçmiş, göstermelik bir kimlik istiyordum; biraz sonra göreceğiniz üzere, eski dostum Gaston Grodin'in yanında oldukça güven içinde olmam için bir neden, hem de maskara mı maskara bir neden bulunmaktaydı.
  </div>

  <div>
    Bir de para sorunu vardı. Gelirim, bu zevk, eğlence gezisinin yükünü taşıyamaz hale gelmişti. Doğrusu, daha ucuz motelleri yeğliyordum; ama zaman zaman cafcaflı, ekstra lüks bir otele ya da gösterişli bir çiftlik evi bozuntusuna uğrayacağımız tutuyor, bu da bütçemizde büyük gedikler açıyordu. Dahası, gezip görmeye ya da Lo'nun elbiselerine akıl almaz paralar harcıyorduk. Haze marka külüstür deseniz, sadık ve tosun bir araba olmasına karşın küçüklü büyüklü onarımlar gerektiriyordu. Yetkililerin ifademi yazmam için büyük bir incelik göstererek bana bıraktıkları belgelerin arasından çıkan karayolları haritalarından birinin üzerindeki bir iki karalama, bu konuda fikir vermeye yarayacaktır sanırım. Su gibi para harcadığımız 1947 Ağustosunda başlayıp 1948 Ağustosunda sona eren, o beklenmedik dönemde geceleme ve yiyeceğe 5.500 dolar, benzin yağ ve araba onarımlarına 1234 dolar, beklenmedik masraflara da bir o kadar harcamışız, öyle ki toplam 200 gün tutan konaklamalar dışında sabahtan akşama hareket halinde bulunduğumuz 150 gün içinde (45.000 kilometre kadar yol yapmışız), bu fukara emekli 8:000 dolar para harcamış - yuvarlak hesap 10.000 diyelim, çünkü oldukça hesapsız olduğumdan birçok ufak tefek masrafı gözden uzak tutmuş olabilirim.
  </div>

  <div>
    İşte böylece doğuya doğru yola koyulduk. Ben tutkumun doyurulmasından güç almak yerine perişan olmuştum, onun yüzünden ise sağlık fışkırıyordu. Kalçaları hâlâ bir oğlamnki-ler kadar dardı, boyu iki üç santim uzamış, dört kilo almıştı. Her yere gitmiştik ama gerçekte hiçbir şey görmüş sayılmazdık. Bugüp bazen düşünüyorum da, o upuzun yolculuk, o.güzel, o dost, o hülyalı, o koskoca ülkeyi kıvrık kıvrık ilerleyen bir sümüklüböcek iziyle kaplamaktan başka ne işe yaradı... Geriye dönüp baktığımda görüyorum ki o ülke ikimiz için sadece kenarı kıvrılmış haritalardan, lime lime olmuş karayolları rehberlerinden, eski otomobil lastiklerinden, geceleri -her gece ama her gece- uykuya dalar gibi yaptığı an onun boğulduğu hıçkırıklardan başka bir anlam taşımamış.
  </div>

  <div>
    <h2 id="sigil_toc_id_39" style="text-align:center;">4</h2>
  </div>

  <div>
    Işık ve gölge süslemelerinin içinden geçip ve Thayer Sokağı 14 numaraya vardığımızda, ağırbaşlı küçük bir oğlan çocuğu evi bizim adımıza kiralayan Gaston'un notu ve anahtarlarla karşıladı bizi. Lo'cuğum yeni çevresine şöyle bir göz bile atmadan sezgileriyle bulduğu radyonun yanma gitti, hiç bakmadan düğmesini açtı. Kucağında bir deste eski magazinle aynı kör, fakat kesin yordamla, eliyle bir etajerin gövdesini yoklayarak bulduğu oturma odasındaki divanın üzerine çöktü.
  </div>

  <div>
    Lolita'mı bir yerlere kapatayım da, nerede olursa olsun oturmaya razıyım. Yine de, mıymıntı Gaston'la sürdürdüğüm yazışma boyunca, belli belirsiz, sarmaşıklı bir tuğla evin hayalini kurup durmuşum, galiba. Gerçekte ev, sadece 6500 kilometre ötede bulunan Haze'lerin eviyle hüzünlü bir benzerlik taşıyordu. Aynı donuk boz renkli gövde, aynı çinko döşeli çatı, aynı donuk yeşil tenteler... Odalar ise çok daha gösterişli döşenmiş olmalarına karşın gene aynı düzen içindeydiler. Yine de benim çalışma odam öbürlerine oranla daha büyüktü, duvarlar yerden tavana kadar yükselen, kimya üzerine yazılmış iki bin dolayında kitapla kaplıydı. Ev sahibim (o aralar uzun süreli bir tatile çıkmıştı) Beardsley Üniversitesi'nde kimya öğretmenliği yapıyordu.
  </div>

  <div>
    Öğrencilerine öğle yemeğinin yanı sıra son derece gösterişli bir beden eğitimi salonu da sunabilen pahalı bir gündüzlü kız okulu olan Beardsley Lisesi'nin, o genç bedenleri biçimlendirirken, kafalarıyla da biraz olsun ilgilenebileceğini umuyordum. Amerikan gelenek ve görenekleri konusundaki yargılarında çok ender olarak haklı olan Gaston Grodin, okuldan söz ederken beni uyarmış, bu tip yakıştırmalardan hoşlanan yabancıların üslubuyla, okulun 'kızlara iyi konuşmaktan çok, iyi kokmanın öğretildiği' bir yer olduğu konusundaki kuşkularını belirtmişti. Bu ikincisini bile doğru dürüst başardıklarını sanmıyorum.
  </div>

  <div>
    Pratt başöğretmenle ilk görüşmemizde, kadın yavrumun 'güzel mavi gözlerini' (mavi!? Lolita!?) beğendiğini, 'o Fransız dâhi'yle olan (Gaston!? dâhi!?) dostluğumu onayladığını belirtmiş, Dolly'i, Bayan Cormorant adlı bir kadının ellerine teslim ettikten sonra derin düşüncelere dalmışçasma alnını kırıştırarak şunları söylemişti:
  </div>

  <div>
    'Öğrencilerimizin birer kitap kurdu olması, zaten hiç kimsenin doğru dürüst bilmediği Avrupa'nın başkentlerinin adlarını bir bir sayıp dökmeleri, ya da unutulmuş savaşların tarihlerini ezberlemeleri bizi pek ilgilendirmiyor Bay Humbird. Bizim için önemli olan çocuğun topluluk içinde yaşamaya uyum göstermesidir. İşte bunun içindir ki öncelikle şu Dört Büyüklerin, Tiyatro'nun, Dans'm, Tartışma'nın ve Karşı Cinsle Arkadaşlığın önemini vurguluyoruz. Önümüzde bazı gerçekler var. Cici kızımız Dolly pek yakında kendisi için oğlanlarla çıkmanın, dolaşmanın, buluşmada giyilecek kıyafetlerin,, buluşma tarihlerinin not edildiği küçük defterlerin, buluşma adabı gibi konuların diyelim sizin iş, iş ilişkileri, işte başarı gibi konulara verdiğiniz, ya da diyelim benim kızlarımın mutluluğuna verdiğim önem (burada sırıttı) ölçüsünde öncelik kazanacağı bir yaş grubunun üyesi olacak. İster beğenelim ister beğenmeyelim, Dorothy Humbird, sosisli sandviç satan büfeler, kafeteryalar, koka kolalar, sinema filmleri, danslar, plajlarda battaniyeli partiler ya da kızların bir araya gelerek saçlarını kıvırdıkları toplantılarla dolu bir toplumsal sistem içinde bulunmaktadır artık. Tabii, Beardsley Lisesi olarak bu etkinliklerin birçoğunu onaylamayız, bir kısmını da daha yapıcı bir biçimde yönlendirmeye çalışırız. Ne var ki düne sırtımızı çeviriyor bugüne bakıyoruz. Özetle, öğretim yöntemleri belirleme konusunda ödev yazdırmaktan çok iletişim kurmaya inanıyoruz. Demek istiyorum ki, Shakespeare ve öteki yazarlara sonsuz saygımız olmasına karşın, kızlarımızın eski, hurda kitaplara gömülmekten çok çevrelerindeki dünya ile iletişim kurmalarını amaçlıyoruz. Bazı şeyleri hâlâ elyordamıyla arama aşamasındayız belki, ama akıllıca sürdürüyoruz bunu; habis tümörü araştıran bir kadın sağlığı uzmanı gibi. Organizma ve organizasyon açısından düşünüyoruz. Yıllar boyu genç kızlara sunulan birçok yersiz konuyu safdışı ettik. Geçmişte bu konular, genç kızların bilgi ve becerilerine yer bırakmıyor, yaşamlarını -ve hatta siniklerin ekleyebileceği gibi kocalarının yaşamlarını- düzene sokmakta kendilerine gerekecek tutumları geliştirmeye olanak tanımıyordu. Mr. Humberson, sorunu şöyle koymakta yarar var; gökteki yıldızların nerede durduğu önemli olabilir, ama bozdolabının mutfaktaki yeri, yeni yeni serpilip gelişmekte olan evladım için çok daha önemlidir. Çocuğunuzun okuldan edinmesini istediğiniz tek şeyin, sağlam bir öğrenim olduğunu söylüyorsunuz. Ama öğrenim derken neyi kastediyorsunuz? Eskiden genellikle dil düzeyinde bir fenomendi öğrenim; hani, çocuğa iyi bir ansiklopediyi ezbere öğretirdiniz; çocuk gittiği okulun kendisine sunabileceği kadarını ya da daha fazlasını almış olurdu. Dr.Hummer, farkında mısınız bilmem, çağımızda ergenlik öncesi bir çocuğa gerekli olan, Ortaçağa ait verilerden çok, hafta sonunda çıkacağı oğlana ilişkin veriler olmaktadır (sırıtma) - bu size aktardığım, geçenlerde Beardsley Üni- versitesi'nin psikoanalistlerinden birinden duyduğum bir nüktedir. Sadece düşünceler dünyasında değil, eylemler dünyasında da yaşıyoruz. Ardındaki yaşantı olmadan sözcükler anlamsızdır. Sorarım size, Dorothy Hummerson, Eski Yunan'ı ya da haremleri cariyeleriyle Doğu'yu bilip de ne yapsın?'
  </div>

  <div>
    Bu programı oldukça itici bulmuştum, ama daha sonraları okulla ilişkisi bulunan aklı başında iki hanımla konuştuğumda, kızların oldukça sağlam bir okuma programı izlediklerini, bu 'iletişim' safsatasının eski moda Beardsley Lisesi'ne ticari çekicilik kazandırmak için uydurulmuş bir numara olduğunu, okulun gerçekte tutucu mu tutucu olduğunu öğrendim.
  </div>

  <div>
    Beni özellikle bu okula çeken oldukça önemli bir neden daha var ki, okuyucularıma garip görünebilir, ama ne yapayım, ben böyleyim işte... Sokağımızın karşı tarafında, tam bizim eve bakan yerde, üzerini otlar bürümüş arsadan, bir iki renkli çalılık, bir tuğla yığını, tahta parçaları, sonbahara özgü et pembesi ve krom rengi o köpük köpük yol kenarı çiçeklerinin orada oturduğumuz Thayer Sokağı'na koşut okul yolunun ışıl ışıl bir bölümünü ve tam bunun arkasına düşen yerde de okulun oyun alanını görmek mümkündü. Getirdiği psikolojik iç rahatlığı bir yana genelde bu dış mekân düzenlemesi kendi günümü' Dolly'ninkine bitiştirmek fırsatını da veriyordu bana. Çalışma odamın penceresinden güçlü dürbünlerin de yardımıyla baktığımda, orana vurulursa kız öğrencilerin arasında sayılarının oldukça kabarık olduğunu kestirebileceğiniz supericiklerinin teneffüs zamanı Dolly'nin çevresini alıp oynaştık- 206 larmı seyretmenin sağlayacağı zevkleri hemen o an sezdim. Ne yazık ki daha okulun ilk günü işçiler gelip, açıklığı tahta perdeyle örttüler, aradan çok geçmeden de hardal rengi ahşap bir yapı kötücül bir biçimde tahta perdenin ardında yükseldi, o büyülü manzaramı tümüyle örttü. Her şeyi berbat etmeye yetecek kadar gereci üst üste yığdıktan sonra da o saçma sapan yapı işçileri işlerini yarım bıraktılar, bir daha da görünmediler.
  </div>

  <div>
    <h2 id="sigil_toc_id_40" style="text-align:center;">5</h2>
  </div>

  <div>
    Adı Thayer Sokağı olan bir sokakta, uyuşuk bir üniversite kentçiğinin yeşilli bejli, altın renkli yerleşim bölgesinde mutlaka 'iyi sabahlar!' diye bağıran bir iki kişiyle karşılaşırsınız. Böy-leleriyle ilişkilerimde ölçüyü tutturduğum için hep kendimi kutlamışımdır; hiçbir zaman kaba olmamış, ama araya belli bir uzaklık koymuşumdur. İşadamı ya da üniversite hocası ya da her ikisi birden olan batı yönündeki kapı komşum zaman zaman kimi son turfanda bahçe çiçeklerini tıraşlar, arabasını sular ya da daha ileriki tarihlerde garajına giden yolun buzlarını sulandırırken (bütün bu fiiller yanlış olabilir, hiç umurumda değil) arada bir benimle konuşmaya çalışırdı. Ne var ki sıradan onayları ya da ancak arayı doldurmaya yetecek soru sözcüklerini andıracak kadar konuşmaya benzeyen kısa homurtularım, canciğer olmaya yönelik bir gelişmeyi hep engellemişti. Karşıdaki çöplüğe dönmüş arsanın iki yanındaki evlerden birinde kimse oturmuyordu. Ötekindeyse İngilizce profesörü iki kadın, tvid elbiseler içindeki kısa saçlı Miss Lester ile solgun dişi-hğiyle seçkinleşen Miss Fabian otururlardı. Her ikisinin de kaldırımda ayaküstü sürdürdükleri sohbetin tek konusu (Allah inceliklerinden razı olsun) kızımın bir çiçek kadar güzel, Mösyö Grodin'inse ne masum, ne şirin olduğundan öteye gitmezdi. Doğu yönündeki kapı komşumsa içlerinde en tehlikelisiydi; merhum erkek kardeşi üniversitenin yapılar ve yerleşme alanları denetmeni olan, her şeye burnunu sokmaktan geri durmayan tipik bir karıydı bu. Hatırlarım, ben oturma odamın penceresinde durmuş, her yanımı ateşler basarak sevgilimin okuldan dönmesini beklerken o Dolly'nin yolunu keserdi. İğrenç kızkurusu, pis merakını tatlı bir iyi niyet maskesi altında gizlemeye çalışarak sıska şemsiyesine dayanırdı (kırağı daha yeni dinmiş, soğuk bir güneş yüzünü göstermeye başlamış olurdu); soğuk havaya aldırmadan kahverengi paltosunun önünü açmış olan Dolly ise kitaplarını göbeğine bastırır, hantal botlarının yukarısından pembe dizleri gözükerek, kalkık burunlu yüzüne konup kalkan, ürkek, bön bir gülümsemeyle -o yüz, belki de kış güneşinin etkisiyle Alman köylü kızlarının o yerel, pek saf yüz ifadesini alırdı birden- orada öylece durur, doğudaki kapı komşum olan kadının sorularını cevaplamaya çalışırdı. 'Peki annen nerede şekerim?' Peki babacığının mesleği nedir?' Önceden nerede oturuyordunuz?' Başka bir keresinde de iğrenç yaratık bana bir hoşgeldiniz kişnemesi yolladıydı da duymazlıktan gelmiştim. Birkaç gün sonra mavi kenarlı mektup zarfına sokulmuş bir not yollamıştı. Biraz zehir biraz bal tadında bir mektuptu bu, Dolly acaba bir pazar ona gelir de, bir koltuğa kıvrılıp 'radyoyu geç saatlere kadar bangır bangır bağırtacak yerde anneciğimin bana çocukken armağan ettiği kitaplara bir göz atmak' ister miydi acaba? Önceki kiracılardan elektrikli süpürge ile birlikte devraldığım yarı hizmetçi yarı ahçı Mrs. Hooligan'ı da kollamak zorundaydım. Dolly öğle yemeğini okulda yediği için o yönden kaygılanmıyordum, sabahları Dolly'e oldukça doyurucu bir kahvaltı yedirip, Mrs. Hooligan'ın evden ayrılmadan önce hazırlayıp bıraktığı yemeği ısıtmakta da zorluk çekmiyordum. Tanrı'ya şükür bu iyi, zararsız kadıncağızın gözleri pek iyi seçmediğinden, ayrıntıları farkedemezdi, ben de yatak düzeltmekte uzmanlaşmıştım artık. Ama hâlâ kafamda, bir yerlerde ölümcül bir lekenin gözden kaçtığı ya da Lo'yla Hooligan'ın birlikte evde bulundukları ender zamanlardan birinde, tatlı bir mutfak sohbeti sırasında Lo'nun kadıncağızın anaç sevecenliğine gereğinden fazla sokulacağı yolunda bir kuşku vardı. Sık sık bütün ışıkları yanan camdan bir evde yaşadığımız duygusuna kapılıyor, her an ince dudaklı, kırış kınş suratlı birinin perdeleri teklifsizce örtülmemiş pencereden gözlerini dikip en kaşarlanmış röntgencilerin bile seyretmek için küçük bir servet ödeyeceği şeyleri olduğu gibi göreceğini düşünüyordum.
  </div>

  <div>
    <h2 id="sigil_toc_id_41" style="text-align:center;">6</h2>
  </div>

  <div>
    Gelelim Gaston Grodin'e. Dostluğundan hoşlanmamın -ya da dostluğuna katlanmamın- tek nedeni, saygın kişiliğinin hayatımdaki gize kayıtsız şartsız bir güvenlik kılıfı sağlamasıydı. Bir şey bildiğinden değil; ona açılmam için özel bir neden olmadığı gibi, kuşkulanıp da açık açık sormayacak benden de açık açık karşılığını alamayacak kadar kendine dönük, soyut bir adamdı; Beardsley'lilere benden övgüyle söz ediyordu, benim müjdecimdi. Özel zevklerimi, Lolita'nın hayatımdaki yerini anlasa bile o, bunu sahte kibarlıktan yoksun olduğu kadar kaba dokundurmalardan da arınmış olan davranışlarımdaki sadeliğe yorardı. Çünkü renksiz ruhsuz zekâsı ve bulanık belleğine karşın eminim kendisi hakkında Beardsley'li hemşerile-rinin bildiğinden çok daha fazlasını bildiğimi farketmişti. Sarkık bedenli, kansız suratlı, içine kapanık bir bekârdı; bedeni yükselir yükselir, bir çift dar, pek de aynı düzeyde olmayan omza erişir, sonra da bir yanında düz siyah saç, öbür yanın-daysa pek bir şey olmayan armut biçimi bir kafada son bulurdu. Ne var ki bedeninin alt kısmı son derece iriydi; öyle ki dillere destan kalınlıktaki iki bacağının üzerinde fillere özgü garip bir salımmla yol alırdı. Hep siyahlar giyerdi, boyunbağı bile siyahtı. Pek seyrek yıkanırdı.İngilizcesi deseniz içler açışıydı. Gene de herkes onun nasıl da sevimli bir garabet olduğunu söylemekten geri durmazdı. Komşuları onu elüstünde tutardı; çevremizdeki bütün küçük oğlanları adıyla tanır (birkaç ev aşağımda oturuyordu), bazılarına evinin önündeki kaldırımı temizletir, arka bahçedeki kuru yaprakları yaktırır, odunluktan odun getirtir, evde ufak tefek işler gördürür, sonra da duvarlarının ardında sıcak su boruları gizlenen, üzerleri kilimler, konik hançerler ve tabancalarla donanmış zemin katındaki Doğu üslûbu odasının gizliliğinde, onları içinde gerçek likör bulunan pahalı çikolatalarla beslerdi. Yukarıda, resim işliği vardı; elinden biraz resim de gelirdi ihtiyar düzenbazın! İşliğin eğimli duvarını (işlik dediği de tavan arasından başka bir şey değildi!) düşüncelere dalmış Andre Gide'in, Çaykovski'nin, Norman Douglas'm, tanınmış başka iki İngiliz yazarının, Ni-jinsky'nin (kalçaları meydanda, önünde incir yaprakları), Harold D.Doublename'in (Orta Batı Üniversitelerinden birindeki hülyah bakışlı bir solcu profesör) ve Marcel Proust'un koca koca fotoğraflarıyla donatmıştı. Bütün bu zavallılar, sanki o eğimli yerlerden her an tepenize düşecekmiş gibi dururlardı. Ayrıca çevredeki bütün kız ve oğlan çocukların resimleriyle dolu bir albümü de vardı ki, ben sayfalarını karıştırıp da, rastagele bir şeyler söylediğim zaman, Gaston, köfte dudaklarını büzer, şuh bir somurtmayla: 'Evet, hepsi de pek terbiyelidir,' diye mırıldanırdı. Kahverengi gözleri çevredeki duygasal ya da artistik değeri olan ıvır zıvırm, kendi bayağı tuvallerinin üzerinde dolaşır (bildiğimiz koca koca gözler, dilimlenmiş gitarlar, mavi meme uçları, o zamanlar pek moda olan geometrik desenler), eliyle boyalı tahta bir kaşığı ya da damarlı mermerden vazoyu göstererek, 'Şu armutlardan alınız rica ederim. Karşıdaki yaşlı hanım benim yiyebileceğimden fazlasını getiriyor,' ya da 'Mrs. Lore gene yıldız çiçekleri getirmiş, bu güzel çiçeklerden de öylesine nefret ederim ki,' derdi. (Süzgün, üzgün, hep o eski dünya çokbilmişliği...) Haftada iki üç kere oynadığımız satranç oyunları için neden onun evini değil de benim evimi yeğlediğimi açıklamaya gerek yok. Tombul elleri kucağinda, yıkılmış eski püskü bir Tanrı heykeli gibi oturur, satranç tahtasına bir cesetmişçesine gözlerini diker bakardı. Hırıltılı seslerle soluyarak on dakika kadar düşündükten sonra hamlesini yapar, kaybederdi. Ya da adamcağız daha da uzun bir süre düşünüp durduktan sonra 'şah!' diye bağırıverir, sesindeki gargaraya benzer ihtiyar köpek havlaması çenelerini löpür löpür oynatırdı. Sonra da asıl kendi şahmın tehlikede olduğunu söylediğimde yuvarlacık kaşlarını havaya kaldırır, derin derin iç geçirirdi. 210 Bazan ikimiz buz gibi soğuk çalışma odasında otururken Lo'nun çıplak ayaklarıyla aşağıdaki oturma odasında dans figürleri çalıştığını duyardım. Ama Gaston'un dış dünyaya açılan duyulan pek keyifli bir biçimde sağır olduğundan o bu çıplak ritmlerin farkına bile varmazdı. Ve - bir, ve iki, ve - bir, ve iki, ve - bir, ve iki... Ağırlığını, dimdik tuttuğu sağ bacağına verir, ancak sıçramaya, -sıçradığında da bacaklarını iyice açardı- bir bacağını kırıp, ötekini ileriye uzatmaya başladığında, havaya zıplayıp, parmak uçlarında yere düştüğünde, işte ancak ondan sonra bezgin, rüküş, ekşi suratlı oyun arkadaşım (sanki uzaklardan gelen bazı gümbürtüleri vezir'inin giriştiği amansız saldırıyla karıştırıyormuşçasına) kafasını ya da yanağını oğuştururdu.
  </div>

  <div>
    Bazen de biz satranç tahtasının başında düşüncelere dalmışken, Lola sallana sallana içeri girer, Gaston'un her defasında fil gözleri hâlâ piyonlarını kollayarak pek kibarca onun ellerini sıkmak üzere ayağa kalkışı, gevşek parmaklarını bıraktıktan sonra da yüzüme bir kere bile bakmadan koltuğuna gömülüşü, kendisi için kurduğum tuzağa tepetaklak düşüvermesi görülecek şey olurdu. On beş gün kadar görüşmemiştik de, yılbaşına yakın bir gün 'kızlarınız nasıllar, iyidirler inşallah?' diye sor- duydu. Anlaşılan her defasında yere inik, süzgün gözleriyle ancak dizlerinden aşağısını görebildiğinden, benim bir tanecik Lolitam'ı bu diz altı kategorilerinin sayısı oranında çoğaltmıştı (blucin, etek, skoç etek, vb.) Zavallı adamcağızdan bu kadar söz etmek yeter de artar bile (yazık, bir yıl sonra bir Avrupa yolculuğu sırasında, hem de Napolide, sevimsiz bir olaya karıştı, bir daha da geri dönme-diydi). Beardsley'de sürdürdüğü hayat garip bir biçimde bu davayla ilgili olmasa ondan söz etmeyi bile düşünmezdim, ama savunmam için gerekli bana. Son derece yeteneksiz bir adam, orta halli bir öğretmen, suratsız, sevimsiz şişko, yaşlı bir kukumav kuşu, değersiz bir bilimadamı, ayrıca Amerikan yaşama tarzını küçük gören, İngilizce bilmesinden övünç payı çıkaran bir adam düşünün; geliyor, o tutucu New England'da büyüklerin sevgi gösterileri, küçüklerin okşayışları ile gününü gün ediyor, herkesle alay ediyor - bir de bana bakın!
  </div>

  <div>
    <h2 id="sigil_toc_id_42" style="text-align:center;">7</h2>
  </div>

  <div>
    Şimdi, Lolita'mm ahlâk açısından gösterdiği kesin düşüşü kâğıda geçirmek gibi sevimsiz bir görev var önümde. Gerçi kendisi bende uyandırdığı alevli arzulara pek katkıda bulunmamıştı, ama arsızca çıkarcı da olmamıştı. Ne yazık ki savunmasızdım, düşüncesizdim, mektepli süperi çiğim ise avcuna almıştı beni. Ben insanlıktan çıktıkça, tutku, sevecenlik, işkence artmış durmuştu; o da bunları fırsat bilmişti.
  </div>

  <div>
    Temel yükümlülüklerini yerine getirmesi koşuluyla verdiğim haftalık, Beardsley'de oturmaya başladığımız ilk günlerde yirmi bir sentti, son zamanlara doğru ise bir dolar beş sente kadar yükselmişti. Benden sürekli olarak türlü türlü küçük armağanlar aldığı, istediği şekerlemeyi ya da ayışığında film seyretme zevkini kolaylıkla kopardığı düşünülürse, eli açıklıktan da öteydi bu. Evet, zaman zaman o çocukça eğlence nesnelerinden birini çok canı çektiğinde tatlı tatlı ek bir öpücük ya da bir dizi karışık okşama istediğim olurdu, ama o da kolay kolay başedilebilecek gibi değildi. Günlük nafakası olan üç peniyi -ya da üç meteliği- öylesine isteksizcesine bir çıkarışı vardı ki... Hele bir de beni onlarsız yaşamaya bir iki günden fazla dayanamıyacağırn, hayatımı altüst eden, garip cennetten çıkma birtakım iksirlerden yoksun etmeyi kafasına koydu mu -işin içine aşkın miskinliği girdi mi bunları zorla da alamazdım- nasıl da acımasızca pazarlığa otururdu. O yumuşacık dudaklarının büyüsünü, becerisini de çok iyi bildiğinden, fazladan bir kucaklaşmanın bedelini hem de tek bir okul yılı boyunca üç, hattat dört papele yükselttiği zamanlar olmuştu. Ah sevgili okuyucum, zevk işkencesinin tam ortasında aklım şaşıp da hazine kusmaya başlayan bir makine gibi gümbür gümbür, şangır şangır metelikler, kuruşlar, koca koca nefis gümüş dolarlar çıkarışımı gözünün önüne getirip de gülme sakın! Sara nöbeti tutmuşcasına girişilen o aceleci okşamaların bir köşeceğinde o gene küçük avucunu yumruk yapar, paralarını sıkı sıkı kollardı. Hemen ardından eğer benden önce davranıp da paralarını saklamaya koşmazsa o küçük avcu zorla açmayı âdet edinmiştim. Nasıl her gün okulun çevresinde fır dönüp, halsiz ayaklarımla dondurmacı dükkânlarını arşınlıyor, sisli puslu ağaçlık alanları kolluyor, yürek çarpıntılarıyla dökülen yapraklar arasında yavaşça sönen küçük kız kahkahalarına kulak kabartıyorsam, zaman zaman da onun odasına hırsızlama dalıyor, çöp kutusundaki üstü gül desenli yırtık kâğıtları elden geçiriyor, daha az önce kendi ellerimle yaptığım bakire yatağına, yastığın altına bakıyordum. Bir keresinde kitaplarından birinin arasında sekiz dolar bulmuştum (kitabın adı da pek uygundu: 'Define Adası')- Bir keresinde de Whistler'in tablosunun arkasındaki bir delikte tam yirmi dört dolar ve biraz da bozukluk ele geçirmiştim -yirmi dört dolar altmış sent falan- kaldırıp bir kenara saklamıştım da ertesi gün gözümün önünde namuslu bir kadın olan Mrs. Hooligan'ı iğrenç bir hırsız olmakla suçlamıştı. Sonuçta zekâ ortalamasının gerçekten yüksek olduğunu kanıtlarcasına ganimetlerini hiçbir zaman bulamadığım bir deliğe gizler oldu. Ama o sıralar okulun sahneye koyduğu piyeste rol almasına izin vermem için gönlü bu-lanarak uğraşıp didindiğinden, fiyatları iyice düşürmüştüm. Beni iflas ettirir diye korkmuyordum; korkum başını alıp kaçmaya yetecek kadar para biriktirin esiydi. Cin bakışlı zavallı çocuğum cebine elli doları koydu mu Broadway'in ya da Hollywood'un yolunu tutabileceğini sanıyordu korkarım. Ya çölden bozma çorak eyaletin birinde, bir aşevinin leş gibi mutfağında -'Bulaşıkçı aranıyor!'- alırsa soluğu; deli gibi rüzgâr eser, yıldızlar göz kırpar, barlar, barda kızlar, gökte aylar, yıldızlar, her şey kirlenmiş, yırtılmış, ölmüş, bitmiş...
  </div>

  <div>
    <h2 id="sigil_toc_id_43" style="text-align:center;">8</h2>
  </div>

  <div>
    Oğlanlar konusuyla ilgilenmek için elimden geleni yaptım sayın yargıcım. Bilmezsiniz, nasıl davranmam gerektiğini öğrenmek için 'Beardsley Star' gazetesindeki sözüm ona 'Gençler İçin' sütununu bile okudum:
  </div>

  <div>
    Gelelim babalara. Kızınızın erkek arkadaşını ürkütmeyin. Artık oğlanların onu çekici bulmasını kabullenemiyorsunuz belki. Sizin gözünüzde hâlâ küçük bir kız o. Oğlanlar içinse çekici, gırgır, sevimli, şen şakrak bir kız. Ondan hoşlanıyorlar. Bugün şirketinizdeki büroda önemli anlaşmalara imzanızı atıyorsunuz, ama unutmayınız daha dün Jane'in okul kitaplarını taşıyan liseli bir Jim'diniz siz de! Hatırladınız mı? Şimdi sıra onda olduğuna göre, kızınızın da hoşlandığı oğlanlarla birlikte, onların hayranlığını derleyerek mutlu olmasını istemez misiniz? Onların birlikte sağlıklı bir biçimde hayatın tadım çıkarmalarını istemez misiniz? Sağlıklı bir biçimde hayatın tadım çıkarmak ha!. Ah, Tanrım, sen bilirsin!
  </div>

  <div>
    Neden bu gençleri evinize gelmiş konuklar gibi ağırla-mayasımz? Neden onlarla dertleşmeyesiniz? Çekingenliklerinden kurtulmalarına, gülüp eğlenmelerine, yabancılık çekmemelerine çalışmayaşımız? Kerhanemize hoş geldin, ahbap!
  </div>

  <div>
    Kurallara aykırı davranırsa, kızınızı suç ortağının önünde yüksek sesle azarlamayınız. Bırakın hoşnutsuzluğunuzun ceremesini yalnızken çeksin. Hepsinden önemlisi de kızınızın arkadaşlarına sizin adam yiyen sevimsiz bir ihtiyar olduğunuz duygusunu vermeyiniz. 'Adam yiyen sevimsiz ihtiyar,' her şeyden önce 'kesin yasaklar' ve 'istemeye istemeye verilecek izinler' diye iki liste çıkardı. İki, üç, beş - ne kadar çiftle birlikte olursa olsun oğlanlarla çıkmak kesinlikle yasaktı; hiç şaşmaz, bir de bakarsınız grup halinde sevişmeye başlarlar. Evet, kız arkadaşlarıyla dondurmacıya gidebilir, ben uygun bir uzaklıkta arabanın içinde beklerken rastladığı bir iki genç erkekle şakalaşıp gülüşebilirdî. Ayrıca Lolita'nın okuldaki arkadaş grubu, Butler Erkek Lisesi'nin öğrencilerinden kendi sosyal düzeylerinde bulunan bir grup oğlan tarafından yıl sonu balosuna çağrılabilir, (tabii her an gözetim altında olmak koşuluyla), o zaman ben de on dört yaşma gelmiş bir kızın ilk 'balo elbisesini' giyildiğinde cılız kollu ergenleri flamingo kuşlarına döndüren bir kılık- giyip giyemeyeceğini düşünürdüm. Dahası, evde bir parti verebileceğini, kız arkadaşlarından daha güzelce olanlarıyla, Butler Lisesi'nin balosunda karşılaştığı aklı başında oğlanları çağırabileceğim söylemiştim. Ne var ki benim yönetimim sürdükçe hiç ama hiçbir zaman abazan delikanlılarla sinemaya gitmeyeceği, arabaların içinde oynaşmayacağı, okul arkadaşlarının evindeki kızlı erkekli partilere katılmayacağı, ya da bana duyurmadan telefonda erkeklerle konuşmalara dalmayacağı ('Oğlanın benim bir arkadaşımla olan ilişkilerini tartışıyorduk' falan da yok) kesindi.
  </div>

  <div>
    Lo bütün bunlar karşısında küplere binmiş, beni alçak bir düzenbaz -ve daha da kötü şeyler- olmakla suçlamıştı. Onu asıl kızdıran şeyin kendisini belli bir ilişkinin getirdiği doyumdan çok genel bir haktan yoksun bırakmam olduğunu anlayıp, derin mi derin, tatlı mı tatlı bir soluk almasaydım, belki benim de tepem atabilirdi. Anlayacağınız üzere gençlerin yaşama alışkanlıklarını, boş zamanlarını değerlendirme konusundaki yerleşik değerleri, 'yapılagelen şeyleri', geleneksel bir düzeneği altüst ediyordum. İster kumral olsun ister kızıl saçlı, isterse de sonbaharda elma bahçelerinin ışıltısında efsaneler yaratan bir supericiği, dünyada çocuktan hele kız çocuktan daha tutucu bir yaratık olamaz.
  </div>

  <div>
    Yanlış anlamayın sakın, kış mevsimi süresince tanımadığım genç oğlanlarla haberim olmadan gönlünün çektiğince yersiz ilişkiler kurmadığını söylersem yalan olur. Takdir edersiniz, boş zamanlarını ne kadar sıkı sıkıya denetlesem de, sık sık beklenmedik zaman kaçakları oluyor, gelecekte bunların hesabı sorulduğunda hemen uzun uzadıya açıklamalara girişilip minareye kılıf uyduruluyordu. Kıskançlığımın çentikli pençeleri az mı takılmıştı supericiği sahteliğinin incecik dokusuna! Ama gerçekten kaygılanılacak bir durum yoktu ortada. Bu konuda kesin bir önseziye sahiptim - şu anda da bu önsezimin ne kadar yerinde olduğunu anlıyorum. Bu önseziyi edinmem, sadece Lolita'nın hayatının arka planında yanıp sönen bir sürü ağzı var dili yok erkek karaltılarının arasına bir yumrukta yollanabilecek genç, sert bir erkek bedeniyle karşılaşmamış olmaktan ileriye gelmiyordu. Sybil teyzemin pek sevdiği deyimle şu 'karşı durulamayacak kadar açık' bir gerçekti ki ince beğenili genç metresim, elele tutuşmaktan zevk alan terli budalalardan tutun da sivilceli, eksozu çıkarılmış pata-pata arabalarıyla 'kendine yeterli' ırz düşmanlarına varıncaya kadar liseli oğlanların hiçbirinden hoşlanmıyordu. Kitaplarından birinin iç kapağına 'bütün bu oğlan gevezeliğinden sıkılıyorum,' diye bir cümle karalamış, bunun altına da Mona'nın elyazısıyla (Mona da bir iki dakika sonra ortaya çıkacak) sinsice bir nükte kondurulmuştu: 'Rigger'dan da mı?' (o da yolda).
  </div>

  <div>
    Demek ki onun yanında gözüme ilişen bütün oğlanlar kimliksiz birer gölgeydi benim için. Örneğin Lolita'yı birgün, ilk kar yağdığı gün, eve kadar getirip bırakan kırmızı kazaklı oğlan; oturma odasının penceresinden bahçe kapısının orada konuştuklarım görmüştüm. İlk kürk yakalı mantosunu giymişti. Saçlarını benim bayıldığım biçimde taramış -önü perçem, yanlarda tatlı bir kıvrım, ensede kendiliğinden dökülen lüleler-üzerine küçük kahverengi bir şapka yerleştirmişti. Islanınca koyulaşan mokasenleri, beyaz çorapları her zamanki gibi derbederdi. Konuşur ya da dinlerken yine her zamanki gibi kitaplarını göğsüne bastırıyor, ayakları hiç durmadan kıpırdıyordu; sağ ayağının baş parmağını sol ayağının üstüne bastırıyor, baş parmağını geriye çekiyor, ayaklarını birbirine doluyor, yavaşça sallanıyor, yerde bir iki dans adımı deniyor sonra bütün bunları yeni baştan alıyordu. Sonra bir öğleden sonrası kızkarde-şiyle annesi çene çalarak beni olay yerinden uzaklaştırmaya çalışırken bir lokantanın önünde Lolitacığımla konuşmaya dalan montlu çocuk; sürüklenerek uzaklaşırken dönmüş, geriye, hayatımın tek aşkına bakmıştım. Gençler arasında pek yaygın olan davranış biçimlerini oldukça iyi kapmıştı; hani gülmekten kırıldığınızı hissettirmek için başınızı şöyle bir öne eğiver-menizi öğütleyen bir ergen inceliği vardır ya işte o da öyle yapmış, sonra sanki benim çağrımı duymuşçasma hâlâ katıksız bir neşe taklidini sürdürecek bir iki adım gerilemiş, çevresine bakınmış, yüzündeki gülümseme yavaş yavaş sönerek bana doğru ilerlemişti. Öte yandan -belki de o ilk unutulmaz itirafım hatırlattığından olacakkaderine boyun eğmişlerin o şirin, efkârlı iç çekişiyle 'doğru mu?' deyişini ya da kaderin sillesi inip de her şey bittiğinde uzun, derin, neredeyse homurtulu bir 'yoo, o-la-maz,' sesi çıkarışını nasıl da severdim. Hele - gençlikten, hareketten söz ettiğimize göre- Thayer Sokağı boyunca güzel genç bisikletinin üzerinde bir aşağı bir yukarı gezinişini izlemenin sevinci, iyice hız almak üzere şehvetle pedallara basarak ayağa kalkışı, sonra bisiklet kendi kendine gidip duruncaya kadar kendini selenin üzerine bırakıverişi... Sonra gene bisikletin üzerinde hareket halinde kalarak posta kutumuza bir göz atar, bulduğu bir derginin sayfalarını şöyle bir karıştırır, dergiyi yine yerine koyar, dilinin ucunu üst dudağının bir köşesine bastırır, pedala kuvvet, solgun gölgeyle güneşin içinden son hızla ilerlerdi.
  </div>

  <div>
    Tutsak çocuğumun önceki kış Kaliforniya'da gaflet içinde benimsediği huysuzluklara oranla bu yeni ortama çok daha başarıyla uyum gösterdiği söylenebilirdi. Suçluların, büyük adamların ve sevecenlerin içinde yaşadığı o sürekli gerilim durumuna pek alışkın olmadığım halde, sanki bozuntuya vermemek için elimden geleni yapıyormuşum gibi geliyordu bana. Lolita'nın buz gibi odasında geçirilen hayranlık ve çaresizlik dolu birkaç saatten sonra işliğimdeki ince uzun dar yatağıma uzanıf, geçirdiğim günü gözlerimin önünde yeniden yaşarken kendi görüntüm belleğimin kan çanağına dönmüş gözünün önünden geçerdi demeyeyim - sinsi sinsi çevreyi kollayarak geçerdi, işte esmer Kelt profili taşıyan, Anglikan kilisesinden ama hafif de Katolik, mutlaka Katolik Dr. Humbert okula giden kızım kapıdan geçiriyor, sakin sakin gülümsüyor, reklam-lardaki adamlarmkine benzeyen zarif kemerli, kalın kara kaşlarını kaldırarak, leş gibi kokan (bilirim ki ilk fırsatta ev sahibinin cin'ine saldırmak niyetindedir) Mrs. Hooligan'cığı selamlıyor. Öte yandan Mr. West ile emekli cellat mı din kitapları yazarı mı, kimin umurunda Fransız mı isviçreli mi ne, işte o adını hatırlıyamadığım, avurtları çökmüş, solgun alnında Hit-ler'si bir perçem taşıyan komşusunun her gelen geçene açık pencereden göründüğü üzere daktilonun üzerine eğilip kafa kafaya verdiklerini görürdüm. Hafta sonları iyi bir terzinin elinden çıkma mantosu ve kahverengi eldivenleriyle Profesör H.'nin kızıyla Walton Pastahanesi'ne doğru (ünlü menekşe rengi kurdeleli porselen tavşanları ve çikolata kutuları arasında oturur, sizden öncekilerin kırıntıları ile dolu leş gibi bir masada "iki kişilik servis" beklerdiniz) gezintiye çıktığını görebilirdiniz. Hafta içinde saat bir sularında bin gözlü şafağı kibarca selamlayarak arabasını garajdan çıkarıyor, Allah'ın belası her dem taze çalıları dönüyor, kaygan yoldan aşağıya inmeye başlıyor. Beardsley Üniversitesi'nin oldukça iç karartıcı kitaplığında insan bilgisinin akışı içinde taş kesilmiş oturan iriyarı genç kadınlar arasında, buz gibi bakışlarını önündeki kitaptan kaldırıp saate bakıyor. Üniversitenin din görevlisi (lise'de de İncil dersine geliyordu) Peder Rigger'la kampüste dolaşıyor,, 'Annesinin uçak kazasında ölen ünlü bir sinema oyuncusu olduğunu söyledi biri. Demek, hayır? Ben yanılmış olacağım herhalde. Öyle mi? Anlıyorum. Ne yazık.' (Annesini yüceltiyor demek ki, ha!) Ağırkanh, keçi gözlü nazik bir dul olan Profesör W.'mn ardına takılmış küçük arabasını süpermarke-tin labirenti içinden iterek götürüyor. Kollarımı sıvamış, boynuma karalı, beyazlı koca bir atkı sarmış kar kuruyorum. Gözü dönmüş bir acelecilik sergilemekten kaçınarak, paspasın üzerine ayaklarımı silmek üzere duralıyorum. Eve giren küçük okullu kızımın ardından eve dalıyorum. Dolly'i dişçiye götürüyorum -güzel hemşire hanım gözlerini dikip bakıyor- Eski dergiler - ne montrez pas vos chambres* Dolly ile yemek yemek üzere kasabaya inen Mr. Edgar H. Humbert'in bifteğini kıta Avrupası usulünce çatal bıçakla keserek yediği görüldü. İkiz çiftler halinde konser izleyenler; mermerden oyulmuş suratlı, iki sakin Fransız bey yan yana oturmuş, Mösyö H.H.'nm müziğe pek meraklı olan küçük kızı ba- (*) Odanızı göstermeyiniz.r basının sağma, Profesör W.'nin (babası Providence'da felekten masum bir gece çalmaya gitmişti) müziğe aynı derecede meraklı küçük oğluysa Mösyö G.G.'nın soluna yerleşmiş. Garajı açarken arabayı sarıp sarmalayıp yutan ve sonra sönen dörtkö-şe bir ışık demeti. Gözalıcı renkli pijamalarımı geçirmiş, Dolly'nin odasındaki pencere storunu deli gibi çekerek kapıyorum. Cumartesi sabahı, ortalıkta görünmüyorum. Pazar sabahı hem görünüyorum hem de sesim duyuluyor, kiliseye gitmiyorum tabii, üzeri kapalı buz pateni pistine giden Dolly'e çok geç kalmamasını söylüyorum. Dolly'nin gözlem gücü acımasızca keskin, bir okul arkadaşı giriyor içeriye; 'filmler dışında,' diyor, 'smokin ceketi giyen birini ilk kez görüyorum efendim!'
  </div>

  <div>
    <h2 id="sigil_toc_id_44" style="text-align:center;">9</h2>
  </div>

  <div>
    Kendileri ile tanışmayı dört gözle beklediğim kız arkadaşları beni genellikle düş kırıklığına uğratmışlardı. Opal 'bir şey', sonra Linda Hall, Avis Chapman, Eva Rosen, bir de Mona Dahi (biri dışında bunların hepsi de 'yaklaşık' adlar tabii.) Opal utangaç, biçimsiz bedenli, gözlüklü, sivilceli bir yaratıktı, Dolly'e tapıyor, bizimki de onu itip kakıyordu. Okulun tenis şampiyonu olan Linda Hall'la haftada en az iki kere olmak üzere tekler maçı yapıyordu Dolly; yanılmıyorsam tam bir supericiği idi Linda; ne var ki bilinmeyen bir nedenden ötürü evimize gelmiyordu -ya da gelmesine izin verilmiyordu. Onu sadece iç avlumuzda kendiliğinden çakıp sönüveren bir güneş çizgisi olarak hatırlıyorum. Geriye kalanlardan Eva Rosen dışında hiçbirinin supericiği olma konusunda herhangi bir iddiası yoktu. Avis, iğri, tüylü bacaklı, şişko bir çocuktu, Mona deseniz yırtık bir dişiliği olmasına karşın supericiği kimliğinden çoktan sıyrılmıştı, hiç supericiği olmuş muydu orası da belirsiz. Öte yandan yurdu olan Fransa'dan ayrı düşmüş küçük Eva Rosen bu işe yeni başlayan keskin zekâlı amatörlerin hemen yerine oturtabilecekleri gibi çok güzel olmayıp da supericiği olan kızların temel özelliklerinden bazılarına, örneğin kusursuz bir ergenlik öncesi bedenine, sağda solda tembel tembel gezinen bakışlara, ve çıkık elmacık kemiklerine sahipti. Işıltılı bakır rengi saçları Lolita'nın-kilerin ipeksiliğindeydi, ayrıca pembe dudaklı, balık pulu gibi parlayan kirpikleri, narin, sütbeyazı yüzünün çizgileri benzerleri olan dallı budaklı kızıl saçlılar familyasının öteki üyelerininki kadar bilmiş değildi. Ayrıca gene türdeşlerinin benimsediği yeşiller yerine hatırladığım kadarıyla bir sürü kara, vişne çürüğü renkli elbiseler giyiyordu. Çok fiyakalı kara bir kazak örneğin, yüksek ökçeli kara iskarpinler, lâl kırmızısına boyanmış tırnaklar. Onunla Lo'nun bütün nefretine karşın Fransızca konuşmuştum. Çocuğun vurguları hâlâ kusursuz olmakla birlikte, okul ve oyun sözcüklerini seçerken o günlerin Amerikancasına başvuruyor, giderek konuşmasına hafif bir Brooklyn aksanı gelip yerleşiyordu. Züppece İngiliz özentileri olan seçkin bir New England okuluna giden küçük Parisli de garip kaçıyordu bu. Ne yazık ki, bu 'Fransız veletin amcasının bir milyoner' olmasına karşın Lo, ben daha Humbert'in herkese açık yuvasında onun güzel kokulu varlığından ufaktan ufaktan tat almaya fırsat bulamadan, anlayamadığım bir nedenden Eva'yla arkadaşlığını kesivermişti. Okuyucum Lolita'nın çevresinde bir avuç nedime kız, deyim yerindeyse avuntu armağanı niteliğinde supericiği bulundurmaya ne kadar önem verdiğimin farkındadır sanırım. Bir süre için duyularımın özellikle de Lo ile birlikte tiyatro çalışmalarına merak sarınca sık sık evimize girip çıkmaya başlayan Mona Dahl'a yöneltmeye karar verdim. Lo'yu, karşılığını da fazlasıyla ödeyerek, biraz sıkıştırınca, ağzından, Mona'nm bir kıyı kentinde bahriyelinin biriyle yaşadığı serüvenin akıl almaz ayrıntılarını almıştım. Ama bu arada gene dehşetli bir sahtekâr olan Dolores Haze'in Mona'ya ne gibi sırlarımızı da açıkladığını sık sık düşünürdüm. Lo'nun bu zarif, soğuk, şehvet düşkünü malın gözü genç dişiyi kendine yoldaş seçmesi şaşırtmamıştı beni. Bir keresinde Mona'nın koridorda süveterinin el değmemiş yünden örülmüş olduğunu söyleyen Lo'ya şen bir edayla 'Senin tek el değmemiş yanın da bu olsa gerek, kızım,' dediğini duymuştum (yanlış duyduğuma yeminler etmişti Lo sonradan). Mona'nın garip, boğuk bir sesi, permalı, donuk ko- 220 yu renk saçları, yuvarlak küpeleri, amberle kahverengi arası gözleri, arzulu dudaklan vardı. Lo öğretmenlerin bu kadar çok ve gösterişli mücevher takıp takıştırdığı için Mona'yla tartıştıklarını söylerdi. Elleri titrerdi Mona'nın. 150 dolayında bir zekâ ortalaması oluşu en büyük derdiydi. Ayrıca kadınsı sırtında iri , çikolata renginde bir ben olduğunu da biliyordum; Lo ile onun ; Butler Lisesi'deki dansa gitmek için o duman duman, oldukça dekolte elbiseleri giydikleri gece görmüştüm.
  </div>

  <div>
    Aklımı zorluyorum zorlamasına ama, belleğim bütün o okul yılının, klavyesi üzerinden bir vuruşta sekip geçemez ya! ' Lo'nun hangi oğlanlarla tanışıp görüştüğü konusunda ağzından laf almaya kalkıştım mı, zarif bir vurdumduymazlık takınırdı Miss Dahi. Linda'yla kulüpte tenis oynamaya giden Lo telefon etmiş, yarım saat kadar gecikebileceğim söylemişti, lütfen kendisiyle 'Hırçın Kız' oyununda bir sahneyi prova etmeye gelecek olan Mona'yı biraz ağırlayabilir miydim? Sesinin ve tavırlarının bütün çekiciliğini, bütün değişkenliğini sonuna kadar kullanarak ve belki de -yanılıyor muydum yoksa- gözlerinde hafif billurlu bir alaycılık ışığıyla, güzel Mona şu karşılığı vermişti: 'Doğrusunu isterseniz, Dolly öyle sıradan oğlanlarla pek ilgilenmiyor efendim. Aslında iki rahibeyiz biz. O da ben de Rahip Rigger'a göz koymuş durumdayız.' (Şakaydı tabii - o beygir çeneli, asık suratlı, dev cüsseli heriften söz ettim size sanırım; ileride zamanını tam olarak hatırlayamadığım çaylı bir veli toplantısında İsviçre izlenimlerini anlatarak beni sıkıntıdan öldürmesine ramak kalacaktı.) Peki balo nasıldı? A, balo mu, tam bir çıngar. Tam bir ne? Çıngar. Tek sözcükle: Müthiş. Lo çok dansetmiş miydi? A, yok o kadar da çok değil, yalnızca dayanabildiği kadar, peki mahmur Monanın Lo hakkındaki düşüncesi neydi? Efendim? Lo okulda başarılı mıydı onca? Valla müthiş bir kızdı tabii. Ama davranışları, genelde? Yok, yok harika bir kızdı. Ama gene de? 'Yok canım, taşbebek gibi kız,' diye kapattı Mona konuyu, acele bir iç çekişiyle elinin altında duran bir kitaba saldırdı, başka bir yüz ifadesi takınıp sahte bir ilgiyle alnını karıştırarak sordu: bana biraz Ball Zak'tan söz edermisiniz efendim? Denildiği kadar iyi yazar mıdır?' Sandalyeme o kadar yanaşmıştı ki, kremlerin parfümlerin altından yayılan, bedeninin hiç de ilginç olmayan kokusunu alabiliyordum. Birden garip bir düşünce bıçak gibi geldi saplandı: Lo'cuğum pezevenkçilik mi oynuyordu yoksa? Eğer öyleyse yerini dolduracak kişiyi yanlış seçmişti. Mona'nm soğuk bakışları altında bir dakika kadar edebiyattan söz ettim. Sonra Lo geldi, kısılmış solgun gözlerini bize dikti, baktı. İki arkadaşı kendi hallerine bıraktım. Merdivenin dönemecinde üzerini örümcek ağları bürümüş kafesli pencerelerden birinin baklavalarından biri yakut rengine boyanmıştı. Öteki boyasız baklavaların arasında asimetrik bir noktada duran -sanki biri satranç tahtasında tepeden atını ileri sürmüş gibi-durup da kanayan bu yara hep garip biçimde irkiltirdi beni.
  </div>

  <div>
    <h2 id="sigil_toc_id_45" style="text-align:center;">10</h2>
  </div>

  <div>
    Bazen... Öt bakalım, tam olarak kaç kere Bert? Dört mü beş mi yoksa daha fazla mı? Yoksa hiçbir insan yüreği iki ya da üç kereden fazlasını kaldıramaz mıydı? Bazen (sorunuza verilecek cevap yok bende), Lolita gelişigüzel oturmuş ödevini yapar, bir yandan da kalemini emerken, koltuğa yarı oturmuş bacaklarını da kol dayayacak yerinden şarkı tıv er misken, işte o zaman çocuk eğitimi konusundaki bütün kaygılarımdan arınır, bütün kavgalarımızı unutur, bütün erkeklik gururumdan vazgeçer ve evet, dizlerimin üzerinde senin koltuğuna kadar emeklerdim. Lolitam! Bir bakış bakardın ki bana- öyle boz renkli öyle samur kaşlı bir bakışla bir soru işareti uzatırdın ki bana; 'Ah hayır, gene mi?' (inanamaz, dayanamazdın bu kadarına). Çünkü durup dururken gelip de yüzümü kırmalı etekliğine gömmek arzusuyla yanıp tutuşacağıma, tutuşabileceğime inanmak istemezdin sevgilim. O çıplak kollarının narinliği... onları nasıl sarıp sarmalamak, o gevşek, güzel kollarınla bacaklarını nasıl da kucaklamak, toy bir yeniyetme gibi ikiye katlanmak, başını şu değersiz ellerimin arasına almak, şakaklarının derisini iki yanından da geriye doğru çekerek o Çinlileşen gözlerinden öpmek isterdim, isterdim de - 'Lütfen, bırak beni; bırakır mısın lütfen!' derdin. t'Allah aşkına bırak beni!'). Sen gözlerini dikmiş bakarken yerden kalkardım, yüzünde benim yüzündeki seğirmenin kopyası olurdu domuzuna! Ama, zarar yok, hiç zarar yok, bir canavarım ben, o kadar; zarar yok sefil serüvenimi anlatmayı sürdürelim, gel!
  </div>

  <div>
    <h2 id="sigil_toc_id_46" style="text-align:center;">11</h2>
  </div>

  <div>
    Aylardan aralıktı sanıyorum, bir öğleüzeri Pratt benimle görüşmek istediğini söyleyerek çağırttı. Dolly'nin son karnesinin zayıf olduğunu biliyordum, ne var ki bu çağrının nedeni olabilecek bu çeşit akla yakın açıklamalarla içimi rahatlatacak yerde, olabilecek bütün korkunçlukları bir bir aklımdan geçiriyordum. Öyle ki görüşmeden önce ananaslı cin kokteyllerinden bir iki bardak yuvarlamak zorunda kaldım. Yavaşça, tepeden tırnağa ademelması ve yürek çarpıntısı kesilmiş bir halde dara-ğacınm basamaklarını tırmandım.
  </div>

  <div>
    Kül rengi saçlı, koca basık burunlu, kara çerçeveli gözlüklerinin ardında küçük gözlü, şapşal, iriyarı bir kadın olan Pratt, 'oturun,' dedi. Bana teklifsiz ve rahatsız bir puf göstermiş, kendisi de iç bayıltan bir çevik kız edasıyla meşe tahtasından koltuğun kenarına tünemişti, bir iki dakika kadar gülümseyen meraklı bir bakışla süzdü beni. İlk karşılaşmamızda da böyle yapmıştı, hatırlıyordum, ama o zamanlar ağzının payını verebilecek durumdaydım. Gözlerini üzerimden çekti, düşüncelere daldı gitti - varsayımlar geliştiriyordu herhalde. Kararını verirken gri flanel etekliğinin dizine gelen yerindeki katlarını bir bir oğuşturdu, bir tebeşir izini mi çıkarmak istiyordu ne, sonra hâlâ oğuşturarak bana bakmadan şunları söyledi:
  </div>

  <div>
    'Size tepeden inme bir soru sormama izin verin Mr.Haze. Geri kafalı Avrupalı bir babasınız değil mi?'
  </div>

  <div>
    'Yoo, hiç de değil,' dedim. 'Tutucuyum belki, ama geri kafalı olduğumu sanmıyorum.'
  </div>

  <div>
    İç geçirdi, sonra alnını kırıştırdı, sonra tombul ellerini bir an önce konuya dönelim tavrıyla kenetleyerek boncuk gözlerini yüzüme dikti yeniden.
  </div>

  <div>
    'Dolly Haze,' dedi. 'Sevimli bir çocuk, ama cinsel olgunlaşma konusunda ilk adımları atamamak gibi bir sorunu var anlaşılan.'
  </div>

  <div>
    Başımı yavaşça öne eğdim. Başka ne yapabilirdim ki? 'Hâlâ anal ve örgensel gelişimin bölgeleri arasında,' -karaciğer lekeleriyle dolu elleriyle işaret ederek anlatmaya çalıştı-'bir gidip bir geliyor. Temelde güzel bir-'
  </div>

  <div>
    'Özür dilerim,' dedim, 'ne bölgeleri?'
  </div>

  <div>
    'Ah geri kafalı Avrupalı yanınız bu işte!' diye bağırdı Pratt, kol saatine dokunup biraz tıklattıktan sonra birden takma dişlerini gösterdi. 'Demek istediğim şu ki biyolojik ve psikolojik dürtüler -sigara alır mısınız- Dolly'de örtüşme göstermiyor, deyim yerindeyse 'küresel bir çizgisellik' izlemiyorlar.' Elleriyle bir an için görünmez bir kavunu kavradı.
  </div>

  <div>
    'Çekici bir kız, zeki fakat dağınık.' (kadın kesik kesik soluklanarak, tüneğinden inmeden sevgili yavrumun masanın üzerinde sağında duran karnesine bir göz attı, hiç de acele etmiyordu) , 'Notları gün geçtikçe kötüleşiyor. Bakın Mr.Haze, diyorum ki, acaba-' Gene o yalancıktan düşüncelere dalıp gitmeler.
  </div>

  <div>
    'Ne diyorduk,' diye cerbezeli bir sesle sürdürdü konuşmayı. 'Beni sorarsanız sigara içiyorum - hani sevgili doktor Pierce'in dediği gibi övünülecek şey değil belki bu, ama elden ne gelir, tiryakisiyim.' Bir soluk aldı, burun deliklerinden çıkan dumanlar birer fil bacağı kalınlığındaydı. 'İşte size birkaç ayrıntı, çok zamanınızı almaz. Evet, bakalım (kâğıtlarını karıştırır) Miss Redcock'un sözünü dinlememiş, Miss Cormorant'a ise son derece kaba davranmış. Evet, şu da özel araştırma raporlarımızdan biri: Sınıfta arkadaşlarıyla birlikte şarkı söylemekten hoşlanır görülüyor, ama aklı başka yerde. Bacak bacak üstüne atıyor, sol bacağıyla da tempo tutuyormuş. En çok kullandığı sözcükler: Avrupa kökenli olduğu su götürmeyen bir avuç çok heceli sözcük; oldukça sıradan, ergen sözcük dağarcığından derlenmiş iki yüz kırk kadar sözcükle sınırlı bir kullanım alanı. Sınıfta iç çekip duruyor. Bakayım. Evet. Şimdi, burada kasımın son haftasının sonuçları var. Sınıfta iç çekip duruyor. Deli gibi çiklet çiğniyor. Tırnaklarını yemiyor, oysa yeseydi bu genelde gösterdiği davranış şemasına daha uygun düşerdi - bilimsel gözle bakıldığında demek istiyorum tabu. Bunların ışığında, oldukça düzenli âdet gördüğü söylenebilir. Şu anda herhangi bir kilise örgütünün üyesi değil. Aklıma gelmişken Mr. Haze, annesi-? Ah, evet, anlıyorum... Siz de-? Tanrının işine akıl sır ermiyor. Bilmek istediğimiz bir şey daha var. Evde düzenli olarak görevler üstlenmiyor, anladığım kadarıyla. Dolly'mizi prensesler gibi şımartıyorsunuz galiba Mr. Haze, ne dersiniz? Eveet, bakalım burada daha neler var? Kitaplarını zarif bir biçimde taşıyor. Sesi hoş, gerekli gereksiz kıkırdıyor. Dalıp dalıp gidiyor. Kendine özgü şakaları var, örneğin öğretmenlerinin bazılarının adlarının baş harflerinin yerini değiştiriyor. Saç açıklı koyulu kahverengi, parlak eh bunu size hatırlatmaya gerek yok sanırım (güler). Burun kemersiz, ayaklarının kavisi oldukça yüksek, gözler - bakayım, daha yakınlarda çıkartılmış bir rapor olacaktı şuralarda. Ev-vet, burada işte. Miss Gold'un söylediğine göre Dolly'nin teniste tutturduğu düzey çok iyiyle kusursuz arasm-daymış, Linda Hall'den bile iyiymiş, ama iş ilgiyi oyun üzerinde yoğunlaştırmaya ve sayı yapmaya gelince, sadece 'zayıf ile orta arası'. Miss Cormorant ise karar verememiş; Dolly'nin olağanüstü bir duygu denetim düzeneği mi var, yoksa hiçbir denetim düzeneği yok mu? Miss Horn'a gelince, duygularım dil düzleminde somutlaştıramadığmı -Dolly'i kastediyorumsöylüyor. Miss Cole'a bakılırsa Dolly'nin metabolizması harika. Miss Molar, Dolly'nin miyop olduğunu ve iyi bir göz doktoruna görünmesinin yerinde olacağını söylerken, Miss Red-cock da kızınızın derslerle başa çıkamayışının özrü olarak göz bozukluğunu öne sürdüğünü söylüyor. Evet, son olarak da Mr. Haze, araştırma uzmanlarımız gerçekten önemli bir konuya merak ediyorlar. Merhum eşinizin sizin ya da aileden başka birinin -anladığım kadarıyla Kaliforniya'da oturan teyzeleri ve anne tarafından büyükbabası var- vardı demek! özür dilerim-neyse, hepimiz,, aileden birinin Dolly'i memelilerin üremesi konusunda aydınlatıp aydınlatmadığınızı merak ediyoruz. Genel izlenim on beş yaşındaki Dolly'nin hastalıklı bir biçimde cinsel sorunlara karşı ilgisiz kaldığı ya da bilgisizliğini ve kendine olan saygısını yitirmemek için merakını bastırdığı yolunda. Peki, ondört, biliyorsunuz, biz Beardsley Lisesi olarak bu gibi sorunları arılarla çiçek tozları ya da leyleklerle muhabbet kuşları gibi yöntemlerle çözme yanlısı değiliz; öğrencilerimizi eşler açısından doyurucu bir cinsel ilişkiye hazırlamak, başarıyla çocuk yetiştiren bireyler olarak yetiştirmek azmindeyiz. Aklını işine verdiğinde Dolly'nin kusursuz bir gelişme göstereceğinden kuşkumuz yok. Bu açıdan Miss Cormorant'm raporu oldukça açıklayıcı. Dolly en azından küstah olma eğilimi gösteren bir çocuk. Hepimizin genel kanısı şu ki, bir doktorun Dolly'i bazı gerçekler konusunda aydınlatması gerekiyor. Dolly'i gençlik kulübünde ya da Dr. Rigger'in örgütünde, daha da olmadı, öğrencilerin şirin yuvalarında yapılan toplantılara göndermenizi orada arkadaşlarının erkek kardeşleriyle kaynaşmasına izin vermenizi de diliyoruz.'
  </div>

  <div>
    'Oğlanlarla kendi şirin yuvasında da görüşebilir,' dedim. 'Umarım görüşür,' dedi Pratt, cıvıl cıvıl bir sesle. 'Sorunları tartışmak istediğimizde Dolly evindeki durumundan söz etmeyi reddetti. Ama arkadaşlarından bazılarıyla görüştük ve bakın -örneğin, tiyatro kolunun sürdürdüğü çalışmalara katılmasını engelleme kararınızı geri almanızı istiyorum. Avlanan Sihirbazlar oyununda rol almasına izin vermelisiniz. Provalarda o kadar tatlıydı ki, nasıl da bir superisini andırıyordu; hem ayrıca bahara doğru oyunun yazarı birkaç günlüğüne Beards-ley'e gelerek kalacak, yeni yapılan tiyatro salonunda bir iki provayı izleyecek sanıyorum. Demek istediğim insan genç, cıvıl cıvıl, güzel bir genç kızsa, neden... Şunu anlamalısınız ki-.'
  </div>

  <div>
    'Her zaman çok anlayışlı bir baba olduğumu düşünmüşümdür,' dedim.
  </div>

  <div>
    'A, tabii bundan kuşku duymuyoruz, ama Miss Cormorant, Dolly'nin herhangi bir biçimde dışavuramadığı cinsel saplantılara kapıldığını düşünüyor ki ben de aynı kanıdayım bir ölçüde - giderek öbür kızları, oğlanlarla masumca gezip tozan genç öğretmenleri bile alaya alıp onlara acı çektireceğinden korkuyor.' Omuzlarımı silktim. Şapşal bir göçmenden başka neydim ki!
  </div>

  <div>
    'Gelin başbaşa verelim Mr. Haze. Allahaşkma, nesi var bu çocuğun?'
  </div>

  <div>
    'Bana oldukça normal ve mutlu gözüküyor,' dedim. (Felaket yaklaşıyor muydu sonunda? Anladılar mı? Çocuğu uyutup ağzından laf mı aldılar?) Beni düşündüren,' dedi Miss Pratt, saatine bakıp, bütün konuyu yeni baştan ele almaya davranarak, 'hem öğretmenlerinin hem de okul arkadaşlarının Dolly'nin düşmanca davrandığı, hoşnutsuz, şirret bir kız olduğu konusunda birleştikleri - ayrıca herkes sağlıklı bir çocuğun doğal ilgilerine neden bu kadar şiddetle karşı koyduğunuzu merak ediyor?'
  </div>

  <div>
    'Cinsel oyunları mı kastediyorsunuz?' dedim sivri bir sesle, çaresizlik içinde köşeye kıstırılmış ihtiyar sıçan seni!
  </div>

  <div>
    'Evet, bu çağdaş terimleri kullanmanızı gerçekten büyük mutlulukla karşılıyorum,' dedi Pratt sırıtarak 'Ama demek istediğim sadece bu değildi. Beardsley Lisesi'nin çatısı altında sürdürülen tiyatro çalışmaları, danslı toplantılar ve öbür doğal etkinliklere, kızlar ve oğlanlarla biraraya gelse de teknik terim açısından cinsel oyun denemez - eğer itirazınız bu yöndeyse...'
  </div>

  <div>
    'Peki,' dedim, üzerine oturduğum puf yorgun bir inilti çıkardı, 'siz kazandınız. Oyunda rol alabilir. Ancak oğlanların rollerini de kızların üstlenmesi koşuluyla.
  </div>

  <div>
    'Yabancıların -en azından Amerikan yurttaşlığına geçmiş olanların- zengin dilimizi bu kadar hayranlık verici bir biçimde kullanmalarına hep gıpta etmişimdir. Eminim tiyatro kolunun başkanı olan Miss Gold çok sevinecektir. Kendisi Dolly'i seven -Dolly'le başa çıkabilen demek istiyorum- birkaç öğretmenden biridir. Sanırım genel sorunları çözümlemiş bulunuyoruz böylece. Şimdi özel bir konuya geliyorum. Başımız gene dertte.' Pratt kıyıcı bir edayla duraladı, sonra işaret parmağına burun deliklerine öyle bir hızla sürterek kaşıdı ki, burnu bir süre bir çeşit çılgın savaş dansıyla sarsıldı.
  </div>

  <div>
    'Açık sözlü bir insanım,' dedi, ama görenek görenektir, ve söylemesi çok zor da olsa... sorunu şöyle ortaya koyayım isterseniz... Çevrede Dük'ün Malikanesi diye bilinen -tepedeki büyük külrengi evi biliyorsunuz- evin sahipleri olan Walker'lar iki kızlarını da bizim okulumuza yolluyorlar, sonra Başkan Moore'un kızı da öğrencilerimiz arasında, çok zarif bir çocuk - öteki önemli ana-babalann çocuklarını hesaba katmıyorum. Elbet bu koşullarda tam küçük bir hanımefendi gibi gözüken Dolly'nin bir yabancı olarak belki de bilmediğiniz ya da anlamayacağınız sözcükler kullanması oldukça tepkiyle karşılanıyor. Lolita'yı doğrudan doğruya çağırıp bazı konuları birlikte tartışalım mı dersiniz? belki böylesi daha iyi olur. Hayır mı? Şimdi, sıkı durun şöyle- neyse, açık açık söyleyeyim de olsun, bitsin. Lo, haziranda evlenecek olan Miss Redcock'umuzun kızlara dağıttığı bazı sağlık bildirilerinin üzerine dudak boyasıyla oldukça açık saçık dört harfli bir sözcük karalamış; Dr. Cut-ler'ımızm söylediğine göre gündelik Meksika dilinde tuvalet anlamına geliyormuş bu sözcük, okuldan sonra cezaya kalmasını uygun gördüm, en azından yarım saat daha, ama derseniz ki-'
  </div>

  <div>
    ona.'
  </div>

  <div>
    'Hayır,' dedim. 'Kurallara karşı gelmek istemem. Ben onunla ayrıca konuşurum. Gösteririm ben 'Gösterin.' dedi kadın, iskemlenin kol dayayacak yerinden kalkarak. 'Umarım yakında yine görüşürüz, eğer işler yolunda gitmezse Dr. Cutler'a söyleriz, psikolojik bir çözümlemeye gider...'
  </div>

  <div>
    Pratt ile evlenip boğazlasa mıydım acaba onu? '... hem sonra aile doktorunuz onu bir muayeneden de geçirmek isteyebilir - Şöyle üstünkörü bir kontrol. Lolita Mantar Odasında şu anda - koridorun en sonundaki sınıf.'
  </div>

  <div>
    Yeri gelmişken söyleyeyim Beardsley Lisesi okulun çeşitli sınıflarına 'geleneksel' takma adlar vermek yoluyla İngiltere'deki ünlü bir kız okuluna benzemeye çalışıyordu: Mantar Odası 8 No'lu Oda, B Odası, BA Odası gibi. Mantar Odası, karatahtasının üzerinde Reynold'ın 'Masumiyet Çağı' adlı tablosunun sepya kopyesi asılı duran, kaba işçilikli dizi dizi öğrenci kürsüsüyle dolu, havası ağırlaşmış bir odaydı. Bu kürsülerden birinde 228 benim Lolitam oturuyor. Baker'in Tiyatro Tekniği' kitabının diyalog' bölümünü okuyordu. Çıt yoktu, çıplak mı çıplak, porselen beyazı enseli harika platin rengi saçlı bir kız daha vardı: Önümüzde oturmuştu, o da okuyordu, dünya hiç mi hiç umurunda değildi. Parmağıyla durmadan yumuşacık bir lüleyi kıvırıyor, kıvırıyordu, işte tam bu enseyle saçın arasına Dolly'nin yanma oturdum, ceketimin düğmelerini çözdüm, altmış beş sent ve oyunda rol almasına izin vermem karşılığında o mürekkepli, tebeşirli, o eklemleri kızarık parmaklı elini sıranın altına indirmesini sağladım. Aptaldım, pervasızdım kuşkusuz, ama bütün o işkencelerden sonra bir daha hiçbir zaman ele geçire-meyeceğimi bildiğim bir uyumdan neden yararlanmayacaktım.
  </div>

  <div>
    <h2 id="sigil_toc_id_47" style="text-align:center;">12</h2>
  </div>

  <div>
    Noel sıralarında kötü bir soğukalgınlığına yakalandı ve Miss Lester'in dostu olan Dr. ilse Tristramson tarafından muayene edildi, (selam olsun sana ilse, burnunu her işe sokmayan candan bir kadındın, güvercinimi de hiç mi hiç hırpalamadın.) "Bronşit," dedi, Lo'nun sırtını sıvazlayarak. (Ateşi olduğundan çiçek çiçek kabarmıştı bebeğimin sırtı.) Bir hafta kadar ya da daha uzun bir süre yatakta kalması gerektiğini bildirdi. Önce Amerikalıların deyimiyle 'ateşi fırladı', öyle ki beklenmedik hazların yoğun hararetinin çekimine karşı koyamadım -Venüs Febriculosa!- ne var ki kollarımın arasında öksüren, incelen ve tirtir titreyen, yarı baygın bir Lolita'ydı. İyileşir iyileşmez de oğlanlı moğlanlı çılgın bir parti verdim evde.
  </div>

  <div>
    Sınavı göğüslemek üzere içkiyi fazlaca kaçırmış olabilirim. Kimbilir, kızlara rezil olmuşumdur belki de. Kızlar küçük bir akçam almışlar, süslemişler, ışıklarla donatmışlardı - eski bir Alman geleneğidir bu, ama tabii onlar mum yerine renkli ampuller kullanmışlardı. Plaklar seçilmiş, evsahibinin fonografına üst üste dizilmişti. Alımlı Dolly üstü bedenine sıkı sıkıya oturan, etekleriyse kabarık mı kabarık gri bir elbise giymişti. Mırıldanarak yukarıya, çalışma odama çıktım; ama sonra ne olsa beğenirsiniz, her an ya da yirmi dakikada bir, bir iki saniyeliğine budala gibi aşağıya indim. Sanki şöminenin üzerinde duran pipomu almaya gelmiş, ya da gazeteyi ararmış numarası yapıyordum, her inişimde de sıradan numaralara girişmek zorlaştıkça zorlaşıyor, çok uzakta kalan o eski günlerde Ramsdale'deki evde küçük 'Karmen' ezgisi çalarken odaya dalıver-mekten nasıl çekindiğimi hatırlıyordum.
  </div>

  <div>
    Parti iyi geçmemişti. Davetli olan üç kızdan biri gelmemiş, oğlanlardan biri de kuzeni Roy'u getirince iki oğlan açıkta kalmıştı. Kuzenler bütün dansları biliyorlardı, öbür oğlanlarsa hiç mi hiç dans edemiyorlardı. Gecenin büyük bir bölümünü mutfağın altını üstüne getirmek, bağıra çağıra hangi iskambil oyununu oynayacaklarına karar vermekle geçirdiler. Akşamın ileri bir saatinde ise iki kızla dört oğlan oturma odasında yere oturmuşlar, Opal'm nasıl oynandığını bir türlü anlayamadığı bir sözcük oyunu oynamaya girişmişlerdi. O sırada Mona ve esmer, uzun boylu, yakışıklı bir velet olan Ray mutfakta masanın üzerine çıkmış bacaklarını sallayarak gazoz içiyorlar, harıl harıl kaza ve kader ve yaş grubu ortalamaları gibi konuları tartışıyorlardı.
  </div>

  <div>
    Hepsi gittikten sonra Lo'cuğum "öff!" diye inledi, gözlerini kapadı, uca varan bir bıkkınlık ve yorgunluğu belirtmek üzere kollarıyla bacaklarım denizyıldızı biçimi dört bir yöne açtı ve gördüğü en iğrenç oğlan takımının bunlar olduğuna yeminler etti. Sırf bu sözü için yeni bir tenis raketi aldım ona.
  </div>

  <div>
    Ocak, ılık.ve nemli geçmişti, şubat ise altm rengi çançiçek-lerini faka bastırdı; yörenin yerlilerinden hiçbiri böyle hava görmemişti, yeminler ediyorlardı. Armağanlar birbirini izledi. Doğumgününde bir bisiklet armağan ettim -size önceden de sözünü ettiğim o ceylan benzeri, şirin mi şirin alet- buna bir de 'Modern Amerikan Resim Tarihi' kitabını ekledim. Bisiklete binme üslubu, bisiklete 'yaklaşım'ı demek istiyorum yani, o incelik örneğine binerken giriştiği kalça hareketleri filan benim için en büyük zevklerin kaynağı oluyordu. Ama resim zevkini eğitme konusundaki çabalarım boşunaydı. Doris Lee'nin saman yığınlı resmine bakıyor, arkada şekerleme yapan adamın öndeki sözde dolgun bedenli aşiftenin babası olup 230 olmadığını soruyor, Grant Wood ya da Peter Hurd'a iyi ressam deyip de Reginald Marsh, ya da Frederick Waugh'u neden kötü bulduğumu anlayamıyordu bir türlü.
  </div>

  <div>
    <h2 id="sigil_toc_id_48" style="text-align:center;">13</h2>
  </div>

  <div>
    Bahar erişip de Thayer Sokağı'nın şurasını burasını sarı, yeşil ve pembe renklerle boyadığında, Lolita önüne geçilmez bir sahne vurgunu olup çıkmıştı. Bir pazar Walton'da birtakım insanlarla yemek yerken karşılaştığım Pratt, ta uzaktan bakışlarımı yakalamış, Lo'nun o yana bakmadığı bir sıra çaktırmadan şirin bir edayla sessiz sessiz bir alkış tutma taklitine girişmişti. Tarihi gelişimi açısından bakıldığında, ilkel ve kokuşmuş bir sanat türü olması nedeniyle tiyatrodan nefret ederim. Taş devri törenlerini, komünal saçmalıkları çağrıştıran bir yanı vardır, iflah olmaz bir okuyucunun zaten kendi bulup çıkaracağı Elizabeth Çağı şiiri gibi tek tük pırıltıları bir yana bırakıyorum. O sıralar kendi edebi çalışmalarımla uğraştığım için 'Sihirli Avcılar'm metninin tümünü okuyamamıştım. Bu derme çatma oyunda Dolores Haze kendini bir orman perisi ya da Diana, ya da buna benzer bir şey sanan bir çiftçi kızı rolünü üstleniyor, eline geçirdiği hipnotizma kitabı sayesinde yolunu kaybetmiş birtakım avcıları eğlenceli bir biçimde uyuttuktan sonra da kendisi bir çingene şair (Mona Dahi) tarafından büyüleniyordu. Lo'nun evin her yanına dökülüp saçtığı buruşuk, kötü daktilo edilmiş kağıt parçalarından çıkarabildiğim bu kadarıydı. Oyunun adının o unutulmaz konukevinin adıyla eş olması hem hüzünlü hem de sevimli bir rastlantıydı. Düşündüm taşındım, benim küçük perimin dikkatini bu rastlantıya çekmemeye karar verdim sonunda. Olur ki edepsizlenir, beni iğrençlikle suçlardı; o zamanda ben onun bu rastlantıyı kendiliğinden farketmemiş olmasına üzüldüğümden daha çok üzülürdüm. Anladığım kadarıyla bu oyun bozuntusu o bildiğimiz bayağı efsanenin çiğnene çiğnene sakıza dönmüş bir kopyasıy-dı. Tabii, otelin sahibinin otele güzel bir ad ararken duvar süslerini yapmak üzere tuttuğu ikinci sınıf bir ressamın rastlansal hayalgücünden ayaküstü yararlanıp etkilendiğini düşünmeye engel olacak hiçbir şey yoktu, sonuçta otelin adı da oyunun adım doğurmuş olabilirdi. Ama saflığıma, aptallığıma her şeyi iyiye yoran aklıma ne diyeyim ki,ben tam tersini düşünmüş, konu üzerinde pek kafa yormadan duvar resmininde, otelin adının da, oyunun adının da ortak bir kaynaktan beslendiği, benim pek tanışık olmadığım için bilemeyeceğim bir New England efsanesine dayandığı kanısına varmıştım. Bunun sonucunda da - gelişigüzel tabii, bütün bunları herhangi bir önem alanına sokmadan -bu belalı oyun bozuntusunun çoluk çocuk oynasın diye defalarca kılıktan kılığa sokulan Richard Roe'nun kaleminden çıkma 'Hansel ve Gretel,' Dorothy Doe'- nun kaleminden çıkma 'Ormanda Uyuyan Güzel' ya da Maurice Vermont'la Marion Rumpelmeyer'in ortaklaşa kaleme aldıkları 'Kralın Yeni Elbiseleri' türünden bir maskaralık olduğunu sanıyordum. Hani 'Öğrenci Oyuncular için Piyesler' ya da 'Bir Oyun Oynayalım' gibi kitapları açtığınızda karşınıza çıkan türden... Başka bir deyişle 'Sihirli Avcılar'm aslında yeni ve teknik açıdan özgün bir düzenleme olduğunu, ilk olarak da üç ya da dört ay önce New York'da 'entellektüel' bir tiyatro topluluğu tarafından sahnelendiğini bilmiyordum - bilsem de aldırmazdım ya, neyse. Oyun, bana - kendi küçük perimin rolünden çıkarabildiğim kadarıyla - Lenormand'm, Maeterlinck'in ve pek sesi soluğu çıkmayan öteki bazı İngiliz hayalperestlerinin yankılarını taşıyan kasvetli bir peri masalı gibi gelmişti. Biri banker, öteki muslukçu, üçüncüsü polis, dördüncüsü cenaze levazımatçısı, beşincisi sigortacı, altıncısı bir kanun kaçağı olan (görüyorsunuz ne çok olasılık var!) kırmızı şapkalı, bir örnek giysili avcılar Dolly'nin mağarasında bütün bütüne değişime uğruyorlar, önceki hayatlarım küçük Dolly'nin kendilerini uyandırdığı düşler ya da karabasanlar olarak hatırlıyorlardı. Fakat yedinci avcı (salağın şapkası yeşildi!) genç bir şairdi ve Diana'nın tepesini attırmak pahasına da olsa tutturuyor, Di-ana'nm ve çevredeki bütün eğlencelerin (danseden erkek ve dişi superileri, canavarlar falan) kendisinin, yani şairin uydurduğu şeyler olduğunu söylüyordu. Anladığım kadarıyla sonunda kendini beğenmişliğin bu kadarına tepesi atan çıplak ayaklı Dolores, pötikare pantolonlu Mona'yı yakaladığı gibi Büyülü Orman'm öte yanındaki baba evine sürüklüyor, caka satan avcıya kendisinin aslında şairin düşgücünün ürünü değil, basbayağı bir köylü güzeli olduğunu kanıtlıyordu. Bir de son dakikada öpüşme sahnesi vardı ki oyunun, gerçekle düş un aşk'ta eriyip bütünleştiği yolundaki çok derin mesajını vurguluyordu. Bu paçavrayı Lo'nun önünde eleşürmemeyi daha akıllıca bulmuştum. Çünkü 'oyuncunun anlatım sorunları na öylesine gönülden sarılmıştı, o mini mini Floransa heykeli ellerini öyle tatlı bitiştirip, kirpiklerini de kırpıştıra kırpış-tıra bazı sersem ana-babalarm yaptığı gibi oyunun provalarına gelmemem için öyle bir yalvarmıştı ki... Oyunun ilk gecesi kusursuz bir oyunla büyülemek istiyordu beni, hem her dakika karışıyordum ya zaten, söylenmemesi gereken şeyleri söylüyordum, başkalarının önünde oyununu bozuyordum hep.
  </div>

  <div>
    Hele bir oyun provası vardı ki... ah kalbim, ah kalbim... dallarda kıpır kıpır bir esintinin kol gezdiği bir mayıs gününe rastgelmişti, anlaşılır gibi değildi, belleğe bağışıklık kazandıran bir gündü, yuvarlanırcasma gelip geçmişti. Sonra akşamüstü geç saatte bir de baktım Lolita bisikletine binmiş dengeyi bulmaya çalışıyor; bir eliyle de bizin evin bahçesinin oradaki taze kayın ağacının nemli gövdesine dayanmış. Gülümseyişinin ışıltılı sevecenliği öylesine çarpmıştı ki beni, bir an için tüm dertlerimizin son bulduğunu düşündüm. 'Hatırlıyor musun,' dedi, 'o otelin adı neydi, biliyorsun (burnunu kırıştırdı) canım, hadi söylesene, biliyorsun işte -hani o beyaz sütunlu, lobisinde mermer kuğu olan? Ay, biliyorsun canım (gürültüyle soluklandı)-benim ırzıma geçtiğin otel. Peki, peki unut. Şey elemek istiyorum, (neredeyse fısıltıyla) 'Büyülü Avcılar' mıydı? Öyle mi? (gözleri dalıp giderek) Öyle demek?' Ömrünün baharında bir kızın sevdalı kahkahasıyla yukarı, sokağın sonuna doğru çıktı, sonra ayakları kıpırtısız pedalların üzerinde olduğu halde geriye döndü, gevşemiş' kendini bırakıvermiş, bir eli basma çiçekli düşlere dalmıştı.
  </div>

  <div>
    <h2 id="sigil_toc_id_49" style="text-align:center;">14</h2>
  </div>

  <div>
    Dans ve tiyatro konusundaki ilgilerine uygun düşer varsayımından hareketle, Lo'nun bizim gibi Fransız kökenli akademiklerin ağzına yakışan adıyla 'Miss Emperor' denen bir kadından piyano dersleri almasına izin vermiştim. Lo, haftada iki kere kadının Beardsley'nin bir buçuk kilometre kadar dışındaki mavi pencereli küçük beyaz evine yollanırdı. Mayıs sonuna doğru bir cuma gecesi (Lo'nun gelmememi özellikle istediği o provadan bir hafta kadar sonra) Gustave'in - şey Gaston demek istiyorum - şah'ımı ablukaya almaya uğraştığı çalışma odasındaki telefon çaldı ve Miss Emperor, Lo'nun gelecek salı derse gelip gelmeyeceğini sordu; çünkü geçen sa-lı'nın ve o günün derslerine de gelmemişti de... Karşılık olarak kesinlikle geleceğini söyledim ve oyunu sürdürdüm. Okuyucumun da tahmin edebileceği üzere bütün melekelerim durmuş gibiydi, öyle ki, bir iki el sonra korkunç kaderimin sisleri arasından oyun sırasının Gaston'a geldiğini, rahatlıkla vezirimi alabileceğimi farkettim. O da bunun farkına varmıştı ama sinsi rakibinin kurduğu bir tuzak olduğunu sanarak bir an du-raladı, ufladı pufladı, çenelerini ileri geri oynattı, bana kaçamak bakışlar bile fırlatıp, yumuk parmaklı tombul elceğiziyle kararsız girişimlerde de bulundu-o ağzınıza layık veziri almak için hem ölüyor hem de cesaret edemiyordu- sonra birden kartal gibi atladı, veziri kaptı. (Kimbilir belki de gelecekte daha atak oynamasını sağlamışımdır böylelikle). Beraberliği sağlamak üzere bir saate yakın ter döktüm. Konyağım bitirip yu-varlana yuvarlana çekti gitti sonunda, bu sonuçtan oldukça hoşnuttu. (Zavallı dostum, seni bir daha hiç görmedim, senin bu kitabı okuman olasılığı da çok az, yine de elini içtenlikle sıktığımı söylememe ve 'bütün' kızlarımın sana selam söylediğini bildirmeme izin ver). Dolores Haze'i mutfak masasında gözlerini oyun metnine dikmiş, bir dilim pastayı gövdeye indirirken buldum.
  </div>

  <div>
    Göksel yaratıklara özgü bönlükteki gözlerini kaldırdı, benim gözlerimi buldu. Durumdan haberli olduğunu öğrendiğinde dediğim dedikçi bir tavırla çok yaramaz bir çocuk olduğumu bildiğini, fakat işte işin çekiciliğine bir türlü karşı koyamayarak müzik dersine ayrılan saatleri -ah okuyucum, sevgili okuyucum! - yakındaki parkta, Mona'yla oyunun Büyülü Orman sahnesini prova etmek için harcadığını bildirdi. 'Güzel,' dedim ve sendeleyerek telefona doğru ilerledim. Mo-na'nın annesi çıktı:
  </div>

  <div>
    'Ah, evet evde!' dedi, sonra annelere özgü o kibar sevincin ser verip de sır vermeyen gülüşüyle güldü, arkalara bir yere doğru 'Roy telefonda!' diye bağırdı. Saniye geçmeden Mona bir aceleyle telefona yapıştı, alçak, tekdüze ama oldukça da sevecen bir sesle Roy'u, söylediği ya da yaptığı bir şey için, azarlamaya koyuldu. Ben sözünü kestim, keser kesmez de Mona en terbiyeli, en seksi kontralto sesiyle 'evet efendim,' 'tabii efendim'lere girişti. 'Bu yakışıksız olayda suç bende efendim,' (ne konuşma becerisi, ne poz kesmeydi o öyle) 'inanın çok suçlu hissediyorum kendimi bu konuda' filan fıstık - bu küçük orospular çok sever ya bu deyimi... Böylece boğazımı temizleyip, yüreğim avcumda merdivenden aşağıya indim. Lo oturma odasında, o en çok sevdiği üzeri kalabalık koltuğuna kurulmuştu. O arada yayılmış oturur, şey-tantırnağım kemirip beni o kalpsiz, dumanlı gözleriyle süzer, bir yandan da üzerine uzattığı ayakkabısız ayağının topuğuyla bir tabureyi sallar dururken, bir anda midem bulanarak iyi yıl öncesi onu ilk gördüğümden bu yana ne kadar değiştiğini far-kettim. Yoksa bu şu son iki hafta içinde mi olmuştu? Aşk, sevecenlik? Yok canım, ipliği çoktan pazara çıkmış, saçmalıklardı bunlar. Akkor halindeki öfkemin tam odağına yerleşmişti artık. Şehvetin bütün sisi, dumanı uçup gidince geriye bu korkunç berraklıktan başka bir şey kalmamıştı işte. Ah, nasıl da değişmişti! Önüne gelenin kullandığı makyaj malzemelerini pis parmaklarıyla yıkanmamış yüzüne sürüverip de cildinin ne kadar pis bir dokuyla, ne türlü sivilceler çıkartacak bir tabakayla temas ettiğini bilmeyen o pis, bayağı kızlardan farkı kalmamıştı artık suratının. Eskiden o yumuşacık, kadife, gonca teni nasıl da güzeldi, oyun olsun diye dağınık saçlı, başını dizlerinin üzerinde bir o yana bir bu yana döndürdüğünde nasil da parlardı gözyaşları! Bu el değmemiş ışıltının yerini kaba bir kızarıklık almıştı şimdi. O yörede 'tavşan nezlesi' olarak bilinen bir nezle türü, kimseye metelik vermeyen burun deliklerinin çevresini alev alev bir pembe renkle halkalamıştı. Dehşet içinde gözlerimi indirdim, bakışlarım gergin duran çıplak baldırlarının üzerinden seyirtti geçti, nasıl da cilalı, nasıl da kaslı olmuştu bacakları! Buzlu cam grisi, hafifçe kanlanmış ayrık gözlerini üzerime dikmişti, bu gözlerde sinsice bir düşüncenin kıpırdandığını gördüm; evet, Mona haklıydı sonuçta, o öksüz yetim Lo, kendisi cezaya uğramadan da ipliğimi pazara çıkarabilirdi! Nasıl da saçmalıyordum. Ne deliydim ben! Ondaki her şey, o sabır tüketen, sırrına erilmez düzene göreydi hâlâ; bacaklarının gücü, beyaz çoraplarının kirli tabanı, odanın sıcaklığına aldırmadan giydiği o kaim süveter, o yosma kokusu, hele yeni boyanmış garip al renkli dudaklarıyla yüzünün son bulduğu o çıkmaz! Kırmızı boyanın bir kısmı ön dişlerine bulaşmıştı, birden iç karartıcı bir anı geldi gözlerimin önüne. Yok, Monique'in görüntüsü değildi çağrıştırdığım, yüzyıllar önce bir genelevde gördüğüm, daha ben tazeliğinin iğrenç bir hastalık tehlikesini göze almama değip değmeyeceğini düşünmeye zaman bulamadan başka birinin koparıp aldığı başka bir genç orospuydu. Kırmızı elma yanakları, ölü bir anası, koca ön dişleri, köylü kumralı saçlarının üzerinde de eski püskü bir kurdele parçası vardı. 'Hadi, konuş bakalım,' dedi Lo, 'Mona'nm doğrulaması yeterince doyurucu oldu mu acaba? 'A evet', dedim. 'Çok doyurucu oldu. Ayrıca ikinizin bu yalanı ortaklaşa uydurduğunuza da kuşkum yok. Aslına bakarsan ona ikimiz hakkında her şeyi anlattığından da kuşkum yok.'
  </div>

  <div>
    'Yok canım?'
  </div>

  <div>
    Soluk alıp verişimi denetledim ve: 'Dolores, bütün bunlara bir son verilmeli artık. Seni Beardsley'den çekip aldığım gibi, o bildiğin yere kapatmaya da hazırım, ama olan bitene dur demenin zamanı geldi.
  </div>

  <div>
    Bavulunu toplamaya ancak yetecek kadar bir zaman içinde kaptığım gibi götürebilirim seni. Bunlar son bulmalı, yoksa olacaklardan sorumlu değilim.'
  </div>

  <div>
    'Olacaklardan sorumlu değilsin demek?'
  </div>

  <div>
    Topuğuyla sallayıp durduğu tabureyi bir çekişte aldım, ayağı küt diye yere düştü.
  </div>

  <div>
    'Hey!' diye bağırdı, 'ağır ol bakalım!'
  </div>

  <div>
    İlk iş olarak yukarıya çıkacaksın!' diye bağırdım ben de, aynı anda da ona yapıştığım gibi çektim, ayağa kaldırdım. O andan başlayarak pes perdeden konuşmayı bir yana bıraktım, birbirimize bas bas bağırmaya başladık, burada yineleyemeye-ceğim şeyler söyledi. Benden tiksindiğini söyledi.
  </div>

  <div>
    Yanaklarını şişirip ağzıyla şeytanca şapırtılar çıkararak korkunç yüzler takındı yüzüme karşı. Benim daha annesinin kiracısıyken defalarca onun ırzına geçmeye kalkıştığımı söyledi. Annesini benim öldürdüğümden emin olduğunu söyledi. Önüne çıkan ilk herifle yatacağını, benim de hiçbir şey yapamayacağımı söyledi. Ben de yukarı çıkıp her şeyini sakladığı bütün gizli köşeleri göstermesini söyledim. Ciyak ciyak, tiksindirici bir sahneydi. Kemikli bileğinden yakaladım, bir o yana bir bu yana dönüp bileğini kıvırıyor, bir yandan da uygun bir ânını yakalıp bileğini kurtarıvereceği zayıf bir nokta kolluyordu. Ama sıkısıkıya yakalamıştım bileğini - aslında çok da acıttım sanırım, Allah belamı verir inşallah bu yaptığım için- öyle ki, bir ya da iki kez kolunu hızla çekiverince bileği kırılıverecek sandım. Bütün bunlar olurken buz gibi öfkeyle ılık gözyaşlarının birbiriyle çarpıştığı o unutulmaz gözlerini yüzüme dikmiş bakıyor, basbas bağırmalarımız telefonun zilini bastırıyordu. Telefonun çaldığını farkettiğimde zaman geçirmeden kaçıp gitmişti bile.
  </div>

  <div>
    Filmlerdeki insanlarla tek ortak yönüm, her an makinus telefonikus'un ve onun keyfi Tanrısının emrine amade olmam sanırım. Bu kez öfkeli bir komşu arıyordu. Nedense, oturma odasındaki doğu yönüne bakan kepenkleri inik pencere ardına kadar açık unutulmuş, pencerenin ardında da ekşi New England baharının ıslak, kara gecesi soluğunu tutmuş, bizi dinlemişti. Yıllar yılı, aklı hep açık saçık şeylere işleyen çiroz balığı kılıklı kız kurularının, modern edebiyatın kendi geliştirip olgunlaştırdığı bir tip olduğunu düşündüm. Ama işte şimdi doğuma düşen evde oturan bu tutucu ve isterik karının -adını ne saklamah, Miss Finton Lebone kavgamızın en can alıcı yerini dinleyebilmek için yatak odasının penceresinden yarı beline kadar sarkmayı göze aldığı kanısına varmıştım.
  </div>

  <div>
    '...Bu çıngar!, dayanılır şey değil!..' diye gıdakladı ahize, gecekonduda 'oturmuyoruz burada! Çok rica ederim!..' Bu kadar bağırıp çağırdıkları için kızımın arkadaşları adına özür diledim.
  </div>

  <div>
    Gençler bilirsiniz - sonra yeniden birbuçuk gıdaklama kadarını pışpışladım.
  </div>

  <div>
    Aşağıda tel kapı küt diye kapandı, Lo? Kaçtı mı? Merdivenlerdeki pencerenin kanatlarını aralayıp aşağıya baktığımda küçük, zorlu bir hayaletin çalılıkların arasından çıktığını gördüm. Karanlıkta gümüşsü bir nokta -bisiklet tekerleğinin göbeği- kıpırdandı, silkindi ve çıktı, gitti.
  </div>

  <div>
    Talihe bakın ki araba kentte onarımdaydı. Kanat takrmş uçan kaçağın peşinden tabana kuvvet gitmekten başka çarem yoktu. Üç yılı aşkın zamanın bir sel gibi kabarıp gittiği şu sırada bile üzerine bahar gecesi inmiş o sokağı, o şimdiden yapraklara bürünmüş sokağı, yüreğim ağzıma gelmeksizin gözlerimin önüne getiremiyorum. Miss Lester, ışıklı verandalarında Miss Fabian'm damla hastalıklı kısa bacaklı köpeğini gezdiriyordu. Kurt adam bendeniz az daha eziyordum köpeği. Üç adım yürü, üç adım koş. Kestane yapraklarının üzerine tıpır tıpır ılık bir yağmur inmeye başladı. Bir sonraki köşede, belli belirsiz seçilen bir delikanlı, Lolita'yı demir bahçe parmaklığına dayamış öpüyordu -yok hayır, Lolita değil, yanlış gördüm. Pençelerim kaşmaraktan, uçarcasına ilerledim.
  </div>

  <div>
    On dört numaranın iki buçuk kilometre kadar doğusunda, Thayer Sokağı, özel bir bahçelik alanla ve dörtyol ağzıyla kesişir, bu ikincisi de sizi doğrudan doğruya kente çıkarır. İlk dondurmacının önünde Lolita'nın - ah, ne iç ferahlatıcı bir ezgidir o çalan! - nazlı bisikletinin beklediğini gördüm, 'çekiniz' yazan kapıyı ittim, çektim yine ittim, sonunda girdim içeri. Şuraya bakın! On adım ötemdeki telefon kulübesinin camından (zar-kanatlı Tanrı gene bizimle işte!) avuçlarıyla kavradığı ahizenin üzerine senli benli bir edayla eğilmiş Lolita'mn, gözlerini kısıp bana baktığını görebiliyordum. Elindeki değerli aletle döndü, aceleyle ahizeyi yerine koydu ve salınarak dışarıya çıktı.
  </div>

  <div>
    'Seni evden aramaya çalıştım,' dedi şen bir yüzle. 'Büyük bir karar alındı. Ama önce bana içecek bir şeyler ısmarla babacığım.'
  </div>

  <div>
    O tezgâhtaki suratsız, süzgün kızın dondurmayı koyusunu, koka kolayı döküşünü, kiraz şerbetini ekleyişini seyrederken benim kalbim de aşk acısıyla patlayacak gibiydi. O çocuk bileği. Güzel yavrum benim. Sevimli bir yavrunuz var Mr. Humbert. Ara sıra geçerken görüyoruz da pek beğeniyoruz. Ben, Mr. Pimm, Pippa'nın o şerbetli şuruplu karışımı kamışla eme eme içmesini izledim.
  </div>

  <div>
    J'ai tonjours admire l'oeuvre ormondo du sublime Dublino-is.* Bu arada yağmur şakır şakır bir sağanağa çevirmişti.
  </div>

  <div>
    'Bak', dedi, bisikletini yedeğine katıp yanımsıra yürürken bir ayağım da koyu koyu parlayan yaya kaldırımına sürtüyordu, 'bak, bir karar aldım. Okulu bırakmak istiyorum. Nefret ediyorum okuldan. Piyesten de nefret ediyorum, gerçekten! Bir daha hiç geri dönmek istemiyorum okula. Başka bir okul bulalım. Hemen gidelim buradan. Yemden uzun bir yolculuğa çıkalım. Ama bu kez benim istediğim yerlere gidelim, tamam mı? Başımı evet anlamında salladım. Lolitam benim!
  </div>

  <div>
    'Nereye istersem? Anlaştık mı?' diye sordu seke seke yanımsıra yürürken. Ancak çok terbiyeli olduğu zamanlar Fransızca konuşurdu.
  </div>

  <div>
    'Tamam. Entendu. Şimdi, hadi bakalım çabuk, çabuk, çabuk Lenore, yoksa iliklerine kadar ıslanacaksın! (Göğsüm bir hıçkırık seliyle dolup taşıyordu).
  </div>

  <div>
    Dişlerini gösteren bir gülümsemeyle güldü ve o cici okullu kız alışkanlığı uyarınca bisikletinin üzerinde öne kaykılarak, pedallara bastığı gibi uçtu gitti küçük kuşum benim.
  </div>

  <div>
    Miss Lester bakımlı eliyle ön kapıyı tutuyor, gençlik yılları (*) O yüce Dublin'imin (Browning) eserini her zaman hayranlıkla karşılamışımda. (Joyce)çoktan geride Lo, hortlak kılıklı kayın ağacının orada bekliyordu beni.
  </div>

  <div>
    'İliklerime kadar ıslandım,' dedi olanca sesiyle bağırarak. 'Beğendin mi yaptığını? Piyesin de cam cehenneme! Bilmem anlatabiliyor muyum'
  </div>

  <div>
    Görünmez bir cadı karı pençesi üst kat pencerelerinden birini küt diye kapadı.
  </div>

  <div>
    Bizim evin holünde, davetkâr ışıltılarla pırıl pırıl gözüken Lolitam, kazağım sıyırdı attı, mücevherle donanmış saçlarını şöyle bir savurdu, çıplak kollarını uzattı, bir dizini kıvırdı:
  </div>

  <div>
    'Merdivenlerden yukarıya kucağında çıkar beni. Romantikliğim üstümde bu gece,' dedi. Sırası gelmişken, belki fizyoloji bilginlerinin ilgisini çeker diye söylüyorum, bendeniz -çok ender görülen bir olay herhalde- 'öteki' kasırga boyunca da gözyaşı selleri dökme özelliğine sahip bir kişiyim.
  </div>

  <div>
    <h2 id="sigil_toc_id_50" style="text-align:center;">15</h2>
  </div>

  <div>
    Müteveffa Mrs. Humbert'in arabası yeni yolculuğuna çıkarken, kız gibi olsun diye frenler elden geçirilmiş, karbüratör boruları temizlenmiş, subaplar gıcır gıcır ovulmuş, aklı pek makinelere ermeyen ama, davranışlarında her zaman ölçülü Humbert Baba, öteki birkaç onarımla birlikte bu yeniliğin parasını da cebinden vermişti.
  </div>

  <div>
    Beardsley Lisesi'ne, bizim sevgili Beardsley Lisesi'ne benim Hollywood'daki anlaşmam sona erer ermez geri döneceğimize ilişkin söz vermiştik (Yaratıcı bir adam olan Humbert'in o günlerde hâlâ pek moda olan 'varoluşçulukla ilgili bir filmde başdanışmanlık görevi üstlenmek üzere gittiğini anlattım bizimkilere). Aslında çaktırmadan Meksika sınırından içeri sü-zülüvermeyi - geçen yıl olduğundan çok daha gözükaraydım artık - ve bir elli boyla kırk beş kilo ağırlığındaki küçük cariyemle ne yapacağımı orada kararlaştırmayı geçiriyordum kafamdan. Gezi rehberlerimizle yol haritalarımızı yeniden bulup çıkardık. İzleyeceğimiz yolu büyük bir istekle işaretlemişti Lo. Çocukça küskünlük numaralarını bir yana bırakıp, gerçeği bütün zenginliğiyle araştırmaya karar vermesini bu maskaralıklara mı borçluyduk? Kimyacı profesörün neye uğradığını şaşırmış evinden çıkıp da, anacaddeden dört şeritli otoyola doğru ilerlemeye koyulduğumuz o solgun ama sıcak pazar sabahı, düşlerin garip hafifliğine benzer bir şeyler geçirdiğimi hatırlıyorum. Aşkım'ın çizgili, siyahlı beyazlı pamuklu elbisesinin, bıçkın siperlikli mavi şapkasının beyaz çoraplarıyla kahverengi mokasenlerinin, boynunu süsleyen gümüş zincirin ucundaki iri, biçimli akuamarin taşıyla - ilkbahar yağmurlarıyla birlikte verdiğim bir armağandı bu - pek uyum sağladığı söylenemezdi. Yeni Hotel'in önünden geçtik, güldü. 'Aklından geçenleri söyle, bir metelik kazan,' dedim, hemen avucumu uzattı, ama tam o anda kırmızı ışık yandığından aceleyle freni köklemek zorunda kaldım. Tam durmuştuk ki, başka bir araba kayarcasma geldi, yanı başımızda durdu, gözalıcı, ciddi pürüzsüz, bronz rengi, 'sırım gibi', saçları omuzlarına dökülen genç bir kadın (nerede görmüştüm onu?) Lo'ya, çın çın öten bir sesle 'Merhaba!' dedi. Sonra bana döndü, heyecanlı (tamam, buldum!) bir sesle, belli sözcükleri vurgulayarak, şunları söyledi: 'Ne ayıp Dolly'yi oyundan çekip almanız - yazarın provadan sonra ona nasıl bayıldığını görseydiniz -' 'Yeşil ışık, sersem!' diye fısıldadı Lo dişlerinin arasından, aynı anda da bizim Jan Dark (kentin tiyatrosunda bir oyunda görmüştük onu) bilezikli koluyla şıkır şıkır bir elveda yollayarak deli gibi öne atıldı, bizi geçip kampus alam'na doğru yollandı.
  </div>

  <div>
    'Kimdi bu Allahaşkına? Vermont mu yoksa Rumpelmeyer mi?'
  </div>

  <div>
    'Hayır, Edusa Gold, bize tiyatro dersi veren kız.'
  </div>

  <div>
    'Onu demiyorum. Bu oyunu çırpıştıran kimdir?' 'Ha evet, tabii! İhtiyar bir karı, Clare bir şey sanırım. Bir sürü ihtiyar kan vardı da.'
  </div>

  <div>
    'Seni beğendi demek?'
  </div>

  <div>
    'Bakışımı beğendi tutup kaşımdan öptü,' dedi sevgilim ve son zamanlarda pek bayıldığı - belki de tiyatro maskaralıklarından biriydi bu - kesik, havlamaya benzer hoşnutluk sesini çıkardı.
  </div>

  <div>
    'Garip kızsın, Lolita,' dedim ya da buna benzer bir şey. 'Doğal olarak bu saçma sapan tiyatro işine bir son vermene sevinmiyor değilim. Ama garip olan, sonuca ulaşmana bir hafta kala her şeyi yüzüstü bırakıvermen... Aman Lolita, bu her şeyi bir anda bırakıvenne huyuna dikkat et, n'olur. Kampa gitmek üzere Ramsdale'e boşverdiğini, eğlenceli bir yolculuk uğruna kampı bıraktığını düşünüyorum da... daha buna benzer neler. Dikkatli ol. Hiçbir zaman durup dururken bırakıveremeyece-ğin şeyler de vardır dünyada. Peşini bırakmamalısın. Bana karşı biraz daha iyi davranmayı deneyebilirsin. Perhizine de dikkat etmelisin. Kalçalarının çevresi kırk üç buçuk santimi geçmemeli. Fazlası başına iş açabilir (gırgır geçiyordum tabii). Şimdi artık uzun, mutlu bir yolculuğa başlıyoruz. Hatırlarım-'
  </div>

  <div>
    <h2 id="sigil_toc_id_51" style="text-align:center;">16</h2>
  </div>

  <div>
    Hatırlarım, çocukken Avrupa'da, Appalachia Dağları'nm ta Alabama'dan New Brunswick'e kadar sereserpe uzandığını gösteren bir haritaya gözlerimi diker bakardım. Öyle ki, bu dağların kapladığı koskoca bölge - Tennessee, her iki Virgi-. nia'lar, Pennysylvania, New York, Vermont, New Hampshire ve Maine - hayalimde her yanı elmas ışıltılı, üstüste yükselen tepeler, dev kozalaklı ağaçlar, ayı postuna bürünmüş mutlu göçmen dağcılar, altın rengi kuyumcu böcekleri (felis ügris goldsmithl), katalpa ağaçlarının altına gizlenmiş Kızılderililerle dolup taşan dev bir İsviçre ya da neredeyse Tibet olur çıkardı. Bütün bunların sonunda gelip de sayfiye evlerinin kırtıpil fun-dalıklarıyla dumanı tüten bir çöp yakma aletine indirgenmesi korkunçtu. Elveda, Appalachia Dağları! Appalachia'lardan kurtulur kurtulmaz Ohio'yu, adları T ile başlayan üç eyaleti ve Nebraska'yı boydan boya geçtik oh, batının o ilk kokusu! Hiç acele etmeden yolculuk ediyorduk; Büyülü Mağara'nın sezona açılışını kutlamak üzere yapılan törensel dansları kesinlikle göreceğim diye tutturduğu Wace'e ulaşmamız bir haftadan çok zaman almıştı. Orta yaşlı bir sinema yıldızının jigolosuyla giriştiği sarhoş kavgası sonucu, üzerinden atlayarak intihar ettiği, Lo'nun tırmanmaya can attığı Kızılkaya'nın bulunduğu bir batı eyaletinin gözbebeği olan Elphinstone'u bulmamız ise en azından üç haftamızı almıştı.
  </div>

  <div>
    Açıkgöz moteller bizi gene şöyle yazılarla buyur ediyorlardı:
  </div>

  <div>
    'Motelimizde evinizdeymişçesine rahat edeceğinizi umarız. Motelimize indiğinizde bütün demirbaş eşyalar dikkatle gözden geçirilmiş bulunmaktadır. Plaka numaranız kayıtlarımıza işlenmiştir. Sıcak suyu tutumlu kullanın. Önceden haber vermeden, istenmeyen kişileri otelimizden çıkarma hakkına sahibiz. Tuvalete ne çeşitten olursa olsun çöp atmayınız. Teşekkür ederiz. Gene buyurun. Müdüriyet. Not; Müşteri Velinimetimizdir.'
  </div>

  <div>
    Bu ürkütücü yerlerde tek kişilik iki yataklı bir odaya on dolar ödedik, tel kafesi olmayan kapımızın önünde sinekler kuyruğa girdi, ne yapıp edip içeri dalmayı başardılar, tablalarda bizden öncekilerin sigara külleri hâlâ bekleşiyor, yatakta bir kadm saçı kılı duruyor, insan yandaki odada kalanın paltosunu dolaba asısını bile duyabiliyordu. Askılar, hırsızlığı önlemek üzere dolabın üst kısmındaki boruya halkalarla sıkıca tutturulmuştu, ayrıca bütün bu hareketlerin üstüne tüy dikercesine yan yana duran tek kişilik yatakların üzerine asılı resimler de birbirinin eşiydi. Piyasa eğilimlerinin değişliğini de gözlemledim. Tek başına duran barakaları bitiştirip yavaş yavaş bir kervansaray kurma eğilimi seziliyor, sonra hoop, (Lo bunlarla hiç ilgilenmiyordu, ama okuyucum ilgilenebilir) bir kal daha çıkılıyor, içeriye doğru bir lobi açılıveriyor, arabalar ortak bir garaja çekiliyor, böylece motel, bildiğimiz otel olup çıkıyordu.
  </div>

  <div>
    Okuyucumu benimle ve benim zihinsel uyuşukluğumla dalga geçmemesi konusunda uyarmak isterim. Hem onun hem de benim için geçmişteki bir gizi oturup bugün de çözüme kavuşturmak iş değil tabii. Ama inanın bana, ağlarını ören kader, okurken tek yapmanız gereken şey ipuçlarını gözden uzak tutmamak olan o dürüst dedektif romanlarına benzemez. Gençliğimde bir keresinde ipuçlarının eğri harflerle yazılı olduğu bir dedektif hikâyesi okuduydum; ama - kişi bazı belli belirsiz imaları değerlendirmeyi öğrense de - Bay Kader'in işleri öyle mi ya!
  </div>

  <div>
    Örneğin: Yolculuğumuzun Orta Batı evresi öncesinde ya da tam başında en azından bir kez bilinmeyen kişi ya da kişilerle haberleşmedi desem yalan olur. Bir benzin istasyonunda Kanatlı At işaretinin altında durmuştuk ki, koltuğundan kayı-verdi, tamircinin yaptıklarım izlemek üzere altına eğildiğim motor kapağının görüş alanımı bir an için örtmesinden yararlanarak, binanın arka tarafına kaçtı. Hoşgörülü olma eğilimindeydim, iyi huylu bir tavırla başımı sallamakla yetindim. Ama aslım ararsanız, bu tip kaçıp gitmeler - tıpkı telefon görüşmeleri gibi - kesinlikle yasaktı; çünkü nedendir bilinmez, sezgilerimle tuvaletlerin de kaderim tarafından enseleneceğimiz yerler olduğunu hissediyordum. Hepimizin, bizim için özel bir anlam ve önem taşıyan olayları üzerimize çekmek amacıyla Tanrılar tarafından özenle seçilmiş 'kader nesneleri' vardır; kimininki aralarla dönüp gelen bir manzaradır, kimininki bir sayıdır. Şu noktada John hep tökezler, Jane'in kalbi hep burkulur.
  </div>

  <div>
    Ne diyordum -arabam gözden geçirilmişti, ben de arabayı benzin pompalarının oradan çekmiş, yerini bir kamyona bırakmıştım evet, gitgide artan bir yoğunlukla, o rüzgârlı kül-rengi ortamda üzerime çöktükçe çökmüştü onun yokluğu. Kendilerini karaya vurmuş yolcunun görüş alanında bulmaktan şaşkına dönüp de köylüler gibi bakakalmış benzin istasyonu ıvır zıvırma, böylesine bön bir iç huzursuzluğuyla gözlerimi dikip bakışım ne ilk ne de sondu; şu yeşil çöp kutusu, şu kapkara, kenarlarıysa bembeyaz satılık otomobil lastikleri, şu parlak renkli motor yağı kutuları, içinde çeşitli içecekler barındıran şu kırmızı buzdolabı, tahta kutunun doldurmadan bırakılmış bilmece kareleri gibi duran deliklerine tıkıştırılmış dört, beş, hayır yedi boş şişe, benzincinin ofisinin camına iç tarafından sabırla tırmanan böcek. Ofisin açık kapısından dışarıya müzik taşıyor, ne var ki, müziğin ritmi rüzgârla kımıldanan bitkilerin göğüs geçirip mırıldanmaları ve öbür kıpırtı-larıyla eşlenmiyordu. Öyle ki kişi, eski bir manzara filmi kendi başına varlığını sürdürürken, eşliğindeki piyano ya da kemanın da filmdeki ürperen çiçekler ve sallanan dallarla hiç ilgisi olmayan bir ezgiyi izlediği duygusuna kapılıyordu. Lolita, müziğin ritminin aksi yönünde çırpman elbisesiyle hiç mi hiç beklemediğim bir yönden çıkıp da geldiğinde, nereden çıktıysa Charlotte'un son hıçkırığının sesi de geldi, içimde ürpertiler yaratarak geçti. Tuvalet dolu olduğundan, yandaki yapıya, Sedef Kabuğu işaretli benzin istasyonuna geçmişti. O şirket, hep 'eviniz kadar temiz bulacağınız' tuvaletleriyle övünür dururdu. 'Şu parasız kartlara' dilek ya da şikayetlerinizi yazmanız istenirdi. Oysa ne kart vardı ne sabun. Hiçbir şey. Ne bir dilek ne de bir şikayet.
  </div>

  <div>
    Ya aynı gündü ya da bir sonraki gün, besin bitkileri ekili tarlaların başakları arasından sürdürdüğümüz can sıkıcı bir araba yolculuğundan sonra, sevimli küçük bir kasabaya varmış ve Kestane Motel'e yerleşmiştik. Şirin barakaları, nemli yeşil alanları, elma ağaçları, eski bir salıncağı ve yorgun çocuğumun dönüp de bakmadığı nefis bir günbatımı vardı. Doğduğu yerin sadece on beş kilometre kuzeyinde bulunduğundan Kasbeam'den gitmemizi istemişti. Ne var ki ertesi sabah onu oldukça somurtuk buldum, beş altı yıl öncesi üzerinde seksek oynadığı kaldırımı görme isteği yoktu içinde. Gerçi şu ya da bu biçimde göze batmamaya, arabadan dışarı çıkmamaya, eski dostları da arayıp sormamaya karar vermiştik ama, gene de anlaşılabilecek nedenlerden ötürü bu ek yolculuktan hiç mi hiç hoşnut değildim. Sonunda yolculuktan vazgeçtiğinde rahatlamıştım, ama geçen yılki Pisky yolculuğunda olduğu gibi gideceğimiz yerin eski anıları depreştireceğini sezdiğim için karşı çıktığımı bilse, bu kadar kolaylıkla vazgeçmeyeceğini düşünmek keyfimi kaçırmıştı. Bu konuyu açıp iç geçirdiğimde o da iç geçirdi ve kendisinin de biraz keyifsiz olduğunu söyledi. En azından çay zamanına kadar bir sürü dergi alıp yatakta kalmak istiyordu, ondan sonra eğer kendini daha iyice hissederse batıya doğru yolumuza devam edebileceğimizi söyledi. Ne yalan söylemeli çok tatlı, çok mahmurdu, taze meyve isterim diye de tutturunca, gideyim Kasbeam'den dişe dokunur hazır yiyecekler alayım dedim. Barakamız ağaçlıklı bir tepenin tam üzerindeydi. Pencereden bakınca aşağı doğru kıvrılan, sonra kestane ağaçları arasından ortadan ayrılmış saç gibi dümdüz bir çizgi izleyerek inen, sabahın lekesiz uzaklığında son derece belirgin bir oyuncak gibi görünen şirin kente doğru ilerleyen yolu seçebiliyordunuz. Böcek gibi bir bisikletin üzerinde yer cücesi gibi görünen bir kız, yanında da kıza oranla oldukça büyük bir köpek, mavi tepeler ve küçük kırmızı insanlarla dolu eski tablolarda kirli beyaz dağ yollarını tırmanan katır üzerindeki hacılar kadar açık seçik görülüyordu. Avrupalılara özgü bir tutkum vardır, fırsat oldukça arabadan vazgeçip yürümeyi yeğlerim. Acele etmeden bayır aşağı yürüdüm, sonunda bisikletli kıza yetiştim. At kuyruğu saçlı, tombul, çirkince bir kızdı bu, arkasından hercai menekşeler gibi hareli gözlü koskoca bir Sen Bernar köpeği geliyordu. Kasbeam'de oldukça yaşlı bir berberde kötü bir saç tıraşı oldum. Çenesi hiç durmuyor, harıl harıl beyzbol oyuncusu oğlundan söz ederken, konuşmasının heyecanlı yerlerinde enseme tükürük sıçratıyor, ara sıra boynuma bağladığı beze gözlüklerini siliyor, ya da sararmış gazete kupürleri çıkarıp göstermek için titrek makasına ara veriyordu. Öylesine ilgisizdim ki, parmağıyla yıllanmış, boz renkli traş losyonlarının arasına sıkıştırılmış bir resmi gösterdiğinde, resimdeki genç beyzbol-cunun otuz yıl önce ölmüş olduğunu büyük bir şaşkınlıkla farkettim.
  </div>

  <div>
    Bir fincan tatsız kahve içtim, maymunuma bir hevenk muz aldım, on dakika kadar da bir mezecide oyalandım. Yuvaya dönen küçük hacı, bendeniz, Kestane Şato'suna doğru kıvrıla kıvrıla yükselen yolda boy gösterdiğimde aradan en azından bir buçuk saat geçmiş olmalıydı.
  </div>

  <div>
    Kente giderken yolda rastladığım kızı dönüşte, eli kolu keten çarşaflarla dolu olduğu halde koca kafası ve kaba bedeniyle İtalyan Farsındaki 'Bertoldo' tipine benzeyen kötürüm bir adama yardım eder buldum. Bu ikisi, Kestane Tepesi'ndeki geniş çayırlığa öylece serpiştirilivermiş bir düzine kadar barakayı derleyip topluyorlardı. Öğlendi, barakaların çoğunun kapısı küt diye kapanmış, içinde oturanlar çoktan çekip gitmişlerdi. Çok yeni model bir arabaya kurulmuş, oldukça yaşlı, neredeyse mumyaya dönmüş bir çift, sıra sıra garajların birinden çıkmak üzereydi. Başka bir garajdan münasebetsiz bir kırmızı kukuleta fırlamış çıkmıştı. Bizim barakanın yakınlarındıysa gür siyah saçlı, mavi gözlü, güçlü kuvvetli bir genç adam, taşınabilir bir buzdolabını arabasının arkasına yerleştiriyordu. Nedendir bilmem, geçerken bön bön sırıttı suratıma. Karşıdaki çayırlık alanda, sereserpe ağaçların çok kollu gölgesine yayılmış tanıdık Sen Bernar köpeği, hanımının bisikletine göz kulak oluyordu. Onun yakınında, çoktan çoluk çocuğa karışmış genç bir kadın, keyiften kendinden geçmiş bir bebeği salıncağa oturtmuş yavaş yavaş sallarken, iki üç yaşlarında kıskanç bir velet de salıncağın oturulacak yerini ileri geri ittirmeye çalışarak muzurluk ediyordu. Sonunda salıncağa çarparak yere düşmeyi başardı ve sırtüstü çimenlere uzanıp bangır bangır bağırmaya başladı; annesi çocuklarının ikisine de yönelik olmayan hülyalı bir gülümsemeyle uzaklara bakmayı sürdürüyordu. Bu anlık izlenimleri böylesine açık seçik hatırlamamın nedeni, aradan birkaç dakika geçmeden bunları birer birer gözden geçirecek olmamdı belki de. Ayrıca, Beardsley'de geçirdiğimiz o korkunç geceden bu yana içimde bir şey her an tetikteydi. Kendimi, yürüyüşün getirdiği rahatlık duygusunun, ensemi sarıp sarmalayan taze meltemin, nemli çalılığın davetkâr çatırtısının, oyuk dişimden uzun uğraşmalar sonucu çıkardığım lezzetli bir kırıntının, aslında kalbim olduğu için kucağında taşımamam gereken erzağm rahatlatıcı ağırlığının keyfine kaptırmak istemiyordum. Ama kalbim olacak o sefil pompa bile tatlı tatlı çalışıyordu, öyle ki Dolores'imi bıraktığım barakaya vardığımda, sevgili Ronsard'm deyişiyle üzerimde 'adolori d'amorouse langueur - aşk mahmurluğunun yorgunluğunu' hissettim.
  </div>

  <div>
    Onu giyimli bulmak şaşırtmıştı beni. Gündelik pantolonu ve tişortuyla yatağın kenarına ilişmiş, sanki benim kim olduğumu çıkaramamış gibi bakıyordu. İnce tişörtünün gevşek dokusu küçük memelerinin cömert, yumuşak biçimini gizlemekten çok ortaya çıkarıyor, bu açıklık da beni tedirgin ediyordu. Yıkanmamıştı; yine de dudaklarını kısa bir süre önce taşıra taşıra boyadığı belli oluyordu. İri dişleri, soluk şarap rengi fildişi ya da pembemsi poker fişleri gibi pırıldıyordu, işte oracıkta, ellerini kucağında kenetleyerek oturmuş, benimle uzaktan yakından ilgisi bulunmayan şeytanca bir parıltıyla dolup taşarak hülyalı bir yüz takınmıştı.
  </div>

  <div>
    Elimdeki ağır kesekağıdım pat diye yere bıraktım, sandaletler içindeki ayaklarının çıplak bileklerine, sonra salak suratına, sonra yine o günahkâr ayaklara bakakaldım. 'Dışarı çıkmışsın,' dedim (sandaletlerin üzerine leş gibi çakıllı toprak bulaşmıştı.) 'Daha şimdi kalktım,' dedi ve ayaklarına baktığımı görünce de ekledi: 'Bir saniyeliğine çıkmıştım. Geri gelip gelmediğini merak ettim de.'
  </div>

  <div>
    Muzları farkedince yılan gibi kıvrılarak masaya yöneldi.
  </div>

  <div>
    Özel bir kuşku besleyebilir miydim? Gerçekten de hayır ama bu çamurlu, serkeş gözler, bedeninden fışkıran bu benzersiz sıcaklık! Hiçbir şey söylemedim. Pencerenin çerçevesi içinde öylesine belirgin bir biçimde kıvrıla kıvrıla inen yola baktım... Güvenimi kötüye kullanmak isteyen biri için bundan iyi bir gözetleme kulesi olamazdı. Gittikçe artan bir iştahla meyveye saldırdı Lo. Birdenbire kapı komşumuz delikanlının yaranmaya çalışarak gülümsemesi aklıma geldi. Hemen dışarı çıktım. Onun arabası dışındaki bütün arabalar gözden kaybolmuştu. Gebe karısı, kucağında bebek ve az çok defterden silinmiş öteki çocukla birlikte arabaya biniyordu.
  </div>

  <div>
    'Ne oldu, nereye gidiyorsun?' diye bağırdı Lo, ön kapının oradan.
  </div>

  <div>
    Hiçbir şey söylemedim. Yumuşacık bedenini geriye, odanın içine iterek odaya yürüdüm. Tişörtünü yırtarak çıkardım. Geri kalanının fermuarlarını indirdim. Sandaletlerini parçaladım. Çılgına dönmüştüm, beni aldattığına ilişkin bir gölge olsun yeterdi, ama izini sürdüğüm koku o kadar belirsizdi ki, bir delinin gördüğü hayallerden hiç mi hiç farkı yoktu.
  </div>

  <div>
    <h2 id="sigil_toc_id_52" style="text-align:center;">17</h2>
  </div>

  <div>
    Şişko Gaston kendi pısırık yordammca armağanlar vermeyi severdi. Alışılmışlığı bir pısırık arpa boyu aşan armağanlardı bunlar, ya da onun pısırık aklınca öyleydiler. Bir gece, satranç kutumun kırık olduğunu görmüş, ertesi sabah küçük oğlanlarından biriyle bana bakır bir kutu yollamıştı. Kutunun kapağında pek ince işlenmiş bir Doğu süslemesi olduğu gibi, çok da güzel kilitlenebiliyordu. Bir bakışta bunların Cezayir falan gibi yerlerde satılan, adına da nedendir bilinmez 'luizetta' denilen, alıp da sonradan ne yapacağınızı bilemediğiniz ucuz para kutularından biri olduğunu farketmiştim. Benim tombul piyonlarımı alacak derinlikte değildi ama atmadım - bambaşka bir işte kullandım.
  </div>

  <div>
    Lo'nun gözle görülür derecede öfkelenmesine karşın, nedendir bilmem kendimi içinde bulduğum kaderin ağını parçalamak üzere Kestane Motel'de bir gece daha kalmaya karar vermiştim. Sabah saat tam dörtte uyandım, Lo'nun (ağzı hepimizin biraraya gelip de ona hazırladığımız bu serseri hayat karşısında şaşkına dönmüşçesine açık olarak) uyuduğundan iyice emin olduktan sonra, 'luizetta'mı açtım, içindekinin yerinde olduğunu görerek ferahladım. Orada kutunun içinde, beyaz yünlü eşarba sarılı otomatik bir cep tabancası duruyordu; 32 kalibre, sekiz mermilik kartuşla çalışan, boyu Lolita'nın boyunun dokuzda birinden biraz daha kısa, kabzası ceviz, çeliği mavi cilalı, Harold Haze'den bana kalanlar arasındaydı bu da, 1938 tarihli katalogunda pek aldırışsız bir dille şöyle deniliyordu. 'Özellikle evde ve arabada, ayrıca kişisel kullanımlarda üstüne yoktur.' İşte oracıkta, bir ya da birden fazla kişisel kullanımda hemen göreve hazır, sinsi sinsi bekliyordu tabanca. Doluydu, kazara ateş almasın diye emniyeti çekilmişti, Unutmayınız ki tabanca Freud'a göre dünya yüzündeki ilk babamızın belden aşağısının ortasına düşen organının simgesidir.
  </div>

  <div>
    İyi ki almıştım yanıma - daha da iyisi iki yıl önce Charlotte ile benim gölümüzün oralardaki çam ormanında tabancayı kullanmayı öğrenmiş olmamdı. Şimdi uzaklarda kalan o ormanlarda birlikte gezip dolaştığım Farlovy keskin nişancıydı, 38 kalibrelik tabancasıyla bir arıkuşunu vurmayı başarmıştı -ire yalan söylemeli, bu vuruşun ebemkuşağı rengi bir avuç tüyden başka kanıtını da görmemiştim ya... Sonra 20lerde iki kanun kaçağını vurmuş olan Krestovski adında bir polis eskisi de aramaza katılmış, minik bir ağaçkakanı, hem de mevsimi değilken öylesine vurmuştu. Bu iki sportmen arasında kalmış bir acemi olduğum için ben her şeyi ıskalayıp durduydum. Ha, sonra tek başıma çıktığım bir keresinde ben de bir sincap yaralamıştım, söylemeden geçmeyeyim. 'Sen yat. burada,' dedim tüy siklet ama dörtbaşı mamur küçük dostuma, sonra da şerefine bir yudum cin içtim.
  </div>

  <div>
    <h2 id="sigil_toc_id_53" style="text-align:center;">18</h2>
  </div>

  <div>
    Okuyucu şimdi kestaneleri, Kolt marka tabancaları falan unutup batıya doğru peşimiz sıra gelsin. Bunu izleyen günler bir sürü büyük fırtınayla geçti. Belki de ülke boyunca dev kurbağa sıçrayışlarıyla bizi izleyen ve bir türlü silkip atamadığımız tek bir fırtınaydı bu. Tıpkı dedektif Trapp'ı silkip atamadığımız gibi; evet, çünkü kırmızı renkli Aztek marka üstten körüklü arabanın başıma dert olup da Lo'nun âşıkları olayını bütünüyle ikinci plana atması o günlere rastlar.
  </div>

  <div>
    Garip şey! Ben ki karşılaştığımız her erkeği kıskanırdım, garip şey, nasıl da değerlendirememişim felaket belirtilerim. Belki de Lo'nun kış boyu uslu durmasına aklanmıştım; hem zaten delinin biri bile ikinci bir Humbert'in koca dağlarla sevimsiz ovalar aşarak bizim Humbert'e Humbert'in supericiğini Zeus aşkına, yıldırımlar saçarak izlediğini aklına getiremezdi. O halde, dedim kendi kendime dikkatli bir uzaklıktan kilometreler boyu bizi izleyip duran kırmızı, üstten körüklü arabanın •' direksiyonundaki, Humbert Humbert'in yaşı küçük üvey kızıyla neler yaptığını öğrenmek için işgüzarın birinin tuttuğu dedektif olsa gerek. Havadaki elektriklenmenin arttığı, şimşeklerin gümbürdediği dönemlerde sık sık başıma geldiği üzere hayaller kuruyordum. Belki de hayalden öteydi gördüklerim. İçkime Lo mu, dedektif mi, yoksa ikisi birden mi bir şeyler kattılar bilmiyorum, ama bir gece barakamızın kapısının çalındığından emin olarak kapıyı ardına kadar açtığımda öncelikle iki şeyin farkına vardım; bir, ben çırılçıplaktım; iki, üzerinden yağmur suları sızan karanlığın içinde beyaz beyaz ( parlayan bir adam, yüzüne çizgi roman kahramanı Çıkık Çelme'nin maskesini tutmuş oracıkta duruyordu. Kısık bir kahkaha atıp hemen kaçtı, ben de döngeri edip odaya girdim ve uykuya daldım - bugün bile, gördüğümün, uyuşturucuların etkisiyle görülen bir düş olup olmadığım kesin olarak bilemem. Trapp'ın mizah anlayışını oldukça iyi inceledim, sanırım bu ^ dişe dokunur bir örnektir. Ah, ne hayvanca, ne kadar acımasız bir şeydi bu! Bu pek gözde canavarlarla geri zekâlıların maskelerini yaparak para kazanan birileri olsa gerekti. Ertesi sabah iki sokak çocuğunun çöpleri karıştırıp da buldukları bir Çıkık Çene maskesini takıp eğlendiklerini görmüş müydüm gerçekten? Doğrusu bilemiyorum. Rastlantı da olabilir - atmosfer değişikliği herhalde.
  </div>

  <div>
    Oldukça renkli, ama yarım yamalak ve doğruluğu su götürür bir belleğin sahibi olduğumdan bayanlar baylar, üstten körüklü kırmızı arabanın beni izlediğine tam emin olduğum günün hangi gün olduğunu söyleyemeyeceğim size. Ne var ki sürücü-[ sunu ilk olarak ne zaman gördüğümü çok iyi hatırlıyorum. Bir öğleden sonra yağmur selleri içinden usul usul ilerliyor, bir yandan da o kırmızı hayaletin dikiz aynasında bir büzülüp bir açılarak hınzırca bir zevkle bizi izlediğini görüyordum ki, sağanak yerini çisentiye bıraktı, sonra da kesildi. Güneş ışığı bir hışırtıyla geldi, otoyolu şöyle bir sildi süpürdü, ben de yeni bir çift güneş gözlüğüne gerek duyduğumdan bir benzin istasyo-: nunda durdum. Olanlar hastalıktı, kanserdi, önüne geçilemeyecek gibiydi artık onun için sessiz izleyicimizin arabasının körüğünü indirmiş bir halde levhasında 'Pürtelaş: Bir Tadımlık -Oturumluk' gibi salakça bir şeyler yazan kafeteryamsı ya da barımsı yerde durmasına aldırış bile etmedim. Arabanın eksiklerini giderdikten sonra, gözlüğü alıp benzin parasını ödemek üzere benzincinin bürosuna girdim. Tam seyahat çekimi imzalayıp, bulunduğum yerin neresi olduğunu öğrenmeye davranıyordum ki, yan pencerelerden birinde bakacak oldum ve korkunç bir şey gördüm. Devetüyü palto ve kahverengi pantolon giyinmiş geniş sırtlı, saçları dökülmüş bir adam, arabadan sarkarak kendisine bir şeyler anlatmakta olan Lo'yu dinliyordu. Lo çabuk çabuk konuşuyor, çok ciddi ve dokunaklı bir şeyler anlattığı zamanlarda yaptığı gibi açık parmaklı ellerini bir aşağıya bir yukarıya sallıyordu. Iğrençliğiyle beni yıldırım çarpmışa döndüren şey - nasıl söylemeli? Lo'nun adamla sanki birbirlerini haftalardır tamyormuşçasına senli benli olmasıydı. Adamın yanağını kaşıdığını, başını sallayıp döndüğünü ve üstten körüklüsüne doğru yürüdüğünü gördüm. Benim yaşlarımda, iri yarı, yapılıydı. Sanki, babamın İsviçreli kuzenlerinden birini, Gustave Trapp'i andırıyordu; aym kaymak gibi güneş yanığı yüz, benimkinden daha tombul, yalnız aynı koyu renk badem bıyık, aynı yozluk belirtisi gülkon-cası ağız. Arabaya döndüğümde Lolita haritayı incelemeye dalmıştı.
  </div>

  <div>
    'O adam sana ne sordu Lo?'
  </div>

  <div>
    'Adam mı? Ha, o adam. Ha, evet. Dur bakayım. Evet, haritam olup olmadığını sordu. Yolunu kaybetmiş galiba.'
  </div>

  <div>
    Yolumuza devam ediyorduk ki: 'Bak dinle Lo,' dedim, 'yalan söyleyip söylemediğini bilmiyorum, şu anda umurumda da değil, fakat şu herif bizi bütün gün izleyip durdu, arabası da dün moteldeydi, sanırım aynasızın teki. Polis bazı şeyleri öğrenirse başına gelecekleri, nereye düşeceğini çok iyi biliyorsun sanırım. Şimdi sana neler söylediğini, seninde ona neler anlattığım bir bir duymak istiyorum.'
  </div>

  <div>
    Güldü.
  </div>

  <div>
    'Gerçekten aynasızsa,' dedi tiz fakat mantıksız olmayan bir sesle, 'ondan korktuğumuzu anlaması en kötüsü.'
  </div>

  <div>
    [DÜZENLEYENİN NOTU: BU KISIMDA YARIM SAYFA EKSİK ?] Bir dörtyol ağzının karabasanına iyice dalmış bir trafik polisi, saat öğleden sonra dört buçuktu, bir sanayi kentindeydik büyüyü bozan kader ulağımız oldu. Önce geçmemi işaret etti, sonra da o geçmemi işaret eden eliyle gölgemi koparıp atıverdi. Aramıza bir yığın araba girdi, ben de bastım gaza, hemen dar bir alana saptım. Gagasında koca bir ekmek kırmtısıyla havalanan bir serçe, bir başka serçe tarafından tartaklandı, kırıntıyı kaptırdı. Bir iki sevimsiz trafik tıkanması ve bilerek yaptığım birkaç dolambaçtan sonra yeniden otoyola çıktım, gölgemiz yok olmuştu.
  </div>

  <div>
    Lola homurdandı ve: 'Sandığın gibiyse onu atlatmakla büyük aptallık ettin,' dedi.
  </div>

  <div>
    'Başka düşündüklerim var şu anda,' dedim.
  </div>

  <div>
    'Ah, şey, ne deyley onunla ilişkiyi kopaymasam da bu bildikleyim ona da biy soysan, sevgili babacığım,' dedi Lo, çöreklenmiş yılan gibi- kendi alayının halkalarında tatlı tatlı kımıldanarak 'Ay çok kötüsün' diye de ekledi normal sesiyle.
  </div>

  <div>
    Leş gibi bir barakada, oldukça şakır şakır yağan bir yağmur ve mağara devri gürültüleri çıkararak durmadan gümbürdeyen bir gök altında kötü bir gece geçirdik.
  </div>

  <div>
    'Ben küçük hanım falan değilim, şimşekten de ödüm patlıyor,' dedi Lo, elektrik akımlarından duyduğu korku hem acıklı hem de komikti, içime su serpiyordu.
  </div>

  <div>
    Kahvaltımızı nüfusu 1001 kişi olan minicik Soda kentinde ettik.
  </div>

  <div>
    'Binbir kişi dediğine göre,' diye laf attım, 'bizim patates suratlı gelmiş bile.'
  </div>

  <div>
    'Esprilerin sevgili babacığım,' dedi Lo, 'kasık çatlatacak cinsten.'
  </div>

  <div>
    Bu sırada gene çöl dikeni ülkesine dalmıştık, bir iki günü aydınlık bir yürekle geçirdik, (aptallık etmiştim, her şey yolundaydı, o korkunç rahatsızlığa gelince - gazdı canım) zamanla düz tepeler yerlerini gerçek dağlara bıraktılar, Wace'e de tam zamanında vardık.
  </div>

  <div>
    Aman Allahım, felaket. Bir karışıklık olmuş, gezi rehberindeki bir tarihi yanlış okumuştu. Büyülü Mağara törenleri çoktan sona ermemiş mi! Ne yalan söylemeli, gıkı çıkmadı. Şu ılıca kılıklı Wace kentinde oldukça hareketli yaz dönemi gösterileri olduğunu öğrenince doğal olarak haziran ortalarında güzel bir gece oraya doğru yola koyulduk. Gördüğümüz oyunun konusunu anlat deseniz anlatamam. Kendini beğenmiş ışık oyunları ve başroldeki orta karar kadın oyuncusuyla pek derme çatma bir şey olduğundan kuşkum yok. Hoşuma giden tek ayrıntı cici bici boyanmış, kıpırdamadan durmaya çalışan, yedi küçük çıplak kollu esin perisinin oluşturduğu çelenkti. Yedi küçük ergenlik öncesi şaşkınıydı bunlar. Seyircilerin öteden beriden coşku gösterilerine kalkıştığına bakılırsa, hepsi de o çevrenin kızlarıyda. Son perde boyunca salınıp durarak bir ebemkuşağmı canlandırıyorlar, sonunda oldukça muzip bir biçimde kat kat tüller ardında koyboluyorlardı. Çocukları renklerle özdeşleştiren bu oyunun, yazarları olan Clare Quilty ile Vivian Darkbloom tarafından James Joyce'daki bir pasajdan aşırıldığım aklımdan geçirdiğimi hatırlıyorum. Bir de renklerden ikisinin iç burkacak kadar sevimli olduğunu; bir türlü rahat durmayan turuncu ile gözleri hepimizin lök gibi çöküp oturduğu zifiri karanlık seyirci yerine alıştığında, ya annesine ya da koruyucusuna birdenbire gülümseyiveren zümrüt yeşili.
  </div>

  <div>
    Soytarılık sona erip de el çırpma sesi - sinirlerimin hiç mi hiç kaldıramadığı bir ses - çevreyi kırıp geçirmeye başladığında, Lo'yu ite kaka çıkışa doğru sürüklemeye, oldukça doğal sevda sabırsızlığım içinde o dut yemiş bülbül kılıklı yıldızlı gecede neon mavisi barakamıza geri götürmeye kalkıştım. Hep söylerim, doğanın dili tutulur bazen gördüğü şeyler karşısında. Gelgelelim Dolly Lo pembe hayallere dalmış, gözleri zevkten kısılmış bir halde ayaklarını sürüye sürüye geliyordu arkamdan. Görme duyusu bütün öteki duyularını öylesine silip süpürmüştü ki, gevşek elleri giriştikleri mekanik el çırpma hareketini sonuna kadar götüremiyorlardı bile. Böylesine başka çocuklarda da rastlamıştım gerçi, ama Tanrım bu bildiğimiz çocuklardan değildi ki. O miyop gözleriyle zaten oldukça uzaktaki sahneye bakarken, ben de eseri ortaklaşa yazanları seçer gibi oldum; farklı bir adam, bir de şahin başlı, kara saçlı, oldukça uzun boylu bir kadının çıplak omuzları.
  </div>

  <div>
    Arabadaki yerine kayıp oturuverirken: 'Gene bileğimi acıttın, hayvan,' dedi Lolita alçak sesle.
  </div>

  <div>
    'Çok özür dilerim, sevgilim benim, canımın içi, morötesi sevgilim,' dedim dirseğini tutmaya çalışıp beceremeyerek. Sonra da sözü değiştirmek, ah Tanrım, Tanrım, daha da kötüsü kaderimi değiştirmek üzere: 'Ne kadın şu Vivian da. Dün Soda'daki lokantada karşılaştığımıza eminim,' dedim.
  </div>

  <div>
    'Bazen,' dedi Lo, 'tiksinti verecek kadar salak olabiliyorsun. Bir kere Vivian erkek yazar, kız yazar Clare; ayrıca, kız yazar kırk yaşında, evli ve zenci kanı taşıyor.'
  </div>

  <div>
    'Ben de,' dedim şakayla karışık. 'Quilty'i o tatlı Ramsdale'de, beni sevdiğin günlerde kalan eski göz ağrılarından biri sanmıştım.'
  </div>

  <div>
    'Ne?' diye karşıladı Lo, yüzü seğirmeye başlamıştı. 'O şişko dişçi mi? Beni başka, hızlı bir küçükle karıştırıyor olmayasın?'
  </div>

  <div>
    Kendi kendime, biz yaşlı aşıklar onların supericikliğinin bir milimine bile paha biçemezken bu hızlı küçüklerin her şeyi, her şeyi nasıl da unutuverdiklerini düşündüm.
  </div>

  <div>
    <h2 id="sigil_toc_id_54" style="text-align:center;">19</h2>
  </div>

  <div>
    Beardsley'deki postane görevlisine Lo'nun bilgisine sunulup onayı alınarak verilen iki postrestant adresinden biri RO. Elp-hinstone'du. Ertesi sabah birincisine uğradık, kısa fakat oldukça ağır ilerleyen bir kuyrukta beklemek zorunda kaldık. Benim sakin Lo, aranan suçlular sergisini inceledi. Takma adı Anthony Bryan, takma takma adı Tony Brown olan ela gözlü, açık renk tenli, yakışıklı Bryan Bryanski, çocuk kaçırma suçundan aranıyordu. Üzgün bakışlı yaşlı bir beyefendinin suçu ise posta çeki dolandırıcılığı idi, sanki bu yetmezmiş gibi başında düztabanlık belası da vardı. Somurtuk Sullivan'a ise dikkat edilmesi gerekiyordu, silahlı olduğu sanılıyordu, oldukça tehlikeli olduğu akıldan çıkarılmamalıydı. Kitabımı sinemaya aktaracaksanız, ben yakın çekimde bu resimlere bakarken, bu suratlardan biri perdede yavaşça eriyip benimkine karışsın isterim. Bir de kayıp bir kızın oldukça bulanık bir fotoğrafı vardı; on dört yaşında, ayağında kahverengi kundura kafiyeli. Lütfen Şerif Buller'a bildirin.
  </div>

  <div>
    Bana gelen mektuplar aklımda değil şu anda; Dolly'ninkilere gelince, karnesi vardı, bir de son derece özel görünüşlü bir zarf. Bunu özellikle açıp içindekileri gözden geçirdim. Yaptığımı önceden kestirmiş olacağını farkına vardı, hiç aldırış ettiği yoktu, ben de kapının yakınındaki ilan tahtasına doğru yürüdüm.
  </div>

  <div>
    "Dolly Lo: Eh, oyun oldukça büyük bir başarı kazandı. Galiba Cutler'm azıcık uyuşturduğu tazıların üçü de hiç kıpırdamadan sahneye uzanıp kaldılar, Linda da senin rolünü sözcüğü sözcüğüne ezberlemişti. İyiydi, her an tetikteydi, denetimi yerindeydi, ama gene de benim- ve yazarın- Diana'mızm cana yakınlığından, oyuncu tepkisinden, gevrek diriminden yoksundu; ne var ki bu kez bizi alkışlayacak yazar olmadığı gibi dışarıdaki korkunç fırtına da bizim kendi halinde fırtına efektimizle çakıştı. Ah şekerim, hayat nasıl da uçup gidiyor. Artık her şey, okul, oyun, Roy rezaleti, annemin hamileliği (ne yazık ki bebeğimiz yaşamadı) sona erdi ya, aradan çok uzun zaman geçmiş gibi geliyor, oysa daha yüzümde boya izleri var desem yalan olmaz. "Yarından sonra New York'a gidiyoruz, annemle babamın peşinden Avrupa'ya gitmekten kurtulamayacağım anlaşılan. Daha da kötü haberlerim var! Dolly Lo! Eğer dönersen, döndüğünde ben Beardsley'e geri dönmüş olmayabilirim. Biri bildiğin kişi olan öteki de bildiğini sandığın kişi olmayan ikinci bir kişi yüzünden şuydu, buydu derken babam hazır kendisi ve Fullbright bursu ortalardayken bir yıllığına Paris'te okumamı istiyor.
  </div>

  <div>
    "Beklendiği üzere, Zavallı Şair, Üçüncü Sahne'de sıra o Fransızca saçmalığıma gelince tökezledi. Hatırlıyor musun? Ne manque pas de dire a ton amant Chimene, comme le lac est beau car il faut qu'il t'y mene*. (* Sevgilin Chimene gölün güzelliğini anlatmaktan geri durma ki, alsın seni oraya götürsün.) Şanslı yavuklu! Qui'lt'y! Nasıl dili dolaşıyor insanın! Eh, artık uslu dur, Lollikins. Şair'inden en içten sevgiler, Müdür Bey'e de saygılar selamlar. Mona'n. Not: 'Şuydu, buydu' sorunundan ötürü mektuplarım oldukça sıkı denetleniyor şu aralar. Sana Avrupa'dan yazmamı bekle, daha iyi olur" (Bildiğim kadarıyla yazmadı. Mektupta şu anda çözümlenemeyecek kadar yorgun olduğum için adlandıramayacağım gizemli bir hinoğluhinlik kokusu vardı. Sonraları Gezi Rehberlerinden birinin arasında buldum, burada da belge olarak sunuyorum, iki kez okudum).
  </div>

  <div>
    Gözümü mektuptan ayırmış, tam -...Lo görünürlerde yoktu. Ben Mona'nm cadalozluğuna kaptırmış giderken Lo omuz silkmiş, çıkmış gitmişti. 'Acaba gördünüz mü?' diye sordum giriş kapısının yakınlarında yeri silen bir kambura. Görmüştü, ihtiyar zampara! Yanılmıyorsa bir arkadaşını görmüş, dışarı fırlamış. Ben de fırladım dışarı. Durdum o durmamıştı. Hızlı hızlı yürümeye devam ettim. Yine durdum. İşte sonunda başıma gelmişti. Hiç geri dönmemecesine gitmişti.
  </div>

  <div>
    Sonraki yıllarda neden o gün geri dönmemecesine gitmediğini kendi kendime sormuş durmuşumdur hep. Onu alıkoyan arabada kilitli duran yazlık elbiseleri miydi? Genel bir planın bütünü içinde daha olgunlaşmayan bir parça mı? Yoksa sadece her şey ölçüp biçildiğinde onu arabamla Elphinstone'a, herkesten gizlenen o son durağa getirmekte işe yarayacağım düşünüldüğünden mi? Sadece beni bütün bütüne terkedip gittiğinden emin olduğumu hatırlıyorum. Kenti yarı yarıya çevreleyen menekşe rengi pervasız dağlar, bu dağları saran sisler içinde kaybolup giden, kesik kesik soluk alan, tırmanan kahkahalar atan, sonra gene kesik kesik soluyan Lolita'larla kaynaşıyor gibi geliyordu. Bir dörtyol ağzının göz görebildiğince uzağında, dik bir yamacın üzerinde beyaz taşlardan dizilmiş bir T harfi bal gibi 'ıstırap'm baş harfiydi sanki.
  </div>

  <div>
    Biraz önce terkettiğim yeni ve güzel postane, uykulu bir sinemayla başbaşa vermiş düzenbaz kavakların arasında duruyordu. Zaman, dağ saatiyle saat dokuz. Sokak ana cadde. Öteki yakasına gözlerimi dikip bakarak mavi yanını adımladım durdum sokağın. Bu sokağa güzelliğin büyüsünü veren, sağında solunda cam pırıltıları olan, dayanılmaz derecede sıcak bir öğlenin beklentisiyle hafifçe kendinden geçip sendeleyen o narin, o taze yaz sabahlarından biriydi. Karşıya geçtim, sanki yekpare bir yapının önünden yürürmüşcesine işsiz güçsüz sürttüm durdum; Eczane, Emlak Alım Satım İşleri, En Son Moda, Yedek Parça, Kafeterya, Spor Eşyaları, Emlak, Hazır Eşya, Alım Satım, Ev Aletleri, Western Union Telgrafhanesi, Temizleyici, Bakkal, Memur Bey, Memur Bey kızım kaçtı. Bir dedektifle birlik oldu, bir şantajcıya vuruldu. Benim bu içinden çıkılmaz çaresizliğimden yararlandı. Bütün dükkanlara bak-' tını. İçimden sağda solda gezinen birkaç yayaya sorayım mı diye geçirdim. Sormadım. Bir süre park yerine çektiğim arabada oturdum. Doğu yakasındaki halk bahçesine göz attım. Sonra En Son Moda'yla Yedek Parça'ya döndüm. Öfkeli bir alaycılık - horlayıcı bir sırıtmayla - taştı içimden, kendi kendime ondan boşuna kuşkulandığımı, bir iki dakika sonra çıkıp geleceğini söyledim.
  </div>

  <div>
    Geldi de.
  </div>

  <div>
    Olduğum yerde döndüm, uysal, bön bir gülümsemeyle kol yenime koyduğu elini silktim, attım.
  </div>

  <div>
    'Gir arabaya,' dedim.
  </div>

  <div>
    Sözümü dinledi, bense bir aşağı bir yukarı gidip geliyor, adını koyamadığım düşüncelerle savaşıyor, ikiyüzlülüğünü ırgalamanın bir yolunu arıyordum.
  </div>

  <div>
    Sonra arabadan çıkıp gene yanıma geldi, işitme duyum yavaş yavaş yeniden Lo'nun konuştuğu dalgaya ayarlandı, bana eski bir kız arkadaşına rastladığını anlattığını farkettim.
  </div>

  <div>
    'Öyle mi? Kim?'
  </div>

  <div>
    'Beardsley'li bir kız.'
  </div>

  <div>
    'Peki. Senin grubundaki her bir kızın adını ezbere biliyorum. Alice Adams?'
  </div>

  <div>
    'Bu kız benim grubumda değil.'
  </div>

  <div>
    İyi. Öğrencilerin tam listesi de var bende. Adı lütfen?'
  </div>

  <div>
    'Benim okulda değil. Beardsley kentinde oturan bir kızdı sadece.'
  </div>

  <div>
    Teki. Beardsley telefon rehberi de var yanımda. Bütün Brown'lara bakarız!'
  </div>

  <div>
    'Sadece küçük adını biliyorum.'
  </div>

  <div>
    'Mary mi, Jane mi?'
  </div>

  <div>
    'Yok. Dolly benim gibi.
  </div>

  <div>
    'Demek çıkmaza girdik.' (Suratını çarpınca burnunu kırdığın ayna bu işte!) İyi. Şimdi başka bir açıdan yaklaşalım. 28 dakika kadar ortadan yok oldun. Çifte Dolly'ler bu süre içinde neler yaptı?'
  </div>

  <div>
    'Kafeteryaya gittik.'
  </div>

  <div>
    'Orada ne içtiniz?'
  </div>

  <div>
    'Şey canım, iki koka kola.'
  </div>

  <div>
    'Ayağını denk al Dolly. Bunu araştırabiliriz, Dolly Biliyorsun.'
  </div>

  <div>
    'Hiç değilse o içti. Ben bir bardak su içtim.'
  </div>

  <div>
    'Peki, Şuradaki yer mi?'
  </div>

  <div>
    'Tabii.''
  </div>

  <div>
    'Güzel, gel bakalım. Garsonu sorguya çekelim.''
  </div>

  <div>
    'Dur bi dakka. Düşündüm de, biraz daha aşağıdaki de olabilir, hemen köşeyi dönünce-.''
  </div>

  <div>
    'Gene de düş önüme bakalım. Gir içeri lütfen. Şimdi anlarız.' (Zincirle tutturulmuş bir telefon rehberini açar) 'Seçkin cenaze işleri. Yok, yok bu değil. Na, burada; içecek ve ilaç Deposu, Tepe Kafeterya, Larkin Drugstore. İki tane daha. Wa-ce'de koka kola içebilecek bütün yerler bunlar. Bu kadar. En azından sarı sayfalarda. Oldu, hepsini araştırırız.''
  </div>

  <div>
    'Canın cehenneme,' dedi.'
  </div>

  <div>
    'Lo, kabalıkla hiçbir şey elde edemezsin.''
  </div>

  <div>
    'Peki,' dedi. 'Ama beni tuzağa düşüremezsin. Tamam, gazoz falan içmedik. Sadece konuştuk ve vitrinlerdeki elbiselere baktık.''
  </div>

  <div>
    'Hangileri? Şuradaki vitrin mi örneğin?'' Evet, oradaki vitrin örneğin.''
  </div>

  <div>
    'Öyle mi Lo? Gel daha yakından bakalım.''
  </div>

  <div>
    Manzara da manzaraydı hani. Ufak tefek genç bir adam, üzerinde bir patlama sonucunda yerle bir olmuş gibi gözüken iki mankenin bulunduğu bir halıyı elektrik süpürgesiyle temizliyordu. Mankenlerden biri çırılçıplak, perukasız ve kolsuzdu. Ötekine oranla daha küçük oluşundan ve sırıtkan suratından anlaşıldığına göre giyimli halinde Lolita boyunda bir küçük kız oluyordu, yeniden giydirildiğinde de yeniden böyle bir kız olacaktı. Ne var ki şu anda cinsiyetsizdi. Onun yanında ise çok daha uzun boylu, duvaklı bir gelin vardı; bir kolunun eksik olması dışında oldukça kusursuzdu, her şeyi yerli yerindeydi. Yerde, bu genç kızların ayaklarının dibinde adamın elektrikli süpürgesiyle didinerek emeklediği noktada üç ince kolla sarışın bir peruka yatıyordu. Kollardan ikisi bükülmüş, dehşet ve yakarış anlamı taşıyabilecek bir el hareketini biçimler gibiydiler.'
  </div>

  <div>
    'Bak Lo,' dedim usulca. 'İyi bak. Bu gördüğün tanıdık bir şeyi oldukça iyi simgelemiyor mu? Gene de,' - diye sürdürdüm arabaya binerken- 'bazı önlemler aldım. Burada (dikkatle ehliyet gözünü açarak) şu not defterinin üzerinde, delikanlı dostumuzun plakası yazılı.''
  </div>

  <div>
    Eşeğin biri olduğumdan hatırımda tutamamıştım numarayı. Aklımda kala kala ilk harfiyle son sayısı kalmıştı. Sanki altı işaretten oluşan öbek, ortadaki sayıları seçmeme engel olmayacak, ancak kenardaki sayılarla harfleri - büyük bir P ve 6 -kestirmeme yetecek kadar ışık geçiren isli bir camın ardında gizlemiş, ışığın kırılmasıyla da çukurlaşmış, geriye kaymıştı. Bu ayrıntıları bir bir anlatmam gerek (tek tek ele alındıklarında meslekten bir psikologu ilgilendirebilirler ancak), yoksa okuyucum (ah, okuyucum, elindeki metni yalayıp yutarken bir yandan da pembe dudaklarıyla bastonunun sapını emen sarışın sakallı bir akademik olarak gözümün önüne getirebil-sem seni!) P'nin B'yi andıran bir tombulluğa büründüğünü. 6'mn da bütün bütün silinip gittiğini gördüğümde geçirdiğim şaşkınlığın niteliğini kavrayamayabilir. Gerisi kurşunkalem silgisiyle acele acele, mekik gibi silinmiş yerlerin izleriyle, çocuksu bir elyazısıyla üzerinden geçilmiş sayı parçacıklarından oluşuyor, herhangi bir mantıksal yorumlamaya gelmeyecek bir dikenli tel karmaşasını andırıyordu. Tek bildiğim şey eyaletti - Beardsley'nin bulunduğu eyalete bitişik bir eyalet. Hiçbir şey söylemedim. Not defterim yerine koydum, ehliyet gözünü kapadım arabayı sürüp Wace'den çıktım. Lo, tutmuş arka koltuktan birkaç çizgi roman almış, esmer dirseklerinden birini pencereden dışarı çıkararak beyaz bluzuyla kıpır-kıpır, Tanrı bilir hangi paçavranın ya da palyaçonun son serüvenlerine dalmıştı. Wace'den yedi sekiz kilometre uzaklıkta, sabahın ilk ışıkla-rını küçük enikler gibi boş bir masanın üzerine döküverdiği bir piknik yerinin gölgesine daldım. Lo şaşkınlık anlatan belli belirsiz bir gülümsemeyle başını kaldırdı baktı ve ben, tek söz söylemeden elimin tersiyle müthiş bir tokat savurdum, geldi sıcak, sert, küçük elmacık kemiğinde şak diye patladı.'
  </div>

  <div>
    Ve sonra pişmanlık, hıçkıra hıçkıra dilenen özürlerin o keskin tadı, kendini ayaklar altına atan o aşk, bedensel barışmanın o çaresizliği. Mirana Motel'de (Mirana!) o kadife gecede, onun uzun parmaklı ayaklarının sarımsı tabanlarını öptüm, kendimi kendi ellerimle boğazladım... Ama hepsi boşunaydı. İkimiz de lanetlenmiştik. Benim için yeni bir ıstırap döneminin başlaması yakındı. Wace'de bir sokakta, Wace'in banliyölerinde... Ah, adım gibi biliyorum, göz aldanması değildi. Wace'de bir sokakta üstten körüklü Aztek kırmızısı bir otomobil görmüştüm, ya da belki tıpatıp benzeyen ikiziydi, Trapp yerine, çeşitli cinslerden olf dukça gürültücü dört beş genç tip vardı arabada - ağzımı bile açmadım. Wace'den sonra bambaşka bir durum başgösterdi. Bir iki gün boyunca kendi kendime artık izlenmediğimizi, hiç de izlenmemiş olduğumuzu söyleyerek zihinsel bir berraklığın tadım çıkardım. Sonra midem bulanarak farkettim ki Trapp i ayak değiştirmiş, şu ya da bu kiralık otomobile atlamış peşimizden geliyordu.
  </div>

  <div>
    Tam anlamıyla otoyolların fatihiydi, şaşırtıcı bir rahatlıkla bir araçtan ötekine geçiveriyordu. Bu teknik, insana, 'göstermelik otomobiller' konusunda uzmanlaşmış garajların varlığını düşündürüyordu, ne varki yararlandığı garaja benzer yapıları bir gün olsun keşfedemedim. Önceleri, üstten körüklü bir kampus krem modeliyle başlayıp, sonra küçük, üstü kapalı bir ufuk mavisi'ne, daha sonra da renkleri gitgide soldurarak sörf gri'si ve kıymık gri'sine geçerek Chevrolet soyundan arabaları yeğler göründü. Sonra başka modellere atladı, araba boyası renklerinden oluşan soluk, donuk bir ebemkuşağını boydan boya geçti, öyle ki bir gün kendimi, bizim düş mavisi Melmoth marka arabamızla onun kiraladığı ibik mavisi Oldsmobile arasındaki kılpayım kestirmeye çalışır buldum. Ne var ki, renk aldatmacası dediniz mi en sevdiği renk gri idi; azap dolu karabasanlarında boşu boşuna Chrysler'in istiridye gri'si, Chevrolet'nin devedikeni gri'si ya da Dodge'un Fransız gri'si gibi hortlakları birbirinden ayıran özellikleri saptamaya çalışır dururdum.
  </div>

  <div>
    Her an onun badem bıyığıyla, açık gömleğini -ya da kelimsi kellesiyle geniş omuzlarını- kollamak zorunluğu beni otoyoldaki bütün arabaları inceden inceye gözden geçirmek zorunda bırakıyordu -arkadan, önden, yandan, gelen, giden, oynaşan güneşin altında yol alan ne kadar araç varsa... Arka penceresinde Tatlı Temas marka kağıt mendil kutusu duran, tatile çıkmış kendi halinde adamın arabası; penceresinden sarkık kulaklı köpek kafası çıkmış, içi solgun benizli çocuklarla dolu kelleyi koltuğa almış deliler gibi hız yapan buruşuk çamurluklu külüstür; askıda elbiselerle dolu Tudor marka bekâr, arabası; arkasında sıra sıra dizilen arabaların korkunç gazabına aldırmadan nazlı nazlı salman koca, tombul karavan; içindeki hanım yolcunun genç erkek sürücüye daha çok sokulabilmek üzere koltuğun ortasında kibar kibar tünediği araba... tepesinde tersine çevrilmiş kırmızı bir kayık taşıyan araba... Önümüzde yavaşlayan gri araba, arkamızdan gelip de bize yetişen gri araba.
  </div>

  <div>
    Dağlık bölgede, Snow'la Champion arasında bir yerlerde, neredeyse belirsiz bir eğimi iniyorduk ki, Dedektif - Âşık Trapp'ı gündüz gözüyle ikinci kez gördüm. Arkamızdaki kül-rengi sis yoğunlaşmış, dominyon mavisi bir arabanın elle tutulur biçimini almıştı. Birdenbire sanki akımdaki araba zavallı kalbimin çarpıntılarına ayak uydururmuşçasına bir o yana bir bu yana savrulmaya koyuldu, altımızda bir şeyler çaresiz bir lap-lap-lap sesi çıkarmaya başladı.
  </div>

  <div>
    'Lastiğimiz patladı bayım,' dedi şen şakrak Lo.
  </div>

  <div>
    Kenara çektim uçurumun kenarına. Kollarını kavuşturdu, ayağını gösterge tablosuna dayadı. Dışarıya çıkıp sağ arka lastiği gözden geçirdim. Lastiğin tabanı salakça, iğrenç bir biçimde yanlı vermişti. Trapp elli yarda kadar gerimizde durmuştu. Uzakta kalan suratı keyifli bir yağ lekesi oluşturuyordu. İşte fırsat bu fırsattı. Ona doğru yürümeye başladım bende kriko vardı ama onun krikosunu istemeyi düşünüyordum. Azıcık geriledi. Ayak baş parmağımı taşa çarptım genel bir gülüşme havası. O sırada Trapp'm arkasından bir kamyon azmanı çıktı, yeri göğü inleterek yanımızdan geçti hemen ardından kamyonun kornasını acıklı acıklı öttürdüğünü duydum. Elimde olmadan arkama baktım ve kendi arabamın usulca sürünerek uzaklaştığım gördüm. Komik şey, Lo direksiyona geçmişti, buradan seçebiliyordum, motorun çalıştığına da kuşku yoktu, evet kontak anahtarını çevirmiştim, ama el frenini çekmemiştim. Kara ötüşüyle ilerleyen aracın sonunda durduğunu kavramam için yeterli olan bir yürek atışlık o kısacık aralıkta küçük Lo'nun son iki yıl içinde araba kullanmanın başlıca kurallarını öğrenmek için bol bol zamanı olduğunu aklımdan geçirdim. Kapıya yapışıp deli gibi açtığımda arabayı Trapp'm yanına gitmemi önlemek için çalıştırdığına yemin edebilirdim. Ne var ki numarası boşa gitmiş, Trapp, daha ben Lo'nun peşinden koşarken, gerisin geriye dönmüş uzaklaşmıştı. Bir an soluklandım. Lo kendisine teşekkür edip etmeyeceğimi öğrenmek istedi, araba kendi kendine hareket etmeye başlamışmış, falan cevap alamayınca kendini haritayı incelemeye verdi. Tekrar dışarı çıktım ve Charlotte'un dediği gibi 'tekeri tekerlemeye' giriştim. Belki de çıldırıyordum. Garip yolculuğumuzu sürdürdük. Tuhaf, gereksiz bir dalış yaptıktan sonra çıktık da çıktık. Dik bir yokuşta bizi geçen dev gibi kamyonun ardına takılmış buldum kendimi, Şu anda homurdana homurdana virajlar alıyordu, sollamak imkansızdı. Kamyonun ön tarafından küçük, uzunca, pürüzsüz bir gümüş parçası -çiklet yaldızı- uçtu, geldi bizim ön cama kondu. Birden, gerçekten çıldırıyorsam sonunda birini öldürebileceğimi geçirdim aklımdan. Aslında -dedi sağduyulu Humbert, battı balık yan gider Humbert'e- makineyi hazır etmek akıl kârı olur -silahı kutusundan çıkarıp cebe aktarsak- cinnet nöbeti gelirse eğer işimize yarasın hiç değilse.
  </div>

  <div>
    <h2 id="sigil_toc_id_55" style="text-align:center;">20</h2>
  </div>

  <div>
    Lolita'nın tiyatro çalışmasına izin vermekle, ben hoşgörülü budala, onun ikiyüzlülüğe olan eğilimini geliştirmesine göz yummuştum. Şimdi anlaşıyordu ki Hedda GaMer'deki temel çelişkinin ne olduğunu anlatın, Ihlamurlar Altında Aşfe'daki serim noktaları hangileridir ya da Vişne Bahçesi'ne egemen olan atmosferi çözümleyin gibi soruların karşılığını bilmekle bitmiyordu iş; aslında beni aldatmayı öğrenmekti mesele. Beards-ley'deki bahçeye bakan odamızda üzerinden geçtiğini gördüğüm 'duyu geliştirme' alıştırmalarından nasıl da nefret ediyordum şimdi. Ben bütün odayı gören bir noktaya oturmuş onu izlerken, Lo da uyutulmuş bir hasta ya da mistik törenlerdeki bir oyuncu gibi o çocuklara özgü tiyatroculuk oyununun gelişkin çeşitlemelerine girişirdi; yansıtmacı yöntemle karanlıkta inleme, duyma, yeni genç üvey annesini ilk kez görme, nefret ettiği bir şeyi, örneğin ekşimiş sütü tatma, güzel bir meyve bahçesinde eğilip otları koklama ya da sinsi, narin, kız çocuk elleriyle serap benzeri nesnelere dokunma taklitleri yapardı. Hâlâ kağıtlarımın arasında duran bir teksirde şunlar yazılı:
  </div>

  <div>
    "Dokunma alıştırmaları. Şunları elinizle tutup kaldırdığınızı varsayın: Bir pinpon topu, bir elma, çıktığınız oğlan (terliyken), tüylü flanalle kaplı yeni bir tenis topu, kaynar bir patates, buz parçası, bir yavru kedi, bir yavru köpek, bir nal, bir tüy, el fenerinizin ışığı.
  </div>

  <div>
    "Ellerinizle aşağıdaki nesneleri tuttuğunuzu ve yoğurduğu nuzu ya da oğuşturduğunuzu varsayın; bir parça ekmek, lastik, bir arkadaşınızın zonklayan şakağı, kadife bir kumaş parçası, bir gül yaprağı.
  </div>

  <div>
    "Kör bir kızsınız. Ellerinizle aşağıdaki kişilerin yüzünün çizgilerim izleyin: Yunanlı bir delikanlı, Cyrano, Noel Baba, bir bebek, gülmekte olan keçi ayaklı Tanrı, uyuyan bir yabancı, babanız." Ama nasıl da şirindi bu narin büyülerin kumaşını dokurken, bu sihirleri, bu ödevleri hülyalar içinde yerine getirirken! Beardsley'de serüvene kaptırdığım kimi geceler bir armağan vereceğimi ya da onu hoşnut edeceğimi söyler, benimle dansetmesini isterdim. Bacaklarını iki yana ayırarak âdet yerini bulsun diye sıçrayıp duruşu, Paris'li küçük bir bale öğrencisinin mahmur ve kıpır kıpır hareketlerinden çok futbolcuları aşka getiren kızların zıplamalarım andırıyordu, ama gene de daha ergenlik çağma erişmemiş uzuvlarının ritmi bana zevk verirdi. Bu, içimi anlatılmaz bir hazla gıcıklayan o tenis oyununun yanında hiç ama hiç kalırdı; tekinsiz türden bir görkemin yamacında sallanıp duran çıldırtıcı, gıdı gıdı bir duyguydu öteki!
  </div>

  <div>
    İlerlemiş yaşma karşın, kayısı pembesi uzuvları, çocuk reyonundan almma tenis etekliğiyle her zamankinden daha çok supericiğiydi! Kanatları soylu baylar! Bundan sonra anlatacaklarım, sizlere Snow ile Elphinstone arasına düşen o yerlerdeki durumunu aktaramazsa boşuna nefes tüketmiş olurum! Geniş, beyaz oğlan çocuk şortları, incecik beli, kayısı pembesi göbeği, kurdelaları ta yukarıya kadar erişip ensesine dolanarak boşlukta sallanan bir düğümde son bulan, bulup da o yeni ergenleşen bedeni, o güzel o nazlı kemikleri, o tapılası kayısı pembesi kürek kemiklerini, aşağıya doğru iniveren kaymak gibi sırtını açıkta bırakan beyaz göğüslüğü. Şapkasının siperliği beyazdı. Raketi bana küçük bir servete mal olmuştu. Sersem, katmerli sersem! Filme çekseydim ya! Şimdi yanımda olurdu, gözlerimin önünde, acılarımın çaresizliğinin makine dairesinde Servisini yollamaya girişmeden önce kenarı beyaz çizgili, bir iki mezürlük bir zaman süresince bekler, gevşerdi. Topu bir iki kez yere atar tutar, yeri ayağıyla şöyle bir eşeler, hiç acele etmez, yaptığı iş konusunda her zaman biraz kararsızdır. Evde sürdürdüğü karanlık hayatta olmadığmca şendir, şakraktır. Oynadığı tenis, diyebilirim ki, genç bir yaratığın taklit sanatını vardırabileceği en uç noktaydı -gene de ne yalan söylemeli, tenis onun için temel bir gerçekliğin geometrisinden başka bir şey değildi.
  </div>

  <div>
    Bütün hareketlerindeki o kusursuz berraklık, işitsel karşılığını her bir vuruşunun o çıngırak benzeri arı sesinde buluyordu. Onun denetim alanına girdiğinde top anlaşılmaz bir biçimde daha da beyazlaşıyor, esnekliği daha bir zenginleşiyor, topa vurmakta kullandığı o duyarlı alet, topu kavrama anında aşırı bir kıvamlılık, bir amaçlılık kazanır gibi oluyordu. Gerçekten de stili en birinci sınıf tenisçinin kusursuz bir kopyasıydı sonuç bir işe yaramıyordu, o başka. Bir keresinde zonk zonk zonklayan sert sıraya çökmüş. Dolores Haze'in Linda Hall'le oynayışını (ve onun tarafından yenilgiye uğratılışını) izliyordum ki, harika bir tenis hocası olan Edusa'nın kızkardeşi Electra Gold şunları söylemişti; 'Dolly'nin raketinin ta göbeğinde bir mıknatıs var, ama neden bu kadar kibar oynuyor Allahaşkına?' Ah, Electra, ne önemi vardı, onda o incelik varken? Hatırlarım, seyrettiğim ilk oyununda güzelliğin pençesinde kıvranıp durmuştum, iliklerime kadar içime işlemişti güzellik. Lolita'cığım zıplayıp da şahane servisini yollamaya girişirken, kendine özgü bir hareketle sol dizini kırar, bir saniye için ayak parmakları, el değmemiş koltukaltı, bronz yalazlı kolu ve ta geriye atılmış raketi arasındaki denge dirimsel bir ağ kuruverir, o sırada da ışıl ışıl dişlerini göstererek, sırf altın rengi kırbacının şaklama-sıyla içine dalıvermek için yarattığı o güçlü ve zarif evrenin ta tepesinde asılı duran topa bakar, gülümserdi.
  </div>

  <div>
    Onun servisinde güzellik, dobralık, gençlik, kıvrımlarda ulaşılan, neredeyse klasik bir pürüzsüzlük vardı, top şaplak hızıyla uçup gider, ama oldukça kolaylıkla dönüp gelirdi, uzun zarif uçuş süresinde ne bir tökezleme ne bir tarazlanma olurdu.
  </div>

  <div>
    Bugün bütün vuruşlarım bütün o insanı çarpan büyülü hallerini selüloyid şeritlerde ölümsüzleştirebileceğimi düşündükçe nasıl da üzüntüyle kıvranıyorum! Hepsini yaktığım o gelişigüzel çekilmiş fotoğraflardan çok daha fazlası olacaktı elimde! Bir baladın son dizesi baladla nasıl bir ilişki içindeyse, başının üzerinden aşırarak yolladığı hava topu da, servisinin öylesine ayrılmaz bir parçasıydı!
  </div>

  <div>
    Çünkü benim yavrum bir zamanlar kıpır kıpır, canlı, beyaz pabuçlu ayakları üzerinde zıplayarak topu fileye atıp tutma antrenmanlanyla yetiştirilmişti. Sağ vuruşuyla kapalı vuruşundan birisini seç deseniz seçemezdim, birbirlerinin ayna görüntüsüydü bunlar. Gevrek yankılarla, Elektra'nm çığlıklarının yinelediği o tabanca şaklamaları hâlâ titretir kasıklarımı. Lolita'nın oyununun incilerinden biri Ned Litam'ın onu Kaliforniya'dayken öğrettiği kısa, yarım hava topuydu.
  </div>

  <div>
    Tiyatroyu yüzmeye, yüzmeyi de tenise yeğliyordu; gene de hâlâ, ben onun içindeki bir şeyleri koparmamış olsaydım -o zaman farkına varmamıştım tabii!' kusursuz stiline kazanma hırsını da ekleyerek, gerçek bir tenis şampiyonu olacağında ısrar ediyorum. Dolores, kolunun altında iki raketle Wimbledon'da. Develi sigaranın reklamını yapan Dolores. Dolores profesyonel oluyor. Dolores sinemada tenis şampiyonu bir kızı canlandırıyor. Dolores ve kendi halinde pısırık, külrengi kocası - hocası, moruk Humbert. Oyunun sonucuna karşı takındığı şen aldırmazlık tavrını bir supericiği hilesi olarak kabul etmezseniz, oyununun özünde yanlış ya da aldatıcı bir şey yoktu. Gündelik hayatında öylesine acımasız ve düzenbaz olan Lo, topu ortalarken öyle bir masumiyet, öyle bir içtenlik, öyle bir yufka yüreklilik gösteriyordu ki, karşısındaki ikinci sınıf, fakat kararlı oyuncu ne kadar yontulmamış, ne kadar beceriksiz olursa olsun, burnunu şöyle bir uzatıp zafere giden yolu kestirmeden ahveriyordu. Ufak tefek olmasına karşın, topu hiç yere değdirmeden atıp tutma temposunu bir kez tutturup da bu ritmi sürdürebildiği sürece tenis kortunun kendi tarafına düşen kısmını müthiş bir rahatlıkla geçiyor, ne var ki beklenmedik bir saldırı ya da karşı oyuncunun geliştirdiği beklenmedik bir oyun değişikliği, elini kolunu bağlıyordu. İkinci servisi, oldukça tipik bir biçimde birincisinden bile daha güçlü, daha üsluplu oluyor, (temkinli şampiyonlar gibi kendini frenlemiyordu çünkü), ağın teline çarpıp titretiyor, sonra da seke seke tenis kortunun dışına kaçıyordu. İyice yüksekten attığı cilalanmış değerli taşlara benzeyen toplar, sanki dört ayak kesilmiş, yumulmuş raketiyle çırpman rakibi tarafından şak diye kesilip, bir yana atılıverirdi. Gösterişli hamleleri, sevimli yarım vuruşları hep gelir, gözünün içine baka baka ayaklarının dibine düşerdi. Ağa arka arkaya beleş toplar yollar, balerin duruşuyla saçının lüleleri sallanırken şen bir hoşnutsuzluk suratı takınırdı. Hem inceliği, hem de raketi öylesine kasılır kalırdı ki, soluk soluğa kalmış bendeniz moruktan ve benim hava toplarımdan bile oyun alamazdı.
  </div>

  <div>
    Oyunların büyüsüne oldukça kolay kapılıyorum sanırım. Gaston'la yaptığımız satranç maçlarında satranç tahtası gözüme üstü pek az rastlanan deniz kabukları ve oyun stratejileriy-le bezeli, içi berrak suyla dolu dörtköşe bir havuz gibi görünür, bütün bu saydıklarım havuzun taraklanmış dibinde pembemsi görüntüler halinde yansırlardı; bütün bunlar şaşkın rakibime bulaşık suyu, mürekkep balığının saldığı mürekkep gibi gelirdi mutlaka. Aynı şekilde Lolita'ya ilk başlarda zorla verdiğim tenis dersleri de - büyük Kaliforniyalı hocanın derslerinden kaptığı inceliklerden önceydi bu - belleğimde bunaltıcı, sıkıntılı anılar olarak yer almıştı. Bu sadece her öğüdümden öylesine çaresiz bir biçimde tedirgin olup beni de tedirgin etmesinden değil, benim tenis kortunun üzerine titrenmesi gereken simetrisinin onda gizlenen uyumunu ortaya çıkaracak yerde, doğru dürüst ders veremediğim yavrumun yorgunluğundan etkilenip bombok olmamdan da ileri geliyordu. Şimdiyse durumlar farklıydı ve o özel günde, Colorado'nun Champion kentinin mis gibi havasında, geceyi geçirdiğimiz Champion Hotel'ine çıkan dik taş merdivenlerin hemen dibindeki o imrenilesi tenis kortunda, onun stilinin, onun ruhunun, onun özüne ilişkin o inceliğin el değmemişliğine sığınarak bilinmeyen ihanetlerin karabasanından kurtulacağımı biliyordum. Her zamanki aldırışsız raket sallayışıyla sert ve küt vuruşlar yolluyor, beni alçaktan seken toplarla besliyordu. Bütün bunlar öylesine ritmik bir örgü içinde ve belirgindi ki, ayak hareketlerim neredeyse belimi hafifçe oynatarak sağa ve sola küçük adımlar atmaktan ileriye gitmez olmuştu. Karşısındakine aman vermeyen oyuncular ne demek istediğimi çok iyi anlayacaklardır. Dolly'yi uğraştırmayı kafama koysam, benim babamdan, babammsa hepsi de eski dostları ve büyük şampiyonlar olan Decugis ya da Borman'dan öğrendiğimiz o oldukça sert servisin Dolly'yi ciddi olarak uğraştıracağından kuşkum yoktu. Ama kim keyfini kaçırmak ister böyle sular gibi duru bir sevgilinin? Çıplak kolunda çiçek aşısından ötürü bir '8' işareti taşıdığını hiç söylemiş miydin? Ya onu umarsızca sevdiğim mi? Ya sadece on dört yaşında olduğunu? Meraklı bir kelebek, ikimizin arasına daldı.
  </div>

  <div>
    Durup dururken tenis şortları giymiş iki kişi, benden ancak sekiz yaş kadar küçük, kızıl saçlı, parlak güneş yanığı baldırlı, kızıl saçlı bir herifle, Lolita'nın iki yaş kadar büyüğü, efkarlı ağızlı, görmüş geçirmiş bakışlı, tembel, esmer bir kız çıktılar ortaya. Haddini bilen acemilerde çoğunlukla görüldüğü üzere, raketleri kılıflı ve yeni gerdirilmişti; raketlerini belli uzmanlaşmış kasların doğal ve rahat uzantıları değil, hantal günahları imişçesine/ taşıyorlardı. Sorgusuz sualsiz, üzerine titrediğim paltomun yanı başına, tenis kortunun bitişiğindeki bir sıraya çöktüler, bağıra çağıra hiçbir şeyden habersiz Lo'cuğumun kolayca yakalayıp geri yollamamda yardımcı olduğu elli vuruşluk oyun konusundaki hayranlıklarını belirtmeye koyuldular. Ta ki karşılıklı vuruşlarımızda bir ritm kopukluğu oluncaya, yukarıdan attığı top tenis kortunun dışma uçup onun şaşkınlıkla soluklanmasına neden oluncaya kadar; birden nasıl da eridi, şirin bir neşeye karıştı, altın rengi bebeğim benim.
  </div>

  <div>
    Susamıştım, içme suyu fışkırtan çeşmeye doğru yürüdüm. Kızıl saçlı, çeşmenin orada yanıma yaklaştı, süt dökmüş kedi tavrıyla dörtlü bir maç önerdi. 'Adım Bill Mead,' dedi, 'Bu da aktris Fay Page. Maffy On Say'in yıldızı...' diye ekledi (komik kılıflı raketiyle çoktan Dolly'le konuşmaya koyulmuş bulunan şık Fay'i gösteriyordu). Tam 'özür dilerim, ne yazık ki' (yavru kısrağımın ucuz acemilerin balta ve sopalarını göğüslemek zorunda kalmasına dayanamazdım) diye karşılık vermek üzereydim ki, şaşılacak kadar ezgili bir çağrı dikkatimi dağıttı; bir asansörcü çocuk, oteli tenis kortuna bağlayan merdivenlerden iniyor, bir yandan da bana işaretler ediyordu. Ne buyrulur, acele bir şehirlerarası telefon görüşmesi bekliyordu beni. O kadar aceleydi ki, hattı sırf benim için tutuyorlardı. 'Tabii, geliyorum.' Paltomu giydim, (iç cebi tabancayla ağırlaşmıştı) Lo'ya bir dakika sonra döneceğimi bildirdim. Ona öğrettiğim birkaç güzel şeyden biri olan, kıta Avrupa'sında sıkça uygulanan ayağım raket gibi kullanma yöntemiyle top kaldırıyordu yerden; derken gülümsedi; bana gülümsemişti!
  </div>

  <div>
    Oğlanın ardından otele doğru giderken, kalbim müthiş bir huzurun dalgalarına kapılmış gidiyordu. Amerikalıların dediği gibi 'papazı bulmuştum' işte; her şey ortaya çıkmışj pişmanlık, işkence, ölüm, sonsuzluk gelmiş iğrenç bir fındık kabuğuna sığmış ti. Değersiz ellere bırakmıştım onu, ama pek de önemi yoktu artık. Tabii, savaşacaktım. Ah, nasıl savaşacaktım hem de! Ondan vazgeçmektense her şeyi yerle bir ederdim! Amma da tırmanmıştık.
  </div>

  <div>
    Lobi'de, Eski Romalı burunlu pek sayın bir bay (karanlık geçmişi araştırılsa neler çıkardı kimbilir; dediydi dersiniz) kendi elyazısıyla kaleme aldığı bir not uzattı bana. Demek ki hattı benim için tutmamışlardı. Notta şunlar yazılıydı:
  </div>

  <div>
    'Bay Humbert'e. Birdsley okulunun müdürü aradı. Yazlık ev telefonu - Birdsley 2-8282. Lütfen hemen arayınız. Çok önemli.'
  </div>

  <div>
    Kadana kıvrıla kendimi bir telefon kulübesine soktum, küçük bir hap aldım ve yirmi dakika kadar telefon uzayının hort-laklarıyla cebelleştim. Sırasıyla dörtlü bir önerme işitilir oldu; soprano:
  </div>

  <div>
    'Beardsley'de böyle bir numara yoktu; alto: 'Miss Pratt, İngiltere'ye yola çıkmış'tı; tenor: 'Beardsley Lisesi aramamış'tı; bas: 'benim tam o gün Colorado'nun Champion kentinde olduğunu bilemeyeceklerine göre beni aramış olamazlar'dı. Sıkıştırınca: Roma'lı benim adıma şehirlerarası telefon konuşması alınıp alınmadığını araştırma zahmetine katlandı. Alınmamıştı. Yerel telefonlardan birinden sahte bir şehirlerarası konuşması yapılmış olması da sözkonusu değildi. Teşekkür ettim. Boşver, dedi. Önce, gözlerimin önünde bir o yana bir bu yana gidip gelen erkekler tuvaletine uğrayıp, barda sert bir içki yuvarladım, sonra dönüş yoluna koyuldum. İlk ayak bastığım asma bahçeden, ta aşağıda, bir çocuğun kötü silinmiş okul tahtası büyüklüğündeki tenis kortunda, altın rengi Lolita'mın dörtlü bir maç yaptığını, Boschvari, ürkünç bir kötürü-mün arkasında güzel bir melek gibi sıçrayıp durduğunu gördüm. Oyunculardan biri, eşi, eş değiştirirken, raketiyle şakacıktan kıçına vurdu. Dikkati çekecek derecede yuvarlak bir kafası ve üzerinde yerini bulmamış kahverengi bir pantolon vardı. Tom o sırada bir kargaşalık oldu adam beni gördü ve raketini, hayır raketimi fırlattığı gibi yokuş yukarı fırladı kaçtı. Sokağa, gri renkli arabasının onu beklediği yere doğru eğri bacaklarıyla tırmanırken, bilekleriyle dirseklerim sözüm ona pek gülünç bulduğu bir kanat çırpma taklidiyle hareket ettiriyordu. O ve bindiği külrengi kütle göz açıp kapayıncaya kadar gitmişti. Ben aşağı inerken, geride kalan üçlü, top toplayıp topları cinslerine göre ayırmaya koyulmuşlardı.
  </div>

  <div>
    'Mr. Mead, o adam kimdi?'
  </div>

  <div>
    Bili ve Fay, her ikisi de ciddi bir surat takınarak başlarını salladılar.
  </div>

  <div>
    O saçmasapan yabancı, dörtlü oyun kursunlar diye araya sokuşturulmuştu, değil mi Dolly? Dolly. Raketimin sapı iğrenç biçimde sıcaktı hâlâ. Otele girmeden önce onu kokulu çalılıklar ve duman rengi çiçeklerle yarı yarıya gizlenmiş küçük bir aralığa soktum. Dolu dolu hıçkırarak ağlamak, en umarsız biçimde içinde bulunduğu o aldırışsız hülyaya yalvarmak, ne kadar karşı konulmaz olursa olsun, beni gitgide sarıp sarmalayan bu sinsi dehşeti açıklığa kavuşturmasını istemek amacındaydım ki, kendimizi kahkahadan kırılan Mead çiftinin arkasında buluvermez miyiz tıpkı eski güldürülerde kırlarda, ormanlarda rastgele karşılaşıveren oyun kişileri gibi... Bili de Fay de gülmekten yorgun düşmüşlerdi, belli ki gırgırın sonuna yetişmiştik. Hiç mi hiç farketmezdi artık. Gerçekte de hiç mi hiç farketmezmiş gibi konuşan, hayatın bütün gündelik zevkleriyle akıp gittiğini varsayan Lolita, üstünü değişip mayosunu giymek ve öğleden sonranın geri kalanını yüzme havuzunda geçirmek niyetinde olduğunu söyledi. Nefis bir gündü.
  </div>

  <div>
    Lolita!
  </div>

  <div>
    <h2 id="sigil_toc_id_56" style="text-align:center;">21</h2>
  </div>

  <div>
    'Lo! Lola! Lolita! Duyuyorum bir kapı aralığından güneşe karşı çığlık çığlığa haykırıyorum; zamanın o kubbeli zamanın akustiği de haykırışımı ve her şeyi eleveren o boğuk ses tonunu öylesine bir üzüntü, tutku ve acı zenginliği ile çoğaltıyor ki! O ölmüş olsa bütün bunların verdiği güçle naylondan kefeninin fermuarına yapışır, açardım. Lolita! Sonunda çimenleri özenle kırpılmış asma bahçelerden birinin ortalık yerinde buldum onu ben daha hazırlanmadan fırlamış, kaçmıştı dışarı. Ah, Lolita! Orada, benimle değil Allahın belası bir köpekle oynaşıyordu. Hayvan, bir çeşit terrier kırması, kırmızı, küçük ıslak bir topu atıp, tutuyor, sonra yeniden çeneleri arasına sıkıştırıyordu. Köpek ön ayaklarıyla, bastırılınca hemen gene dikelen çimenleri çabuk çabuk eşeliyor, sonra geriye zıplayıp kaçıyordu. Yalnızca Lo'yu gözden kaçırmamak istemiştim, kalbim bu durumdayken nasıl yüzebilirdim ki, hem kimin umurundaydı -işte o orada, ben de sırtımda robdöşambrımla buradaydım-bağırmaktan vazgeçtim, fakat birden, Aztek kırmızısı bikinisiyle şuraya buraya seyirtirken hareketlerinin seyrindeki bir şey dikkatimi çekti... koşuşturmasında bir haz, bir deli hal vardı, neşeli olmaktan da öte bir şeydi bu canım. Köpek bile tepkilerinin aşırılığından şaşkına dönmüştü. Durumu gözden geçirirken, nazlı ellerimden birini göğsüme bastırdım. Çalılığın biraz ötesindeki turkuaz rengi yüzme havuzu artık çalılığın' biraz ötesinde değil, tam göğüs kafesimin içindeydi, organlarım bunun içinde Nice denizinin mavi suyundaki bok parçaları gibi yüzüp duruyorlardı. Havuzdakilerden biri sudan çıktı, ağaçların tavus kuyruğu gölgesi tarafından yarı yarıya gizleniyordu, kıpırdamadan durdu, boynuna doladığı havlunun kenarlarını çekiştirerek amber rengi gözleriyle Lolita'yı izledi. Orada durup duruyordu, üzerine güneşle gölgenin kılıfını geçirmiş, kendi çıplaklığıyla tanınmaz hale gelmişti; nemli kara saçları, daha doğrusu kafasında saç olarak ne kalmışsa yuvarlak kellesine yapışmıştı, badem bıyığı ıslak bir leke gibiydi, göğsünün üzerindeki kıllar simetrik bir savaş ganimeti gibi iki yana uzanıyordu; göbek deliği nabız gibi atıyor, kıllı kalçalarından parlak su damlacıkları dökülüyor, dar, ıslak, kara mayosu, koca tombul taşak torbasının yukarı dönük hayvansı organının üzerine doğru çekilerek esirgeyen bir kalkan gibi yayıldığı noktada şişkinleşiyor, bir gürbüzlükle dolup taşıyordu. Beyzi, fındık esmeri suratına baktığımda anladım ki, onu ötekilerden ayıran şey kendi kızımın yüzündeki ifadenin onun yüzünde de yansıyor olmasıydı; aynı ışıltılı hoşnutluk, aynı ekşi surat, yalnızca buna ek olarak erkekliğinin verdiği iğrençlik... Çocuğumun, benim çocuğumun onun kendisine baktığının farkında olduğunu, kendisini bakışlarıyla yalayıp yutmak isteyişinden zevk aldığını, alçak, sevgili sürtüğümün bir neşe gösterisiyle sıçrayıp zıpladığını gördüğümde anlamıştım. Topu yakalamak üzere seğirtip de ıskalayınca kendini sırtüstü yere attı, edepsiz genç bacaklarıyla havada deliler gibi görünmez bisiklet pedalları çevirdi. Bulunduğum noktadan kızışmasındaki kekremsi tadı kestirebiliyordum, sonra, bir çeşit kutsal tiksintiyle olduğum yerde taş kesilerek adamın gözlerini yumduğunu, küçük, korkunç derecede küçük, düzgün dişlerini gösterdiğini, üzerindeki bir yığın alacalı, dikelmiş kamış biçimi yaprağı titretecek biçimde ağacın birine yaslandığım gördüm. Hemen ardından mucizevi bir değişiklik oldu. Adam keçi ayaklı Tanrı olmaktan çıkmış, size birkaç kere sözünü ettiğim İsviçreli kuzenim Gustave Trapp olmuştu. (Trapp içki âlemlerinin kefaretini ödemek üzere -birayla süt içerdi, tatlı sersem - halter kaldırırdı; öte yandan oldukça usturuplu paçalı mayosunun bir omuzu çapkınca kayıvermiş olur, gollük bir yerin kumsalında bir düziye oflayıp puflardı). Bu Trapp ise beni uzaktan seçmiş, havluyu ensesine sürte sürte, yapmacık bir aldırmazlıkla geriye, havuzun başına doğru yürümüştü. Sanki güneş oyunbozanlık edip çıkmış gibi gevşedi Lo, terrier'in getirip önüne bıraktığı topu görmezlikten gelerek yavaşça ayağa kalktı. Kendisiyle oyun oynamaktan vazgeçtiğimizde bir köpeğin kalbinin nasıl kırıldığını hangimiz bilebilir? Bir şey söylemek üzere ağzımı açtımsa da, göğsümdeki korkunç sızıyla çimenlerin üzerine çöktüm ve yediğimi hiç hatırlamadığım bir yeşil ve kahverengiler seli kustum da kustum.
  </div>

  <div>
    Lolita'nın gözlerini gördüm, ürkmüş olmaktan çok bir şeyi hesaplıyor gibiydiler. İyi yürekli bir hanıma, babasının nöbet geçirdiğini söylediğini duydum. Sonra uzunca bir süre bir şezlonga uzanıp, ard arda kadehler dolusu cin devirdim. Ertesi sabah, yeniden yola çıkacak gücü buldum kendimde (sonraki yıllarda hangi doktora anlattıysam inanmamıştı buna).
  </div>

  <div>
    <h2 id="sigil_toc_id_57" style="text-align:center;">22</h2>
  </div>

  <div>
    Elphinstone'daki Silver Spur Ham'nda tuttuğumuz iki odalı baraka o ilk tasasız yolculuğumuzu yaptığımız günlerde Lolita'nın öylesine hoşuna giden koyu vernik vurulmuş çam kütüklerinden yapılmışmış meğer; ah ne kadar değişmişti şimdi her şey! Trapp'ı ya da Trapp'lan kastediyor değilim. Aslına bakarsanız - eh... doğrusu... Aslına bakarsanız beyler, ışık kırıldıkça renkleri değişen arabalardaki bütün o ikiz dedektiflerin, izlendiğim konusundaki kişisel saplantımın uzantıları olduğu, bütün bunların rastlantılar ve rastlansal benzerliklerle açıklanabilecek, durmadan yinelenen görüntülerden öteye gitmediği de bal gibi ortadaydı işte. Beynimdeki kan kırmızı ibikli Fransız horozu mantıklı ol, mantıklı ol diye gıdaklıyor, sonra da Lolita için yanıp tutuşan gezginci satıcılar ya da peşimi kovalayan, beni alaya alıp yasayla aramdaki tuhaf ilişkilerden yararlanmaya kalkışan şaklaban haydutlarla haydut yardımcıları olduğu yolundaki düşüncemi silip atmaya girişiyordu. Şarkılar mırıldanarak korkumu geçiştirmeye çalıştığımı hatırlarım... Birdsley'den gelen telefon için kafamdan açıklamalar bile uydurduğumu hatırlarım... Champion'daki çimenlikte midemi kasan ağrılardan nasıl kurtuldumsa, Trapp'ı da öyle silkip atabilirdim belki. Ama Lolita'nın yeni bir dönemin eşiğinde böylesine çıldırtıcı, böylesine rezilcesine ulaşılmaz bir aşkla dolu olduğunu bilmenin acısına katlanacaktım, hele bir de bedenimin imbikleri onun yakında supericiği olmaktan çıkacağını, bana ettiği işkencelere son vereceğini söylüyorsa...
  </div>

  <div>
    Bütün bunlara ek olarak Elphinstone'da benim için özene bezene başka iğrenç bir dert hazırlanmakta değil miymiş! Son etapta durgun ve sessizdi Lo; dağlık bölgede alman, boz renkli özel dedektiflerle mekik dokuyan maskaraların soluklarıyla kirlenmeyen yüz, yüz yirmi kilometre... Eserekli artist kızın üstüne çıkıp ölümüne atladığı dağların içinden fırlayıp dikilen o tuhaf biçimli kayaya dönüp de bakmadı bile. Kent yerden 2100 metre yükseklikteki bir vadinin düz tabanı üzerinde yeni (ya da yeni baştan) kurulmuştu. Lo'nun kısa zamanda sıkılacağını kuruyordum, buradan çıkıp dosdoğru Kaliforniya'ya, Meksika sınırına, efsanevi körfezlere, kaktüs çöllerine, fata-morganalara yol alacaktık. Hatırlarsınız, Jose Lizzarrabengoa, Karrnen'ini alıp Birleşik Devletler'e kaçırmayı planlamıştı. Dolores Haze'le çeşitli Kaliforniyalı liseli kız şampiyonların göz-kamaştırıcı biçimde yarışacağı bir Orta Amerika kızlar tenis turnuvası geçiriyordum aklımdan. Herkesin tatlı tatlı gülüm- sediği iyi niyet turları pasaportla spor arasındaki bütün farkları ortadan kaldırır. Ülke dışında mutlu olacağımızı nereden çıkarıyordum peki? Çevre değişikliği, hesabı görülmüş ciğerlerle yüreklerin bel bağladığı geleneksel bir yanılgıdır.
  </div>

  <div>
    Motelin cerbezeli, kiremit rengi allıklı, mavi gözlü sahibesi dul Mrs. Hays, acaba İsviçreli olup olmadığımı sordu, kızkar-deşi İsviçreli bir kayak öğretmeniyle evlenmişmiş de. İsviçreliydim, öte yandan kızım yarı yarıya İrlandalıydı. Defteri imzaladım. Hays bana anahtarı verdi, göz kırparak gülümsedi, sonra gözlerini kırpıştırmayı sürdürerek arabayı nereye park edeceğimi gösterdi. Lo arabadan çıktı, şöyle bir ürperdi; ışıl ışıl gece oldukça serindi. Barakaya girer girmez, küçük bir oyun masasının yanındaki iskemleye attı kendini, yüzünü koluna gömdü, kendini korkunç kötü hissettiğini söyledi. Numara yapıyor diye düşündüm, kuşkusuz okşamalarımdan kaçmak için numara yapıyor; tutkudan her yerim kurumuş çatlamıştı, onu okşamaya kalkıştığımda, hiç alışık olmadığım kadar korkunç bir sesle inlemeye başladı. Lolita hasta, Lolita ölüyor. Teni alev alev yanıyordu! Ağızdan ateşini aldım, sonra Allahtan bir kenara karalamış bulunduğum cetvele bakarak, benim için hiçbir anlam taşımayan Fahrenheit derecelerini çocukluğumun o tanıdık santigradlarına çevirdim, 40,4 ateşi vardı, bundan da bir anlam çıkıyordu en azından. İsterik küçük supericiklerinin istediklerinde her türlü dereceye çıkabileceklerini, isterlerse ölümcül dereceleri bile aşabileceklerini biliyordum. Bedeninin mücevherlerinden biri olan o güzelim küçük diline bakıp da alev alev yanmakta olduğunu görmeseydim ona bir yudum baharlı sıcak şarapla iki aspirin verir, ateşini öpüşlerimle dindirirdim. Soydum onu. Soluğu kekremsiydi. Kumral gülünde kan tadı vardı. Tepeden tırnağa tir tir titriyordu. Omuriliğinin yukarısında sızlayan bir sertlikten yakmıyordu; her Amerikalı ana - baba gibi ben de hemen çocuk felcini geçirdim aklımdan. Bütün birleşme umutlarından vazgeçerek bir diz battaniyesine sardığım gibi arabaya taşıdım onu. İyi yürekli Mrs. Hays, bu arada yörenin doktoruna haber salmıştı.
  </div>

  <div>
    'Burada hastalanması büyük şans,' dedi; çünkü Blue sadece çevredeki en iyi doktor olmakla kalmıyormuş Elphinstone Hastanesi de, kısıtlı yatak sayısına karşın, modernin de moderni bir hastaneymiş. Peşimden erkek mi erkek bir Azrail kovalar, gözlerim vadinin oradaki krallara yaraşır bir günbatımıyla yarı yarıya körleşmiş gibidir, küçük ihtiyar bir kadın, portatif bir cadı önüme düşmüş yol gösterir; bilmiyorum, belki de kızını katmıştı yanıma, hangisiyse bir daha hiç görmemek varmış kaderde. Bilgisi kuşkusuz yaygın ününden çok daha aşağı olan Dr. Blue bana sözkonusu olanın mikrop kapmadan ileriye gitmediği konusuda güvence veriyordu, yakınlarda grip geçirdiğini söyleyecek oldum, kabaca 'farketmez, farketmez,' dedi, bunun gibi kırk vaka vardı elinde, hepsine de eskilerin deyimiyle 'illet' deyip çıkıyordu işin içinden anlaşılan. Dilimi şöyle gelişigüzel şaklatıp on beş yaşındaki kızımın erkek arkadaşıyla uygunsuz bir çitten atlarken geçirdiği küçük kazadan söz etsem mi, diye düşündüm. Ama sarhoş olduğumu bildiğimden bu bilgiyi sonraya saklamaya, gerekirse o zaman açıklamaya karar verdim. Suratı gülmeyen kancık kılıklı sarisin sekretere kızımın yaşının 'neredeyse on altı' olduğunu söyledim. Ben başka yere bakarken alıp götürmüşlerdi kızımı! Geceyi Allanın belası hastanelerinin bir köşesinde, üstü 'hoşgeldiniz' yazılı bir paspasın üzerinde geçirmeme izin vermeleri için boşuna yalvardım. Deliler gibi koşarak mimari şaheseri merdivenleri tırmandım, hepimize zaman zaman olduğu üzere kendisini iyi hissetmediğini bildiğimi ama gene da ağzından bir şey kaçırmaması gerektiğini söylemek üzere sevgilimin nerede yattığını öğrenmeye çalıştım. Bir ara çakmak çakmak kara gözlü, aşırı gelişmiş kıçlı, pek genç, pek küstah bir hemşireye oldukça kaba davrandım. (Sonradan öğrendim, Basque köylülerindenmiş ailesi, babası özel olarak Amerika'ya getirilmiş bir çoban, çoban köpeği eği-ticisiymiş) Sonunda arabaya döndüm, karanlıkta bilmiyorum kaç saat öylece dertop oldum, yeni kimsesizliğimden şaşkına dönmüş bir halde oturdum kaldım. Ağzım bir karış açık, kâh çimenlik alanın ortasına kondurulmuş kutu gibi alçak hastane binasına, kâh yıldız seline, kâh o ulu dağların çentikli, gümüş rengi sırtlarına bakıyordum. Ah, o dağlarda küçük Mary'nin babası, kimsesiz Joseph Lore, hayalinde, Oloron'u, Lagore'u, Rolas'ı -kimbilir!- görüyor, belki de küçük bir Havva kızını baştan çıkarıyordu. Böylesi güzel kokulu, serseri düşünceler olağanın ötesinde sıkıntılı zamanlarımda her zaman yardımıma yetişmiştir. Kana kana içmiş durmuştum gerçi, ne var ki kafamı ancak gecenin sonsuzluğuyla iyice uyuşturduktan sonradır ki motele dönmeyi akıl etmiştim.Yaşlı kadın ortadan kaybolmuştu, yolumu nasıl bulacağımı da bilmiyordum. Geniş, çakıl döşeli yollar şurada burada mahmur, baklava biçimli gölgelerle kesişip duruyorlardı. Üzerinde hayal meyal darağa-cma benzer bir karaltı seçtiğim yer, büyük olasılıkla bir okul bahçesiydi. Çöplüğü andıran başka bir yerin kubbeli sessizliği içinde yükselen ise, yerel bir dini izleyenlerin solgun tapmağıydı. Sonunda otoyola çıktım, oradan da adına 'değirmenci sineği' denen milyonlarca sineğin neon'la yazılmış 'Yerimiz Yoktur' tabelasının çevresine üşüştüğü motele vardım. Kezzap gibi içe işleyip insanın çaresizliği ile bıkkınlığını iyice elle tutulur kılmaktan başka işe yaramayan o zamansız sıcak duşlardan birini alıp da onun yatağına uzandığımda saat sabahın üçüydü. Kestane ve gül kokuyordu bu yatak, bir de nane, bir de kullanmasına daha yenilerde izin verdiğim o çok hafif, o çok özel Fransız parfümü... İki yıl boyunca Lolita'mdan ilk kez ayrı düştüğüm gerçeğini bir türlü kabullenemediğimi anladım. Aynı anda onun hastalığının bir bakıma temel bir izle-ğin gelişimi sayılabileceği geldi aklıma - bu hastalık da yolculuğumuz boyunca beni şaşırtıp, ıstıraplar içinde kıvrandıran birbirine bağlı bir dizi izlenimin tadını, rengim taşıyordu. Gizli ajan mıdır, gizli âşık mıdır, afili delikanlı mıdır, hayal midir nedir, o adamın hastanenin çevresinde dört döndüğünü gözümün önüne getirebiliyordum. Doğduğum ülkede lavanta toplayanların deyimiyle 'gül parmaklı şafak ellerim anca ısıtmıştı ki' kendimi yeniden o zindana girmeye çalışır, karnımda bir lokma kahvaltı, altımda bir tabure olmaksızın çaresizlik içinde yeşil kapıları yumruklarkan buldum.
  </div>

  <div>
    Bunlar salı günü oluyordu, ya çarşamba ya da perşembeydi, uslu sevgilim 'serüm'un birine (serçe beli miydi, deniz fili gübresi miydi neydi bilmem) harika bir uyum gösterdi. Çok daha iyiydi artık, doktor bir iki güne kalmaz 'ip bile atlar,' demişti.
  </div>

  <div>
    Ona yaptığım sekiz ziyaretten sonuncusu zihnime iyice kazınmış gibidir. İş oraya gelinceye kadar mikrop bana da bulaşıp etkisini gösterdiğinden, içim tümden oyulmuş gibiydi, bu ziyareti dört gözle bekliyordum. Hiç kimse bilemez o çiçek demetini, o aşk yükünü, satın almak için doksan kilometrelik yol teptiğim o kitapları taşımanın ne mene bir yük olduğunu; Browning'in Şiirler'i, Dansın Tarihi, Soytarılar ve Kız Palyaçolar, Rus Balesi, Dağlık Bölge Çiçekleri, Tiyatrocular Birliği Antolojisi, bir de ori beş yaşında Yıldız Kızlar tekler yanşmasını kazanan Helen Wills'in yazdığı Tenis. Sendeleye sendeleye kızımın gündeliği on üç dolarlık tek kişilik odasına doğru ilerlerken, bana gizlemeye gerek duymadığı bir nefret besleyen canavar kılıklı genç, gündüzcü hemşire Mary Lore işi bitmiş bir kahvaltı tepsisiyle odadan çıktı, tepsiyi sert bir hareketle koridordaki bir iskemlenin üzerine bıraktı ve kıçı hoplayaraktan şimşek gibi gerisin geriye odaya daldı -büyük olasılıkla zavallı küçük Dolores'ini uyarmak, yaşlı, zorba babasının elinde kitaplar ve çiçek demetiyle krepsol tabanları üzerinde ayaklarının ucuna basa basa yaklaşmakta olduğunu bildirmekti amacı. O çiçek demeti ki, daha gün doğmadan kendi eldivenli el-cağızlarımla bir dağ geçidinden topladığım yabani çiçeklerle güzel yapraklardan derlenmişti... (Kaderin ağını ördüğü hafta boyunca gözümü bile kırpmamıştım.) Carmencita'mı iyi besliyorlar mıydı? Şöyle bir göz attım tepsiye. Yumurta sarısı bulaşığı tabağın içinde buruşturulmuş bir zarf vardı. Bir kenarı yırtılmış olduğuna göre bir şey konmuştu içine, ne var ki yeşil harflerle yazılmış Ponderosa Çiftliği yazısı ile yalancı bir arma dışında adres yoktu üzerinde. Bunun üzerine gene telaşla odadan çıkmakta plan Mary'le bir oyun oynamaya karar verdim - hep şaşmışımdır, şu koca gövdeli genç hemşireler nasıl da kıpır kıpırdırlar da gene de bir iş beceremezler. Buruşmuş katlarını açıp düzelterek yerine koyduğum zarfa dikti gözlerini, baktı.
  </div>

  <div>
    'El sürmeseniz iyi edersiniz,' dedi başıyla müdüriyeti göstererek. 'Parmaklarınız yanar.' Böylesine karşılık vermeye yeltenmem bile. Bütün söylediğim:
  </div>

  <div>
    'Ben fatura sanmıştım - aşk mektubu değil,' oldu. Sonra günışığma boğulmuş odaya girerek Lolita'ya: 'Bonjour, mon petit,' dedim.
  </div>

  <div>
    'Dolores,' dedi Mary Lore, benimle birlikte içeriye girmişti; beni geçti, beni deldi geçti hattâ, şişko orospu, gözlerini kırpıştırarak beyaz flanel battaniyeyi çabuk çabuk katlamaya koyuldu, hâlâ göz kırpıyordu: 'Dolores, babacığın sana benim erkek arkadaşımdan mektuplar geldiğini sanıyor. Mektuplar bana (göğsündeki yaldızlı haça dokunup küstahça istavroz çıkardı) geliyor oysa. Hem benim babam da senin ki kadar güzel becerir 'parlevu Fransez'i.'
  </div>

  <div>
    Çıktı odadan. Pembelipas renkli, dudakları yeni boyanmış, saçları pek de güzel fırçalanmış, çıplak kolları tertemiz yorganın üzerine uzatılmış Dolores oracıkta yatıyor, masum bakışlarla ya bana ya da boşluğa bakıyordu. Yatağın yanındaki komodinin üzerinde, kağıt peçeteyle kurşunkalemin yanı başında, topaz taşlı yüzüğü güneş ışığında alev alev yanıyordu.
  </div>

  <div>
    'Bu ne korkunç cenaze çiçekleri böyle,' dedi. 'Gene de teşekkürler. Şu Fransızca'yı keser misin zahmet olmazsa! Herkesin sinirine gidiyor.'
  </div>

  <div>
    Gene her zamanki gibi koşuşturarak içeriye daldı genç, dolgun şıllık; leş gibi sidik ve sarmısak kokuyordu hastası, elindeki Çöl Gazetesi'ni büyük bir istekle kaptı, benim getirdiğim o anlı şanlı resimli ciltlere dönüp de bakmadı bile.
  </div>

  <div>
    'Kız kardeşim Ann,' dedi Mary (verdiği bilgiyi aklına estikçe zenginleştiriyordu) 'Ponderosa çiftliğinde çalışır da.'
  </div>

  <div>
    Zavallı Mavisakal. Ah, o acımasız biraderler. Est-ce que tu m'aimes plus, ma Carmen?* (* Beni artık sevmiyor musun, Karmen'im?) Hiç sevmemişti ki. O anda aşkımın her zamanki kadar boşuna olduğunu anladım, bu iki kızın benim umarsız aşkıma karşı - artık Basque'da mı olur Zem-heristan'da mı - dolaplar çeviren iki işbirlikçi olduğunu da anlamıştım. Daha da ileriye gidip Lo'nun iki taraflı oynadığını söyleyeceğim, çünkü eğer yanılmıyorsam gözüyaşlı Mary'yi bir kenara çekmiş, benim gibi acımasız, melankolik biriyle yaşamaktansa, gülüp söylemeyi seven amcasıyla oturmak istediğini söylemiş olacaktı. Hiçbir zaman kimliğini saptayamadı-ğım başka bir hemşire daha, hastane asansörüne sedyelerle tabutlar sokup çıkaran köyün delisi, bekleme odasında duran kafesteki sersem muhabbet kuşlar hepsi, hepsi içindeydiler bu oyunun, bu iğrenç düzenin. Mary güldürülerdeki babalara benzettiği Profesör Humbertoldi'nin, Dolores'le yedek babası durumundaki nurtopu Romeo'sunun (evet, yalan mı, bütün o 'aşk sıvılarına karşın oldukça da yağlıydın, Rom!) arasındaki aşka engel olduğunu sanıyordu herhalde.
  </div>

  <div>
    Boğazım yanıyordu, ayağa kalktım, yutkunarak pencereye, pencereden dağlara, gülümseyen, düzenbaz gökyüzünde asılı duran o romantik şişe mantarlarına baktım.
  </div>

  <div>
    'Karmen'im benim,' dedim, (bazen böyle çağırırdım onu) 'sen ayağa kalkar kalkmaz bu cılk yara görünüşlü kentten ayrılacağız.'
  </div>

  <div>
    'Ha aklıma gelmişken, bütün elbiselerimi istiyorum,' dedi minik çingenem, dizlerini göğsüne çekip sayfayı çevirerek.
  </div>

  <div>
    '... Çünkü aslını istersen,' diye sürdürdüm konuşmayı, 'burada kalmanın hiçbir anlamı yok.'
  </div>

  <div>
    'Hiçbir yerde kalmanın hiçbir anlamı yok,' dedi Lolita.
  </div>

  <div>
    Kreton kaplı bir iskemleye çöktüm, cici botanik kitabını açarak, odanın ateşler içinde bir şeyler sayıklayan sessizliğinde sevdiğim çiçekleri saptamaya çalıştım. İmkansızdı. O anda koridorda bir yerde ezgili bir çıngırak sesi duyuldu.
  </div>

  <div>
    O göstermelik hastanede bir düzineden çok hasta olduğunu-(Lo daha önceden zevkten dört köşe olarak üç dört tanesinin kafadan çatlak olduğunu söylemişti) sanmıyorum, hastane görevlilerinin boş vakti de gereğinden çoktu. Gene de -gene göstermelik nedenlerle- kurallara sıkı sıkıya uyuluyordu. Benim hep uygunsuz saatlerde damladığım da bir gerçekti tabii. Gözlerinde hülyalı, kötücül bir bakış yoktu desem yalan olur, bizim göksel Mary (dünyaya bir dahaki gelişinde cesedi Kükre-yen Dere Şelalesi'nin üstünde süzülüp duran maviler içinde yerel bir Meryem olacak korkarım) kolumdan çekiştirip çıkarmaya kalkıştı. Döndüm, eline baktım; el indi. Dışarı çıkarken, ama kendi isteğimle çıkarken, Dolores yarın sabah kendisine şey getirmemi istedi... Neyse, getirmemi istediği ufak tefeğin nerede olduğunu hatırlamıyordu... 'Gri renkli yeni bavulla, annemin bavulunu getir yarın!' diye bağırdı (gözden kaybolmuştu bile, kapı kapanmak üzere, kapanıyor, kapandı.) Ama ertesi sabah kendisinin ancak bir iki dakikalığına kullandığı o motel odası yatağına uzanmış tir tir titriyor, kafayı çekiyor, geberiyordum. Dönüp durup da fokur fokur fokurdayan bu koşullarda en akılhcası bavulları doldurup sevgilisi olan gürbüz, iyi kalpli kamyon şoförünün eline sıkıştırıp hastaneye yollamaktı. Lo'nun hazinelerini Mary'ye gösterişi geldi gözümün önüne. Kuşkusuz hafif bir cinnet geçiriyordum - ertesi gün kunt bir hacimden çok bir titreşimdim hâlâ, çünkü banyo penceresinden bitişikteki çayırlığa baktığımda gördüğüm, Dolly'nin destek çubuğuna dayalı genç, güzel bisikletiydi, o nazlı ön tekerlek her zamanki gibi öte yana dönmüştü, selesine ise bir serçe tünemişti - ama hayır, ev sahibemizin bisikletiydi bu, biraz gülümseyip, boşuna hayallerime esef edercesine kafamı sallayarak sendeleye sendeleye yatağa döndüm, bir aziz kadar kıpırtısız uzandım, kaldım.
  </div>

  <div>
    Ey Aziz, bak da inan! Esmer Dolores, Yatıp da güneşli bir çimenliğe Sançika'sıyla öyküler okurken Bir sinema dergisinde... Dolores nereye gitse peşinden sayısız sinema dergisi toplamaz mıydım, havai fişeklere bakılırsa oldukça önemli bir ulusal bayram kutlanıyordu kentte, ne havai fişeği canım, durmadan patlayan bombalardı bunlar, saat öğleden sonra 1.55'de barakanın yarı açık kapısına yaklaşan bir ıslık sesi duydum, sonra bir tak-tak.
  </div>

  <div>
    Azman Frank'tı gelen. Biraz öne eğilerek kapının pervazına yapışmış, açık kapıyla çerçevelenmiş bir halde duruyordu.
  </div>

  <div>
    Nassınız. Hemşire Lore telefondaydı. Daha iyice miydim, bugün gelecek miydim? Yirmi adım öteden bakıldığında her yanından sağlık fışkıran bir azmandı Frank. Şimdi olduğu gibi beş adım öteden baktığınızda ise çeşitli yara berelerden oluşan turp gibi bir yamalı bohça görüyordunuz- yaban ellerde bir yerde bir duvara çarpıp, içinden geçmişti. Ama gene de, adı sanı belli olmayan bir yığın yara beresine karşın koskoca bir kamyonun yanı sıra balık tutmak, avlanmak, içki içmek, yol üstünde rastladığı hanımlarla iş tutmakla da başa çıkıyordu. O gün ya çok önemli bir bayram olduğu için, ya da sadece hasta bir adamı oyalamak istediği için, genellikle sol eline (kapı pervazını tuttuğu eli) geçirdiği eldiveni çıkarmıştı; büyülenmiş gibi bakan Bezgin Bay sadece bu elin dördüncü ve beşinci parmaklarının ek-^ sik olduğunu görmekle kalmamış, bu sakat elin üzerine dövmeyle pek sevimli, meme uçları zencefil rengi, edep yeriyse çi-vit mavisi bir çıplak kız resmi işlendiğini de görmüştü. İşaret parmağıyla orta parmak kızın bacaklarının yerini tutuyor, çiçeklerle taçlanmış başı ise bileğine geliyordu. Ah, ne de tatlıydı. Sinsi bir peri kızı gibi öylece pervaza dayanıvermiş...
  </div>

  <div>
    Mary Lore'a bütün günü yatakta geçireceğimi, ancak Poli-nezya'lı kızlar kadar neşeli olursam belki yarın kızımla görüşebileceğimi bildirmesini söyledim.
  </div>

  <div>
    Bakışlarımın yönünü farketmiş, dövme kızın sağ kalçasını şöyle bir aşiftece oynatıvermişti.
  </div>

  <div>
    'Sen emret,' diye şakıdı azman Frank, pervaza bir şaplak indirdi, ıslık çala çala aldı götürdü mesajımı. Kafa çekmeye devam ettinl, sabaha ateşim düşmüştü, ama hâlâ bir tosbağa kadar halsizdim, yine de mısır püskülü sarısı pijamalarımın üzerine mor ropdöşambrımı geçirerek müdüriyetteki telefona yollandım. Her şey yolunda gidiyordu. Şen bir ses, evet, dedi her şey yolunda; kızım bir gün önce ayrılmış hastaneden, saat iki sularında amcası Bay Gustave, yanında koker cinsi bir köpek yavrusu olduğu halde gelmiş, herkese gülücükler dağıtmış, kocaman kara bir Caddy Lak arabası varmış. Dolly'nin hastane masraflarını peşin ödemiş, bana da merak etmememi söylemelerini bildirmiş, üşütmeyeymişim kendimi, kararlaştırdığımız üzere büyükbabanın çiftliğine doğru yola çıkmışlarmış.
  </div>

  <div>
    Elphinstone pek şirin küçük bir kentti, umarım hâlâ da öyledir. Yeşil yün yumaklarına benzeyen düzenli aralıklı ağaçları, vadi tabanına serpiştirilmiş kırmızı damlı evleriyle hepimizin bildiği küçük maketler gibi düzenlenmişti. Sanırım daha önceden de sözünü etmiştim, örnek bir okulu, örnek bir tapınağı, baklava biçimli pek ferah yeşillik alanları vardı. Garip şey, bunların bazıları, üzerinde erken temmuz sabahının sisi içinde katırlarla birlikte tek boynuzlu atların otladığı alışılmışa pek benzemeyen çayırlık alanlardı. Çok matrak; altındaki çakılları inildeterek aldığım keskin bir virajda orada park e-dilmiş duran bir arabayı çizdim geçtim, kendi kendime tele-olojik bir açıklama yaparak - elini kolunu sallayarak işaretler yapan arabanın sahibine yönelik telepatik bir açıklama da olmuştu bu inşallah- daha sonra geri döneceğimi bildirdim. Bird Lisesi'ne yazın, şey Bird, hayır New Bird. İçtiğim içki kalbimi capcanlı tutuyordu, ama beynim bir labirentti sanki, düşlerde sıkça rastlanan çeşitli kayma ve kopmalardan sonra kendimi bekleme odasında doktoru dövmeye çalışır, iskemlelerin altındaki insanlara kükrer ve kendisi için en hayırlısı olduğu üzere o anda hastanede bulunmayan Mary'e seslenir buldum. Ropdöşambrıma yapışan kaba eller cebimin birini çekip cart diye yırttı, nasıl oldu bilmiyorum Dr. Blue sandığım kel, esmer kafalı bir hastanın üzerine binmişim, herif kalktı, duruma uygun düşmeyen bir aksanla: 'Sorabilir miyim, sinir hastası olan kim acaba?' diye sordu. Sonra avurtları çökük, somurtkan bir hemşire bana yedi güzel, güpgüzel kitapla, dikkatla katlanmış bir diz örtüsü uzattı ve bir alındı kağıdı istedi. Ansızın çöken sessizlikte koridordaki polisin farkına vardım, şoför arkadaş ona parmağıyla beni işaret ediyordu, kuzu kuzu o pek anlamlı alındı kağıdım imzaladım, Loli- ta'mı o gorillerin eline teslim ettim. Peki, başka ne yapabilirdim ki? Kafamda açık seçik beliren tek düşünce şuydu: 'En önemlisi şu anda özgürlüğünü kurtarmandır.' Tek bir yanlış adım atsam, oracıkta suçluluk dolu bir ömrün hesabını vermek zorunda kalabilirdim. İşte bu düşünceyle derin bir uykudan uyanırmış gibi yaptım. Şoför arkadaşıma uygun bulduğu parayı ödedim. O sırada elimi oğuşturmakta olan Dr. Blue'ye gözyaşları içinde arada sırada teklese de asla hastalıklı olmayan şu kalbimin acısını içkiyle dindirdiğimden söz ettim. Hastane görevlilerinden özür dilemek üzere öyle bir reverans yaptım ki, az kaldı tepetaklak yere devriliyordum. Humbert çetesinin öbür üyeleriyle pek iyi geçinemem de, diye ekledim. Kendi kendimeyse hâlâ silahım olduğunu, hâlâ özgür bir adam olduğumu fısıldıyordum - kaçağın peşine düşme, kendi biraderimi mahvetme özgürlüğüm vardı.
  </div>

  <div>
    <h2 id="sigil_toc_id_58" style="text-align:center;">23</h2>
  </div>

  <div>
    Kırmızı arabalı düşmanımın - eğer yanılmıyorsam - ilk olarak ortaya çıktığı Kasbeam'le Özgürlük Bayramı'ndan bir hafta kadar önce vardığımız meşum Elphistone arasında beş yüz kilometrelik ipek kumaş gibi akıp giden bir yol vardı. Yolculuğumuz süresince gün başına pek ender olarak yüz altmış küsur kilometreden fazla yol yaptığımızdan, yolculuk haziran ayının büyük bir bölümünü almıştı. Zamanın geri kalanını, her birinde beş gün kadar konakladığımız, kuşkusuz hepsinde de yerimizi önceden ayırttığımız çeşitli konaklama yerlerinde geçiriyorduk. O halde, düşmanın izini bu yol boyunca sürmek gerekiyordu. Kendimi bu işe vermeden önce Elphinstone'u çevreleyen insafsızcasma ışıl ışıl yollarda günlerce bir aşağı bir yukarı dolaşmam görülecek şeydi.
  </div>

  <div>
    Gözünün önüne benim gibi çekingen, benim gibi gösterişten hoşlanmayan, benim gibi nezaketi huy edinmiş birini getir sevgili okuyucu; böyle biri olan ben, düşün ki otel defterinin sayfalarını karıştırmak için gelişigüzel bir bahane uydururken, kederimin cinnetini maskelemek üzere titrek, yalvaran bir gülümseme takmıyor: 'Ah,' diyordum, 'burada bundan önce de kaldığımdan son derece eminim -haziran ortalarının kayıtlarına göz atayım bir- hayır, demek ki yanılmışım -kentinizin adı da pek şirin, tam insanın doğduğu kente konulmasını isteyeceği ad, Kawtagain* (* Kawt again (=caught): Gene enselendik- Ç.N).. Çok teşekkür ederim.' Ya da: 'Burada kalan bir müşterim vardı -adresini kaybettim de- izin verir misiniz?' Arada bir, hele sözkonusu otelin sorumlusu somurtuklar türünden bir adamsa, defterlere bizzat göz atmama izin verilmediği de olurdu. Şuraya düştüğüm nota bakılırsa birkaç günlüğüne Beardsley'e geri dönerken, 5 Temmuz'la 18 Kasım arasındaki zaman içinde, 342 otel, motel ve turist konaklama yerinde kalmamışsam da, buralara adımı yazdırmışım. Bu sayı Kestane Motel'le Beardsley arasındaki bazı kayıtları da kapsar ki, bunlardan biri düşmanın gölgesini ('N.Petit, Larousse, 111. yazmış) elevermiştir; gereksiz yere dikkat çekmemek için soruşturmalarımı belirli aralarla yapmak, zamanını iyi ayarlamak zorundaydım. Belki elliye yakın yerde sadece gidip otel katibine soracağımı sormakla yetinmiştim, ama sonuçsuz bir çabaydı bu, öyle ki önce kullanmayacağım bir odanın parasını ödeyip bir gerçeğe benzerlik ve iyi niyet temeli korumayı yeğler oldum.
  </div>

  <div>
    Araştırmalarım sonucunda, gözden geçirdiğim üç-yüze yakm otel defterinden en az yirmisinde bir ipucu bulduğumu gördüm; yavaştan alan düşman bizden bile daha sık konaklamıştı, ya da bana nanik yapan ipuçları sağlamak için olacak -bunu da yapardı alçak- sağda solda fazladan kayıtlar işletmişti defterlere. Sadece bir keresinde bizimle aynı motelde. Lolita'mn yastığının birkaç adım ötesinde kalmıştı. Bazı kereler, kaldığımız yerde ya da ona komşu olan blokta oda tutmuştu, ki konaklama noktası arasında pusu kurup beklediği de olmuştu sık sık. Beardsley'den yola çıkmadan önce Lolita'nın bahçeye bakan odadaki kilime yüzükoyun uzanıp da gezi kitaplarıyla haritaları incelediğini, dönemeçlerle durak yerlerini dudak boyasıyla işaretlediğini nasıl da dün gibi hatırlıyorum! İşin peşini bırakmayacağımı önceden kestirip, sırf benim değerlendirebileceğim özel takma adlar uydurduğunu hemen farkettim. İlk gittiğim motel olan Ponderosa Çiftliği'nde, onun adı bir düzine normal insan adı arasından hemen seçiliyordu: Dr. Gratiano Forbeson, Mirandola, N.Y. Bu adm Comedia dell'Arte çağrışımları gözümden kaçmamıştı tabii ki. Ev sahibesi hanım, o beyin beş gün soğuk algınlığından yattığını arabasını tamir için bilmem hangi garaja bıraktığını ve 4 Tem-muz'da da otelden ayrıldığını söylemek lütfunda bulundu. Evet, motelinde Ann Lore adlı bir kız çalışmıştı, ama bu kız şimdi Sedan kentindeki bir bakkalla evliydi. Mehtaplı bir gecede beyaz pabuçlu Mary'nin yolunu kestim ıssız bir sokakta; robot karı hemen çığlık çığlığa bağırmaya kalkıştı, ne var ki ben diz çöküp kesik kesik havlamaları andıran yalvarışlarımla yardımını istemek gibi basit bir önlemle onu yeniden insan kılığına soktum. Hiçbir şey bilmiyordu, yemin ederdi. Bu Gratiano Forbeson kimdi peki? Kararsızlık geçirir gibiydi. Cebimden hemen yüz dolarlık bir banknot çıkardım. Kız parayı ay ışığına tuttu. 'Sizin erkek kardeşinizmiş,' dedi. Banknotu ay ışığından buz kesmiş elinden o anda çekip aldım, Fransızca bir de küfür patlattım, döndüm kaçtım. Bu olay sadece kendime güvenmeyi öğretti bana. Trapp'm benim zekâma, benim kişisel üslubuma yönelttiği kanıtları hiçbir dedektif bulup, çıkaramazdı. Gerçek adıyla adresini bırakacağını umamaz-dım tabii, bütün umudum kendi inceliklerinin cilası üzerinde kayıp düşmesi, diyelim ki yazdıklarına gerekenden daha zengin, daha kişisel bir çeşni katmaya kalkışması ya da pek az şeyi açığa çıkaran niceliksel unsurların niteliksel toplamı yoluyla gereğinden fazlasını söylemesiydi. Bir konuda üstüne yoktu yalnız; bir ifritçe oyunda beni ve benim gemi azıya almış ıstırabımı iyice avucuna almayı başarmıştı. Sonsuz bir beceriyle bir salınıyor, bir sendeliyor, imkânsız bir dengeyi hep koruyor, bana her zaman gelecek sefere kendini ele vereceği yolunda sportmence - eğer ihanet, öfke, terkedilmelik, dehşet ve nefretten söz ederken böyle bir deyim kullanılabilirce bir umut veriyordu. Hiçbir zaman da ele vermedi kendini. Her seferinde son anda vazgeçerdi. Toz pudra yoğunluğunda bir ışıkta tel üzerinde klasik bir zerafetle adım sektirmeksizin yürüyen cambaza imreniriz hepimiz; ne var ki korkuluk kılığıyla, gülünç bir sarhoşun taklidini yaparak gevşek bir ipin üzerinde yürümek çok daha az rastlanan bir beceridir! Bana sorun.
  </div>

  <div>
    Ardında bıraktığı ipuçları kimliğini ortaya çıkartması da kişiliğini ya da en azından belli bir bütünlük taşıyan gösterişli bir kişiliği yansıtıyordu; onun tavrı, onun mizah anlayışı -hiç değilse daha iyice örneklerinde- onun beyin rengi benimkilerle benzerlik taşıyordu. Beni taklit ediyor, alaya alıyordu. Bütün anıştırmaları kesinlikle ukalacaydı. Oldukça mürekkep yalamıştı. Fransızca biliyordu. Sözcük oyunları, sözcük çılgınlıkları konusunda bilmediği yoktu. Seks konusundaki gelenek görenekler konusunda amatör sayılırdı. El yazısı kadınsıydı. Adını değiştirebilirdi, ama ne yana yatırırsa yatırsın, o pek tuhaf t'lerini, w'lerini ve l'lerini gizleyemiyordu. Quelquepart Adası* (* Quelquepart: Herhangi bir yer.) en sevdiği 'ikamet adresleri'nden biriydi. Dolmakalem kullanmıyordu, herhangi bir psikoanalistin de size açıklayabileceği gibi bu, hastanın küçük çocuklara yönelik bastırılmış istekleri olduğunu gösterir. Cennetle cehennem arasındaki gölde superileri vardır inşallah, demek geliyor insanın içinden.
  </div>

  <div>
    En büyük özelliği dokunup kaçma konusundaki tutkusuy-du! Tanrım, nasıl da gıdıklayıp kaçan bir herifti! Akademik bilgime meydan okuyordu. Bir şeyi iyi bilmekten, ancak her şeyi bilmememden alçakgönüllülük duymaya yetecek kadar gurur duyarım; bu şifreli kağıt kalabalığında bazı noktaları gözden kaçırdığımı da söyleyebilirim. O acımasız bilmecesini otel kayıtlarındaki sıradan, masum adların arasından suratıma tükürdüğünde zayıf bedenim nasıl da bir zafer ve lanet titre-mesiyle sarsılırdı! Sırlarının, benim gibi bir uzmanın bile çözemeyeceği kadar anlaşılmaz olmaya başladığını farkettiğimde beni kolaylıkla ayartmaya kalkıştığı dikkatimi çekmişti. Arşene Lupin, gençliğinde okuduğu dedektif hikayelerini hatırlayan bir Fransız için gayet açıktı. A. Person Perlack, İngiltere'deki bayat dokundurmanın tadına varmak içinse mutlaka Colerid-ge'i bilmek gerekmiyordu. Arthur Rainbow -Mavi Gemi yazarının gerçek adı canım,- gibi rumuzlar ise korkunç zevksiz olmakla birlikte temelde kültürlü bir adamın- polisin, sıradan bir avanağın, ya da ağzının suları akan bir gezginci satıcının değil - varlığını duyuruyorlardı. Birazda kıs kıs güleyim beyler, - Moris Schmetterling, Sarhoş Kuş kitabının yazarı olan adam! (tuş oldun mu, sevgili okuyucu!) Salakça fakat komik D. Or-gon, Elmira, N. Y. Moliere'dendi tabii, ayrıca Lolita'nın ilgisini ünlü bir 18. yüzyıl oyununa çekmeye çalışmanın üzerinden pek uzun bir zaman geçmediğinden, Harry Bumper, Sheridan, Wyoming adını da eski bir dost olarak selamlamış tim. Sıradan bir ansiklopedi bana tuhaf gözüküşlü Phineas Quimby, Lebanon, N.H.'nin kim olduğunu bildirmişti; dini amaçla yapılan fahişelik konusunda biraz bir şeyler bilen aklı başında Alman asıllı her Freud'cu da Dr. Kitzler, Eryx, Missouri'deki örtük anlamı bir bakışta çıkarabilirdi. Bununla kalsa iyi. Bu tapon bir espri anlayışıydı, kişisel olmadığı için az çok orta malıydı. İnce ayrıntıları açısından beni şaşkınlığa düşüren ama kendi başlarına su götürmeyecek ipuçları olarak dikkatimi çeken adlardan birçoğunu burada anmak istemeyişimin nedeni, bunların bana belki de gerçekte var olan turistlere dönüşebilecek dil hortlak-larıyla dolu sisli bir sınır bölgesinde elyordamıyla ilerlediğim duygusunu vermesindendir. Johnny Randall, Ramble, Ohio kimdi? Yoksa yazısı N.S. Aristoff, Catagela, N. Y. yazısını yazanla benzerlik taşıyan gerçek bir kişi miydi? Ya bu James Manor Morell, Hoaxton,* İngiltere kimdi? 'Aristophanes,' 'Hoax-ton" bunlar tamam, ama gözden kaçırdığım neydi? Bütün bu takma ad oyunu boyunca rastladığım öyle şeyler vardı ki, ne zaman görsem kalbim acıyla sıkışıyordu. G. Trapp, Geneva, N.Y. gibi şeyler Lolita tarafından girişilen ihanetlerin işaretiydi. Aubrey Beardsley Quelquepart Adası ise o karmakarışık telefon mesajından daha açık seçik biçimde işin kaynağının doğu'da aranması gerektiğini bildiriyordu. Lucas Picador, Merrymay, Pa. ise Carmen'imin duygusal aşk sözcüklerimi o sahtekara bir bir aktardığını (dolaylı olarak) açığa vuruyordu. Will Brown, Dolores Colorado'nun korkunç acımasızlığı ortadaydı. Tüyler ürperten 'Harold Haze, Tombstone,** Arizona' (başka bir zaman olsa böylesi benim mizah duyguma da sesle- nebilirdi) kızın geçmişine yabancı olmadığını düşündürüyor, bir an için karabasanlar içinde aradığım kişinin eski bir aile dostu, belki de Charlotte'un eski göz ağrılarından biri, belki de geçmişteki haksızlıkların öcünü üstlenmiş biri (Donald Quix, Sierra Nevada)*** olduğunu düşündürüyordu. Ama en derine gömülen hançer Kestane Motel'in defterindeki, harflerle oynanarak yazılmış Ted Hunter, Cane, N.H.**** kaydı olmuştu.
  </div>

  <div>
    (*) Hoax: Eşek şakası, hoaxton: Eşekşakasıkent. (**) Tombstone: Mezartaşı. (***) Don (aid) Quix (otel): Don Kişot. (****)Ted Hunter, Cane, N.H. ya da The Enchanted Hunters: Sihirli Avcılar.
  </div>

  <div>
    Bütün bu Person'larm, Orgon'ların, Morell'lerin, Trapp'ların yanına aceleyle çiziktirilmiş plaka numaraları motel sahiplerinin, plaka numaraları tutuyorsa müşterilerinin kimliklerine bakmadığını ortaya koyuyordu. Düşmanımın Wace ile Elphis-tone arasında kısa aralıklarla kiraladığı arabalara yapılan -yarım yamalak ya da yalan yanlış- sayısal göndermeler tabii ki işe yaramıyordu, ilk Aztek'in plaka numarası kimisinin yeri değiştirilmiş, kimisi tümden değiştirilmiş ya da çıkarılmış sayılardan oluşan birbirinin içine girmiş bir ışıltıdan öteye gitmiyordu. Bunlar gene de birbirleriyle ilişkili bütünler ("WS 1564" ya da "SH 1616" ya da "Q 32888" ya da "CU 88322" gibi) oluşturuyorlarsa da sayılar öylesine kurnazca yan yana dizilmişti ki, ortak bir payda çıkmıyordu.
  </div>

  <div>
    Üstten körüklüyü Wace'deki suç ortaklarına teslim edip de göstermelik otomobiller yöntemine başvurduktan sonra arabayı devralanların daha az dikkatli davranıp, otelin birinin defterine bu karmakarışık sayıların aslını yazmış olabilecekleri geldi aklıma, gelgeldim düşmanı, izlediğini bildiğim bir yol boyunca aramak bu kadar karmaşık, belirsiz ve sonuçsuz bir işkence, bilmediğim yollar boyunca tanımadığım sürücülerin peşine düşmek bana ne kazandırırdı?
  </div>

  <div>
    <h2 id="sigil_toc_id_59" style="text-align:center;">24</h2>
  </div>

  <div>
    Beardsley'e vardığımda, yukarıda enine boyuna tartışmasına giriştiğim tüyler ürpertici durum değerlendirmesi sonucunda kafamda eksiksiz bir görüntü oluşturmuş bulunuyordum. Ayrıca her zaman tehlikeli olan- bir eleme süreci sonunda bu görüntüyü hastalıklı kuruntularımla uyuşuk belleğimin sağladığı tek somut dayanağa da indirgemiş durumdaydım.
  </div>

  <div>
    Rahip Rigor Mortis (kızların taktığı adla) ve seçmeli Almanca Latince dersleri veren yaşlı bir bey dışında Beardsley Lisesi'nde sürekli ders veren erkek öğretmen yoktu. Ne var ki Beardsley Üniversitesi'ndeki sanat eğitmenlerinden biri, iki kereliğine, lise'deki kızlara projeksiyonla Fransız şatolarıyla 19.yüzyıl tablolarım tanıtmak üzere gelmişti. Bu projeksiyon gösterisiyle konuşmaları ben de izlemek istemiştim, ama Dolly, her zamanki gibi, gelmememi söylemişti nokta. Gaston'un bu konuşmacı için harika bir 'oğlan' dediğini de hatırlıyordum; hepsi bu kadar, belleğim şatocu adamın adını hatırıma getirmemekte direniyordu.
  </div>

  <div>
    Cezanın yerine getirileceği gün sulusepken kar altında kampusu boydan boya geçip Beardsley Üniversitesinin Maker Sa-lonu'na gittim. Orada herifin adının Riggs (tıpkı rahibinki gibi) olduğunu, bekâr olduğunu ve ders verdiği 'Müze' salonundan on dakika sonra çıkacağını öğrendim. Anfiye giden koridorda Cecilia Dalrymple Ramble'm bağışı olan bir çeşit mermer sıraya çöktüm. Orada prostatım sızlayıp sarhoş gözlerimden uyku akarak, silahım trençkotumun cebindeki yumruğumun içinde dururken birden aklımı kaçırdığımı, salakça bir şey yapmak üzere olduğumu düşündüm. Yardımcı Prof. Albert Riggs'in, Lolitamı, Beardsley, Pritchard Sokağı 24 No.'daki evinde saklaması milyonda bir olasılık bile değildi. Kötü adam o olamazdı. Bütünüyle yersizdi düşüncelerim. Zamanımı ve aklımı yitiriyordum. O adam ve Lolita, Kaliforniya'daydılar, burada değil.
  </div>

  <div>
    O sırada beyaz heykellerin ardında hafiften kıpırdanmalar oldu. Sertçe bir hareketle bir kapı - gözümü dikip baktığım kapı değil- açıldı ve etrafı kız öğrenciler tarafından sarılmış kelimsi bir kafayla bir çift parlak kahverengi göz hoplaya zıplaya yaklaştı. Adamı hiç mi hiç tanımıyordum, ama o, Beardsley Lisesi'nin verdiği bir açıkhava partisinde tanıştığımızda diretiyordu. Tenis oyuncusu sevimli kızım nasıldı? Şimdi dersi vardı. Beni daha sonra görecekti.
  </div>

  <div>
    Kimlik saptama konusunda giriştiğim başka bir çabanın sonuçlanması ise bu kadar kolay olmadı; Lo'nun dergilerindeki bir ilan aracılığıyla boksör eskisi bir özel dedektifle anlaşmaya cesaret etmiş ve sırf düşmanın benimsediği yöntem konusunda bir fikir versin diye ona topladığım adlarla adresleri aktarmıştım. Yüklüce bir avans ve iki yıl süre istedi - iki yıl, sevgili okuyucu! Bir mankafa, o saçma sapan verileri bir bir araştırmakla uğraştı durdu. Günün birinde ortaya çıkıp da, marifetmiş gibi Kolorado'nun Dolores kentinde Bill Brown adında seksenlik bir kızılderüinin oturduğunu söylediğinde, onunla olan bütün parasal ilişkilerimi çoktan kesmiş bulunuyordum.
  </div>

  <div>
    <h2 id="sigil_toc_id_60" style="text-align:center;">25</h2>
  </div>

  <div>
    Bu kitap Lolita'yı anlatıyor; şimdi (eğer yine içten içe yanıp tutuşan bir başka aşk kurbanı benden önce davranmamış olsaydı) bu kitabın Dolores Disparue* diye adlandırabileceğim bölümüne geldiğimize göre bunu izleyen üç bomboş yılı çözümlemeyi anlamsız buluyorum. Konuyla ilgili birkaç noktayı burada belirtmekte yarar var gerçi, ama aktarmak istediğim genel izlenim şu; hayat akıp giderken yan kapılardan biri kırılarak açılmış, kükreyerek son hızla içeri dalan kara zamanın kırbaç gibi ıslıklı rüzgârı, kimsesiz bir felaket çığlığını boğmuştu.
  </div>

  <div>
    Oldukça gariptir, Lolita'yla ilgili olarak gördüğüm ender rüyalarda onu hiçbir zaman günboyu bilincimden geçirdiğim karabasanlarımla uykusuz anlarımda gördüğüm süreklilik ve vazgeçilmezlikle görmedim. Daha kesin bir deyişle; uykularıma girmiş ama orada hep Valeria ya da Charlotte'un tuhaf, gülünç kılıklarına bürünmüş ya da ikisi arası bir şey olarak görünmüştü. Bir anlaşılmaz hortlak gelir, büyük bir hüzün ve iğrenti havasında elbiselerinden soyunur, sönmüş futbol topunun lastik memesi gibi yarı aralık etiyle ensiz bir tahta kerevete ya da sert bir kanepeye uzanır, donuk bir tavırla beni çağırırdı. Kendimi takma dişlerim kırılmış, ya da yerimden yurdumdan olmuş bulur, uzun uzadıya korkunç mobilyalı kira odalarında sürdürülen ölü kesip biçme eğlentilerinde oyalanırdım. Bu eğlentiler genellikle Charlotte ya da Valeria'nm kanlar içinde kollarıma kapanıp ağlamalarıyla ya da açık arttırmadan düşürülmüş Viyana işi ıvır zıvır, acıma, iktidarsızlıkla ve gaz odalarında yeni boğazlanmış kadınların kahverengi peruklarından oluşan bir düş karmaşasında benim ağabeyce dudaklarım tarafından sevecenlikle öpülmeleriyle son bulurdu. [(*) Yazar burada Marcel Proust'a ve onun 'Kaybolan Zamanı Ararken' adlı eserinin Albenine Disparue/Kayıp Albenine adlı cildine göndermede bulunuyor.] Birgün arabada birikmiş bir yığın genç kız dergisini çıkardım ve yok ettim. Bu tip dergileri bilirsiniz. Gönülleri taş devrinde yatmaktadır, beden sağlığı konusunda ise zamana ayak uydururlar, ya da en azından Taş Çağından Mikenos Uygarlı-ğı'na varabilmişlerdir. Alımlı, olgun ve dolgun bir sinema yıldızı, koca kirpikleri, şiş, kırmızı alt dudağıyla bir şampuanın reklamını yapar. Reklamlar, En Son Modalar, 'okullu genç erkekler bol, pilili eteklere bayılıyor! -Oue cetait loin tout cela!-Bütün bunlar ne kadar da uzakta kalmıştı!' Konukların bornozlarını sağlamak evsahibine düşer. Konuyla ilgisiz ayrıntılar sohbetin bütün tadını kaçırır. Tırnak temizleme meraklısı kızları -büroda verilen partide tırnaklarını törpüleyenleri- kim bilmez! Çok yaşlı ya da önemli biri olmadıkça, erkek kadınla el sıkışmadan önce eldivenlerini çıkarmalıdır. Harika 'Yeni Göbek Yassıltıcı'mzı takarak Aşkı Davet Ediniz! Göbeğinizi Yassıltır, Kalçalarınızı Toplar. Tristram Perde Aşkları filminde! Ev-vet bayım! Joe ile Roe'nun evliliklerindeki esrar herkesin dilinde. Kendinizi Kısa Zamanda Ve Ucuz Tarafından Gösterişli Kılınız! Çizgi Romanlar, Kaka Kız; koyu renk saçlı, şişko babası purolu, Cici Kız; kızıl saçlı yakışıklı babacığı kırpılmış bıyıklı. Ya o iriyan hayvandan bozma insan azmanı! Oysa ben sana kendi dehamı sunmuştum sevgilim. Daha o çocukken yazdığım oldukça şirin, abuk sabuk şiirler gelirdi aklıma; 'Abuk sabuk,' derdi alaylı bir sesle, 'yerinde bir deyim.'
  </div>

  <div>
    Ağayla sincabı, hahamla tavşanları Karanlıktır, tuhaftır kimi huyları Arı kuşunun erkeğinden olur füzenin iyisi, Yılan yürüyüşe çıktı mı, hep cebindedir elleri.
  </div>

  <div>
    Bazı başka eşyalarından vazgeçmek ise daha zor oldu. 1949 yılının sonuna kadar bir çift eski lastik pabucu, giymiş olduğu bir oğlan gömleğini, arabanın bagajında bulduğum lime lime blucinleri, ezilip buruşmuş bir okul şapkasını ve buna benzer gelişigüzel hazineleri gözüm gibi saklamış, bağrıma basmıştım. Sonunda kafayı üşütmeye başladığımı anladığımda onun çeşitli eşyalarını toplamış, bunlara Beardsley'de bıraktığımız birkaç parça eşyayı da - bir kutu kitap, bisikleti, eski paltoları, galoşları - ekleyerek on beşinci yaşgününde hepsini Kanada sınırında rüzgârlı bir gölün oradaki yetim kızlar yurduna, adı bilinmeyen birinden gelen bir bağış olarak postalamıştım.
  </div>

  <div>
    Şu anda geçmişte ne aramam gerektiğini biliyorum gerçi, ama o zamanlar tuttuğunu koparan bir hipnoz uzmanına gitmiş olsaydım, adamın, kitabım boyunca gerçekte aklıma geliverdiğinden çok daha tutarlı bir biçimde, bir şerit gibi yan yana dizdiğim kimi raslansal anıları bir bir ağzımdan alıp, mantıklı bir düzene sokacağından kuşkum yok. O zamanlar yalnız gerçeklikle olan bağımı koparıyorum gibi geliyordu bana; kışın geri kalanıyla ilkbaharın büyük bir bölümünü Quebec'de, önceden de kaldığım bir sanatoryumda geçirdikten sonra ilk iş olarak New York'daki bazı işlerimi yoluna koymaya sonra da çevreyi iyice bir kolaçan etmek üzere Kaliforniya'ya doğru yola çıkmaya karar verdim.
  </div>

  <div>
    Size dünyadan elimi eteğimi çektiğim sıralar yazdığım bir şeyi sunmak istiyorum: Aranıyor, aranıyor; Dolores Haze.
  </div>

  <div>
    Saç: Kahve. Dudaklar: Kızılcık. Yaş: Beş bin üç yüz gün. Meslek: Yok ya da 'Yıldızcık.'
  </div>

  <div>
    Nerede gizleniyorsun, Dolores Haze? Niye gizleniyorsun sevgilim.
  </div>

  <div>
    (Uykuda konuşuyorum, labirentte yürüyorum Dedi sığırcık kuşu, nasıl çıkıp geleyim?) Nereye sürüyorsun atını Dolores Haze? Ne marka sihirli halın? Şu aralar Cougar dondurmasına mı tutkunsun? Nereye parkettiler seni, arabalı yavrum? Kimdir yavuklun, Dolores Haze? Hâlâ o mavi takkeli yıldızlardan biri mi? Ah, o derde deva demler, palmiyeli günler Ya arabalar, ya barlar Karmen'im!
  </div>

  <div>
    Alı, Dolores o juke-box sızlatır içimi! Hâlâ dans mı ediyorsun sevgilim? (ikisinin de üzerinde solmuş levis, yırtık tişört Ve ben, köşemde, dişlerimi kenetlemişim) Mutlu, mutlu şimdi homur homur Bay Kader Yanında çocuk-karısı eyaletleri fırdöner Üstüne titrenen 'doğal çevre'de Her eyalette Molly'sini eker, sürer. Dolly'm! Deli dolu ruhum!
  </div>

  <div>
    Mavi-gri gözleri Hiç kapanmazdı ben öperken.
  </div>

  <div>
    'Yeşil Güneş' diye eski bir parfüm bilir misiniz? Hey Bayım, siz Parisli misiniz? L’autre soir un air froid d’opra m’alita: Son ftbien fol est qui s’y fie!
  </div>

  <div>
    Il neige, le dcor s’croule, Lolita! Lolita, qu’ai-je fait de ta vie? (Geçen akşam operada beni hasta Etti soğuk bir hava, Ah o çatlak ses, delidir ona inanan Kar yağıyor, dekor çöküyor, Lolita! Ne ettim senin hayatınla Lolita?) Ölüyorum, Lolita Haze, ölüyorum Nefretten, pişmanlıktan ölüyorum Ve yine kaldırıyorum kıllı yumruğumu Ve yine sen ağlıyorsun, duyuyorum!
  </div>

  <div>
    Memur Bey, Memur Bey, işte gidiyorlar Yağmur altında, ışıklı dükkanın oradalar!
  </div>

  <div>
    Ve beyazdır çorapları, nasıl da severim onu Ve Haze'dir soyadı, adı Dolores. Memur Bey, Memur Bey, işte oradalar Dolores Haze ile sevgilisi kaçıyorlar!
  </div>

  <div>
    Çek tabancanı, izle o arabayı Fırla hadi, siper al! Aranıyor, aranıyor: Dolores Haze Düş grisi gözlerini diker, bakar Kırk beş kilo ya çeker ya çekmez Boyu desen bir kırkı geçmez Arabam topallıyor, Dolores Haze Ve o son, uzun hamle en zorudur O ot bitmez yere atılmak benim sönümdür Ve gerisi pastır ve yıldız tozudur Bu şiiri psikanaliz yöntemiyle incelediğimde aslında bir manyağın elinden çıkma bir şaheser olduğunu görüyorum. Yalın, tutuk, donuk kafiyeleri tıpkı külyutmaz akıl hocaları tarafından düzenlenen testler sırasında psikopatların çizdiği de-rinliksiz, korkunç görünümler ve insanlarla, bu görünümlerle insanların büyütülmüş ayrıntılarına benziyor. Birçok başka şiirler de yazdım. Kendimi başkalarının yazdığı şiirlere kaptırdım. Ania bir an olsun üzerimdeki intikam yükünü aklımdan çıkarmış değilim.
  </div>

  <div>
    Lolita'yı yitirmenin sarsıntısı beni küçük kızlara olan tutkumdan kurtardı demem, okuyucumun da buna inanması için, benim namussuzun biri, onunda budala olması gerekir. Ona olan aşkım ne kılığa bürünürse hürünsün, Allahm belası huylarım değişmiyordu. Çocuk.bahçeleriyle plajlarda, somur-tuk, ürkek bakışlarım hâlâ elimde olmayarak supericiklerinin uzuvlarının parıltısını, Lolita'nın nedimeleriyle gül yaprağı dolu kapları tutan küçük cariyelerinin sinsi yadigârlarını seçip ayırıyordu. Ne var ki içimdeki o bir tek vazgeçilmez hayal kuruyup gitmişti; artık kendimi gözlerden ırak bir yerde gerçek ya da kurmaca küçük bir kızla yaşanacak mutluluk hayallerine hiç mi hiç kaptırıp gitmiyordum, hayallerim, Lolita'nın çok çok uzaklarda, anılarda yaşayan o adaların kovuk-larmdaki kız kardeşlerine hiç mi hiç pençelerini geçiremiyordu.
  </div>

  <div>
    O iş, en azından şimdilik bitmişti artık. Öte yandan, heyhat, iki yıl süren sefil açgözlülük bende belli zevk alışkanlıkları bırakmıştı; içinde yaşadığım bu boşluğun beni ansızın çıkagelen bir deliliğin özgürlüğüne itivereceğinden korkuyordum - ola ki hiç beklemediğim bir anda okul dönüşüyle akşam yemeği arasında ara sokağın birinde şeytana uyardım. Yalnızlık yozlaştırıyordu beni. Dostluğa, üzerime titreyen birine gerek duyuyordum. Kalbime güven olmazdı, ne yapacağı bilinmez bir organdı. Rita'nın hayatımda boy göstermesi de böyle oldu işte.
  </div>

  <div>
    <h2 id="sigil_toc_id_61" style="text-align:center;">26</h2>
  </div>

  <div>
    Lolita'nın iki katı, benim de dörtte üç yaşımdaydı; pek ince, koyu renk saçlı, solgun benizli bir yetişkindi, kırk yedibuçuk kilo ağırlığmdaydı, sevimli bir biçimde asimetrik, sert çizgili, bir iki kalem darbesiyle çizilivermişe benzer bir profili, üzerinde boylu boyunca omurlarının kabarıklığı görünen kıvrak bir sırtı vardı. Biraz İspanyol ya da Asyalı kanı taşıyordu sanırım. Onu serseri bir mayıs akşamı Montreal'le New York arasında bir yerde ya da daha daraltırsak Toylestone'la Blake arasında, levhasında benekli pervane resmi olan, kor gibi ışıl ışıl bir barda buldum. Sarhoş ama şirindi, aynı okula gitmiştik diye tutturdu, tir tir titreyen küçük elini benim goril pençemin üzerine yerleştirdi. Duyularım pek az uyarılmıştı, ama bir deneyelim dedim; denedim ve onu sürekli yoldaşım olarak bağrıma bastım. Nasıl da iyi yürekliydi. Rita, Rita'ydı işte, öyle kafadar kızdı ki, sadece dost canlısı ve gönlü herkese açık olduğundan, yoluna çıkıp da kendini açındıran her yaratığa, kolu kanadı kırık ihtiyar bir ağaca, kimi kimsesi kalmamış bir kirpiye bile her şeyini verirdi desem yalan olmaz.
  </div>

  <div>
    İlk karşılaştığımızda üçüncü kocasından daha yeni boşanmıştı - yedinci 'kavalyesi tarafından yüzüstü bırakılması daha da yenilere rastlıyordu- ötekiler, durmadan değişip duranlarsa, hesabı tutulamayacak kadar çok ve hızlıydı. Erkek kardeşi, içinde doğup büyüdüğü beyzbolcu, Incilci, tahıla kentin valisi, horozu, hamur suratlı, pantolon askılı, alacalı bulacalı kravatlı seçkin politikacılarından biriydi, hâlâ da öyledir mutlaka. Son sekiz yıl boyunca o harika küçük kız kardeşine o harika küçük Grainball kenti'ne hiç ama hiç ayak basmaması koşuluyla ayda yüzlerce dolar vermiş durmuştu. Rita bana şaşkınlık dolu yakınmalarla, Allanın belası bir nedenle her yeni sevgilisinin onu tutup Grainball yönüne doğru götürdüğünü anlatmıştı. Ölümcül bir çekimdi bu, o daha neye uğradığını anlayamadan kendini kentin gümüşsü yörüngesi tarafından yutulmuş bulur, kenti çevreleyen koca sokak lambalarının aydınlattığı anayolu tutmuş olurdu. 'Dönerim de dönerim,' derdi kendi deyimiyle 'Allahm belası bir ipekböceği gibi döner dururum.'
  </div>

  <div>
    İki kapılı, küçük, pek şirin bir arabası vardı; benim muhterem makine biraz dinlensin diye Kaliforniya'ya bununla gitmiştik. Doğal hızı doksandı. Sevgili Rita! 1950 yazından 1952 yazma kadar, karanlık iki yıl boyunca oradan oraya sürtmüş-tük. Rita'ların en tatlısı, en içten pazarlıksızı, en seveceni, en aptalıydı o! Ona oranla, Valeçka bir Schlegel, Charlotte bir He-geldi. Bu uğursuz anıların bir köşeciğinde ne diye onunla uğraşıyorum bilmem ama (merhaba Rita, nerede olursan ol, ister sarhoş, ister akşamdan kalma ol, merhaba Rita!) ömür boyunca görüp göreceğim en anlayışlı, en derde deva yoldaş olduğunu, beni kuşkusuz tımarhaneyi boylamaktan kurtardığını söylemem gerek. Ona bir kızın peşinde olduğumu, kızın fedaisini de zımbalayacağımı söylemiştim. Rita bu planı ciddi ciddi onayladı. San Humbertino dolaylarında kendi başına giriştiği araştırmalar sırasında (bir şey de bildiği yoktu üstelik) bir ara başına belanın püsküllüsünü sardırdı. Onu kurtarmcaya kadar canım çıktı; hırpalanmıştım, şuram buram morarmıştı, ama fiyakam hâlâ yerindeydi. Sonra günün birinde benim kutsal otomatikle Rus Ruleti oynamayı önerdi; oynanmaz, revolver değil bu dedim, tabancaya yapışıp itiştik, sonunda ateş aldı, kurşunun barakanın duvarında açtığı delikten fışkıran parmak kalınlığındaki su pek cılız, pek komikti; onun çığlık çığlığa güldüğünü hatırlıyorum.
  </div>

  <div>
    Sırtının o anlaşılmaz, ergenlik öncesi kıvrımı, o acelesiz, o mahmur dişi güvercin öpüşleri başımı beladan kurtarmıştı. Kimi sahtekârlarla kabile büyücülerinin öne sürdüğü üzere sanatsal yaratıcılık ikinci dereceden cinsel nitelikler arasında değildir, tam tersine; cinsellik sanatın el ulağından başka nedir ki? Aramayı bırakmıştım; düşman belki Tataristan'daydı, belki de beynimin gerisinde yana yana kül olacaktı (hayal gücümle ıstırabın da alevleri körükleyip duruyordu), her ne halse Pasifik kıyısında Dolores Haze'i tenis şampiyonasında oynatıyor olacak değildi ya. Doğu'ya geri dönerken bir akşamüstü, pembe, şişko, etiketli heriflerin birbirlerini küçük adlarıyla çağırıp ellerinde içki bardakları ortalarda gezinip durdukları kurultaylar düzenlenen o iğrenç otellerden birinde kendimize gelince sevgili Rita'yla ben, odamızda üçüncü bir kişiyi bulduk. Beyaz kirpikli, iri saydam gözlü, neredeyse albino denecek kadar sarışın, genç bir adamdı bu, ne Rita, ne de ben şu mahzun hayatlarımız boyunca bu herifi bir kere olsun gördüğümüzü hatırlamıyorduk. Kalın, kirli iç çamaşırları içinde terliyor, ayaklarında asker postallarıyla iki kişilik yatağın üzerinde, benim eîdeğ-memiş Rila'mm berisinde horulduyordu. Ritoçka eline gelen ilk şeyle, yağmurluğumla kıvrım kıvrım çıplak bedenini örttü, ben de kırmızı çizgili bir don geçirdim ayağıma, öylece durumu gözden geçirdik. Beş tane bardak kullanılmış olması ipuçları açısından şaşırtıcı bir bolluk sağlıyordu. Kapı doğru dürüst kapanmamıştı, yerde bir süveterle, pantolonluktan çıkmış bir pantolon duruyordu. Süveterle pantolonun sahibini sarsarak kendine getirdik, dökülüyordu. Hiçbir şey hatırlamıyordu. Rita'nın katıksız Brooklyn ağzı dediği bir aksanla, beş para etmez kimliğini aşırdığımızı ima edip huysuzlandı. Hemen elbiselerini giydirip en yakın hastaneye bıraktık. Şimdi unuttum, epey dönüp dolaştıktan sonra yolda Grainball'da bulunduğumuzu öğrendik. Altı ay sonra Rita doktora mektup yazıp haber sordu. Adım utanmadan Jack Humbertson koydukları hasta kendi geçmişi konusunda hâlâ birşey hatırlamıyormuş. Ah, Bellek Tanrıça, bütün esin perilerinin en tatlısı, en yaramazı!
  </div>

  <div>
    Cantrip Review dergisinde Mimir ve Bellek* konusunda bir deneme yayınlamama yol açan zincirleme görüşlere neden olmamış olsa, bu olaydan hiç söz etmezdim. Sözkonusu denemede, bu müthiş derginin insaflı okurlarına özgün ve önemli gelen başka konuların yanı sıra, kan dolaşımına dayalı bir zaman algılaması kuramı geliştirmiş, ayrıca (sözkonusu incir çekirdeğini doldurmak üzere) bu algılamanın kavramsal olarak, akim sadece maddenin değil kendi kendisininde bilincinde olmasına dayandığını, böylece iki nokta (depolanabilir gelecekle depolanmış geçmiş noktaları) arasında sürekli bir gel-git sağlandığını öne sürmüştüm. Bu girişimimin sonucu olarak ve yıllığına Cantrip Üniversitesine çağrılmıştım. Üniversite, Rita ile benim fıskiyeli kameriyesinde çocukların günışığmda ışıklar saçarak yıkandıkarı Central Park'a bakan New York'taki küçük dairemizden altı yüz kırk kilometre ötedeydi. Eylül 1951'den Haziran 1952'ye kadar orada, şairlerle filozoflara ayrılmış özel lojmanlarda kaldım. Bu arada istimi üzerindeyken görülmemesini yeğ tuttuğum - çok ayıp etmiştim korkarım - Rita da yol üstünde bir konukevinde kalıyor, haftada iki kere ben ona uğruyordum. Derken, Rita kendisinden önceki kızdan çok daha insanca bir biçimde olmak üzere ortadan kayboldu bir ay sonra bölge hapishanesinde buldum onu. Çok ağırbaşlıydı, apandisitini aldırmıştı, beni Mrs. Roland McCrum adlı birinden çalmakla suçlandırıldığı mavimsi kürkleri aslında Mr. Roland McCrum'ın biraz alkollü de olsa içten bir anında kendisine armağan ettiğine inandırdı. Onu, alıngan erkek kardeşine başvurmadan hapisten çıkarmayı başardım, kısa süre sonra da arabayla Briceland üzerinden gerisin geriye, bir yıl öncesi birkaç saatliğine konakladığımız Central Park West'e doğru yola koyulduk.
  </div>

  <div>
    [Mimir: İskandinav mitolojisinde geçmişi ve geleceği bilen Tanrı] Lolita'ya burada geçirdiğim saatleri yeniden yaşamak gibi tuhaf bir dürtüye kapılmıştım. Hayatımın, onu ve onu kaçıranı bulmaktan umudu kestiğim bir dönemine giriyordum. Artık hani 'anılar, anılar ne istiyorsunuz benden?' gibisinden, hiç değilse kurtarılabilecek olanı kurtarmak üzere eski dekorlarla yetinmeye çalışıyordum. Sonbahar çın çın çınlıyordu gökte. İki kişilik yataklar olup olmadığını soran posta kartına, otelin üzüntülerini bildiren bir cevap aldı Profesör Hamburg. Hiç boş yerleri yoktu. Sadece, o da ilgileneceğimi sanmadıkları dört yataklı, penceresiz, banyosuz bir bodrum kat odaları vardı. Otelin antetli kağıdında şöyle yazıyordu:
  </div>

  <div>
    SİHİRLİ AVCILAR Kiliselere Yakınız Köpek Yasaktır Bütün yasal içkiler bulunur.
  </div>

  <div>
    Bu sonuncusunun doğru olup olmadığını düşündüm. Bütün? Kaldırım Kokteyli var mıydı örneğin? Ayrıca sihirli olsun ya da olmasın, her avcının kilise sıralarından çok av köpeklerine gerek duyup duymayacağını düşündüm. Birden yüreğime saplanan bir sızıyla, en büyük ressamların ağzına layık o sahneyi gözümün önüne getirdim; diz çökmüş bir küçük kız; belki de o ipeksi tüylü koker spaniel vaftiz edilmişti hiç değilse. Hayır o lobiye yeniden ayak basmanın ıstırabına katlanamazdım. Yumuşak, doygun renkli bir sonbaharın kol gezdiği Brice-land'de zamanı geriye döndürmenin çok daha iyi yollan vardı. Rita'yı bir barda bırakarak kent kitaplığına yollandım. Cıvıldaşıp duran bir kızkurusu, ciltlenmiş 'Briceland Gazette'in 1947 Ağustos sayılarım kapsayan cildi bir yerlerden bulup çıkarma konusunda elinden geleni esirgemedi. Biraz sonra, kuytu bir köşede, çıplak bir ampulün ışığında neredeyse Lolita büyüklüğünde, tabut karası bir cildin kocaman, tül gibi incecik sayfalarını çeviriyordum.
  </div>

  <div>
    Ah, okuyucu! Ah, kardeşim! Ne deli Hamburg'dur bu Hamburg. Pek duyarlı sinir sistemi bu sahneyle yüzyüze gelmeyi kaldıramayacağı için, en azından gizli bir kısmının tadını çıkarmaya karar vermişti; ırza geçme kuyruğundaki onuncu ya da yirminci askerin yağmalanmış, yaslı köyde askerliğin tadım çıkarırken, o dayanılmaz bakışları görmesin diye kızın bembeyaz yüzüne kara şalını fırlatıvermesini hatırlatıyor böylesi insana. Benim öğrenmek istediğim Gazette'deki resim çeken fotoğrafçının dikkatini Dr. Braddock ile çevresindekiler üzerinde yoğunlaştırırken benim oradan geçivermekte olan görüntümü de yakalayıp yakalayamadığı idi. 'Sanatçının daha genç bir canavar olarak portresi'nin saptanmış olacağım bütün kalbimle umuyordum. Beni Lolita'nın yatağına giden karanlık yolda yakalayı-veren masum bir fotoğraf makinesi bellek denen esin perisi için ne bulunmaz mıknatıs! Bir dürtümün gerçek niteliğini pek de iyi açıklayamıyorum. Sanıyorum, insanı erken bir sabah vizitesinde elinde büyüteçle küçük, soluk renkli mikropları - natürmort denebilir bunlara, tabii herkes kusmak üzeredir - hayran hayran incelemeye götüren dürtüyle ilgili bir şey bu, hastanın yüz ifadesini de bir türlü çıkaramazsınız bu arada ya... Neyse sözcüğün tam anlamıyla soluksuz kalmıştım, ben arar dururken bu lanet olasıca kitabın sivrisi de göbeğime batıp duruyordu çünkü... Arzunun Pençesinde ve Vahşi Kuvvet filmleri ayın 24'ünde, pazar günü her iki sinemada da gösterilmeye başlanıyordu. Serbest tütün eksperi Mr. Purdom 1925'den beri Omen Faustum tiryakisi olduğunu belirtiyordu. Sıkı çocuk Hank ile minyon zevcesi, Inckheith Avenue 58 numarada oturan Mr. ve Mrs. Reginald C. Gore'un konuğu olacaklar. Kimi parazitlerin boyu, taşıyıcılarının altıda biri kadardır.Dunker-que'in çevresi onuncu yüzyılda sularla çevrilmiştir. Kısa konçlu hanım çorapları 39 sent, kısa topuklu oxford'lar 3 dolar 95. 'Karanlık Çağ' köşesinin fotoğraf çektirmeyi reddeden yazarı 'şarap, şarap, şarap' diye nükte savuruyordu, Acem ayyaşları için biçilmiş kaftan olabilir, fakat her zaman şunu söylerim. - Tanrım, güller ve esinler açılsın diye her zaman yağmur, yağmur yağmur şıpırdasm evimin damına, 'Gamze dediğimiz şey cildin üst tabakasının alt tabakalara yapışması sonucunda oluşur.' Yunanlılar şiddetli gerilla saldırısını püskürtüyor, ve, ah, sonunda beyazlı küçük bir karaltı, karalar giyinmiş Dr. Brad-dock, tombul bedenine dokunup geçen o hayalet karaltı da her kimse yok, kendimden en ufak bir iz bile yoktu.
  </div>

  <div>
    Rita'nın yanma döndüğümde bana, o ekşimiş şarap gülüm-semesiyle eski bir okul arkadaşım diyerek kurumuş kalmış, pek sıska, cep boyu bir ihtiyarı tanıştırmaya -adın neydi aslanım?- kalkıştı. Adam kızı alıkoymaya çalıştı, bunun sonucunda biraz itişip kakışınca taş gibi kafasına baş parmağımı çarpıp incittim. Onu biraz hava, alsın, açılsın diye çıkardığım boyalı parkta hıçkırmaya, yakında, yakında benim de ötekiler gibi onu bırakıp gideceğimi söylemeye koyuldu, ben de ona hüzünlü bir Fransız baladı söyleyip, eğlensin diye bir iki derbeder kafiye düzdüm:
  </div>

  <div>
    'Sihirli Avcılar' derler oraya. Soru; Ne Kızılderili boyaları çıktı da Senin vaadinden Diana, o resim gibi gölü Masmavi otelin önünde ağaçlarla dolu Kan gölüne döndürdü? 'Bal gibi beyazken neden mavi diyorsun, neden mavi diyorsun Allahaşkma?' dedi, yeniden ağlamaya başladı; onu arabaya götürdüm, New York yolunu tuttuk, çok geçmeden ta tepede, apartman dairemizin küçük terasını saran sisin içinde mutluydu gene. Nasıl olduysa iki olayı, Rita'yla Cantrip'e giderken Briceland'e uğrayışımla New York'a geri dönerken Brice-land'den geçişimizi birbirine karıştırdım sanırım, ama akışkan renklerin birbirine karışması, kendini hatırlamaya adamış sanatçının küçümseyeceği şeylerden değildir.
  </div>

  <div>
    <h2 id="sigil_toc_id_62" style="text-align:center;">27</h2>
  </div>

  <div>
    Girişteki bana ait posta kutusu, ortasındaki camlı çentikten içindekilere şöyle bir göz atmama yarayacak çeşittendi. Bundan önce sık sık, camdan geçerek yabancı bir elyazısımn üzerine düşen baklava kesimli bir ışık parçasının bu eh/azısını çarpıtıp Lolita'nın elyazısına benzettiği kimi kereler, bitişikteki bahçe vazosuna - benim cenazenin küllerini saklayan vazoydu belki de- abanmış, yere yıkılacak gibi olmuştum. Ne zaman böyle olsa, ne zaman onun o sevimli, kocaman, çocuksu, kargacık burgacık yazısı korkunç bir biçimde benim az sayıdaki mektup arkadaşlarımdan birinin sıkıcı elyazısına dönüşse, Dolores öncesi günlerimin huzurunu ağulu bir keyifle hatırlardım. O günlerde karşıma düşen mücevher pırıltılı bir pencerenin oyununa gelir, dört bir yanı kolaçan eden gözümle, utanılası günahımın her an tetikte olan periskopuyla ta uzaktan Harikalar Ülkesindeki Alis'inkine benzeyen, saçlarını tarayan yarı çıplak bir supericiğini seçerdim. İnsanın elinin erişemeyeceği kadar uzakta duran bu alev alev hayal, elde edilip de yanı sıra getirdiği bir yasaklamanın bilinciyle kirlenmesi olasılığı da bulunmadığından daha da bir kusursuzlaşır, benim hazzımı da kusursuzlaştırırdı. Evet, belki de daha olgunlaşmamış bedenleri çekici bulmamın nedeni, saf genç perikızı güzelliklerinin berraklığından çok, uçsuz bucaksız kusursuzlukların bir avuç gerçekle bir dolu vaat arasındaki uçurumu örttüğü bir konumun tehlikesizliğinde, hiçbir zaman elde edilemeyecek o gülpembesi ile boz karışımı yüce renkte aranmalı. Ah, pencerelerim benim! Üzeri serpme benekli günbatımıyla şişip kabaran gecenin ta tepesinde sallanıp durarak dişlerimi gıcırdatır, arzunun bütün iblislerini yürek gibi atan balkonun parmaklıklarına kadar sürer götürürdüm. Balkon uçup gidecek, kayısı renkli karalı, nemli geceye karışıverecek gibi görünürdü; uçup giderdi de bunun üzerine ışıltılı hayal kımıldanır, Havva gene kaburga kemiğine dönüşür, pencerede gazete okuyan yarı çıplak, şişko bir heriften başka bir şey olmadığı ortaya çıkardı.
  </div>

  <div>
    Zaman zaman, hayallerimle doğal gerçeklik arasındaki yarışı kazandığımdan, bu aldanma katlanılır olurdu. Araya rastlantı karışıp da, bana sakladığı gülümsemesini benden esirgediğinde, işte o zaman katlanılmaz acılar başlardı. Paris'te bir çayda konuştuğum bir kadın, 'Bilir misiniz ki küçüğüm yıllarca âşıktı size?' demişti. Küçüğü daha yenilerde evlenmişti, kilometrelerce ötede oturuyordu, kaldı ki on iki yıl kadar önce o tenis kortlarının yanındaki bahçede onu farkedip etmediğimi bile hatırlamıyordum. İşte şimdi gene kutunun içine şöyle bir bakıvermiştim, önümde gerçeğin sadece kışkırtıcı bir sahtekârlık değil, saygıdeğer bir namusluluk da olması gereken vaadi duruyordu. Ne var ki kader çok görüyordu bunları bana - kader ve solgun benizli sevgili mektup yazarının elyazısı harflerinin birdenbire küçülüvermesi tabii... Hayallerim aynı anda hem Proustvari bir geçmişe dalmış, hem de vahşice yerle bir edilmişti. Çünkü 1952 Eylülü'nün başlarına rastlayan o günün sabahı elyordamıyla mektuplarımı aranmak için aşağı indiğim sırada, hiç mi hiç anlaşamadığım o suratsız, işgüzar kapıcı, Rita'yı son eve bırakanlardan birinin girişteki merdivenlere yığılıp 'köpek gibi kıvrandığını' söyleyip şikayet etmeye başlamıştı. Onu dinleyip bahşişini vermiş, olayın daha terbiyeli bir çeşitlemesini dinliyordum ki, hızır gibi yetişen o iki mektuptan birinin Rita'nın annesinden geldiği izlenimine kapıldım. Rita'nın annesi, bir keresinde Cape Cod'da ziyaretine gittiğimiz ufak tefek bir kadındı, bana değişik adreslere mektup yazar durur, kızıyla benim birbirimize çok yakıştığımızı, evlensek ne harika olacağını söyler dururdu; hemen açıp, asansörde çabucak bir gözattığım öteki mektup ise John Farlow'dan geliyordu.
  </div>

  <div>
    Dostlarımıza roman kahramanlarının okur zihninde kazandıkları türden bir süreklilik yükleme eğiliminde olduğumuz çok kere dikkatimi çekmiştir. Kral Lear oyununu kaç kere yeniden okursak okuyalım, o iyi yürekli kralı keyifli bir aile toplantısında, kucaklarında finoları üç kızıyla birlikte, bütün acıları unutup neşe içinde kadeh kaldırırken göremeyeceğizdir. Emma deseniz, hiçbir zaman Flaubert'in babasının tam anında akıttığı bir damda gözyaşmdaki içten tuzun etkisiyle kendine gelemeyecektir. Okur tarafından sevilen kahraman, kitap kapakları arasında nasıl bir evrim geçirmiş olursa olsun, kader çizgisi zihnimizde belirlenmiştir, aynı biçimde dostlarımızın da kendileri için çizdiğimiz şu ya da bu mantık içinde, ya da alışılmış biçimde davranmalarını bekleriz. Demek ki X, alışageldiğimiz ikinci sınıf senfonileriyle karşıtlık oluşturacak ölümsüz müziği hiçbir zaman yazamayacaktır. Y, hiçbir zaman cinayet işleyemez. Z, hiçbir zaman bizi arkadan vurmaz. Her şeyi zihnimizde planlamışızdır, belli bir kişiyi ne kadar seyrek aralıklarla görürsek onun hakkında oluşturduğumuz kalıba uysallıkla girdiğini görmenin verdiği zevk de o kadar doyurucu olur. Öngördüğümüz kader çizgisinden herhangi bir sapma, bize sadece haddini bilmezlik değil, ahlâkî düşkünlük olarak da gözükür. Yüzyılın görüp göreceği en önemli şiir kitabını kapı komşumuz gezgin sosisçinin yazdığını öğrensek, onu hiç tanımamış olmayı yeğleriz.
  </div>

  <div>
    Bütün bunları, Farlow'un babaları tutmuş mektubuna ne kadar şaşırdığımı açıklamak üzere söylüyorum. Karısının öldüğünü biliyordum ama gene de dulluğunda da her zamanki gibi uyuşuk, donuk ve güvenilir bir adam olmayı sürdüreceğini ummuştum. Mektubunda, Birleşik Devletler'de kısa bir süre kaldıktan sonra yeniden Güney Amerika'ya döndüğünü, Rams-dale'de üstlendiği her türlü işi de aynı kentte oturan, ikimizin de tanıdığı Jack Windmuller'e devredeceğini söylüyordu. Hazelerin 'içinden çıkılmaz' işlerinden kurtulduğuna da özellikle sevmiyordu. Bir İspanyol kızıyla evlenmişti. Sigarayı bırakmış, on üç buçuk kilo almıştı. Kız çok gençti ve kayak şampiyonuydu. Balayım geçirmek üzere Hindistan'a gidiyorlardı. Kendi deyimiyle artık 'aile kurmaya' karar verdiğinden, bundan böyle benim ne idüğü belirsiz ve yorucu' işlerime ayıracak zamanı olmayacaktı. Birtakım işgüzarlar -bir komite oluşturmuşlardı bunlar anlaşılan- ona küçük Dolly'nin nerelerde olduğunun bilinmediğini, benim Kaliforniya'da adı çıkmış bir dulla yaşadığımı bildirmişlerdi. Evleneceği kızın kayınbabası kontmuş, oldukça da zenginmiş. Birkaç yıl önce Haze'lerin evini kiralayanlar şimdi evi satın almak istiyorlardı. Dolly'i bir an önce ortaya çıkarmamı söylüyordu. Bacağını kırmıştı. Şili'nin karları içinde birbirlerine gülücükler yollayan kendisinin ve beyaz yünlüler içindeki bir kumralın fotoğrafını yollamıştı. Apartman dairesini açıp içeri girdiğimi ve kendi kendime 'eh, hiç olmazsa izlerini buluruz bundan sonra' dediğimi hatırlıyorum - öteki mektubun pes perdeden, içe işleyen bir sesle söze başlaması da bu sırada oldu:
  </div>

  <div>
    SEVGİLİ BABACIĞIM, Nasıl gidiyor? Ben evlendim. Yakında bebeğim olacak. Kocaman bir bebek olacak sanıyorum. Yılbaşında gelecek galiba. Bu mektubu yazmak zoruma gidiyor. Borçlarımızı ödeyip buradan kurtulacak kadar paramız olmadığından delirecek gibiyim. Dick'e Alaska'da işverecekler, çok özel bir çalışma alanı var, bulun bildiğim bu kadar, ama gerçekten harika olacak. Ev adresimizi gizli tuttuğum için kusura bakma, ama bana hâlâ kızgın olabilirsin, Dick bilmemeli. Bu kent görülecek şey. Hava kirliliğinden bu evredeki geri zekâlıları göremiyorsun. Bize lütfen bir çek yolla, babacığım, üçyüz, dörtyüz dolar, hatta daha azı bile yeter, ne yallarsan razıyım, benim eskilerimi satabilirsin, para bir gelsin işler yeniden yoluna girecek çünkü. Lütfen, cevap yaz. Çok üzüntüler, sıkıntılar geçirdim.
  </div>

  <div>
    Bekliyorum.
  </div>

  <div>
    Dolly'n (Mrs. Richard E Schiller)
  </div>

  <div>
    <h2 id="sigil_toc_id_63" style="text-align:center;">28</h2>
  </div>

  <div>
    Gene yollardaydım, gene külüstür mavi arabanın direksiyonunda, gene yalnızdım. O mektubu okuyup da içimden yükselen ıstırap dağlarıyla savaştığım anda Rita bitmişti benim için. Baktım uykusunda gülümsüyordu, alnından öptüm, onu geri dönmemek üzere terkettim, sevecenlik dolu veda notumu göbeğine iliştirdim - yoksa bulamayabilirdi.
  </div>

  <div>
    Yalnız mı dedim? Şey, tam da öyle değil. Küçük, kara dostum da yanımdaydı, gözlerden uzak bir yere gelir gelmez de Mr. Richard E Schiller'in korkunç ölümünün provasını yaptım. Arabanın arkasında bana ait çok eski, çok kirli gri bir süveter bulmuş, artık uzakta kalan anayol üzerindeki bir orman yoluna saparak vardığım çıt çıkmayan vadide bunu tutup bir ağaç dalına asmıştım. Cezanın yerine getirilmesi, sanırım tetiğin tutukluk yapması nedeniyle biraz sekteye uğramıştı. Acaba bu esrarengiz nesneyi biraz yağlasam mı, diye düşündüm, fakat buna ayıracak vaktim yoktu. Şimdi üzerinde fazladan delikler de açılan eski püskü, ölü süveter, arabaya dönecek, bende sıcacık dostum'u yeniden doldurduktan sonra yola devam edecektim Mektubun tarihi 18 Eylül 1952'ydi (22 Eylül'deydik), Lolita'nın verdiği adres ise 'Postrestant Coalmont'du. ('Va.' değil, Ta.' değil, 'Tenn.' değil -' aslında Coalmont da değil ya - her şeyi gizledim aşkım). Araştırmalarım sonucu Coalmont'ın New York'dan beş yüz kilometre kadar uzakta bulunan küçük bir sanayi kenti olduğunu öğrendim. Önce bütün bir gün ve bütün bir gece araba sürmeyi düşündüm, fakat daha sonra düşüncemi değiştirdim ve şafak sökerken, iki saatliğine kentin birkaç kilometre uzağımdaki arabalı motel odasında dinlendim. Düşmanımın, bu Schiller herifinin Lolita'mı belki de Beardsley'de Miss Emperor'a giderken bisikletinin lastiği patladığında - arabasına aldığını, öylece tanıştıklarını, sonra da başının derde girdiğini geçirdim aklımdan. Arka koltukta duran idam edilmiş süveter, ben ne kadar biçimini değiştirmiş olsam da, bu Trapp Schiller denen adamın bedeninin kimi çizgileri, hantallığı ve neredeyse müstehcen kalenderliği hakkında bir fikir veriyordu. Altıya kurduğum çalar saatin tepesini, avaz avaz bağırmasın diye saat daha altı olmadan bastırırken, onu kaba yozluğuna inat olsun diye yakışıklı ve zeki olmaya karar verdim. Sonra düelloya gitmek üzere hazırlanan bir centilmenin ciddi ve romantik özeniyle kağıtlarımı yeniden gözden geçirdim, nazlı bedenimi yıkadım, kokular süründüm, yüzümü ve göğsümü traş ettim, ipek bir gömlekle temiz bir don seçtim, saydam, açık sarı kısa konçlu çoraplar giydim ve bavulumda çok özel elbiseler - örneğin sedef düğmeli bir yelek, uçuk renkli kaşmir bir kravat vb. - bulundurduğum için kendi kendimi kutladım.
  </div>

  <div>
    Ne yazık ki uzun boylu kahvaltı edemedim, bu bedensel gereksinimi önemsiz bir engel sayarak kısa geçiştirdim, ağzımı kol yenimden çıkardığım bürümcük bir mendille sildim ve kalp yerine mavi bir buz kalıbı taşıyarak, dilimde bir hap, arka cebimde Som Ölüm'le Coalmont'un telefon kulübelerinden birine girdim (ıh-ıh-ıh diye inledi kulübenin minik kapısı) lime lime olmuş telefon rehberindeki tek Schiller'in-Paul, Mobilyacı - numarasını çevirdim. Boğuk sesli Paul, kuzenlerinden birinin oğlu olan bir Richard tanıdığını söyledi, adresi de, dur bakayım, Killer* Sokağı 10 numara (takma adları bulmak için çok uzağa gitmem gerekmeyecek). Ih-ıh-ıh dedi minik kapı bir kere daha.
  </div>

  <div>
    Killer* Sokağı 10 numara, döküntü bir ev, birkaç kimsesiz ihtiyar ve inanılmaz derecede kirli, kızıl saçlı iki supericiğini sorguya çektim (içimdeki yüzyıllık canavar, oldukça aldırışsız bir biçimde, sadece laf olsun diye, cinayeti işleyip bitirdikten sonra artık her şey görkemini yitirdiğinde tutup göğsüne bastıracağı lime lime elbiseli bir çocuk arıyordu). [(*) Killer: Katil.] Evet, Dick Schiller burada oturmuş ama evlenince taşınmıştı. Adresini bilen yoktu. Cılız kollu, çıplak ayaklı iki küçük kız ve bunların bunak büyükanneleriyle birlikte durduğum yerin yanında yerdeki kapağı açık delikten kaim bir erkek sesi, 'dükkândan bilirler belki,' dedi. Yanlış dükkâna daldım, ve eserekli ihtiyar bir zenci, ben daha ağzımı açmadan kafasını salladı. Çıktım, caddeyi geçip renksiz ruhsuz bir manava girdim, orada benim ricam üzerine bir müşterinin çağırmasıyla, sokaktaki deliğin kardeşi olan dükkânın zeminindeki ahşap labirentten bir kadın sesi şöyle bağırdı: 'Hunter yolu, sondaki ev...
  </div>

  <div>
    Hunter yolu kilometrelerce ötede, daha da beter bir mahalledeydi, her yanda çöp tepecikleri ve çukurlar, solucanlı sebze bahçeleri, kulübeler, külrengi çisenti 'ev'e gelince durdum; yolun daha aşağısında kendisine benzeyen iki üç ev ve kurumuş yabani otlarla çevrelenmiş bir gecekondu. Evin arkasından çekiç sesleri geliyordu, birkaç dakika külüstür arabamın içinde hiç kıpırdamadan oturdum; yaşlı ve bitkindim, yolculuğumun sonuna gelmiş, boz renkli hedefime varmıştım, finiş dostum finiş düşmanlarım. Saat iki'ye geliyordu.Nabzım kâh dakikada 40, kâh 100 atıyordu. Çisenti, arabanın kaputunun üzerinde tıpırdıyordu. Silahım pantolonumun sağ cebine geçmişti. Ne idüğü belirsiz bir enik evin arkasından çıktı geldi, şaşırarak durdu kaldı, dostça hav-havlamaya başladı, gözleri birer çizgiydi, tüylü göbeği çamurlara belenmişti, biraz dolandı, sonra bir daha havladı.
  </div>

  <div>
    <h2 id="sigil_toc_id_64" style="text-align:center;">29</h2>
  </div>

  <div>
    Arabadan çıktım, kapıyı çarparak kapadım. O güneşsiz günün çukurluğunda nasıl da hesaplı, nasıl da işbilir bir gümlemeydi bu! Köpek de aşağı kalmamak için 'hav!' dedi. Kapının zilini çaldım, zilin titreşimleri bütün sinir sistemimi dolaştı. Hiç-kimse yok. Dedim kendi kendime. Hiç-hiçkimse yok. Bu 'hiç -hiçkimse' saçmalığını da nereden çıkardım? Hav, dedi köpek. Bir koşuşturma, bir ayak sürümesi duyuldu, bir hışırtı bir havlama, derken açıldı kapı.
  </div>

  <div>
    Boyu bir iki santim daha uzamış, gözünde pembe çerçeveli gözlükler. Yeni, kabartılmış saç modeli, kulaklar da ortaya çıkmış. İşte bu kadar! O büyük an, üç yıldır kafamdan geçirip durduğum o ölüm bir tahta parçasmdaki kıymık kadar sıra-danmış meğer. Koskoca karnı tam ortasmdaydı. Başı daha küçük görünüyordu (gerçekte yalnızca iki saniye geçmişti ama bu saniyelere hayatın elverdiği ölçüde durağanlık katmama izin verin lütfen), solgun çillerle kaplı yanakları çukura kaçmıştı, çıplak kollarıyla bacakları güneş rengini kaybetmişlerdi, üzerlerinde minik tüyler seçiliyordu. Üstünde kahverengi pamukludan kolsuz bir elbise, ayaklarında parlak renkli keçe terlikler vardı.
  </div>

  <div>
    'Şey, gir içeri,' diyerek soluğunu saldı kısa bir aradan sonra, sesinde şaşkınlık ve hoşnutluğun bütün vurgusuyla.
  </div>

  <div>
    'Kocan evde mi?' dedim çatlak bir sesle, yumruğum cebimde.
  </div>

  <div>
    Bazılarınızın aklından geçeni biliyorum, ama tabii ki onu öldüremezdim. Onu seviyordum, anlıyor musunuz? İlk bakışta, son bakışta, her, evet her bakışta aşktı bu.
  </div>

  <div>
    'Gir içeri,' dedi; neşeli olmaya özen gösterdiği bir sesle. Ben geçebileyim diye Dolly Schiller bedenini kapının kıymık kıymık tabut tahtasına yapıştırdı olabildiğince, (hatta hafifçe parmak uçlarında da yükseldi) bir dakika kadar öyle çarmıha gerilmiş gibi kaldı, yüzü aşağıya dönüktü, eşiğe doğru gülümsü-yordu, üzerlerini yuvarlacık allar basmış yanakları çukura kaçmıştı, suyla ıslanmış süt beyazı kolları, tahtanın üzerinde iki yana açılmıştı. Şişkin bebeğine dokunmadan geçtim. Hafif bir kızartma kokusu, Dolly kokusu. Dişlerim budala gibi takırdamaya başladı. Yok, sen dışarıda kalacaksın' (köpeğe). Kapıyı kapadı, beni ve koca karnını izleyerek bu bebek evinin oturma odasına girdi.
  </div>

  <div>
    'Dick aşağıda,' dedi, görünmez bir tenis raketiyle işaret etti; gözüm içinde bulunduğumuz kasvetli oturma- yatak odasından mutfağa kaydı, orada oldukça ilkel bir bahçede tulum giymiş koyu renk saçlı genç bir yabancının - hemen o anda cezadan kurtulmuştu - arkası bana dönük olarak merdivene tünemiş, komşusunun kondusunun üzerindeki ya da yakınındaki bir şeyi onarmakta olduğunu seçti. Komşusu olan, tek kollu tombulca adam yanında durmuş yukarıya bakıyordu.
  </div>

  <div>
    Uzaktan, özür dilercesine durumu açıkladı Lolita ('Erkek işte, ne yaparsın' gibilerden); onu içeri çağırsın mıydı? Hayır.
  </div>

  <div>
    Tabanı eğimli odanın ortasında durmuş, soru anlamı taşıyan 'hımm' sesleri çıkarıyor. Cava'lı dansözlerinkine benzer, bana hiç de yabancı gelmeyen el, kol hareketleri ile, komik bir nezaket gösterisine girişerek ister salıncaklı koltuğu, istersem de divana (gece on'dan sonra 'yatak') oturabileceğimi belirtiyor. 'Bana yabancı olmayan' diyorum, çünkü Beardsley'de verdiği partide de aynı bilek danslarıyla karşılamıştı beni. İkimiz de divana oturduk. Garip şey; güzelliği solup gitmişti gerçi, ama bu kadar geç de olsa, şu anda kesinlikle farkediyordum ki, tıpkı Boticelli'nin gül pembesi Venüs'üne benziyordu, hep benzemişti; aynı yumuşak eğimli burun, aynı çizgileri belirsizleşmiş güzellik. Parmaklarım açıldı, cebimde sarılı bulunduğu mendilin içindeki kullanılmamış silahı kavramayı bıraktı, sonra yeniden, bu kez namlusundan tuttu, kavradı.
  </div>

  <div>
    'Benim aradığım bu adam değil,' dedim., Gözlerindeki belli belirsiz hoşnutluk kayboldu. Eski, acı günlerimizdeki gibi kırıştı alnı:
  </div>

  <div>
    'Kim değil?'
  </div>

  <div>
    'Nerede o? Çabuk?'
  </div>

  <div>
    'Bak,' dedi başını bir yana eğip öylece sallayarak. 'Bak, bu konuyu açma lütfen.'
  </div>

  <div>
    'Hem de nasıl açacağım,' dedim ve bir anlığına - garip şey, bütün konuşmamız boyunca tanık olduğum tek insaflı, tek katlanılabilir an boyunca - o hâlâ benimmiş gibi iki düşman olduk gene.
  </div>

  <div>
    Akıllı kız, kendini tuttu.
  </div>

  <div>
    Dick, bütün bu rezalet konusunda tek bir şey bile bilmiyordu. Babası olduğumu sanıyordu. Gezginci bir lokantada bulaşık yıkamak üzere, oldukça hali vakti yerinde ailesini bırakıp kaçtı sanıyordu. Ne söylese inanırdı. Bütün bu pisliği ortaya çıkarıp da ne diye işleri zorlaştıracaktım? Ama, dedim, sağduyulu bir kız olmalıydı, sağduyulu bir kız olmalıydı (o ince kahverengi kumaşın altında çıplak bir davul gibi atıyordu kalbi), ona yardım etmemi istiyorsa hiç olmazsa durumu bütün açıklığıyla bilmem gerektiğini anlamalıydı.
  </div>

  <div>
    'Hadi, adını söyle!'
  </div>

  <div>
    Çoktan bildiğimi sanıyormuş. Öyle tanınmış biriymiş ki (muzip ve hüzünlü bir gülüşle güldü) dünyada inanmayacak-mışım. Kendisi de inanamıyormuş ya.
  </div>

  <div>
    'Adını söyle, sonbahar perim benim.'
  </div>

  <div>
    'Canım ne önemi var,' dedi. Boşverip unutmamı önerdi. Bir sigara ister miydin? Büyük bir kararlılıkla başını salladı. Hır çıkarmaya değmeyecek kadar zaman geçmişmiş üzerinden, o inanılmaz inanılmazlıktaki adı söylese kesinlikle inanmazmışım, hem de-.
  </div>

  <div>
    'Ben gitsem iyi olur,' dedim, 'saygılar sunarım, seni gördüğüme sevindim.'
  </div>

  <div>
    'Gerçekten yararı yok,' dedi; söylemeyecekti, ama öte yandan madem ki - 'Kim olduğunu gerçekten öğrenmek istiyor musun? Peki, adamın adı...'
  </div>

  <div>
    Ve yavaşça, bir sır gibi, ince kaşlarını havaya kaldırıp çatlamış dudaklarını büzerek, biraz alaylı, biraz hoşnut etmek istercesine, ama sevecenlikten de yoksun olmayan bir sesle, peşten bir ıslık çıkararak kurnaz okuyucularımın çoktan bulduğu adı söyledi.
  </div>

  <div>
    Su geçirmez. Hourglass Gölü birdenbire nereden bilincimi arşınladı boydan boya? Ben de bu adı ta başından beri, o olduğunu bilmeden biliyordum. Sarsılmadım, üzülmedim. Örtüşme yavaşça gerçekleşti, her şey yerine oturdu, bu anılar boyunca sırf olgunlaşan meyve dalından kopup da içine düşsün diye sabırla ördüğüm bu dallı, güllü desende yerini buldu. Evet,, sırf o sapkınca tutkudan, -o konuşuyordu, bense altın rengi bir huzurda eriyordum- tanıdık ayrıntıların bir bir yinelenmesinden kaynaklanan doygunluğun canavarcasına altın rengi huzurunda eriyordum. Bana düşman okuyucularım bile görmezlikten gelmeyecektir bunu. Dediğim gibi, konuşuyordu. Şimdi daha sakin, daha akıcıydı konuşması.
  </div>

  <div>
    Deli gibi âşık olduğu tek adamdı o. Dick'den ne haber? Ah, Dick dünya tat-lısıydı, birlikte çok mutluydular ama onun söylemek istediği bambaşka bir şeydi. Ya ben, ben sayılmıyordum bile tabii? Yanı başında oturan kadife paltolu, uzak, zarif, ince, kırklık, hastalıklı hizmetkârının kendi ergenlik öncesi bedeninin her bir gözeneğine, her bir kıl torbacığma sahip ve hayran olması gerçeğine - biraz da can sıkıcı, içinden çıkılmaz, gereksiz buluyordu beni - inanamazmış gibi şöyle bir baktı bana.
  </div>

  <div>
    Garip gözlüklerle çevrelenmiş soluk gri gözler bir an için zavallı aşkımızı gözden geçirdi, düşündü, sonra yavan bir parti, yalnızca akla gelebilecek en sıkıcı tiplerin katıldığı yağmurlu bir kır eğlentisi, tekdüze bir temrin, çocukluğuna yapışıp kalmış kuru bir çamur parçası gibi silkip attı.
  </div>

  <div>
    Rastgele bir tempoyla yere vurduğu ayağının -edindiği alışkanlıklardan biri- titreşim alanından tam zamanında çekiverdim dizimi.
  </div>

  <div>
    Sinirlenmememi söyledi. Geçmiş geçmişti. Ona oldukça iyi babalık ettiğimi söyleyebilirdi - bu kadarını teslim ediyordu hiç değilse. Devam et Dolly Schiller.
  </div>

  <div>
    Peki, O'nun annesini tanıdığını biliyor muydum? Neredeyse annesinin eski bir dostu bile sayılabileceğini? Ramsdale'deki amcasını görmeye geldiğini? - ah evet yıllar önce - annesinin kulübünde konuşma yaptığım, herkesin önünde onu. Dolly'yi çıplak kolundan sıkıştırıp, mıncıkladığını, kaşından öptüğünü, Dolly'nin de o sırada on yaşında olduğunu, ona çok kızdığını? İki yıl sonra Beardsley'de sahneleyeceği oyunu yazdığı sırada beni ve kendisini kaldığı konukevinde gördüğünü? Ya Wace Journal gazetesinde resmi çıktığında az daha yakayı ele verdiğini - beni Clare'in yaşlı bir kadın, belki de o adamın akrabası, ya da bir zamanlar birlikte yaşadığı kadın olduğuna inandırarak yanlış iz sürmeye götürmesi ne korkunçtu! - biliyor muydum? Briceland Gazette'de çıkmamıştı resmi. Evet, çok tuhaf.
  </div>

  <div>
    İşte böyle, dedi bu dünya birbiri ardınca sıralanan bir şakalar dizisiymiş, hayatım yazsalar kimse inanmazmış.
  </div>

  <div>
    Bu sırada Dick ile Bill'in bira almak amacıyla daldıkları mutfaktan güven verici, gevrek gürültüler gelmeye başladı. Kapı aralığından konuğu larketüler ve Dick odaya girdi.
  </div>

  <div>
    'Dick, bu babam!' diye bağıldı Dolly çın çın öten, kulak tırmalayan bir sesle; bütünüyle garip, yeni, şen, yetişkin bir sesti bu, aynı zamanda artık uzakta kalan bir savaşın mağduru olan genç adam ağır işittiğinden, acıklıydı da.
  </div>

  <div>
    Buzul mavisi gözler, kara saçlar, elma yanaklar, traşsız çene. El sıkıştık. Tek eliyle harikalar yaratan ve bundan da gurur duyduğu belli olan temkinli Bili, açtığı teneke bira kutularım içeri getirdi. Gitmeye kalkıştı.
  </div>

  <div>
    Küçük insanların o tumturaklı rezaleti. Alakonuldu. Bir bira reklamı. Aslına bakarsanız böylesi benim de, Schiller'lerin de işine geliyordu. Pek de sağlam gözükmeyen sallanır koltuğa geçtim. Dolly ağzındakileri harıl harıl çiğneyerek bana marshmallow ve patates cipsi ikram etti. Erkekler Dolly'nin kadife paltolu, bej yelekli, narin yapılı, ufak tefek, genç görünüşlü ama hastalıklı, Eski Dünyalı babasına baktılar, belki de bir vikonttu.
  </div>

  <div>
    Kalmaya geldiğim izlenimini edinmişlerdi. Dick derin derin düşündüğünü belirten alın kırıştırmalardan sonra Dolly ile kendisinin mutfakta, ek şiltenin üzerinde yatabileceklerini belirtti. Hafifçe elimi kaldırdım, söylediklerimi kendi aralarındaki özel bir haykırışla Dick'e ileten Dolly'e sadece dostlarım ve hayranlarım tarafından ağırlanmak üzere Readsburg'a giderken yolüstü diye uğradığımı bildirdim. Bill'in geri kalan parmaklarından birinin kanamakta olduğu (o kadar da becerikli değilmiş demek) o sırada farkedildi. Adamın elinin üzerine eğildiğinde Dolly'nin solgun memelerinin gölgeli aralığı nasıl da kadıncaydı, bunu nasıl da önceden görmemiştim! Adamı yarasını bakmak üzere mutfağa götürdü. Birkaç dakikalığına, çok belirgin bir biçimde yapay bir sıcaklıkla şişip kabaran üç ya da dört sonsuzluk boyunca, Dick ve ben başbaşa kaldık. Sert bir iskemleye oturmuş, ön ayaklarını oğuşturuyordu, birden terli burun kanatlarının üzerindeki kara lekeleri, akik sertliğindeki pençelerimle sıkmak gibi anlamsız bir istek geldi içimden. Gür kirpikli, güzel, hüzünlü gözleri, bembeyaz dişleri vardı. Adem elması iri ve kıllıydı. Neden daha iyi traş olmaz bu genç irisi tipler? O ve Dolly'si şuradaki kanepede en azından yüz seksen kere, belki de çok daha fazla, utanıp sıkılmadan sevişmişlerdi; bundan da önemlisi onu ne zamandan beri tanıyordu? Yok, hınç duymuyorum. Garip şey hiç hınç duymuyorum, sadece keder ve mide bulantısı. Şimdi burnunu oğuşturuyordu. En sonunda ağzım açtığında (hafifçe kafasını da sallayarak) şunları söyleyeceğinden emindim: 'Valla harika bir kız, Mr. Haze. Gerçekten harika. Hem de harika bir anne olacak.' Ağzını açtı bir yudum bira içti. Böylece yüzüne bir anlam geldi, sonra ağzı köpükleninceye kadar birasından yudumlar almaya devam etti.
  </div>

  <div>
    Kuzu gibiydi. O'nun Floransa re-simlerindekine benzer memelerini avuçlamıştı. Tırnakları kirli ve kırıktı ama parmak eklemleri, bilek kemiğinin bütünü, güçlü, biçimli bileği, hepsi de benimkilerden çok çok daha kusursuzdu. Zavallı çarpuk çurpuk ellerimden gurur duyamayacak kadar çok bedeni incittim bu ellerle. Fransızca bir sövgü cümlesi, Dorset'li bir çiftçi yamağının parmaklarının boğumları, Avusturyalı bir terzinin küt parmak uçları Humbert Humbert bu işte.
  </div>

  <div>
    O susarsa ben de susabilirdim. Bu yatışmış, gözü korkmuş sallanır koltukta biraz dinlenmek iyi bile gelirdi bana. Sonra da gider, düşmanın inini bulur, tabancamın sünnet derisini sıyırır, büzüşmüş tetiğin orgazmının tadını çıkarırdım. Viyana'lı doktorun sadık, uslu bir izleyicisi olmuşumdur her zaman. Fakat, sonunda bir tür uyuşturulma sonucu, akıl edebileceği tek cümleyi 'Harika bir kız...' vb. söylemekten alıkoyduğum zavallı Dick'e acımaya başladım.
  </div>

  <div>
    'Demek böyle,' dedim, '.Kanada'ya gidiyorsunuz?'
  </div>

  <div>
    Mutfakta Dolly, Bill'in söylediği ya da yaptığı bir şeye gülüyordu.
  </div>

  <div>
    'Demek böyle!' diye bağırdım. 'Kanada'ya gidiyorsunuz! Kanada değil!' -diye yeniden bağırdım- 'Alaska demek istiyorum, tabii!'
  </div>

  <div>
    Bardağını sıkıca kavradı ve görmüş geçirmiş bir baş sallayı-şıyla cevapladı. 'Şişe açacağıyla kesti galiba. Sağ kolunu İtalya'da kaybetti de.'
  </div>

  <div>
    Leylâk rengi güzel badem ağaçları çiçek açmış. Orada ta yukarıda leylak rengi lekelerle boyanmış kopuk bir gerçeküstücü kol duruyor. Elin üzerinde bir çiçekli kız dövmesi. Dolly ve eli sargılı Bili geri döndüler.
  </div>

  <div>
    Kumral, solgun ve belli belirsiz güzelliğinin, kötürüm herifi heyecanlandırdığını geçirdim aklımdan. Dick ferahlamıştı, sırıtarak ayağa kalktı. Bill'le birlikte geri dönüp şu telleri onarmaları gerekir sanıyordu. Mr. Haze ile Dolly'nin birbirlerine söyleyecek yığınla şeyleri olduğunu sanıyordu. Gitmeden önce beni yine göreceğini sanıyordu. Bu insanlar niye bu kadar çok 'sanırlar' da bu kadar az traş olurlar, işitme aletlerine bu kadar az başvururlar? 'Otur,' dedi ellerini kalçalarına vurduğunda bir ses çıktı. Kara, sallanan koltuğa çöktüm yeniden.
  </div>

  <div>
    'Demek aldattın beni? Nereye gittin? Nerede şimdi o adam?'
  </div>

  <div>
    Şöminenin üzerinden parlak, dışbükey bir fotoğraf aldı. Gözlerini dikmiş bakan beyazlı yaşlı kadın, tıknaz, eğri bacaklı, kısa elbiseli; kolluklu gömlekli yaşlı adam, sarkık bıyıklar,saat köstekli. Lolita'nın kayınları Juneon'da Dick'in erkek kardeşinin yanında oturuyorlar.
  </div>

  <div>
    'Sigara içmek istemediğine emin misin?'
  </div>

  <div>
    Kendisi içiyordu, sigara içtiğini ilk kez görüyordum. Korkunç Humbert'in yönetimi altında kesinlikte yasaktı. Charlotte Haze mavi bir sigara dumanında bütün endamıyla doğruldu, kalktı mezarından. Hayır derse Ivor amcadan sorup öğrenirdim.
  </div>

  <div>
    'Seni aldattım mı? Hayır.' Tıpkı annesinin yaptığı gibi şömineye doğru fırlatacakmışcasma tuttuğu sigarasının üzerine işaret parmağıyla çabuk çabuk vurdu, sonra, Tanrım, tıpkı annesi gibi tırnağıyla sıyırarak alt dudağına yapışmış bir sigara kağıdı parçasını çıkardı. Hayır. Beni aldatmamıştı. Hepimiz dosttuk. Edusa ona Cue'nun küçük kızlardan hoşlandığını, gerçeği söylemek gerekirse (ama ne gerçek) bir keresinde hapse girmesine ramak kaldığını bile söylemişti; ayrıca Lolita'nın bunları bildiğini de biliyordu Cue. Evet... Dirseği avcunda, dumanı üflüyor, gülümsüyor, biraz daha duman çıkarıyor; o sigarayı fırlatacakmışcasma tutuşu. Anılar koyuldukça koyuluyor. O herkesin, her şeyin iç yüzünü görürmüş - gülümsüyor - O, ne ona ne de bana benzermiş çünkü bir dahiymiş. Büyük adam. Müthiş gırgır. Lolita ikimizin arasında geçenleri anlattığında kahkahadan kırılmış, ben zaten önceden anlamıştım, demişmiş. Bu koşullar altında ona anlatmanın hiçbir sakıncası yokmuş ki!
  </div>

  <div>
    Ha, 'Cue' mu? herkes Cue dermiş de ona.
  </div>

  <div>
    Beş yıl önce gittiği kamp. Garip rastlantı... Onu Elephant'ten (Elphinstone demek istiyor) arabayla bir gün çeken züppe bir çiftliğe götürmüş. Adı mı? Şey, saçmasapan bir ad -Fak Fak Çiftliği- işte bildiğim gibi canım, saçmalık olsun diye-neyse, artık önemi yokmuş zaten, o yer tarihe karışmış, dağılmış gitmiş. 'Doğru söylüyorum,' dedi, o çiftliğin nasıl lüks bir yer olduğunu düşünemezmişim bile, her şey, ama herşey vardı demek istiyormuş, evin içinde bir şelale bile varmış. Bir keresinde tenis oynadığımız (bu 'mız'a bayıldım işte) kızıl saçlı herifi hatırlıyor muymuşum? İşte, o çiftlik kızıl saçlı'nınmış aslında ama, bir yazlığına Cue'ya devretmişmiş. Cue'yla ikisi geldiklerinde, ötekiler onlara gerçek bir taç giyme töreni düzenlemişler, sonra sonrası müthiş bir dalış olmuş, hani tıpkı Ekvator'u geçerkenki gibi. Bilirsin canım. Yapmacık bir tavırla pes edermiş gibi gözlerini devirdi.
  </div>

  <div>
    'Devam et, lütfen!'
  </div>

  <div>
    Peki, Lolita'yı eylül'de Hollywood'a götürüp bir deneme filmi çektirmek düşüncesindelermiş. Onun oyunlarından birinden - Altm Yürekler - uyarlanan filmdeki tenis maçı sahnesinde küçük bir rolde gözükecek, Klieg marka döşemeyle kaplı zemin üzerinde, filmin tanınmış yıldızcıklarmdan birinin dublörlüğünü de yapacakmış. Yazık, bir türlü gerçekleşmemiş.
  </div>

  <div>
    'Nerede o domuz herif şimdi?'
  </div>

  <div>
    Domuz herif değilmiş o. Birçok yönden harika bir adammış. Başına ne geldiyse içkiyle uyuşturucudan gelmiş. Tabii bir de seks konusunda tam bir manyakmış, dostlarıysa onun tutsakları gibiymişler. Fak Fak çiftliğinde neler yaptıklarım gözümün önüne getiremiyorduın bir türlü (ben, Humbert, gözümün önüne getiremiyorduın!) Lolita ona âşık olduğu için katılmayı reddetmiş, o da onu sokağa atmış.
  </div>

  <div>
    'Ne gibi şeylerdi bunlar?'
  </div>

  <div>
    'Ah, sapık, iğrenç, akla hayale gelmez şeyler. Örneğin iki kız, iki oğlan, üç ya da dört. erkek alır, hepimiz çırılçıplak al-talta üstüste yuvarlanırken yaşlı bir kadın da filmimizi çekerdi.' (Sade'm Justine'i de başlangıçta oniki yaşındaydı.) 'Ne gibi şeyler, tam olarak öğrenmek istiyorum?'
  </div>

  <div>
    Ah, şeyler... ah, ben bak, gerçekten bu 'ben'i içindeki sızının kaynağına kulak verirken pes perdeden bir çığlık gibi söylüyor, söyleyecek söz bulamadığından sert hareketlerle bir aşağı bir yukarı sallayıp durduğu elinin baş parmağını yelpaze gibi açıyordu. Hayır, susacaktı artık, karnında bu bebekle ayrıntılara girmeyi reddediyordu.
  </div>

  <div>
    Bu makuldü.
  </div>

  <div>
    Artık önemli değil,' dedi, gri bir yastığı yumrukladı, sonra karnı yukarıya gelecek biçimde sırtüstü divana uzandı. 'Çılgın şeyler, iğrenç şeyler. Hayır dedim, ben senin o hayvan oğlanın-kini (kılı bile kıpırdamadan, tam olarak Fransızca'ya çevrilse 'liflemek' anlamına gelecek iğrenç bir argo deyim kullandı) çünkü bir tek seni istiyorum. İşte, o da bastı tekmeyi.'
  </div>

  <div>
    Anlatacak pek bir şey kalmamıştı. O kış, 1949'da Fay'la ikisi iş bulmuşlardı. İki yıla yakın bir süre -canım, orası senin burası benim dolaşmıştı işte, şey, küçük şeylerde, lokantalarda çalışmıştı, sonra Dick'e rastlamıştı. Hayır, ötekinin nerede olduğunu bilmiyordu. New York'da olduğunu sanıyordu. Tabii, o kadar ünlüydü ki, istese hemen bulabilirdi onu. Fay, ciltliğe geri dönmeyi denemişti ama çiftliğin yerinde yeller esiyordu-yanmış, kül olmuştu, geriye hiçbir şey kalmamıştı, sadece bir moloz yığını. Ne garipti, ne garipti.
  </div>

  <div>
    Gözlerini kapadı, ağzını açtı, keçe terlikli ayaklarından biri yerde, geriye yastığın üzerine uzandı. Tahta yer döşemesinde-ki tahtaların bitiştiği yer ayrıktı, küçük çelik bir buya mutfağa kadar yuvarlanıp gidebilirdi. Bilmek istediğim her şeyi biliyordum. Sevgilime işkence etmek niyetinde değildim. Bill'in gecekondusundan ötelerde bir yerlerde bir paydos radyosu çılgınlıktan ve kaderden söz ederek şarkı söylemeye başlamıştı ve işte o, mahvolmuş güzelliği, ip gibi damarlı ince yetişkin kadın elleri, tüyleri diken diken olmuş beyaz kolları, sıradan kulakları, bakımsız koltukaltlarıyla karşımda duruyordu; daha on yedisinde onulmazcasma yıpranmıştı, karnındaki o bebek, daha şimdiden önemli bir adam olmayı, M'. S. 2020 sıralarında da köşesine çekilmeyi kuruyordu, Lolita'm benim ona baktım, baktım, şu an, öleceğimi nasıl biliyorsam, o anda da onu bu dünyada görüp göreceğim, ya da başka bir dünyada bulmayı umut edebileceğim her şeyden çok daha fazla sevdiğimi biliyordum. Geçmişte, çığlıklar atarak üzerinde yuvarlandığım o supericiğinden ancak belli belirsiz bir menekşe kokusu, ölgün bir yaprak yankısı kalmıştı geriye; gül pembesi ince uzun derenin kıyıcığmda bir yankı, beyaz bir göğün altında uzakta bir orman, dereciği dolduran kahverengi yapraklar, hışırtılı otlarda son bir cırcır böceği... Tanrıya şükür, tapındığım tek şey bu yankı değildi. Kalbimin, bu ışıl ışıl koca şeftalinin birbirine dolanmış dalları arasında gözüm gibi esirgediğim ne varsa gelmiş, o kısır, o bencil günahta, yok saydığım, lanetle andığım her şeyde özetlenmişti. Alay edebilirsiniz benimle, mahkeme salonunu boşaltmakla gözümü korkutabilirsiniz, ama sizler ağzıma tıkaçlar tıkayıp beni yarı yarıya soluksuz bırakıncaya kadar haykıracağım kendi zavallı gerçeğimi, Lolita'mı, bu solgun, kirletilmiş, karnı başkasının çocuğuyla şişmiş, ama hâlâ gri renk gözlü, hâlâ is karası kirpikli, hâlâ kumral, hâlâ badem rengi, hâlâ Carmencita, hâlâ benim olan bu Lolita'yı ne kadar çok sevdiğimi bütün dünya bilsin istiyorum. Changeons de vie, ma Carmen, allons vivre quel-que port on nous ne serons jamais separes*, [(*) Hayatımızı değiştirelim. Karmen'im, gel birbirimizden hiç ayrılmayacağımız bir yerde yaşayalım.] Ohio mu? Mas-sachusets'in ormanları mı? O gözleri balık gözü gibi miyop baksa da, meme uçları şişip çatlasa da, o güzel, genç kadife yumuşaklığında deltası leke-lense, yırtılsa da zararı yok - senin o sevgili, o solgun yüzüne bir baktım mı, senin o boğuk, genç sesini bir duydum mu, gene o an çıldırırım aşktan, Lolita'm benim.
  </div>

  <div>
    'Lolita,' dedim, 'ne yeri ne de zamanı belki ama, bir şey söylemek istiyorum. Hayat çok kısa. Buradan şu külüstür arabaya kadar yirmi, yirmi beş adımlık bir uzaklık var. Kısacık bir yol. Gel, o yirmi beş adımı at. Şimdi. Hemen şimdi. Olduğun gibi gel. Sonsuza kadar mutlu yaşayalım.
  </div>

  <div>
    Carmen, voulez - vous venir avec moi?** [(**) Benimle gelir misin, Karmen. sana. Belki, sadece - neyse, önemi yok' (cezayı geciktiririz demek istedim ama demedim).] 'Yani,' dedi gözlerini açıp hafifçe doğrularak, her an sokacak bir yılan gibi, 'yani, parayı bize (bize) yalnızca seninle bir motele gitmem koşuluyla mı vereceğini söylüyorsun? Bu mu söylemek istediğin?'
  </div>

  <div>
    'Hayır,' dedim, 'Yanlış anladın. Kazara bulduğun Dick'ini, bu korkunç sıçan deliğini bırakmanı, gelip benimle birlikte yaşamanı, benimle ölmeni istiyorum, her şeyi benimle, her şey...' (daha bunun gibi sözler).
  </div>

  <div>
    'Sen çıldırmışsın,' dedi Lolita, yüzü seğirerek.
  </div>

  <div>
    'Bir daha düşün, Lolita. Hiçbir sorumluluk yüklemiyorum 'Neyse, geri çevirsen bile gene de... çeyizini... alacaksın.'
  </div>

  <div>
    'Şaka etmiyorsun ya?' diye sordu Dolly.
  </div>

  <div>
    Ona içinde dört yüz dolar para bulunan bir zarf ve ayrıca üç bin altı yüz dolarlık bir çek uzattım.
  </div>

  <div>
    Ürkekçe, güvenmiyormuş gibi aldı küçük armağanımı, derken alnını tatlı bir pembelik sardı.
  </div>

  <div>
    'Yani,' dedi, sesinde acılı bir vurguyla, 'bize dört bin kağıt mı veriyorsun?' Yüzümü ellerimle örttüm ve hayatım boyunca döktüğüm en ılık gözyaşlarına boğuldum. Gözyaşlarımm parmaklarımın arasından süzülüp kıvrılarak çenemden aşağıya indiğini, yüzümü dağladığını duyuyordum, burnum tıkandı, artık duramıyordum, derken bileğime dokundu.
  </div>

  <div>
    'Bana dokunursan ölürüm,' dedim. 'Benimle gelmeyeceğine emin misin? Geleceğini umut edemez miyim? Sadece bu kadarını söyle bana.'
  </div>

  <div>
    'Hayır,' dedi 'Hayır, balım, hayır.'
  </div>

  <div>
    Bana hiç balım dememişti bundan önce.
  </div>

  <div>
    'Hayır,' dedi, 'Böyle bir şey sözkonusu bile olamaz Cue'ya dönerim daha iyi. Yani, demek istiyorum ki-!' El yordamıyla arandı sözcükleri. Onun bulamadığı sözcükleri ben içimden buldum: ('O kalbimi kırdı. Sense hayatımı yıktın sadece.') 'Kanımca,' diye devam etti, 'hop! -zarf kaydı, yere düştü, eğildi, zarfı kaldırdı- 'bize bu kadar parayı vermen büyük eli-açıklık. Her şey yoluna girecek, gelecek hafta yola çıkabiliriz. Ağlamayı bırak, lütfen. Anlayışlı olmalısın. Dur sana biraz daha bira getireyim. Ay, ağlamasana, seni bu kadar aldattığım için üzgünüm ama, bu işler böyle işte.' Yüzümü, parmaklarımı sildim. Armağanıma baktı, gülümsedi. Sevinçten uçuyordu. Dick'i çağırmak istedi. Biraz sonra gideceğimi, onu hiç, ama hiç görmek istemediğimi söyledim. Bir ortak konuşma konusu bulmaya çalıştık. Bilmem neden, gözümün önüne gelen -gözümün nemli ağtabakasmda titreşip, ipeksi parıltılar saçarak gelen- bir eşiğe oturmuş, boş bir konserve kutusuna 'tak' diye çakıl taşları atan on iki yaşlarında, cıvıl cıvıl bir kız çocuğuydu. Laf olsun diye söyleyecek bir şeyler bulmaya çalışırken, az kaldı 'Bazen düşünüyorum da, Mc Coo'lann o küçük kızına ne oldu acaba? Aklı basma geldi mi dersin?' diye soracaktım, sonra birden durdum; 'Ya Haze'lerin küçük kızına neler oldu dersin...' diye karşılık vermesinden korktum. Sonunda para konusuna döndük gene. Elindeki paranın annesinin evinden gelen kiranın net geliri olduğunu söyledim. Yıllar önce satılmamış mıydı? Hayır, satılmamıştı; (evet, bunu ona Ramsdale'le olan bütün ilişkilerimi koparmak istediğim için söylediğimi itiraf ederim). Bir avukat ona parasal durumuna ilişkin bir rapor yollayacaktı daha sonra. Durum iyiye gidiyordu; annesinin satın aldığı ufak tefek tahvillerden bazılarının değeri yükseldikçe yükselmişti. Evet, gitmem gerektiğine emindim. Gitmem, onu bulmam ve hakkından gelmem gerekiyordu.
  </div>

  <div>
    Dudakları bana değerse gerisinden sorumlu olmayacağımı biîdiğimden koea kaınıyla birlikte attığı her adımda ben de küçük dans adımlarıyla geriye kaçıyordum.
  </div>

  <div>
    O ve köpek uğurladılar beni. Çocukluk ve supericiklik dönemi boyunca içinde yolculuk ettiği külüstür arabayı gördüğünde kayıtsız kalmasına şaşmıştım (sözün gelişi, aslında şaşmamıştım), sadece ızgaralarının çevresinin biraz mora çalmaya başlamış olduğunu belirtti. Arabanın onun olduğunu söyledim, ben otobüsle de gidebilirdim. 'Aptallık etme,' dedi, uçakla Jüpiter'e gidip oradan yeni bir araba alacaklardı. 'Bu arabayı beş yüz dolara satın alayım senden,' dedim.
  </div>

  <div>
    'Böyle giderse yakında milyoner olacağız,' dedi yanı başındaki zevkten dörtköşe olmuş köpeğe. Carmencita'ma dedim ki... 'Son bir kere söyle,' dedim tane tane olmasına çalıştığım İngilizcemle, 'yarın olmaz tabii, yarından sonra da olmaz, ama işte bir gün, günün birinde gelip benimle yaşamayacağına kesinlikle, ama kesinlikle emin misin? Bana bu mini minnacık umudu bile versen yepyeni bir 'Tanrı yaratır, yürekler paralayan çığlıklarla yakarının ona!' (daha buna benzer sözler.) 'Hayır,' dedi gülümseyerek, 'hayır...'
  </div>

  <div>
    'Her şey öylesine bambaşka olurdu ki,' dedi Humbert Humbert.
  </div>

  <div>
    Sonra silahımı çektiğim gibi - kimi okuyucular böylesi bir çılgınlık yaptığımı sanmışlardır da ondan söylüyorum. Aklımdan bile geçmedi bunu yapmak.
  </div>

  <div>
    'Allahaısmarladık!' diye şakıdı benim tatlı, ölü, ölümsüz Amerika'h aşkım; çünkü sizler bunu okurken o hem ölü, hem de ölümsüz olacak. Demek istediğim, o sözüm ona yetkililerle aramızdaki anlaşma böyle.
  </div>

  <div>
    Sonra ben arabayla uzaklaşırken, çın çın öten bir sesle Dick'e seslendiğini duydum. Köpek, arabanın yanı sıra şişman bir yunus gibi bata çıka koşmaya başladı, ama şişman ve yaşlıydı, çok geçmeden vazgeçti.
  </div>

  <div>
    İşte şimdi sönmekte olan günün çisentisi içinden sürüyordum arabamı, silecekler deli gibi çalışıyordu, ama benim göz-yaşlanmla başa çıkmak ellerinde değildi.
  </div>

  <div>
    <h2 id="sigil_toc_id_65" style="text-align:center;">30</h2>
  </div>

  <div>
    Coalmont'dan öğleden sonra saat dörtte yola çıktığıma göre, (X yolu diyelim - numarasını hatırlamıyorum) şafakta Rams-dale'e varabilirdim, ne var ki kestirme bir yol aklımı çeldi. Y otoyoluna çıkmam gerekiyordu. Haritam, hava kararmadan önce vardığım Woodbine'in biraz ötesinde, asfalt X yolunu bırakıp, bunu kesen toprak bir yoldan Y yoluna çıkabileceğimi açıkça gösteriyordu. Gene haritama göre bu toprak yol ancak yetmiş kilometre kadardı. Aksi halde X yolunda yüz altmış kilometre daha gitmem, sonra da Y'ye varmak istediğim yere ulaşmak için tembel tembel kıvrılan Z yolunu kullanmam gerekecekti. Ne var ki, sözkonusu kestirme yol gitgide kötüleşti, gitgide engebeli, gitgide çamurlu oldu, öyle ki on altı kilometre kadar körükörüne, uğraşa didine, kaplumbağa hızıyla yol aldıktan sonra benim külüstür, halsiz, Melmoth diz boyu çamura saplandı kaldı. Her yerde karanlık, yapış yapış bir rutubet vardı, durum ümitsizdi. Farlarımın ışığı, içi su dolu geniş bir hendeğin üzerine asılı kalmıştı. Çevremdeki arazi, varsa eğer, kapkaranlık bir bozkırdan başka bir şey değildi. Kendimi kurtarmaya çalıştımsa da, arka tekerleklerim sadece çamurlar sıçratıp, ıstıraplar içinde inlemekle yetindi. Başıma gelene lanetler yağdırıp, süslü elbiselerimi çıkardım, gündelik pantolonumu çektim, üzerime de kurşunlarla delik deşik olmuş kazağı giydim, bata çıka altıbuçuk kilometre ötedeki çiftliğe yürüdüm. Yolda yağmur yağmaya başladı, ama geri dönüp yağmurluk alacak gücü bulamadım kendimde. Bu çeşit olaylar kalbimin kısa bir süre önce konulan teşhislere rağmen aslında oldukça sağlıklı olduğunu ortaya koyuyordu. Gece yarışma doğru bir enkaz kaldırıcı geldi, arabamı çekip çıkardı. Suları yara yara gerisin geriye X yoluna çıktım, yola devam ettim. İki saat sonra, adı sanı olmayan küçük bir kentte büyük bir bıkkınlık çöktü üzerime. Kenara çektim, karanlıkta dost bir cep matarasından kana kana içtim.
  </div>

  <div>
    Yağmur kilometrelerce önceden iptal edilmişti. Appala-chia'larda bir yerde karanlık bir geceydi. Arasıra kırmızı arka farları uzaklaşan ya da beyaz ön farları yaklaşan bir araba geçip gidiyordu yanımdan, ama kent ölüydü. Tatlı, olgun, usul usul çürüyen Avrupa'da olduğu gibi kaldırımlarda insanın içine ferahlık veren kentliler bir aşağı bir yukarı dolaşmıyor, gülüyorlardı. El değmemiş gecenin ve aklımdan geçen şeylerin tadına tek başıma varacaktım. Yol kenarındaki tel çöp sepeti, içine atılabilecek şeyler konusunda çok titizleniyordu. Süp-rüntü. Kağıt. Çöp Atılmaz. Sherry kırmızısı harfler bir fotoğrafçı dükkânım gösteriyordu. Üzerinde kabız ilacı markası yazılı koca bir termometre bir eczanenin önünde sessiz sedasız duruyordu. Rubinov Mücevher Şirketi'nin vitrinindeki vitrin elmasları kırmızı bir aynaya yansıyordu. Jiffy Jiff Kurutemizleyicisinin ketensi derinliklerinde ışıklı yeşil bir saat yüzüyordu. Sokağın öteki yanında bir garaj, uykusunda 'Genuflexion Lubricity'* (*Dizlerinin Üstünde Zamparalık) dedi, sonra bunu hemen düzeltti: 'Guflex Lubrication**'(**Gulfex Yağlama Servisi) oldu. Gene Rubinov'un değerli taşlarıyla bezenmiş bir uçak uğuldayarak geçti kadife göklerden. Geceleri ölen ne çok küçük kent görmüştüm! Üstelik bu sonuncusu da değildi.
  </div>

  <div>
    Bırakın eğleneyim biraz burada, 'O'nun işi bitti sayılır. Sokağın karşı kaldırımında, biraz yukarıda neon lambaları kalbimden iki vuruş eksiğiyle yanıp sönüyorlardı; aşağı yukarı her iki saniyede.bir lokantanın ışıklı ilanı, koca bir kahvedanlık zümrüt rengiyle canlanıyor, sonra İyi Yiyecek' diyen pembe ışıklı harfler onun yerini alıyor ama kahvedanlık zümrüt rengiyle yeniden dirilmeden önce gözalıcı gölgesi seçilebiliyordu. Gölge oyunları oynamıştık. Bu ne idüğü belirsiz ufak kent 'Sihirli Avcılardan uzak değildi. Gene ağlamaya başlamıştım, boş yere yaşanmış bir geçmişin sarhoşuydum.
  </div>

  <div>
    <h2 id="sigil_toc_id_66" style="text-align:center;">31</h2>
  </div>

  <div>
    Coalmont'la Ramsdale arasındaki bu tek durak noktasında (masum Dolly Schiller'le keyif ehli Ivor Amca arasında) durumumu yeniden gözden geçirdim. Kendimi ve aşkımı, olabilecek en açık seçik, en duru biçimde görebiliyordum. Buna oranla önceki çabalarım odak noktasını şaşmış görüntüler gibi geliyordu bana. Birkaç yıl önce, yavan Protestan Tanrıtanımazlığımın fizikötesi bir merak anında eski moda bir Katolik inayetine teslim olmuş, Fransızca konuşan akıllı bir günah çıkartıcının yol göstericiliğinde kendi günah bilincimden yüce bir varlık çıkarsamaya çalışmıştım. Kırağıyla dantellenmiş Qu~ ebec'in o buz gibi sabahlarında o iyi yürekli rahip ince bir sevecenlik ve anlayışlılıkla uğraşmıştı benimle. Ona ve temsilcisi olduğu yüce kuruma sonsuz gönül borcu duyuyorum. Ne yazık ki ruhum nasıl bir huzur bulursa bulsun, beni ne gibi sarsılmaz sonsuzluklar beklerse beklesin, Lolita'ya tattırdığım şehvetin onun tarafından bir türlü silkip atılamayacağı yolundaki insanil gerçeği aşamıyordum. Bana - bugünkü halimle, kalbim, sakalım ve bütün çürümüşlüğümle bana - Dolores Haze adlı Kuzey Amerikalı bir çocuk-kızın manyağın biri tarafından çocukluğundan yoksun edilmesinin sonsuzluğun akışı içinde zırnık kadar önemi olmadığı kanıtlanmadıkça, işte bu kanıtlanmadıkça (ki bu kanıtlanırsa hayatın kötü bir şakadan başka bir şey olmadığı da ortaya çıkacaktır) zavallılığıma ancak bir tek şeyin ilaç olacağına inanıyorum; ağzı kalabalık sanatın yaratacağı nafile bir kocakarı merhemi etkisi... Eski bir şairin dediği gibi; Güzelliğin ölümlü bilincine ödenecek Vergi biz ölümlülerin ahlâk bilincidir.
  </div>

  <div>
    <h2 id="sigil_toc_id_67" style="text-align:center;">32</h2>
  </div>

  <div>
    İlk yolculuğumuzda -cennetin ilk halesinde- kuruntularımla huzur içinde başa çıkabileyim diye bazı açık gerçekleri görmezlikten gelmemeye kesin karar vermiştim; onun çıktığı oğlan değildim, parlak heriflerden biri değildim, dostu değildim, insan bile değildim, sadece bir çift gözle didik didik yenmiş, parça parça bir bedendim - bundan çoğunu söylemem de yakışık almaz. Ona verdiğim amaçlı bir sözden vazgeçtiğim (garip, küçük gönlünde neler yatıyordu kimbilir - özel plastik tabanlı bir paten pistinde kaymak mı, yoksa tek başına sinemaya gitmek mi?) günün akşamı, yarı açık kapıyla yana kaykılmış aynanın rastlantı sonucu oluşturduğu birliktelikten yararlanarak yüzündeki ifadeyi gördüğümü hatırlarım... O ifadeyi tam olarak anlatamam size... öyle koyu bir çaresizlik vardı ki yüzünde, artık haksızlığın ve çaresizliğin sınırları zorlandığından - zorlanan her sınır kendisini aşan bir şeylerin de habercisidir- bu çaresizlik bir an sonra aldırışsız bir bönlüğe dönüşüvere-cek gibi görünüyordu; yüzündeki anlamsız aydınlık da bundan ötürü olmalıydı. Hele sözkonusu olanın bir çocuğun kalkık kaslarıyla aralık dudakları olduğunu düşünürseniz, beni onun sevgili ayaklarına kapanıp, insanca gözyaşlarına boğulmaktan, kıskançlığımı Lolita'nın gerçek diye bildiği dış dünyadaki kirli ve tehlikeli çocuklarla kaynaşmaktan umduğu hazla-ra feda etmekten alıkoyanın ne hesaplı bir cinselliğin, ne türlü çaresizliklerin bilinci olduğunu daha iyi anlayabilirsiniz.
  </div>

  <div>
    Artık kolsuz bacaksız canavarlara dönüşen başka küllenmiş anılarım da var. Bir keresinde, Beardsley'in sonu günbatımına çıkan bir sokağında küçük Eva Rosen'e dönmüş, (her iki su-periciğini de konsere götürüyordum, her ikisini de o kadar yakından izliyordum ki neredeyse bedenimle dokunabilirdim) evet, Eva'ya dönmüş ve kızın Milton Pinski'nin (mahalleden tanıdığı bir oğlan) müzik konusunda söylediklerini dinlemek-tense ölmek yeğdir, demesi üzerine büyük bir ağırbaşlılık ve dinginlikle şu karşılığı vermişti Lolita'cığım:
  </div>

  <div>
    'Biliyor musun, ölmenin en korkunç yanı insanın bütün bütüne tek basma olması' robot dizlerim bir aşağı bir yukarı kalkıp inerken sevgilimin aklından geçenler konusunda şimdiye kadar hiçbir* şey bilmediğimi, o kötü ergen klişelerin ardında büyük olasılıkla uzanıp giden bir bahçe, bir alacakaranlık ve bir saray kapısı olduğunu düşünmüştüm. Kirli paçavralar ve sefil titreyişler içinde kıvranan bana, kuşkuya yer bırakmayacak bir kesinlikle yasaklanmıştı bu yarı karanlık, tapılası bölgeler. Çünkü onun ve benim içinde yaşadığımız kesinkes kötücül dünyada, sürdürdüğümüz yaşama biçimi çerçevesinde onun, daha büyük bir arkadaşıyla, anne babasıyla, sağlıklı gerçek bir sevgiliyle, benim Annabel'le ya da gene Lolita'nın yüce, arınmış, çözümlenmiş, Tanrı'laşmış bir Harold Haze'le tartışma konusu edebileceği şeyleri (soyut bir düşünce, bir resim, noktalı yerleri boş bırakılmış bir Hopkins şiiri ya da kimi yerleri kazınmış bir Baudelaire, Tanrı ya da Shakespeare, yürekten herhangi bir şey) konuştuğumuzda ikimizin de tedirgin olacağını farkediyordum. İyi niyet gösterileri! O incinebilirli-ğini bayat bir edepsizlikle can sıkıntısına sarıp sarmalar, bense çaresizlik yüzünden aldırışsız olmasına çalıştığım sözlerimi öyle yapay bir ses tonuna büründürürdüm ki, dişlerim kama- şırdı, dinleyicim; benim zavallı, örselenmiş çocuğum daha fazla konuşmamı engelleyecek küstahlık çığlıkları atardı.
  </div>

  <div>
    Seni sevdim. Beş kollu bir canavarım ben, ama seni sevdim. Aşağılıktım, kabaydım, alçaktım, her şeydim, ama seni sevmiştim, seni sevmiştim! Hem, zaman zaman senin bana olan duygularını da farketmiş, farketmiş de cehennem acıları içinde kıvranmıştım, küçüğüm benim. Lolita'm, kızım, gözüpek Dolly Schiller'im!
  </div>

  <div>
    Hatırlarım, kimi zamanlar -cennetteki buzdağları diyelim bunlara- ondan alabileceğim her şeyi aldıktan, beni elden ayaktan kesen, gök mavisine boğan o müthiş, o çılgın boşalmalardan sonra insana benzer bir sevecenliğin sessiz irkilti-siyle onu kollarıma alırdım sonunda. Teni, parke taşı döşeli avludaki deniz mavisi neon lambalarının pancurların arasından sızan ışığıyla parlar, kurum karası kirpikleri kıvır kıvır-dır, külrengi gözleri her zamankinden daha boş bakar; geçirdiği büyük ameliyattan sonra hâlâ üzerindeki uyuşturucunun sersemliğini atamamış küçük bir hasta gibidir. Sevecenlik, utanca ve çaresizliğe dönüşür; ben kimsesiz, tüy gibi Lolita'mı mermer kollarımda sallayıp yatıştırmaya çalışır; ılık saçlarına gömülerek inler; gelişigüzel okşar; bağışlaması için sessizce yalvarırdım, ne var ki beni benden alan bu ıstıraplı sevecenliğin doruk noktasında (ruhum çıplak bedeninin çevresinde dolanır, her an günah çıkarmaya hazır beklemektedir) arzu birdenbire, alay edercesine, korkunç bir biçimde yeniden kabarır - 'y°°. hayır!' diye yalvarır Lolita, ulu Tanrıdan yardım dilercesine; bir an sonra bütün o sevecenlik ve o gök mavisi, hepsi tuzla buz olur.
  </div>

  <div>
    Çocuk ve ana baba ilişkileri konusunda görüşler yirminci yüzyıl ortalarında akademik deli saçmalarıyla psikoanaliz piyasasının değişmezlik kazanmış simgelerinden oldukça zarar gördüler gerçi, ama gene de bu konuda önyargılı olmayan okurlara seslendiğimi umut ediyorum. Bir keresinde Avis'in babası bebeciğini ve götürmeye geldiğini bildirmek üzere dışarıda korna çaldığında, adamı içeri buyur etmek zorunda olduğumu düşünmüştüm; adam gelmiş, bir dakika kadar oturmuş, biz çene çalarken şişman, sevimsiz, sokulgan bir çocuk olan Avis de babasına yanaşarak, şişko gövdesiyle çıkmış, dizlerine kurulmuştu. Lolita'nın yabancılara son derece şirin bir gülümsemeyle baktığını bilmem anlattım mı size? Gözler sevecen, kürklü bir bakışla kısılır, tabii ki gizli bir anlam taşımayan ama öylesine güzel olan o tatlı, hülyalı ışıltı, yüzünün bütün çizgilerine yansırdı. Öylesine sevimliydi ki bu ışıltı, insan böylesi bir tatlılığı tarih öncesi bir konuk ağırlama töreninin kalıntılarını kendiliğinden harekete geçiren bir kalıtıma-kaba saba okuyucular hemen konuksever fahişelik deyip çıkacaktır- yormaktan kendini alamazdı. Neyse, Mr. Byrd şapkasını elinde evirip çevirerek konuşurken Lolita da oracıkta durmuş - ah, ne aptallık benimkisi, Lolita'nın ünlü gülümsemesinin en önemli özelliklerinden birini unuttum, o da şu: yüzünde o sokulgan, şuruplu, gamzeli parlaklık oynaşırken, bakışları odadaki herhangi bir yabancının üzerinde durmaz, deyim yerindeyse çiçeklerle bezeli kendi bakışının boşluğunda asılı kalakalır ya da miyopluğun verdiği bir tatlılıkla rastgele nesneler üzerinde dolaşırdı. O anda olan da buydu işte; şişko Avis babasına sokulurken, Lolita benden kilometrelerce uzakta, ikiye bükülüp üzerine abandığı masanın kenarına sürttüğü bir mevye bıçağına gözlerini dikmiş bakıyordu.
  </div>

  <div>
    Birden Avis, babasının boynuna sarılıp başını kulağına yapıştırdığında, adam da bunun üzerine tombul irisi yavrusunu kucakladığında Lolita'nın gülümsemesinin bütün ışığını yitirdiğini, kendi kendisinin donmuş bir gölgesi haline geldiğini gördüm. Meyve bıçağı masanın kenarından kaydı, düştü, gümüş sapı bileğine çarparak bir an acıdan soluksuz bıraktı onu, başı öne doğru fırladı, bedeni ikiye katlandı, sonra yüzünde çocukların gözyaşları gelinceye kadar takındıkları o korkunç ağlama öncesi ifadesiyle tek ayağı üzerinde sıçrayarak kaçtı gitti. Ardından koşup mutfakta gönlünü alan pembe beyaz şişman, harika babası, küçük yumuk bir erkek kardeşi, mini mini kızkardeşi, ağızları kulaklarına varan iki köpeği olan Avis'ti gene de, Lolita'nınsa hiçbir şeyi yoktu. Bu sahnenin kenarına iliş tiril ebilecek başka bir olay daha var bu da Beardsley'de geçmişti. Şöminenin yanında kitap okumakta olan Lolita gerinmiş, sonra dirseği havada homurdanarak sormuştu: 'Peki nerede gömülü?' 'Kim?' 'Bal gibi biliyorsun, cinayet kurbanı annem.' 'Sen de bal gibi onun mezarının nerede olduğunu biliyorsun,' dedim, kendime hakim olmaya çalışarak, sonra da Ramsdale'in hemen dışında, tren raylarıyla Lakeview Tepesi arasındaki mezarlığın adını verdim. 'Ayrıca,' diye ekledim, 'böylesine acıklı bir kazanın önemi senin yakıştırdığın sıfatla oldukça bayağılaşıyor. Aklından ölüm düşüncesini silmekse gerçek amacın-' 'Yok canım!' diye bir çığlık atıp ayağa fırladı Lo, sallana sallana çıktı odadan. Bir an için ağrıyan gözlerimi diktim, ateşe baktım. Sonra okuduğu kitabı aldım yerden. Gençler için yazılmış zırvalardan biriydi. Marion diye somurtuk bir kız vardı, bir de bütün beklentilerin tersine genç, şen, anlayışlı, kızıl saçlı bir güzel olan üvey annesi. Üvey anne, Marion'a, Marion'un ölen annesinin aslında olağanüstü bir kadın olduğunu, ölmekte olduğu için çocuğun onu özleme-sini istemediğini, bu nedenle de Marion'a olan sevgisini özellikle göstermemeye çalıştığını anlatıyordu. Gözlerimde yaşlarla Lolita'nın odasına çıktığım sanılmasın. Hiçbir duruma karışmamanın zihinsel bir temizlik sağladığına inanıyordum. Şimdi kendi belleğim karşısında ağlayıp sızlanıyorum da, bu ve buna benzer durumlarda kendi aşağılık benliğimi yatıştırırken Lolita'nın aklından geçenlere dönüp de bakmamayı alışkanlık ve yöntem olarak benimsediğimi görüyorum. Benim kendi annem, ıslak, çürük moru elbisesi içinde çökmekte olan sisin altında (onu böyle getiriyorum gözümün önüne) soluk soluğa Moulinet sırtlarını çıkıp da yıldırım düşmesi sonucu yere serildiğinde, ben ne olsa daha pek küçüktüm. Geriye dönüp de baktığımda olağan sayılan yakınmalardan hiçbirinin gençliğimi soldurmadığını görüyorum; daha sonra geçirdiğim sarsıntılar sırasında psikoterapistler beni ne kadar acımasızca gagaladılar-sa da böyle bu... Ama hayal gücü benimki kadar güçlü olan bir adamın, evrensel duygular konusunda kişisel bilgisizlik savında bulunamayacağını da belirtmek gerek. Ayrıca, Charlotte ile kızı arasındaki ilişkilerin normal sayılmayacak derecede soğuk olmasına da gereğinden çok bel bağlamış olabilirim. Fakat sonuçta bütün bu meselenin gelip dayandığı korkunç nokta şuydu; o eşi görülmemiş, o hayvanca birlikteliğimiz sırasında gelenekçi Lolita'm, yavaş yavaş en sefil aile hayatının bile uzun sürede bu öksüze sunabileceğim en iyi şey olan bu baba kız aşkı bozuntusundan iyi olduğunu farketmişti.
  </div>

  <div>
    <h2 id="sigil_toc_id_68" style="text-align:center;">33</h2>
  </div>

  <div>
    Ramsdale'e geri dönüş. Kente göl yönünden girdim. Günlük güneşlik öğle vakti binlerce göz kesilmişti. Üstü çamur lekeli arabamla geçip giderken, ilerideki çam ağaçlarının arasındaki elmas ışıltılı su damlacıklarını seçebiliyordum. Mezarlığa girdim, uzunlu kısalı mezartaşlarının arasında gezindim. Boncur, Charlotte! Mezarların bazılarının üzerinde esintisiz havada her dem tazelerin altında boyunlarını büküvermiş küçük Amerikan bayrakları vardı. Yazık, Ed şansın yokmuş, kısa süre önce otuz üç yaşındaki karısı Dorothy'yi öldürmek suçundan mahkemeye verilen otuz beş yaşındaki New York'lu müdür G. Edward Grammar'a söylüyordum bunları. Kusursuz bir cinayet işlemek isteyen Ed, karısının başına sopayla vurduktan sonra cesedini otomobile yerleştirmişti. İki devriye polisi, kocasının Mrs. Grammar'a yıldönümü armağanı olan büyük, mavi Chrysler marka arabanın kendi devriye bölgelerinin sınırları içinde deli gibi bayır aşağı kaydığını gördüklerinde (Tanrı iyi aynasızlarımızdan razı olsun!) olay ortaya çıkmıştı. Bir direğin kenarını göçürdükten sonra araba, üzeri sıçanotu, yabani çilek ve beşparmakotu ile kaplı toprak bir sete çıkmış, ters dönmüştü. Yetkililer Mrs. G.'nin cesedini dışarı çıkardıklarında, tekerlekler batmakta olan gümşığı altında hâlâ dönüp durmaktaydı. Önce sıradan bir trafik kazası olduğu sanılmıştı. Ne yazık ki, kadmm çürük içindeki bedeni, aracın gördüğü ulak tefek hasara uymuyordu. Ben daha başarılıydım.
  </div>

  <div>
    Arabayı sürdüm, yola devam ettim. İnce uzun beyaz kiliseyle, kocaman karağaçları yeniden görmek tuhaf bir duyguydu. Amerikan sayfiye kentlerinde tek başına yürüyen bir yayanın tek başına ilerleyen bir sürücüden daha çok dikkat çekeceğini unutarak Lawn Sokağı 342 numaranın önünden görünmeden geçmek üzere arabayı anacaddede parkettim. Ortalık kana bulanmadan önce biraz rahatlamaya, aklımdakileri kusup şöyle bir soluk almaya hakkım vardı. Hurdacıların evinin beyaz kepenekleri kapalıydı, biri de tutmuş yaya kaldırımına doğru belveren SATILIK levhasına sokaktan bulduğu kara bir kurdeleyi iliştirmişti. Hiçbir köpek havlamıyordu. Hiçbir bahçıvan telefon etmiyordu. Hiçbir komşu hanım, kenarlarını sarmaşıklar bürümüş verandasında oturmuyordu - bunun yerine bir örnek, puantiyeli çocuk önlükleri giyinmiş, saçları at kuyruklu iki genç kadın, yaptıkları işi bırakıp tek başına ilerleyen yayaya gözlerini dikerek onu sinirlendirdiler; komşu hanım çoktan ölmüştü kuşkusuz, bunlar olsa olsa Filadelfiyalı ikiz yeğenleriydiler.
  </div>

  <div>
    Eski evime girse miydim? Türgenyev'in hikâyesindeki gibi evin açık pencerelerinden - oturma odası penceresinden - birinden çağlayanlar halinde İtalyan müziği geliyordu - hiçbir piyano güneşin o sevilmiş bacakların üzerinde oynaştığı o büyülü pazar gününe böylesine şapırtılar, şıpırtılarla dalmamıştı, kim çalıyordu piyanoyu acaba? Birden, bir zamanlar kırptığım çim tarhlarının oradan altın rengi bedenli, dokuz on yaşlarında, kumral saçlı, beyaz şortlu bir supericiğinin, iri kara mavi gözlerinde yabanıl bir ilgiyle bana baktığını farkettim. Tatlı bir şeyler söyledim ona, kötülük yoktu içimde, 'ne güzel gözlerin var senin,' dedim - Eski Dünyada sıkça söylenir bu- ama o aceleyle içeriye kaçtı, müzik birdenbire durdu, terden pırıl pırıl parlayan acımasız görünüşlü esmer bir adam dışarı çıktı, bana gözlerini dikip kötü kötü baktı. Tam kim olduğumu söyleyecektim ki, düşlerimdeki gibi şaşkınlıkla kendime geldim, çamurlu tulumum, leş gibi, yırtık süveterim, sakalı uzamış çenem, kan çanağına dönmüş sokak serserisi gözlerim aklıma geldi. Tek sözcük bile söylemeden döndüm, isteksiz adımlarla geldiğim yolu gerisin geriye yürüdüm. Kaldırımdaki eskiden hatırladığım bir çatlaktan yıldızçiçeği benzeri renksiz, ruhsuz bir çiçek fışkırmıştı. Komşu hanım yavaş yavaş yeniden dirildi, tekerlekli iskemlesi yeğenleri tarafından itilerek verandaya çıkarıldı, sanki veranda bir sahne ben de bir oyunun yıldız oyuncusuydum. İçinden beni çağırmamasına dua ederek arabama seyirttim. Ne de dik küçük bir sokak. Ne derin bir anacadde. Silecekle cam arasında kırmızı bir makbuz duruyordu. Aldım, dikkatle iki, dört, sekiz parçaya ayırdım.
  </div>

  <div>
    Boşuna zaman harcadığımı düşünerek, beş yıl öncesi yepyeni bir bavulla indiğim kentin iş merkezindeki otele doğru hızla sürdüm arabayı. Bir oda tuttum, telefonla iki randevu ayarladım, traş oldum, yıkandım, kara elbiselerimi giydim Ve barda bir içki içmek üzere aşağıya indim. Hiçbir şey değişmemişti. Bar, Avrupa'da yıllar önce batakhanelere yakıştırılan, buradaysa aile otellerine biraz atmosfer sağlasın diye kullanılan akıl almaz, nar kırmızısı bir ışığa boğulmuştu. Kente ilk geldiğim gün, Charlotte'un kiracısı olur olmaz bu olayı yarım şişe şampanyayla kutlamayı uygun görerek onun umutla dolup taşan yüreciğini fethettiğim aynı küçük masanın basındaydım gene. Aydede suratlı bir garson, tıpkı o zaman olduğu gibi yuvarlak bir tepsiye gökyüzüne yıldızlar dizermişçesine elli bardak düğün sherry'si diziyordu. Murphy ile Fantasia evleniyordu bu kez. Saat, üçe sekiz yardı. Lobiden geçerken bir öğle yemeği sonrası birbirlerine teşekkür ederek dağılan bir grup hanımın yanından geçmek zorunda kaldım. Hanımlardan biri, tanıdığını belirten tiz bir çığlık atarak üzerime saldırdı. İnci grisi elbiseler giyinmiş, küçük şapkasına ince uzun gri bir tüy iliştirmiş tıknaz, kısa boylu biriydi bu. Mrs. Chatfield. Kötücül bir merakla parıl parıl parlayan sahte gülücüklerde atıldı üzerime. (Dolly'e, elli yaşında bir tamirci olan Frank I_a-selle'in on bir yaşındaki Sally Horner'a 1948'de yaptığı şeyi mi yapmıştım acaba?) Çok geçmeden karşımdaki bu fıldır fıldır sevinci denetim altına aldım.
  </div>

  <div>
    Kaliforniya'da olduğumu sanıyordu. Şey nasıldı? Olanca zevkle üvey kızımın geçenlerde genç, pırıl pırıl bir maden mühendisiyle evlendiğini, oğlanın kuzeybatı eyaletlerinden birinde çok gizli bir görevi olduğunu bildirdim. Böyle evlilikleri hiç onaylamadığım söyledi, eğer on sekizine basan Phyllis böyle bir istekte bulunsa- 'Ah, evet tabii,' dedim sakin bir sesle, 'Phyllis'i hatırlıyorum. Phyllis ve Q. Kampı. Evet,tabii. Aklıma gelmişken, Phyllis size Charlie Holmes'u, onun annesinin eline teslim edilen küçükleri nasıl kirlettiğini anlattı mı hiç?'
  </div>

  <div>
    Mrs. Chatfield'in suratındaki çoktan bozguna uğramış gülücük şimdi bütünüyle silinmiş gitmişti.
  </div>

  <div>
    'Yazıklar olsun!' diye bağırdı, 'yazıklar olsun, Mr. Humbert! Zavallı çocuk daha geçenlerde Kore Savaşında öldü.'
  </div>

  <div>
    'Acelem var, kusura bakmayın,' dedim.
  </div>

  <div>
    Windmuller'in bürosu iki sokak aşağıdaydı. Oldukça sakin, karşısındakini sıkıca sarıp sarmalayan, güçlü, meraklı bir bakışla süzerek selamladı beni. Kaliforniya'da olduğumu sanıyordu. Bir ara Beardsley'de oturmamış mıydım? Kızı geçenlerde Beardsley Üniversitesi'ne girmişti de. Şey nasıldı? Mrs. Schiller hakkında gerekli olan bütün bilgiyi verdim. Hoş bir iş görüşmesi oldu. Dışarıya, kızgın eylül güneşine çıktığımda hoşnut edilmiş bir dilenci gibiydim.
  </div>

  <div>
    Artık yolumdaki bütün engeller temizlendiğine göre, beni Ramsdale'e getiren asıl nedenle gönlümün dilediğince uğraşa-bilirdim. Her zaman övgüye değer özelliklerimden biri olarak gördüğüm düzenliliğimle, Clare Quilty'nin suratının kalıbını çıkarmış, karanlık zindanına saklamıştım bile; artık tek beklediği yanıma berberle rahibi katarak gitmem, 'Uyanınız bayım, artık ölmek zamanıdır!' diye bağırmamdı. Şu anda insan yüzü ile bellek arasındaki ilişkilerin tartışmasına girecek zamanım yok - hedefime doğru gidiyorum oldukça da acelem var - ama bir iki şeyi not düşmeme izin verin; onun o tosbağa suratını dumanlı bir belleğin ispirto dolu şişesine hapsetmiştim bile. Bir iki bakışta bu suratın yılışık ve oldukça itici İsviçreli bir akrabamı uzaktan andırdığını farketmiştim. Aslına bakarsanız bu ikincisi küçük halterleri, leş gibi kokan spor eşofmanı, üzerleri kıllı şişko kolları, tepesindeki keli ve domuz suratlı hizmetçi kapatmasıyla, zararsız, moruk bir düzenbazdı; benim ardına düştüğüm avla karşılaştırılamayacak kadar zararsız... Şu anda içinde bulunduğum durumda artık Trapp'm görüntüsüyle bütün ilişiğimi kesmiştim. Clare Quilty'nin suratı berikinin suratını yalamış, yutmuştu. Amcasının masasının üzerinde duran çerçeveli bir fotoğraf, bu suratı kusursuz bir artistik incelikle gözler önüne seriyordu.
  </div>

  <div>
    Beardsley'de sevimli Dr. Molnar'ın ellerinde oldukça ciddi bir diş ameliyatı geçirmiştim, ağzımda kala kala birkaç üst ve alt diş kalmıştı. Takma dişlerim üst dişetlerim boyunca uzanan göze görünmez telle birbirine tutturulmuş bir damak yapısına dayanıyordu. Bu çözüm rahatlık açısından bulunmaz bir şeydi, köpekdişlerimin sağlığı da yerindeydi. Gene de gizli amacıma akla yakın bir neden bulmak üzere, Dr. Quilty'e amansız yüz ağrılarımı hafifletmek istediğimden bütün dişlerimi çektirmeyi düşündüğümü söylemiştim. Komple bir takım diş kaç paraydı dersiniz? Aralık ortasında tedaviye başladığımızı varsaysak ne kadar zamanımızı alırdı acaba? Ünlü yeğeni nerelerdeydi bu aralar? Acaba şöyle gösterişli bir şey yapsak da bütün dişleri bir keresinde mi çekseydik? Beyaz önlüklü, külrengi saçlı, asker traşlı, politikacılar gibi dümdüz, ablak yanaklı bir adam olan Dr. Quilty masasının kenarına tünedi, uzun sürecek göz kamaştırıcı bir plana girişirken bir yandan da ayağını hülyalı, baştan çıkarıcı bir tavırla sallayıp duruyordu. Dişetleri uyum gösterene kadar bana geçici bir damak takacaktı. Sonra da asıl damağı yerleştirecekti. Şu ağzıma bir göz atmayı çok istiyordu doğrusu, iki renkli, yandan hava delikli ayakkabılar giyiyordu. O namussuzu 1946'-dan beri görmemişti, ama Parkington'dan çok uzakta olmayan Grimm Yolu'ndaki baba evinde bulunabileceğini sanıyordu. Yüce bir düş'tü önündeki. Ayağım sallıyordu, bakışlarına ilham gelmişti. Altı yüz dolar kadara patlardı. Ölçüleri hemen almayı, ameliyata girişmeden önce de ilk takımı hazırlamayı önerdi. Ağzım onun için paha biçilmez definelerle dolu bir mağaraydı, ama içeriye girmesini engelledim.
  </div>

  <div>
    'Hayır,' dedim, 'iyice bir düşündüm de, hepsini Dr. Mol-nar'a yaptıracağım. Ücreti sizinkinden daha yüksek ama, tabii sizden çok daha iyi bir dişçi.'
  </div>

  <div>
    Okuyucularımdan bir teki bile hayat boyu böyle bir şey söyleme fırsatı ele geçirecekler mi bilmem. Düş görüyormuşçasına nefis hissettim kendimi. Clare'in amcası masasının üzerinde oturmayı sürdürdü, gözleri hâlâ hülyalıydı, ama ayağıyla gül pembesi umutların beşiğini sallamaktan vazgeçmişti artık. Öte yandan hemşire, umarsız sarışınların yaslı gözlerine sahip, solgun, iskelet kılıklı bir kız, kapıyı arkamdan küt diye çarpabilmek için deli gibi koştu ardımca.
  </div>

  <div>
    Şarjörü kabzanın içine sokun. Şarjör mandalının yuvasına oturduğunu duyun-caya ya da elinizle hissedinceye kadar bastırın. Tam elinize göre. Sekiz mermiye kadar alır. Pırıl pırıl cilalı. Boşalmak için sabırsızlanıyor.
  </div>

  <div>
    <h2 id="sigil_toc_id_69" style="text-align:center;">34</h2>
  </div>

  <div>
    Parkington'da bir benzinci, Grimm Yolu'na nasıl gidebileceğimi uzun uzadıya gösterdi. Quity'nin evde bulunduğundan emin olmak için ona telefon etmek istedimse de, telefonunun kısa süre önce kapatıldığını öğrendim. Bundan çekip gittiği mi anlaşılmalıydı? Arabayı kentin on üç kilometre kadar ilerisindeki Grimm Yolu'na doğru sürmeye başladım. Gece olmuş, manzara büyük ölçüde gözden kaybolmuştu, kıvrıla kıvrıla çıkan dar bir otoyolda ilerliyordum, hortlak beyazı bir dizi güdük işaret tabelası, şu ya da bu viraja dikkatimi çekmek için benim farlarımdan ışık çalıyordu. Yolun bir yakasında karanlık bir vadi, öteki yakasmdaysa ağaçlıklı yamaçlar seçilebili-yordu, önümdeyse pervaneler başıboş kar taneleri gibi karanlıktan süzülüp geliyor, benim geceyi delen ışıklarıma dalıyorlardı. Önceden bana anlatıldığı üzere on üçüncü kilometreye doğru üstü örtülü garip bir köprü bir an için dört bir yanımı sardı, köprüyü geçince de sağda beyaza boyalı bir kaya yükseldi gözlerimin önünde. Birkaç araba uzunluğu ötede gene sağdan yukarıya vurdum, çakıl döşeli Grimm Yoluna saptım. Bir iki dakikalığına karanlık, yoğun, nemli bir orman her yeri kapladı. Derken yuvarlak bir alanın ortasında kuleli ahşap bir ev, Pavor Malikanesi göründü. Pencerelerinde sarı, kırmızı ışıklar oynaşıyordu, girişini yarım düzine kadar araba doldurmuştu. Ağaçların koruyuculuğuna sığınarak durdum, bundan sonra atacağım adımı sağlıklı bir kafayla düşünmek üzere farlarımı söndürdüm. Dalkavuklarıyla orospuları çevresini tutmuş olacaklardı. O şenlikli, derme çatma şatonun içini Lolita'nın dergilerinden birinde, 'Gençlik Bunalımlarında okuduğum bir hikâyenin imgeleriyle gözümün önüne getirmekten kendimi alamıyordum; belli belirsiz 'grup seks' sahneleri, kalın ve uzun purolu, esrar içen, çevresinde fedaileriyle dolaşan tekinsiz bir yetişkin... Hiç değilse evdeydi ya. Bir sonraki günün ölgün sabahı gelsin, gene dönecektim.
  </div>

  <div>
    Artık bütün dinginliği içinde, neredeyse neşelenerek sadece benim için çalışır olan o benim sadık külüstüre atladım, ağır ağır geriye, kente yollandım. Lolita'm benim! Torpido gözünün derinliklerinde bir yerde hâlâ onun üç yıllık bir firketesi duruyordu. Farlarımın gecenin içinden fışkırtıp çıkarttığı o solgun pervane seli hâlâ akıp duruyordu. Yol kenarında, şurada burada karanlık çiftlik ambarları hâlâ ayakta durmaya çalışıyorlardı, insanlar hâlâ sinemaya gidiyordu. Gece kalacak bir yer ararken, bir arabalı sinemanın yanından geçtim. Cılız bir hortlak, karanlık, uykulu tarlaları sonsuz dilimlere bölen dev bir perdeyle gizemli bir karşıtlık oluşturan ay parıltıları içinde silahını doğrulttu, hem o hem de kolu o kayıp giden dünyanın eğri açısında titrek bir bulaşık suyuna indirgendi o anda da bir sıra ağaç bu el hareketini siliverdi.
  </div>

  <div>
    <h2 id="sigil_toc_id_70" style="text-align:center;">35</h2>
  </div>

  <div>
    Ertesi sabah saat sekiz sularında içinde uykusuzlukla boğuştuğum hücreyi terkettim ve Parkington'da biraz oyalandım. Cezayı yerine getirirken çuvalladığımı gözümün önüne getirmekten bir türlü kendimi alamıyordum. Bir hafta süren kıpır-tısızlıkları sırasında, belki de bayatlamış olacağını düşünerek şarjördeki mermileri çıkardım, yerine yenilerini koydum. Benim eski dost'u öyle bir yağladım ki, her yanım vıcık vıcık yağ içinde kaldı. Onu kırık bir kol gibi bir beze sarıp sarmaladım, başka bir beze de bir avuç yedek mermi doldurdum. Grimm Yolu'na geri dönerken yol boyunca bir gökgürültüsü eşlik etti bana, ama Pavor Malikanesi'ne vardığımda güneş yeniden ortaya çıkmış, diri diri yanan bir adam gibi çevreyi kavuruyor, kuşlar da duman duman terleyen ağaçların üzerinde çığlıklar atıyorlardı. O alengirli, külüstür ev,olduğu yerde hafifçe sallanır gibi durarak sanki benim içinde bulunduğum durumu yansıtıyordu; ayaklarım, altımda yaylanıp duran, güvenilmez yere bastığında kendimi alkolle cesaretlendirme işini oldukça ileriye götürdüğümü farketmiştim çünkü.
  </div>

  <div>
    Zili çaldığımda, tetikte, alaylı bir sessizlikle karşılaştım. Ne var ki garajı kaplayan onun arabası, kocaman kara bir üstten körüklüydü. Tokmağa vurdum. Hiç-hiçkimse. Huysuz bir homurtuyla ön kapıyı ittim - aa, ne güzel, Ortaçağ masallarında-ki gibi hemen açılıverdi. Kapıyı ardımdan usulca örterek geniş ve çirkin bir antreyi boydan boya geçtim; bitişikteki oturma odasına bir göz attım, halının üzerinde dikine duran birtakım kullanılmış bardaklar dikkatimi çekti; evin beyinin hâlâ yukarıda uyumakta olduğuna karar verdim.
  </div>

  <div>
    Ayaklarımı sürüye sürüye yukarıya çıktım. Sağ elim cebimdeki bezlere sarılı eski dostum'u kavrıyor, sol elim ise yapış yapış trabzanları sıvazlıyordu. Gözgezdirdiğim üç odadan birinde gece yatılmış olduğu kesindi. Çiçeklerle dolu bir kitaplık odası vardı. Duvarlarında kocaman derin aynalar olan, kaygan zeminine kutup ayısı postu serili oldukça boş bir oda vardı.Daha başka odalar da vardı. Yerinde bir düşünce çaktı kafamda birden. Evin beyi orman gezintisinden çıkıp geldiğinde, kendini bu odalardan birine kilitlemesine engel olmak,önünde daha yapacak bir sürü işi olan acemi bir silahşor için akıllıca olacaktı. Bunu düşünerek, en azından beş dakika kadar -serinkanlı bir cinnet, çılgın bir durgunluk içinde, sihirli ve pek sinirli bir avcı gibi- tek tek bütün kapıları dolaştım, hepsinin üzerindeki anahtarları bir bir kilidinde döndürerek, anahtarlarım boşta kalan sağ elimle cebime aktardım. Eski bir ev olduğu için, planlı programlı ana-babalığm kaçamak gereksinimlerini karşılayan banyodan başka kilitlenebilir yeri olmayan çağdaş süs kutularından çok daha fazla biz bizelik olanağı sağlıyordu.
  </div>

  <div>
    Söz banyolardan açılmışken evdeki üçüncü banyoyu kullanmak üzereydim ki, evin beyi, arkasında kısa bir şelale şarıltısı bırakarak dışarıya çıktı. Koridorun köşesi beni tam anlamıyla gizlemeye yetmiyordu. Külrengi suratı, altı torbalı gözleri, üzerindeki saçlar garip bir biçimde dağılmış, kelleşmek üzere olan kafasıyla, ama gene de iyice açık seçik tanınır bir halde, tıpkı benimkine benzeyen mor ropdöşambrının eteklerim savurarak geçti yanımdan. Ya beni farketmemiş, ya da tanıdık ve zararsız bir göz aldanması sanmıştı kıllı baldırlarını göstere göstere bir uyurgezer gibi merdivenlerden aşağıya indi. Son anahtarı da cebime atarak antreye doğru ardından gittim. Ağzını ve ön kapıyı yarı yarıya açmış, gönülsüz bir konuğun zili çalıp sonra da kaçtığını duyduğunu sanan bir adam gibi güneşli aralıktan dışarı göz atıyordu. Derken evin beyi merdivenlerin ortasında dikilip duran yağmurluklu hayalete bakmamayı sürdürerek koridor boyunca ilerledi, oturma odasından geçerek sevimli bir boudoir'a* (*Soyunma odası) girdi. Ben de onu izledim - kaygılanmıyordum, avucumun içindeydi artık -biraz uzağına çekildim, Amerikan barla süslenmiş mutfakta usulca, kirli eski dostum'u sarılı olduğu paçavralardan çıkardım -mutfağın krom aksamı üzerinde lekeler bırakmamaya çalışıyordum- bir an yanlış şeyi aldım sandım, son derece yağlı ve kara bir şey vardı elimde. Her zamanki titizliğimle çıplak kalan eski dostum'u çevredeki temiz bir yere bırakıp, küçük boudoir'a yollandım. Dediğim gibi, ayağımın altında yaylar vardı sanki yer başarıya ulaşmamı engelleyecek kadar yaylıydı. Ne var ki kalbim yırtıcı hayvanlara özgü bir neşeyle çarpıyordu, ayaklarımın altındaki bir kokteyl bardağının üzerine basarak ezdim.
  </div>

  <div>
    Evin beyiyle, Şark işi döşenmiş oturma odasında karşılaştık.
  </div>

  <div>
    'Siz de kimsiniz?' dedi tiz, kaba bir sesle, ellerini ropdöşambrının ceplerine sokmuş, gözlerini başımın kuzey doğusundaki bir noktaya dikmişti... 'Brewster olmayasmız?'
  </div>

  <div>
    Kafasının bulandığı, deyim yerindeyse benim insafıma kalmış olduğu herkesçe bilinen bir gerçekti artık. Keyfime bakabilirdim.
  </div>

  <div>
    Ta kendisi,' dedim tatlı tatlı. 'Je suis Monsieur Brustere.**(**Bay Brustere'im) Başlamadan önce biraz çene çalalım isterseniz.'
  </div>

  <div>
    Hoşlanmış gibiydi. Sümük gibi duran bıyığı titredi. Yağmurluğumu çıkarttım. Siyah takım elbise, siyah gömlek giymiştim, boyunbağı takmamıştım. Birer koltuğa kurulduk.
  </div>

  <div>
    'Biliyor musunuz,' dedi, tombul, hışırtılı yanağını kaşıyıp, çarpık gülümsemesiyle küçük, inci gibi dişlerini göstererek, 'siz Jack Brewster'e benzemiyorsunuz. Demek istediğim, o kadar çarpıcı bir benzerlik yok aranızda. Aynı telefon şirketinde çalışan bir erkek kardeşi olduğunu söylemişlerdi de bana.'
  </div>

  <div>
    Pişmanlık ve hırsla geçen bunca yıldan sonra onu köşeye kıstırmış olmak... Tombul ellerinin üzerindeki kara kıllara bakmak... Binbir gözümü mor ipeklileriyle biraz sonra delik deşik olup kanlar içinde kalacak, acının ezgisiyle dolacak kıllı göğsünde gezdirmek... Hem de yarı hayvan, bu insan-altı üçkağıtçının, benim sevgilime - ah, o canım sevgilime - arkadan yaptığını bilerek - ne katlanılmaz bir mutluluktu bu!
  </div>

  <div>
    'Hayır, ne yazık ki Brewster'lann ikisi de değilim.' Başım yana eğdi, pek eğleniyordu anlaşılan.
  </div>

  <div>
    'Bir daha dene, İbiş.'
  </div>

  <div>
    'Haa,' dedi İbiş, 'yoksa o şehirlerarası telefon konuşmaları yüzünden başıma ekşimeye mi geldiniz?'
  </div>

  <div>
    'Arada bir edersin, değil mi?'
  </div>

  <div>
    'Özür dilerim, anlamadım?'
  </div>

  <div>
    Dedim ki, şey dedim dedim, sandım ki sen hiçbir zaman.
  </div>

  <div>
    'Herkes,' dedi, 'genellikle herkes - seni suçlamıyorum Brewster - biliyor musun, herkes bu Allahm belası eve kapıyı bile çalmadan girip yerleşiyor, akıl alır şey değil. Suyu kullanıyorlar, mutfağı kullanıyorlar. Phil, Philadelphiayı arıyor, Pat Pata-gonya'yı arıyor. '"Faturayı ödemeyi reddediyorum. Tuhaf bir aksanın var senin, Reis.'
  </div>

  <div>
    'Quilty,' dedim. 'Dolores Haze adında küçük bir kız hatırlıyor musun? Dolly, Kolorado'daki Dolly gibi hani?'
  </div>

  <div>
    'Tabii, telefon konuşmalarını o yapmış olabilir tabii. Her yere açmış olabilir. Cennet Mahallesi, Washington ya da Cehennem Kanyonu, kimin umurunda?'
  </div>

  <div>
    'Benim, Quilty. Ben onun babasıyım da.'
  </div>

  <div>
    'Saçmalıyorsun,' dedi, 'değilsin. Yabancı bir yayın temsilcisisin sen. Bir zamanlar Fransız'ın biri Gururlu Vücut adlı bir romanımı Vücudun Gururu diye çevirmişti. Ne anlamsız şey'
  </div>

  <div>
    'O benim çocuğumdu, Quilty'
  </div>

  <div>
    İçinde bulunduğu durumda hiçbir şey onu şaşırtamazdı gerçi, ama martavallan hiç de inandırıcı değildi. Temkini de elden bırakmayan bir çeşit kuşku, gözlerinde canlılık alevine benzer bir şeyler tutuşturdu. Sonra hemen yeniden donuklaştı gözleri.
  </div>

  <div>
    'Ben kendim de çocukları çok severim,' dedi, 'babalar da en iyi dostlarım arasındadır.' Başını öte yana çevirdi, bir şeyler arıyordu. Ceplerine vurdu. Yerinden kalkmaya davrandı.
  </div>

  <div>
    'Otur aşağı,' dedim - sesim gerekenden çok daha yüksek çıkmıştı.
  </div>

  <div>
    'Bana bağırman gerekmez,' dedi o garip, kadınsı tavrıyla. 'Bir sigara içmek istedim sadece. Sigarasız ölürüm.'
  </div>

  <div>
    'Zaten öleceksin.'
  </div>

  <div>
    'Aman kapa çeneni,' dedi, 'canımı sıkmaya başlıyorsun. Nedir istediğin? Fransız mısınız bayım? Vule vu, ha? Bara gidelim de, şöyle esaslı bir-.'
  </div>

  <div>
    Ona sunarmışçasına avucumda tuttuğum küçük, kara silahı gördü.
  </div>

  <div>
    'Bakın da hele,' diye ağır ağır konuştu (şimdi filmlerdeki geri zekâlı kanunsuzların taklidini yapıyordu) 'elindeki pek esaslı küçük bir silah. Kaç para istiyorsun bunun için?'
  </div>

  <div>
    Uzattığı ele bir şamar indirdim, nasıl yaptıysa yakınındaki alçak masanın üzerinde duran bir kutuyu devirmeyi başardı. Bir avuç sigara döküldü kutudan.
  </div>

  <div>
    İşte bunlar,' dedi neşeyle. 'Kipling'i bilirsiniz; unefemme est unefemme, mais un Caporal est une cigarette?* (*Kadın kadındır, ama ya 'Caporal' sigara mıdır?) Şimdi kibrit bulalım.'
  </div>

  <div>
    'Quilty' dedim, 'aklını başına toplamanı istiyorum. Az sonra öleceksin. Ölümden sonrası hakkında o kadar az şey biliyoruz ki sonsuza dek kıvrandıran bir cinnet olmadığı ne malum. Aklını başına topla. Başına gelenleri anlamaya çalış.'
  </div>

  <div>
    Drome marka sigarayı didikleyip, parça parça çiğnemeyi sürdürdü.
  </div>

  <div>
    'Denemeye hazırım,' dedi. 'Ya Avusturya ya da Alman göçmenisin. Benimle konuşman şart mı? Burası Hıristiyan evi biliyorsun. Yola koyulsan daha iyi olacak belki. Hem de o silahla gösteriş yapmayı da bırak. Müzik odasında eski bir Stern-Luger'im var.'
  </div>

  <div>
    Eski dostum'u terlikli ayağına yönelttim, tetiğe bastım. Klik! diye bir ses çıktı. Önce ayağına, sonra tabancaya, sonra gene ayağına baktı. Bütün gücümle bir kere daha denedim, gülünç denecek kadar pısırık ve toy bir sesle ateş aldı silah. Kurşun, pembe kilime saplandı, kurşunun sadece kilimin içine 'damlamakla' kaldığı, belki de yeniden dışarı fırlayacağı duygusu beni elden ayaktan kesmişti.
  </div>

  <div>
    'Anlatabildim mi?' dedi Quilty. 'Biraz daha dikkatli olmalısın. Tanrı aşkına ver şunu bana.' Elini uzattı. Onu iskemlesine geri iterek oturttum. O dağdağalı keyif gitgide azalıyordu. Onu ortadan kaldırmanın tam zamanıydı, ama neden ortadan kaldırıldığını da anlamalıydı. Onun hali bana da bulaşmıştı, silah elimde gevşek hantal bir nesne gibi duruyordu.
  </div>

  <div>
    'Aklım başına topla,' dedim. 'Kaçırdığın Dolly Haze'i düşün.'
  </div>

  <div>
    'Kaçırmadım!' diye bağırdı. 'Kafayı bulmuşsun sen. Ben onu iğrenç bir manyaktan kurtardım. Ayağıma kurşun sıkmadan önce şerif yıldızını göster, seni goril seni. Nerede şerif yıldızın? Başkalarının ırzına geçtiği kızlardan ben sorumlu değilim. Saçma! Tamam o eğlenceli yolculuk aptalca bir numaraydı, ama kızma kavuştun ya. Gel, bir içki içelim.'
  </div>

  <div>
    Cezasını ayakta mı yoksa oturarak mı çekmek istediğini sordum.
  </div>

  <div>
    'A, dur düşüneyim,' dedi. 'Kolay bir soru değil bu. Ha, sırası gelmişken bir yanlışlık oldu. Emin ol, yaptığım bu yanlışlıktan çok pişmanım. Dolly ile gönül eğlendirmedim ben. Acı gerçeği söylemek gerekirse su katılmamış bir iktidarsızım. Harika bir tatil geçirttim ona. Çok ilginç insanlarla tanıştı. Bilmem biliyor musun-'
  </div>

  <div>
    Birden atılıp üzerime sıçradı, silah fırlayıp çekmeceli bir dolabın altına kaçtı, Allahtan atak olmaktan çok tezcanhydı da onu ittiğim gibi iskemlesine oturtmakta zorluk çekmedim.
  </div>

  <div>
    Biraz ufladı pufladı, kollarım göğsünde kavuşturdu.
  </div>

  <div>
    Tamam, sen kazandın,' dedi.'Vous volla dans de beaux drops, mon vieux.'* (* Siz de kötü durumdasınız dostum.) Fransızcası gitgide düzeliyordu.
  </div>

  <div>
    Çevreme bakındım. Belki de, eğer - belki de başarabilirdim -dört ayak üstüne çöksem? Denemeye değer mi? 'Alors, qucfait-on'** (** Peki, şimdi ne olacak.) dedi beni yakından süzerek. Eğildim. Kıpırdamadı. Daha aşağıya eğildim.
  </div>

  <div>
    'Aziz dostum,' dedi, 'hayatla ve ölümle oynamaya son verin artık. Ben bir oyun yazarıyım. Tragedyalar, komedyalar, düşsel oyunlar yazdım. Justine ve benzeri 18. yüzyıl seks serüvenlerinden çok özel filmler yaptım. Çok başarılı elli iki senaryonun yazarıyım. Bu işin kurduyum. Buralarda bir yerde bir kül karıştıracağı olacaktı, neden onu almıyorum sanki, sizin o şeyi çeker çıkarırdık.'
  </div>

  <div>
    Konuşurken gene telaşla, işgüzar bir edayla, sinsi sinsi doğ-ruhnuştu. Ben el yordamıyla çekmeceli dolabın altını yoklarken, bir yandan da gözümü ondan ayırmamaya çalışıyordum. Birden, onun eski dostum'un namlusunun dolabın öteki köşesinden dışarı çıktığını farketmemiş göründüğümü farkettiğini farkettim. Yeniden güreşmeye başladık. Beceriksiz koca iki çocuk gibi birbirimizin kollarında yerlerde yuvarlanıyorduk. Ropdöşambrın altındaki bedeni çıplaktı, teke gibi kokuyordu, üzerinde yuvarlanırken, az kalsın boğuluyorum sandım. Ben onun üzerine çıktım. İkimiz benim üzerime çıktık. İkisi onun üzerine çıktılar. İkimiz kendi üzerimize çıktık.
  </div>

  <div>
    Bu kitap, basılı biçimiyle M.S. 2000'li yıllarda okunuyor sanırım (1935'e seksen ya da doksan yıl daha ekle; uzun ömürler dilerim, sevgilim!) Yaşını başını almış okuyucular bu noktada kuşkusuz çocukluklarmdaki kovboy filmlerinin vazgeçilmez kavga sahnelerini hatırlayacaklardır. Ne var ki, bizim itişmemizde öküzleri sersem eden yumruklardan, şuraya buraya uçan mobilyalardan eser yoktu.
  </div>

  <div>
    O ve ben, içleri kirli pamuk ve paçavralarla doldurulmuş iki kocaman mankendik sadece. İki edebiyatçının giriştiği sessiz, yumuşak, biçimsiz bir itişmeydi sözkonusu olan; biri uyuşturucunun etkisiyle elden ayaktan kesilmiş, ötekinin şansı ise kalp yetersizliği ve aşırı cin yüzünden azalmıştı. Sonunda ben değerli silahıma yeniden kavuşup da senaryo yazarı da alçak iskemlesine geri oturtulduğunda ikimiz de filmlerdeki sığır çobanıyla koyun çobanının hiç de âdetleri olmadığı üzere soluk soluğa kalmıştık.
  </div>

  <div>
    Silahı gözden geçirmeye -terimiz, içindeki bir şeyleri bozmuş olabilirdi- ve programdaki asıl numaraya geçmeden önce biraz soluklanmaya karar verdim. Araya doldurmak üzere, şiir biçimine soktuğum idam hükmünü kendisine okutmayı önerdim. Burada 'şairane adalet' terimi oldukça yerinde olacaktır. Dikkatle yazılmış bir daktilo sayfası uzattım ona.
  </div>

  <div>
    'Evet,' dedi. 'Harika bir düşünce. Yakm gözlüklerimi alayım izin verirsen' (yerinden kalkmaya davrandı).
  </div>

  <div>
    'Hayır,'
  </div>

  <div>
    'Senin dediğin olsun. Yüksek sesle mi okuyayım?'
  </div>

  <div>
    'Evet.'
  </div>

  <div>
    'Başlıyorum. Gördüğüm kadarıyla manzum bu.' Bir günahkarın günahından yararlandığın için Günahından yararlandığın için Yararlandığın için Benim çaresizliğimden yararlandığın için 'Biliyor musun, çok iyi. Müthiş iyi.' Adem baba gibi çırılçıplak Dururken ben eyalet yasasıyla Etime batan bütün yıldızlarının karşısında 'Öf, müthiş yahu!'
  </div>

  <div>
    Bir günahtan yararlandığın için Ben nemli, ben sevecen, ben çaresiz kılkuyruk Olabileceğin en iyisini umarken; Dağlık bir eyalette evlenmeyi Sonsuza dek bir dolu Lolita doğurtmayı kurarken 'Bunu anlamadım.'
  </div>

  <div>
    Benim özümdeki, ta içimdek El değmemişlikten yararlandığın için Beni aldattığın için- 'Biraz fazla tekrar var, ne dersin? Nerede kalmıştım?'
  </div>

  <div>
    Pişman olmaktan alıkoyduğun için beni, Daha oğlanların takımlarını doğrultmakla Oyalandığı yaşlarda Elimden aldığın için onu 'Belden aşağı demek, ha?'
  </div>

  <div>
    Hâlâ gelincikler takınan ayva tüylü küçük bir kız, Hardal rengi Kızılderililerin ortakçılık yaptıkları yerde Rengârenk alacakaranlıkta hâlâ patlamış mısır yiyen, Onu benden çaldığın için Onu samur kaşlı, ağırbaşlı koruyucusundan aldığın için, Şiş kapaklı gözlerime tükürdüğün için Sarı peştemalı cart diye yırtıp da, şafak Vakti yeni mutsuzluğumda debelensin diye Bırakıp gittiğin zaman; umarsızlığı Aşkın ve menekşelerin, pişmanlık, Umutsuzluk; sen oturmuş Donuk bir taşbebeği didik didik eder de Kafasını tutup bir yana atarken İşte bütün bu yaptıkların için İşte bütün bu yapmadıkların için Öleceksin.
  </div>

  <div>
    'Evet, azizim, gerçekten iyi bir şiir. Bana sorarsan şimdiye kadar yazdıklarının en iyisi.' Kağıdı katladı ve bana uzattı. Ölmeden önce söyleyecek önemli bir şeyi olup olmadığını sordum. Küçük otomatik silah artık bir kere daha 'kişisel kullanıma' hazırdı. Silaha baktı ve derin derin içini çekti.
  </div>

  <div>
    'Buraya bak ahbap,' dedi, 'sen sarhoşsun, ben de hastayım. Şu işi ileriki bir tarihe bırakalım. Sessizlik gerek bana. iktidarsızlığımı iyi etmem gerek. Öğleden sonra arkadaşlar gelip maça götürecekler beni. Bu silahlı güldürü korkunç can sıkmaya başladı artık, ikimiz de keyif ehli adamlarız, 'her konuda seks, serbest nazım, nişancılık. Bana hıncın varsa, alışılmadık biçimlerde karşılamaya hazırım bunu. Eski moda bir düello - kılıçla ya da silahla, istersen Rio'da, nerede olursa - bile olabilir bu. Bugün belleğim pek zayıf, ağzım da doğru dürüst laf yapmıyor gerçi, ama açıkçası sevgili Humbert, siz kusursuz bir üveybaba olmadığınız gibi küçük kızınızı benimle gelmeye de zorlamış değilim. Onu alıp daha mutlu bir yuvaya götürmemi isteyen kendisiydi. Bu ev, sevgili dostlarımızla paylaştığımız çiftlik evi kadar modern değilse de, bol odalı, yaz kış serin, tek sözcükle rahat edebileceğiniz bir yerdir, o halde, ben de bütün bütüne İngiltere ya da Floransa'ya yerleşmeyi düşündüğüme göre, buraya taşınmaya ne dersiniz? Ev sizindir, beş para istemez. Şu (iğrenç bir küfür) silahı üzerime tutmamanız koşuluyla. Ayrıca, bilmem garip şeylere merakınız var mıdır, varsa size ev hayvanı olarak gene beş para almaksızın oldukça heyecan verici küçük bir ucube, üç memeli bir genç hanım da önerebilirim. Memelerinden biri nefistir, doğanın eşine az rastlanan, pek sevimli mucizelerinden biri, Şimdi, eğri oturalım doğru konuşalım. Sadece beni kötü biçimde yaralamakla kalacak, ben tropik bir ortamda iyileşirken, siz hapishanelerde çürüyeceksiniz. Söz veriyorum. Brewster, burada bu nefis şarap mahzeniyle, gelecek oyunumdan elinize geçecek bütün parayla mutlu olacaksınız -bankada şu anda pek param yok, ama borç almayı düşünüyorum- hani bilirsiniz şair kafayı üşütmüş de ne demiş, borç, borç gene borç, demiş. Başka olanaklar da var tabii. Burada son derece güvenilir ve rüşvet kaldırır bir temizlikçi kadınımız var, adı Mis. Vibrissa -tuhaf bir ad, değil mi- haftada iki gün köyden gelir, ne yazık ki bugün yok, kızları, torunları var, başkomiser hakkinda bildiğim biriki ayrıntı onu avucumda tutmaya yetiyor. Oyun yazarıyım ben. Amerikan Maeterlinck'i dediler bana. Maeterlinck Schmetterling, nasıl? Hadi canım! Bunları söylerken çok utanıyorum, ayrıca doğru olanı da yaptığımı sanmıyorum. Bir daha romla herkülanita içmeye tövbe. Hadi, aklı başında bir adam ol da bırak şu tabancayı elinden. Sevgili eşini az çok tanırdım. Benim gardrobumu da kullanabilirsin. Ha, bir şey daha bana bayılacaksın. Yukarıda eşsiz mi eşsiz bir erotik resim koleksiyonu da var. Sana bir fikir vermek için şu kadarını söyleyeyim; araştırmacı ve psikoanalist Melanie Weiss'm -olağanüstü bir kadın, olağanüstü bir eser- at şu silahı Bagraüon Adası adlı kitabının da lüks baskısı içinde 1932 yılında Barda Denizi'ndeki Bagraüon Adası'nda kadının ölçüp incelediği sekiz yüz bilmem kaç erkeklik organının fotoğrafı da var - çok aydınlatıcı fotoğraflar, eşsiz gökler altında aşkla çekilmiş hepsi de- at şu silahı -ayrıca idam cezalarını izlemeni de sağlayabilirim, iskemlenin sarıya boyalı olduğunu herkes bilmez-'
  </div>

  <div>
    Ateş. Bu kez sert bir şeye saplanmıştı kurşun. Dolly Schil-ler'inkini de andıran kara, sallanır koltuğun arkalığına isabet ettirmiştim. Kurşun, koltuğun iç yüzüne saplanır saplanmaz, koltuk öyle bir hızla, öyle bir şevkle sallanmaya başlamıştı ki, o anda odaya giren birinin bu çifte mucize karşısında dili tutulabilirdi; sallanır koltuk kendi başına deli gibi sallanıp duruyor, biraz önce benim morlu hedefimin oturduğu koltuksa bomboş duruyordu. Parmaklarım havada büke kıvıra, gövdesini çabuk çabuk hoplata hoplata müzik odasına kaçmış, aradan bir saniye geçmeden de, anahtarı gözümden kaçmış kapının her iki yanında, soluk soluğa itişir olmuştuk. Gene ben kazanmıştım, ne yapacağı bilinmez Clare ise gene çevik bir hareketle piyanonun başına oturmuş bir sürü vahşi, gürültülü, isterik, dalga dalga akorlar çalmış, çeneleri titremiş, gergin parmakları şiirli hareketlerle tuşlara dalıp çıkmış, burun delikleri kavgamız sırasında çıkmayan gürültüleri ses kuşağına işlemişti. Hâlâ o genizden gelen sesleri şakıyarak ayağıyla piyanonun yakınındaki bir denizci sandığını açmaya çabalamış, becerememişti. Bunu izleyen kurşun böğrüne bir yere saplanmış, saçları ağarmış ihtiyar, deli bir Nijinski, emektar bir zenci uşak -benim eski bir karabasanım- gibi, koltuğundan yavaş yavaş kalkmış, yükselmiş, yükselmiş, sıçrayan bedeni havayı yararken görülmemiş bir yüksekliğe erişmiş ya da bana öyle gelmişti. Kara, yoğun müziğin etkisiyle hâlâ tir tir titriyor, başını geriye atmış uluyor, bir eliyle şakağına bastırıyor, ötekiyle de eşekarısı sokmuş gibi koltukalüm tutuyordu; kül diye topuklarının üzerine yere düştü, gene ropdö-şambrlı normal bir adam olmuştu, koşarak koridora kaçtı.
  </div>

  <div>
    Kendimi bir çeşit ikili, üçlü kanguru sıçrayışıyla koridor boyunca onu izlerken görüyorum. İki keresinde bacaklarımı hiç bükmeden zıp zıp zıplayarak iyice yakınına gelmiş, sonra da kaskatı bir tür bale sıçrayışıyla onunla ön kapı arasına atlamıştım, kapı sıkı sıkıya kapalı olmadığından önüne geçip yolunu kesmek istiyordum.
  </div>

  <div>
    Birdenbire ciddileşmiş, biraz da huysuz bir tavırla geniş basamakları tırmanmaya koyulmuştu; pozisyonumu değiştirip, ama onun ardından basamakları da tırmanmadan, birbiri ardınca üç ya da dört kurşun sıktım, namlunun her çakışında onu yaralamıştım. Ona bunu, bu korkunç şeyi her yapışımda, yüzü, sanki duyduğu acıyı abartır gibi anlamsız bir soytarı ifadesiyle seyiriyordu. Yavaşladı, gözlerini devirerek gözkapakla-rını yarı yarıya indirdi, kadınsı bir 'ah!' sesi çıkardı. İsabet eden her kurşunda sanki ben onu gıdıklarmışçasma titriyor, ağırkanlı, hantal, kör kurşunlarım gelip onu bulduğunda korkunç seğirmeler, titremeler, sırıtmalar içerisinde ama bir yandan da garip biçimde aldırışsız, hatta dostça bir sesle, pes perdeden, züppece bir İngiliz aksanıyla şunları söylüyordu. 'Ah, canım acıyor azizim, yeter artık! Korkunç canım acıyor, sevgili dostum, sevgili dostum. Yalvaranın bir son ver buna. Ah -çok acıyor, çok, çok acıyor... Tanrım! Ah! Dayanılmaz bir şey bu, lütfen gerçekten-' Sahanlığa vardığında sesi yavaş yavaş azaldı, kesildi, ama bedenine doldurduğum bütün o kurşunlara karşın hiç sendelemeden yürümeyi sürdürdü. Can sıkıntısıyla, hayal kırıklığıyla farkettim ki onu öldürmek şöyle dursun, zavallı herife güç kuvvet aşılıyordum durmadan, kurşunların içleri inatçı bir iksirle doluydu sanki.
  </div>

  <div>
    Tabancayı kara, kanlı ellerimle yeniden doldurdum - balçık gibi kanıyla lekelediği bir şeye sürünmüştüm. Sonra yukarıya, onun yanma çıktım, ceplerimdeki anahtarlar altın paralar gibi şangırdıyordu.
  </div>

  <div>
    Ayağını sürüye sürüye odadan odaya dolaşıyor, her yanından şırıl şırıl kanlar akıyordu. Açık bir pencere bulmaya çalışıyor, başını sallayarak hâlâ beni cinayetten vazgeçirmeye çalışıyordu. Kulağına nişan aldım, biraz sonra kulağının olduğu yerden kraliyet moru kanlar akıtarak yatak odasına yöneldi.
  </div>

  <div>
    'Çık, çık buradan,' dedi öksürüp, tükürerek. Karabasana dönüşen bir şaşkınlık içerisinde her bir yanı kan içinde kalsa da ayakta durabilen bu adamın, yatağına girdiğini ve kar^-makarışık duran çarşaflara sarındığını gördüm. Çok yakınma geldim, çarşafların üzerinden ateş ettim, sırtüstü devrildi, dudaklarının üzerinde çocuk oyunlarını hatırlatan kocaman pembe bir baloncuk şişti, şişti minik bir oyuncak balon iriliğini alıncaya kadar büyüdü, sonra patladı.
  </div>

  <div>
    Bir ya da iki saniyeliğine gerçekle olan ilişkimin koptuğunu söyleyebilirim - yoo, sıradan katillerin sonrabirden her şey karardı numarasına girişecek değildim. Tam tersine, o bol köpüklü kanının her damlasının akıtılmasmdan ben sorumluyum, fakat bir an için zaman kaydı gitti, gerdek odamızdaymış duygusuna kapıldım, yatakta hasta yatan da Charlotte'du sanki. Evet, Quilty'cik pek hastaydı. Tabanca yerine terliklerinden birini tutuyordum elimde tabancamın da üzerine oturmuştum. Sonra yatağın yanındaki koltuğa daha bir rahatça gömüldüm ve kolumdaki saate bir göz attım. Kristali gitmişti ama hâlâ tık tık ediyordu. Bu acıklı iş bir saatten fazla zamanımı almıştı. Hiç kıpırdamıyordu artık. Rahatlamak şöyle dursun, öncekinden daha ağır bir yük gelmiş, omuzlarıma çökmüş, yerleşmiş, oturmuştu. Gerçekten ölü olup olmadığını anlamak için ona dokunmaya cesaret edemiyordum. Ölü gibiydi; yüzünün bir çeyreği gitmişti, inanılmaz talihlerinden akılları fırtmı-şa benzeyen iki sinek de yüzünün çevresinde uçuşuyorlardı. Benim ellerim de onunkilerden daha iyi durumda değildi. Yandaki banyoda olabildiğince yıkanıp temizlendim. Artık gidebilirdim. Sahanlığa çıktığımda deminden beri kulaklarımın uğultusu sandığım şeyin aslında aşağıdaki oturma odasından gelen insan sesleriyle radyo gürültülerinden oluşan bir karmaşa olduğunu farkettim.
  </div>

  <div>
    Aşağıda, eve daha biraz önce girdikleri anlaşılan birkaç kişi, oturmuş, neşeyle Quilty'nin içkilerini tüketiyorlardı. Koltuğa gömülmüş şişman bir adam vardı; kız kardeş oldukları belli olan - abla kardeştiler, küçüğü neredeyse çocuktu - solgun yüzlü, koyu renk saçlı iki güzel, sessizce yan yana kanepeye oturmuşlardı. Masmavi gözlü, kırmızı suratlı bir herifin, elinde iki bardakla içinden çıktığı bara benzeyen mutfakta, üç kadın bir araya gelmiş hem çene çalıyor, hem de buz çıkartıyorlardı. Eşikte durdum ve: 'Biraz önce Clare Quilty'i öldürdüm,' dedim. Kırmızı yüzlü herif içkilerden birini kızların büyüğüne verirken, 'aman ne iyi!' dedi. Şişko adam da, 'biri bunu çok önceden yapmalıydı,' diye düşüncesini belirtti. Barın oradan solgun bir sarışın, 'adam ne diyor Tony?' diye sordu. Kırmızı yüzlü herif, 'Cue'yu öldürdüğünü söylüyor,' diye karşılık verdi. Plakları gözden geçirmek üzere çömeldiği köşeden doğrulan, kim olduğunu bilmediğim bir adam, 'arada bir biz de öl-dürsek fena olmaz hani,' dedi. 'Neyse,' dedi Tony, 'bir an önce aşağıya insin.
  </div>

  <div>
    Maça yetişeceksek onu daha fazla bekleyemeyiz.' 'Biri şu adama içki versin,' dedi şişko. 'Bira ister misin?' diye sordu pantolonlu bir kadın, uzaktan bira kutusunu gösteriyordu. Yalnızca kanapede oturan karalar giyinmiş, genç olanı beyaz boynuna doladığı ışıltılı bir şeylerle oynayan iki kız, yalnızca onlar ses çıkarmadılar, öylece gülümsediler, ne kadar da genç, ne kadar da aşifteydiler. Müzik bir an için kesildiğinde, merdivenlerde birden bir gürültü oldu. Tony ile ben antreye çıktık. Quilty sürüne sürüne sahanlığa kadar gelmemiş mi meğerse, orada gözlerimizin önünde rüzgârda çırpman bir bayrak gibi titredi, sonra bütün ağırlığıyla bir daha hiç yerinden kalkma-macasma, mor bir elbise yığını halinde çöktü kaldı.
  </div>

  <div>
    'Acele et, Cue,' dedi Tony gülerek. 'Sanırım hâlâ-' Oturma odasına döndü, cümlesinin sonu müziğe karıştı gitti.
  </div>

  <div>
    Bu, dedim kendi kendime, Quilty'nin benim için sahnelediği usta işi oyunun sonu bu işte. Yüreğim sıkıntıyla dolu, evi terkettim, lekeler halinde yere serpilen güneşin içinden arabama doğru yürüdüm. Arabanın her iki yanma başka arabalar park etmişti, aralarından sıyrılıp çıkarken biraz zorlandım.
  </div>

  <div>
    <h2 id="sigil_toc_id_71" style="text-align:center;">36</h2>
  </div>

  <div>
    Gerisi biraz yavan, biraz hayal meyal. Arabayı yavaşça yokuş aşağı sürdüm, çok geçmeden kendimi gene aynı tembel hızla Parkington'un aksi yönünde yol alır buldum. Yağmurluğumu boudoir'da, eski dostum'u da banyoda unutmuştum. Yok, hayır içinde yaşamak isteyeceğim bir ey değildi. Bir cerrah, kalbura dönmüş Quilty'yi yeniden hayata döndürerek hem kendi meslek hayatını, hem de tüm insanlığın kaderini değiştirebilir mi acaba diye şöyle bir geçirdim aklımdan. Aldırdığım yoktu aslında; genelde bütün bu pisliği unutmak istiyordum. Ölü olduğunu öğrendiğimde içimi ferahlatan tek şey aylarca sürecek türlü türlü anlatılmaz ameliyatlar, iniş çıkışlarla dolu 'gözler önünde' iğrenç bir iyileşme dönemini zihnimde de yaşamaktan kurtulduğumu bilmek oldu. Ya iyileşip kalkıp gelseydi de ben de kendi kendime onun bir hayalet olduğunu söyleyip durmak zorunda kalsaydım! Aquina'h Thomas haklıydı. Hayatın önemli anlarında insanlar için görme duyusundan çok daha değersiz olan dokunma duyusu, gerçekliğe varma konusunda tek değilse de başlıca araçlarımızdan biri oluyor. Üstüm başım Quilty'iydi. Kanamadan önce gelen o baş dönmesi vardı üzerimde.
  </div>

  <div>
    Yol, önümdeki uçsuz bucaksız arazinin içinden uzanıp gidiyordu. Birden başkaldırı, simgesel davranış falan diye değil, sadece yeni bir yaşantı olsun diye- insanın koyduğu bütün yasaları çiğnediğime göre, trafik kurallarını da çiğneyebileceğimi geçirdim aklımdan. Otoyolun sol şeridine geçtim, nasıl bir duyguydu bu; bayağı iyiydi. Karnımın dibinde yayılıp duran bir dokunma duyusunun çeşitli derecelerdeki öğeleriyle karışan hoş bir erime kapladı içimi, bütün bunlara ek olarak da yolun yanlış tarafında araba sürmenin en temel fizik yasalarını ortadan kaldırmanın en iyi yolu olduğunu düşünüyordum. Bir bakıma oldukça dini bir dürtüydü bu. Düş gibi süzülüp saatte otuz kilometre hızı aşmadan yolun bu tuhaf ayna görüntüsünde ilerledim. Tek tük arabalar geliyordu. Yolun bütün bütüne onlara bıraktığım kısmından arasıra arabalar geçiyor, geçerken deli gibi korna çalıyorlardı bana. Üstüme doğru gelen arabalardakiler bir dirsek yapıp, kavis çiziyor sonra da korkuyla ba-ğınyorlardı. Çok geçmeden kalabalık yerlere vardım. Kırmızı ışıkta geçmek çocukken Burgonya şarabından yasak bir yudum almak gibiydi. Bu noktada işler karışıyordu. İzleniyor, arabalar tarafından kuşatılıyordum. Sonra, önümde yolumu bütün bütüne kesecek biçimde durmuş iki araba gördüm. Zarif bir hareketle yoldan çıktım, iki ya da üç kere hopladıktan sonra arabayı çayırlık bir yokuştun yukarıya doğru sürdüm, iki yana sallana sallana şaşkına dönmüş ineklerin arasına girdim, usulca durdum. Ölü iki kadını birleştiren, ince düşünce ürünü Hegel'ci bir sentez!
  </div>

  <div>
    Az sonra arabadan çıkarılacaktım (selam, Melmoth, teşekkürler sana eski dostum!) Beni arabadan çıkarıp taşırlarken onlara hiç yardımcı olmadan kendimi bırakacağım, bir hasta gibi gevşeyip rahatlayarak kendimi tembelce teslim edeceğim sayısız eli özlüyordum. Bedenimin kesikliğinden, polisle am-bulansçıların güvenebileceğim desteğinden tüyler ürpertici bir zevk alacaktım. Yokuş yukarı tırmanıp beni bulmalarını beklerken, son olarak bir şaşkınlık ve çaresizlik serabını canlandırdım gözlerimin önünde. Lolita'nın ortadan kayboluşundan kısa bir süre sonraydı. Korkunç bir iç bulantısı sonucunda yepyeni bir otoyolu kâh çevreleyen kâh ona koşut olarak ilerleyen, hayal gibi bir dağ yoluna çıkmış, arabayı yol kenarına çekmiştim. Otoyolu dolduran yıldız çiçekleri bir soluk mavi yaz sonu öğleden sonrasının aldırışsız sıcaklığında yıkanıyorlardı. Ciğerlerimi paralarcasına öksürdükten sonra bir süre iri bir kaya parçasının üzerinde dinlendim, sonra açık havanın ciğerlerime iyi geleceğini düşünerek otoyolun uçuruma bakan kenarındaki alçak taş korkuluğa doğru yürüdüm.
  </div>

  <div>
    Yol kenarındaki kurumuş otların arasında küçük çekirgeler sıçrıyordu. Tüy gibi hafif bir bulut kollarını açmış, kendinden daha güvenilir gözükmeden gemi gibi süzülen ama daha ağırkanlı ikinci bir buluta doğru ilerliyordu. Bu dost uçuruma doğru ilerlerken, ayaklarımın dibindeki vadinin katları arasında yatan küçük madenci kentinin, bir duman gibi yükselen seslerin ezgili uyumunu farkettim. Kırmızılı boz renkli damları olan evlerle yeşil ağaç ponponlarının arasındaki sokakların geometrik düzenini, yılan gibi kıvrılan bir akarsuyu, kent çöplüğünün demir cevherini andıran olgun pırıltısını, kentin ötesinde ise koyulu açıklı tarlaların çaprazlamasına oluşturduğu çılgın yorgan desenini, hepsinin ardında da sık ağaçlarla kaplı yüce dağları görebiliyordum. Ama bu sessizce şenlenen renklerden daha da göz alıcı olan -bilirsiniz, birbirlerini buldular mı daha bir ışryan renkler var- gözden çok kulağa seslenen bir ışıltı, bir düş pırıltısı taşıyan, bir an bile azalmadan yükselen sesler toplamının dumanlı titreşimiydi. Bu sesler dağın taşın dudaklarına sunulmak üzere yavaş yavaş yükselirken ben orada durmuş iğrenç ağzımı siliyordum. Çok geçmeden bütün seslerin aynı olduğunu, kadınları evde, erkekleri işte olan bu saydam kentin sokaklarından yükselenin hep aynı sesler olduğunu anladım. Sevgili okuyucum! Duyduğum şey oyun oynayan çoctık seslerinin ezgisinden başka bir şey değildi; hava öylesine berraktı ki, bu görkemli ama ayrıntılı, uzak ama şaşılacak kadar yakın, açık seçik ama ölümsüz bir gizemle dolu ses kalabalığı arasından kimi kere kıkır kıkır bir gülme yükseliveriyor, bir beyzbol sopasının 'çat' sesi ya da oyuncak bir trenin takırtısı ayırt edilebiliyordu. Kalemle hafifçe çizilmiş gibi gözüken sokaklar bu sesleri çıkaranları görmeyi sağlayamayacak kadar uzaklardaydı. O görkemli yamaçta durdum, ezgilerin titreşimine, arka plandaki utangaç bir mırıltının ortasından yükseliveren ayrı ayrı çığlıklara kulak verdim. İşte o anda, işte o anda anladım ki umarsızlığı en belirgin olan şey Lolita'nın benim yanımda bulunmayışı değil, sesinin aşağıdaki o çocuk sesleri arasında olmayışıdır.
  </div>

  <div>
    İşte benim hikâyem bu kadar. Bir kere daha okudum. Yer yer üzerine yapışmış ilik, kan parçaları var, güzel yeşil sinekler dolanıyor çevresinde. Olayların şu ya da bu dönemecini alırken kaygan benliğimin kimi zaman bana bile anlaşılmaz geldiğini, dalmaya cesaret edemeyeceğim kadar derin ve karanlık sulara doğru kayıp gittiğini sezdiğim oluyor. Kişileri incitmemek için gizleyebildiğim kadarını gizledim. Kendime özellikle uyan bir takma ad bulmadan önce de çeşitli olasılıkları aklımdan geçirdim. Notlarım arasında 'Otto Otto', 'Mesrner Mesmer' ve 'Lamber Lamber' gibi adlar var, ama neden bilmiyorum, seçtiğim ad murdarlığımı oldukça iyi özetliyor. 56 gün önce, ilkin gözlem altına alındığım psikopatoloji koğuşunda, sonra da bu iyi ısıtılmış ama mezar benzeri hücrede Lolita'yı yazmaya başladığımda, mahkemede bu notların tümünü kullanacağımı düşünmüştüm. Ne varki yazdıklarımı yarıladığımda şu anda hayatta olan Lolita'yı gözler önüne seremeyeceğimi anladım. Kendi kendimle başbaşa olduğumda bu anılardan parça parça yararlanabilirim, ama yayımlanmaları ancak daha sonraki bir tarihte gerçekleşecek.
  </div>

  <div>
    Sandığınız kadar da açık olmayan bazı nedenlerden ötürü ölüm cezasına karşıyım; umarım bu tavrım yargıçlar tarafından da paylaşılır. Kendim yargıç olsaydım Humbert! ırza geçme suçundan otuz beş yıldan az olmamak üzere cezalandırır, geri kalan suçlamaları geçersiz sayardım. Öyle de olsa büyük bir olasılıkla Dolly Schiller benden sonra uzun yıllar yaşayacaktır. İmzalı bir vasiyetnamenin bütün yasal yetkileri ve dayanakları çevresinde şu karara varıyorum; tek istediğim bu anıların ancak Lolita öldükten sonra yayımlanmasıdır.
  </div>

  <div>
    Demek ki okuyucum bu kitabı açtığında ikimiz de ölmüş olacağız. Ama şu satırları yazan elimde kan dolaşıp durdukça sende benim yoğrulduğum o kutsal maddedensin, buradan Alaska'ya uzanıp seninle konuşabilirim. Dick'ine bağlı kal. Başka herifler el sürmesin sana. Yabancılarla konuşma. Bebeğini seveceğini umarım. Umarım oğlan olur. Umarım o kocan sana her zaman iyi davranır, yoksa ruhum kara bir duman, cinnet getirmiş bir dev gibi çöker onun üzerine, sinirlerine varıncaya kadar parça parça eder onu. C.Q.'ye de acıma. Onunla H.H. arasında bir seçim yapmak gerekti; seni gelecek kuşakların zihinlerinde yaşatabilmek için H.H.'nin en azından, birkaç ay daha yaşaması en doğrusu olacaktı. Yaban öküzleriyle melekleri, dayanıklı renk dokularının gizini, peygamber sözü gücündeki soneleri sanat denen sığmağı düşünüyorum şu anda. Ki bu da seninle benim paylaşabileceğimiz tek ölümsüzlük olabilir, Lolita'm benim.
  </div>

  <div>
    -SON-
  </div>

  <div>
    1955 parçasıyla şimdiye kadar herhangi bir hayvanın çizdiği ilk resmi çizen maymunla ilgili bir gazete haberinden kaynaklanmıştı. Sözkonusu karalama, zavallı yaratığın kafesinin parmaklıklarını gösteriyordu. Yukarıya aldığım bu dürtünün sonuçta ortaya çıkan düşünce çizgisiyle metin açısından herhangi bir ilintisi yoktu, ama bu çizgi, elinizde tuttuğunuz romanın ön çalışması olan otuz sayfa uzunluğunda bir kısa hikâyenin doğmasına yol açtı. Bu hikâye 1924'den beri kimi romanlarımı yazdığım Rusça dilinde (bu dilde yazdıklarımın en iyileri İngilizce'ye çevrilmediği gibi hepsi de politik nedenlerle Rusya'da yasaklanmış bulunmaktadır) yazılmıştı. Adam bir Orta Avrupalı, kimliği belirsiz supericiği Fransız, olayın geçtiği yerler ise Paris ve Fransız taşra'sıydı. Adamı küçük kızın çok geçmeden ölecek olan hasta annesiyle evlehdirmiştim.
  </div>

  <div>
    Bir otel odasında yetim kızdan yararlanmaya kalkışıp da beceremeyen Arthur (adı buydu) kendini bir kamyonun tekerlekleri altına atıyordu. Bu hikâyeyi savaş sırasının pencereleri mavi yağlı kâğıtla kaplı gecelerinden birinde bir grup arkadaşa -Max Aldanov, iki sosyal devrimci, bir de kadın doktor- okumuştum; ne var ki elimdekinden hoşnut değildim. 1940'da Amerika'ya yerleştikten bir süre sonra da ortadan kaldırdım. 1949 sıralarında, New York eyaletinin yukarılarına düşen It-haca'da, hiçbir zaman bütün bütüne dinmemiş olan sızlama yeniden başıma bela olmaya başladı. Bağdaştırma taptaze bir şevkle Esin'e katıldı, beni konuyu yeni baştan, bu kez St. Petersburg'da, 1903 dolaylarında bakıcım olan Rachel Home adlı hanımın anadili olan ingilizce'de ele almaya götürdü. Artık bir damla da İrlandalı kanı katılan supericiği gene az çok aynı kızdı, ayrıca temeldeki 'annesiyle evlenme'
  </div>

  <div>
    buluşundan da vazgeçmemiştim. Ama bütün bunlar bir yana elimdeki yepyeni bir şeydi, gizliden gizliye romana özgü kanatlar ve pençeler de edinmişti.
  </div>

  <div>
    Kitap çok yavaş ilerliyordu, sık sık kesintilere uğruyor, konu dışı bir şeyler geveleyip duruyordu. Rusya'yla Batı Avrupa'yı kurmak kırk yıl kadar zamanımı almıştı, şimdiyse Amerika'ya kurmak sorunuyla karşı karşıyaydım. Kişisel hayal gücümün aşma ortalama bir 'gerçeklik' (tırnak içine alınmadıkça hiçbir anlam vermeyen sözcüklerden biri de budur) kırıntısı katmama yarayacak yerel gereçlerin sağlanması elli yaşında, algılama ve belleme gücünün kendiliğinden kusursuz olduğu Avrupa'daki gençlik yıllarımdaki kadar kolay olmuyordu. Araya başka kitaplar girdi. Bir ya da iki kere bitmemiş taslağı yakacak oldum, Juanita Dark'ımı alıp evin hiçbir şeyden habersiz bahçesinde yana kaykılmış duran çöp yakma makinesinin gölgesinin oraya kadar götürdümse de, ortadan kaldırdığım kitabın hayaletinin ileriki hayatım boyunca dosyalarımda kol gezeceğini düşündüğümden vazgeçtim.
  </div>

  <div>
    Karım ve ben her yaz kelebek avlamaya gideriz. Topladığımız örnekler, Harvard'm Karşılaştırmalı Zooloji Müzesi ya da Cornell Üniversitesi koleksiyonu gibi bilimsel kurumlarda durur. Bu kelebeklerin altına iğnelenmiş yer etiketleri ileride gizemli yaşam öykülerine meraklı kimi yirmi birinci yüzyıl araştırmacılarının ağzına çalınmış birer parmak bal olacak. Lolita'yı geceler boyu ya da havanın kapalı olduğu günlerde harıl harıl yazarak bitirmem de, Telluri'de - Colorado, Afton - Wyoming, Portal - Arizona ve Askland - Oregon gibi yol üstü duraklarımızda oldu. Elimdekini elyazısıyla temize çekmem 1954 baharında sona erdi, hemen bir yayıncı aramaya giriştim.
  </div>

  <div>
    Başlangıçta eski, temkinli bir dostumun öğüdünü tutarak kitabın takma adla yayınlanması koşulunu kabul edecek kadar yumuşak başlılık gösterdim. Kısa bir süre sonra, takınacağım maskenin kendi amacımı ne büyük ölçüde baltalayacağını anlayarak Lolita'ya imzamı atma kararını verdiğime hiçbir zaman pişman olmayacağımı sanıyorum. Kendilerine sırayla elimdeki kitabın elyazmasını sunduğum dört yayıncı, W, Y, X, Z, kitap seçicilerine kitaba şöyle bir göz attırdılar ve Lolita'dan eski temkinli dostum E E'nin bile beklemediği biçimde tedirgin oldular.
  </div>

  <div>
    Avrupa'da eski çağlarda, hatta 18. yüzyıl ortalarına kadar (en bilinen örnekler Fransa'dan çıkmıştır) amaçlı açık saçıkhğm güldürü pırıltılarıyla ya da gürbüz bir alaycılıkla, hatta hınzırlığı tutan iyi bir şairin aşka gelmesiyle atbaşı gittiği nasıl bir gerçekse, çağımızda 'pornografi' dendiğinde akla bayağılık, ticari-lik ve belli kesin anlatı kuralları geldiği de bir gerçek. Alışılagelmiş sözcüklerin hastanın üzerinde doğrudan bir etki sağlamasını öngören sıradan cinsel uyarma süreci, bütünüyle her türlü estetik zevkin yerini alsın diye, açık saçıklığm bayağılıkla çiftleştirilmesi kaçınılmaz oluyor. Hastası doyumun güven verici etkisini hissetsin diye pornografi yazarı birtakım eski, değişmez kuralları izlemek zorundadır. Aynı etki, sözgelimi dedektif romanları meraklılarmca da bilinir, bunlarda, eğer dikkat etmeyecek olursanız, gerçek katil sanatsal özgünlük olup çıkabilir, detektif romanları meraklısının da böylesinden sıtkı sıyrılabilir (örneğin içinde bir tek konuşma olmayan detektif romanını kim okur ki?) Demek ki, pornografik romanlarda olay örgüsü klişelerin çiftleşmesiyle sınırlı kalmak zorundadır. Üslûp, yapı, imgeler, bunların hiçbiri okuru ılımlı zevklenmesinden çekip ayırmamalıdır.
  </div>

  <div>
    Roman, seks sahnelerinin sırayla değişip durmasından oluşmalıdır. Aradaki geçişler, anlamı sağlayacak dikiş yerlerine, en basitinden mantıki köprülere, küçük açıklamalar ve girişlere indirgenmek zorundadır. Okur, büyük olasılıkla bunları atlayacaktır, ama aldatılmadığmdan emin olabilmesi için (çocukluktaki 'gerçek' masalların çizgisine alışkın olmaktan ileri gelen bir anlayıştır bu) bunların kitabın içinde sırayla bulunduğunu bilmesi gerekmektedir. Dahası, kitaptaki seks sahneleri gittikçe yükselen bir çizgi izlemek zorundadır; yeni çeşitlemeler, yeni bileşimler, yeni cinsler ve sevişenlerin sayısının gitgide artar olması (Sade'm bir oyununda bahçıvanı da çağırırlar) gerekir, yani kitabın sonu ilk bölümlere oranla daha yoğun bir açık saçıklık dağarcığıyla tıka basa dolu olmalıdır.
  </div>

  <div>
    Lolita'nın başında yararlandığım kimi teknikler (Humbert'in güncesi örneğin) ilk okuyucularımdan kimilerini bunun açık saçık bir kitap olduğunu düşünme yanlışına götürdü. Erotik sahnelerin gitgide yoğunlaşarak ardarda dizilmesini beklediler; bu sahnelerin arkası kesildiğinde, okuyucu da kesildi, sıkıldı, kendini aldatılmış hissetti. Sanırım dört yayınevinin de kitabın elyazmasını sonuna kadar okumamalarının nedeni buydu. Kitabı pornografik buldular mı, bulmadılar mı, orası beni ilgilendirmiyordu.
  </div>

  <div>
    Kitabı satın almayı reddetmeleri benim konuyu ele alışımdan değil konunun kendisinden kaynaklanıyordu, çünkü çoğu Amerikan yayıncıları sözkonusu olduğunda tartışmasız tabu sayılan en az üç konu bulunmaktadır. Öbür ikisi; bir sürü çocuk ve torunla noktalanan eksiksiz, görkemli bir başarı niteliğindeki zenci - beyaz evliliği, bir de mutlu ve çevresine yararlı bir hayat yaşayıp, 106 yaşında mutlu uykusunda ölen mutlak Tanrıtanımaz. Tepkilerin bazıları çok eğlendiriciydi; okuyanlardan biri Lo-lita'mı on iki yaşında bir oğlan çocuğu yapıp çiftçi Humbert tarafından bir ahırda, gölgeli, tedirgin edici bir ortamda ırzına geçirtirsem bunu da kısa, vurucu, 'gerçekçi' cümlelerle ('Çılgın gibiydi. Hepimiz çılgın gibiyiz sanırım. Sanırım Tanrı da çılgın' vb.) yazarsam, bağlı olduğu yayınevinin kitabı basmayı düşünebileceğini söyledi. Simgelerden ve alegorilerden nefret ettiğimi (bu kısmen Freud'cu efsunculara olan eski düşmanlığımdan, kısmen de edebi mitosçularla toplumbilimcilerin dev- şirdikleri genellemelerden nefret etmemden ileri geliyor), herkesin bilmesi gerekirken, başka açılardan oldukça aklı başında olan bir okuyucu da Lolita'nın ilk bölümünün sayfalarını şöyle bir karıştırdı ve kitabı 'genç Amerika'yı kirleten yaşlı Avrupa' olarak niteleyiverdi; başka bir sayfa karıştırıcı da 'genç Amerika'nın yaşlı Avrupa'yı kirlettiği' kanısına varmıştı. Danışmanları sayfa 188'in ötesine geçemeyecek kadar Humbert'den sıkılan yayıncı X, bana ikinci bölümün çok uzun olduğunu yazma alıklığını gösterdi. Öte yandan yayıncı Y, kitapta iyi insanlar olmamasına hayıflanıyordu. Yayıncı Z, Lolita'yı basarsa ikimizin de .hapse gireceğini bildirdi.
  </div>

  <div>
    Özgür bir ülkede yaşayan hiçbir yazardan duyumsal olanla açık saçık olan arasındaki sınır çizgisi üzerinde kafa yorması beklenemez. Saçma olur bu. Dergilerde, dekolteleri hoca eskilerinin dil şapırdatmasına yetecek kadar açık ama postacıların çatık kaslarıyla karşılanmayacak kadar kapalı güzel, genç memelilere poz verdirenlerin tutturduğu o çok ince dengeye hayranım gerçi, ama benim tıpkısını uygulamam düşünülemez. Sıradan, eserekli yazarların daktilosundan çıkan, piyasa eleştirmenlerin-ce de 'güçlü' ya da 'çarpıcı' gibi nitelemeler yakıştırılan o içinden çıkılmaz bayağılık ve kapsamdaki romanlarda sergilenen duvar yazısı üslubunu da iç gıcıklayıcı bulan okurlar olsa gerek... Kimi sevgili okuyucular da kendilerine bir şey öğretmediği için Lolita'yı anlamsız bulacaklardır. Ben ne didaktik edebiyat yazarıyım, ne de edebiyatın okuruyum, kaldı ki John Ray'in öne sürdüğünün aksine, Lolita yedeğinde ahlâkî ders getiren bir kitap değildir. Benim için bir sanat eseri, kabaca 'estetik mutluluk' diyebileceğim şeyi sağladığı sürece varolur. Bu da, temel ölçüt olarak alman sanatın (merak, sevecenlik, yufka yüreklilik, haz) bir yerde herhangi bir biçimde öbür varoluş biçimleriyle kesiştiği bir varoluş durumudur. Geri kalanların hepsi ya güncel süprüntü ya da bazılarının Tezli Edebiyat dediği, çoğunlukla koca koca alçı kalıplar halinde dikkatle çağdan çağa aktarılan güncel süp-rüntüdür ki sonunda elinde çekiçle birinin gelip Balzac'm, Gor-ki'nin, Mann'm kafasını iyice bir yarmasını bekler.
  </div>

  <div>
    Bazı okuyucuların yönelttiği başka bir suçlama ise Lolita'nın Amerika'yı karşısına alan bir kitap olduğu yolundadır. Bu, beni o budalaca ahlâksızlık suçlamasından daha da çok incitiyor. Kimi derinlikleri ve perspektifleri tutturma isteği (bir sayfiye evinin bahçesi, bir dağ çayırlığı) beni yeterli sayıda Amerikan dekorları kurmaya götürdü. Belli eğlendiriciliği olan bir ortam istiyordum. Hiçbir şey bağnazlığın bayağılığı kadar eğlendirici olamaz. Kaldı ki bağnazlığın bayağılığı sözkonusu olduğunda, Avrupa ve Asya ile Kuzey Amerika arasında pek bir fark gözetilmez, Chicago'lu herhangi bir proleter de bir dük kadar 'burjuva' (Flaubert'çi anlamıyla) olabilir. İsviçre otelleriyle İngiliz konukevleri yerine Amerikan motellerini seçtim, çünkü Amerikalı bir yazar olma çabasmdayım ve tek istediğim öteki Amerikalı yazarların yararlandıkları haklardı.
  </div>

  <div>
    Öte yandan, yarattığım Humbert bir yabancı ve anarşisttir, supericikieri bir yana, daha birçok konuda onunla aynı düşünceleri paylaşmıyorum. Kaldı ki, Rusça kitaplarımı okuyan herkes de eski dünyalarımın hepsinin -Rus, ingiliz, Alman, Fransız- bu yeni dünyam kadar olağanüstü ve kişiye özel olduğunu bilir.
  </div>

  <div>
    Bu söylediklerimin -birikmiş hınçlarımın tozunu almak anlamına gelebileceğini gözönünde bulundurarak hemen ekleyeyim ki, Lolita'nın elyazmasım ya da Olympia Press basımını Adam neden bunu yazmak zorunda hissetmiş kendini?' ya da 'Manyakları anlatan kitapları neden okuyacakmışım?' duyguları içinde okuyan süt kuzularının yanı sıra, kitabımı, benim bu kitabın iç düzeni hakkında burada söyleyebileceklerimden çok daha iyi anlayan birçok akıllı, duyarlı ve yiğit insanlar da çıktı. Her aklı başında yazar yayımlanmış şu ya da bu kitabının insanın hiç yanından ayrılmayan bir dostun varlığım andırdığının bilincindedir sanırım. Bodrumda bir yerde göstergesinin ışığı sürekli yanan özel bir termostat gibidir kitap, dokunduğunuz anda sessizce patlayıverir, tanıdık bir sıcaklık yayılıverir çevreye. Bu varlık, her zaman için iki adımda alıvereceğiniz bir uzaklıkta duran bu kitabın ışıltısı insana arka çıkan bir duygudur. Kitap önceden belirlenmiş çizgilerine ne kadar başarıyla otur-muşsa, rengi de o ölçüde parlak, o ölçüde doygun pırıltılar saçar. Gene de, kişinin kitabın geri kalanına oranla daha bir öncelik tanıdığı, daha bir sevencenlikle tadına vardığı belli durak noktalan, .sapaklar, ötekilerine yeğ tuttuğu kuytuluklar vardır. 1954 kışında provalarını gözden geçirdiğimden bu yana, Lolita'yı bir daha açıp okumadım, ama bu kitabın varolduğunu bilmenin tıpkı bir evin çevresini sessizce kuşatan yaz günü gibi tatlı bir duygu olduğunu bilirim, bilirim ki buğunun ardındaki gün içten içe pırıl pırıldır. Böylelikle Lolita'yı her aklımdan geçirişimde Mr. Maksoviç'i, Ramsdale'deki okulun sınıf listesini, Charlotte'un 'su geçirmez' deyişini, Lolita'nın ağır hareketlerle Humbert'in armağanlarına yaklaşmasını, Gaston Grodin'in stilize tavan arası odasını süsleyen resimleri, Kasbeam'deki berberi (tam bir ayımı aldı), tenis oynayan Lolita'yı, Elphinstone'daki hastaneyi, o solgun, gebe, sevilmiş, hayata döndürülmesi mümkün olmayan Dolly Sebillerin (kitabımın başkenti olan) Gray Star'da ölüşünü ya da kentin aşağısmdaki vadinin, bir dağ, geçidi boyunca (Lycaedies Sublivens Nabokov kelebeğinin bilinen ilk dişisini bu dağ geçidinde yakalamışımdır) çıngırtılı seslerle yükselen gürültüleri gibi görüntüleri özellikle seçer ayırırım. Bunlar romanın candamarlandır. Bunlar kitabın olay örgüsünü kuran gizli noktalar, aşkın koordinat çizgileridir. Gene de açıkça biliyorum ki, bu ve buna benzer sahneler, kitabı 'Bir Zevk Kaldıran Anıları' ya da 'Milord Grosvit'in Aşkları' gibi bir şey olduğu izlenimine kapılarak okuyanlar tarafından atlanacak, gözden kaçırılacak, farkına bile varılmayacak. Romanımın bir sapkının fizyolojik dürtülerine çeşitli anıştırmalarda bulunduğu bir gerçek. Ama unutmayınız ki çocuk değiliz, okuma yazma bilmeyen genç serseriler değiliz, hele eşcinsel bir eğlenti gecesi sonrasında, klasikleri sansürlü basımlarından okuma çelişkisini yaşamak zorunda olan İngiliz yatılı okul öğrencileri hiç değiliz.
  </div>

  <div>
    Kurmaca bir metni, toplumdaki bir sınıf, yazarı ya da ülkesi hakkında bilgi edinmek amacıyla incelemek çocukça bir şeydir. Buna karşın canciğer arkadaşlarımdan birkaçı. Lolita'yı okuduktan sonra 'bu kadar iç karartıcı insanlar' arasında yaşıyor olmama (!) gerçekten dertlendiklerini söylediler.
  </div>

  <div>
    Benimse tek huzursuzluğum kitabı yazarken, işliğimde sağa sola fırlatılmış kollar, bacaklar ve yarım kalmış gövdeler arasında yaşıyor olmaktı.
  </div>

  <div>
    Paris'teki Olympia Press, kitabı bastığında Amerikalı bir eleştirmen Lolita'nın benim romantik edebiyatla olan aşk serüvenimin kâğıda geçirilmesi olduğunu öne sürmüştü.'Romantik edebiyat' yerine İngiliz dili' dersek bu zarif formül çok daha doğru olar. Sanırım burada sesim gereğinden fazla çatlak çıkıyor. Amerikalı dostlarımdan hiçbiri Rusça kitaplarımı okumadıklarından, İngilizce'de yazdıklarıma bakarak yöneltilen bütün övgüler mutlaka biraz bulanık kalacaktır. Hiç kimseyi ilgilendirmeyen -ilgilendirmemesi de gereken- kişisel talihsizliğim, kendi söyleme tarzımdan, ana dilim Rusçanm pürüzsüz, zengin, sonsuz yumuşaklıktaki ritmlerinden vazgeçmek, bunları elden düşme bir İngilizce'yle değişmek zorunda kalı-şımdır. Hiçbir dilin sihirbazı, elinde şu araçlar -parmak ısırtan ayna, kara kadife fon perdeleri, örtük çağırışımlarla gelenekler olmadı mı, frakının kuyruğunu uçura uçura mesleğinin geleneğini büyülü bir biçimde aşmayı başaramayacaktır.
  </div>

  <div>
    12 Kasım 1956
  </div>

  <div>
    SON
  </div>
</body>
</html>
