<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>BAŞLANGIÇ</h1>

  <h2 class="calibre2" id="sigil_toc_id_1">I</h2>

  <p>Bob Karter kapıdan girince biraz yana çekilip duvara dayandı, barın masalarını teker teker gözden geçirdi. Sonra adımlarını sürüyerek tezgâha yaklaştı. Bahama Bar’ın sevimli barmeni tombul Con’a gülümseyerek:</p>

  <p>— Affedersiniz, dedi. Mister Mayk Hammer seyahatten döndü mü acaba?</p>

  <p>— Mister Mayk Hammer mı? Hayır, zannetmem.</p>

  <p>Tombul Con gözlerini kırpıştıyordu. Dostu olmakla övündüğü Mayk Hammer’dan ne zaman laf açılsa böyle yapardı. Belli mi olur? Mister Hammer’ın bu dünyada kıyamet gibi düşmanı var.</p>

  <p>— Siz iki gün evvel de sormuştunuz?</p>

  <p>— Evet. Bürosu kapalı. Adres de bırakmamış. Kendisini buradan aramamı yazmıştı.</p>

  <p>— Bize uğrar. Gelse mutlaka uğrar. Şu halde gelmedi.</p>

  <p>— Çok gecikir mi?</p>

  <p>— Bilinmez. Mister Hammer’ın işlerine akıl erer mi? Miss Velda ile beraber dinlenmeye gittiler. Adres bırakmamasını kendisine ben tavsiye ettim. Bir şey içer misiniz?</p>

  <p>— Ben mi? Evet... Lütfen bir şey... Bir viski...</p>

  <p>— Soda?</p>

  <p>— İstemez.</p>

  <p>Tombul Con bardağa viski koydu, delikanlının önüne sürdü.</p>

  <p>Bir taraftan da. "Bu oğlanı benim gözüm ısırıyor," diye düşünüyordu, “muhakkak bir yerden tanıyorum.” Tombul Con, ahbapları arasında insan sarrafı olmakla meşhurdu. Birisini bir kere görse kabil değil unutmaz. Ne kadar yorgun olsa etrafında olup bitenlerin farkına varır. Hem de bunları kendisini hiç yormadan yapar. Mesela bu delikanlı çok zor durumda... Belki de iki günden beri aç... Dün geceyi bir park sırasında geçirdiğine yemin etse başı ağrımaz. Sonra yüzünün rengi de bir tuhaf... Bu solgunluk sadece açlıktan, rahatsız olmaktan ileri gelemez. Oğlan muhakkak ki hapishaneden yeni çıkmış. Gözlerindeki bu oynak bakışlar... Bir çeşit korku... Korku değil, insanlardan ürkme. Yani en tabii bir şeyi bu kadar zor istemek... Uzun müddet mahpus yatanlar uzun müddet insanların gözlerine dikedik bakamazlarmış.</p>

  <p>Sonra dükkâna girişi, içeri girer girmez kendisi de pek farkına varmadan kenara çekilip sırtını duvara verişi hayatının bir zamanlar tehlike içinde geçtiğini gösteriyor. Böyleleri, bilhassa müşkül vazıyette kalıp hareketlerinin kontrolünü elden bıraktıkları sıralarda sol dirsekleriyle sol koltuk altlarındaki tabanca yerini yoklarlar Bunda böyle bir tık olmaması biraz garip... Belki de silah oyunlarından hazzetmiyordun İnsanın omuzlan bu kadar geniş, kolları bu kadar kalın ve yumrukları bu kadar iri olursa işe tabanca karıştırmayabilir.</p>

  <p>Tombul Con, raflardaki şişelerle meşgul gibi davranarak hem bunları düşünüyor, hem de kendi keyfi için şuraya buraya yerleştirdiği küçük aynalar vasıtasıyla delikanlıyı kolluyordu.</p>

  <p>Viskiyi küfür eder gibi içti. Elini iki kere cebine götürdü, yarı yerde vazgeçti Sigarası yok da ondan. Tezgâhın üstündeki pakete nasıl bakıyor? Uzanıp alacak mı? Almayacaksa etrafı böyle bir hırsız gibi niçin kolladı, kendisine böyle garip garip neden baktı? Oğlan paketlen bir sigara alıp yaksa Tombul Con memnun olacaktı Hele birkaç tanesini aşırıp cebine atsa büsbütün sevineceğini anlıyordu. Misler Mayk Hammer’ın dostlarından biri ise bu hareketi serbestçe yapmalı. Malum ya, dostlarımızın dostları dostlarımızdır,</p>

  <p>Delikanlı tezgâhın çinkosunda parmaklarını sinirli sinirli dolaştırıyor, sigara paketine yaklaştırıp geri çekiyordu. Con: “Cebinde metelik yok," diye düşündü, “eminim viskiyi ödeyecek parası da yoktur"</p>

  <p>Mister Hammer’dan ne istediğini sorsa mı? Eğer arada bir hergelelik sezmezse birkaç dolar borç vermek de münasip.</p>

  <p>Con bunları tasarlarken arkasından tatlı bir kadın sesi hayretle sordu:</p>

  <p>— Bob! Sen nereden çıktın?</p>

  <p>Delikanlı dalgınlıktan kurtularak kekeledi:</p>

  <p>— Senin burada ne işin var Roz?</p>

  <p>— Hiç... Şöyle bir uğradım... Başına neler gelmiş? Gazeteler hep yazdılar. Ben evvela inanmadım, Sonra resmini görünce... Ağladım inanır mısın</p>

  <p>— Mersi!</p>

  <p>— Haydi gel... Şuraya oturalım da karşılıklı bir şey içelim. Dertleşiriz.</p>

  <p>Bob viski bardağını eline aldı Con’a gülümseyerek kadının arkasından yürüdü,</p>

  <p>— Con: “Tuhaf şey!" diye düşündü, "bu meteliksiz herifin Madam Roz Velmon’la ne ilişiği olabilir?”</p>

  <p>Kadının sırtındaki kürk su içinde yirmi beş bin dolar eder. Altındaki lüks otomobil de ayrı bir servet. Taktığı mücevherler bir tarafa bırakılsın, Mister Cak Velmon’un karısı... Şu meşhur nakliyat şirketi sahibi Mister Velmon’un. Hepsinden mühimi kadın buralara ekseriya Kardiyano ile beraber geliyor. Kardiyano’nun edepsizliği de kocasının nakliyat şirketi kadar etrafa ün salmıştır Kardiyano yarı jigolo, yarı gangster bir herif... Şakası yok.</p>

  <p>Tombul Con başını salladı ve birdenbire Bob’u nereden tanıdığını hatırladı: “Mister Mayk Hammer’ın iki üç sene evvel perişan ettiği bir gangster çetesinin efradından... Sonra nedense Mister Hammer bunu himayesine aldı, ağır cezadan kurtardı."</p>

  <p style="text-align: center;">***</p>

  <p>Madam Roz Velmon garsona viski söylemiş, sonra Bob’u tetkike girişmişti. Nihayet gülümseyerek:</p>

  <p>— Hiç değişmemişsin Bob, dedi, ben insanları mahpusane çok değiştirir sanmıştım. Sen eskisi gibisin... Kolejdeki gamsız, iyi yürekli arkadaş.</p>

  <p>— Mersi Roz... Sen de hep o cici kızsın.</p>

  <p>Madam Roz içini çekti:</p>

  <p>— Değişmez olur muyum? Çok değiştim. Pek bedbahtım Bob... Ne kadar bedbaht olduğumu sana anlatamam.</p>

  <p>— Niçin?</p>

  <p>— Bir kere evlenirken hata ettim. Sevmeden evlendim. Zenginlik insana saadet vermiyor. Bilakis birçok tehlikeleri var.</p>

  <p>— Ne gibi mesela?</p>

  <p>— Affedersin Bob, senin başına gelenlerden sonra benim oturup halimden şikâyet etmem ayıp.</p>

  <p>— Yok canım. Basıma gelenler kendi kabahatim Bir insan içkiye alışık olmadığı halde çok içerse, dövüşmeye alışık olmadığı halde yumruklaşırsa, daha beteri sanki becerebilirmiş gibi gangsterlik oynamaya kalkarsa belasını bulur. Yaptığım aptallıkların cezasını er geç çekecektim. İyi oldu, akıllandım.</p>

  <p>— Gazetedeki resmi görünce ne kadar şaşırdım. Senin kadar yumuşak tabiatlı, hatımaz bir çocuk...</p>

  <p>— Bir yumrukta adam öldürüyor, sonra haydut çetelerine giriyor, değil mi? Bereket versin Mayk halime acıdı da beni büsbütün mahvolmaktan kurtardı. Mahkeme iki sene ceza verdiği zaman neler hissettiğimi anlatamam</p>

  <p>— Kim bu Mayk?</p>

  <p>— İyi yürekli bir insan... Daha doğrusu garip bir adam... -Bob içim çekti: Hayatımın son iki buçuk senesi dayanılmaz bir kâbus halinde geçti. O anları hatırladıkça korkudan kemiklerimin içi donacak gibi oluyor.</p>

  <p>— Zavallı Bob, anlıyorum.</p>

  <p>— Şimdi bunları geçelim. Sen derdini anlat. Belki bir yardımım dokunur.</p>

  <p>— Zannetmem. Öyle bir vaziyetteyim ki bana hiç kimse yardım edemez Mahvolmaya doğru yavaşça itiliyorum. Mahvolmaya doğru kaydığımı hissetmek ve hiçbir şey yapamamak</p>

  <p>— Kocanla geçinemiyor musun?</p>

  <p>— Mesele başka, içelim Bob... Kuvvetim yeterse bütün olup bitenleri sana anlatırım. Sen beni kolejde de himaye ederdin. Sen hepimizin ağabeysi sayılırdın. Kız-erkek bütün çocuklar dertlerimizi sana dinletirdik.</p>

  <p>Madam Velmon’un bakışları buğulandı. Bob kadını ilk defa gözden geçirdi. Dört, beş seneden beri ne kadar olgunlaşmış. Eskiden de çok güzeldi ama şimdi hankulade. Hem bu kadar körpe, hem bu kadar olgun kadın olabilmek meseledir Göğüsleri hâlâ kolejin sporcu genç kız göğsü, kalçaları biraz genişlemiş, karnı hafifçe yuvarlak. Ağzım, gözlerini, ellerini ne kadar rahat kullanıyor. İnsan buna hemen âşık olur. Uğruna her deliliği kolayca yapar.</p>

  <p>Bob kederle gülümsedi: “Tam da âşık olacak sıradayız ya,” diye düşündü, “saçmalamanın bundan kepazesi de görülmemiştir."</p>

  <p>— Önce bana şunu söyle, dedi, sen bu saatte, böyle bir barda tek başına ne arıyorsun?</p>

  <p>Madam Velmon tereddüt etti:</p>

  <p>— Ben mi? Burada birisine bakmaya geldim. Arada sırada böyle yerlere ugruyorum. Muhit değiştirmek asabımı yatıştırıyor.</p>

  <p>— Kime baktın? Erkek mi?</p>

  <p>— Evet</p>

  <p>— Adı ne?</p>

  <p>— Bilmem tanır mısın, Kardiyano isminde...</p>

  <p>— Hangi Kardiyano? Şu pis Korsikalı mı? Ne münasebet Roz? Senin bu herifle ne alış verişin olabilir.</p>

  <p>— Pek mi tehlikeli bir adam? Tesadüfen tanışmıştık. Bana buraları gezdirmeyi teklif etti.</p>

  <p>— Sakın bedbahtlığının sebebi bu tanışma olmasın?</p>

  <p>— Anlatırım dedim ya .. İstersen haydi çıkalım. Otomobille biraz dolaşırız. Burası ne kadar sıcak? İnsan bunalıyor. -Bob’un yüzündeki değişmeyi hemen farketti: Ne var Bob? Bir yerin mi ağrıyor?</p>

  <p>Bob’un güzel erkek yüzü büsbütün sararmıştı. Gözlerine dolan keder ve telaşı kim olsa farkederdi.</p>

  <p>Madam Velmon işi derhal anladı. Çantasından gizlice çıkardığı</p>

  <p>iki banknotu masanın altından Bob’a uzattı:</p>

  <p>— Bunu al da hesabı gör, dedi, eğer almazsan darılırım... Ölünceye kadar küserim. Aramızda arkadaşlık kalmaz.</p>

  <p>Bob yüz dolarlık banknotu aldı, garsonu çağırdı.</p>

  <p>— Hesap! dedi.</p>

  <p>Madam Velmon’un uzattığı sigarayı yaktı. Hınçla birkaç nefes çekli.</p>

  <p>Paranın üstünü ceketinin yan cebine koyarak kalktı.</p>

  <p>Tezgâhta hiçbir şeyi gözden kaçırmayan Tombul Con: “Bizim mahallenin papazı’Allah herkesin rızkını verir’ gibi bir laf eder," diye güldü, insan neredeyse bu uydurma söze inanacak. Bu dünyada ne biçim işler dönüyor yahu, ne aynalı işler dönüyor!”</p>
</body>
</html>
