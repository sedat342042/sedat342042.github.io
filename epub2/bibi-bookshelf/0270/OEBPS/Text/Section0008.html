<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h2 class="calibre2">IV</h2>

  <p>Kapıcı kulübesinden dışarıya ışık vuruyordu. Lâkin ortada kimseler yoktu. Merdivenin yarısında: “Küçük kalibreli bir silahtı,” diye düşündü, “şu minimini oyuncaklardan... Sedefli kadın silahlarından biri.</p>

  <p>Silah minimini olduğundan... Binanın sessizliği dikkatini çekti. Eski bir gangster alışkanlığıyla zerre kadar gürültü çıkarmadan yürüdü Kederle gülümsedi, ikinci kat koridorunda ışık fersizdi. Velmonların apartmanını tahmine çalıştı. Sonra kapılardaki kartları okumayı akletti. “G. Velmon - Nakliyat işleri” yazısını görünce kanadı yavaşça itti. Kapı açıktı. Buna hiç şaşmadı.</p>

  <p>Koridora vuran mustatil bir ışık gideceği yeri gösteriyordu Işıkta durdu. Evvela yerde yatan dazlak kafalı cesedi gördü Yerde yatanın çoktan ölmüş olduğuna hemen kanaat getirmişti İçeri girdi. Adeti olduğu üzere sırtını duvara dayayıp bir sigara yaktı Burası gayet pahalı döşenmiş bir çalışma odasıydı Köşede üzen camlı muazzam bir masa vardı. Yan tarafa yeşil maroken döşeli bir küçük sedir konulmuştu. Duvarda mufassal bir Birleşik Amerika haritası asılı. Çelik dosya dolabı; kasa, yanı her şey tamam!</p>

  <p>Cesede yaklaştı. Evet. Nefes almıyor. Çoktan cavlağı çekmiş Mister Velmon... Sigarasını ağzına yerleştirdi. Görür görmez herifin öldüğüne nasıl kanaat getirdiyse, bunun Mister Velmon olduğuna da öylece emindi. Daha beteri: Herifin öldürüldüğünden de zerre kadar şüphe etmiyordu.</p>

  <p>“Ah bu kadınlar” diye kederle gülümsedi, “en akıllıları bile bazen ne kadar budala oluyor.”</p>

  <p>Odaya Roz’un yüreğini ürperten kokusu sinmişti. Adam yüzükoyun yatıyor. Kollarını iki yana açmış. Bir dizi garip bir surette bükülü. Çenesine yumruk yiyip tahtaları öpen bir boksör kalkmaya çalışırken bacağını böyle büker.</p>

  <p>Ölünün yanına yaklaştı. Başını çevirdi. Ceset henüz soğumamış bile... Suratı amma da çirkin. Böyle herifler paraları sayesinde genç bir kızla evlenmekten, sonra da bu genç kızı gaddarca bedbaht etmekten çekinmezler.</p>

  <p>Bob küfretti. Cesedin sol tarafından ince bir kan çizgisi kurşuni renkli halının üstüne uzanıyordu. Koyu kırmızı, parlak bir çizgi. Tabancaya gözü ilişti. Üç adım ileriye düşmüş. Silah sesini duyduğu zaman tahmin ettiği oyuncak. Sapı sedefli, namlusu nikelli. Minimini.</p>

  <p>“Budalalık vallahi.. Buna budalalık bile denmez, Çocukluk. Polis on dakika sonra zavallı kızı enseleyecek. On dakika ne demek? Bir dakika sonra... Eminim ki silahın her tarafı Roz’un parmak izleriyle doludur."</p>

  <p>Ayağa kalktı. Sigarasını masadaki kül tabağına hışımla bastırdı. Ellerini beline dayayarak ümitsiz ümitsiz etrafa baktı.</p>

  <p>Kızı bir saat sonra tutacaklar. Polis sorgusuna dayanamayacağı muhakkak. Hele boş bulunup temelli inkâr ederse elektrikli iskemleyi mutlaka boylar. Sipsivri inkâr demek, müdafaa imkânlarını peşinen kaybetmek demek. İnsan: “Ben öldürmedim” deyince, “Şöyle öldürdüm" diye hafifletici noktalan ileri süremez. Hapı yutar.</p>

  <p>Roz’u poliste, mahkemede, hapishanede ve nihayet elektrikli iskemleyle idam edilirken gözünün önüne getirdi. Sadece ağır ceza ile hapise bile atılsa gene de facia, hem de Roz gibi bir kadının asla dayanamayacağı bir facia.</p>

  <p>Tekrar kederle gülümsedi. Avuçlarını birbirine sürterek mühim bir işe girişmeye hazırlandı. Evvela açık kapıdan balkona çıktı, yangın merdivenini gözden geçirdi. Balkon korkuluğundan aşıp parmak izlerini korkuluğun tahtalarına iyice yapıştırdı. Oradan yangın merdivenine geçti. Son basamağını tutup aşağıya sallandı. Kendisini tekrar yukarı çektiği zaman, içeriye buradan girdiğini gösteren parmak izlerini yerlerine yerleştirmiş oldu.</p>

  <p>Sonra yazı masasına yaklaştı. Camın ötesini berisini tuttu. Kasanın sapım, kilidini yokladı. Elektrik düğmesini iki kere çevirdi. Tabancayı yerden aldı. Mendiliyle güzelce silip Roz’un parmak izlerini ortadan kaldırdı. Bunların yerine kendininkileri koydu. Silahı tekrar bir kenara attı.</p>

  <p>Çıkacağı zaman bir başka düşünceyle bir an durakladı Cesedi buradan alıp başka bir yere taşımanın mümkün olup olmadığını bir müddet düşündü. Gülümseyerek bu fikirden vazgeçti.</p>

  <p>Elektriği söndürdü. Koridordan sert adımlarla yürüdü. Artık gürültü etmek veya etmemek bahis mevzuu olamazdı. Asansörün kapısı açık kalmıştı. Hiçbir şey düşünmeden içeri girdi. Düğmeye bastı. Zemin katına yaklaşırken caddenin her zamanki gürültüsü içinde süratle geçen otomobillerden birinin egzoz borusundan çıkan patlamayı duydu. “Tam 7,65’lik bir kurşun sesi,” diye gülümsedi, “halbuki yukarıdaki oyuncağın gürültüsü yoktur, adam öldürdüğü halde... Tuhaf vallahi...”</p>

  <p>Asansörden çıkınca kapıcı ile karşılaştı. Herif merdivenlerden yukarıya bakıyordu. Göz göze geldiler.</p>

  <p>Bob, yüzünü saklamaya lüzum görmeden yürüdü. Kapıcı bir şey söyleyecek gibi yolunu kesince yumruğunu çenesine yapıştırdı. Yere devrilen herifin üzerinden atlayarak kapıya yetişti. Kaldırımda bir tek yolcu vardı. Yavaşladı. Sakin adımlarla karşıya geçti. İlk sokağa saptı.</p>

  <p>Evvela Mayk Hammer’ın gelip gelmediğini sormak aklına geldi. Fakat bundan hemen vazgeçti. “Kızı bulup vaziyeti anlatmalı ki icabında ona göre ifade versin,” diye düşündü.</p>

  <p>Lâkin bunun imkânsızlığı da meydandaydı. Sabahtan beri taş taşımış gibi sırtı sızlamaya başlamıştı. “En iyisi gidip yatmak,” diye düşündü. “Otele gidip yatmalıyım. Hür olarak geçireceğim son gece..."</p>

  <p>Elleri pantolonunun cebinde, hep o telaşsız adımlarla otele kadar yürüdü. Kapıcıya gülümseyerek:</p>

  <p>— Beni birkaç kişi arayacak, dedi, odamı lütfen gösterirsiniz.</p>

  <p>— Olur Mister Karter.</p>

  <p>Yukarı çıktı. Karyolaya elbisesiyle uzandı. Uyku umduğundan çok daha çabuk bastırdı. Daldı gitti.</p>

  <p class="whitespace">&nbsp;</p>
</body>
</html>
