<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h2 class="calibre2">II</h2>

  <p>Üç akşamdır buluşuyorlar, kadının lüks otomobilinde uzun gezintiler yapıyorlardı. Madam Velmon niçin bedbaht olduğunu henüz anlatmamıştı. Bob’un bütün suallerine, ısrarına, “Daha sırası gelmedi," cevabını veriyordu. Aralarındaki münasebet kolejde olduğu gibi samimi arkadaşlıktan ileri gitmemişti. Madam Velmon ihtiraslarına mağlup bir kadın değildi. Yaşlı kocaya varmış birçok genç kadınlarda görülen isteri nöbetlerim geçirmiyor, cinsi bakımdan tatmin edilmediği için bedbaht olmuş kadınlara benzemiyordu Bob’la tesadüfen başlayan yeni arkadaşlıklarında da cilveli bir taraf yoktu Delikanlıyı güzelliği ve cazibesiyle tesiri altına almaya çalışmıyor, ellerinin veyahut vücutlarının temasında ürpermeler geçirmiyordu.</p>

  <p>Daha fazla kolej hayatından, eski hatıralardan konuşuyorlardı.</p>

  <p>Bu gece de gezinti bu hatıraların anılmasıyla başlamıştı. Madam</p>

  <p>Roz Velmon direksiyonda dimdik oturuyor, ileriye bakarak bir kız arkadaştan bahsediyordu. Bu kız vaktiyle Bob’un hoşuna gitmişti. Bütün arkadaşlar gibi Roz da bu platonik münasebetten haberdardı. Bir aralık: Şarlot’u seviyordun değil mi Bob? Diye sordu.</p>

  <p>— Ben mi? Vallahi ne diyeyim? O yaşta insan kendisini ne kadar çabuk aldatıyor bilirsin. Hemen sevdiğini zannediyor. Yani 18 yaşındaki bir erkek için beğenmek, hoşlanmak, hatta acımak yok. Doğrudan doğruya ihtirasla sevmek...</p>

  <p>— Gençliğin tadına doyulmaz şirinliği de burada değil mi?</p>

  <p>— Belki...</p>

  <p>— Şarlot şimdi bir senaristle evlendi. İki de çocuğu var.</p>

  <p>— Öyle mi?</p>

  <p>— Doğru söyle Bob, bunu işitince yüreğin sızlamadı mı?</p>

  <p>— Hiç.. neden sulayacakmış?</p>

  <p>— Şimdiye kadar candan yürekten âşık oldun elbette?</p>

  <p>— Ben mi? Zannetmem.</p>

  <p>— Hiçbir kadına mutlak surette sahip olmak istemedin mi?</p>

  <p>— Bak nasıl düşündüm bu işi Roz: Alelade kadınlara mutlak surette sahip olmak değmez, mutlak surette sahip olmayı istediğimiz kadınların karşısında bunun imkânsızlığım hemen anlarız.</p>

  <p>— Buna düpedüz aşk tembelliği derler. Aşkın külfetlerini düşünerek kendini zaptediyorsun. Böyle hareket etmekte rahatlık var ama, dünyanın en büyük zevkini ölünceye kadar tatmamak pahasına.</p>

  <p>— Sen bu zevki tatmış gibi konuşuyorsun</p>

  <p>— Hayır! Benimkisi tahmin.</p>

  <p>— Daha doğrusu yokluğu hissedilen şeyi idealize etmek... İyi ama sadece tahmin olsa kendini bedbaht hissetmezdin.</p>

  <p>Madam Velmon kilometre saatinin hafif ışığında delikanlının yüzüne baktı. Gözlerinde Bob’un ilk defa farkettigi garip ışıklar vardı. Biraz kine, biraz ümitsizliğe benzeyen ışıklar ki parıltıları daha ziyade gözyaşlarından ileri geliyor olmalı. Bob: “Bu akşam nihayet konuşacak," diye düşündü, “bu akşam yüreğindekini açığa vuracak."</p>

  <p>Hafif bir yağmur başlamıştı Şehrin dışındaki asfalt canlı bir hayvan derisi gibi parlıyor, otomobilin ışıkları altında âdeta ürperiyordu.</p>

  <p>Yarım saatten beri üçüncü defa durdular. Bir küçük meyhanede birer duble viski içtiler Sigaralarını yakıp tekrar yola çıktıkları zaman Roz:</p>

  <p>— Bu gece içmek istiyorum, dedi, her şeyi unutmak için... Sana da bazı bazı her şeyi unutmak arzusu gelir mi?</p>

  <p>— Bu arzu hayatından memnun olmayan bütün insanlara sık sık gelir.</p>

  <p>— Haklısın. Hepimiz ertesi sabah daha bedbaht, daha kuvvetsiz uyanacağımızı bildiğimiz halde alkole iltica ederiz. Sade alkole mi? Birçoklarını beyaz zehir müptelası yapan şey hep bu yaşadığı anın realitelerinden kaçmak hissi değil mi? Sen hiç beyaz zehir kullandın mı, Bob?</p>

  <p>— Hayır.</p>

  <p>— Hiç mi? Tecrübe için olsun?</p>

  <p>— Kullanmadım. Ya sen?</p>

  <p>— Ben... Bir zamanlar biraz.</p>

  <p>— Demek bu bedbahtlığın bu kadar ciddi7</p>

  <p>— Evet. Çok bedbahtım Bob .. Sana rastlamasaydım bu bedbahtlığı kimseye açmadan sürüklenip gidecektim. Ama şimdi dertleşeceğimi zannediyorum Birisinden imdat isteyeceğim. Bu birisi sensin.</p>

  <p>— Mersi Roz. Bilirsin, seni şey gibi severim. Bir küçük kızkardeş gibi.</p>

  <p>— Bilmez miyim? Zaten sana her zaman sahici ağabeyimmişsin gibi güvenmiştim.</p>

  <p>— “Güvenmiştim" doğru bir laf! Yanı “Evvelce güvenirdim,” demek istiyorsun. Hâlâ güvensen, işi bu kadar uzatmazdın.</p>

  <p>— Saçmalıyorsun. Sana herkes her zaman güvenir. Seni yakından tanıyıp güvenmemek kabil mi? Şuradan birer viski daha içelim!</p>

  <p>— Fazla olacak? Araba sürüyorsun. Yollar kalabalık.</p>

  <p>— Uf! Yollar kalabalık, insanlar ayıplar. Görenler ne der? Usandım bütün bu kayıtlardan Bob... New York denilen bu beton ve asfalt karışıklığına sımsıkı bağlı olmasam başımı alıp kaçacağım. Nereye mi? Nereye olduğunu ben de bilmiyorum, insanların az oldukları bir yere... İnsanların az oldukları ve birbirlerini yırtıcı hayvanlar gibi kollamadıkları bir yere.. -Sinirli sinirli güldü: Bu fikir benim değil. Bir arkadaşım hep böyle söyler. İyi kızdır. Akıllı bir kız. Seyahatte olmasaydı seninle tanıştırırdım. Birbirinizden hoşlanırdınız. Dur bakalım, belki de dönmüştür. Bir kere uğrayalım. İster misin?</p>

  <p>— Vakit geç. Saate baksana!</p>

  <p>— Dokuz bile olmadı.</p>

  <p>— Annesi filan?</p>

  <p>— Dünyada hiç kimsesi yok. Sevinir. Dua et de dönmüş olsun.</p>

  <p>Otomobili ustalıkla çevirdi. Sürati arttırdı. Yüzündeki keder dağılmış, keyifli bir işe gider gibi neşelenmişti. Sarı saçları rüzgârla savruluyor, gittikçe sıklaşan sokak fenerlerinin ışığında altın ışıklarla parlıyordu.</p>

  <p>New York’un kenarında, bahçelerin içinden geçen tenha bir yola saptılar, bir demir parmaklığın önünde durdular. Roz:</p>

  <p>— İşte geldik, dedi, ışık görünmüyor ama olsun... Dönüp dönmediğini anlarız.</p>

  <p>— Sen yorulma Ben kapıyı çalarım</p>

  <p>— Hayır, beraber gidelim. Bende anahtar var</p>

  <p>Küçük bahçenin ağaç gölgelerinden yürüdüler. Gece burada daha ılıktı. Her taraf ıslak toprak kokuyordu.</p>

  <p>Madam Roz Velmon kapıyı çalmaya lüzum görmeden çantasından bir anahtar çıkarıp kilide soktu Holdeki elektriği yaktı.</p>

  <p>— Gel, diye fısıldadı, gürültü etme, sükûta yazık olur</p>

  <p>Bob: “Kız sarhoş vallahi,” diye düşündü, "kız iyice sarhoş.”</p>

  <p>Oldukça geniş bir salona girdiler. Buranın tek başına yaşayan ince zevkli bir kadına ait olduğu ilk bakışta anlaşılıyordu</p>

  <p>Ocağın önünde iki tane çok geniş koltuk vardı Yere küçük halılar ve bir beyaz ayı postu serilmişti. Köşede gayet geniş bir divan yastıklarla dolu. Raflarda kitap CİLTleri... Alçak bir masanın üzerinde yatım kalmış bir iskambil falı olduğu gibi duruyor.</p>

  <p>— Ceketini çıkarsana!</p>

  <p>— Hani arkadaşın?</p>

  <p>— Henüz gelmemiş.</p>

  <p>— Zannetmem, baksana iskambillere...</p>

  <p>— Giderken böyle bırakmıştır. Böyle olduğu gibi. Dönmüş olsaydı, toplar yeniden açardı</p>

  <p>— Demek ki istikbali iskambil kâğıtlarından öğrenmeye meraklı .. -Bob etrafı kolladı: Burada senin kokun var, Roz?</p>

  <p>— Benim kokumu sen nereden biliyorsun?</p>

  <p>— Amma da sual! Kaç gündür bera beriz.</p>

  <p>— Hoşuna gidiyor mu? Doğru söyle... Bak da söyle... Gözlenme bak.</p>

  <p>Bob hayretle döndü Roz’un güzel yüzü yüzüne dört parmak yakın. Bu yüz birden değişmiş, o hesaplı kadın kaybolmuş da yerine ihtirasla soluyan, her soluyuşta burun kanatlan açılıp kapanan bir başka kadın gelmiş. Yeşil gözleri yarı kapalı, etli dudakları yarı açık. Neredeyse düşecek. Kollarımın arasına almalı mı?</p>

  <p>— Öp beni Bob! Görmüyor musun bayılıyorum.</p>

  <p>Bob bir kolunu arkadaşının beline doladı, ötekini boynuna. Roz’un başı arkaya düştü, gür sarı saçları dağıldı. Beyaz gerdanı ihtiras seğirmeleriyle yutkunur gibi titriyor.</p>

  <p>Delikanlı yan baygın vücudu divana götürdü, arka üstü yatırdı.</p>

  <p>— Bir şey içer misin? diye sordu.</p>

  <p>— İstemem şimdi... Beni bırakma... Sen ne kadar kuvvetlisin, Bob .. Sen eskiden de böyle kuvvetliydin... Sık beni ruhum... Kemiklerimi kır!</p>

  <p>Bob dudaklarını kadının gerdanına dokundurdu. İhtiyar bir kocaya varmış bedbaht bir genç kadınla delikanlılığının en ateşli iki senesini mahpusta geçirmiş ve çıktığından beri hiçbir kadınla buluşmamış kuvvetli bir erkeğin sevişmesi böylece başladı.</p>

  <p style="text-align: center;">***</p>

  <p>Kendilerine geldikleri zaman saatler geçmişti. İkisi de rahatlandırıcı bir yorgunluk içindeydiler Roz yüzünü Bob’un geniş göğsüne saklayarak:</p>

  <p>— Bütün kabahat benim, diye mırıldandı, seni âdeta baştan çıkardım, Bob... Benden nefret etmiyorsun değil mi?</p>

  <p>— Bilakis, sana minnettarım. Beni mesut ettin.</p>

  <p>— Öyleyse bu saadeti kutlayalım, şurada viski olacak. Mutfaktan iki bardak getir.</p>

  <p>Bob çıplaklığını örtmeye lüzum görmeden yürüdü. Geri döndüğü zaman Roz âdeta giyinmişti.</p>

  <p>— Utanıyorum inanır mısın? diye güldü: Ne tuhaf halbuki...</p>

  <p>— Sen viskileri doldur. Ben de giyineceğim</p>

  <p>Bob arkasını döndü. Roz sordu:</p>

  <p>— Beni biraz olsun sevecek misin, Bob?</p>

  <p>— Biraz olsun, ne demek?</p>

  <p>— Beni sev... Beni sevmeye çalış. Sevilmeye ihtiyacım var. Çok sevilmeye.. Bana acımalısın aynı zamanda... Ben hakikaten acınacak bir kadınım. Bilsen.</p>

  <p>— Anlat anık. Nedir? Ne oluyor?</p>

  <p>— Bir an her şeyi söyleyeyim, diyorum, sonra vazgeçiyorum. Bob bana yemin eder misin?</p>

  <p>— Niçin?</p>

  <p>— Beni çok sevmeni isteyemem. Buna belki hakkım yok. Ama bana sonuna kadar acıyabilirsin, beni koruyabilirsin. Bana söz ver.</p>

  <p>— Neye karşı? Kime karşı?</p>

  <p>— Bana işkence eden birisi olsa .. Beni keyif için bedbaht eden, beni her an korkudan geberten gaddar birisi... Namussuzun biri... Onu öldürür müsün. Bob?</p>

  <p>Bob hızla döndü. Roz divanda oturuyordu. Sol diziyle sağ memesi dışarıda... Öylece dalgın. Uçsuz bucaksız bir keder içinde. Yüzüne bakarak ümitsiz ümitsiz gülümsedi:</p>

  <p>— Sualime şaştın mı?</p>

  <p>— Kocandan mı bahsediyorsun?</p>

  <p>— Kimden bahsettiğimi sana sonra söylerim, sırası gelince.</p>

  <p>— Şimdi söyle...</p>

  <p>— Şimdi olmaz.</p>

  <p>— Sana kocan mı işkence ediyor?</p>

  <p>— Sonra, hepsini öğreneceksin. Birdenbire ne kadar rahatladım. Âdeta mesut oldum. Bir gamsız kolej talebesi gibi bahtiyarım. Teşekkür ederim, Bob, sana minnettarım.</p>

  <p>— Saçmalıyorsun. Minnet nasıl söz?</p>

  <p>— Hayır hayır. İnsan sana emniyetle teslim olur. Sen arkadaşlarına her zaman emniyet verdin. Sen hangi şart içinde olursan ol kimseye ihanet etmezsin. Sende eski şövalyelerin hudutsuz fedakârlığı var. Bunu herkes kolayca sezer. Sonra... Ha berin var mı çok iyi sevişiyorsun. Seni hiçbir kadın unutamaz.</p>

  <p>— Beni şımartıyorsun sevgilim, sıhhatine.</p>

  <p>— Sıhhatime evet... Yanıma otur... Şuraya... Aklıma ne geldi tahmin edemezsin, iki sene hapiste yattığını düşündüm de... Haydi anlat. Bob... Hapishanede kadınsızlık feci bir şey değil mi? Senin kadar kuvvetli bir erkek kimbilir ne kadar ıstırap çekmiştir?</p>

  <p>Bob’un çehresinden acı hatıraların ağır manası geçti. Gözleri ıstırapla kısıldı. Bardağı masaya bıraktı. Genç kadını kollarına aldı, ihtirasla öptü.</p>

  <p>— Anlatsana Bob... Feci değil mi?</p>

  <p>— Çok... İnsan zaman zaman deliye döner. Ötesi yok.</p>

  <p>— Tahmin ederim.</p>

  <p>Kollarını erkeğin boynuna doladı. Kendisine doğru çekerek divana yattı. Gözlerinin içine dikkatle bakıp:</p>

  <p>— Beni biraz sev, diye yalvardı, beni koru! Bedbaht bir kadını korumanın bir tek yolu var Bob, onu sevmek. Senden bunu sadaka gibi istiyorum.</p>

  <p>— Gene saçmalamaya başladın.</p>

  <p>— Hayır, saçma değil hakikat.</p>

  <p>— Birisini öldürmekten bahsediyordun. Kim bu?</p>

  <p>Sonra... eğer ben kendim hakkından gelemezsem... -Birden doğruldu, gözlerine dehşet doldu: Neler söylüyorum? Beni affet, bu sözleri de unut. Unut rica ederim, haydi yemin et! Bu sözü hiç kimseye söylemeyecegine yemin et. Ama hiç kimseye... Kendi kendine bile.</p>

  <p>— Meraklarıma, söylemem.</p>

  <p>— Sen çok mert bir erkeksin, Bob... Haydi içelim de gidelim. Geç kaldım ruhum, çok geç kaldım. Ne müthiş şeylere, ne kalın zincirlerle sımsıkı bağlı olduğumu tasavvur edebilsen.</p>
</body>
</html>
