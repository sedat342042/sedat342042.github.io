<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1 class="calibre4">DOKUZUNCU KISIM</h1>

  <p>Madam Roz kâğıdı imzaladıktan sonra yere attı ve işkence tekerleğine yüzü koyun kapanarak ağlamaya başladı. Arada sırada:</p>

  <p>— Mahvoldum, mahvoldum! diye inliyordu.</p>

  <p>Pelegrini bir işaretle doktora gidebileceğini anlattı. Herif korkunç avadanlıklarını canı sıkılmış bir suratla çekmeceye koydu. Çekmeceyi tekrar sandığa yerleştirdi.</p>

  <p>Gene topuklarını birbirine vurarak patronu selamladı:</p>

  <p>— Artık içebilir miyim? diye sordu, susuzluktan ölüyorum. İçmeme müsaade eder misiniz?</p>

  <p>— Evet. İçebilirsin doktor.</p>

  <p>— Mersi... Teşekkür ederim. -Herifin elleri titremeye başlamış, suratına bir alkolik budalalığı gelmişti: Çok mersi... Çok...</p>

  <p>Başını kırarak efendisini bir daha selamladı. Herif çıkarken Pelegrini dönüp bakmadan:</p>

  <p>— Tom’la Bili buraya gelsin! dedi.</p>

  <p>Kâğıdı yerden almıştı. Bir müddet göz gezdirdi. Sonra katlayıp iç cebine soktu. Hafif bir ıslık öttürdü. Bana göz kırptı.</p>

  <p>Kadına yaklaştı:</p>

  <p>— Asıl şimdi kurtuldunuz meleğim, dedi, sizinle bakın ne tatlı günler geçireceğiz. Size bütün bunları unutturacağım. Aramızda böyle bir mukavele olmasaydı aklınıza uyar bir delilik yapardınız, ben de kızardım. Malum ya, kızarsam hesabı kitabı şaşırırım. Dostlarıma bile zarar verdiğim olur. Şimdi buyurun, biraz istirahat edin.</p>

  <p>Kadın bu herifin herhangi bir temasından ürkerek sıçrayıp kalktı. Geri geri çekilip:</p>

  <p>— Bana elinizi sürmeyin, bana elinizi... diye yalvardı.</p>

  <p>— Siz bilirsiniz. Ne zaman elimin sürülmesine ihtiyacınız olursa söylersiniz. Şunu da haber vereyim sevgilim, polisler arkanızda... Ortalığı velveleye vererek sizi arıyorlar. Bizde birkaç gün misafir kalırsınız. Vereceğiniz ifadeyi avukatımla tespit edeceğim. Bunu iyice ezberledikten sonra serbestsiniz. Serbestsiniz dedimse yani zincirleriniz elimde.</p>

  <p>Bunu söylerken kâğıdı koyduğu cebine hafif hafif vuruyordu.</p>

  <p>Kabzası aşağı gelmek üzere cebine soktuğu Katalan bıçağını tekrar eline aldı. İçeri giren adamlarına:</p>

  <p>— Tamam! dedi, şimdi sıra Mister Mayk Hammer’da. Kendisine alt kattaki odayı hazırladık. Götürüp yerleştirin. Siz Bili burada kalacaksınız. Eğer Mister Hammer gürültü etmeye kalkarsa kendisini doktora teslim edersiniz. Doktor zaten ihtisasım gösteremediği için kederlenmiştir. Mister Hammer’la meşgul olmak fırsatını bulursa sevinir. Madam da birkaç gün size misafir. Yemeklerine dikkat edeceksiniz. En ufak bir şikâyet duyarsam karışmam.</p>

  <p>— Peki patron!</p>

  <p>Bili yanıma yaklaştı:</p>

  <p>— Kalk bakalım kabadayı, dedi, düş önüme.</p>

  <p>Davrandım. Bacaklarım beni taşıyacak halde değillerdi. Tom ensemden tutup yardım etti. Ayağa kalkınca arkadan dizimin oynak yerine bir tekme vurarak beni bir kere daha yüzü koyun döşemeye serdi.</p>

  <p>Tekrar ensemden tutup kaldırdı.</p>

  <p>— Hiç tadı yok, dedi, bir de dövüşmesi meşhur derler. Yalan. Bu Mayk denilen hergele yeri öpmekten başka birşey bilmiyor.</p>

  <p>Koridora çıktık. Merdiven altında daha aşağıya inen bir başka merdiven vardı. Daha üçüncü basamakta tamamıyla karanlığa gömülmüştüm. İnsiyaki bir hisle yirmi basamak saydım. Bu seferki koridor topraktı ve sızıntılardan çamur içindeydi.</p>

  <p>Bili elektrik fenerini yaktı. Koridorun duvarları gayet uydurma bir surette taştan örülmüştü. Tam karşıda bir demir kapı görülüyordu. Bili bu kapıyı müşkülatla açtı.</p>

  <p>— Buyurun Mister Hammer, dedi, ömrünüzde göreceğiniz son ışığın tarafımdan yakıldığını unutmayın.</p>

  <p>Kamına bir tekme indirmeyi düşündüm. Sonradan vazgeçtim. Aramızdaki hesap bir değil yüz tekmeyle görülecek cinsten değildi.</p>

  <p>Bili demir kapıyı açtı. Tom da benimle aynı zamanda tekme atmayı düşünmüş olmalı belimin tam ortasına bir tane yerleştirdi. Karanlığa doğru âdeta uçtum. Demir kapılı mahzenin zemini, koridordan dört basamak aşağıda olduğundan “uçtum" sözü yerinde kullanılmıştı.</p>

  <p>Ayak bileklerime kadar yükselen çamura yüzü koyun uzanmıştım. Arkamdan demir kapı gıcırtıyla kapandı Yedi yüz kademlik bir maden ocağında feneri sönmüş bir madenci gibi insanı ürperten müthiş bir karanlığa gömülmüştüm.</p>

  <p>Ayak sesleri uzaklaşınca davranıp oturdum. İlk aklıma gelen şey çakmağı ıslatmamaktı. Bu fikirle bütün kuvvetimi topladım. Ayağa kalktım. Ellerimin çamurlarım temizlemek için pardesümün önüne sürdüm. Halbuki pardesüm büsbütün berbat haldeydi. Düğmelerini çözdüm. Ellerimi iç tarafında kuruladım. Sonra çakmağımı dikkatle çıkardım. Bir taraftan da buna ne zaman benzin koyulduğunu düşünüyordum. Bu işi Velda üstüne almıştı. Çakmağı çakıp çakıp yanmadığı için küfre başlayınca elimden gülerek alır, doldurup getirirdi. Kızı hatırlar hatırlamaz yüreğim sızladı. Çakmağa bastım. Hemen yandı. Şu halde benzini var demek. Sarı titrek alev gözlerimi güneş gibi kamaştırdı. Sonra başımın hizasında tutarak etrafa baktım. Burası üç metre karelik bir mahzendi. Bir köşede eski bir somya duruyordu. Üzerinde örtüye benzer birşey bulunmayan çıplak bir somya. Duvarlardan sümüklüböcek izleri gibi sular sızıyordu. Hava kalın makine yağı kadar ağırdı. Burada insan çok yaşamaz, kemikleri erir de geberir gider.</p>

  <p>Bu düşünceyle tepeden tırnağa buz gibi terledim, bel kemiğim ürperdi. Hayatımda ilk defa kurşunla, bıçakla vurulup ölmenin ne kadar daha az korkunç olduğunu anlıyorum. Pat’a telefon etmemekle hata etmiştim. Nerelere gitmek niyetinde olduğumu Velda’ya bildirebilirdim. Bütün bu hayvanlıkların sebebi de nedir bakalım?</p>

  <p>Gidip somyaya oturdum. Bir sigara yakmayı ancak o zaman akledebildim. Sigara yanınca çakmağı ihtiyaten söndürdüm. Vücudumdan dalga dalga titremeler geçiyor, dişlerim birbirine vuruyordu. Bunların sigaranın reaksiyonu olmasını temenni ettim. Bir de hastalanırsam hapı yuttuğumun resmidir. Çenelerimi sıkarak kendimi toplamaya çalıştım. “Bu hayvanlığının sebebi oğlum Mayk, Madam Velmon’un güzelliği! Sen hiçbir zaman adam olmazsın. Bu kadar hata eden bir herif günün birinde bu hataları canıyla öder. Kadın güzelmiş. Güzelliği neye yaradı. Gözünün önünde mahvolduğunu seyrettin."</p>

  <p>Yere acı acı tükürdüm. Yeraltının derinliklerine mahsus korkunç karanlıkla beraber korkunç bir mezar sükûtu da etrafı gittikçe bastırarak sarıyordu.</p>

  <p>Sigara bitince bir müddet ellerimi dizlerime bırakarak öylece oturdum. Böyle oturmanın ölmekten hiç farkı yoktu. Ani bir hareketle sıçrayıp kalktım. Bileklerimi birbirine bağlayan otuz santim uzunluğundaki paslı zincir feci seslerle şıngırdadı.</p>

  <p>Kapıya koştum, kanadı çakmağımın ışığında bir müddet tetkik ettim. Hayır, burada yapılacak hiçbir iş kalmamıştı. Oturup rahat rahat ölümü beklemekten, yahut dostum Pelegrini’nin hakkımda verdiği karar neyse onun tatbikine intizar etmekten başka birşey yapılamazdı.</p>

  <p>Vücudumdaki sızlamalar rutubetle beraber büsbütün azgınlaşıyorlardı. Başım dönüyor, ensem zonklayarak ağrıyordu.</p>

  <p>Üstüme bir uyuşukluk çökmekteydi. Tekrar somyaya döndüm, pardesüye sarılarak uzandım. Baygınlığa daha çok benzeyen bir halle uyumuşum. Dalarken iki kere “Velda! Velda!" diye inlediğimi hatırlıyorum.</p>

  <p style="text-align: center;">***</p>

  <p>Kâbuslarla dolu bu baygınlık hali ne kadar sürdü bilemem. Biraz kendimi toplamış olacağım ki, saatimi hatırladım. Herhangi bir günün yahut gecenin üçünde durmuştu. Birtakım karışık hesaplar yaparak aradan en az yirmi dört saatin geçtiğine karar verdim. Midem kazınıyor, yutkundukça susuzluktan boğazımın derisi yüzülmüş gibi sızlıyordu.</p>

  <p>Rutubet iliklerime işlemiş, paslı demir bilezikler bileklerimi âdeta yarı yarıya aşındırmıştı.</p>

  <p>Bir müddet bunlardan kurtulmaya çalıştım. Bu gayret bileklerimi büsbütün acıttı. Sigaralarımı saydım, buruşmuş bir paketin içinde ancak beş tane kalmıştı.</p>

  <p>Bir tanesini yaktım. Her nefeste parmaklarımı aydınlatan kırmızı ışık zifiri karanlığın içinde garip bir hayvan gözü gibi parlıyordu.</p>

  <p>Meşhur öfkelerimden birisinin başlamak üzere olduğunu sezmekteydim. Eğer bu sırada, New York şehrinin bütün namussuzları bir arada elime geçseydiler, kadın, erkek bu yüz binlerce hergeleyi hiç usanmadan birer birer öldürürdüm.</p>

  <p>Hele Pelegrini, hele Tom, hele Bili denilen pis herif, hele hele ipten kazıktan nasılsa kurtulup kapağı Amerika’ya atan eski Nazi celladı pezevenk...</p>

  <p>Ayağa kalktım, vıcık vıcık çamurda bata çıka bir müddet dolaştım. Üst dudağım patlamış olduğu için doya doya sövüp sayamıyordum, bu da beni ayrıca öfkeden kudurtuyordu.</p>

  <p>Toprak seviyesinden otuz basamak aşağıya birisini kapatıp onu orada unutmak için insanın nasıl bir canavar olması lazımdı. Herifler işimi bitirecek bir tek kurşuna bile acımışlardı. Halbuki her dakika bu cenabet New York şehrinde binlerce kurşun savruluyor. Ben de her zaman bunlardan biriyle er geç gebereceğimi gülümseyerek düşünmez miydim? Demek bu bile hüsnü kuruntuymuş.</p>

  <p>Katalan bıçağıyla oynayan Pelegrini gözümün önüne geldi. Yapacağı işkenceyi tatlı tatlı anlattıktan sonra elindeki çelik bilyayı keyifle atıp tutan gözlüklü namussuzu görür gibi oldum.</p>

  <p>Madam Velmon’un dehşete kapılmış güzel yüzü... Nefesimi keserek bir an durdum.</p>

  <p>İşte tam bu esnada çok uzaktan müphem bir gürültü duyar gibi oldum.</p>

  <p>Burada farelerin bile yaşamadığını çoktan anlamıştım. Gömüldüğüm bu çamur dolu mezara hiçbir gürültü gelip yetişemezdi. Şu halde ya gürültüyü kendim uyduruyordum, yahut yeniden kâbuslar ve buhranlar başlıyordu.</p>

  <p>Mahzenin havası gittikçe zehirleniyor olmalı ki, beş on adım gidip gelişten sonra dizlerim kesilmişti.</p>

  <p>Tekrar somyaya çöktüm.</p>

  <p>Aradan bir saniye geçmemişti ki bu kavanoz dipli dünyada hiçbir insanoğlunun duyamayacağı müthiş bir sevinçle yerimden sıçradım. Merdivenlerde ayak sesleri vardı. Artık bunu kendim uydurmuyordum. Sahici ayak sesleri, haydutlardan biri geliyor. Beni öldürmeye geliyorlar. Çok şükür... Bu bekleme artık bitecek... Büyük bir ümitle dikilmiştim. Bu fırsatı asla kaçırmayacaktım. Bu sefer kendimi muhakkak öldürtecektim. Herif belki de sarhoştur, inşallah sarhoştur da çabuk kızar. Kafama bir kurşun sıkar. İsterse karnıma sıksın. Sıksın da bu azap bitsin!</p>

  <p>Kapının kalın demirleri çekiliyordu. Bir an bunun da Alman doktoru tarafından etraflıca düşünülüp hazırlanmış bir işkence olabileceği aklıma geldi. Sürgüleri açıyor gibi yapacak da sonra dönüp gidecek.</p>

  <p>Az kalsın nefesim kesiliyordu. Kapı yavaşça aralanırken ileri atıldım. Gözlerime kuvvetli bir elektrik fenerinin keskin ışığı doldu. Bu ışıkla deminki koyu karanlık arasında hiçbir fark olmadığını bir saniyede düşündüm. Gene hiçbir şey göremiyordum.</p>

  <p>Bu parlak karanlığın ortasında tanıdık bir ses:</p>

  <p>— Mayk! dedi.</p>

  <p>Dizlerimin bükülmesine nasıl mani oldum, nasıl sevincimden kalbim çatlamadı hâlâ şaşarım.</p>

  <p>Bir kadın sesi tekrar:</p>

  <p>— Mayk! dedi.</p>

  <p>Boğuk bir homurtu koyuverdim. Yumruklarımı gözlerime kapatmış öylece kalmıştım. Sesin kime ait olduğunu kestirmeye çalışıyordum.</p>

  <p>Işık yüzümden karnıma, sonra ayaklarıma indi. O zaman saçları darmadağın, üstü başı perişan Madam Velmon’u karşımda buldum.</p>

  <p>— Roz! diye bağırdım. Daha doğrusu bağırdığımı zannettim. Sesim kısılmıştı.</p>

  <p>Roz koşup boynuma sarıldı. Yanaklarımı öperek:</p>

  <p>— Mayk! Zavallı Mayk! diye ağlamaya başladı.</p>

  <p>Öteki elinde bir tabanca bulunduğunu taze barut kokusundan anladım. İlk akıllı sözüm:</p>

  <p>— Kurşun var mı silahta? diye sormak oldu,</p>

  <p>— Kurşun mu? Var sanırım.</p>

  <p>— Ver.</p>

  <p>— Dur canım, hele ellerini çözeyim de...</p>

  <p>Elektrik fenerini tutan elinde kelepçemin anahtarı da vardı. Kollarımı zincirlerden kurtulunca kendimi biraz daha topladım. Kadını sımsıkı kucakladım.</p>

  <p>— Nasıl becerdin ruhum, dedim, nasıl fırsat bulabildin?</p>

  <p>— Şimdi bir şey sorma Mayk, hiçbir şey sorma... Bu mezardan hele bir çıkalım da...</p>

  <p>— İmzaladığın kâğıt ne oldu? Ele geçirdin mi? Geçirmedinse de ehemmiyeti yok. Ben sana o kâğıdı getiririm, mutlaka getiririm. Yemin ediyorum.</p>

  <p>— Sağ ol. Getireceğine eminim.</p>

  <p>Kadının beline sarılmış olarak merdivenleri çıktım. Güzel vücudu kolumun arasında ürpermeler geçiriyordu.</p>

  <p>— Yukarıda kimse var mı? diye sordum. Canlı kimse kalmadı galiba! diye titreyen bir sesle cevap verdi.</p>

  <p>— Canlı kimse kalmadı mı? Fena. İşte bu çok fena... Bir canlı herifin gırtlağını sıkmalıyım sevgilim, kemiklerini teker teker kırmalıyım. Derisini yüzmeliyim, ötesi yok... Hem de onların ince usulleriyle değil, kabaca, hayvanca... Kasabın henüz soğumamış hayvan derisini yüzmesi gibi.</p>

  <p>— Sus Mayk rica ederim, bayılacağım.</p>

  <p>Bu sefer kendi sesimi kendim duyarak ürperdim. Gırtlağımdan bu korkunç naralar nasıl çıkıyordu hayrettir. Avaz avaz bağırıyordum, yeraltı koridoru inim inim inliyordu.</p>

  <p>Delirmekten korkarak sustum. Bir yere tutunur gibi Roz’a büsbütün sarıldım.</p>

  <p>Bu buhran yeraltı merdiveninin ikinci kat merdivenini çıkarken birdenbire sükunet buldu.</p>

  <p>Sol elimde tuttuğum silahı sağ elime geçirdim. Öksürüp kendimi topladım. Durdum, bir sigara yaktım.</p>

  <p>Alman doktoru alt kat salonda yüzükoyun yatıyordu. Sırtına iki kurşun saplanmıştı. Öylesine yere serilmişti ki, çarpılan kolları ve ayakları buruşmuş bir Nazi bayrağının üzerindeki gamalı haça benzemiş.</p>

  <p>Hâlâ sağlam duran kafasına bir kurşun yerleştirmek, içinde korkunç melanetler doğup büyüyen bu kafatasını parçalamak ihtiyacıyla silahı kaldırdım. O andaki hislerinde otuz şarjörüm olsa bu kafaya üst üste sıkardım. Kurşunsuz kalmak tehlikesi bu hareketime mani oldu.</p>

  <p>— Sen mi temizledin bu yılanı? diye sordum.</p>

  <p>— Başka çare bulamadım Mayk, kurtulmamız için...</p>

  <p>— Budalalık etme! Dünyanın en güzel işini yapmışsın. Bili nerede?</p>

  <p>— Sorma Mayk... Bana hiçbir şey sorma... Çok feci... Kendimden nefret ediyorum. Ölünceye kadar kendimi affetmeyeceğim.</p>

  <p>— Ne oldu? Yoksa onu da mı temizledin?</p>

  <p>Kadının gözlerinde büyük bir pişmanlık vardı. Çaresizlik içinde omuzlarını silkti. Bu sefer onun kuvveti tükeniyordu. Belinden tutup</p>

  <p>kendime çektim. Saçlarım koklayarak öptüm. Küçük bir kız çocuğu gibi titriyordu.</p>

  <p>— Sağ ol meleğim, dedim, Allah senden razı olsun. Bunları aman vermeden tepelemek lazım. Bunun ne kadar lüzumlu olduğunu ancak seninle ben biliriz... Nerede herifin leşi?</p>

  <p>— Yukarıda...</p>

  <p>— Geberdiğine emin misin?</p>

  <p>— Sus Mayk, ayaklarını öpeyim bir şey sorma!</p>

  <p>— Haydi bir bakalım.</p>

  <p>— Ben çıkamam... İmkânsız. Oraya gidemem Mayk, neden anlamıyorsun?</p>

  <p>— Bakmadan olmaz. Luger’imi de bulmalıyım. Belki yeniden taarruza uğrarız. Silahım gözüne ilişti mi?</p>

  <p>— Bilmem.</p>

  <p>— İstersen sen beni burada bekle. Ben çıkıp bakayım.</p>

  <p>— Dur Mayk.</p>

  <p>Madam Velmon bunu çığlık çığlığa söylemişti. Yalnız kalırsa korkudan öleceğini anladım.</p>

  <p>Merdivenleri bir hastaya yardım eder gibi çıkardım. Evvelce kapatıldığı odanın kapısı açık kalmıştı. Koridora dört köşe bir ışık vuruyordu.</p>

  <p>Roz iki kere sendeledi. Yürümemek istedi. Fakat sonra göğsüme sokularak yaklaştı.</p>

  <p>Manzara hakikaten müthişti. Bill’in cesedi yerde, halının üzerinde sırtüstü yatıyordu. Gırtlağı galiba ustura ile boydan boya açılmıştı. Pıhtılaşmış kanla bu yara, sırıtan bir koca ağıza benziyordu. Ustura öyle hınçla çekilmiş ki, gırtlak ense kemiğine kadar kesilmiş. Bu yüzden kafa bir garip şekil almış... Arkasına bakar gibi garip bir şekil. Daha doğrusu herifin ablak suratı bir maskeye benziyor. Yukarıya sıyrılmış bir maske. Asıl ağız da derin ve geniş yara.</p>

  <p>Madam Velmon inleyerek sarsıldı. Köşedeki karyolaya götürdüm. Karyola karmakarışıktı. Bu örtüler üzerinde korkunç bir boğuşmanın cereyan ettiği anlaşılıyordu. Bembeyaz çarşaflar paçavralar gibi buruşmuş.</p>

  <p>Roz yastığa kapandı. Omuzlan sarsılarak ağlamaya başladı.</p>

  <p>Yanına oturdum. Saçlarını okşayarak teselliye çalıştım.</p>

  <p>— Nasıl oldu bu iş? diye sordum, nasıl fırsat bulabildin.</p>

  <p>Bunu sorduğum anda gözlerim elbiselerine takıldı. Robu parça parçaydı, sol bacağı kalçalarından yukarıya kadar meydana çıkmıştı. O zaman güzel kadınların böyle vazıyetlerde fırsatları hangi sayede ele geçirebildiklerini hatırladım.</p>

  <p>Bili cezasını iyi çekmişti. Şehvet ihtirasıyla azgınlaştığı bir anda ölümün kucağına düşmek böyle bir haydudun hak ettiği müthiş ceza şekillerinden birisiydi.</p>

  <p>— Sahi nasıl oldu? diye tekrar sordum.</p>

  <p>— Sarhoştu Mayk, dedi, zaten Pelegrini bırakıp gidince tuhaf tuhaf bakmaya başlamıştı. Nihayet doktorla kâğıt oynamışlar. Kâğıtta bu kazanmış. Bir gün bir gece yalvardı. Israr etti, tehditler savurdu. Bugün akşama kadar içtiler. Gece apansız içeri girdi. Ben öğle üzeri tuvalette gördüğüm bir usturayı gizlice buraya getirmiştim. Üstüme çullandı, elbisemi parçaladı. Aman yarabbi! Nasıl kudurmuş bir hayvana benziyordu. O zaman kuvvetten düşmüşüm gibi kendimi bir an bıraktım. Gözlerini kapattığı sırada usturayı var kuvvetimle bastırıp çektim.</p>

  <p>Birdenbire arka üstü döndü. Yüzüme deli bakışlarla baktı. Bir şeyler hatırlamaya çalıştığı belliydi. Mırıldanır gibi:</p>

  <p>— Var kuvvetimle... Anladın mı? Şöyle var kuvvetimle... diye inledi.</p>

  <p>Kollarım boynuma dolayarak beni kendisine çekti.</p>

  <p>Birden değişmiş, hakikaten delirmişti. Alev alev yanan dudaklarını boynuma yapıştırdı. Sonra yavaş yavaş öperek ağzını ağzıma getirdi. Gözleri kaymış, burun delikleri açılıp kapanmaya başlamıştı.</p>

  <p>İkimizin asabı da perişandı herhangi bir hisse karşı duracak halde değildik. Bu kan deryasına dönmüş ölüm odasında vahşiler gibi seviştik.</p>

  <p>Aklım başıma geldiği zaman tabancayı hâlâ sımsıkı elimde tutuyordum. Silahın sivrilikleri Roz’un vücudunda derin izler bırakmıştı.</p>

  <p>Madam Velmon bu boğuşmadan daha sakin çıktı. Gülümseyerek:</p>

  <p>— Gidelim Mayk, dedi, biz deliyiz vallahi. Bütün insanlar delirmiş.</p>

  <p>Aşağı katta, Bill’e ait olduğunu tahmin ettiğim bir yatak odasında Luger’imi sapasağlam ve dopdolu bulup kılıfına yerleştirdim.</p>

  <p>Doktorun pardesüsünü Roz’a giydirdim. Kendi pardesümü de sırtımdan çıkarıp bir kenara fırlattım.</p>

  <p>Evvelki gece yağmur altında geldiğim bomboş evden sevgilimle beraber çıktım.</p>

  <p>Aşağıya inip meyhanenin arkasına bıraktığım otomobilime yerleşinceye kadar hiçbir şey konuşmadık.</p>

  <p>Ancak hareket edince:</p>

  <p>— Bir şey içer miydin ruhum? diye sordum.</p>

  <p>— Burada hiçbir şey istemem, yolda başka bir yere uğrarız, dedi ve başını halsiz bir hareketle omuzlanma bıraktı.</p>

  <p>Derisinin kokusu sanki bütün dünyayı kaplamıştı. Tadım hâlâ damarlarımda hissettiğim bu dayanılmaz kokuyu derin derin kokladım.</p>
</body>
</html>
