<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YEDİNCİ KISIM</h1>

  <p>Ana caddelerden nedense yüz yirmi sekizinci sokağa, oradan da nehir boyundaki sokaklara sapmışım. Doğru giderek üç köprü yoluna çıktım. Work-Lane’de caddeyi fabrikadan boşalan ameleler kapladığı için iyice yavaşladım. Amele kızlardan biri dalgınlığımı hemen far ketti:</p>

  <p>— Bu ne dalgınlık gözümün bebeği, dedi, galiba madamı kaybettin!</p>

  <p>Halimi bu kadar doğru keşfedişine önce şaştım, sonra suratımın ne kadar aptallaşmış olduğunu bu sözden anlayarak büsbütün öfkelendim.</p>

  <p>Bana da karısını kaybeden boynuzlu koca hali yaraşır mı yaraşır... Hay Allah kahretsin.</p>

  <p>Yol serbestler serbestlemez sürati yüze çıkardım. Sürat beni dünyadan, insanlardan uzaklaştırıveriyor da, istediğim derecede yalnız bırakıyor. Hiçbir esasa dayanmasa da düşünmek için yalnızlık lazım. Yanımdan üç tane kamyon geçti. Tepeleme çuval yüklü kamyonlar... Bu kamyonların manzarası bana nedense içine atıldığımız haydut kamyonunda gördüğüm boş çuvalları hatırlattı. Bu çuvalların üstündeki yazı gözümün önüne geldi. Bunlara çuval bile denmez, bunlar bildiğimiz çimento torbaları. Swerts şirketine ait torbalar.</p>

  <p>Bu şirket ne tarafta? Daha doğrusu bu şirketin antrepoları?</p>

  <p>Sürati azalttım. Bu anda koku almış bir av köpeğine benzediğim muhakkaktı. Bir sigara yaktım. Böyle şirketler antrepolarını daima nehir kıyısında kurarlar. Yükleyip boşaltmak kolay olsun diye.</p>

  <p>Birden nefesimi kestim. Haydutlardan birinin söylediği bir sözü hatırlamıştım. Herif ne dedi? “Balık tutmaya gidiyoruz” gibi bir laf etmedi mi?</p>

  <p>Biz kamyonetle hangi yolu tutmuştuk? Tam üzerinde bulunduğum yolu. Demek farkına varmadan aynı istikamete sapmışım. Üç köprü yolu Eybens’ten geçer. O civar balık tutmaya meraklı olanların hafta tatillerinde gittikleri yer. Küçük göllerle dolu garip bir köşe.</p>

  <p>Bu mevsimde in cin yoktur. Adam temizlemek için bundan münasibini bulmak imkânsız. Elli sene evvel New York’un en kibar sayfiye yeri sayılırmış. Sonra fabrikalar, imalathaneler, antrepolar o tarafa doğru yayılınca kibarlar burasını yüzüstü bırakmışlar. Birkaç sene evvel bir iş için gitmiştim. Tepelerde, ormana dönmüş bahçelerin içinde o zamandan kalmış boş villalar vardı. İçinde insan hapsedilmesi mümkün villalar. Bahçelerine yüzlerce ölü gömülse kimsenin ruhu duymaz.</p>

  <p>Bir yol kavşağındaki Trafik levhasında: Eybens, 0,8 kilometre, yazılıydı. Tereddüt etmeden saptım, ilk rastladığım meyhanenin önünde durdum. Tezgâh başına dikildim. Daha ikinci birayı yuvarlamamıştım ki, ihtiyar meyhaneci sorduğum suallere cevap verirken dört yüz metre ilerden sola saptığım takdirde "Güneşli Göl” villasını elimle koymuşum gibi bulacağımı söyledi. Aradığım yerin burası olduğunda zerre kadar şüphesi kalmamıştı. Çünkü hem tarif ettiğim saç örtülü kırmızı kamyonet oraya gidip geliyordu, hem de sahibi tam benim söylediğim herifti.</p>

  <p>Tezgâhın üstüne beş dolar savurup dışarı fırladım.</p>

  <p>Meyhaneciye Pelegrini’nin eşkalim vermiştim.</p>

  <p>— Söylediğiniz adam, evet!</p>

  <p>“Söylediğim adam” öyle mi? Hele şimdi orada bulunmalı ki... Madam Roz’u da bir yere kapatmış olmalı... İsterse evin etrafını beş tane mitralyözlü haydut çevirmiş olsun, Pelegrini’yi elimden şeytan bile kurtaramaz. Otuz iki dişini döküp...</p>

  <p>Otomobile daldım, hemen sürdüm, ancak Güneşli Göl villasına saparken aklım başıma geldi.</p>

  <p>Hayatlarını tehlikede sayan heriflerin üstüne düpedüz gitmek enayilik olacaktı. Kurşun bu. Hiç şakası yoktur. Karşımdakiler de nişan almaya lüzum görmeden adam deviren meşhur cana kıyıcılar... işin sonuna gelmişken geberip gitmek büsbütün budalalıktı. Yavaşça geri döndüm. Tekrar meyhaneye geldim. Otomobili bu sefer dükkânın arka tarafına çektim.</p>

  <p>Bir aralık Pat’a telefon etmek münasip mi değil mi diye tasarladım. Sonra vazgeçtim.</p>

  <p>“İcat mı çıkarıyorsun oğlum," diye kendi kendime çıkıştım, “bunlar nasıl huylar? Polisten imdat istemek yeni âdet mi?”</p>

  <p>Bir bira daha ısmarladım.</p>

  <p>Güneş batmak üzereydi. Pis bir yağmur başlamış, bu hal, akşamı saatinden evvel getirmişti.</p>

  <p>Şimdilik ortalığın büsbütün kararmasını sabırla beklemekten başka bir işim yok gibiydi. Madam Velmon’un ciddi bir tehlikeye şimdilik maruz bulunmadığına hâlâ inanıyordum.</p>

  <p style="text-align: center;">***</p>

  <p>Çete işkilli olacağından haydutların inine otomobille gitmeyi ihtiyatlı bir hareket saymadım. Bagajdan trençkotu çıkarıp giydim, yakasım kaldırıp gittikçe hızlanan yağmurun altında gecenin karanlığına karıştım.</p>

  <p>Meyhaneci yolu iyi tarif etmişti. Asfaltta tam üç yüz adım yürüdüm. Sola saparak tepeye tırmanmaya başladım. Buraları bakımsızlıktan ormana dönmüştü. Her tarafta yağmur damlaları dallara, yapraklara vuruyor, dünyayı garip fısıltılarla dolduruyordu.</p>

  <p>Hiçbir tarafta ışık yoktu.</p>

  <p>Yol, tepenin yansında Güneşli Göl villasının yüksek duvarını hizaladı. Bu duvar beni doğruca bahçe kapısına götürdü.</p>

  <p>Kalın demir parmaklıklı koca kapı kapalıydı. Demirleri tutup içeriye baktım. Bina çok gerilerde olmalı ki hiçbir ses duyamadım ve aydınlık bir pencere de görünmüyordu. O zaman buralarda beyhude vakit kaybetmek ihtimalini düşündüm. Belki de herifler kadını buraya hiç getirmemişlerdi.</p>

  <p>Kapıyı ileriye doğru geçtim. Elli metre kadar yürüdüm. Yol, kapıya dayandığı için artık fundalıkta, ıslanarak dolaşıyordum. Ellinci adımda durdum. Karanlıkta el yordamıyla birkaç taş buldum. Savurarak aşırıp bahçeye attım. Bu suretle içerde başıboş köpekler olup olmadığını anlamak istiyordum. Taşların sesine cevap veren canlı bir mahluk çıkmadı. O zaman geri döndüm. Yan yolda nişan koyduğum bir ağaca tırmandım. Duvarın üstüne çıktım. Kendimi aşağıya sallandırdım.</p>

  <p>Bahçe de senelerden beri bakımsızdı. Kapıcı kulübesinin mümkün mertebe uzağında villaya giden yolu buldum.</p>

  <p>Tabancamı trençkotumun dış cebine almıştım. Her an taarruza uğrayabileceğimden ihtiyatla yürüyor, beş, on adımda bir durup etrafı dinliyordum.</p>

  <p>Dünyada yağmurun dallara vurmasından başka bir ses kalmamış gibiydi. Islak hava suratıma yapışıyor, üç adım dersim seçememek canımı sıkıyordu.</p>

  <p>Yüz metre gittikten sonra basık ve yayvan binayı birdenbire karşımda gördüm. Pusuya yatmış bir tarih öncesi hayvana benziyor, sanki fena fena soluyordu.</p>

  <p>Pencerelerinden hiçbiri aydınlık olmadığı için nesli ortadan kalkmış bu tehlikeli hayvanın aynı zamanda kederli güzelliği de gaddarlığını büsbütün arttırmış gibiydi. Bir an Madam Roz’u yutmuş da hazmetmekle meşgulmüş hissine kapılarak ürperdim.</p>

  <p>İnsana ait hiçbir ses duyulmaması, bilhassa ışıksızlık pusuya yaklaşma duygusu veriyordu.</p>

  <p>Binanın etrafım dolaştım. Arka tarafta ikinci kat pencerelerinden birinin sımsıkı kapalı panjurları arasından hafif bir ışık sızıyordu.</p>

  <p>Servis kapısını yokladım. Kilitliydi. Pencerelerden birisini zorlamaktan başka çare kalmadığını anladım. Zamanla eğrilip aralanmış panjurlardan birisine asıldım. Ufak bir çatırtıyla kancasından kurtuldu. Nefesimi kesip karanlığı dinledim. Hep o ıslak yağmur hışırtısı.</p>

  <p>Camı ittim. Menteşeler hiç gıcırdamadan açılıverdi. İçersinin karanlığına gözümü alıştırmak için bir müddet bekledim. Sonra âdetim olduğu üzere birdenbire sıçradım, tek elime dayanarak vücudumu içeriye aşırdım ve derhal yer değiştirerek döşemeye yamyassı yapıştım. Aynı anda tabancamı da elime almıştım. Eskiden bir gece bir taşra üniversitesine ait lojmanlardan birinde böyle bir ziyaretimi kurşunla karşıladıklarını hatırlayarak gülümsedim. Bu sefer burada canıma susamış kimse yok gibiydi.</p>

  <p>Sürünerek yer değiştirip ayağa kalktım. Dışardan vuran ışık kapıyı farkettiriyordu. Tokmağı yavaş yavaş çevirerek kanadı araladım. Karanlık koridora çıktım. Bereket versin yere kalın yol kilimleri serilmişti. Merdivenleri ihtiyatla dura dura çıkmaya başladım. Bir taraftan da ışık gördüğüm odanın yerini tayine çalışıyordum.</p>

  <p>İkinci katta gene kimseciklere rastlamadım. Kapışırım altından ışık sızan odaya yaklaştım. Kulağımı kilit yerine dayayıp içersini dinledim. Tokmağa dokunursam, Madam Roz burada hapisse korkudan bağırabilirdi. Eğer yanında bir muhafız varsa herifin derhal ateş etmesi de hesaba katılmalı. Hem kapı kilidiyse kilide kurşun sıkacak değilim ya... Gene el yordamıyla kilidi yokladım. Anahtar üstünde bırakılmamıştı. Zaten bu kadar şanslı olmayı istemek de budalalıktı.</p>

  <p>Evin arka cephesi gözümün önüne geldi. Odaların hepsinden müşterek bir balkona çıkılıyordu. Bitişik odaya doğru gürültü etmeden yürüdüm. Kapısı açıktı. Evvela araladım, sonra içeri süzülüp yana atladım. Duvar dibinde gene bir müddet sindim. Oda boştu.</p>

  <p>Balkonun evvela camekânlı kapısını, sonra panjurları açtım. İş yarı yarıya kolaylaşmıştı. Fakat eğer kadını buraya kapattılarsa, muhafızsız bırakmaları akıl alır bir hareket sayılmaz. Her şey burada şüpheli. Burası âdeta koskoca bir tuzak. Belki de kadını kaçırmaları bile doğrudan doğruya benim için hazırlanmış bir pusudur.</p>

  <p>Balkonda ilerledim. İçerde ışık yanan odanın panjurları dışardan mandallanmıştı.</p>

  <p>Mandalı kaldırdım, kanadı gürültü etmeden araladım. İçeriye baktım.</p>

  <p>Madam Roz Velmon bir koltuğa oturmuştu. Okuduğu kitap dizlerinde kalakalmış. Dalgın ve kederli. Öyle dalmış ki hiçbir şey duymuyor.</p>

  <p>Panjuru biraz daha açtım. Odanın her tarafını gözden geçirdim. Başka yere kapısı yok. İçeriye muhafız da koymamışlar. Şimdi bütün mesele kadını ürkütmeden burada bulunduğumu anlatabilmekte.</p>

  <p>Camı hafifçe tıklattım. Ancak üçüncü vuruşumda titreyerek dalgınlıktan sıyrıldı, yüzünü müthiş bir korku kapladı. Gözleri dehşetle dolu balkona baktı. Parmağımı “sus” manasında ağzıma götürdüm. Elini kaldırdı.</p>

  <p>Camlı kapıyı itip içeri girdim:</p>

  <p>— Merhaba meleğim, dedim, işte nihayet tekrar buluştuk.</p>

  <p>— Buraya nasıl geldiniz Mayk? Yalnız mı geldiniz?</p>

  <p>— Yalnız. Ne olmuş?</p>

  <p>— Kimseye rastlamadınız mı? Tom denilen goril azmanına?</p>

  <p>— Hayır.</p>

  <p>— Halbuki, “En ufak bir gürültü duyarsam gelir derini yüzerim” demişti. Aman Yarabbi...</p>

  <p>Başından geçenler aklına gelmiş olmalı la sesiz sessiz ağlamaya başladı. Yanma yaklaştım. Tabancamı sol elime geçirerek saçlarım okşadım:</p>

  <p>— Ağlama, dedim, rica ederim Roz, kâbus geçti artık. Haydi kalkın da bu harabeden savuşalım.</p>

  <p>— Ya buradaysalar... Vuruşursanız.</p>

  <p>— Kalk diyorum. Bunları sonra konuşuruz. Eşyalarınız nerede?</p>

  <p>Etrafına ümitsiz ümitsiz bakındı.</p>

  <p>— Eşyam filan yok. Böyle getirdiler, apansız.</p>

  <p>— Çok korktun mu ruhum? Ben de budala gibi... Elbet korktun. O Pelegrini denilen namussuz elime bir geçerse...</p>

  <p>Okuduğu kitap yere düştü. Kadıncağız korkuyla hafif bir çığlık atarak boynuma sarıldı. Kollarımın arasına aldım. Sımsıkı kucakladım. Kullandığı koku bir kere daha nefesimi kesmiş, iliklerime kadar vücudumu dolaşmıştı.</p>

  <p>Soluklarını ağzımın üzerinde hissediyordum. Belli ki sinirleri berbat... Eğer ben de kendimi bıraksam...</p>

  <p>Omuzlarından tutup biraz uzaklaştırdım. Yüzüne nasıl bakmışsam bakmışım. Kederli ve yorgun gülümsedi:</p>

  <p>— Mersi Mayk, dedi, zavallı Bob’un methettiği erkekmişsin. Hiç mübalağasız...</p>

  <p>— Haydi gidelim. Bunları sonra söylersin, ben de usulü dairesinde mahcup olurum. Haydi.</p>

  <p>Bir an balkondan peşpeşe sarkıp savuşmayı düşündüm. Camlı kapıya yaklaşıp dışarsını dinledim. Yağmur biraz hafiflemişti. Fakat gecenin içinde gene ıslak orman hışırtıları duyuluyordu.</p>

  <p>— Gel! diye elinden tutup çektim, yavaş yürü! Gürültü istemez. -Sonra sesimi büsbütün alçaltarak emir verdim: Vuruşmak icap ederse arkama geçiverirsin. Sakın korkma emi?</p>

  <p>Elimi minnetle sıktı. Ben ömrümde bu kadar basit bir hareketle bu kadar uçsuz bucaksız bir minnet ifadesi görmedim. Gururla üs-tüste yutkundum. O anda kendimi birkaç silahlı haydutla değil, bir bölük gangsterle boğuşacak kadar kuvvetli hissediyordum.</p>

  <p>Balkondan yan odaya geçtik. Oradan koridora çıktık. Koca villa gene mezar kadar sessizdi. Ayaklarımızın ucuna basarak merdiveni tuttuk. Basamaktan gene ihtiyatla indik.</p>

  <p>Tam yansına gelmiştik ki elektrikler birdenbire yandı. Daha doğrusu biraz aşağıdan vuran gayet keskin bir projektörün insanı kör eden sert ışığı içinde kaldık. Arkamızdan tanıdık bir ses:</p>

  <p>— Nereye böyle? diye alay etti: Ev sahibine teşekkür etmeden savuşmak olur mu sayın bayan?</p>

  <p>Madam Roz Velmon inleyerek koluma asılıvermişti.</p>

  <p>Projektörün arkasındaki koyu karanlıktan başka bir ses tehditkâr bir ifadeyle emretti:</p>

  <p>— Silahı yere at... Kurşunlar geliyor! diye homurdandı.</p>

  <p>Arkamızdaki ses:</p>

  <p>— İyidir, diye alaya devam etti: Üç tane mitralyözün yüz küsur kurşununu yemek de hani... İnsan bu ziyafetle kıyamete kadar acıkmadan bekler.</p>

  <p>Silahı yere attım. Çıkardığı hazin sesi iyi tanıyordum. Teslim oluşun inşam hicaptan deliye çeviren sesi... Ölümle aranızda bir nefeslik mesafe kaldığını ilan eden gaddar ve dobra işaret... Sırtıma ter bastı. Küfür etmemek için kendimi zor tuttum. Kendi kendime: “Evi baştan başa aramazsın değil mi? Meyhaneden polise telefon etseydin kıyamet mi kopardı namussuz?" diye çıkıştım.</p>

  <p>Arkamızda duran Pelegrini:</p>

  <p>— Yukarı teşrif etseniz, diye kıs kıs güldü: Salona geçsek de iki satır muhabbet etsek.</p>

  <p>Buna karşı aşağıdaki haydutlardan biri homurdandı:</p>

  <p>— Biz bunlara aşağıda ziyafet hazırladık patron! Unuttun mu?</p>

  <p>— Sahi Tom aferin! Duydunuz ya Mister Hammer... Madamla beraber lütfen...</p>

  <p>Merdiveni indik. Hareket eder etmez kendimi toplamıştım. “Aşağıda ziyafet hazırlamış olmaları” mükemmel! Her nedense vakit kazanacağımız anlaşılıyor. Bu insanlar bazen ne kadar budala olurlar. Ortada bir ölüm-kalım meselesi varken gene de başka menfaatler gözlerini karartır. Mesela şuracıkta ikimizin de canını alsalar daha kârlı çıkarlar. Bu şüphesiz. Lâkin hırs bırakmaz ki.</p>

  <p>Daima projektörün içinde tutularak emirle yürüdük. Patrona aşağıdaki ziyafeti hatırlatan haydut, dişlerim kül ufak edecek bir öfkeyle arada bir söyleniyordu:</p>

  <p>— Arkadaşları temizlersin değil mi namussuz? Görürsün sen! Sen şimdi görürsün orospu çocuğu!</p>

  <p>— Ne olmuş arslanım! diye cevap verdim: Hepsini siz mı temizleyeceksiniz? işte senin hissene de Kardiyano düşmüş.</p>

  <p>Pelegrini homurdandı.</p>

  <p>— Ne o baş hergele dedim, yoksa hakkını mı yedim? Şeref madalyası sana mı verilmeliydi?</p>

  <p>— Gevezelenme Mayk.. Numara yapıyorsun. Suratını bir kere aynada görsen korkarsın. Ölümden ödün kopuyor pis hafiye... Yüreksiz maskara.</p>

  <p>Yerin altına inen taş merdivenin on ayağını böyle konuşarak indik. Elektrikle aydınlanmış geniş bir koridordan yürüdük. Bir demir kapıdan oldukça büyük fakat tavanı basık bir mahzene girdik. Burası belli ki bizim için hususi surette hazırlanmıştı.</p>

  <p>Duvarlara çeşitli kırbaçlar asılıydı. Vahşi hayvan terbiyecilerinin kullandığı aman vermez kırbaçlar. Bir sürü kıskaç, kerpeten, hasılı ortaçağlarda, Engizisyon mahkemelerinin kullandıkları işkence aletleri...</p>

  <p>Zavallı Roz manzarayı görünce hafif bir çığlık kopararak içeri girmemek istemiş, göğsüme yaslanmıştı.</p>

  <p>Sırtıma dayanmış iki tabanca namlusu aynı zamanda dürterek ikimizi birden ileri sürdü.</p>

  <p>— Korkma sevgilim, diye mırıldandım: Bunlar hep numara!</p>

  <p>Pelegrini son sözü duymuş olmalı ki, kıs kıs güldü:</p>

  <p>— Numara öyle mi? Birazdan görürüz.</p>

  <p>Madam Roz köşedeki tekerleği farkedince daha fazla dayanamadı. Bükülen dizleri üzerine çöktü. Dehşetle inlemeye başladı. Boş bulunmuş, kızın düşmesini önleyememiştim.</p>

  <p>Gördüğümüz şeyin seyrine değme erkek dayanamazdı. Hele kimlerin elinde bulunduğumuz hesaplanırsa insanın kanı donar.</p>

  <p>Bu taş odanın bir köşesine bütün teferruatıyla bir işkence tekerleği hazırlanmıştı. Dört tarafından bileklere geçirilecek ucu zincirli kelepçeler sarkıyordu.</p>

  <p>Pelegrini’ye ana avrat küfretmeye başladım.</p>

  <p class="whitespace">&nbsp;</p>
</body>
</html>
