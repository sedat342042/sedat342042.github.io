<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>SEKİZİNCİ KISIM</h1>

  <p>Birisi enseme vurdu. Yüzükoyun taşlara kapandım. Ellerime abanıp kalkmaya davranırken sol kaburgalarımın üstüne bir tekme indi. Üç kere yuvarlandım. Sırtüstü kaldım.</p>

  <p>Üç kişiydiler. Beni keyifle seyrediyorlardı. Hele yumrukla tekmeyi vuran herif, beygiri hastalanmış bir araba sürücüsü gibi bana hayretle bakıyor, "Bu nasıl iş?” manasına tabancasının arpacığıyla ensesini kaşıyordu.</p>

  <p>Ürkütmek istiyormuş gibi sessiz adımlarla üzerime geldi. Kalçalarıyla omuzlarını müşteriye çıkan bir fahişe gibi oynatıyor, gözlerini zevkle süzüyordu.</p>

  <p>— Kalksana arslanım, diye âdeta rica etti: Senin gibi bir yiğide yerlerde sürünmek yaraşır mı?</p>

  <p>Kalın potininin burnuyla dizkapağıma vurunca sıçramak istedim. Aynı anda kamıma bir tekme daha yapıştırdı. Tekrar fırıldak gibi döndüm. Yakamdan tutup yüzümü yüzüne yaklaştırdı. Nefesi pis pis alkol kokuyordu. Tam ağzımın ortasına bir yumruk indirdi, patlayan dudağımın kanı bir anda çenemi kapladı, ağzıma doldu. Taze kanın tuzlumsu tadını keskin keskin hissettim. Kendimi tıkanmaktan kurtarmak için öğürdüm.</p>

  <p>Haydut:</p>

  <p>— Bu ne güzel ses! diye sırıttı.</p>

  <p>Sonra saçlarımdan yakalayıp kafamı üç kere taşa vurdu. Madam Roz Velmon’un çığlığını çok uzaktan duyarken bayılmışım.</p>

  <p>Baygınlık ne kadar sürdü bilmiyorum, başımdan aşağıya soğuk sular dökülürken kendime geldim. Gözlerimi hayretle açtım.</p>

  <p>Pelegrini duvara dayanmış, büyük bir Katalan bıçağıyla tırnaklarını düzeltiyordu. Üçüncü haydut hâlâ sigara içmekteydi. Benim halimi gören Tom ismindeki rezil ikinci kovayı da üstüme boca etti.</p>

  <p>— Banyosuz yapamaz, ben bilmez miyim patron! diye yeniden sırıttı. Sonra gidip duvardan bir kırbaç aldı.</p>

  <p>— Bir de bunu deneyelim, diye homurdandı: Halis fil sinirindenmiş. Bir bakalım...</p>

  <p>Sırtımda pardösü olduğu halde ilk darbeyi yer yemez uzun bir feryat kopardım. Sanki göğsüme kızgın demirden bir çember sarılmıştı.</p>

  <p>Herif:</p>

  <p>— Tamam! dedi, şimdi bu tosunun sesini doyuncaya kadar dinleyeceğiz.</p>

  <p>Üçüncü darbede tekrar bayıldım. Yeniden ayıltıp dövdüler. Kuvvetimin gittikçe azaldığını hissediyordum. Anık bağırmalarım da insan sesine benzemez olmuşlardı. Boğazı kesilen öküzler gibi ıslak hırıltılar çıkarıyordum.</p>

  <p>Nihayet Pelegrini:</p>

  <p>— Şimdilik bu kadarı elverir, dedi, ölüverirse pişman olursun Tom. Arkadaşların öcü usulüyle alınmamış olur.</p>

  <p>— Öyleyse biraz da şu orospuyu okşayayım.</p>

  <p>— Rica ederim, ne ayıp şey! Hiç kadınlara el kalkar mı?</p>

  <p>— Ben el kaldırmayacağım ki...</p>

  <p>Herif böyle der demez yere çökmüş biçare kadının üstüne yürüdü. Madam Velmon öyle dehşete kapılmıştı ki anık hiçbir şeyin farkında değildi.</p>

  <p>Tekmeyi belinin ortasına yiyince hafif bir şikâyet iniltisi koyuvererek iki adım ileriye fırladı, yere serildi.</p>

  <p>Haydut yumruklarım sıkarak yeniden üstüne yürüdü. Fakat Pelegrini bu sefer ciddi bir sesle emretti:</p>

  <p>— Olmaz dedim Tom, emirlerime kulak verilmezse kızarım.</p>

  <p>Tom <span id="id_AYHAN">homurdanarak geri çekildi.</span></p>

  <p>Pelegrini kadının yanına yaklaştı. Katalan bıçağını havaya atıp tutarak gayet sakin bir ifadeyle:</p>

  <p>— Madam Velmon, dedi, sizinle bir hayli vakit kaybettim. Teklifimi artık yerine getirmelisiniz.</p>

  <p>Kadın anlamayan bakışlarla herifin suratına bakıyordu.</p>

  <p>Pelegrini’nin gözlerinden nefrete benzeyen bir şey geçti. Bu herif isteklerine karşı durulduğu zaman kuduz köpeğe dönüyordu ama bunu sezdirmeyecek kadar sinirlerine hakim olabiliyordu.</p>

  <p>İçinde bulunduğumuz dekora ve şartlara hiç uymayan gayet yumuşak bir sesle konuştu. Bu yumuşaklık burada kime olsa dehşet verirdi. Çünkü en korkunç işkencelerin tatbikinden asla çekinmeyeceğine inşam derhal inandırıyordu.</p>

  <p>— İstediğim kâğıdı muhakkak imzalayacaksınız Madam, dedi, imzalamadan olmaz.</p>

  <p>— İmzalamayacağım. İsterseniz beni öldürün.</p>

  <p>— Hemen aklınıza ölmek ve öldürülmek geliyor. Bu dünyada ölümden evvel aşılacak öyle merhaleler var ki tadına doyulmaz. Kâğıdı getirsinler mi?</p>

  <p>— Siz deli misiniz? Öyle bir kâğıdı nasıl imzalarım? Kocamı parasına tamah ederek öldürdüğümü imzalarsam beni elektrikli sandalyeye oturtacak delili size vermiş olurum.</p>

  <p>— Ben de zaten başka bir şey istemiyorum ki güzelim. Benim istediğim de bu.</p>

  <p>— İmzalamayacağım.</p>

  <p>— Siz bilirsiniz. Ben sizin yerinizde olsam verdiğim müsveddeyi el-yazımla temize çeker altına da imzayı basardım.</p>

  <p>— Namussuz herif!</p>

  <p>— Siz bilirsiniz. Tom lütfen Van den Ploocke’u çağırır mısınız? Yukarıdaki müsveddeyle beraber bir de dolmakalem, birkaç kâğıt getirsin.</p>

  <p>Pelegrini bana baktı. “Bu kadınlar ne garip mahluklar” manasına kederle başını salladı.</p>

  <p>— İmzalarsa işler ne kadar kolaylaşacak değil mi Mister Hammer? dedi, herkes için işler birdenbire tıkırına girecek. İnatçı olmayı anlarım ama inat bir şeye yaramalı. Siz de bu kanaatte değil misiniz?</p>

  <p>Ben pek bitkin olduğum halde müthiş bir işin hazırlanmakta olduğunu seziyordum.</p>

  <p>Pelegrini birdenbire farkına varmış gibi hayretle arkadaşına baktı:</p>

  <p>— Bili, dedi, bu ne aptallık! Mister Hammer’in ellerini bağlamışız. Lütfen Bili, muhterem misafirimize bir ortaçağ kelepçesi geçirelim. Dostumuz Van den Ploocke işe başlayınca dalgınlaşır. Mister Hammer haddini bilmediği için karışmaya kalkar. Sonunda teessüf edilecek bir hadise vuku bulabilir.</p>

  <p>Hâlâ elinde Katalan bıçağı vardı. Belli bir şey herif her çeşit silahla oynamaya bayılıyor.</p>

  <p>Bili durarak birbirine zincirle bağlı iki bileklik indirdi. Bunları bileklerime geçirip kilitledi. Anahtarı patrona uzattı. Pelegrini şefkatle.</p>

  <p>— Sende kalsın yavrum, dedi, Mayk Hammer dostumuz nallan dikince çözer, azad edersin. -Merdivenlerden gelen ayak seslerim duyunca yüzü asıldı: Biz çıkalım Bili, dedi, insanların aptallığını seyre tahammülüm yok. Hele bu aptallığı yapan bu kadar güzel bir kadın olursa...</p>

  <p>İçeriye kâğıtlarla bir garip adam girmişti. Sırtında bembeyaz, tertemiz bir doktor gömleği vardı. Bu gömleğin altında mum gibi ütülü siyah bir pantolon ve rugan iskarpinler görünüyordu. Sarı saçları tepesine doğru seyrekleşmişti. Çerçevesiz gözlüklerinin arkasından deniz mavisi güzel gözleri insanın yüzüne bir çocuk safiyetiyle bakıyordu.</p>

  <p>Fakat o kadar sıska bir adamdı ki bu sıskalık ilk bakışta bütün diğer hususiyetlerini ortadan kaldırıyor, yürek ürperten bir manzara halinde dikkati çekiyordu.</p>

  <p>Mahcup mahcup gülümseyerek yaklaştı. Ayak topuklarını birbirine vurarak patronu selamladı. Pelegrini:</p>

  <p>— Geldiniz mi Her Ploocke? dedi, maharetinize ve ihtisasınıza müracaat zorunda kalacağımı sahiden ummamıştım. Evvela sizi birbirinizle tanıştırayım: Madam Velmon, işte emsalini dünya tarihlerinin görmediği bir mütehassıs. Muhterem doktor Her Ploocke. Kendisi on beş yaşından itibaren sinirler üzerinde çalışmaya başlamıştır. İlk zamanlar tabii hayvanlar, bilhassa kediler üzerinde tetkikat yapıyordu. Bu işe ilk mektepte merak sarmış. Sonra Berlin Üniversitesi’nin Tıp Fakültesinde cesetler üzerinde devam etmiş. Nihayet İkinci Cihan Harbinde toplama kamplarında çalışmış. İnsan sinirleri üzerindeki hudutsuz bilgisi oradan geliyor. Nazileri temizleme mahkemelerinden yakasını zor kurtardı. Bir müddetten beri bana yardım ediyor.</p>

  <p>Kendilerine minnettarım.</p>

  <p>Pelegrini bunları söylerken benim gözüm Tom’la Bill’in yüzlerine ilişmişti. İkisinde de bet beniz kalmamış. Dizlerinin titrediğine yemin ederim. Doktora öyle bakıyorlar ki, neredeyse korkudan ve dehşetten yürekleri çatlayacak.</p>

  <p>Doktor Her Ploocke, Madam Velmon’a yaklaştı:</p>

  <p>— İmzalasanız fena olmaz, dedi, ben esaslı bir tecrübeden mahrum kalacağım ama olsun... Yazın da imzalayın.</p>

  <p>Madam Velmon herifin uzattığı kâğıtlarla kaleme hızla vurdu. Kâğıtlar hışırdayarak etrafa dağıldı. Dolmakalem taş döşemeye düşerek kırıldı.</p>

  <p>Doktor gülümseyerek:</p>

  <p>— Madam biraz asabi, dedi, pekâlâ!</p>

  <p>Yerden kalemi sükunetle aldı. Kendisine çok güvenen bir sesle:</p>

  <p>— Bir başka kalem bulalım patron, dedi, nasıl olsa lazım.</p>

  <p>Pelegrini kendi kalemini verdi.</p>

  <p>— Biz yukarıdayız doktor, dedi, iş bitince kâğıdı bana getirirsiniz.</p>

  <p>— Başüstüne!</p>

  <p>Tom’la Bili patronun çıkmasını beklemeden tabanları yanmış gibi dışarı fırladılar. Pelegrini elindeki Katalan bıçağıyla doktora dostça selam verip çıktı. Ağır demir kapı kapandı.</p>

  <p>Doktor kâğıtları aynı korkunç sükunetle yerden aldı. Kalemle beraber işkence tekerleğinin üstüne koydu. Bana bakarak gene mahcup mahcup gülümsedi.</p>

  <p>Bu herifin nasıl bir canavar olduğunu ancak Madam Velmon’a dönünce anladım. Birdenbire değişmiş, suratına bir deli hainliği gelmişti. İngilizcesinin belli belirsiz Alman şivesiyle:</p>

  <p>— Bir kere daha hülasa etmeyi vicdan borcu bilirim Madam, dedi, size yapılan teklifi biliyorsunuz. Bir kâğıt yazıp imzalayacaksınız. Kabul mü?</p>

  <p>— Alçak herifler! Beni korkutamazsınız.</p>

  <p>— Korkutmak mevzubahis değil. Çünkü korku normal insanların sık sık duydukları bir histir. Biz size insanüstü bir duygu vereceğiz.</p>

  <p>— Ben ölümden korkmam.</p>

  <p>Zavallı kadın bu sözleri dişleri birbirine vurarak söyleyebilmişti.</p>

  <p>— Cesur insanlar üzerinde çalışmak daha hoşuma gider Madam, hazırladığım kitap, bilhassa böyle mevzulara ait. İsterseniz size düşünmeniz için beş, on dakika mühlet vereyim.</p>

  <p>— İstemem. Düşünecek bir mesele yok. Ne yapacaksanız bir an evvel yapın.</p>

  <p>— Başüstüne! Şimdi beni dikkatle dinleyin. İnsanlara istedikleri bir şeyi yaptırmak veya söylemek istemediklerim söyletmek için tarihte birçok usul denenmiştir. Bunların bir kısmı gayet kabadır, bir kısmı da bir çeşit insan dehasının hayret edilecek buluşları. Kaba işkence bir müddet sonra insan sinirleri üzerinde tesirini kaybediyor. Üzerinde çalışılan vücut hiçbir şey hissetmez oluyor. Hele bayılırsa her türlü bedeni azaptan bir müddet için de olsa kurtuluyor. Ben tetkik ettim. Engizisyon cellatlarının çoğu bu hususta-gayet-acemi ve cahil imişler. Yaptıkları iş mesleğe şeref verecek, zanaatı yükseltecek şeyler sayılmaz. Biz toplama kamplarındaki imkânlarımız sayesinde bu işin her cihetini etraflıca tetkik ettik. Pratikte tatbik fırsatını bulduk.</p>

  <p>Herifin üzerine bir azamet gelmişti. Gayet muazzam bir fenni keşifte bulunmuş gibi övünüyordu. Vücudumun her tarafı feci surette sızladığı halde şuurum şaşılacak derecede uyanıp keskinleşmişti. Ömrümde görmediğim müthiş bir manzaraya şahit olacağımı anlamıştım.</p>

  <p>Doktor sakin adımlarla bir köşeye doğru yürüdü. O zamana kadar fark etmediğim demir çemberli bir eski sandığı açtı. İçinden parlak demirden bir çekmece çıkardı. Bunu getirip yere bıraktı.</p>

  <p>Bu sefer sesi ihtirasla ve sabırsızlıkla titriyordu:</p>

  <p>— Sizin Madam, dedi, müsaadenizle derinizi yüzeceğiz. Bunun adına Daşo kampında "İhtiras soyunması” derdik. Ölümle daha iyi yatabilmesi için insanın derisinden bile soyunması... Bakınız bu nasıl bir iş! İyi dinleyin! -Gayet ince bir ameliyat bıçağını ışığa kaldırarak parlattı: Bunu görüyor musunuz? Basit bir operatör bıçağı. Sizi ölümle daha yakından çiftleştirmek için işte bunu kullanacağız. Orada tespit ettik. Yanılmadığımıza eminim. Istırabı en fazla uzatan bu usuldür. Birazdan siz de bizzat deneyip bana hak vereceksiniz. Istırap uzuyor Madam, çünkü hiçbir hayati uzuv üzerinde çalışmıyoruz. Bıçağımız hep deride dolaşıyor. Şimdi sizi anadan dogma soyacağım. Sonra önden ve arkadan vücudunuzun derisini birer parmak genişliğinde şeritler halinde yüzeceğim. Bu şeritler omuzlarınızdan başlayarak diz kapaklarınıza kadar yüzülecek. Fakat tamamıyla koparılıp alınmayacak. Sonra efendim, bir uzun demir parçasını ateşte kızdırıp vücudunuza değdireceğim. Yüzülmüş derilerin yerlerde sürünen şeritleri üzerinde sendeleyerek yürümek zorunda kalacaksınız.</p>

  <p>Zavallı Madam Velmon müthiş bir çığlık savurarak yerinden fırladı, fakat o kadar dehşete kapılmıştı ki ayakları kendisini taşıyamadı. Yuvarlanarak, duvara kadar geriledi. Orada ellerini yüzüne kapatarak öylece kaldı.</p>

  <p>Namussuz herif böyle reaksiyonlara alışık olmalı ki, hiç aldırmadı. Rutubetli taş mahzeni korkunç surette inleten deli sesiyle:</p>

  <p>— Her adımda kendi derinizi bizzat kendiniz biraz daha yüzmüş olacaksınız, diye devam etti, bu vaziyet böylece bir hafta kadar sürebiliyor. Tam bir hafta ölmeden derilerinizin şuranızdan, buranızdan sarktığını seyrederek ıstırap çekeceksiniz. Sonra asıl mühim safha başlayacak. Bu safha benim icadımdır, şahsen benim icadım.</p>

  <p>Ellerini keyifle ovuşturdu.</p>

  <p>— Ben bunu sadece sizin gibi güzel kadınlara tatbik ettim. Güzel olan Yahudi kadınlarıyla Führerimizin düşmanı olan bütün güzel kadınlara... Bunun da vasıtası gayet basit muhterem Madam... Gayet... Lütfen ellerinizi yüzünüzden çekin. İşte efendim: Marangozların kullandıkları kalın zımpara kâğıtlarından bir tabaka. Bir tabaka bile değil, bir tabakanın dörtte biri. Evvela tepenizdeki saçları ustura ile kazıyacağız. Şöyle el ayası kadar bir yeri kazıyoruz. Sonra bu kazınmış yerin tam ortasını zımpara kâğıdıyla kazımaya başlıyoruz. Kazıyoruz, kazıyoruz, kemik meydana çıkıncaya kadar. Yani orada bir küçük çukur peydahlanıyor muhterem Madam. Şunu içine alacak kadar küçük bir çukur.</p>

  <p>Herif böyle söyleyerek iki parmağının arasında tüttüğü parlak bir şeyi havaya kaldırdı. Ben de Madam Velmon da deli deli bakıyorduk. Melun doktorun elindeki herhangi bir rulmanın fındık büyüklüğünde çelik bilyasıydı.</p>

  <p>— İşte benim deham burada Madam, diye gururla boğulur gibi devam etti: Bu çelik bilyayı ateşte kıpkırmızı hale gelinceye kadar kızdıracağım. Sonra kafanızda açtığım çukurda bırakacağım. Bir müddet sonra kemik kızacak, içinde beyniniz erimeye başlayacak. Beyninizin eridiğini hissedeceksiniz. Beyin eriyince insan hemen ölür zannederler. Hatadır insan hemen ölmez. Beyninizin eriyerek genzinize aktığını duya duya...</p>

  <p>Madam Velmon müthiş bir feryat kopararak yerinden fırladı. Kapıya kadar koştu. Demir kapıyı yumruklamaya başladı. Bir taraftan uzun çığlıklarla âdeta uluyor, bir taraftan:</p>

  <p>— Pel!.. Pel!.. Yetişin imzalayacağım! diye bağırıyordu.</p>

  <p>Kapı derhal açıldı. Pelegrini gülümseyerek içeri girdi.</p>

  <p>— Mersi doktor, dedi, ihtisasınıza eskiden beri hürmetim vardı, teşekkür ederim.</p>

  <p>— Birşey değil efendim, ben vazifemi yaptım.</p>

  <p>Haydut reisi yere çökmüş inleyen kadına nefretle baktı.</p>

  <p>— Çabuk bitirelim bu işi Madam, dedi, şehre dönmeliyim. Lütfen müsveddeyi temize çekip imzalayın.</p>

  <p>Benim boğazım kurumuştu. Hiçbir şey yapamamaktan gelme müthiş bir öfkeye kapılmıştım. İlk defa olarak tabancamla bir namussuz herifin kamına iki kurşun sıkmanın ne kadar ucuz kurtulma olduğunu anlıyordum. Bunlara ancak böyle şeyler layıktı, bu namussuz Nazi celladının masumlara tatbik ederek incelttiği müthiş işkenceler.</p>

  <p>Zavallı Madam Velmon işkence tekerleğine dayanmış, deli gibi yazıyordu.</p>

  <p>— Yazma! diyememenin azabı içinde gözlerimi kıstım.</p>

  <p>Yazı devam ettiği müddetçe Alman doktor elindeki çelik bilyayı usta bir hokkabaz gibi havaya atıp tutarak eğlendi. Pelegrini denilen haydut da Katalan bıçağıyla oynadı durdu.</p>

  <p>Ben yavaş yavaş yorgunluğumu ve dayak yerlerinin acısını duymaya başlamıştım. Vücudum kıymık kıymık doğranıyordu. Ağzım zehir gibiydi. Yutkundukça sanki sulfato çiğniyordum.</p>

  <p>Canım müthiş surette sigara istiyordu.</p>
</body>
</html>
