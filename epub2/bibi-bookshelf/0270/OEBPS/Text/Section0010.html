<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>İKİNCİ KISIM</h1>

  <p>Miami Bar’ın kapısına yaklaştığım zaman uzaklarda bir saat gece yarısını vuruyordu.</p>

  <p>Üniformalı kapıcı hürmetle yol verdi. Vestiyerdeki kıza şapkamı bıraktım. Yanağım okşayarak sordum:</p>

  <p>— Miss Dore hâlâ burada şarkı söylüyor mu meleğim?</p>

  <p>— Söylüyor Mister Hammer.</p>

  <p>— Kızı görmeyeli seneler oldu. Büsbütün şişmanlamıştır diye korkuyorum. Ben şişman kadınlardan hiç hoşlanmam. Kız dediğin senin gibi olmalı.</p>

  <p>Yürüdüm. Beni salonun kapısında tesadüfen şef garson karşıladı:</p>

  <p>— Buyurun Mister Hammer, diye gülümsedi, ne mutlu bize... Asırlar var ki buraya uğramadınız.</p>

  <p>— Öyle oldu! İşlerden aman bulamadık arslanım! Boş masa var mı?</p>

  <p>— Sizin her zaman yeriniz hazır Mister Hammer.</p>

  <p>— Miss Dore hep burada mı çalışıyor?</p>

  <p>— Burada. Beş dakikaya kadar sahneye çıkacak. Sizi görünce sevinir. Her fırsatta sizden bahsediyor.</p>

  <p>— İyi kızdır, severim.</p>

  <p>— Sahneye yakın bir masa mı olsun?</p>

  <p>— Evet.</p>

  <p>Şef garson beni oturacağım yere kadar götürdü. Omuz başımda</p>

  <p>durarak:</p>

  <p>— Viski mi? diye sordu.</p>

  <p>— Tabii.</p>

  <p>Salon yükünü çoktan almıştı. Küçücük pistte belki elli çift sımsıkı sarılmış, dansediyordu. Daha doğrusu buna dans etmek bile denmez. Miami’nin meşhur cazına uyarak ayakta sevişiyorlar. Işıklar iyice kısılmış ... Bir alem ki insan seyrine doyamaz.</p>

  <p>Burası New York’un oldukça lüks batakhanelerinden biri. Namlı gangsterlere rastlamak isteyen meraklı mirasyediler, şımarık yeni zenginler son birkaç senedir buranın tiryakisi olmuşlar. Her tarafta göz kamaştıran hakiki mücevher parıltısı, güzel kadın kalabalığı.</p>

  <p>Gözlerimi kıstım. Kibarlık taslayan böyle haydut yatakları beni her zaman öfkelendirmiştir.</p>

  <p>Şimdi Velda yanımda olsa: “İhtiyarlıyorsun Mayk” diye alay eder. Hayır, ihtiyarlıktan değil. Pislikten, pisliğin her cinsinden, bilhassa ipeğe, altın ve elmasa gömülmüşünden iğreniyorum. Hele bir buçuk ayı bir sayfiye kasabasında kati istirahatle geçirdikten sonra buralara insan hiç tahammül edemiyor. Şu kız hangi türküyü çağıracaksa bir an evvel çağırsa da alıp başımızı defolsak.</p>

  <p>Biraz sonra caz sustu. Ayakta sevişenler yerlerine oturdular. Sahnenin karanlığında bir beyazlık kımıldadı. Kırmızı bir projektör bu beyazlığı birdenbire aydınlattı. Miss Dore, alkışlar arasında göründü.</p>

  <p>Vestiyerdeki kıza kompliman yapmak isterken Dore’nin günahına girmiştim. Kız hep o dayanılmaz afet. Ne şişmanlamış ne bir şey! Vücudu gene yılan balığı kadar ince ve kıvrak. Yüzü gene on beş yaşındaki çocuk yüzü gibi gergin ve taze. Sesi hep o şımarık oğlan çocuğu sesi. Biraz kalın, biraz tuhaf Fakat son derece tatlı Pardon! Buna tatlı denmez. Buruk bir şehvet hissiyle damarlarınıza girip orada alevden bir nehir gibi akmaya başlıyor. Beş duble viski içmişsiniz gibi başınızı döndürüyor. Gözlerinin yeşil parıltısı korkunç. Biraz büyücek ağzını öpmeye doyamazsınız.</p>

  <p>Cenubun yanık zenci-şarkılarıyla meşhur. Gene bunlardan birisine başladı. Bir satırda keder, bir satırda öfke... Sonra en derin ümitsizlikten en yüksek yaşama zevkine yükselen nağmeler.</p>

  <p>Bir aralık gözü bana ilişti. Şaşırdığını sahneye yakın oturanlar far-kettiler. Gülümsedi. Ben de sırıttım.</p>

  <p>O sırada viskiyi tazeleyen şef garson, kulağıma fısıldadı:</p>

  <p>— Kaç senedir böyle... Hiç bozulmadı, siz de bu fikirde değil misiniz Mister Hammer?</p>

  <p>— Evet, hiç... Elbisesini kaç dakikada değiştirir?</p>

  <p>— Eğer sizin kendisini beklediğinizi haber alırsa iki dakikada.</p>

  <p>— Yok canım!</p>

  <p>— Bahse girerim Mister Hammer.</p>

  <p>— Öyleyse şunu alın, kendisine kırmızı karanfiller yollayın. Beklediğimi de bildirin.</p>

  <p>— Derhal.</p>

  <p>Şef garson uzattığım banknotu alıp gitti. Viski bardağını başıma diktim. Velda’nın benimle evlenmekte tereddüt edişi haklıydı. Şu anda gözüm dünyayı görmüyordu. “Senin kırlarda dinlenmek neyine be serseri,” diye kendi kendime çıkıştım, “bak köylüye dönmüşsün. New York’ta kırk yıl kalsan Dore aklına gelir mi? Gelse de böyle apışır mısın?”</p>

  <p>Kız şarkılarım bitirdi. Salonu sarsan alkışlara eğilerek geriledi. Perde kapandı. Işıklar yandı. Yakın masalardaki heriflerin yüzlerine baktım. Hepsi de perişan. Kız erkek milletinin ışını birkaç türküyle bitirmiş. Eğer bir de sahnede soyunmaya kalksa cümlemizi eritecek.</p>

  <p>Biraz sonra beyaz tuvaletinin göğsüne, gönderdiğim kırmızı karanfillerden birisini iliştirmiş olarak masaya geldi.</p>

  <p>— Çok sevindim Mayk, diye bir iskemle çekip oturdu, çiçeklere teşekkür ederim. Kırmızı karanfilleri sevdiğimi demek ki unutmadın.</p>

  <p>— Ben mi? Nasıl unutabilirmişim? Bu ne münasebetsiz bir laf? Ne içersin ruhum, şampanya getirsinler mi?</p>

  <p>— Deli misin? Seninle beraberken insan viskiden başka bir şey içer mi?</p>

  <p>Emir bekleyen şef garsona gülümsedi. Herif savuşunca elini tuttum:</p>

  <p>— Şarkıların da fevkalade ama, dedim, sen kendin harikanın harikasısın.</p>

  <p>— Atıyorsun, diye suratını mahsus astı: Harikanın harikasıymış! Peki öyleyse kaç zamandır sen ne cehennemdesin bakalım!</p>

  <p>— İşler...</p>

  <p>— Sahi! Bunlar nasıl işler Mayk?.. Gazetelerde okuduk. Mafyayı silip süpürmüşsün. Senin bir gazeteci arkadaşın var ya, hani sarhoşun biri... Yemin ediyor. Hem de bu işi silahsız başarmışsın. Washington’daki sersemler senin silahını çekip almışlar da... Doğru mu bunlar hep?</p>

  <p>— Biraz.</p>

  <p>— Bir de utanmadan “Biraz” diyor. Seni pekâlâ temizleyebilirler-di. Vay aptallar vay...</p>

  <p>— Şimdi bunları bırak. Görüşmeyeli nasılsın? İşlerin iyi gidiyor mu?</p>

  <p>— İyi evet. Birkaç yerden yeni anlaşma teklifleri aldım. Düşünüyorum. Bir tanesi Avrupa’dan. Monte Carlo’ya çağırıyorlar.</p>

  <p>— Tabii kabul etmedin?</p>

  <p>— Etmedim.</p>

  <p>— Sana kalsa belki ederdin ama Kardiyano razı olmamıştır.</p>

  <p>— O pis serseri de nereden aklına geldi Allah aşkına? Biz çoktan ayrıldık.</p>

  <p>Bir sigara istedi. Verip yaktım. Gözleri daldı:</p>

  <p>— Hep senin kabahatin, diye şikâyet etti, o Velda denilen maskara karıya tutulduktan sonra beni yüzüstü bıraktın. Ben de öfkeden...</p>

  <p>— Malum canım. Böyle işlerde kabahat her zaman benimdir. Ama cezamı da çektim.</p>

  <p>— Çektin mi? Kız yoksa seni bıraktı gitti mi? Oh olsun.</p>

  <p>— Keşke gitse... Fena halde şişmanladı. Benim şişman kadınlardan nasıl korktuğumu bilirsin.</p>

  <p>— Bilirim. Bilmez miyim? Bana bak bakalım! Nasılım ben? Tombullaşmadım ya...</p>

  <p>— Tığ gibisin.</p>

  <p>— Bana da öyle geliyor. Kalkalım mı?</p>

  <p>— İyi olur. Sana gideriz. Birkaç kadeh içer dertleşiriz.</p>

  <p>Elimi uzatıp kızın dizkapağını tuttum. Hakikaten bu kız hâlâ tığ gibiydi. Ne öyle kuru kemik, ne de öyle pamuk gibi et... Tam kıvamında.</p>

  <p>Yüzüme baygın baygın baktı:</p>

  <p>— Kalkalım artık! diye cilveyle suratını astı.</p>

  <p style="text-align: center;">***</p>

  <p>Dore’nin küçücük apartmanı dört sene kadar evvel bir gece bıraktığım gibiydi. O geceyi hatırlayarak sırtım ürperdi. Dore:</p>

  <p>— Viski değil mi? diye sordu. Cevap beklemeye lüzum görmeden dolabından bir şişeyle iki bardak ve buz getirdi.</p>

  <p>Bunları bir kenara itip kızın bileğinden tuttum, yanıma çektim. Tuhaf bir kokusu vardı. Yanmış şeker, erimiş bal gibi insanın ağzına dağılan bir koku.</p>

  <p>Gözleri büsbütün baygınlaşmıştı. Boynunu öptüm.</p>

  <p>— Buradasın bu gece... dedi, bana kırk yılda bir misafir ol.</p>

  <p>— Evet...</p>

  <p>Ağzım uzattı.</p>

  <p>Dehşet vallahi... Bu kız daha şimdiden yan baygın.</p>

  <p>Fermuarı yavaşça aşağı çektim. Son sözü:</p>

  <p>— Seni hiç unutmadım! Demek oldu.</p>

  <p style="text-align: center;">***</p>

  <p>Viskiyi bardağa koydum:</p>

  <p>— Asıl ben seni hiç unutmadım, dedim, ister inan ister inanma! Aynanın önünde sırtına bir gecelik geçiriyordu. Yorgun yorgun</p>

  <p>gülümsedi:</p>

  <p>— inanır mıyım domuz!</p>

  <p>— Sen bilirsin. Doğrusu bu!</p>

  <p>— Bu gece görürüz, ispat edersin.</p>

  <p>— Bu gece... Bana bakar mısın Dore... Şu senin Kardiyano nerde oturur?</p>

  <p>Hızla döndü:</p>

  <p>— Nerede mi oturur? Sen buraya Kardiyano’nun adresini öğrenmek için mi geldin?</p>

  <p>— Adresi lazım. Çok lazım.</p>

  <p>Karşıma dikildi. Yumruklarını kalçalarına dayadı:</p>

  <p>— Bilmiyorum ya, dedi. Bilsem de söylemem.</p>

  <p>— Neden meleğim?</p>

  <p>— Nedenmiş? Başımı derde mi sokacaksın? Ben korkarım.</p>

  <p>— Çocukluk ediyorsun. İnsan Kardiyano’dan korkar da Mayk Hammer’dan korkmaz mı?</p>

  <p>Gözlerimin içine baktı. Sesimi beğenmediği yüzünden anlaşılıyordu. Deminki tatlı sevişmeden hemen sonra bu sesi, doğrusu ben de beğenmemiştim. Gülümsedim:</p>

  <p>— Hadi söyle yavrum, dedim, öyle itler senin kılına bile dokunamazlar.</p>

  <p>— Orası malum ama sen de öyle itlerle boğuşmaya tenezzül etmezsin. Eğer Kardiyano’nun arkasında başkaları varsa beni öldürürler.</p>

  <p>— Bir halt edemezler. Derilerini yüzerim. Sen beni bilir misin?</p>

  <p>Suratı gene asıldı:</p>

  <p>— Hay Allah, ben de özledin de geldin sanmıştım, diye şikâyet etti, meğer sen iş peşindeymişsin. Vallahi... Ben herifin adresini nereden bilirmişim? Başımdan defettim gitti.</p>

  <p>— Dinle Dore... Adresi mutlaka istiyorum. Çaresiz... Seni ne kadar severim... Gel yanına... Şöyle gel canım... Çok lazım.</p>

  <p>Bileğini tutup çektim. Hafif bir çığlık kopardı. Yüzü buruştu:</p>

  <p>— Hayvan, diye inledi, kemiklerimi kıracaksın. Bırak kolumu, bırak diyorum. Kardiyano şeyde oturuyor. Winsor sokağında bir küçük evde.</p>

  <p>— Numarası?</p>

  <p>— 224 galiba... Öyle birşey... Tek katlı bir ev... Bırak, canımı yakıyorsun.</p>

  <p>Kucağıma çektim. Güzelce öptüm.</p>

  <p>— Haydi anık uyuyalım! dedi</p>

  <p>— Olur mu hiç! Şu senin eski hovardanla iki kelime konuşacağım.</p>

  <p>— Gece vakti mi? Saat birden sonra?</p>

  <p>— Aldırma, iyidir. Uyku sersemi bastırırsam...</p>

  <p>— Adresi benden aldığını sezerse hapı yuttum demektir Mayk... Sonra Kardiyano’yu ödlek zannetme. Canı yanarsa fena dövüşür.</p>

  <p>— Boş ver... Müsaade eder misin viskimi bitireyim?</p>

  <p>Boynuma sarıldı:</p>

  <p>— Ne geçimsiz adamsın, dedi, işin gücün kavga...</p>

  <p>— Sen bile sorduğum bir adresi söylemek için türlü numara yapıyorsun. insanlar hep böyle. Biz hepimiz kavgacı olmuşuz meleğim, çekişmeden duramıyoruz.</p>

  <p>— Viskiyi içtim. Kılığıma kıyafetime çekidüzen verdikten sonra şapkamı aldım. Dore beni kapıya kadar götürdü. Orada tekrar kucaklamak bahanesiyle sol koltuk altımı yokladı.</p>

  <p>— Ne arıyorsun? diye sordum.</p>

  <p>— Sen delinin birisin, diye sinirli sinirli güldü, kalkar en tehlikeli haydutların üstüne silahsız yürürsün.</p>

  <p>— Meraklarıma, Luger’im üzerimde.</p>

  <p>Öpüşüp ayrıldık.</p>

  <p>Caddede bir müddet etrafıma bakarak düşündüm. Seyahat dönüşü arabamı yıkama-yağlama için garaja bırakmıştım. Gidip almaya üşendim. Bir taksi çevirdim. Arkaya yaslanıp bir sigara yaktım.</p>

  <p>Velda yarın sabah yeni bir belaya gırtlağıma kadar gömüldüğümü öğrenince kimbilir nasıl kızar? Hakkı var ama, benim de hakkım var. Demin Dore ye dediğim gibi bütün insanlar filhakika kavgacı olmuşlar, burası muhakkak... Lâkin fazladan benim gibi budalalar da kıyamet gibi... Alalım bu meseleyi: Bob denilen oğlan herifi gebertmiş olamaz mı? Çocuk gözümün önüne geldi. Hayır. Öldürmediğine eminim. Bu iş onun işi değil. Sonra tanıştığı karının kocasını neden öldürsün? Herhangi bir sebeple öldürmüş bile olsa bu sebebi niçin saklıyor? Bu dünyada insanlar kavgacı ve aptal olduklarından onları türlü belalara sevketmek kabil. Ben de işte buna dayanamıyorum. Oldum olası bu iş sinirime dokunuyor.</p>

  <p>Şoför:</p>

  <p>— Kaç numara? diye sordu.</p>

  <p>— Numara mı? Durun bakalım... 224 galiba... Sen beni burada bırak arslanım, buradan öteye ben tek başıma giderim.</p>

  <p>Evi elimle koymuş gibi buldum. Pencereleri kapkaranlık. Jigolo eskisi, gangster bozuntusu herif, ister misin bir kart karıyla yahut bar piliçlerinden biriyle beraber olsun... Dore’nin arkamdan bağırdığı sözler kulaklarımda çınladı: “Bıçağına dikkat et. Bu Korsikalılar...” Bıçağın hiçbir çeşidini sevmem. Tabancaya diyeceğim yok. Bıçak da ne oluyor namussuzlar?</p>

  <p>Öfkeyle zile bastım. Neden sonra holün elektriği yandı. Birisi içerden homurdandı:</p>

  <p>— Kimsin?</p>

  <p>— Aç. Benim.</p>

  <p>Kapı açıldı herif orta boylu ama güçlü kuvvetli... Gözlerinde bir haşin bakış var ki ...</p>

  <p>— Merhaba! diye göğüsleyip içeri girdim.</p>

  <p>— Kimsiniz, ne istiyorsunuz? diye kekeledi.</p>

  <p>— İsmim Mayk Hammer, dedim, hiç duymadın mı kopuk?</p>

  <p>Yüzüme dikkatle baktı. Tanımış olmalı ki korkuyla yutkundu.</p>

  <p>— Benden ne istiyorsun? diye tereddütle sordu, burada ne işin var?</p>

  <p>— İki laf edeceğiz.</p>

  <p>Elini bir müddet kamında gezdirdi. Numara yapmaya hazırlandığını anladım. Halbuki silahsızdı. Som ipekten yapılmış pijamasının yakasına yapıştım. Kapıyı bir tekmede kapatıp herifi elektriğin altına çektim:</p>

  <p>— Bırak yakamı! Pis hafiye, bırak... Evime gece vakti girmeye hakkın yok.</p>

  <p>— Orasını sonra konuşuruz. Şimdi soracaklarıma doğru cevap vereceksin. Bak karışmam, gözünü patlatırım.</p>

  <p>Yakasını kurtarıp bir adım geri çekildi. Cebinde tabanca varmış gibi yumruğunu sıkıp kumaşı uzatarak:</p>

  <p>— Kurşunu yiyorsun, diye homurdandı, çıkıp gitmezsen gebertirim.</p>

  <p>— Atıyorsun. Kapıya enayi gibi silahsız geldin. Beni dinle: Madam Roz Velmon’u nerede, nasıl tanıdın? Münasebetiniz neydi?</p>

  <p>Herif telaşla gözlerini kırpıştırdı.</p>

  <p>— Madam Velmon mu? diye yavaşça sordu, ne olmuş?</p>

  <p>— Daha ne olacak maskara? Herifi temizlemişsiniz.</p>

  <p>— Kim?</p>

  <p>— Siz!</p>

  <p>— Biz kim?</p>

  <p>— Ben her şeyi biliyorum. Herifi temizlediniz. Yakanızı elimden kurtaramazsınız. Sorduklarıma cevap ver. Kadınla alışverişin neydi?</p>

  <p>— Kan bizden hoşlandı.</p>

  <p>Elimin keskin tarafıyla suratına apansız vurdum. Kafası aynı zamanda duvara çarparak kuru kemik sesi çıkardı.</p>

  <p>Üst dudağı patlamış, kan çenesine yürümüştü. Bunu diliyle yaladı.</p>

  <p>— Hoşlandı... Keyif ehli...</p>

  <p>Tekrar tekrar vurdum. Benim ne adam olduğumu iyi yerden öğrenmiş olmalı ki, karşı gelmeye yeltenmiyordu, iğrenmeye başladım.</p>

  <p>— Çabuk, diye bağırdım, meseleyi anlat. Bildiklerini tastamam söylemezsen kemiklerini kırarım hayvan!</p>

  <p>Pek de farkına varmadan küfretti. O zaman yumruklarımı sıktım. Midesine bir dört parmak çektim. İki kat oldu. Çenesine dokundum, yere düştü. Âdetim olduğu üzere boş böğrüne iki tekme attım, inleyerek sıçradı. Nefesi kesilmiş, yüzü morarmıştı. Bu heriflerin biçare, müdafaasız kadınlar karşısında nasıl sırtlan kesildiklerini hatırladığım için hiç insaf etmiyordum.</p>

  <p>Nihayet ağzının kanlı köpüklerini yüzüme sıçratarak.</p>

  <p>— Yeter, söyleyeceğim, dedi. Söyleyeceğim ama beni söylettiğin için pişman olacaksın.</p>

  <p>— Hâlâ uzatıyor...</p>

  <p>— Vurma! Ben bu işte... Yani kadının benimle alakası yok. Ben ikisi arasında haber götürüp getiriyordum.</p>

  <p>— Kimin?</p>

  <p>— Pelegrini ile Madam Velmon arasında.</p>

  <p>— Demek bu işin içinde Pelegrini var?</p>

  <p>Pelegrini New York’a milyoner olarak gelmiş ender haydutlardandı. Parayı neredense vurmuş, buraya yerleşmişti. Maiyetinde gözünü budaktan sakınmaz, ipten kazıktan kurtulmuş bir düzineye yakın Korsikalı haydut bulunduğu söyleniyordu. Şehrin en lüks barlarını işletiyor, türlü dalavereler çeviriyordu. Çok kurnaz olduğundan polise, mahkemeye düşmemişti. Buna rağmen gaddarlığı değme babayiğitleri titretiyordu.</p>

  <p>Kardiyano kanlı ağzım açarak fena fena sırıttı:</p>

  <p>— Nasılmış? dedi. Pelegrini ismini duyunca iflahın kesildi değil mi?</p>

  <p>— Pelegrini kadından ne istiyor? diye sordum.</p>

  <p>— Esasını bilmiyorum. Karı Pelegrini’den korkuyor.</p>

  <p>— Şantaj şu halde?</p>

  <p>— Aklım ermez. Kan Pelegrini’nin bir dediğini iki etmez. Tom’u şirkete şoför olarak aldırdı. Bili de şoför.</p>

  <p>— Hangi şirkete?</p>

  <p>— Karının kocasına ait şirkete.</p>

  <p>— Vay canına! İşin içinde zehir kaçakçılığı da var demek? Peki herifi neden temizlediler?</p>

  <p>— Ben temizlemedim. Ben böyle işlere karışmam.</p>

  <p>— Bilirim. Senin işin kadın avlamak... Pis kerata... Kadının kocası da çeteden miydi?</p>

  <p>— Hayır! Herifin bu dalgalardan ha beri yok. Kan gizliden gelip gidiyordu. Geçenlerde Bili sarhoşlukla bir halt etmiş. Enselendi. Pelegrini işi para kuvvetiyle örtbas etti. Bill’i hapisten kurtardı.</p>

  <p>— Mallar yakalanmadı mı?</p>

  <p>— Eroinleri pirinç unuyla değiştirdiler. Kimyahaneden temiz raporu alındı.</p>

  <p>— Pekâlâ! Simdi beni dinle tosunum, eğer konuştuklarımızı Pelegrini duyarsa işini bitiririm. Gözüme görünmemeye çalış.</p>

  <p>— Ben hiç söyler miyim? Sana bunları anlattığımı sezse beni temizletir.</p>

  <p>— Temizletmezse namussuzdur.</p>

  <p>— Gül bakalım. Sen belam bulmuşsun. Sırtına Pelegrini’nin meşhur Katalan bıçaklarından biri saplanınca anlarsın.</p>

  <p>Gülmeye başladım. Yüzüme araştıran bakışlarla baktı. Korkmadığıma kanaat getirdi. Buna fena halde şaştı. Bu şaşkınlıkla:</p>

  <p>— Adresimi Dore denilen orospudan aldın değil mi? diye homurdandı: Beraber oturuyordunuz. Ben o kaltağa gösteririm.</p>

  <p>— Hele yanma yaklaş, hele “bonjur” dediğini duyayım, bak bakalım Katalan bıçağına benzer miyim? Burnunu keserim senin, gözlerini çıkamam da...</p>

  <p>Herif söylediklerine pişman olmuştu. Âdeta titriyordu. Bu iğrenç manzaranın seyrine daha fazla dayanamadım, yere tükürüp çıktım.</p>

  <p class="whitespace">&nbsp;</p>
</body>
</html>
