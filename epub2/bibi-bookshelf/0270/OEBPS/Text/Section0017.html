<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1 class="calibre4">ONUNCU KISIM</h1>

  <p>Tehlikeli bir hastalıktan kurtulmanın nekahet keyfi içindeydim. Sürati arttırdıkça arttırıyordum. Bu suretle düşürüldüğüm ölüm pususundan değil, bizzat ölümden uzaklaşıyormuşum hissini duymaktaydım.</p>

  <p>Boğuştuğum herifler anormal mahluklardı. Boğuşma şekli de anormaldi. Bu sebeple insan anormal her şeyi nasıl kolayca unutursa öylece unutuluyorlardı.</p>

  <p>Bu anda yanımdaki güzel kadından, otomobilin insana zevk veren süratinden, bir de midemi kazıyan sıhhatli açlıktan başka hiçbir şey umurumda değildi. Bu hal her zaman böyle oluyordu. Her zaman, namussuzlarla tekrar karşı karşıya gelinceye kadar böyle. Yoksa dayanılır mı?</p>

  <p>Yolun tenhalığından istifade ederek kolumu Roz’un omzuna attım. Sanki bir meydan muharebesi kazanmıştım da, dünyanın en kıymetli ganimetine konmuştum. Roz munis bir kedi gibi bir şeyler mırıldanarak göğsüme daha çok sokuldu. Yüzünü gömleğime sürerek:</p>

  <p>— Canım sevgilim! dedi.</p>

  <p>Şehre girmeden bir küçük meyhanenin önünde durduk. İçeri girerek tenha bir masaya yerleştik. Kızın suratı biraz solgundu ama gözlerinin içi mesuttu. İlk hızla ikişer tane jambonlu sandviç ısmarladım. Fakat daha birinci lokmada hata ettiğimi anladım.</p>

  <p>Ruhen mesuttuk ama vücutlarımız hâlâ geçirdiğimiz azapların sarsıntısı içindeydi. Lokmalar bir türlü boğazlarımızdan geçmiyordu. Garsona viski söyledim. İkinci yudumlarda kendimizi daha iyi hissettik. Sandviçlerin hakkından geldikten sonra birer sigara yaktık. Artık ciddi meseleler konuşmanın sırası gelmişti:</p>

  <p>— Sevgilim, polisin hani hani seni aradığını söylememiş miydim? diye sordum.</p>

  <p>— Hayır, neden? diye şaştı.</p>

  <p>— Terzi kadın ifadesini değiştirmiş.</p>

  <p>Gözlerine yeniden korku doldu:</p>

  <p>— Değiştirmiş mi? diye çekinerek sordu: Ne demiş?</p>

  <p>— Ne diyecek! “O gece bana o saatte gelmedi," demiş, “cinayet saatinden sonra uğradı, icabında daha evvel geldiğini söylememi rica etti,” demiş.</p>

  <p>— Halbuki daha evvel...</p>

  <p>— Daha evveli bırak şimdi. Polisi bilhassa bizim köpoğlusun Pat’ı büsbütün avanak zannetme. Pek göstermez ama Amerika’nın en yaman hafiyesidir. Sen olup bitenleri artık anlatsan iyi edersin, görüyorsun ki işin şakası kalmadı. Hele kuzu gibi oturup haydutların istediği itirafnameyi yazdıktan sonra...</p>

  <p>— Haklısın Mayk, ben başından beri budalalık ettim. Her şeyi sana olduğu gibi söylemeliydim.</p>

  <p>— Çok şükür. Biraz geç oldu ama, aklının başına gelmesine sevindim.</p>

  <p>— Evlilik hayatında hiç mesut olmadım Mayk, bu his inşam gitgide daha çok bastırıyor. Biz kadınlar ne kadar ahmak oluruz elbet bilirsin.</p>

  <p>— Rica ederim, ikide bir “Estağfurullah” demeye beni mecbur etme.</p>

  <p>— Kaba adam! Şu anda neye benziyorsun farkında mısın, sahiden ahmak bir ilk mektep hocasına.</p>

  <p>— Mersi!</p>

  <p>— Böyle bedbaht sıralarda biraz eğlenmek lazım gibi geliyor. Benim gibi bir kadın nerelerde eğlenir? Hayır cemiyetlerine aza yazılıp kocakarılarla bitmez tükenmez münakaşalara girişecek değilim ya?</p>

  <p>— Tabii efendim, sevgili New York şehrimizde kurulmuş bunca batakhane ne güne duruyor? Herifler buraları neden açmışlar, niçin kapılarında birbirlerini kurşunluyorlar? Yanlış evlenmiş güzel hanımlar gelip vakit geçirsinler diye.</p>

  <p>— Alay etme Mayk, bazen ne kadar gaddar oluyorsun. Şöyle bir dolaşayım dedim.</p>

  <p>— Evet, sonra baktın ki kördüğüm olmuşsun.</p>

  <p>— Tamam! Sonunda pek de farkında olmadan, birdenbire...</p>

  <p>— Burnuna mahut resimleri dayadılar değil mi? O anda yüzünün aldığı şekli görmeliydim.</p>

  <p>— Evet, iş evvela şaka iken birdenbire müthiş surette ciddileşmişti. Önce Pelegrini ortada yoktu. Kardiyano kendi hesabına bazı teklifler yaptı. Daha doğrusu kendi hesabına da sayılmaz Bazı arkadaşlarına iş arıyordu. Bunlar nasılsa felakete uğramış biçarelerdi. İyi yüreklilikleri yüzünden başlan belaya girmiş. Şimdi dünya anlayışsız olduğundan iş bulamıyorlarmış. Bir ikisini şoför olarak kocamın nakliyat müessesesine yerleştirmez miymişim? Dediğim gibi önceleri iş kolay geçti. İki şoför tavsiye ettim. Sonra sıra bizim bunca senelik emektar bir kısım şefini değiştirmemize geldi. “Bazen gücüm yetmez,” dedim. O zaman haydutlar derhal dişlerini gösterdiler. Kardiyano evinin soyulduğunu, resimlerin müthiş bir çete reisi olan Pelegrini’nin eline geçtiğini söyledi. Dehşetten deliye döndüm. Müessese direktörünü türlü aşifteliklerle baştan çıkardım, kısım şefini ancak bu sayede değiştirmem mümkün oldu. Bir kere ok yaydan çıkmıştı. Yavaş yavaş yuvarlandım. Etrafımda kurulan ağ gittikçe sıkışıyordu. Nihayet rezalet patlak verdi. Benim de gözüm açıldı.</p>

  <p>— Hangi rezalet? Şoförlerden birinin beyaz zehir kaçakçılığı şüphesiyle tevkifi mi?</p>

  <p>— Evet.</p>

  <p>— İşte bu hadise işleri mukadder akıbetine yaklaştırdı. Kocam şüphelendi. İhtiyar bir adamdı, beni mesut edemiyordu ama kendi işinde emsalsizdi. Şüphelendiği anda mahvolmuştum. Sade evvelce yaptığım aptallıklar elvermiyormuş gibi Pelegrini beni gittikçe daha fazla sıkıştı-nyor, daha olmaz şeyler teklif ediyordu. Tam bu sırada Bob’a rastladım. Deli gibiydim. Uçan kuştan imdat arıyordum. Bir konuşma esnasında ağzımdan fena bir söz kaçırdım.</p>

  <p>— Ne gibi?</p>

  <p>— Benim için birisini öldürür müsün, gibi bir söz.</p>

  <p>— Ne münasebet? Bunu ancak sevgililer birbirlerine söyler Roz, aranızda böyle bir şey bulunmadığına yemin etmiştin.</p>

  <p>— Gene de yemin ederim. Bob kolejde de tuhaf çocuktu. Dostları için hudutsuz fedakârlıklar yapan tiplerden. Kolej hatıralarını yad ederken böyle bir mevzu açıldı. Fedakârlık mevzuu. Bob sevdiği kadın için yapmayacağı fedakârlık olmayacağını söyledi. Ben “Yalnız sevdiğin kadın için mi?” diye sordum. Sonra da diğer sual ağzımdan kaçıverdi. Bin kere pişman oldum. Fakat bir kere iş işten geçmiş, Bob’un şövalyeliği ayaklanmıştı. O kadar samimi, o kadar saftı ki içine düştüğüm çukuru o anda saklamak yüreğini parçalayacak, yeniden başlamış arkadaşlığımızı perişan edecekti. Mütemadiyen "Kocan mı?” diye ısrar etti. Ben işi müphem bir cevapla geçiştirdim. Keşke kocamı kastetmediğimi söyleseymişim! Ne kadar hata ettiğimi cinayetten sonra anladım.</p>

  <p>— Cinayet gecesi beraber miydiniz?</p>

  <p>— Evet.</p>

  <p>— Eve beraber mi gittiniz?</p>

  <p>— Evet.</p>

  <p>— Niçin?</p>

  <p>— Kendisine bazı mektuplar vermek istemiştim.</p>

  <p>— Neye dair?</p>

  <p>— Pelegrini’nin bazı adamlarım işe aldırmam için yazdığı üstü kapalı tehdit mektupları.</p>

  <p>— Bob sana bu çeteyle boğuşacak kadar kuvvetli mi göründü?</p>

  <p>— Hayır. Fakat mütemadiyen senden bahsetmişti. Merak edip küçük bir tahkikat yaptım. Bu dünyada beni düştüğüm zilletten ancak sen kurtarabilirdin. Bob derhal sana başvuracaktı. Buna emindim. Devlet içinde devlet sayılan müthiş Mafya’nın daha yeni hakkından gelmiştin. Doğru düşünmemiş miyim?</p>

  <p>— Biraz doğru ama, doğru bir harekete karmakarışık yalanlarla başlamak yanlış.</p>

  <p>— Bunu da tecrübesizliğime ver.</p>

  <p>— Peki, sonra ne oldu? Yani cinayet gecesi?</p>

  <p>— Bob evin arka tarafına dolaşacak, işareti bekleyecekti. Eğer kocam yatmışsa, yahut yatmaya çıkarsa mektupları balkondan kendisine atacaktım. Otomobili evin karşısına çektim. İçeri girdim. Kapıcı misafirleriyle meşgul olduğundan girdiğimi görmedi. Yukarı çıktım. Apartman kapısı aralıktı. Buna biraz şaştım. Tam ayağımı içeri atarken silah patladı.</p>

  <p>— Katili gördün mü?</p>

  <p>— Gördüm evet.</p>

  <p>— Kim?</p>

  <p>— Pelegrini!</p>

  <p>— Bizzat kendisi mi?</p>

  <p>— Bizzat kendisi.</p>

  <p>— Senin gördüğünü biliyor mu?</p>

  <p>— Nereden bilecek. Bundan biraz şüphelenmiş olsaydı ben şimdi çoktan öldürülmüştüm.</p>

  <p>— Haklısın, sonra?</p>

  <p>— Sonra deli gibi dışarı uğradım, derhal otomobile atlayıp savuştum.</p>

  <p>— Kapıcı gene görmedi değil mi?</p>

  <p>— Hiç kimse görmedi.</p>

  <p>— Cinayeti ertesi gün gazetelerde okuyup Bob’un işe karıştırıldığını anlayınca...</p>

  <p>— Daha evveli var. Otomobili bir müddet deli gibi sürdüm. Sonra polisin ilk soruşturmalarda vaziyeti kolayca öğrenebileceği aklıma geldi.</p>

  <p>— Hangi vaziyeti?</p>

  <p>— Kocamla mesut olmadığım, bu yüzden münasebetsiz yerlerde, münasebetsiz insanlarla dolaştığım hakikatini... Bunlar beni cinayet işlemek şüphesi altında bırakabilirdi. Daha beteri, cinayetin işlendiği anda orada bulunduğumu belki birisi görmüştü. Çaresizlik içinde terzim aklıma geldi. Beni çok sever, bana acırdı. Teklifimi tereddütsüz kabul etmesi bu yüzdendir.</p>

  <p>— Ertesi gün?</p>

  <p>— Ertesi gün gazeteleri görüp işe Bob’un feci şekilde karıştığını anlayınca büsbütün dehşete kapıldım. Kocamın odası Bob’un parmak izleriyle doluydu. Daha beteri silahta da Bob’un parmak izleri vardı. Buna evvela hiçbir mana veremedim. Cinayeti gözümle görmüştüm. Fakat öyle bir vaziyette bulunuyordum ki, müdahaleye de imkân olamazdı. Bob’la arkadaşlığımızı polise nasıl izah edecektim? Münasebetimizin kolej talebeliğinin masum devamından ibaret olduğuna kim inanırdı? Benim Bob’la arkadaşlığımın meydana çıkması çocuğu mahvetmekten başka bir işe yaramayacaktı. Kaldı ki, bütün vukuatı olduğu gibi anlatmam da mümkün değildi. Çeteyi ele veremezdim. Malum vesikalar beni manen perişan ettiği gibi, cinayeti Bob’la beraber hazırladığımıza da delil tutulabilirdi.</p>

  <p>Roz gözlerinin yaşım göstermemek için başını çevirdi. Ben dolgun bir sesle:</p>

  <p>— İnsanı en çok kendi kendine verdiği kararlar şaşırtır, dedim, eğer bana biraz güvenseydin de ilk görüştüğümüz gün bunları söyleseydin...</p>

  <p>— Söylenemiyor ki Mayk... İnsan “Belki meydana çıkmaz, belki saklayabilirim’’ diye düşünüyor. Başından hiç geçmedi mi sevgilim?</p>

  <p>— Şu halde ilk tahminim doğruymuş. Silah sesini Bob da duymuş. Evvelce söylediğin sözü hatırlamış, içeri koşmuş. Kapıcı gene meşgul. Yukarı çıkmış. İyi ama katille nasıl karşılaşmadı? Herif hemen aşağı inemedi mi? Dur hele...</p>

  <p>Gözlerimi dışardaki karanlığa diktim. Zihnim gene rampa çıkan bir eski lokomotif gibi soluyarak çalışmaya başlamıştı. Derken dışarıdaki karanlığı bir otomobilin kuvvetli farları, zihnimdeki karanlığı da bir fikir kıvılcımı aynı anda parçaladılar. “Vay namussuz kerata vay! Sinir kudreti diye ben işte buna derim!” diye homurdandım.</p>

  <p>Roz:</p>

  <p>— Anlamadım! dedi.</p>

  <p>— Korkunç bir şey! Herif zannettiğimden çok daha kuvvetliymiş. Bak nasıl oluyor sevgilim. Bizimki, yani Bob merdivenleri çıkarken haydut henüz içerdeymiş, yani merdiven başında Bob’u derhal tanımıştır. Çünkü senin her hareketini kontrol altında tutuyordu. O zaman üçüncü kat merdivenine çıkmış olmalı. Bob koridora sapıyor. Oradaymışım gibi biliyorum. Herif de arkasından gürültüsüz yanaşmış. Bob’un marifetlerini görünce kimbilir ne kadar sevinip gülmüştür. Sonra gene merdiven başında bekliyor. Bob çıkarken namussuz hergele bu sefer kapıcıyı şahit tutacak müthiş hareketi yapıyor. Yani havaya bir kurşun sıkıyor. Bu kurşunu şimdi gitsem elimle koymuş gibi apartmanın tavanında bulurum. Kapıcı dışarı fırlıyor. Bob’dan yumruğu yiyor. Bu müddet içinde herif sizin apartmandan geçmiş, yangın merdiveninden savuşmuştur. Yahut da ortalığın karışmasından istifade ederek geçip gitti. Umulmaz fırsatlardan bu kadar küstahça istifade edebilmek için çelikten sinirlere sahip olmalı.</p>

  <p>— Sahi Mayk... Şimdi ben de anladım. Mesele benim için de şu ana kadar karanlıktı. Tamam, senin tahminin gibi olmuştur.</p>

  <p>Elimi tutup yanağına götürdü. Gene küçücük bir kız çocuğu haline gelivermişti.</p>

  <p>— Gördün mü sevgilim? diye somurttu: Bu heriflerle ben nasıl başa çıkardım. Daha beter saçmalamadığıma şükret! Bunlar insanı göz göre göre elektrikli sandalyeye oturturlar da, nasıl olduğunu kendin de anlayamazsın, haksız mıymışım?</p>

  <p>— Haklısın. Vay budala Bob vay! Bir insan bir işin nasıl cereyan ettiğini yüzde yüz bilmeden çirkefe tepesi üstü dalar mı?</p>

  <p>Bu sualin cevabını beklemişim gibi sustum. Sonra gülmeye başladım.</p>

  <p>Roz:</p>

  <p>— Neye gülüyorsun kuzum? diye şaştı.</p>

  <p>— Kendi sözüme, dedim, sanki yapmadığım bir şey! Halbuki ben bütün ömrümde işlerin içyüzlerini öğrenmeden belaya dalmışımdır. Oğlan seni kurtarmak istemiş. Kimbilir ne kadar kızmıştır.</p>

  <p>— Kime?</p>

  <p>— Sana!</p>

  <p>— Neden?</p>

  <p>— Cinayeti budalaca işlediğinden.</p>

  <p>— Bir şey aklıma geldi Mayk, hem parmak izlerini bırakıyor, hem de “Ben öldürmedim,” diyor.</p>

  <p>— Gayet basit. Bu ifade bana yolladığı imdat mesajı. Ben işte bir garabet olduğunu anlayıp paçaları sıvayacağım. Çocuk bana her zaman güvenmiştir. Güvendiği için de çetesi idamdan yirmi seneye kadar en ağır cezalara çarptırıldığı halde kendisi ucuz kurtuldu ya...</p>

  <p>— Bu sefer?</p>

  <p>— Bu sefer de öyle olacak. Mutlaka kurtulacak.</p>

  <p>— Masumiyetini nasıl ispat edeceksin?</p>

  <p>— Gayet basit. İkinci kurşunun yerini meydana çıkaracağım.</p>

  <p>— Pelegrini kocamı neden öldürmüş olacak?</p>

  <p>— Amma sual bu. Kocan nakliyat müessesesine bir beyaz zehir kaçakçısı çetesinin sızdığını farketti. Şüpheli memurlar ve müstahdemlere derhal yol verecekti. Halbuki çete hesaplarını müesseseden istifade etmek üzerine kurmuştu. Müşterilerini kısa bir müddet de olsa zehirsiz bırakmak işlerini berbat edebilirdi. Pelegrini kocanla anlaşmaya geldi. Baktı ki Nuh diyor, peygamber demiyor, işi uzatıp vakit kazanmak için adamcağızı temizlemekten başka çare bulamadı.</p>

  <p>— Çok tehlikeli değil mi?</p>

  <p>— Değil. Hele elinde o Alman doktoru gibi korkunç vasıtalar bulunduktan sonra cinayeti kime olsa itiraf ettireceğine emin. Kaldı ki bizim budala Bob kendi ayağıyla geliyor. Sen de işleri büsbütün karıştırarak herifin ekmeğine yağ sürüyorsun.</p>

  <p>— Sahi Mayk, doğru! -Yüzüme hayran hayran baktı: Sen ne akıllı adamsın sevgilim, hem akıllısın hem de demir balyoz gibi dövüşüyorsun. Bu iki meziyet binde bir erkekte beraber bulunur. Oh, çok şükür Yarabbi! Beni de, Bob’u da kurtaracağına artık inanıyorum. Değil mi sevgilim?</p>

  <p>— Bakacağız. Sen şimdi bana Pelegrini denilen serseriyi nerede bulabileceğimi söyleyebilir misin?</p>

  <p>— Nerede bulabileceğini mi? Dur bakayım. Bunu Kardiyano daha iyi bilir.</p>

  <p>— Bırak o Kardiyano’yu! Sana herifin çoktan geberdiğini söylemedim mi?</p>

  <p>— Geberdi mi? Hiç farkında değilim. Doğru mu? Hay Allah senden razı olsun Mayk, o namussuzu temizlemekle...</p>

  <p>— Ben temizlemedim. Buna da çok üzüldüğümü saklamaya lüzum görmüyorum.</p>

  <p>— Öyleyse kim temizledi?</p>

  <p>— Pelegrini, yahut adamları.</p>

  <p>— Niçin? Pelegrini’nin çok işine yarıyordu.</p>

  <p>— Galiba çeteyi tasfiye ediyor. İşe cinayet karışınca böyle olur. Kan dökmek iyi değil. Yani polisin davranacağı cinayetleri işlemek hata. Çeteler kendi aralarında boğuşurlarsa polis buna “Hesaplaşma", “Koz bölüşme” diyerek aldırmaz. Fakat meşhur bir iş adamını öldürmek başka şey... Pelegrini kendisini ele verebilecek bütün suç ortaklarını temizliyor. Bu işler her zaman böyle olmuştur. Yoksa kurulmuş düzenlerin, bu çeşit cinayet ve suç topluluklarının dağılması bu kadar kolay olmazdı.</p>

  <p>— İyi ama... Dur Mayk, öyleyse benim hayatım da tehlikede.</p>

  <p>— Hiç şüphen olmasın. Bu sebeple şimdi seni nereye bırakacağımı düşünüyorum. Birkaç gün, belki de yarın akşama kadar hem Pelegrini’nin, hem de polisin eline geçmeden saklanabileceğin bir yer var mı?</p>

  <p>— Hayır Mayk, beni bırakamazsın .. Beni bırakma!</p>

  <p>Gözlerine gene dayanılmaz bir korku dolmuştu. Elini okşadım:</p>

  <p>— Korkma, dedim, sonuna geldik.</p>

  <p>— Korkuyorum Mayk, korkudan ölürüm. Evet, beni mutlaka öldürürler. Hem de bu gece, mutlaka.</p>

  <p>— Eğer münasip bir yer bulamazsak doğru... Düşün, iyi düşün. İcap ederse... Yani başka çare bulamazsak Pat’a gideriz.</p>

  <p>— istemem. Beni sorguya çekerler. Perişan bir haldeyim. Polise gittiğimi Pelegrini hemen duyar. Duyar duymaz vesikaları, resimleri meydana çıkarır. -Ağlamaya başladı: Ölmek bin kat hayırlı Mayk.</p>

  <p>— Ağlama canım, yüzdük yüzdük kuyruğuna geldik. Bana biraz güven. Seni hiç öldürtür müyüm? Yüzüme bak bir kere... Budala seni!</p>

  <p>Gülümsemeye çalışarak başını kaldırdı. Gözleri pırıl pırıl yaşlarla dolmuştu. Bu haliyle tapılacak kadar güzeldi. Yüreğim merhametle çarparak derin derin içimi çektim. İnsanlar başlangıçta asla tahmin edilemeyen küçük, değersiz, masum hatalardan dolayı kısa zamanda nerelere kadar düşüyorlar, nasıl azametli tehlikelere gömülüyorlardı.</p>

  <p>— Herifin adresini bulmak esas, dedim, bütün mesele burada. Ben bu gece Pelegrini’nin yakasını mutlaka ele geçirmeliyim.</p>

  <p>— Kâfi değil. İmzaladığım kâğıtlarla resimleri de ele geçirmelisin.</p>

  <p>— Adres dediğim zaman zaten bunu kastediyorum. Pelegrini hayatının tehlikede olduğunu biliyor. Bu tehlike hissi içinde, kendisini ölümden kurtaracak vesikalardan ayrılamaz. Bunları polisçe malum ikametgâhında saklayacağını sanmıyorum. Başka bir yeri yok mu? Şüphesiz vardır. Orada vesikalarının yanıbaşında hadiselerin inkişafını bekliyordur. İyi düşün.</p>

  <p>Roz’un gözleri daldı. Büyük bir cehd sarf ettiği yüzünden belliydi. Nihayet teker teker konuştu:</p>

  <p>— Bir gece... Kardiyano sarhoştu. Pelegrini’ye kızmıştı nedense... Bana dedi ki: "İstediğim anda bu herifi mahvederim, bütün sırlarım biliyorum,” dedi.</p>

  <p>— Neymiş sırlan?</p>

  <p>— Söyledi. Dedi ki... “Benim kendisini mahvedecek sırlan bildiğimden ha beri bile yok,” dedi. Hattâ bana her şeyi yüzüstü bırakıp beraber kaçmayı teklif etti. “Çok paramız olacak,” dedi, “Pelegrini’nin bütün serveti banknot, tahvil ve mücevher halindedir,” dedi. Kasasının yerini de biliyormuş.</p>

  <p>— Nerede bu kasa?</p>

  <p>— Hudson nehri kenarında bir villası varmış, “Kuleli Villa” derlermiş. Nehre rıhtımı olan bir villa. Rıhtımda gayet süratli bir motor her zaman beklermiş. Motorun adını da söyledi: “Bonaparte”.</p>

  <p>— Kasa evde mi?</p>

  <p>— Evet. Kütüphanede... Eğer Kardiyano yalan söylemediyse kasa duvara gömülüymüş. Ününe de bir kalorifer koyulmuş.</p>

  <p>— Kaloriferin arkasındaki kasa nasıl açılıyor?</p>

  <p>— Kalorifer boruları hususi surette yaptırılmış. Sağ tarafından tutup kuvvetle kaldırmak, sonra kendine doğru çekmek lazımmış. O zaman sustasından kurtulup dönüyormuş. Ben inanmadım dı. Bilmem ki...</p>

  <p>— Bir kere deneyeceğiz. Mamafih bütün ümidim bundan ibaret zannetme! Herifin yakası bir kere elime geçerse anasını ağlatacağım. Ona öyle bir iş edeceğim ki kasayı değil, işlediği cinayetleri bile birer birer söyleyecek. Sen şimdi kendin için saklanacak bir yer ara... En iyisi benim apartmanıma gitmendi ama bir başka misafirim var.</p>

  <p>— Kim?</p>

  <p>— Birisi.</p>

  <p>— Kadın mı?</p>

  <p>— Saçmalıyorsun Roz, biz canımızla uğraşıyoruz, sen neler düşünüyorsun?</p>

  <p>— Peki, peki!</p>

  <p>Madam Velmon bir müddet düşündükten sonra bir hakimle evlenmiş bir mektep arkadaşını hatırladı. Bunlar kalabalık bir aile imişler. Bir iki subay akrabaları da beraber oturuyormuş. Hasılı ev kolayca basılmaz cinsten kalabalık bir yermiş.</p>

  <p>— Münasip, dedim, sana Pat’ın telefon numarasını da vereceğim. Eğer şüpheli bir hal görürsen derhal polise telefon eder imdat istersin. Ben de ayrıca görüşüp vaziyeti Pat’a anlatırım. Zaten bu iş yarına kadar biter sanırım. Sen dua et ki haydut ininde bulunsun.</p>

  <p>— Sakın yalnız gitme Mayk... Dünyada razı değilim. Vallahi billahi bırakmam.</p>

  <p>— İşte gene aklının ermediği işlere burnunu sokuyorsun. Herifin üstüne bir sürü polisle nasıl gideriz? Polislerin önünde kasayı nasıl açar da münasebetsizliklerini imha ederim?</p>

  <p>— Sonra açarsın, Pelegrini yakalandıktan sonra.</p>

  <p>— Vallahi çocuk gibisin ruhum, herifi Mister Velmon’u öldürmek suçuyla tevkif edeceğiz de demek kasasını derhal açıp asıl katilin yazılı itirafını öne sürmeyecek.</p>

  <p>— Sahi! Doğru Mayk, ben budalanın biriyim.</p>

  <p>Boynuma sarıldı. Unutulmaz öpüşlerinden biriyle beni gene serseme çevirdi.</p>

  <p class="whitespace">&nbsp;</p>
</body>
</html>
