<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ON BİRiNCi KISIM</h1>

  <p>Kalkmadan evvel üçüncü duble viskiyi ısmarladım, sodasız filan bir hamlede yuvarladım. Bu gece son geceydi. Bunu gayet iyi hissediyordum. Bu gece bu iş tamam... Son günlerin, son gecelerin ne kadar çetin geçtiğini bilirim. Biraz kuvvetli olmak lazım. Halbuki ne kadar da uykum var, ne kadar yorgunum.</p>

  <p>Otomobile binmeden evvel iki kere gerindim. Kemiklerim kütür-dedi. Vücudumun bütün bereleri sızladı. Kızı hakimin evine bırakmak için yola çıktık.</p>

  <p>New York’un sakin mahallelerini severim. Burada, şehrin namussuzluklarından uzak, rahat bir hayat geçirilir. Cinayet haberleriyle dolu gazeteler bile sanki buraların sükununu bozmaz. Buradakiler kendilerini tehlikeden uzak sayarlar ve olup bitenlerden mesul olduklarını bir an bile hatırlarına getirmeden yaşayıp ölürler. Eğer cenabet New York şehrinin namussuzluklarından biri garip bir tesadüfle gelip kapılarına dayanmazsa...</p>

  <p>Hakimin evi küçük bir bahçenin içindeydi. Plastik iç panjurlardan dışarıya pembe bir ışık sızıyordu.</p>

  <p>Roz inmeden evvel boynuma sarıldı, iki öpüş arasında:</p>

  <p>— Kendini koru sevgilim, diye yalvardı: Yaralı canavarın üstüne gidiyorsun. Rica ederim kendine dikkat et!</p>

  <p>Bu kadında tehlikeye karşı garip bir hassasiyet vardı. Kollarımdaki vücudun ihtirasla titrediğini, neredeyse kendisini aşka kapıp koyuvereceğini hissediyordum. Bu histe tadına doyulmaz bir zevk vardı. Az kalsın...</p>

  <p>Bunu o da anladı:</p>

  <p>— Sonra Mayk, dedi, sonra, yarın... Bol bol sevişmeye vaktimiz olacak sevgilim.</p>

  <p>Ağzını ağzımdan zorla kopararak bahçe kapısını açtı. Ben yavaşça hareket ettim. Köşeyi dönünce bir sigara yaktım. “Şimdi hesabın tamam Pelegrini,” diye homurdandım, “davran geliyorum!”</p>

  <p>Saat gecenin onuna geliyordu. İlk telefon kulübesinde durdum. Evvela büroya, sonra apartmana telefon ederek Velda’yı aradım. İkisi de cevap vermedi. Kız kimbilir ne kadar merak etmiştir? Daha evvel görüşmeyi akletmediğime kızdım. Pişmanlık gene yakama sarılıyordu. Kendimi suçlu hissediyordum. Güzel kadınların yanından uzaklaşır uzaklaşmaz yakalandığım bu pişmanlık duygusunu her zaman yadırgamışımdır, bu hal beni her zaman öfkelendirmiştir. Bu da her zaman boğuşacağım düşmanların aleyhine olur. Şimdi de bütün öfkemi, daha doğrusu bütün kinimi Pelegrini denilen pis mahluktan alacaktım.</p>

  <p>Hain hain güldüm.</p>

  <p>Roz’un tarif ettiği Kuleli Köşk’e doğru döneceğim sırada vakit geçirmeden bir şüpheyi halletmenin daha münasip olacağım düşündüm. Otomobili Mister Velmon’un öldürüldüğü binaya sürdüm.</p>

  <p>Kapıcı henüz yatmamıştı.</p>

  <p>Burnuna hafiye kartımı dayadım. Hususi hafiye olup olmadığımı farketmedi bile. Yalnız:</p>

  <p>— ifademi vermiştim efendim, dedi, apartmanı da karış karış aradılar.</p>

  <p>— Biz şimdi bir başka şeye bakacağız arslanım, dedim, lütfen bana yüksek bir merdiven bulur musunuz?</p>

  <p>— Merdiven mi? Ne olacak?</p>

  <p>— Hele bir merdiven gelsin ki...</p>

  <p>Herif biraz şaşırdı ama bütün kapıcılar gibi polise karşı sarsılmaz bir itimadı ve itaati vardı. Karısına seslendi. Beraberce kocaman bir merdiven getirdiler.</p>

  <p>İkinci kat sahanlığında durup kafamı yukarı diktim. Kısa bir araştırmanın sonunda merdiveni nereye dayayacağımı kestirdim. Duvara saplanmış kurşunu elimle koymuş gibi çıkardım. Bu kurşun daha büyük çaplı bir tabancaya aitti. Mesele aydınlanmış, Bob yakasını elektrikli sandalyeden kurtarmıştı.</p>

  <p>— Nedir bay müfettiş? Duvardan ne aldınız? diye sordu.</p>

  <p>Ellerimi birbirine vurup keyifle temizledikten sonra sordum:</p>

  <p>— Silah sesini duyduğunuza katiyen eminsiniz değil mi?</p>

  <p>— Elbette eminim. Yalnız ben mi duydum? Misafirlerim de duydular. Eğer silah sesi duymasaydım oyunun en heyecanlı yerinde kalkar mıydım?</p>

  <p>— Egzoz borusu sesi olmadığına demek yemin edersiniz?</p>

  <p>— İçerde egzoz borusu ne arasın bay müfettiş? Duyduğumuz ses apartmanın içinden geldi. Sonra da herifle boğuştuk ya...</p>

  <p>— Tabii tabii... Ben şöyle sordum... Haklısınız. Mersi! Şunu lütfen alın, benim için madamla beraber bira içersiniz.</p>

  <p>Herif, yemin etmek şurada dursun, cinayeti işleyen silah sesini katiyen duyduğuna kalıbını basacaktı. Hem de öyle samimi bir suretle ki, en vesveseli jüri azası bile derhal inanır.</p>

  <p>Gene otomobile atladım. Bu sefer doğru Hudson nehri kıyısına gidiyordum ki neredense Dore aklıma geldi. Kızı apartmana kapatmış, yüzüstü bırakmıştım.</p>

  <p>Bir an, bu kadın milletinin beni haşlanmış horoz gibi didiklediği hissine kapıldım. Velda çok haklıydı. Bana bu hususta güvenmek düpedüz budalalık... “Dore de biraz bekleyiversin, ben kaç parça olacağım yahu?" dediğim halde ayağım frene bastı. Bir de baktım ki bir telefon kulübesinin önünde durmuşum. Küfrederek dışarı çıktım. Numarayı can sıkıntısıyla çevirdim. Cevap çıkmayışı biraz uzayınca derhal pirelendim. Sanki bir faydası olabilirmiş gibi bir kere kapatıp tekrar açtım. Gene o aptal zil sesi... Boş bir apartmanın içinde manasız manasız öten budala ses... Boğazıma sıcak bir şey tıkandı. Asıl lüzumlu olanı, evvela düşünülmesi icap edeni tamamıyla unutmuştum. Telaş içinde kapıcıyı aradım. Sesimi duyar duymaz âdeta sevindi:</p>

  <p>— Siz misiniz Mister Hammer, dedi, hepimizi telaşa düşürdünüz.</p>

  <p>— Ne telaşı? Ne olmuş?</p>

  <p>— Bilir miyim? Matmazel Velda kaç kere aradı, Mister Çambers aradı. Herkes sizi aradı, ben de meraklandım.</p>

  <p>— Bizim apartman cevap vermiyor?</p>

  <p>— Tabii. Kimse yok da ondan.</p>

  <p>— Matmazel Dore nerede?</p>

  <p>— Şaka mı ediyorsunuz Mister Hammer? Siz çağırmadınız mı?</p>

  <p>— Ben mi çağırdım? Hay Allah...</p>

  <p>Kapıcı şaşırdı:</p>

  <p>— Bana niçin bela okuyorsunuz Mister Hammer, diye çekinerek sordu, benim ne suçum var?</p>

  <p>— Ben nasıl çağırabilirmişim? Kaç kere tembih ettim, “Bir yere ayrılma sakın!” dedim.</p>

  <p>— Bana mı? Zannetmem Mister Hammer, bana böyle bir şey tembih ettiğinizi hatırlamıyorum.</p>

  <p>— Telefonla mı söylemişim? Ne zaman?</p>

  <p>— Dün gece. Bu saatlerdeydi. Bana telefon ettiler.</p>

  <p>— Hay Allah... Ettiler ne demek? Kim etti?</p>

  <p>— Bir kadın sesi “Matmazel Velda mı?” diye sordum. “Evet,” dedi. Yani ben...</p>

  <p>— Şimdi geliyorum, bir tarafa savuşmayın, şimdi...</p>

  <p>Telefonu kapattım, deli gibi dışarı uğrayıp otomobile girip sürdüm. Gene trafik nizamlarının yeşil ışıkları, kırmızı ışıkları vız geliyordu. Birkaç polis motosikletini peşime taktım. Herifler delirdiğime hükmederek bir müddet sonra takipten vazgeçtiler. Kadınlar beddua yağdırdı, direksiyondaki herifler küfüre boğdu. Nihayet mümkün olduğundan çok daha evvel apartmana yetiştim. Kapıcı ellerini ovuşturarak beni bekliyordu.</p>

  <p>— Anlat! diye koluna yapıştım.</p>

  <p>Can acısıyla inleyerek kolunu kurtarmaya çalıştı.</p>

  <p>— Velda’nın telefon ettiğine emin misin? diye sordum.</p>

  <p>— Bilmem ki, diye kekeledi, bir kadın sesiydi. “Matmazel Velda mı?” deyince “Evet” dediği için...</p>

  <p>— Peki!</p>

  <p>— Sonra ben tabii yukarıya haber verdim.</p>

  <p>— Hay Allah belanı versin! Senden haber gelince kız inandı. Bunlar ne ince numaralar yahu? Deli olmak işten değil. Nereye çağırdıklarım hatırlıyor musun?</p>

  <p>— Yirmi Beşinci Cadde’de bir lokantaya... Lokantanın adını da söyledilerdi. Yani, lokantanın adını Matmazel Velda...</p>

  <p>— Dua et ki Matmazel Velda telefon etmiş olsun...</p>

  <p>— Bilmem ki... Lokantanın adresi... Hay kör şeytan, dilimin ucunda...</p>

  <p>— Bırak. Lüzumu yok. Velda bu gece beni ararsa telefon numarasını bıraksın. En iyisi kızı kendisinin çağırıp çağırmadığını öğren.</p>

  <p>— Başüstüne Mister Hammer... Başüstüne... Ben ne bileyim? Matmazel Velda deyince...</p>

  <p>Yukarıya bir bakmak aklıma geldi. Belki kız bir kâğıt filan bırakmıştı. Asansöre koştum.</p>

  <p>Apartmanım olduğu gibi duruyordu. Bir şeyler karıştırılmamış, herhangi bir fevkaladelik yok. Doğru tahmin etmiştim. Kızcağız bir kâğıt bırakmış: “Sevgili Mayk, Matmazel Velda’nın beni çağırdığını kapıcı saat 9,50’de telefonla bildirdi. Ben gidiyorum. 25. Cadde kalabalık olmasa tereddüt ederim. Şüpheli bir hal görürsem kendimi müdafaa edeceğime eminim. Küçük tabancanı yanıma alıyorum. Hemen dönerim. Hasretlerimle, Dore.”</p>

  <p>Tezkerenin üstüne yumruğumu koyup bir an durdum. Kızı eğer pusuya düşürmek istedilerse yolda kaldırmışlardı.</p>

  <p>Telefona sarıldım. Pat’ı dairesinde buldum. Sesimi duyar duymaz bizim budala kapıcının çıkardığı seslere benzeyen gürültülerle bağırmaya başladı:</p>

  <p>— Neredesin be herif? diyordu, ne cehennemdesin? Meraktan çatladık. Senin bu kıza yaptığın elvermedi mi?</p>

  <p>— Hangi kıza?</p>

  <p>— Bir de “hangi kıza?" diye sorar utanmadan... Hangi kıza olacak, biçare Velda’ya...</p>

  <p>— Dur şimdi, Velda’yı bırak ..</p>

  <p>— Nasıl bırakırmışım? Sen neredesin diyorum.</p>

  <p>— Bırak. Hani bir Dore vardı. Benim evde görmüştün. Haydutlar bizi beraber kaldırmışlardı.</p>

  <p>— Evet.</p>

  <p>Sesi bir tuhaf olmuştu. Büsbütün telaşlandım:</p>

  <p>— Kızı benim namıma davet etmişler, dedim, daha doğrusu Velda namına bir yere çağırmışlar.</p>

  <p>— Velda namına mı? Tuhaf şey! Esasında tuhaf demek bile fazla. İşin içinde Mayk denilen budala varsa hiçbir şey tuhaf değildir.</p>

  <p>— Saçmalıyorsun, Dore şimdi, şu anda...</p>

  <p>— Şu anda yavrum, maalesef... Kendisini morgda göreceksin. Dur bakayım salon numarasıyla masa numarası...</p>

  <p>— Allah belanızı versin.</p>

  <p>Telefonu hınçla kapattım. Gözlerimi kısarak bir müddet soluk almadan durdum. Öfke erimiş kurşun gibi içimi yakarak yüreğimden beynime doğru çıkıyordu.</p>

  <p>O gece, Kardiyano denilen namussuzun adresini Dore’den sormak aklıma gelmeseydi biçare kız şimdi ölmemiş olacaktı.</p>

  <p>Etrafa kan ve ölüm saçıyordum. İstesem de istemesem de bu böyle oluyordu. “Hayvan” diye bağırdım, “sen kendini ne zannediyorsun pis solucan! Rezil Don Kişot! Tek başına, bir tek tabancayla dünyayı kaplamış bunca namussuzlukların üstüne gidilir de haklarından gelinir mi?”</p>

  <p>Sesimden ürkerek sustum. Ümitsiz ümitsiz etrafa baktım. Burada zavallı Dore’nin şahsiyetinden hâlâ bir şeyler vardı. O kadar güzel, o kadar cici bir kız... Artık hiçbir şey duymadan morgda, bir mermer masada sırtüstü yatıyor.</p>

  <p>Yumruklarımı sıktım. Tırnaklarımın avuçlanma geçtiğini hissettim. Pelegrini bunları hep ödeyecekti. Hem de hiç kimsenin ödeyemediği şekilde.</p>

  <p>Telefon çaldı. Sanki böyle bir şey dünyada iki defa vuku buluyor muş gibi makineye şaşırarak baktım.</p>

  <p>— Alo! dedim.</p>

  <p>Pat:</p>

  <p>— Sen mi kapattın? diye sordu, birdenbire kesildi de...</p>

  <p>— Dinle oğlum, dedim, beni beyhude gevezeliklerle rahatsız edeceğine derhal otomobiline atla, Eybens’e koş... Evet... E-y-b-e-n-s diye yazılıyor. Hani şu göllerin bulunduğu cenabet yer. Orada bir “Güneşli Göl" villası var. Evet, Güneşli Göl. Ne mi arayacaksın? Sen bu dünyada ne ararsın ki leş kargası? Sen hiçbir gün bir yere insanlar gebertilmeden yetişebildin mi? Orada mükemmel leşler bulacaksın.</p>

  <p>— Mükemmel leşler mi? Onları leş haline getiren sakın dostumuz Mayk Hammer olmasın?</p>

  <p>— Sen leşlere bak. Leşleri leş haline getirmek başka iş mezarcıbaşı!</p>

  <p>— Biraz öfkeli misin ne?</p>

  <p>— Birazmış... Allah hepinizin belasını versin.</p>

  <p>Telefonu tekrar hışımla kapattım.</p>

  <p>Luger’ımı çıkarıp kurşunlarına baktım. Şarjör ağzına kadar dolu. Keskin bir ıslık öttürdüm. Silahı aynı hışımla kılıfına iade ettim. Komodinin üzerinde duran elektrik fenerini aldım. Geniş adımlarla dışarı çıktım.</p>

  <p>Otomobilde elim çeneme gitti. Traşım belki bir haftalık, çalı gibi. Kimbilir ne haldeyim? Hapishane kaçaklarına döndüğüm muhakkak. Bu kan milletinde ne akıl var, ne mide! Böyle bir surat tutulup zevkle öpülür mü? Hepimiz birbirimizi bulmuşuz, hepimiz birbirimize layıkız. Karılar bize, biz kanlara... Dünyanın bu hale gelmesi de biraz bundan...</p>

  <p>Bir sigara yaktım. Ağzımın acılığını kaldırıma tükürdüm.</p>

  <p>Bu sefer otomobili ürkek bir hayvana yaklaşır gibi yavaş sürüyordum. Beni aldatmayan bir hisle Pelegrini’yi ininde kıstıracağıma emindim. İşin sonuna yaklaşırken duymaya alışık olduğum yorgunluk başlıyordu. Sırtımda çekilmeler, ürpermeler, bel kemiğimde karıncalanmalar duyuyorum. Bir çeşit avcılık hissi... Canavarı kıstırıp silahı doğrulttukları zaman büyük vahşi hayvan avcılarının içine girdikleri ruh hali.</p>

  <p>Dore’yi loş morg salonunda mermer masa üzerinde gözümün önüne getirmeye çalıştım. Bir türlü olamıyor. Hep yüzüme gülüveriyor, kalkıp oturuyor. Sanki hepimizle şakalaşmış. Gidip görmeden Pelegrini ile icap ettiği şekilde görüşüp hesaplaşamayacağımı nihayet anladım.</p>

  <p>Arabayı morga çevirdim.</p>

  <p>Sigaranın birini yakıp ötekini atıyorum. Hepsinden de ancak iki üç nefes çekmek şartıyla.</p>

  <p>Nihayet her zaman sırtımı ürperten binanın önünde durdum. Nöbetçiye kartımı gösterip içeri girdim.</p>

  <p>Kızın üstüne bir beyaz örtü çekmişler. Bu örtüyü kaldırmadan bir müddet daldım. Sonra bezi yavaş yavaş araladım. Manzara feciydi. Suratta derin dehşet izleri vardı. Gözleri dışarı fırlamış, fakat ağız bağırır gibi değil, inler gibi aralık. Hepsinden beteri karnı. Karnını keskin bir bıçakla boydan boya deşmişler. Barsakları dışarı uğramış. Sol eli etini sımsıkı kavradığından uzun tırnakları deriye gömülü.</p>

  <p>Bütün bu korkunç şey benim eserimdi. Bu eserle istediğim kadar övünebilirdim. Böyle düşünürken dizlerimin kesildiğini hissettim. Midemden yukarıya iğrenç bir şey geçtiği yerleri dağlayarak boğazıma doğru çıkıyordu. İki kere öğürdüm. Kusmamak için elimle sımsıkı ağzımı tuttum. Sendeleyerek dışarı çıktım.</p>

  <p>Dışarda bulutlu bir New York gecesi vardı. Şehrin göbeğine doğru karanlık gökyüzüne bir yangın kızıllığı vurmuştu. Bunlar sabaha kadar yanan şehir ışıkları... Türlü reklamların hareketli renkli ışıkları. İnsanların birbirlerini aldatmaları ve soymaları için kullanılan yüzde yüz yalan reklamlar... Bunların arkasındaki karanlıklarda ise bu reklam sahipleri göze göz, dişe diş boğuşuyorlar, birbirlerini parçalıyorlar, yiyorlar.</p>

  <p>Bu öyle bir kurt kavgası ki tekerlenen derhal mahvoluyor. Pelegriniler bu kurt kavgası sayesinde Katalan bıçaklarıyla genç kızların karınlarını yarıyorlar...</p>

  <p>Otomobile girdim. Direksiyonu iki elimle kavradım. Bir an gözlerimi kapattım.</p>

  <p>“Şarabı fıçıdan çektik bir kere,” diye gülümsedim, “sonuna kadar içeceğiz oğlum! Sür bakalım!”</p>

  <p class="whitespace">&nbsp;</p>
</body>
</html>
