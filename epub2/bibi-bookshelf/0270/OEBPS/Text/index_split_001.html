<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1 class="calibre4">ALTINCI KISIM</h1>

  <p>Apartmana yakın bir yerde indik. Tekrar pusuya düşmek hayvanlık olacaktı. Evvela garaja telefon ettim. Dore’nin adresini vererek otomobili alıp getirmelerini söyledim.</p>

  <p>Sonra eve girdim. Kapıcıya beni arayan olup olmadığını sordum. Farkında değilmiş. Merdivenleri hemen çıkmadım. Asansörün yukarıdan inmesini bekledim. Asansörcü oğlan beni görünce sırıttı:</p>

  <p>— Bonjur Mister Hammer, dedi, misafiriniz var.</p>

  <p>— Yukarıda mı? Kim?</p>

  <p>— Mister Pat Çambers.</p>

  <p>— Ne istiyor?</p>

  <p>— Sizi sordu. “Yok" dedim. “Beklerim” dedi. Yedek anahtarı verdim. İyi etmiş miyim?</p>

  <p>— İyi etmişsin. Bu sefer iyi etmişsin ama bir daha sefere yedek anahtar olmadığını söylersin.</p>

  <p>— O zaman burada bekler. Ben de size misafiriniz olduğunu daha evvel bildiremem.</p>

  <p>Oğlan dün cin olmadan bugün şeytan çarpmaya kalkıyor, bize kendi zamanımızda işe yarar dersler veriyordu. Omzunu okşadım. Cebine beş dolarlık bir banknot sokuşturdum:</p>

  <p>— Mersi yavrum, dedim, nasıl bilirsen öyle yap. Sen dersini iyi yerden almışsın.</p>

  <p>Gülümsedi:</p>

  <p>— İşimiz gücümüz polis romanı okumak da ondan, dedi, ayrıca film de seyrediyoruz.</p>

  <p style="text-align: center;">***</p>

  <p>Pat önüne bir şişe bira koymuş somurtarak dalmıştı. Beni Dore ile beraber görünce suratını büsbütün astı.</p>

  <p>— Nedir? diye âdeta çıkıştı: Gündüz ortası böyle nereden geliyorsunuz kuzum siz?</p>

  <p>— Cehennemin dibinden, dedim.</p>

  <p>— Mayk...</p>

  <p>— Vallahi cehennemin dibinden.</p>

  <p>Kıza döndü:</p>

  <p>— Sarhoş mu bu? diye sordu.</p>

  <p>Bira ile dinlenecek halde değildim. Ben viski şişesim, bardakları, buzu bir tepsiye koyarken Dore başımıza gelenleri kısaca anlattı.</p>

  <p>Pat bizi dikkatle dinledi. Fakat üzerinde bir tuhaflık olduğunu hemen sezdim. Kız anlatırken apansız sualler soruyor, hiç münasebeti olmayan noktalan sanki merak etmiş gibi, öğrenmek istiyordu. Ayrıca beni gözetlediğini, birdenbire kızı dinlemekten vazgeçip yüzüme dikkatle baktığım da farkettim.</p>

  <p>İkinci viskide aklım başıma gelmiş olmalı ki:</p>

  <p>— Durun bakalım, diye elimi kaldırdım: Bizim macera olağan işlerden. Asıl sen söyle Pat; derdin ne?</p>

  <p>Gözlerini yorgun yorgun kıstı:</p>

  <p>— Derdim mi?</p>

  <p>— Derdin elbette. Sen bu vakit burada ne arıyorsun?</p>

  <p>— Şöyle bir uğradım.</p>

  <p>— Olur. Beni bulamayınca defolup gitmeliydin. Kaç gündür ayna yüzü görmediğine yemin ederim. Suratın sapsarı. Adamlıktan çıkmışsın. Mühim bir mesele olmasa gider zıbarırdın. Haydi uzatma da maksadını anlayalım. Bize evimizde şeref vermenin maksadını.</p>

  <p>İçini çekti. Biraz düşündü. Sonra gözlerini yüzüme dikerek en ciddi sesiyle:</p>

  <p>— Gene ölçüyü kaçırıyorsun Mayk, dedi, gene sapıtıyorsun arslanım. Bu gidişle sol koltuğunun altı yeniden boş kalacak. Tekrar hususi hafiyelik müsaadesini kaybedeceksin.</p>

  <p>— Vay carıma! Duyuyor musun Dore? Bunlar, kendimizi heriflere temizletmediğimizin mükafatı. Peki, sebep?</p>

  <p>— Bir de sorar! İşin gücün maskaralık. Kanunu çiğnemeden, kendini istikbalini tehlikeye atmadan sen iki adım yürüyemez misin? Bak bu sefer vaziyet büsbütün ciddi. Çünkü bu sefer zorbalıkla işin içinden sıyrılamazsın.</p>

  <p>— Nedir yahu? Şimdi oturup fala mı bakmalı, bilmece mi çözmeli? Neymiş, ne olmuş?</p>

  <p>Pat vücudunu biraz geriye aldı. Karşısındakine en kuvvetli yumruğunu sallar gibi konuştu:</p>

  <p>— Terzi kadının yeniden ifadesine müracaat ettik.</p>

  <p>— Hangi terzi kadının?</p>

  <p>— Şu mekân şahidi karı.</p>

  <p>— Nasıl mekân şahidi, kimin?</p>

  <p>— Madam Roz Velmon’un.</p>

  <p>— Madam Roz’un böyle bir mekân şahidi mi vardı?</p>

  <p>— Gel dalavereden vazgeç Mayk, benimle samimi ol.</p>

  <p>— Vallahi hiçbir şeyden ha berim yok.</p>

  <p>— İnanmıyorum ama peki, öyle diyelim. Beni dinle yavrum, ben göründüğüm kadar avanak değilimdir.</p>

  <p>Dore’ye göz kırptım:</p>

  <p>— Şimdi de kendisini methe başladı, inanır mıyım?</p>

  <p>— Değilimdir Mayk, ben de bazı kitaplar okudum, hiç değilse bazı saçma sapan Hollywood filmleri seyrettim.</p>

  <p>— Ne münasebeti var şimdi bunların?</p>

  <p>— Var yavrum, münasebeti mühim. Bob Karter dediğin aptal oğlan bu işin başından beri ne halt ediyor bakalım?</p>

  <p>— Doğru... Halt ediyor. Lâkin ne halt ettiğini ben de henüz keşfedemedim.</p>

  <p>— Uyduruyorsun. Başlangıçta bu meselenin böyle bir şekil almasını elbette sen hazırlamadın. Böyle bir iddia ileri sürmek, seni mucizeler meydana getirmeye muktedir saymak olur. Sen de aptalın biri olduğuna göre...</p>

  <p>— Hiç kısa kesiyor mu sevgilim, lafı nasıl uzatıyor?</p>

  <p>— Uzatmıyorum, sana tuttuğun yanlış yoldan dönebilmek müsaadesi veriyorum.</p>

  <p>— Ben mi yanlış yol tutmuşum?</p>

  <p>— Bob denilen hayvanın numarası gangsterlerde, gece hırsızlarında görülen klasik bir numara sayılmaz Mayk, oğlanın tuhaflığı daha ilk anda dikkatimi çekti. “Bu zibidi kendini birisinin uğruna feda ediyor,” dedim. Nasıl iyi kestirmemiş miyim?</p>

  <p>— Bilmem. Sonunu söyle ki...</p>

  <p>— Birisi uğruna feda ediyor evet. İnsan o yaşta kendisini kimin uğruna feda eder? Bir güzel kadının uğruna, içinde bulunduğumuz işte güzel kadın kim? Madam Roz. .. Haydi Mayk bildiklerini söyle de işi kısa keselim arkadaş, beni bilirsin, bir meselede bu kadarcık ipucu beni çok uzaklara götürür. .</p>

  <p>— Vallahi bir şey anlamıyorum Pat. Her zaman böylesin. Her zaman senden bir şeyler sakladığımı zannedersin. Bu şüpheyi sana nasıl verdiğime bir türlü akıl erdiremedim. Sen beni birçok şeyler biliyorum zannettiğin zaman, ben karanlıklar içinde çırpınırım. Bu her vakit böyle olmuştur.</p>

  <p>— Sonra herifi, yahut karıyı bir de bakarız kısa yoldan temizlemişsin. Benim yüreğim oynar. Elinden bir bela çıkacak, bu rezilin başı derde girecek diye... Arar tararız, tepelediğin mahluk suçlu zuhur eder. Bunlar hep içinde bocaladığın koyu karanlıkların marifeti mi?</p>

  <p>— Ekseriya işin sonunda zihnim birdenbire açılıyor Pat, o zamana kadar hiçbirimizin aklına gelmeyen bir noktayı birdenbire fark ediyorum. Hadisenin bütün esrarı bir anda aydınlanıyor.</p>

  <p>— Sen alay et bakalım! Ben baştan beri şüphelenmiştim. Nihayet Madam Roz’la senin zibidinin aynı kolejdeki okudukları meydana çıktı. Oğlan sevdalı. Karı fingirdek. Tamam mı!</p>

  <p>— Yanılıyorsun, kan fingirdek, oğlan sevdalı filan değil. Bunların münasebeti eski mektep arkadaşlığından ibaret.</p>

  <p>— Sen onu bana zor yutturursun. Gözünü aç Mayk, Mister Velmon’u ya Roz denilen kan temizledi yahut Bob denilen kopuk... İkisinden biri.</p>

  <p>— Zannetmem.</p>

  <p>— İkisinden biri. Elimde maddi deliller var.</p>

  <p>— Biliyorum. Birisi kapıcının kati ifadesi, öteki sokaktan geçen herifin Bob’u kolayca tanıması... Hepsi bu kadar.</p>

  <p>— Değil tosunum, Madam Roz’un polise yalan ifade verdiği, bunun için yalancı şahitler tedarik etmeye yeltendiği meydana çıkmış bulunuyor.</p>

  <p>— Emin misin?</p>

  <p>— Yüzde beş yüz. Gülme arsız arsız sinirime dokunuyorsun. Madam Roza eğer bu akıllan sen verdinse hapı yuttun. Yakanı bir kere hapisten zor kurtarırsın, kurtarsan bile dükkânını kapatmaktan başka çare kalmaz. Zira sana bundan sonra hiçbir müşteri uğramaz.</p>

  <p>— Neden?</p>

  <p>— Müşterilerinin başını derde soktuğun için... Kadın yalan söyledi Mayk, cinayet saatinde terzide olduğunu iddia etmişti. “Gece vakti bu nasıl terzi provası?” dedim, biraz evvel terzi karıyı Müdüriyet’e çağırttım. Biraz sıkıştırınca hakikati gizlemedi. Madam Roz’un o gün geç vakit sahiden randevusu varmış ama provaya gelememiş. Daha doğrusu cinayet saatinden sonra telaş içinde uğramış. Kendisinin bir saat evvel buraya geldiğini, bir saat oturup gittiğini söylemesini rica etmiş. Terzi kadın da eski müşterisi... Ayrıca eli açık müşterilerinden olduğu için...</p>

  <p>— Peki!</p>

  <p>— Görüyorsun ki iş işten geçti arslanım.</p>

  <p>— Benden ne istediğini hâlâ anlayamadım.</p>

  <p>— Madam Roz’un adresini istiyorum Mayk, hem de derhal.</p>

  <p>— Sen şaşırmışsın Pat, uykusuzluk sana eskiden beri yaramaz. Ayol kadının adresini bana sen kendin vermedin mi?</p>

  <p>— O adresi istemiyorum, saklandığı yerin adresini... Daha doğrusu senin sakladığın yerin adresini.</p>

  <p>— Hay Allah kahretsin... Nasıl düşünmedim.</p>

  <p>Böyle bağırarak yerimden fırladım, elimde tuttuğum viski bardağını duvara çarpıp parçaladım, telefona atıldım.</p>

  <p>— Numarası? Kadının numarası kaçtı? diye bağırdım.</p>

  <p>Telaşım bir anda Pat’a da sirayet etti. Polislikten gelen bir sezgiyle o da ayaklandı.</p>

  <p>— Hangi kadının Mayk, dedi, Madam Roz’un mu?</p>

  <p>— Çabuk... Elbette Madam Roz’un.</p>

  <p>— Beyhude telaşlanıyorsun, evinde yok.</p>

  <p>— Deme!</p>

  <p>— Vallahi yok. Sabahtan beri arıyoruz. Daha doğrusu terzi kadın ifadesini değiştirince evvela telefon ettim. Çıkmış. Sonra her on dakikada bir aradım. Geri dönmedi. Hizmetçisi de nereye gittiğini bilmiyor. Ben bu sebeple sana geldim. Kadını bir tarafa gizledinse diyerek.</p>

  <p>— Numarası kaç?</p>

  <p>Pat numarayı söyledi. Çevirdim. Güzel hizmetçi kız da merak etmeye başlamıştı.</p>

  <p>— Polis Müfettişi de arıyor, Mister Hammer, dedi, şaşırdım kaldım.</p>

  <p>— Nerede bulunabilir? Ahbapları...</p>

  <p>— Hepsine telefon ettim.</p>

  <p>— Otomobilini aldı mı?</p>

  <p>— Tabii.</p>

  <p>— Bana balon, eğer o gelirse muhakkak bana telefon etsin. Ya bana, yahut polis Başmüfettişi Mister Pat Çambers’e... Kaydedin... Unutmayın.</p>

  <p>— Olur Mister Hammer.</p>

  <p>Telefonu kapattım. Kadının hayatı tehlikede olabilirdi. Olabilirdi ne demek, muhakkak tehlikedeydi. Çete dişlerini gösteriyordu. Başka şartlar içinde olsa buna sevinirdim. Hareket halinde olmak, aynı zamanda hata etmeyi göze almak sayılır. Pelegrini denilen maskara sinirlerine hakim olduğunu söylüyordu. Yalancı kerata! Bir kere Velmon’u öldürmeleri kendilerini her nedense tehlikede hissetmelerinden ileri geldi. Bu tehlike gittikçe artmış olmasa beni güpegündüz kaçırıp temizlemeyi göze alamazlardı. Sade beni mi? Dore’yi de beraber. Pelegrini...</p>

  <p>Düşüncemin burasında bir an sanki yüksek sesle konuşuyormuşum gibi durakladım. Madam Roz’u bu herifin kaçırdığı muhakkaktı. Gidip söyletmekten başka çare yok. Gidip söyletmeli.</p>

  <p>Şapkamı kaptım.</p>

  <p>Pat:</p>

  <p>— Nereye? dedi.</p>

  <p>— Kadını aramaya... Neredeymiş? Burada oturup bira içerek beni bekleyeceğine, benden hayvan gibi şüpheleneceğine kadının şeklini şemalini, kılığını kıyafetini her tarafa yayarak polislerine aratmaya başlayabilirdin.</p>

  <p>— Saçmalıyorsun Mayk, en az iki yüz radyolu araba kadını arıyor.</p>

  <p>— Otomobili de aramalılar.</p>

  <p>— Anık çok oldun. Ben polis koleji talebesi değilim. Elbet otomobili de arıyorlar.</p>

  <p>Bu esnada aklıma büroya telefon etmek geldi. Kadın belki de bana bir haber bırakmıştı.</p>

  <p>Telefonu tekrar açtım. Bereket versin Velda bürodaydı.</p>

  <p>— Hayır, dedi, sabahtan beri buradayım, arayan soran olmadı. Ne var?</p>

  <p>— Hiç. Şimdilik pek ehemmiyetli sayılmayabilir. Dinle canımın içi, ben çıkıyorum. Pat da burada. Bizim Madam Roz’u arıyoruz. Hangi Roz’u mu? Kaç tane var ki? Madam Roz Velmon. Ne mi olmuş? Hiç dedim ya... İfadesine müracaat edilecek, kendisi telefon eder, yahut gelirse oturt beklet... Mutlaka beklet... icap ederse içki filan ikram ederek avutursun.</p>

  <p>Bu son cümle aramızda kararlaştırılmış manalı sözlerden birisiydi. Beklenen şahsın her ne pahasına olursa olsun polisten kaçırılması icap ettiğini anlatıyordu. Velda sesini kısarak:</p>

  <p>— Bu kadar mühim mi? diye sordu.</p>

  <p>— Evet, ben aramaya gidiyorum, diye cevap verdim, büroya mutlaka uğrarım. Sen orasını sakın boş bırakma.</p>

  <p>Telefonu kapattım.</p>

  <p>— Pat, dedim, seni aramak icap etse...</p>

  <p>— Beraber geliyorum... Seninle beraber.</p>

  <p>— Kabil değil. İşleri büsbütün berbat edersin. Zaten kâfi derecede karıştırdın.</p>

  <p>— Ben mi? Sen onu affetmişsin.</p>

  <p>— Sen elbet... Bire yüz bahse girerim ki terzi kadın dediğin pisi sorgudan sonra salıvermişsiniz.</p>

  <p>— Tabii salıverdik. Hapishaneye mi göndermeliydik?</p>

  <p>— Bir de soruyor. Hiç değil Madam Velmon’u Polis Müdüriyetine getirtinceye kadar alıkoyabilirdin.</p>

  <p>Pat’in suratı birdenbire karıştı.</p>

  <p>— Hay Allah benim...</p>

  <p>— Belanı versin... diye sözünü tamamladım, istersen terzi karıya telefon et. Polis dairesinden çıkar çıkmaz Madam Velmon’a olup bitenleri haber verdiği muhakkak. Daha beteri çeteye haber vermesidir.</p>

  <p>— Hangi çeteye? Başıma bir de çete çıkarma.</p>

  <p>— Artık orasını bilmem. Ben gidiyorum. İcap ederse telefonla seni ararım.</p>

  <p>Dışarı uğradım. Sonra tekrar geri dönüp Dore’ye talimat verdim;</p>

  <p>— Bu gebeş gittikten sonra kapıyı sıkı kapar, emniyet zincirini çekersin. Çekmeceler tabanca dolu. Beğendiğini al, güzelce doldur. Benden başkasına kapıyı açma. Bir de seni aramaya çalışmayalım anlaşıldı mı?</p>

  <p>Merdivenleri dörder dörder indim.</p>

  <p>Sokakta bir an durup düşündüm. İlk iş kadının evine gidip hizmetçiyle esaslı surette görüşmekti, Bakalım yanma neler almış, elmaslarım, çek defterini filan beraber götürmüş mü? Kendi arzusuyla saklanmışsa bu şakayı fazla uzatamaz. Kocasının öldürülmesi meselesinden dolayı mahkemede bulunmaya mecbur. Ayrıca miras meselelerinin halli için de ortaya çıkması lazım. “Avukatına telefon etmek daha doğru galiba?” diye homurdandım.</p>

  <p>Sonra yavaş yavaş öfkelenmeye başladım. Pelegrini denilen haydut. .. Gidip yakasına sarılmalıyım. Ayağımın altına alıp kemiklerini kırmazsam, bana da Mayk demesinler.</p>

  <p>Otomobile atladım İlk hızla birkaç köşe döndüm. Sonra yavaş yavaş aklım başıma geldi. Eğer kadını sahiden Pelegrini kaldırmışsa kendine müracaat etmek beyhudeydi. Bir kere evinde bulacağım şüpheli. Sonra etrafını bir sürü haydut çevirmiştir. Kendisinden bu işin hesabını soracağımı kestiremeyecek kadar budala değil. Belki de çoktan savuştu.</p>

  <p>Tenha bir sokağa saptım, frene bastım. Durup bir sigara yaktım. “Bu herif kadını nereye götürebilir?” diye kendi kendime sordum, “Beyaz Saraya misafir etmez ya...” Birdenbire kendimi toparladım Çetenin gizli yerlerini bilse bilse Kardiyano bilir. Dün gece kendisini sorguya çektikten sonra Pelegrini ye nasıl haber uçurmuş. Zaten bu hususta da görülecek bir yeni hesabımız var. İkisini bir çırpıda çıkarıverelim.</p>

  <p>El frenini hınçla çektim. Kontak anahtarım çevirdim. Arabayı tırısa kaldırdım. Sürati gittikçe arttırarak Kardiyano’nun oturduğu apartmana dayandım. Kapıcıya aradığım herifin yukarıda olup olmadığını sordum.</p>

  <p>— Yukarıda! dedi, fakat yalnız olduğunu zannetmem. Bir misafiri var galiba.</p>

  <p>— Kadın mı, erkek mi?</p>

  <p>— Erkek. Evet, iyi hatırlıyorum.</p>

  <p>Asansöre atladım. Koridora sapınca Luger’imi kılıfından çıkarıp yan cebime soktum. Apartmanda bir haydut yerine iki haydut bulunduğu kapıcının sözlerinden belliydi. Buna karşılık benim kaybedecek vaktim yoktu.</p>

  <p>Zile basıp bekledim. Ses çıkmadı. Tekrar çaldım. Gene cevap verilmeyince tokmağı çevirdim. Kapı kilitli değildi.</p>

  <p>İhtiyatla içeri girdim.</p>

  <p>Kardiyano’nun misafirlerine kapıyı bizzat niçin açmadığı görünen manzaradan belliydi.</p>

  <p>Herif divanda yüzü koyun yatıyor. Sırtına kara saplı, ağzı geniş bir Katalan bıçağı saplanmış. Hem de kabzasına kadar... Jigolo eskisinin beyaz ipek gömleği kıpkırmızı. Buna mukabil ensesi âdeta yeşil. Bütün kanı akıp gitmiş. Bıçağın doğrudan doğruya atar damardan birine uğradığı anlaşılıyor.</p>

  <p>Pelegrini peşine düşenlerin bir kere bu ahbaba uğradıklarına nişan koymuş demek, böyle bir aracıyı uzun müddet yaşatmak istememiş.</p>

  <p>Beyazlı kırmızılı gömlek üzerinde dimdik duran bıçak sapı, işin ciddiyetini feci bir şekilde ispat ediyordu.</p>

  <p>Yaklaştım, ölüm yeşili enseye elimi sürdüm. Doktorluktan pek anlamam ama, bu herifin temizlenmesinden bu yana 2 saat ya geçmiş, ya geçmemiş.</p>

  <p>Ölüm gene New York şehrinin içinde fink atıyor. Elinde tırpan önüne geleni biçiyor.</p>

  <p>Küçük kamyonetin hiç de şakaya gelmeyecek bir cenaze otomobili olduğunu şimdi, Kardiyano’nun leşi önünde bir kere daha anladım. Sırtım, bir kere daha ürperdi. Öfkeden dişlerim ve çene kemiklerim çatırdadı, gözlerime kan hücum etti.</p>

  <p>Madam Velmon’un hayatı tehlikedeydi. Yüzde yüz tehlikede.</p>

  <p>Çaresizlik içinde etrafa baktım. Küçük bir dolabın üzerinde arsız arsız sırıtan bir bar artistinin büyütülmüş resmi duruyordu. Sanki kabahat bu kızcağızınmış gibi üstüne yürüdüm. Çerçeveyi yere çalıp parçaladım: Sonra birkaç biblo kırdım. Birkaç dolabı açıp kapattım, birtakım havagazı, elektrik makbuzları elime geçti. Yırtıp buruşturdum, leşe doğru fırlattım.</p>

  <p>Çaresizlik içinde, ellerimi belime koyarak etrafa baktım. Herifin ortasına bıçak dikilmiş sırtı sinirime dokunuyordu. Eğer gebermeden yetişmiş olsaydım elimden çekeceği vardı.</p>

  <p>Ölünün belini tekmelemek arzusunu zorlukla yendim.</p>

  <p>Ölüm sahiden pis şeydi. Önünüze bir kere dikildi mi ne yumruk para ediyor, ne Luger. Tabancamı yan cebimden alıp koltuk altımdaki kılıfına soktum. Okkalı bir küfür savurdum.</p>

  <p>Bir kere coştum mu hadiselerin önü sıra budala bir köpek gibi koşmaya başlıyordum. Eğer kamyonetteki heriflerin hepsini birden temizlememiş olsaydım herhalde şimdi birisini enseler, kemiklerini zevkle kıra kıra çetenin kaçırdığı adamları nerelere sakladığını öğrenirdim.</p>

  <p>Kadını hemen öldürmediklerinden nedense emindim. Bu emniyet daha ziyade gönlümün bunu böyle istemesinden ileri geliyordu.</p>

  <p>“O kadar güzel bir kadına kıyılamaz... İmkânsız. Sonra öldürmek kârlı değil ki... Velmon müessesesine bağlı bir sürü işler var. Bunlar ancak müesseseye tamamıyla sahip olunarak çevrilebilir. Müessese de ancak Madam Roz vasıtasıyla ele geçirilebilecek..</p>

  <p>Halbuki bir haydut çetesinin kendisini tehlikede hissedince bir an bile tereddüt etmeyeceğini de tecrübelerimle biliyordum.</p>

  <p>Çaresizlik feci şeydi. Tıpatıp ölüme benziyordu.</p>

  <p>Bir sigara yaktım. Ağır adımlarla dışarı çıktım. Kapıyı çekip çekmemeyi bir an düşündüm. Bu düşünceyle koridorun loşluğunda kurt gibi dişlerimi göstererek sırıttım. Birisine muziplik yapabilmenin hain keyfi içinde tekrar apartmana girdim. Telefonda Pat’ın dairesini aradım. Dostumun üzüntülü sesi:</p>

  <p>— Alo, kimsiniz? diye sordu.</p>

  <p>Binanın adresini verdim.</p>

  <p>— İkinci katta bir apartmanda sizi bekliyorlar, dedim, çok enteresan ifadeleri varmış. Aradığınız Madam Velmon hakkında</p>

  <p>— Aradığımız Madam Velmon mu? Hay Allah... Kimsin... Nereden telefon ediyorsun?</p>

  <p>— Çeteden şekerim.</p>

  <p>— Yakan elime geçerse haydut... Senin suratını...</p>

  <p>— Tabancanı unutma budala... Aşırırlar da rezil olursun.</p>

  <p>Telefonu kapattım.</p>

  <p>Pat şu anda gözlerimin önüne geliyordu. Masasının üzerindeki kâğıtları savurarak, cetveli bir yerlere vurarak kendisini arayan numarayı santralden istiyordur... Verilen adresten telefon edildiğini anlayınca dış kapıyı çektim.</p>

  <p>Merdivenleri ağır ağır indim. Bu cenabet New York şehrinin içinde kaybolmuş bir kadını bulmak icap ediyor. Bir hesaba göre dokuz milyon, başka bir hesaba göre on iki milyonluk nüfus içinde bir tek kadını... Belki de kendi arzusuyla saklanan bir kadını... Deli olmak işten değil.</p>

  <p>Binanın kapısından çıkar çıkmaz etrafa baktım. Kendimi toplamam bir salise bile sürmedi. Yaptığım hareketin akıl ve şuurla alakası olmadığını biliyordum. Senelerce tehlikeye maruz yaşamış bir insanın zekâdan değil, zanaattan gelen refleksi... Kendimi yüzü koyun yere attım.</p>

  <p>Küçük bir mitralyözden çıkan kurşunların rüzgârı sanki ensemi yaladı. Gene aynı anda köşeyi dönen büyük gri otomobili hayal meyal farkedebilmiştim.</p>

  <p>Sıçradım, aynı anda elimi sol koltuk altıma attım.</p>

  <p>İki kişi yan tarafta duvar dibine sinmişlerdi.</p>

  <p>Beklemek faydasızdı. Pat neredeyse gelecekti. Telefonda Madam Velmon’un adını söylemekle hata etmiştim. Kardiyano’nun ölümüyle Madam Velmon’un ortadan kaybolmasını neden birbirine bağladığımı sorup duracak. Bırakıp savuşmak hiç olmaz. Halbuki işler gittikçe kızışıyor. İki saat evvel adam temizledikleri bir evin önünde pusuya yatacak kadar gözü dönmüş serseriler zavallı bir kadını kimbilir ne hale getirmişlerdir.</p>

  <p>Otomobile atlayıp gaza bastım. Bir taraftan da, “Alacağın olsun Pelegrini” diyordum, "alacağın olsun namussuz! Bu yaptıklarını birer birer burnundan getirmezsem...”</p>

  <p class="whitespace">&nbsp;</p>
</body>
</html>
