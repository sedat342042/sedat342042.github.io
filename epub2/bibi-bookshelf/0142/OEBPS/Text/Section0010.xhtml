<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Style0001.css" rel="stylesheet" type="text/css"/>
</head>

<body>

  <h3>Sabah</h3>

  <p>Gecelerim o sabah bitti. Tatsız bir gündü. Yağan yağmur kederli kederli penceremin camına vuruyordu. Odam karanlıktı, dışarda puslu bir hava vardı. Başım hem ağrıyor, hem dönüyordu; bütün vücudumu yavaş yavaş bir titreme nöbeti sarıyordu.</p>

  <p>Bir aralık Matryona’nın sesini duydum:</p>

  <p>— Postacı mektup getirdi beyim.</p>

  <p>Sandalyeden fırladım:</p>

  <p>— Mektup mu?.. Kimden?..</p>

  <p>— Bilmem ki beyim. Sen bak, belki içinde kimden olduğu yazılıdır.</p>

  <p>Zarfı açtım. Ondandı:</p>

  <blockquote style="margin: 20px 0 20px 40px; border: none; padding: 0px;">

    <p>“Bağışlayın beni! diyordu. Ayaklannıza kapanarak, sizden af diliyorum. Hem sizi, hem kendimi aldattım. Bu bir düş, bir hayaldi. Bugün sizi düşünerek kahroldum. Ne olur, bağışlayın beni!</p>

    <p>Suçlamayın beni, çünkü size karşı hiç yalanım yoktu. Sizi seveceğim demiştim. Sizi seviyor, size karşı sevgiden de büyük bir duygu besliyornm. Tannm! Olanak olsa da ikinizi birden sevebilseydim… Ne olurdu siz, o olsaydınız! (Bu sözler bana yabancı değildi,) Sizin için şimdi neler yapmak istemezdim. Ne kadar hüzünlü ve kederli olduğunuzu anlıyornm. Sizi kırdım. Ama sevgiyle kin bir kalpte uzun zaman barınamaz. Siz de beni seviyorsunuz.</p>

    <p>Size teşekkür ediyorum! Evet, sevginiz için teşekkür ediyorum. Çünkü hayalime, uyanınca bile uzun zaman unutulmayan tatlı bir düş işlediniz. Çünkü bana kalbinizi kardeşçe açtınız, yaralı kalbime huzur, mutluluk vennek istediğiniz anı yaşadıkça unutmayacağım. Beni bağışlamakla kalbimde gömülü size ait anılan sonsuz minnet duygulanmla bir kat daha yüceleştinniş olacaksınız. Bu anıyı ruhumda ölünceye kadar saklayacağım. Kalbim ihanet bilmez; daha dün, bağlı olduğu kimseye bir an içinde nasıl dönüverdiğini gördünüz.</p>

    <p>Birbirimizi yitirmeyeceğiz. Bize gelir, bizleri unutmazsınız. Her zaman arkadaşım, kardeşim olacaksınız. Karşılaştığımız zaman bana elinizi uzatırsınız değil mi? Uzatacaksınız; beni bağışladınız, değil mi? Beni eskisi gibi seveceksiniz, değil mi?</p>

    <p>Evet, sevin beni, unutmayın. Çünkü bu anda ben de sizi öyle seviyorum ki!.. Sevginize layığım, hakedeceğim onu aziz dostum!</p>

    <p>Önümüzdeki hafta onunla evleniyoruz. Beni eskisi gibi seviyor, asla unutmamış. Ondan söz açtığım için darılmayın. Size onunla birlikte gelmek istiyorum. Onu seveceksiniz olur mu?</p>

    <p>Bağışlayın, unutmayın ve sevin.</p>

    <p>Sizin Nastenka’nız.”</p>

  </blockquote>

  <p>Mektubu döne döne okudum. Gözlerim doldu. Sonunda kağıt elimden düştü. Yüzümü ellerimle örttüm.</p>

  <p>Matryona’nın sesi duyuldu:</p>

  <p>— Bey oğlum, bir şey söyleyeceğim sana!</p>

  <p>— Ne var nine?</p>

  <p>— Tavandaki bütün örümcekleri temizledim. İstersen düğün yap, konuk çağır; tam sırası…</p>

  <p>Matryona’ya baktım. Henüz dinç bir kocakarıydı. Ama bilmem neden, o anda onu gözlerinin içi sönmüş, yüzü bumburuşuk, sırtı iki büklüm gördüm… Nedenini bilmediğim halde, odam da bana bu kadın gibi, birdenbire yaşlanmış göründü. Duvarlar, o canlı sarılığını kaybetmiş, bozlaşmıştı…</p>

  <p>Yoksa güneş yeni bir yağmur bulutu arkasına saklandığı için mi her şeyi böyle kara, ışıksız gördüm? Belki de bu soğuk, hüzünlü görünüm, beni bekleyen yuvanın tablosuydu. Kendimi, şimdi olduğum gibi, ama tam onbeş yıl sonra, aynı odada, aynı yalnızlık içinde, yıllar geçtiği halde hiç akıllanmayan Matryona ile birlikte görür gibi oldum.</p>

  <p>Ama sana kin bağlamak mı Nastenka… Aydın, pürüzsüz mutluluğunu gölgelemek, acı bir sitemle kalbine keder vermek; vicdan sızısı duyurarak en tatlı anlarında seni keder çarpıntısına uğratmak; gelin olduğun gün, siyah büklümlerini süslediğin narin çiçeklerden bir tekini bile soldurmak?.. Bunu mu yapacağım ben Nastenka, asla, asla! O tertemiz, sevimli gülümseyişin parlaklığını, mutluluğunu hiç yitirmesin. Yalnızlık içinde yaşayan ve sana karşı şükran dolu olan kalbe tattırdığın mutluluk anı için sana hayır dua ediyorum.</p>

  <p>Tanrım! Ne uzun andı o! Bir insan hayatı için de olsa, az mıydı?</p>

</body>

</html>