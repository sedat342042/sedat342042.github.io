<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Style0001.css" rel="stylesheet" type="text/css"/>
</head>

<body>

  <h3>Nastenka’nın Hikayesi</h3>

  <p>— Hikayemin yarısını, yani bir büyükannem olduğunu biliyorsunuz zaten…</p>

  <p>Gülerek sözünü kestim:</p>

  <p>— Öbür yarısı da bunun kadar kısa ise…</p>

  <p>— Susun ve dinleyin. Her şeyden önce bir koşulum var: Sözümü kesmeyeceksiniz. Çünkü şaşırırım sonra. Haydi dinleyin uslu uslu:</p>

  <p>İhtiyar bir ninem var. Çok küçükken öksüz kaldığım için beni yanına aldı. Ninem besbelli vaktiyle daha zenginmiş. Hala eski günlerini anımsar. Bana Fransızca öğretti, öğretmen de tuttu. On beş yaşımdayken (şimdi on yedideyim) derslere son verdik. İşte o sıralar bir yaramazlık yaptım. Ne yaptığımı söylemem, önemsiz bir suçtu, o kadar. Ama ninem bir sabah beni yanına çağırdı. Gözleri kör olduğu için bana göz kulak olamayacağını, ardımdan koşamayacağını söyledi. Bu yüzden ben adam olana kadar hep eteğine iğneli kalacaktım. İlk zamanlar çok ağırıma gitti. Elişi yaparken, ders çalışıp kitap okurken bir adım uzaklaşamıyordum. Bir keresinde ninemi kandırmak istedim, yerime Fyokla’yı oturttum. Fyokla, hizmetçimizdir; kulakları duymaz. Kadın benim iskemleme oturdu. Ninem koltuğunda kestirirken bitişiğimizdeki bir arkadaşıma gittim. Ama sonu kötü oldu: Ninem uyanınca yanında benim oturduğumu sanmış, bir şey sormuş. Fyokla, ninemin konuştuğunu görüyor, ama kulağı işitmediği için yanıt veremiyormuş… Sonunda başka çare bulamamış, iğneyi çıkarıp mutfağa kaçmış…</p>

  <p>Nastenka sözünü keserek kahkahayla gülmeye başladı. Ben de ona katıldım. Ama ben gülmeye başlayınca Nastenka durdu.</p>

  <p>— Yoo. Rica ederim, ninemle alay etmeyin. Ben, olayın gülünçlüğüne gülüyorum… Ne yapalım, ninem böyle işte. Ama ben gene de azıcık severim onu. O gün yediğim paparayı ömrümce unutamam. Yeniden yerime oturttular… Haddin varsa kıpırdan! Haa, şunu söylemeyi unuttum: Bizim, yani ninemin bir evi vardır. Ev dediysem, küçücük, üç pencereli, ahşap, ninem kadar yaşlı bir şey… Tavan arası da var. Yeni bir kiracı taşınınca…</p>

  <p>— Demek eski kiracı da vardı… dedim sözgelişi.</p>

  <p>— Elbette. Ama sizin gibi geveze değildi. Hoş, adamcağızın dili ağzında dönmezdi ya!.. Kupkuru, dilsiz, kör, topal bir ihtiyardı. Sonunda, ömrünü tüketip ölüverdi. Bunun üzerine bize yeni bir kiracı gerekti. Kiracısız yapamayız biz: Ninemin dul aylığı azıcık bir şey… Yeni kiracımız da aksi gibi genç bir adamdı. Buralı değildi, taşralı… Pazarlık etmediği için ninem odayı hemen verdi. Sonra da “Yeni kiracımız nasıl Nastenka: Genç mi, yaşlı mı?” diye bana sordu. Yalan söylemek istemedim. “Şey dedim, pek öyle genç değil, ama yaşlı da sayılmaz.”</p>

  <p>— “Görünüşü nasıl, yakışıklı mı?”</p>

  <p>Gene yalan söylemedim: “Yakışıklı,” dedim. Ninem söylenmeye başladı:</p>

  <p>— “Hay Tanrının cezası! Kızım bak, ben bunları sana herife gönlünü kaptırmayasın diye söylüyorum. Ne günlere kaldık. Odayı kiralıyor diye, ne idüğü belirsiz bir adamı “sevimli” buluyoruz. Eskiden böyle miydi?”</p>

  <p>Zaten ninemin her sözü eski günlere bağlanır. Eskiden o daha gençmiş, güneş eskiden daha çok ısıtırmış, süt şimdiki gibi çabucak kesilmezmiş… Yani her şeyin iyisi eskidenmiş. Ben oturduğum yerde ses çıkarmıyordum, ama “Ninem, kiracımız genç mi, yakışıklı mı diye sormakla beni kendisi kışkırtıyor.” diye düşünüyordum. Bu bir kere aklıma gelmişti de sonra, çorap örerken ilmikleri saymaya başlayınca unutuverdim.</p>

  <p>Bir sabah kiracımız bize uğradı. Ninem odasının duvarlarını kağıtlamayı vaat etmişti. Söz sözü açtı… Ninem de çene çalmaya bayılır. Bir aralık bana: “Hadi Nastenka, odama git de hesap tahtasını getir!” dedi. Hemen kalktım. Nedense müthiş kızardım. O anda, ninemin eteğine iğneli olduğum da aklımdan çıkmasın mı? Kiracı görmeden usulcacık iğneyi çıkaracak yerde, yerimden bir fırlayış fırladım ki, ninemin koltuğu da benimle birlikte geldi… O anda kiracının her şeyi öğrendiğini anladım, daha çok kızardım. Olduğum yerde durakaldım. Sonra, birdenbire, ağlamaya başladım. Öyle utanmış, öyle üzülmüştüm ki, gözlerim dünyayı görmek istemiyordu. Hele ninem: “Ne duruyorsun kız, söylediğimi yapsana!” diye bağırınca, hüngür hüngür boşandım. Kiracı, ondan utandığımı görünce hemen vedalaşarak gitti.</p>

  <p>O günden beri, koridorda ne zaman bir patırtı duysam fenalıklar geçiriyordum. Kiracı geliyor diye usulcacık eteğimden iğneyi çıkarıyordum. Ama her defasında aldanıyordum: Gelen o değildi. İki hafta geçti. Bir gün kiracımız haber yolladı: Fransızca bir sürü kitabı varmış. Hepsi güzel, okumaya değer kitaplarmış. Ninemin canı sıkılıyor ve arzu ediyorsa ona okumam için verebilirmiş. Ninem memnunlukla kabul etti. Yalnız kitapların gerçekten iyi olup olmadığını merak ediyordu, “Ahlâkı bozucu olmasın Nastenka,” diyordu. “Böyle kitapları okutmam sana, kötü şeyler kaparsın.”</p>

  <p>— Neler kaparım nineciğim? Neler yazılı bu kitaplarda?</p>

  <p>— Delikanlıların temiz aile kızlarını, evlenme vaadiyle nasıl ana-baba ocağından kaçırıp sonra sokak ortasında bıraktıklarını, kızların nasıl sokağa düştüklerini yazarlar. Ben böyle kitaplardan çok okudum Nastenka. Geceleri gizli gizli, sabaha kadar okurdum. Sen bunlara sakın el sürme… Hangi kitapları göndermiş?</p>

  <p>— Hep Walter Scott’un romanları nineciğim.</p>

  <p>— Walter Scott’un romanları mı? Bunda bir dolap olmasın?</p>

  <p>Kitaplara bak bir kere: Belki içine aşk mektubu falan koymuştur.</p>

  <p>— Bir şey yok.</p>

  <p>— Cildin içine bak. Kafirler bazen oraya sokarlar.</p>

  <p>— Ciltte de yok nineciğim.</p>

  <p>— Eh, iyi öyleyse.</p>

  <p>Böylece Walter Scott’u okumaya başladık. Bir ayda kitapların hemen hemen yarısını tamamladık. Adamcağız da bize durmadan kitap yolluyordu. Puşkin’in yapıtlarından birkaçını gönderdi. Hiç kitapsız kalmadık. Artık peri padişahının oğluyla evlenmeyi düşünmüyordum.•</p>

  <p>Bir gün onunla merdivende karşılaştık. Ninem dışardan bir şey istemişti. O durdu: Ben kızardım, o da kızardı, ama hemen güldü.</p>

  <p>Selamlaştık. Ninemin hatırını sordu. Sonra: “Kitapları okudunuz mu?” diye sordu.</p>

  <p>— “Okudum,” dedim.</p>

  <p>— “En çok hangisini beğendiniz?”</p>

  <p>— “İvanhoe ile Puşkin’in kitaplarını.” O günkü konuşmamız bu kadarcıktı.</p>

  <p>Bir hafta sonra gene merdivende yakaladı beni. O gün ninem yollamamıştı, kendim bir şey için iniyordum. Saat üçe doğruydu. Kiracımız hep o saatte eve gelirdi. “Merhaba,” dedi. “Merhaba” diye karşılık verdim.</p>

  <p>— “Bütün gün büyükannenizin yanında oturmaktan canınız sıkılmıyor mu?”</p>

  <p>Bunu sorunca bir utandım, bir kızardım ki!.. Başkalarının halimi anlaması pek gücüme gitti. Hiç karşılık vermeden yoluma gitmek istedim, ama yapamadım.</p>

  <p>— “Siz iyi bir kızsınız; dedi. Böyle konuştuğum için kusuruma bakmayın. Emin olun, sizin iyiliğinizi büyükannenizden de çok istiyorum. Görüşecek kimseniz yok mu sizin?”</p>

  <p>Olmadığını söyledim. Bir Maşenka vardı, ama o da Piskov’a gitmişti.</p>

  <p>— “Benimle tiyatroya gelir misiniz?”</p>

  <p>— “Tiyatroya mı?.. Peki ama ninem?..”</p>

  <p>— “Ninenize duyurmayız.”</p>

  <p>— “Yoo… dedim. Ben ninemi aldatacak kız değilim. Hoşça kalın.”</p>

  <p>Bana kısaca:</p>

  <p>— “Güle güle,” dedi, o kadar.</p>

  <p>Bir de baktım, yemekten sonra bize geldi. Oturdu, ninemle uzun uzun konuştu. Nerelere gittiğimizi, ahbabımız olup olmadığını sordu. Sonra, birdenbire: “Bugün operaya, ‘Sevil Berberi’ne bir loca aldım; dedi. Ahbaplarla gidecektim ama, işleri varmış, gelemiyorlar. Bilet elimde kaldı.”</p>

  <p>Ninem; “Sevil Berberi mi?” diye sordu. “Şu, benim gençliğimde oynanan ‘Sevil Berberi’ olmasın?”</p>

  <p>Kiracı: “Ta kendisi,” dedi, yan gözle bana baktı. O zaman her şeyi anladım, kızardım. Heyecandan kalbim küt küt atmaya başladı.</p>

  <p>— “Demek o eski ‘Sevil Berberi… ‘ Hey gidi günler hey!.. Gençliğimde bizim evde küçük bir sahnemiz vardı. Rozina’yı ben oynamıştım.”</p>

  <p>— “Bu gece gitmek istemez misiniz? Biletlerim yanmasın bari.”</p>

  <p>Ninem razı oldu.</p>

  <p>— “Hay hay, gidelim. Benim Nastenka tiyatro yüzü görmemiştir.”</p>

  <p>Sevincimden çıldıracaktım! Hemen hazırlandık. Giyindik, kuşandık. Ninem müzik için gidiyordu. Daha doğrusu bunu beni eğlendirmek için yaptı. Neme gerek, altın gibi kalbi vardır. Tabii, bize kalsa tiyatroya gitmek aklımızdan bile geçmezdi. ‘Sevil Berberi’nin üzerimde bıraktığı etkiden söz açmayacağım. Kiracımız tiyatroda bana öyle tatlı bakıyor, o kadar güzel konuşuyordu ki, gündüz, tiyatroya yalnız gitmemizi salt beni denemek için önerdiğini o saat anladım. Sevinçten kabıma sığmıyordum! O gece kendimden pek hoşnut, son derece neşeliydim. Kalbim müthiş çarpıyordu; ateşim de biraz yükseldi. Bütün gece ‘Sevil Berberi ni sayıkladım.’</p>

  <p>O geceden sonra bize sık sık gelir sanıyordum. Oysa ki tam aksi çıktı. Hemen hemen tümüyle ayağını kesti. Ayda bir kere bizi tiyatroya çağırmak için uğruyordu. Bir iki kere gittik. Ama ben pek hoşnut değildim. Ninem benimle ilgilenmediği için bu çağrıları acıyarak yaptığını ve başka hiçbir şey olmadığını anlıyordum. Gitgide üstüme bir hal geldi: Oturduğun yerde oturamaz oldum; ne kitap okuyabiliyordum, ne canım elişi yapmak istiyordu. Bazen bir gülme tutar, ninemi kızdırmaya başlardım; bazen için için ağlardım. Sonunda öyle zayıfladım ki, nerdeyse yatağa düşecektim. Opera mevsimi geçti. Kiracımız büsbütün uğramaz oldu. Arada bir, hep merdivende karşılaştığımız zamanlar, başıyla hiç konuşmadan, beni selamlayıp geçiyordu. Ciddi, benimle konuşmak istemiyor gibi bir hali vardı. O inip sokağa çıktıktan sonra da ben merdiven ortasında pancar gibi kıpkırmızı bekler dururdum. Zaten onu görür görmez kan beynime vuruyordu.</p>

  <p>Artık hikayem bitmek üzere. Tam geçen yılın mayısında kiracımız nineme geldi. Buradaki işini bitirip bir yıl için Moskova’ya gideceğini söyledi. Bunu duyar duymaz, iskemleye yığılıverdim. Ninem hiçbir şeyin farkında değildi tabii. Kiracı, bizimle vedalaşıp odasına gitti.</p>

  <p>Ne yapacaktım?.. Düşündüm taşındım, kararımı verdim. Ertesi gün gidecekti. Ben de kararımı yerine getirmek için o gece ninemin yatmasını bekledim. Tasarladığım gibi yaptım. Bir bohçaya birkaç kat elbise, çamaşır koydum. Bunu alıp kiracımızın oturduğu tavanarasına çıktım. İçimden bütün canım çekilmiş gibiydi. Merdiveni çıkmam belki bir saat sürdü. Oda kapısını ittim; beni görünce hayalet görmüş gibi bir çığlık attı. Sonra yanıma koştu, bana su verdi. Ayakta duracak halde değildim. Biraz kendime gelince bohçamı yatağının üstüne bıraktım. Yanına çöküp, yüzümü ellerimle kapayarak iki gözüm iki çeşme ağlamaya başladım… Besbelli o da o anda her şeyi anladı. Önümde öyle solgun duruyordu ki, içim. sızladı.</p>

  <p>— “Beni dinleyin Nastenka diye başladı. Ben yoksul bir adamım; hiçbir şeyim, hatta doğru dürüst bir konumum bile yok. Evlensek, nasıl bakarım size?”</p>

  <p>Uzun uzun konuştuk. Ninemin eteğine iğneli olarak oturmaktan bıktığımı, gözümün alabildiğine kaçacağımı, ne olursa olsun onunla birlikte Moskova’ya gideceğimi söyledim. Onsuz yaşayamayacağımı da ekledim. Utanç, sevgi, gurur, her şey birden kabardı içimde. Sanki kıvranarak yatağına düştüm. Reddedileceğimden öyle korkuyordum ki!</p>

  <p>Birkaç dakika sandalyede sessizce oturdu. Sonra kalkıp yanıma geldi, elimi tuttu. O da, gözleri yaşararak:</p>

  <p>— “Nastenka, iyi yürekli sevgili kızım! dedi. Beni dinleyin. Size yeminle söylüyorum: Eğer günün birinde evlenecek duruma gelirsem, hayatımın biricik mutluluğu siz olacaksınız. Bakın: Moskova’ da tam bir yıl kalacağım. İnşallah, işlerim uz gider. Dönüşümde, beni o zamana kadar unutmazsanız, birleşir mutlu oluruz, yemin ediyorum size. Ama şimdi buna hakkım yok! Ama bir daha söylüyorum; bir yıl sonra değilse bile, bir gün yüzde yüz olacak. Tabii siz başkasını yeğlemezseniz. Sizi herhangi bir vaatle bağlamak istemem.”</p>

  <p>Ertesi gün gitti. Nineme bir şey açmamaya karar verdik. Öyle istedi. İşte hikayem bitti demektir. Tam bir yıl geçti. O geldi; üç gündür burada ve… Ve…</p>

  <p>Sonunu öğrenmek için sabırsızlanarak:</p>

  <p>— Ve ne oldu? diye Nastenka’nın sözünü kestim.</p>

  <p>— Ve hfila görünmedi; diye yanıt verdi. Ses seda yok…</p>

  <p>Sözünü kesti, biraz durdu, başını eğdi. Sonra, birdenbire yüzünü elleriyle kapayarak hıçkırmaya başladı. Ağlayışından içim paralandı. Sonun böyle geleceğini hiç beklemiyordum doğrusu.</p>

  <p>Ürkek, sokulgan bir sesle:</p>

  <p>— Tanrı aşkınıza ağlamayın Nastenka, dedim. Nerden biliyorsunuz? Belki henüz gelmemiştir…</p>

  <p>— Hayır, hayır; burada… Burada olduğunu biliyorum! O vakit sözleşmiştik. Gitmeden bir gece önce konuştuklarımı size anlattım ya… Buraya, rıhtıma çıkmıştık. Saat ondu. Şu sıraya oturduk. Artık ağlamıyor, söylediklerini zevk içinde dinliyordum. Moskova’dan döner dönmez bize geleceğini ve ben onu reddetmezsem nineme her şeyi açabileceğimizi söyledi. Şimdi burada olduğunu biliyorum, ama bize gelmedi; hfila gelmedi!..</p>

  <p>Nastenka yeniden boşandı. Üzüntü içinde yerimden fırladım:</p>

  <p>— Bunun bir çaresi yok mudur dersiniz? Şey… Ben gidip onunla görüşsem, olmaz mı? Nastenka?</p>

  <p>Başını kaldırarak bana baktı:</p>

  <p>— Olur mu acaba?</p>

  <p>Toparlanarak:</p>

  <p>— Yok, yok olmaz! dedim. Siz bir mektup yazın en iyisi.</p>

  <p>Nastenka başım eğdi, yüzüme bakmadan, kesin bir tavırla:</p>

  <p>— Bu hiç olmaz, dedi.</p>

  <p>Ben fikrimi savunmaya devam ettim:</p>

  <p>— Neden olmayacakmış? Mektuptan mektuba fark var, yazılışa bakar. Vallahi inanın bana Nastenka, size kötü bir şey yapmanızı öğütleyecek değilim. Her şey yoluna girer. İlk adımı atmışsınız da şimdi neden…</p>

  <p>— Olmaz, olmaz. Kendimi zorla onun başına…</p>

  <p>Gülümseyerek:</p>

  <p>— İlahi Nastenka; diye, sözünü kestim. Düşündüğünüz şeye bakın. Bu da nerden çıkıyor… Zaten siz onu aramakta haklısınız: Size söz vermiş. Hem anladığıma göre, kibar bir adam, dürüst hareket etmiş.</p>

  <p>Hem konuşuyor, hem de Nastenka’yı inandırmak için kullandığım mantığa hayran oluyordum.</p>

  <p>— Bu genç ne yaptı? diye devam ettim. Söz vererek bağlandı.</p>

  <p>Evlenecek olursa, sizden başkasını almazmış. Bir yandan da sizi büsbütün serbest bırakmış. İstediğiniz anda onu reddedebilirsiniz. Şu halde ilk adımı atmak size düşer. Durumunuz ondan daha ayrıcalıklı. Örneğin, sözünü geri vermek isteseydiniz…</p>

  <p>— Şey… Siz olsaydınız nasıl yazardınız?</p>

  <p>— Neyi?</p>

  <p>— O mektubu?..</p>

  <p>— Bakın nasıl yazardım: İlkin “Sayın Bayım!” diye başlardım…</p>

  <p>— “Sayın Bayım… ” yüzde yüz gerekli mi?</p>

  <p>— Tabii. Ama bakın… Bana kalırsa…</p>

  <p>— Peki, peki. Sonra?</p>

  <p>— “Sayın Bayım! Özür dileyerek…” Yok özür dilemeye falan gerek yok. Bulunduğunuz durum her şeyi açıklamaktadır. Kısaca şöyle dersiniz: “Size bu satırları yazıyorum. Sabırsızlığl.mı hoş görün.</p>

  <p>Tam bir yıl umut içinde yaşadıktan sonra tek bir kararsızlık gününe bile dayanamıyornm. Belki buraya geldikten sonra niyetinizi değiştirdiniz. Bu takdirde mektubumdan sitem ettiğim veya sizi suçladığım anlamım çıkamıaym. Çünkü kalbinize hükmetmek elimde olmadığı için sizi suçlayamam. Kaderim böyleymiş!</p>

  <p>“Asil ruhlu bir adamsınız. Sabırsızlığın bana yazdırdığı bu satır/an hoş görürsünüz umanm. Unutmayın ki, bun/an yazan zavallı, kimsesiz bir kızdır. O kadar yalnız ki, akıl verecek, yol gösterecek tek kınısesi yok. Kalbine söz geçiremediyse suç onun mu? Ama bir an için bile olsa, kalbime giren bu kuşku yüzünden beni bağışlayın. Sizi sevmiş ve Jıa/a sevmekte olan birisini kımıayı aklınızdan bile geçimıeyeceğinizi biliyontnı.”</p>

  <p>Nastenka:</p>

  <p>— Evet. Tam düşündüğüm gibi! diye bağırdı; gözleri sevinçle parladı. Sorunumu çözümlediniz. Sizi Tanrı gönderdi. Çok teşekkür ederim!</p>

  <p>Kızın neşelenen yüzüne hayranlıkla baktım.</p>

  <p>— Neye teşekkür ediyorsunuz? Tanrının beni gönderdiğine mi?</p>

  <p>— Elbette.</p>

  <p>— Ah Nastenka, bazı insanlar aramızda yaşadığı için şükrederiz ya… Ben de size rastladığım ve ömrümün sonuna kadar aklımdan çıkmayacağınız için bu şükran duygusu ile doluyum.</p>

  <p>— Peki canım, peki. Şimdi dinleyin beni. Onunla gelir gelmez, verdiğim bir adrese mektup yazması için sözleşmiştik. Adres sahipleri sevimli, çok temiz, iyi kalpli insanlar. Tabii, işin aslını bilmiyorlar. Şayet mektup yazamazsa, –mektupta her şey yazılmaz tabii– o zaman Petersburg’a döndüğü günün gecesi, saat onda buraya gelecekti! Öyle kararlaştırmıştık. Döndüğünü öğrendim. Ama bugün üçüncü gündür ne mektup var, ne kendisi… Sabahlan ninemi bırakıp çıkamıyorum. Mektubumu siz, sözettiğim kimselere götürüverin. Onun adresine yollarlar. Yanıt gelirse, yarın saat onda buraya getirirsiniz.</p>

  <p>— İyi ama mektup… Daha mektup yazacaksınız… Bu, ancak öbür gün olur.</p>

  <p>Nastenka bozuldu:</p>

  <p>— Mektup mu?.. Öyle ya… Ama… diye kekeledi, sonra sözünü bitirmeden yüzünü öteye çevirdi. Kızarmıştı.</p>

  <p>Birdenbire, elime bir zarf tutuşturduğunu hissettim. Bu, önceden hazırlanmış, zarfı kapalı mektuptu. Belleğimde zarif, sevimli bir yüz canlandı.</p>

  <p>— R,i-Ro; s,i-si; n,a-na… diye başladım. İkimiz birden:</p>

  <p>— Rosina! diye bağırdık.</p>

  <p>Ben, coşkunluk içinde nerdeyse Nastenka’yı kucaklayacaktım.</p>

  <p>O, kızarmış yüzüyle, siyah kirpiklerinde boncuk boncuk titreşen gözyaşlarıyla gülüyordu. Sonra çabuk çabuk konuşarak:</p>

  <p>— Haydi bugünlük bu kadar. Hoşça kalın! dedi. İşte mektup. Bu da götüreceğiniz adres. Güle güle! Hoşça kalın. Yarın görüşürüz.</p>

  <p>İki elimi alarak kuwetlice sıktı. Sonra ok gibi, oturduğu sokağa daldı. Durduğum yerde arkasından uzun uzun baktım.</p>

  <p>Karanlıkta tümüyle gözden kaybolmuştu. İçimden, “Evet yarına… Yarına kadar!” diye yineledim.</p>

</body>

</html>