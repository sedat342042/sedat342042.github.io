<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">25 </span></span></p><p class="calibre4">Hernandez, ağzı kulaklarında: </p><p class="calibre4">«Eh, severler beni,» dedi. </p><p class="calibre4">Manuel, Retana'nın adamına sordu: </p><p class="calibre4">«Paseo nasıl gitti?» </p><p class="calibre4">Kılıç taşıyan adam: </p><p class="calibre4">«Düğün gibi,» dedi. «İyiydi.» </p><p class="calibre4">Atla yanlarından geçen Zurito o iriyarı cüssesiyle tıpkı bir süvari heykeline benziyordu. Atını alanın öbür ucundaki, boğanın çıkacağı tor/7 e (*) yöneltti. Ark ışıklarını yadırgamıştı. Hatırı sayılır paralar karşılığında kızgın güneş altında pikadorluk yapardı o. Böyle ark ışığı altında tat vermiyordu bu iş. Güreşin başlamasını iple çekiyordu. </p><p class="calibre4">Manuel yanına geldi: </p><p class="calibre4">«Mızrakla onu, Manos,» dedi. «Kıyasıya mızrakla da dişime göre bir hale gelsin.» </p><p class="calibre4">Zurito kumların üstüne tükürdü: </p><p class="calibre4">«Mızraklarım evlat,» dedi. «Hem öyle bir mızraklarım ki kaçacak delik arar.» </p><p class="calibre4">Manuel: </p><p class="calibre4">«Yükleniver gitsin, Manos,» dedi. </p><p class="calibre4">Zurito: </p><p class="calibre4">«Yüklenirim,» dedi. «Hâlâ ne tutuyorlar yahu şu hayvanı?» </p><p class="calibre4">Manuel: </p><p class="calibre4">«işte geliyor,» dedi. </p><p class="calibre4">Zurito atın sırtında oturuyordu, ayakları üzengideydi; iri bacakları atı saran geyik derisi zırhın içindeydi. Dizginler sol elindeydi. Sağ eliyle uzun mızrağı tutuyordu. Işık gözlerini almasın diye şapkasını kaşlarının üstüne yıkmıştı. Gözlerini uzağa, tor/7 in kapısına dikmişti. Atının kulakları dikildi. </p><p class="calibre4">Zurito atı sol eliyle okşadı. </p><p class="calibre4"><span class="bold">(*) Boğanın bulunduğu bölme. </span></p><div class="mbppagebreak" id="calibre_pb_14"></div>
</div></body></html>
