<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">67 </span></span></p><p class="calibre4">«Ne de ağır yahu,» dedi. «Dur, Paco. Bu işin lamı cimi yok. Beni dinle de vazgeç.» </p><p class="calibre4">Suratından şıpır şıpır ter damlıyordu. Paco tam karşısında dikiliyordu; önlüğün iki ucunu dü</p><p class="calibre4">ğüm halinde iki elinde bükmüştü. Boğanın dikkatini çekmek istercesine dalgalandırıp duruyordu. </p><p class="calibre4">«Dosdoğru saldır,» dedi. «Saldır saldırabildi-</p><p class="calibre4">ğin kadar.» </p><p class="calibre4">«Geçişi bitireceğin zamanı nereden bileceksin? İyisi mi üç kez yapalım, ardında bir <span class="italic"> media.» </span></p><p class="calibre4">Paco: </p><p class="calibre4">«Peki öyleyse,» dedi. «Ama bak dosdoğru saldıracaksın. Hadi <span class="italic"> torito! </span> Gel bana boğacık, gel!» </p><p class="calibre4">Enrique kafasını eğerek üstüne doğru koştu. </p><p class="calibre4">Paco önlüğünü karnını yalarcasına geçen bıçakların önünde dalgalandırdı; yanından geçip giderken parlak, sivri uçlarıyla gerçek, beyaz boynuzlardan hiçbir farkı yoktu bu bıçakların. Enrique ge</p><p class="calibre4">çip gittikten sonra gerisingeri döndü, yeniden saldırdı; kanlı sırtıyla yanından ok gibi fırlayıp geçen bu kocaman şey, gözünün önünde hayal meyal titreşiyordu; bir kedi gibi çarkedip gelirken Paco pelerini usulca sallıyordu. Boğa bir daha dönüp geldi, üstüne üstüne gelen çıplak uçları gözden kaçırmamaya çalışarak sol ayağını azıcık öne attı, ama bıçak bu kez yalayıp geçmedi, bir şarap tulumuna dalarcasına kasığınasaplanıverdi. Çeliğin etindeki sertliği üzerinde çepeçevre bir kaynaşma oldu birden. Enrique avaz avaz bağırmaya başladı: </p><p class="calibre4">«Hay allah! Dur da çıkarayım! Dur da çıkarayım!» </p><p class="calibre4">68 </p><p class="calibre4">Paco, önlükten pelerini bırakmaksızın iskemlenin üstüne çöktü. Enrique, içindeki bıçağı kanır-ta kanırta iskemleyi çekmeye başladı. </p><p class="calibre4">Sonunda bıçağı çıkardı. Paco hızla genişleyen ılık kan gölcüğü arasında oturuyordu. </p><p class="calibre4">Enrique: </p><p class="calibre4">«Peçeteyi koy,» dedi. «Bastır! Sıkı sıkı bastır! </p><p class="calibre4">Ben gidip doktor çağırayım. Ne yap yap kanı durdurmaya bak.» </p><p class="calibre4">Paco: </p><p class="calibre4">«Lastik bir vantuz olacak ki,» dedi. </p><p class="calibre4">Güreş alanlarında buna benzer bir şey kullanıldığını görmüştü. </p><p class="calibre4">Enrique ağlaya sızlaya: </p><p class="calibre4">«Dosdoğru saldırdım,» diyordu. «Bu işin tehlikesini göstermekten başka bir niyetim yoktu.» </p><p class="calibre4">Paco, çok uzaklardan gelircesine bir sesle: </p><p class="calibre4">«Boş ver,» dedi. «Doktor getir sen.» </p><p class="calibre4">Şimdi arenada olsaydı onu kucakladıkları gibi ameliyat masasına yatırırlardı. Ama eğer revire gelmeden önce uyluk damarı boşalacak olursa o zaman papaz çağırırlardı. </p><p class="calibre4">Paco peçeteyi göbeğinin altına sımsıkı bastırıyordu: </p><p class="calibre4">«Gitmişken papazlardan birini de çağrıver,» </p><p class="calibre4">dedi. </p><p class="calibre4">Olup bitenleri anlayamıyordu. </p><p class="calibre4">Enrique, Calle San Jeronimo'yu koşa koşa geçti, ilkyardım getirmeye gitti. Paco tek başına kalmıştı şimdi; önce oturuyordu; sonra tortop oldu, derken oracığa kalıp gibi serildi kaldı, ta ki sıfırı tüketinceye dek: Tıpası açıldığında yalaktan boşalan kirli sular gibi canının çekilip gittiğini du-69 </p><p class="calibre4">yuyordu. Hayli bitkin düşmüştü, korkuyordu. Dua etmek istedi, duanın başlangıcı aklına geldi ama olabildiğince çabuk söylemeye kalkınca eli ayağı kesildi, yüzüstü yere uzandı, göz açıp kapayana dek her şey bitiverdi. Uyluk damarı kesilmeyegör-sün, kan oluk olur boşalır. </p><p class="calibre4">ilkyardım doktoru, Enrique'nin koluna girmiş </p><p class="calibre4">bir polisle merdivenleri çıkadursun, Paco'nun ablaları hâlâ Gran Via Sinaması'ndaydılar. Greta Garbo'nun filmini izlerken düşkırıklığına uğramışlardı; büyük yıldız yoksul bir dekor içinde oynuyordu çünkü; oysa Garbo'yu oldu olası şatafatlı ve görkemli bir ortamda görmeye alışmışlardı. </p><p class="calibre4">Salonu dolduran seyirciler filmi beğenmiyor, hoşnutsuzluklarını ıslık çalıp tepinerek açığa vuruyorlardı. </p><p class="calibre4">Pansiyonda oturanlar kaza sırasında ne yapıyorlarsa yine öyleydiler; ama dualarını bitiren papazlar yatmaya hazırlanıyorlardı. Kırçıl saçlı pikador iki kart fahişenin oturduğu masaya çöreklenmişti. Biraz sonra kadınlardan birini alıp dışarı çıktı. Korkak matadorun içki ısmarladığı kadındı bu. </p><p class="calibre4">Bütün bu olup bitenleri genç Paco'nun ruhu bile duymuyordu; bu insanların ertesi gün ve onu izleyen günlerde ne yapıp ne edeceklerini hiç mi hiç bilmeyecekti. Onların nasıl yaşadıkları, ya</p><p class="calibre4">şamlarının nasıl son bulacağı konusunda hiç kafa yormamıştı. Dahası, gün gelip de bu yaşamın bi-tivereceği aklının kıyısından bile geçmemişti. İspanyolların deyimiyle, düşleriyle birlikte ölüp gitmişti işte. Ömrü boyunca boşu boşuna bel bağladığı şeylerin birini bile yitirmeye fırsat bulamamış, <span class="bold">70 </span></p><p class="calibre4">sonunda duasını olsun bitirememişti. Dahası bir hafta boyunca tüm Madrid'i allak bullak eden Garbo'nun filmini izleyip de düşkırıklığına uğramaya bile fırsat bulamamıştı. </p><p class="calibre4"><span class="bold">Alamut - Çizgiliforum.com </span></p><p class="calibre4">71 </p><p class="calibre4"><span class="bold">ELLİBİN DOLAR </span></p><p class="calibre4">«Nasıl gidiyor, Jack?» diye sordum. </p><p class="calibre4">«Şu VValcott'u seyrettin mi sen hiç?» dedi. </p><p class="calibre4">«Salonda şöyle bir görmüşlüğüm var.» </p><p class="calibre4">Jack: </p><p class="calibre4">«Eh,» dedi. «O çocukla dövüşürken şansa epey ihtiyacım olacak.» </p><p class="calibre4">Soldier: </p><p class="calibre4">«O senin kılına bile dokunamaz, Jack,» dedi. </p><p class="calibre4">«Ben de onu istiyorum ya, kahrolası...» </p><p class="calibre4">«O herif bir avuç saçma alıp atsa yine ıska geçer.» </p><p class="calibre4">Jack: </p><p class="calibre4">«Saçmaya can kurban,» dedi. «Saçmadan zarar gelmez adama.» </p><p class="calibre4">«Kolay yumruk alan birine benziyor,» dedim. </p><p class="calibre4">Jack: </p><p class="calibre4">«Evet,» dedi. «Onun da sonu yakındır. Onun sonu da seninki benimki gibi uzun sürmez, Jerry. </p><p class="calibre4">Ama şimdi her şey ondan yana.» </p><p class="calibre4">«Senin solun onu öldürür.» </p><p class="calibre4">Jack: </p><p class="calibre4">«Olabilir,» dedi. «Elbette. Şansım yaver giderse niye olmasın!» </p><p class="calibre4">«Richie Levvis'i devirdiğin gibi onu da devirirsin. </p><p class="calibre4">Jack: </p><p class="calibre4">73 </p><p class="calibre4">«Richie Lewis ha,» dedi. «Şu kalleş herif!» </p><p class="calibre4">Üçümüz, Jack Brennan, Soldier Bartlett ve ben, Handley'in yerindeydik. Yanımızdaki masada iki fahişe vardı, kafayı çekiyorlardı. </p><p class="calibre4">Fahişelerden biri: </p><p class="calibre4">«Kalleş demekle ne kastediyorsun?» diye sordu. «Koca irlandalı serseri, kalleş ne demek ha?» </p><p class="calibre4">Jack: </p><p class="calibre4">«Basbayağı kalleş işte,» dedi. </p><p class="calibre4">«Kalleşler,» diye devam etti fahişe. «Bu çam-yarması irlandalılar hep böyledir zaten, dillerine bir kalleş lafıdır dolamışlar gidiyor. Ne demekmiş </p><p class="calibre4">kalleş ha?» </p><p class="calibre4">«Hadi yürüyün çıkalım buradan.» </p><p class="calibre4">«Kalleşmiş!» diye devam etti fahişe. «Parayı bastırıp da içki alırken kim görmüş seni şimdiye kadar? Karın her sabah cep ağızlarını dikiyor herhalde. Bak hele şu İrlandalı kalleşlerin yediği naneye! Richie Lewis senin gibilerin suyunu çıkarır suyunu!» </p><p class="calibre4">«Yaa, ne demezsin,» dedi Jack. «Sen de ona bol keseden birçok şey verirsin, öyle değil mi?» </p><p class="calibre4">Dışarı çıktık. Jack'ti bu. Canı istemeye görsün; sözünü hiç esirgemez, pattadak söyleyiverir-di. </p><p class="calibre4">Jack, Danny Hogan'ın Jersey dışındaki sağlık çiftliğinde antrenmana başladı. Güzel bir yerdi burası, ama Jack nedense pek sevememişti. Çoluk çocuğundan ve karısından ayrı kalmak ona üzüntü ve can sıkıntısı veriyordu. Beni severdi, iyi geçinirdik. Hogan'dan da hoşlanırdı. Ama Soldier Barlett bir süre sonra sinirine dokunmaya başladı. Şakacı biri, eğer fazla ileri gider de ipin ucu-74 </p><p class="calibre4">nu kaçırırsa çevresindekiler için sinir bozucu olur. </p><p class="calibre4">Soldier da Jack'le vırt zırt dalga geçiyordu. Yaptıkları ne gülünçtü, ne de iyi. Jack'in sinirine dokunmaya başlamıştı. Jack ağırlıklarla ve kum torbasıyla çalışmasını bitirince eldivenlerini giyer, Soldier'a sorardı: </p><p class="calibre4">«Çalışmak ister misin?» </p><p class="calibre4">«Elbette. Benimle nasıl çalışmak istersin?» </p><p class="calibre4">diye sorardı Soldier. «istersen seninle VValcott gibi dövüşeyim ha? Sana şöyle birkaç kez yeri öptürmemi ister misin?» </p><p class="calibre4">«Evet,» derdi Jack. </p><p class="calibre4">Aslında bu tür konuşmalardan, hiç mi hiç hoşlanmazdı. </p><p class="calibre4">Bir sabah hep birlikte yolda yürüyüşe çıkmıştık. Çevreyi biraz dolaşmış, geri dönüyorduk. Üç dakika koşuyor, bir dakika yürüyor, sonra yine üç dakika kadar koşuyorduk. Jack, kısa mesafe ko</p><p class="calibre4">şucusu denilenlerden değildi. Gerçi, gerektiğinde ringte çok hızlı hareket ederdi, ama yolda pek o kadar hızlı değildi. Yürüyüş boyunca Soldier onunla dalga geçip durdu. Tepeyi tırmanıp çiftliğe geldik. </p><p class="calibre4">Jack: </p><p class="calibre4">«Sen kente dönsen iyi olur, Soldier,» dedi. </p><p class="calibre4">«Ne demek istiyorsun?» </p><p class="calibre4">«Kente dönüp orada kalsan daha iyi edersin.» </p><p class="calibre4">«Sorun ne peki?» </p><p class="calibre4">«Senin bu soğuk şakalarını işitmek canıma yetti artık.» </p><p class="calibre4">Soldier: </p><p class="calibre4">«Öyle mi?» dedi. </p><p class="calibre4">Jack: </p><div class="mbppagebreak" id="calibre_pb_33"></div>
</div></body></html>
