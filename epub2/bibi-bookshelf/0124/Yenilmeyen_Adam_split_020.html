<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">38 </span></span></p><p class="calibre4">zetelerinden bulabilirdi. Şampanyadan bir yudum daha aldı. Saat on ikide Maxim'de bir randevusu vardı. Hem bu boğa güreşçileri de kim oluyordu ki? Çocuklar ve serseriler. Serseri takımı işte! </p><p class="calibre4">Defterini cebine koydu; alanın ortasında yapayalnız duran ve yukarıyı, doğru dürüst göremediği karanlık locayı selamlayan Manuel'e baktı. Boğa öyle belirli bir yere bakmadan uslu uslu duruyordu. </p><p class="calibre4">«Bu boğayı size adıyorum Bay Başkan; size ve dünyanın en zeki, en cömert insanları olan Madridlilere!» </p><p class="calibre4">Manuel söylevine böyle başlamıştı işte. Kalıplaşmış sözlerdi bunlar. Hepsini bir bir söyledi. </p><p class="calibre4">Gece güreşlerinde çekilmeyecek kadar uzun bir söylevdi bu. </p><p class="calibre4">Karanlığa doğru eğilerek başıyla selam verdi, doğruldu, şapkasını omzunun üzerinden havaya fırlattı; sol elinde <span class="italic"> muleta, </span> sağında kılıç, boğaya doğru yürüdü. </p><p class="calibre4">Manuel boğaya yaklaştı. Boğa ona baktı, gözleri fıldır fıldırdı. Zurito'nın mızrakla boğanın sol omzunda açtığı yaradan akan kanın pırıltısını ve vücudundan sarkan <span class="italic"> banderillolah</span> farketti. Bo</p><p class="calibre4">ğanın ayaklarının duruş biçimine de dikkat ediyordu. Sol elinde <span class="italic"> muleta, </span> sağ elinde kılıçla ilerlerken boğanın ayaklarını gözden geçirdi. Boğalar dört ayağını bir noktaya toplamadan saldıra-mazlardı. Şimdilik dört ayağını, açmış, kös kös duruyordu. </p><p class="calibre4">Manuel ayakların durumunu kollayarak ilerledi. Bu iş tamamdı. Yapabilirdi... Yalnız, ne yapıp yapıp boğanın başını eğmesini sağlamalıydı, o zaman boynuzların üzerinden uzanır, hayvanı öl-39 </p><p class="calibre4">dürürdü. Ama şimdilik ne kılıcı düşündüğü vardı, ne de boğayı öldürmeyi. «Her şeyin bir sırası var,» diyordu içinden. Ne var ki ilk elde yapması gereken şeyler aklına geldikçe de, içini bir sıkıntı kaplıyordu. Boğanın ayaklarını gözden kaçırmadan ilerlemeye devam etti; gözlerini, ıslak ağzını ve ileri doğru uzanan sipsivri ayrık boynuzlarını gördü. Boğanın gözlerinin çevresinde açık renkli halkalar vardı. Gözleri Manuel'deydi. Bu beyaz suratlı ufakiığın canına okuyacaktı. </p><p class="calibre4">Manuel kılıcıyla muleta'nın kırmızı kumaşını açtı, öylece durdu; kılıcın ucunu kumaşa takıp bir geminin flok yelkeni gibi sol elinde tuttu... Bir ara boğanın boynuzları ilişti gözüne. Boynuzlardan biri barrera'ya toslayınca kırılmıştı. Öbür boynuz ise bir oklukirpinin dikeni gibi sivriydi. Manuel boynuzun beyaz renkli dibinde kırmızı bir leke farketti. Bunlara dikkat ederken boğanın ayaklarını da gözden kaçırmıyordu. Boğa gözlerini dikmiş, Manuel'e bakıyordu. </p><p class="calibre4">Manuel, «şu anda savunmada,» diye düşündü. Kendi kabuğuna çekildi. Onu dışarı çıkarıp basığını eğdirmeliyim. Başı hep aşağıda olmalı. </p><p class="calibre4">Zurito başını bir kez aşağı eğdirmişti ama yeniden doğrulttu, işe giriştiğim zaman yarası kana-yacak ve başını eğecek.» </p><p class="calibre4">Sol elindeki kılıcın ucuna taktığı <span class="italic"> muleta'y\</span> sallayarak boğaya seslendi. </p><p class="calibre4">Boğa ona baktı. </p><p class="calibre4">Manuel küçümseyici bir havayla geriye doğdu yaslandı, ve <span class="italic"> muleta'y\</span> olanca genişliğiyle açarak salladı. </p><p class="calibre4">Boğa <span class="italic"> muletây\</span> gördü. Ark ışığı altında parlak kızıl bir rengi vardı. Boğanın bacakları birleşti. </p><div class="mbppagebreak" id="calibre_pb_20"></div>
</div></body></html>
