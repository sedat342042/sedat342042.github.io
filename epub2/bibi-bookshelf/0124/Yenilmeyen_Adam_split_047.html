<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">98 </span></span></p><p class="calibre4">Jack, kendisini tartan adamlara: </p><p class="calibre4">«Kaç kiloyum?» diye sordu. </p><p class="calibre4">Jack'ı tartan şişman adam: </p><p class="calibre4">«Altmış beş kilo,» dedi. </p><p class="calibre4">Freedman: </p><p class="calibre4">«Kilon epey iyi,» dedi. </p><p class="calibre4">Jack: </p><p class="calibre4">«Hele bir de onu tart,» dedi. </p><p class="calibre4">VValcott geldi. Sarışındı, omuzları genişti, kolları tam bir ağır sıklet boksörününki gibiydi ama bacakları kısaydı. Yan yana durduklarında Jack ondan yarım baş daha uzun boyluydu. </p><p class="calibre4">«Merhaba, Jack,» dedi. </p><p class="calibre4">Suratı yara bere izleriyle doluydu. </p><p class="calibre4">Jack: </p><p class="calibre4">«Merhaba,» dedi. «Nasılsın bakalım?» </p><p class="calibre4">VValcott: </p><p class="calibre4">«Çok iyi,» dedi. </p><p class="calibre4">Beline sardığı havlusunu çıkardı ve basküle çıktı. Görülmemiş derecede geniş omuzluydu. </p><p class="calibre4">Sırt kaslarının güçlülüğü ilk bakışta belli oluyordu. </p><p class="calibre4">«Altmış altı buçuk kilo.» </p><p class="calibre4">VValcott baskülden inerken Jack'e sırıttı. </p><p class="calibre4">John: </p><p class="calibre4">«Çok iyi, Jack'ten bir buçuk kilo fazlasın,» dedi. </p><p class="calibre4">VValcott: </p><p class="calibre4">«Akşama geldiğim zaman çok daha fazla olacağım, oğlum,» dedi. «Gidip karnımı doyuracağım şimdi.» </p><p class="calibre4">Soyunma odasına gittik; Jack, giyinirken: </p><p class="calibre4">«Epeyce dayanıklı bir çocuğa benziyor değil mi?» dedi. </p><p class="calibre4">«Bana öyle geliyor ki bir hayli yumruk yemiş.» </p><p class="calibre4">99 </p><p class="calibre4">Jack: </p><p class="calibre4">«Evet,» dedi. «Ona yumruk atmak pek zor değil.» </p><p class="calibre4">Jack giyinince John sordu: </p><p class="calibre4">«Nereye gidiyorsun?» </p><p class="calibre4">Jack: </p><p class="calibre4">«Otele dönüyorum,» dedi. «Sen işleri yoluna koydun mu?» </p><p class="calibre4">John: </p><p class="calibre4">«Evet,» dedi, «her şey yolunda.» </p><p class="calibre4">Jack: </p><p class="calibre4">«Ben gidip biraz uzanacağım,» dedi. </p><p class="calibre4">«Yediye çeyrek kala seni almaya gelirim, gider yemek yeriz.» </p><p class="calibre4">«Tamam.» </p><p class="calibre4">Otele gelince Jack ayakkabılarını ve giysilerini çıkarıp uzandı. Ben de mektup yazmaya koyuldum. Arada bir Jack'e bakıyordum. Uyumuyordu. Kalıp gibi yatıyordu, ama ikide bir gözlerini açıyordu. En sonunda kalkıp oturdu: </p><p class="calibre4">«Kâğıt oynamak ister misin, Jerry?» dedi. </p><p class="calibre4">«Elbette,» dedim. </p><p class="calibre4">Bavulunu açtı, kâğıtları çıkardı. Oyunun sonunda üç dolar kazanmıştı. Derken kapı çalındı, gelen John'du. </p><p class="calibre4">Jack: </p><p class="calibre4">«İskambil oynar mısın, John?» diye sordu. </p><p class="calibre4">John şapkasını çıkardı, masanın üstüne bıraktı. Şapka ıslaktı. Ceketi de sırılsıklamdı. </p><p class="calibre4">Jack: </p><p class="calibre4">«Yağmur mu yağıyor?» diye sordu. </p><p class="calibre4">John: </p><p class="calibre4">«Hem de nasıl, şakır şakır,» dedi. Bindiğim taksi yolda bozulmasın mı, yürümek zorunda kaldım.» </p><div class="mbppagebreak" id="calibre_pb_47"></div>
</div></body></html>
