<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">51 </span></span></p><p class="calibre4">«Merak etme,» dedi. Oyle bir şey yapmam. </p><p class="calibre4">Şaka ettim.» </p><p class="calibre4">Manuel: </p><p class="calibre4">«İyi gidiyordum,» dedi. «Şansım yoktu. İşte hepsi o kadar.» </p><p class="calibre4">Manuel sırtüstü uzandı. Yüzüne bir şey koydular. Bütün bunlara alışıktı artık. Derin bir soluk aldı. Kendini çok yorgun hissediyordu. Çok ama çok yorgundu. O nesneyi aldılar yüzünden. </p><p class="calibre4">Manuel cılız bir sesle: </p><p class="calibre4">«İyi gidiyordum,» dedi. «Ustaca dövüşüyordum ne güzel.» </p><p class="calibre4">Retana, Zurito'ya şöyle bir baktı ve kapıya doğru yürüdü. </p><p class="calibre4">Zurito: </p><p class="calibre4">«Ben burada onunla kalacağım,» dedi. </p><p class="calibre4">Retana, omuz silkti. </p><p class="calibre4">Manuel gözlerini açtı, Zurito'ya baktı. Kendisine hak vermesini istercesine: </p><p class="calibre4">«İyi gitmiyor muydum, Manos?» diye sordu. </p><p class="calibre4">Zurito: </p><p class="calibre4">«Elbette,» dedi. «Ustaca dövüşüyordun.» </p><p class="calibre4">Doktorun yardımcısı o koni biçimindeki nesneyi Manuel'in yüzüne koydu yine; Manuel derin derin soludu. Zurito süklüm püklüm duruyor, öylece bakıyordu. </p><p class="calibre4"><span class="bold">Alamut - Çizgiliforum.com </span></p><div class="mbppagebreak" id="calibre_pb_28"></div>
</div></body></html>
