<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">8 6 </span></span></p><p class="calibre4">İçeri girdik. Jack yatağın üzerinde oturuyordu. </p><p class="calibre4">John'la Morgan ise sandalyeye oturmuştu. Steinfelt ayakta kaldı. </p><p class="calibre4">Hogan: </p><p class="calibre4">«Bakıyorum da bir alay esrarengiz adam kafa kafaya vermişsiniz,» dedi. </p><p class="calibre4">John: </p><p class="calibre4">«Selam, Danny,» dedi. </p><p class="calibre4">Morgan da: </p><p class="calibre4">«Selam, Danny,» diyerek Hogan'ın elini sıktı. </p><p class="calibre4">Jack hiç sesini çıkarmadı. Yatağın üzerinde öylece oturuyordu. Kimseyle ilgilendiği yoktu. </p><p class="calibre4">Kendi havasına dalmıştı. Üzerinde eski bir mavi ceket ve pantolon vardı. Ayağına boks ayakkabılarını geçirmişti. Sakalı uzamıştı. Steinfelt'le Morgan iki dirhem bir çekirdek giyinmişlerdi. John'un da onlardan aşağı kalır yanı yoktu. Jack İrlandalılara özgü bakışlarıyla dalgın dalgın oturuyordu. </p><p class="calibre4">Steinfelt bir şişe içki çıkardı, Hogan da bardakları hazırladı; herkes içkisini içti. Jack ve ben bir kadehte kaldık, ötekilerse içmeye devam ettiler, ikişer üçer kadeh yuvarladılar. </p><p class="calibre4">Hogan: </p><p class="calibre4">«Birazını da yola saklasan iyi olmaz mı?» </p><p class="calibre4">diye sordu. «Dönüşte içerdiniz.» </p><p class="calibre4">Morgan: </p><p class="calibre4">«Üzme tatlı canını sen,» dedi. «Bol bol içkimiz var.» </p><p class="calibre4">Jack bir kadehten fazla içmemişti. Ayağa kalkmış, diğerlerini seyrediyordu. Morgan, Jack'in yatağına oturdu. </p><p class="calibre4">John, şişeyle bardağı uzatarak: </p><p class="calibre4">«Bir içki daha yuvarlasana, Jack,» dedi. </p><p class="calibre4">Jack: </p><div class="mbppagebreak" id="calibre_pb_40"></div>
</div></body></html>
