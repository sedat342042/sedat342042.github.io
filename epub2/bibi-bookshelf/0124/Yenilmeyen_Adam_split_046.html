<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">97 </span></span></p><p class="calibre4">«Çok güzel bir oda,» dedi. </p><p class="calibre4">Çocuk bavullarımızı yukarı getirdi, perdeleri açtı. Baktım ki Jack'in elini cebine atacağı yok, cebimden bir çeyrek dolar çıkarıp çocuğa verdim. </p><p class="calibre4">Elimizi yüzümüzü yıkadıktan sonra Jack dışarı çıkıp bir şeyler atıştırmamızı önerdi. </p><p class="calibre4">Öğle yemeğimizi Jimmy Handley'in yerinde yedik. Çocukların çoğu oradaydı. Tam yemeğin yarısındaydık ki, John içeri girdi, yanımıza oturdu. </p><p class="calibre4">Jack'in ağzını bıçak açmıyordu yine. </p><p class="calibre4">John: </p><p class="calibre4">«Kilon ne durumda bakalım?» diye sordu. </p><p class="calibre4">Jack bir yandan yemek yerken: </p><p class="calibre4">«Giysilerle birlikte iyi,» dedi. </p><p class="calibre4">Kilo atmada hiç zorluk çekmezdi. Tam bir 62-67 kilo boksörüydü, dünyada şişmanlamazdı. </p><p class="calibre4">Hogan'ın çiftliğinde de epey kilo vermişti zaten. </p><p class="calibre4">John: </p><p class="calibre4">«Canını sıkmayan tek konu da bu olsa gerek,» dedi. </p><p class="calibre4">Jack: </p><p class="calibre4">«Eh, bu da bir şey,» dedi. </p><p class="calibre4">Tartılmak için yemekten sonra Garden'a gittik. Maç 67 kilodaydı ve tartı saat üçteydi. Jack basküle çıktı, havlusu omzundaydı. Baskülün kolu kalkmadı. </p><p class="calibre4">VValcott az önce tartılmıştı, çevresini saran kalabalığın arasında öylece duruyordu. </p><p class="calibre4">VValcott'un menajeri Freedman: </p><p class="calibre4">«Bakalım kaç kilosun, Jack?» dedi. </p><p class="calibre4">Jack, VValcott'a doğru başını sallayarak: </p><p class="calibre4">«Tamam, onu da tartın,» dedi. </p><p class="calibre4">Freedman: </p><p class="calibre4">«Bırak şu havluyu,» dedi. </p><div class="mbppagebreak" id="calibre_pb_46"></div>
</div></body></html>
