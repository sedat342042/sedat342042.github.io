<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">108 </span></span></p><p class="calibre4">Seyirciler öylesine avaz avaz bağırıp çağırıyorlardı ki, hiçbir şey duyulmuyordu. </p><p class="calibre4">Jack: </p><p class="calibre4">«İyiyim,» diyordu. </p><p class="calibre4">Tam bizim önümüzdeydiler. Hakem, John'a baktı ve sonra kafasını salladı. </p><p class="calibre4">Jack, Walcott'a: </p><p class="calibre4">«Hadi gelsene eşşoğlueşşek!» dedi. </p><p class="calibre4">John iplere asılmıştı. Havlu atmak için hazır bekliyordu. Jack iplerden biraz uzaktaydı. İleri doğru bir adım attı. Suratına baktım; sanki biri sıkıp suyunu çıkarıyormuş gibi şakır şakır ter döküyordu; burnundan kocaman bir ter damlası yuvarlandı. </p><p class="calibre4">Jack, Walcott'a: </p><p class="calibre4">«Gel de dövüş hadi!» dedi. </p><p class="calibre4">Hakem, John'a şöyle bir göz attıktan sonra Walcott'a devam et gibilerden bir işaret yaparak: </p><p class="calibre4">«Ortaya gelsene aptal!» dedi. </p><p class="calibre4">Walcott ortaya geldi. Şaşalamıştı, ne yapaca</p><p class="calibre4">ğını bilemiyordu. Jack'in nasıl olup da ayakta kalabildiğine akıl erdirememişti. Jack rakibinin suratına bir sol vurdu. Salondaki lanet olası bağrışmalar devam ediyordu. Boksörler önümüze geldiler. </p><p class="calibre4">Walcott sağlı sollu iki yumruk attı. Jack'in suratı suratlıktan çıkmıştı, ömrümde böyle kötü bir manzara görmemiştim! Ayakta kalmak için canını di</p><p class="calibre4">şine takıyordu; yüzünden okunuyordu bu. Peri</p><p class="calibre4">şan vücudunu ayakta tutmaktan başka bir dü</p><p class="calibre4">şündüğü yoktu. Derken yumruk atmaya başladı. </p><p class="calibre4">Yüzü hâlâ müthişti. Ellerini iki yanına sarkıtmıştı. </p><p class="calibre4">Walcott'u habire yumrukluyordu. Walcott vücudunu kapatınca bu kez kafasına vahşice yumruklar indirdi. Derken bir sol yapıştırdı; yumruk Wal-109 </p><p class="calibre4">cott'un kasığına gelmişti. Bir sağ yumruk da kemerinin epeyce altına, az önce VValcott'un vurduğu noktaya rastladı. VValcott karnını tutarak iki büklüm yere yığılıp, kıvranmaya başladı. </p><p class="calibre4">Hakem, Jack'i tutup köşesine doğru itti. Bu sırada John da ringe atladı. Salonda kıyamet ko-puyordu. Hakem, masa hakemleriyle konuştuktan sonra sonucu elinde mikrofonuyla ringe çıktı ve: </p><p class="calibre4">«VValcott'a faul yapıldı!» dedi. </p><p class="calibre4">Hakem şimdi John'la konuşuyor ve: </p><p class="calibre4">«Benim elimden ne gelir ki?» diyordu. «Jack, adamın faul tuzağına düşmeseydi! Sersemleyince kendisi faul yaptı.» </p><p class="calibre4">John: </p><p class="calibre4">«Nasıl olsa kaybedecekti,» dedi. </p><p class="calibre4">Jack sandalyesinde oturuyordu. Eldivenlerini çıkardım, iki eliyle sandalyeye tutundu. Yaslanacak bir yer bulunca yüzü o kadar kötü gözükmüyordu. </p><p class="calibre4">John, Jack'in kulağına eğildi: </p><p class="calibre4">«Git de özür dile,» diye fısıldadı. «İyi izlenim bırakır.» </p><p class="calibre4">Jack ayağa kalktı, suratı ter içindeydi. Omuzlarına bornozunu attım; bornozu bir eliyle içerden tutarak karşı köşeye gitti. VValcott'u yerden kaldırmışlardı, şimdi tedavisiyle uğraşıyorlardı. VValcott'un köşesine büyük bir kalabalık toplanmıştı. </p><p class="calibre4">Jack'e kimse bir şey demedi. Jack, VValcott'un üzerine eğildi: </p><p class="calibre4">«Özür dilerim,» dedi. «Faul yapmak istemezdim.» </p><p class="calibre4">VValcott sesini çıkarmadı. Çok kötü görünüyordu. </p><div class="mbppagebreak" id="calibre_pb_55"></div>
</div></body></html>
