<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">22 </span></span></p><p class="calibre4">«Eski emektarlardandır,» dedi. «Cuadrilla'nı sıraya sok, neyin nesi olduklarını bir görelim bakalım.» </p><p class="calibre4">«Bir iki iyi adamım var,» dedi Hernandez. </p><p class="calibre4">Çok neşeliydi. Gece gösterisinde daha önce iki kez bulunmuş ve Madrid'de taraftar toplamaya başlamıştı. Dövüşün birkaç dakika sonra başlayacağını düşündükçe mutluluktan içi içine sığmıyordu. </p><p class="calibre4">Manuel: </p><p class="calibre4">«Pikadorlar nerede?» diye sordu. </p><p class="calibre4">Hernandez gülümsedi: </p><p class="calibre4">«Arkada, tavlada en güzel atı kapmak için birbirlerini yiyorlar.» </p><p class="calibre4">Katırlar kapıya doğru atıldılar; kamçılar saklıyor, çıngıraklar çalıyor ve genç boğa kumları eşeleyerek saban gibi iz açıyordu. </p><p class="calibre4">Boğa girer girmez gezinti için toplandılar. </p><p class="calibre4">Manuel ile Hernandez en önde duruyordu. </p><p class="calibre4">Cuadrillalar'ın gençleri arkadaydı, ağır pelerinlerini katlayıp kollarına dolamışlardı. Siyahlara bürünmüş dört pikador ellerinde çelik uçlu mızraklarıyla yarı karanlık tavlada, atlarının üzerinde bekliyorlardı. </p><p class="calibre4">Pikadorlardan biri: </p><p class="calibre4">«Atları doğru dürüst görmemiz için Retana neden yeterli ışık vermedi, merak ediyorum doğ-</p><p class="calibre4">su,» dedi. </p><p class="calibre4">Başka bir pikador: </p><p class="calibre4">«Bir deri bir kemik kalmış hallerini görmeyince daha mutlu olacağımızı biliyor da ondan,» diye yanıtladı. </p><div class="mbppagebreak" id="calibre_pb_11"></div>
</div></body></html>
