<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">106 </span></span></p><p class="calibre4">Sol yumruğuyla VValcott'u uzak tutamıyordu artık. </p><p class="calibre4">İlk bakışta dövüşün eskisinden pek bir farkı yoktu, ne var ki VValcott'un boşluğu döven yumrukları şimdi hedefini buluyordu. Vücuduna çok kötü yumruklar alıyordu Jack. </p><p class="calibre4">«Kaçıncı raund?» diye sordu. </p><p class="calibre4">«On bir.» </p><p class="calibre4">Jack: </p><p class="calibre4">«Dayanamayacağım artık,» dedi. «Bacaklarım tutmuyor.» </p><p class="calibre4">VValcott habire yumruk atıyordu. Bu yumrukların Jack'teki etkisi beyzbol oyuncusunun topu tuttuğu zaman hissettiği sarsıntı gibiydi. VValcott şimdi daha da sert vurmaya başlamıştı. </p><p class="calibre4">Sanki bir yumruk makinesiydi. Jack şimdi her şeyiyle kendini savunmaya çalışıyordu. Bu durumda ne kadar kötü dayak yediği daha az belli oluyordu. Raund aralarında bacaklarına masaj yaptım. Bacaklarını ovarken avuçlarımın içinde kaslarının titremesini hissettim. Durumu berbattı. </p><p class="calibre4">Yüzü yara bere içindeydi, başını çevirerek John'a sordu: </p><p class="calibre4">«Nasıl gidiyor?» </p><p class="calibre4">«Maç onun.» </p><p class="calibre4">Jack: </p><p class="calibre4">«Sanıyorum sonuna kadar dayanabilirim,» </p><p class="calibre4">dedi. «Bu yeteneksiz yabancının beni nakavt etmesini istemiyorum.» </p><p class="calibre4">Dövüş tam istediği gibi sürüyordu. VValcott'u yenemeyeceğini biliyordu. Daha fazla gücü kalmamıştı artık, Yine de durumu kötü sayılmazdı. </p><p class="calibre4">Parayı kazanıyordu, maçı kazasız belasız bitirmekten başka bir şey düşündüğü yoktu şimdi. </p><p class="calibre4">Nakavt olmak istemiyordu. </p><div class="mbppagebreak" id="calibre_pb_53"></div>
</div></body></html>
