<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">75 </span></span></p><p class="calibre4">«Oyle,» dedi. </p><p class="calibre4">«VValcott işini bitirsin de gör bak, asıl o zaman feleğini şaşıracaksın, tanrının belası.» </p><p class="calibre4">«Evet,» dedi Jack. «Belki de dediğin gibi olur. </p><p class="calibre4">Ama ben şunu iyi biliyorum; kabak tadı verdin artık.» </p><p class="calibre4">Böylece Soldier aynı sabah trene binip kente gitti. Onu istasyona kadar yolcu ettim. Üzgündü. </p><p class="calibre4">«Yalnızca şaka yapayım demiştim,» dedi. </p><p class="calibre4">Peronda bekliyorduk. </p><p class="calibre4">«Bana böyle bozulması gerekmezdi, Jerry.» </p><p class="calibre4">«Sinirli ve aksi,» dedim. «Ama iyi heriftir, Soldier.» </p><p class="calibre4">«Tanrının belası. İyi heriftir lanet olası.» </p><p class="calibre4">«Eh,» dedim, «hadi sana güle güle, Soldier.» </p><p class="calibre4">Tren gelmişti. Soldier elinde çantalarla vagona atladı. </p><p class="calibre4">«Hoşçakal, Jerry.» dedi. «Maçtan önce kente gelecek misin?» </p><p class="calibre4">«Sanmıyorum.» </p><p class="calibre4">«Görüşmek üzere!» </p><p class="calibre4">İçeri girdi. Düdük çaldı ve tren hareket etti. </p><p class="calibre4">Çiftliğe at arabasıyla döndüm. Jack verandadaydı, karısına mektup yazıyordu. Gazeteler gelmişti; alıp verandanın öbür ucuna gittim ve oturup okumaya koyuldum. O sırada Hogan kapıdan girdi, yanıma geldi: </p><p class="calibre4">«Soldier'la atıştı mı?» </p><p class="calibre4">«Atışma filan yok ortada,» dedim. «Yalnızca kente dönmesini söyledi, o kadar.» </p><p class="calibre4">Hogan: </p><p class="calibre4">«Biliyordum,» dedi, «aklıma gelen başıma geldi. Kan bir türlü ısınmadı Soldier'a.» </p><p class="calibre4">«Evet. Birçok kimseye kolay kolay kanı kay-namaz zaten.» </p><p class="calibre4">Hogan: </p><p class="calibre4">«Çok soğuk biri,» dedi. </p><p class="calibre4">«Olabilir ama benimle iyi geçiniyor.» </p><p class="calibre4">Hogan: </p><p class="calibre4">«Benimle de,» dedi. «Onu suçladığım filan yok. Yalnızca soğuk biri o kadar.» </p><p class="calibre4">Hogan girdiği kapıdan çıktı. Verandada oturduğum yerde gazeteleri okumaya devam ettim. </p><p class="calibre4">Sonbaharın eli kulağındaydı; Jersey'de ve yukarıdaki tepelerde hava çok güzeldi. Gazeteleri okuduktan sonra kasabayı ve koruluğun karşısından aşağı uzanan yolda toz kaldırarak ilerleyen arabaları seyre koyuldum. Hava çok güzeldi ve ortalık çok güzel görünüyordu. Hogan kapıdan girdi. </p><p class="calibre4">«Baksana Hogan, burda avlayacak bir şeyler var mı?» diye sordum. </p><p class="calibre4">Hogan: </p><p class="calibre4">«Hayır,» dedi. «Yalnızca serçe var.» </p><p class="calibre4">«Gazeteyi gördün mü?» diye sordum Hogan'a. </p><p class="calibre4">«Ne var?» </p><p class="calibre4">«Sande, dün üç atı yarıştan çıkarmış.» </p><p class="calibre4">«Dün gece telefonla öğrendim.» </p><p class="calibre4">«Yarışları bu kadar yakından mı izliyorsun, Hogan?» diye sordum. </p><p class="calibre4">Hogan: </p><p class="calibre4">«Eh işte,» dedi. «Sürekli ilişki halindeyim.» </p><p class="calibre4">«Jack'ten ne haber peki?» dedim. «Hâlâ at yarışı oynuyor mu?» </p><p class="calibre4">Hogan: </p><p class="calibre4">«O mu?» dedi. «Oynarken görebiliyor musun hiç?» </p><p class="calibre4">Bu sırada elinde bir mektupla Jack yanımıza <span class="bold">77 </span></p><p class="calibre4">geldi. Sırtında bir kazak, ayağında eski bir pantolon ve boks ayakkabıları vardı. </p><p class="calibre4">«Pul var mı, Hogan?» diye sordu. </p><p class="calibre4">Hogan: </p><p class="calibre4">«Mektubu bana ver,» dedi, «ben postalarım.» </p><p class="calibre4">«Hey, Jack,» dedim. «Sen at yarışı oynamaz miydin?» </p><p class="calibre4">«Oynardım elbette.» </p><p class="calibre4">«Oynadığını biliyorum. Sheepshead'de görürdüm seni.» </p><p class="calibre4">Hogan sordu: </p><p class="calibre4">«Peki niye bıraktın?» </p><p class="calibre4">«Para kaybettim de ondan.» </p><p class="calibre4">Jack yanıma oturdu. Sırtını verandanın dire</p><p class="calibre4">ğine yasladı. Güneşten kamaşan gözlerini yumdu. </p><p class="calibre4">Hogan: </p><p class="calibre4">«Sandalye ister misin?» diye sordu. </p><p class="calibre4">«Hayır, böyle iyi,» dedi Jack. </p><p class="calibre4">«Çok güzel bir gün,» dedim. «Ortalık da harika.» </p><p class="calibre4">«Şimdi kentte, karımla birlikte olsaydım çok daha harika olurdu.» </p><p class="calibre4">«Şunun şurasında topu topu bir haftan kaldı.» </p><p class="calibre4">Jack: </p><p class="calibre4">«Evet öyle,» dedi. </p><p class="calibre4">Verandada oturuyorduk. Hogan içeriye, büroya gitmişti. </p><p class="calibre4">Jack sordu: </p><p class="calibre4">«Sence durumum nasıl, Jerry?» </p><p class="calibre4">«Doğrusu ya,» dedim, «şimdilik bir şey söylenemez. Ama bir hafta içinde forma girersin.» </p><p class="calibre4">«Beni avutma şimdi.» </p><div class="mbppagebreak" id="calibre_pb_34"></div>
</div></body></html>
