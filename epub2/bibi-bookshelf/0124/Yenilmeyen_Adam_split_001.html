<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">HEMINGWAY </span></span></p><p class="calibre4">Türkçesi </p><p class="calibre4">Seyhan Satar </p><p class="calibre4"><span class="bold">YENİLMEYEN ADAM </span></p><p class="calibre4"><span class="bold">Alamut - Çizgiliforum.com </span></p><p class="calibre4"><span class="bold">İÇİNDEKİLER </span></p><p class="calibre4">YENİLMEYEN ADAM 5 </p><p class="calibre4">DÜNYA BAŞKENTİ 53 </p><p class="calibre4">ELLİBİN DOLAR 73 </p><p class="calibre4"><span class="bold">YENİLMEYEN ADAM </span></p><p class="calibre4">Manuel Garcia, Don Miguel Retana'nın bürosuna giden merdivenleri tırmandı. Bavulunu yere bırakıp kapıyı çaldı. Ses seda yoktu. Manuel, koridorda beklerken içerde birinin olduğunu biliyordu. Kapının dışından bile hissediyordu bunu. </p><p class="calibre4">«Retana!» dedi. </p><p class="calibre4">İçeriye kulak kabarttı. </p><p class="calibre4">Yanıt yoktu. </p><p class="calibre4">«Orada, içerde,» diye düşündü Manuel. </p><p class="calibre4">Yeniden kapıyı çaldı ve: </p><p class="calibre4">«Retana!» dedi. </p><p class="calibre4">Bürodan biri: </p><p class="calibre4">«Kim o?» diye sordu. </p><p class="calibre4">«Benim,» dedi Manuel, «Manolo.» </p><p class="calibre4">Ses sordu: </p><p class="calibre4">«Ne istiyorsun?» </p><p class="calibre4">«İş istiyorum,» dedi Manuel. </p><p class="calibre4">Bir şey kapının içinde birkaç kez tıkırdadı ve kapı açıldı. Manuel elinde bavuluyla içeri girdi. </p><p class="calibre4">Odanın öbür ucundaki masanın başında ufak tefek bir adam oturuyordu. Başının üzerinde Madridli bir sanatçı tarafından doldurulmuş bir boğa kafası vardı; duvarlarda boğa güreşiyle ilgili fotoğraf ve afişler asılıydı. </p><p class="calibre4">Ufak tefek adam oturduğu yerden Manuel'e şöyle bir baktı: </p><div class="mbppagebreak" id="calibre_pb_1"></div>
</div></body></html>
