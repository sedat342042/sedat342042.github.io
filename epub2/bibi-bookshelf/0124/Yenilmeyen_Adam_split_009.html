<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">15 </span></span></p><p class="calibre4">«Hey, şundan bir tek daha versene bana,» </p><p class="calibre4">dedi. </p><p class="calibre4">Garsonun tabağa taşırdığı konyağı da, onlar konuşurlarken kadehine boşaltıp içmişti. </p><p class="calibre4">Asıl garson mekanik bir hareketle kadehi ağzına kadar doldurdu, üçü konuşa konuşa odadan çıktılar. </p><p class="calibre4">Köşedeki adam kafasını duvara dayamış, ufaktan ufaktan horlayarak hâlâ uyuyordu. </p><p class="calibre4">Manuel konyağını içti. Uyku bastırmıştı. Kent çıkıp dolaşılmayacak kadar sıcaktı. Üstelik yapacak hiçbir şey de yoktu. Zurito'yu görmek istiyordu. Onu beklerken birazcık kestirebilirdi. Bavulunu ayağıyla masanın altına iterek sağlama aldı. </p><p class="calibre4">Belki de oturduğu sandalyenin altına, duvar dibine koymak daha iyi olurdu. Eğilip bavulu sandalyenin altına itti. Sonra da masanın üstüne dayanıp uykuya daldı. </p><p class="calibre4">Uyandığı zaman masanın karşısında biri oturuyordu, iriyarı bir adamdı bu. Kızılderililer gibi koyu esmer bir yüzü vardı. Epeydir oturuyordu orada. Eliyle işaret ederek garsonu uzaklaştırmış </p><p class="calibre4">ve gazetesini okumaya koyulmuştu; ara sıra da, kafası masanın üzerinde uyumakta olan Manuel'e bakmıştı. Gazeteyi okurken sözcükleri güçlükle söküyor, dudaklarını kıpır kıpır oynatıyordu. Yorulunca Manuel'e baktı. Sandalyeye iyice yayılmıştı ve siyah Cordoba şapkası hafifçe yana yıkılmıştı. </p><p class="calibre4">Manuel doğruldu ve ona baktı: </p><p class="calibre4">«Selam, Zurito,» dedi. </p><p class="calibre4">İhyan adam: </p><p class="calibre4">«Selam, evlat,» dedi. </p><p class="calibre4">Manuel yumruğunun tersiyle alnını ovuşturdu: 16 </p><p class="calibre4">«Uyuyup kalmışım.» </p><p class="calibre4">«Belki uyumak istiyordur dedim ben de.» </p><p class="calibre4">«Ne var ne yok?» </p><p class="calibre4">«İyilik. Sende ne var ne yok?» </p><p class="calibre4">«Pek iyi sayılmaz.» </p><p class="calibre4">ikisi de sustu. Pikador Zurito, Manuel'in beyaz yüzüne baktı. Manuel, cebine sokmak üzere gazeteyi kıvıran pikadorun kocaman ellerine baktı. </p><p class="calibre4">Manuel: </p><p class="calibre4">«Sana bir şey soracağım, Manos,» dedi. </p><p class="calibre4"><span class="italic">Manosduros</span> (*) Zurito'nun takma adıydı. Zurito bu adı ne zaman işitse, o iri ellerini düşünmekten kendini alamazdı. Utangaç bir havayla ellerini masanın üstüne koydu: </p><p class="calibre4">«Birer içki içelim,» dedi. </p><p class="calibre4">Manuel: </p><p class="calibre4">«İçelim,» dedi. </p><p class="calibre4">Garson geldi, gitti, yine geldi. Masadaki iki adama bakarak odadan çıktı. </p><p class="calibre4">Zurito kadehi masaya bıraktı: </p><p class="calibre4">«Derdin ne, Manolo?» </p><p class="calibre4">Manuel; masanın karşısında oturan Zurito'ya bakarak: </p><p class="calibre4">«Yarın gece iki boğa için bana pikadorluk yapar mısın?» diye sordu. </p><p class="calibre4">Zurito: </p><p class="calibre4">«Hayır,» dedi. «Pikadorluğu bıraktım.» </p><p class="calibre4">Manuel gözlerini kadehe eğdi. Bu yanıtı bekliyordu ve beklediği yanıtı almıştı. Korktuğu ba</p><p class="calibre4">şına gelmişti işte. </p><p class="calibre4">Zurito ellerine baktı: </p><p class="calibre4"><span class="bold">(*) Sert elli. </span></p><p class="calibre4"><span class="bold">Yenilmeyen Adam / F. 2 </span></p><div class="mbppagebreak" id="calibre_pb_9"></div>
</div></body></html>
