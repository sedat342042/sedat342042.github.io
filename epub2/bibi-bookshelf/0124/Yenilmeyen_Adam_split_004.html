<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">7 </span></span></p><p class="calibre4">«Neden doğru dürüst bir iş bulup çalışmıyorsun?» </p><p class="calibre4">Manuel: </p><p class="calibre4">«Öylesi bir işte çalışmak istemiyorum,» dedi. </p><p class="calibre4">«Boğa güreşçisiyim ben.» </p><p class="calibre4">Retana: </p><p class="calibre4">«Boğa güreşçisi filan kalmadı artık,» dedi. </p><p class="calibre4">Manuel: </p><p class="calibre4">«Ben boğa güreşçisiyim.» </p><p class="calibre4">Retana: </p><p class="calibre4">«Evet,» dedi. «içine girdin mi çıkamazsın.» </p><p class="calibre4">Manuel güldü. </p><p class="calibre4">Retana öylece oturuyor, sesini çıkarmaksızın Manuel'i süzüyordu. </p><p class="calibre4">«İstersen seni gece dövüşlerine koyayım,» </p><p class="calibre4">diye öneride bulundu. </p><p class="calibre4">Manuel sordu: </p><p class="calibre4">«Ne zaman?» </p><p class="calibre4">«Yarın gece.» </p><p class="calibre4">Manuel: </p><p class="calibre4">«Başkasının yerine geçmek istemem,» dedi. </p><p class="calibre4">Böyle yapanların tümü de ölüp gitmişti. Salvador da böyle ölmüştü. Parmaklarını masanın üstündetıpırdattı. </p><p class="calibre4">Retana: </p><p class="calibre4">«Elimden gelen bu,» dedi. </p><p class="calibre4">Manuel: </p><p class="calibre4">«Gel sen beni gelecek haftaya koy ha?» diye bir öneride bulundu. </p><p class="calibre4">Retana: </p><p class="calibre4">«İlgi çekmezsin,» dedi. «insanlar Litri'yi, Ru-bito'yu, La Torre'yi görmek istiyor. Hepsi de sıkı çocuklar.» </p><p class="calibre4">Manuel, umutla: </p><p class="calibre4">«Ne yapacağımı görmek için gelirler,» dedi. </p><p class="calibre4">«Hayır, gelmezler. Kimsin, nesin, bilmiyorlar ki artık.» </p><p class="calibre4">Manuel: </p><p class="calibre4">«O kadar ustalığım var ama,» dedi. </p><p class="calibre4">Retana: </p><p class="calibre4">«Seni yarın geceye koymaya varım,» dedi. </p><p class="calibre4">«Genç Hernandez'le çalışır, <span class="italic"> Charlot'lardan (*)</span>
<span class="italic">sonra iki novillo</span> (**) öldürürsün.» </p><p class="calibre4">Manuel sordu: </p><p class="calibre4">«Novillolar kimin?» </p><p class="calibre4">«Bilmiyorum. Ahırda ne varsa artık. Veterinerler gündüz hangilerini geçirmediyse onlar işte.» </p><p class="calibre4">Manuel: </p><p class="calibre4">«Başkasının yerine geçmekten hoşlanmam,» </p><p class="calibre4">dedi. </p><p class="calibre4">Retana: </p><p class="calibre4">«Keyfin bilir,» dedi. </p><p class="calibre4">Kağıtların üzerine eğildi. Konuyla ilgilenmez olmuştu artık. Eski günleri düşününce bir an için Manuel'in hatırını kırmak istememişti. Onu Larita'-</p><p class="calibre4">nın yerine seve seve geçirebilirdi, Manuel'i çok daha ucuza kapatabilirdi çünkü. Hoş, aslında ötekileri de ucuza kapatabilirdi. Ama Manuel'e yardım etmek istiyordu. Bir şans tanımıştı. Yalnızca kendisi bilirdi. </p><p class="calibre4">Manuel: </p><p class="calibre4">«Kaç para geçecek elime?» diye sordu. </p><p class="calibre4">Hâlâ reddetme havalarındaydı. Oysa bu öneriyi geri çeviremeyeceğini bal gibi biliyordu. </p><p class="calibre4"><span class="bold">(*) Boğaları güreş anında deli etmek, çıldırtmak. </span></p><p class="calibre4"><span class="bold">(**) Genç boğa. </span></p><p class="calibre4">9 </p><p class="calibre4">Retana: </p><p class="calibre4">«Temizinden iki yüz elli <span class="italic"> peseta,»</span> (*) dedi. </p><p class="calibre4">Aslında kafasındaki para beş yüz pesetaydı, ama ağzını açtığında iki yüz elli çıkmıştı. </p><p class="calibre4">Manuel: </p><p class="calibre4">«Villalta'ya yedi bin ödüyorsun ama,» dedi. </p><p class="calibre4">Retana: </p><p class="calibre4">«Sen Villalta değilsin,» dedi. </p><p class="calibre4">«Biliyorum,» dedi Manuel. </p><p class="calibre4">Retana: </p><p class="calibre4">«İnsanlar Villalta'yı tutuyor, Manolo,» diye açıkladı. </p><p class="calibre4">«Elbette,» deyip ayağa kalktı Manuel: </p><p class="calibre4">«Bana üç yüz ver, Retana,» dedi. </p><p class="calibre4">Retana kabul etti: </p><p class="calibre4">«Peki,» </p><p class="calibre4">Uzanıp çekmeceden bir kâğıt aldı. </p><p class="calibre4">Manuel sordu: </p><p class="calibre4">«Ellisini şimdiden alabilir miyim?» </p><p class="calibre4">«Elbette,» dedi. Retana ve cüzdanından elli peseta çıkarıp masaya bıraktı. </p><p class="calibre4">Manuel parayı alıp cebine koyduktan sonra: </p><p class="calibre4"><span class="italic">«Cuadrilla</span> (**) işi ne olacak?» diye sordu. </p><p class="calibre4">Retana: </p><p class="calibre4">«Geceleri benim için çalışan çocuklar var,» </p><p class="calibre4">dedi. «Hepsi de iyidir.» </p><p class="calibre4">Manuel: </p><p class="calibre4">«Ya <span class="italic"> pikadorlar{***)</span> nasıl peki?» diye sordu. </p><p class="calibre4">Retana; </p><p class="calibre4">«Pek iyi değil,» diye itiraf etti. </p><p class="calibre4">Manuel: </p><p class="calibre4"><span class="bold">(*) ispanyol para birimi. </span></p><p class="calibre4"><span class="bold">( ) Gösterilerde insan grubu. </span></p><p class="calibre4"><span class="bold">(***) At üstünde elindeki mızrakla boğayı kışkırtan kişi. </span></p><div class="mbppagebreak" id="calibre_pb_4"></div>
</div></body></html>
