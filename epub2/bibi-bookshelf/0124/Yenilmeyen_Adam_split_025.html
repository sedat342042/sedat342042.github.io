<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">44 </span></span></p><p class="calibre4">kırık sol boynuzuna yan döndü, mu/efa'yı indirdi, şimdi <span class="italic"> muleta</span> ile sağ elindeki kılıç göz hizasında tam bir haç işareti oluşturuyordu; ayak parmaklarının ucunda yükseldi, kılıcın keskin ağzını boğanın omuzları arasındaki noktanın tam üzerine ni</p><p class="calibre4">şanladı. </p><p class="calibre4">Boğanın üstüne <span class="italic"> «corto y derecho»</span> biçimde atıldı. </p><p class="calibre4"><span class="bold">Bir sarsıntı</span> oldu, havaya uçtuğunu hissetti. Kılıca abanayım derken kılıç elinden uçup gidiverdi. </p><p class="calibre4">Manuel tepetaklak yere yuvarlandı, boğa üstüne geldi hemen. Manuel yattığı yerden terlikti ayaklarıyla boğanın ağzını burnunu tekmelemeye başladı. Habire vuruyor, vuruyordu. Boğa arkasına dolanmak istiyor, başıyla tos vuruyor, telaştan ıska geçerek boynuzlarını kuma saplıyordu. Bir topu hoplata zıplata havada tutmaya çalışan biri gibi Manuel de boğayı kendinden uzak tutarak kurtulmaya çalışıyordu. </p><p class="calibre4">Manuel birden sırtında bir esinti duydu, bo</p><p class="calibre4">ğaya sallanan pelerinlerin esintisiydi bu. Derken boğa çekip gitti, üstünden geçerken bir an hayvana baktı. Karnı kapkaraydı. Geçerken üstüne basmamıştı. </p><p class="calibre4">Manuel kalktı, <span class="italic"> muleta'y\</span> aldı. Fuentes de kılıcını eline tutuşturdu. Kılıç kürek kemiğine çarpıp eğrilmişti. Manuel kılıcı dizine dayayıp doğrulttuktan sonra boğaya doğru koştu; boğa şimdi ölü atlardan birinin yanında duruyordu. Koşarken ceketinin koltuk altındaki yırtık kısım sallanıyordu. </p><p class="calibre4">«Onu oradan uzaklaştır,» diye bağırdı Çingene'ye. </p><p class="calibre4">Boğa ölmüş atın kokusunu almıştı, üstüne örtülen bezi boynuzlarıyla delik deşik ediyordu. U-45 </p><p class="calibre4">cuna bez takılı kırık boynuzuyla, Fuentes'in salladığı pelerine saldırınca seyirciler makaraları koy-verdi... Dövüş alanının kenarında, boynuzuna takılı bez parçasından kurtulmak için başını silkelemeye başladı. Hernandez koşarak arkasından geldi ve bezi tutup çekerek boğanın boynuzundan kurtardı. </p><p class="calibre4">Boğa bezi bir an kovalar gibi oldu, sonra zınk diye duruverdi. Savunmaya geçmişti yine. Manuel, elinde kılıcı, ve <span class="italic"> muleta'yla</span> üzerine gitti. <span class="italic"> Muleta'yı</span> önünde salladı. Gelgelelim boğada saldıracak göz yoktu pek. </p><p class="calibre4">Manuel boğaya yan yan yanaştı, kılıcın ucuyla nişan aldı. Boğa hiç kıpırdamadı, ayakta ölmüş </p><p class="calibre4">gibiydi sanki. Yeni baştan saldırıya geçme gücünden yoksundu. </p><p class="calibre4">Manuel ayak parmaklarının ucunda yükseldi, kılıcın ucuyla nişan alarak saldırdı. </p><p class="calibre4">Yine bir sarsıntı koptu. Kendini boğanın sırtında buldu yine; sonra sertçe kumlara çarptı. Bu kez tekme atma şansı yoktu. Boğa tepesine diki-livermişti. Manuel kalıp gibi uzanıp kalmıştı, başı kollarının üstündeydi. Boğa vurmaya başladı. Sırtına vurdu, kumlara gömülü yüzüne vurdu. Manuel kavuşturduğu kollarının arasından geçip kuma saplanan boynuzu hissetti. Boğa beline vurdu. </p><p class="calibre4">Manuel'in yüzü kumlara gömüldü. Boynuzlardan biri giysisinin kolağzından girdi, boğa çekerek giysinin kol ağzını söküp attı. Manuel yana doğru atıldı, boğa da kendisine sallanan pelerinlerin ardına takıldı. </p><p class="calibre4">Manuel ayağa kalktı, kılıcı ve <span class="italic"> muleta'y\</span> buldu; başparmağıyla kılıcın ucunu yokladı, sonra yeni bir kılıç almak üzere <span class="italic"> barrera'ya</span> koştu. </p><div class="mbppagebreak" id="calibre_pb_25"></div>
</div></body></html>
