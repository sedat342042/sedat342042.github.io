<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">6 </span></span></p><p class="calibre4">«Dük'ün pazar günü için gönderdiği boğalar skandal yaratacak,» dedi. «Hepsinin de bacakları kötü. Kahvede onlar için neler söylüyorlar?» </p><p class="calibre4">«Ben ne bileyim.» dedi Manuel, «Ayağımın tozuyla çıkıp geldim.» </p><p class="calibre4">Retana: </p><p class="calibre4">«Öyle ya,» dedi. «Bavulun hâlâ yanında.» </p><p class="calibre4">Geriye yaslandı ve Manuel'e baktı. </p><p class="calibre4">«Otur bakalım,» dedi. «Şapkanı da çıkar.» </p><p class="calibre4">Manuel oturdu, şapkasını çıkarınca suratı de</p><p class="calibre4">ğişivermişti. Solgun görünüyordu; belli olmasın diye şapkasının altından başının ön tarafına doğru tutturduğu <span class="italic"> coleta's\</span> (*) ona garip bir hava veriyordu. </p><p class="calibre4">Retana: </p><p class="calibre4">«Pek iyi görünmüyorsun,» dedi. </p><p class="calibre4">Manuel: </p><p class="calibre4">«Hastaneden yeni çıktım da,» dedi. </p><p class="calibre4">«Bacağını kestiler diye çalınmıştı kulağıma,» </p><p class="calibre4">diye sürdürdü konuşmayı Retana. </p><p class="calibre4">Manuel: </p><p class="calibre4">«Hayır,» dedi. «İyileşti.» </p><p class="calibre4">Retana masanın önüne doğru eğildi, tahta sigara kutusunu alıp Manuel'e uzatarak: </p><p class="calibre4">«Yak bir sigara,» dedi. </p><p class="calibre4">«Teşekkürler.» </p><p class="calibre4">Manuel sigarasını yaktı. Kibriti Retana'ya uzatırken: </p><p class="calibre4">«Sen içmiyor musun?» diye sordu. </p><p class="calibre4">Retana elini sallayarak: </p><p class="calibre4">«Hayır,» dedi. «Ağzıma bile sürmem ben.» </p><p class="calibre4">Retana, Manuel'in sigara içişini seyrederken sordu: </p><p class="calibre4"><span class="bold">(*) Ense saçı </span></p><div class="mbppagebreak" id="calibre_pb_3"></div>
</div></body></html>
