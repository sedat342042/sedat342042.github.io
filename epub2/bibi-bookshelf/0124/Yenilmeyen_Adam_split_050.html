<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">102 </span></span></p><p class="calibre4">Jack de seyircilerden çılgınca bir alkış topladı. </p><p class="calibre4">Jack İrlandalfydı ve İrlandalılar her zaman çok alkış alırlardı. Bir İrlandalı, New York'ta bir Yahudi ya da İtalyan boksör kadar ilgi çekmese de her zaman iyi alkış toplardı. Jack de yukarı sıçradı; ipler arasından geçmek için eğilince, Walcott, kö</p><p class="calibre4">şesinden kalkarak geldi ve Jack'in geçmesi için ipleri araladı. Bu davranış, kalabalığın çok ho</p><p class="calibre4">şuna gitti. Walcott elini Jack'in omzuna attı, bir süre öylece durdular. </p><p class="calibre4">Jack: </p><p class="calibre4">«Bu gidişle pek sevilen bir şampiyon olup çıkacaksın,» dedi. «Çek şu kahrolası elini omzumdan!» </p><p class="calibre4">Walcott: </p><p class="calibre4">«Kendine gel,» dedi. </p><p class="calibre4">Kalabalık için büyük bir olaydı bu. Dövüşten önce nasıl da centilmendiler! Birbirlerine nasıl da şans diliyorlardı! </p><p class="calibre4">Jack ellerine sargı sararken Solly Freedman köşemize doğru geldi; John da Walcott'un köşesine gitti. Jack başparmağını bandajın ucundaki yarığa taktıktan sonra ellerini iyice sardı. Ben de parmakların oynak yerlerinden ikişer kez doladıktan sonra sargıyı bileğine bağladım. </p><p class="calibre4">Freedman: </p><p class="calibre4">«Hey, o ne biçim sargı öyle?» diye sordu. </p><p class="calibre4">Jack: </p><p class="calibre4">«Dokun da gör!» dedi. «Yumuşak değil mi yani? Hödüklük etme!» </p><p class="calibre4">Jack öbür elini de bandajlayıncaya kadar Freedman yanımızda durdu. Yardımcı çocuklardan biri eldivenleri getirdi; alıp Jack'in eline geçirdim. </p><p class="calibre4">Freedman hâlâ tepemizde dikiliyordu. </p><div class="mbppagebreak" id="calibre_pb_50"></div>
</div></body></html>
