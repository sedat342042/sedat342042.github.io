<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yenilmeyen Adam</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre4"><span class="calibre5"><span class="bold">24 </span></span></p><p class="calibre4">Çingene dişlerini göstererek sırıttı. </p><p class="calibre4">Manuel: </p><p class="calibre4">«Boğa dışarı çıktığı zaman alır, ufaktan ufaktan koşturursun emi?» dedi. </p><p class="calibre4">Çingene: </p><p class="calibre4">«Peki,» dedi. </p><p class="calibre4">Yüzü daha da ciddileşti. Yapacağı işi kafasında ölçüp biçmeye başladı. </p><p class="calibre4">Manuel, Hernandez'e: </p><p class="calibre4">«işte geliyor,» dedi. </p><p class="calibre4">«Tamam. Gidiyoruz.» </p><p class="calibre4">Başları dik, müziğe göre tempo tutarak, sağ </p><p class="calibre4">kollarını serbestçe sallaya sallaya ark ışıklarının altındaki kumlu arena boyunca ilerlediler; arkadan birbirlerinden açık aralıkla yürüyen <span class="italic"> cuadrilla-lar, </span> onların ardından atlı pikadorlar, en arkadan da çıngıl çıngıl sesler çıkaran katırlarıyla güreş </p><p class="calibre4">alanının hizmetlileri geldiler. Arenadan geçerlerken kalabalık Hernandez'i alkışladı. Kasıla kasıla yürürlerken dosdoğru ileriye bakıyorlardı. </p><p class="calibre4">Başkan'ın önünde eğilerek selam verdikten sonra topluluk parçalara ayrıldı. Boğa güreşçileri barrera'ya doğru gittiler; ağır pelerinlerini hafif dövüş pelerinleriyle değiştirdiler. Katırlar dışarı çıktı. </p><p class="calibre4">Pikadorlar alanın çevresinde çalımlı çalımlı dolaşmaya başladı; içlerinden ikisi girdikleri kapıdan dı</p><p class="calibre4">şarı doğru sürdü atlarını. Alan görevlileri kumu kabarttılar. Manuel, Retana'nın adamlarından birinin doldurduğu bir bardak suyu içti; adam Manuel'in kılıcını taşıyor, menejeriymiş gibi davranıyordu. Hernández de kendi menejeriyle konuştuktan sonra yanına geldi. </p><p class="calibre4">Manuel Hernandez'e kompliman yaptı: </p><p class="calibre4">«Hadi hadi, adamlar el üstünde tutuyor seni.» </p><div class="mbppagebreak" id="calibre_pb_13"></div>
</div></body></html>
