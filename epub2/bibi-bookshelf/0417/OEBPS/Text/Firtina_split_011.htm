<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
  <head>
    <!--[if !mso]>
<style>
v\:* {behavior:url(#default#VML);}
o\:* {behavior:url(#default#VML);}
w\:* {behavior:url(#default#VML);}
.shape {behavior:url(#default#VML);}
</style>
<![endif]-->
    <!--[if gte mso 9]><xml>
 <o:DocumentProperties>
  <o:Author>rastafree</o:Author>
  <o:Template>Normal</o:Template>
  <o:LastAuthor>oki</o:LastAuthor>
  <o:Revision>2</o:Revision>
  <o:TotalTime>184</o:TotalTime>
  <o:Created>2014-03-17T15:27:00Z</o:Created>
  <o:LastSaved>2014-03-17T15:27:00Z</o:LastSaved>
  <o:Pages>3</o:Pages>
  <o:Words>16646</o:Words>
  <o:Characters>94884</o:Characters>
  <o:Lines>790</o:Lines>
  <o:Paragraphs>222</o:Paragraphs>
  <o:CharactersWithSpaces>111308</o:CharactersWithSpaces>
  <o:Version>14.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
    <!--[if gte mso 9]><xml>
 <w:WordDocument>
  
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>0 nk</w:DrawingGridHorizontalSpacing>
  <w:DrawingGridVerticalSpacing>0 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 nk</w:DrawingGridHorizontalOrigin>
  <w:DrawingGridVerticalOrigin>0 nk</w:DrawingGridVerticalOrigin>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Bilinmeyen</title>
    <link href="../Styles/stylesheet.css" rel="stylesheet" type="text/css"/>
    <link href="../Styles/page_styles.css" rel="stylesheet" type="text/css"/>
    <link href="../../fonts.css" rel="stylesheet" type="text/css"/>
</head>
  <body class="calibre">
  <div class="WordSection">
    <h1 class="calibre12" id="calibre_pb_11">BEŞİNCİ PERDE</h1>

    <h2 class="calibre13" id="sigil_toc_id_5">Birinci Sahne</h2>

    <p class="MsoCommentText">(Büyücü giysisiyle Prospero ve peşinden Ariel girer.)</p>

    <p class="MsoBodyTextIndent2">Prospero — Planımın sonuna geldim artık.</p>

    <p class="MsoNormal5"><span class="calibre11">Büyülerim çatlak vermiyor,</span></p>

    <p class="MsoNormal5"><span class="calibre11">Cinlerim söz dinliyor</span></p>

    <p class="MsoNormal5"><span class="calibre11">Ve zaman dik yürüyor yükünü taşırken. <sup class="calibre15">(64)</sup></span></p>

    <p class="MsoNormal6"><span class="calibre11">Günün vakti ne?</span></p>

    <p class="MsoNormal4"><span class="calibre11">Ariel<span>       </span> — Altıncı saatteyiz: Bu saatte</span></p>

    <p class="MsoNormal6"><span class="calibre11">İşimiz bitecek demiştiniz efendim.</span></p>

    <p class="MsoBodyTextIndent2">Prospero — Evet, fırtınayı ilk çıkardığımda öyle demiştim.</p>

    <p class="MsoNormal6"><span class="calibre11">Söylesene peri, Kral’la maiyeti ne alemde?</span></p>

    <p class="MsoNormal4"><span class="calibre11">Ariel<span>       </span> — Talimatınız doğrultusunda gözaltında;</span></p>

    <p class="MsoNormal5"><span class="calibre11">Hepsi bıraktığınız yerde tutuluyor:</span></p>

    <p class="MsoNormal5"><span class="calibre11">Mağaranızı rüzgârdan koruyan ıhlamur bahçesinde.</span></p>

    <p class="MsoNormal5"><span class="calibre11">Siz serbest bırakmadan bir yere kıpırdayamazlar.</span></p>

    <p class="MsoNormal5"><span class="calibre11">Kral, kardeşi ve sizin kardeşiniz,</span></p>

    <p class="MsoNormal5"><span class="calibre11">Üçü de perişan durumda. Ötekiler de,</span></p>

    <p class="MsoNormal5"><span class="calibre11">Büyük acı ve üzüntü içinde onlara ağlaşıyorlar.</span></p>

    <p class="MsoNormal5"><span class="calibre11">En çok da, sizin o Koca Lord Gonzalo dediğiniz adam</span></p>

    <p class="MsoNormal5"><span class="calibre11">Etkilenmiş görünüyor.</span></p>

    <p class="MsoNormal5"><span class="calibre11">Gözyaşları yanaklarından öyle bir iniyor ki,</span></p>

    <p class="MsoNormal5"><span class="calibre11">Sazlı damın saçaklarından damlayan kış yağmuru sanki.</span></p>

    <p class="MsoNormal5"><span class="calibre11">Büyünüzle müthiş çarpılmış durumda hepsi.</span></p>

    <p class="MsoNormal6"><span class="calibre11">Yani şimdi onları görseniz yüreğiniz yumuşardı.</span></p>

    <p class="MsoBodyTextIndent">Prospero — Öyle mi diyorsun peri?</p>

    <p class="MsoNormal"><span class="calibre11">Ariel<span>       </span> — Ben insan olsaydım benimki yumuşardı efendim.</span></p>

    <p class="MsoBodyTextIndent2">Prospero — Benimki de yumuşayacak o halde.</p>

    <p class="MsoNormal5"><span class="calibre11">Sen ki “hava”dan başka bir şey değilsin;</span></p>

    <p class="MsoNormal5"><span class="calibre11">Sana bile bu kadar dokunduktan sonra hâlleri,</span></p>

    <p class="MsoNormal5"><span class="calibre11">Onların türünden olan</span></p>

    <p class="MsoNormal5"><span class="calibre11">Ve onların hissettiği her şeyi</span></p>

    <p class="MsoNormal5"><span class="calibre11">Aynen hisseden ben,</span></p>

    <p class="MsoNormal5"><span class="calibre11">Senden daha mı duygusuz olacağım yani?</span></p>

    <p class="MsoNormal5"><span class="calibre11">Bana yaptıkları hainlikler içime işledi;</span></p>

    <p class="MsoNormal5"><span class="calibre11">Ama akıl denen o soylu yetiyi kullanarak</span></p>

    <p class="MsoNormal5"><span class="calibre11">Öfkeme karşı direniyorum.</span></p>

    <p class="MsoNormal5"><span class="calibre11">Bağışlama, intikamdan daha yüce bir davranıştır.</span></p>

    <p class="MsoNormal5"><span class="calibre11">Pişman oldularsa, planı uygulamak bir yana,</span></p>

    <p class="MsoNormal5"><span class="calibre11">Surat bile asmaya gerek yok artık.</span></p>

    <p class="MsoNormal5"><span class="calibre11">Git serbest bırak onları Ariel.</span></p>

    <p class="MsoNormal5"><span class="calibre11">Büyülerimi bozacağım, duyularını geri vereceğim;</span></p>

    <p class="MsoNormal6"><span class="calibre11">Kendi benliklerine kavuşacaklar yeniden.</span></p>

    <p class="MsoNormal"><span class="calibre11">Ariel<span>       </span> — Gidip getireyim onları efendim.</span></p>

    <p class="MsoCommentText">(Çıkar.)</p>

    <p class="MsoNormal4"><span class="calibre11">Prospero — Ey tepelerin, derelerin, göllerin, koruların cinleri</span></p>

    <p class="MsoNormal5"><span class="calibre11">Ve siz, kumsalda iz bırakmadan koşup,</span></p>

    <p class="MsoNormal5"><span class="calibre11">Çekilen Neptün’ü kovalayan, <sup class="calibre15">(65)</sup></span></p>

    <p class="MsoNormal5"><span class="calibre11">Yükselirken de ondan kaçan cinler!</span></p>

    <p class="MsoNormal5"><span class="calibre11">Siz ey yarı kuklalar; çayıra çember çizip içindeki otu</span></p>

    <p class="MsoNormal5"><span class="calibre11">Koyunların bile yiyemeyeceği kadar ekşiten cinler!</span></p>

    <p class="MsoNormal5"><span class="calibre11">Ve siz, eğlence olsun diye</span></p>

    <p class="MsoNormal5"><span class="calibre11">Gece yarısı topraktan mantar bitiren,</span></p>

    <p class="MsoNormal5"><span class="calibre11">Akşam olup ağır ağır çalmaya başlayınca çanlar,<sup class="calibre15">(66)</sup></span></p>

    <p class="MsoNormal5"><span class="calibre11">Sevinçten yerinde duramayanlar!</span></p>

    <p class="MsoNormal5"><span class="calibre11">Yeterince güçlü değilsiniz belki ama,</span></p>

    <p class="MsoNormal5"><span class="calibre11">Yardımınızla öğle güneşini soldurdum yine de;</span></p>

    <p class="MsoNormal5"><span class="calibre11">İsyankâr rüzgârları göreve çağırdım,</span></p>

    <p class="MsoNormal5"><span class="calibre11">Yeşil dalgalarla mavi gökkubbeyi savaşa tutuşturdum.</span></p>

    <p class="MsoNormal5"><span class="calibre11">Gümbürdeyip duran korkunç gökgürültüsüne ateş verdim. <sup class="calibre15">(67)</sup></span></p>

    <p class="MsoNormal5"><span class="calibre11">Jüpiter’in kaya gibi meşesini kendi yıldırımıyla yardım. <sup class="calibre15">(68)</sup></span></p>

    <p class="MsoNormal5"><span class="calibre11">Yerinden oynamaz gibi görünen yarımadaları</span></p>

    <p class="MsoNormal5"><span class="calibre11">Dibinden sarstım. Çamlarla sedirleri kökünden söktüm.</span></p>

    <p class="MsoNormal5"><span class="calibre11">Mezarlar bir buyruğumla içerdekileri uyandırdı;</span></p>

    <p class="MsoNormal5"><span class="calibre11">Güçlü sanatımın etkisiyle,</span></p>

    <p class="MsoNormal5"><span class="calibre11">Açılıp dışarı saldılar herkesi.</span></p>

    <p class="MsoNormal5"><span class="calibre11">Ama bu kaba büyüyü bırakıyorum artık.</span></p>

    <p class="MsoNormal5"><span class="calibre11">Şimdi gerekli müziği çağıracağım göklerden</span></p>

    <p class="MsoNormal5"><span class="calibre11">Ve onun yardımıyla bu insanların duyularına</span></p>

    <p class="MsoNormal5"><span class="calibre11">İstediğim kalıbı verdikten sonra, sopamı kırıp</span></p>

    <p class="MsoNormal5"><span class="calibre11">Yeraltına gömeceğim onu; belli bir derinliğe tabii!</span></p>

    <p class="MsoNormal5"><span class="calibre11">Kitabımı da bırakacağım, insin denizin dibine,</span></p>

    <p class="MsoNormal5"><span class="calibre11">Henüz iskandil ulaşmamış derinlikte boğulsun.</span></p>

    <p class="MsoCommentText1">(Ağır bir müzik çalar. Önce Ariel girer; onu, Gonzalo ve, çılgınca ha-reket ve işaretler yaparak Alanso izler; Sebastian ve Antonio da aynı davranış içindedir; Adrian ve Francisco onları kollamaktadır. Hep birlikte Prospero’nun çizdiği daire içine girerek orada büyülenmiş halde kımıldamadan dururlar. Prospero kısa bir süre onları izledikten sonra konuşmaya başlar.)</p>

    <p class="MsoNormal5"><span class="calibre11">Aklın dengesi bozulmuşsa,</span></p>

    <p class="MsoNormal5"><span class="calibre11">Yüce müzikten daha etkili çare,</span></p>

    <p class="MsoNormal5"><span class="calibre11">Daha huzur verici ilaç yoktur.</span></p>

    <p class="MsoNormal5"><span class="calibre11">İşte, şu anda hiçbir işe yaramadan</span></p>

    <p class="MsoNormal5"><span class="calibre11">Kafatasınızın içinde kaynayıp duran beyinlerinize de</span></p>

    <p class="MsoNormal5"><span class="calibre11">İyi gelecek bu müzik.</span></p>

    <p class="MsoNormal5"><span class="calibre11">Büyümle çivilendiğiniz yerde durun biraz bakalım.</span></p>

    <p class="MsoNormal5"><span class="calibre11">Aziz Gonzalo, şerefli insan, inan ki,</span></p>

    <p class="MsoNormal5"><span class="calibre11">Gözlerini gördükçe, benim gözlerim de,</span></p>

    <p class="MsoNormal5"><span class="calibre11">Yaş döküp yoldaşlık ediyor onlara.</span></p>

    <p class="MsoNormal5"><span class="calibre11">Büyü hızla çözülüyor şimdi.</span></p>

    <p class="MsoNormal5"><span class="calibre11">Sabah, nasıl ansızın gecenin üstüne gelip</span></p>

    <p class="MsoNormal5"><span class="calibre11">Karanlığı dağıtırsa, onların uyanan duyuları da,</span></p>

    <p class="MsoNormal5"><span class="calibre11">Zihinlerini örtüp bulandırarak iyi görmelerini önleyen</span></p>

    <p class="MsoNormal5"><span class="calibre11">Cehalet dumanlarını kovalamaya başladı bile.</span></p>

    <p class="MsoNormal5"><span class="calibre11">Ah iyi yürekli Gonzalo, benim gerçek kurtarıcım;</span></p>

    <p class="MsoNormal5"><span class="calibre11">Peşinden gittiği kimseye sadakatten şaşmayan insan;</span></p>

    <p class="MsoNormal5"><span class="calibre11">Maddi ve manevi karşılığını göreceksin hizmetlerinin.</span></p>

    <p class="MsoNormal5"><span class="calibre11">Sen Alonso, bana ve kızıma insafsızca davrandın;</span></p>

    <p class="MsoNormal5"><span class="calibre11">Kardeşin de sana yardakçılık etti.</span></p>

    <p class="MsoNormal5"><span class="calibre11">Bu yüzden vicdanın sızlıyor şimdi Sebastian.</span></p>

    <p class="MsoNormal5"><span class="calibre11">Evet sen kardeşim, benim kendi kanım ve canım,</span></p>

    <p class="MsoNormal5"><span class="calibre11">İnsanlık ve merhameti benliğinden sürüp,</span></p>

    <p class="MsoNormal5"><span class="calibre11">Yerine ihtirası ağırlayan sen; Sebastian’la birlikte,</span></p>

    <p class="MsoNormal5"><span class="calibre11">Ki o bu yüzden böyle azap çekiyor şimdi,</span></p>

    <p class="MsoNormal5"><span class="calibre11">Kralınızı öldürmeye kalkışan sen!</span></p>

    <p class="MsoNormal5"><span class="calibre11">İkinizi de bağışlıyorum, insan denemezse de size.</span></p>

    <p class="MsoNormal5"><span class="calibre11">Bilinçleri, deniz gibi, kabarmaya başladı;</span></p>

    <p class="MsoNormal5"><span class="calibre11">Yükselen sular birazdan akıl sahiline ulaşacak</span></p>

    <p class="MsoNormal5"><span class="calibre11">Ve şu anki kirli ve çamurlu çukurları dolduracak. <sup class="calibre15">(69)</sup></span></p>

    <p class="MsoNormal5"><span class="calibre11">Henüz hiçbiri beni göremiyor, görse de tanıyamazdı.</span></p>

    <p class="MsoNormal5"><span class="calibre11">Ariel, mağaramdan şapkamla kılıcımı getir.</span></p>

    <p class="MsoNormal5"><span class="calibre11">Şu kılığımızdan sıyrılıp Milano Dükü olalım bakalım yine.</span></p>

    <p class="MsoBodyTextIndent1">Hadi peri, durma. Özgür olmana az kaldı.</p>

    <p class="MsoCommentText1">(Ariel’in çıkmasıyla dönmesi bir olur ve şarkı söyleyerek Prospero’nun giyinmesine yardım eder.)</p>

    <p class="MsoNormal5"><span class="calibre11">Arının konduğu yere konarım ben,</span></p>

    <p class="MsoNormal5"><span class="calibre11">Çuha Çiçeği’nin çanında yatarım;</span></p>

    <p class="MsoNormal5"><span class="calibre11">Baykuşlar öterken oracıkta uyurum.</span></p>

    <p class="MsoNormal5"><span class="calibre11">İstersem atlarım yarasanın sırtına,</span></p>

    <p class="MsoNormal5"><span class="calibre11">Düşerim yaz mevsiminin peşine, hey!</span></p>

    <p class="MsoNormal5"><span class="calibre11">Hele yan gelip keyif çatmak yok mu baharda,</span></p>

    <p class="MsoBodyTextIndent1">Renk renk çiçek sarmış o dalların altında.</p>

    <p class="MsoBodyTextIndent2">Prospero — Vay canına, işte benim zarif Ariel’im!</p>

    <p class="MsoNormal5"><span class="calibre11">Seni özleyeceğim, ama özgürlüğüne kavuşacaksın.</span></p>

    <p class="MsoNormal5"><span class="calibre11">Evet, bu da oldu. <sup class="calibre15">(70)</sup> Hadi artık,</span></p>

    <p class="MsoNormal5"><span class="calibre11">Görünmez ol ve Kral’ın gemisine git.</span></p>

    <p class="MsoNormal5"><span class="calibre11">Gemicileri küpeşte altında uyuyor bulacaksın.</span></p>

    <p class="MsoNormal5"><span class="calibre11">Kaptanla lostromo uyanınca, hemen buraya getir</span></p>

    <p class="MsoNormal6"><span class="calibre11">Ve elini çabuk tut, tamam mı?</span></p>

    <p class="MsoNormal4"><span class="calibre11">Ariel<span>       </span> — Önümdeki havayı içer koşarım,</span></p>

    <p class="MsoNormal6"><span class="calibre11">Nabzın iki atmadan burada olurum.</span></p>

    <p class="MsoCommentText">(Çıkar.)</p>

    <p class="MsoNormal4"><span class="calibre11">Gonzalo<span> </span> — Eziyet, çile, mucize ve acayiplik dolu burası.</span></p>

    <p class="MsoNormal5"><span class="calibre11">İlahi bir güç bize yol gösterse de,</span></p>

    <p class="MsoBodyTextIndent1">Bu korkunç ülkeden kurtulsak!</p>

    <p class="MsoNormal4"><span class="calibre11">Prospero — Evet, Sayın Kral,</span></p>

    <p class="MsoNormal5"><span class="calibre11">İşte karşınızda mağdur Milano Dükü, Prospero!</span></p>

    <p class="MsoNormal5"><span class="calibre11">Sizinle konuşanın canlı bir hükümdar olduğuna</span></p>

    <p class="MsoNormal5"><span class="calibre11">Daha da emin olmak istiyorsanız, sizi kucaklıyor</span></p>

    <p class="MsoNormal6"><span class="calibre11">Ve size ve yanınızdakilere yürekten hoş geldiniz diyorum.</span></p>

    <p class="MsoNormal4"><span class="calibre11">Alonso<span>   </span> — Sen o musun değil misin, yoksa öncekiler gibi,</span></p>

    <p class="MsoNormal5"><span class="calibre11">Bize eziyet olsun diye gönderilmiş</span></p>

    <p class="MsoNormal5"><span class="calibre11">Bir büyücü hilesi misin, bilemiyorum.</span></p>

    <p class="MsoNormal5"><span class="calibre11">Kalbinin atışına bakılırsa,</span></p>

    <p class="MsoNormal5"><span class="calibre11">Etten kemikten yaratılmış birisin.</span></p>

    <p class="MsoNormal5"><span class="calibre11">Hem, seni gördüğümden beri,</span></p>

    <p class="MsoNormal5"><span class="calibre11">Aklımdaki dengesizlik de geçti;</span></p>

    <p class="MsoNormal5"><span class="calibre11">Yoksa neredeyse delirmiştim galiba.</span></p>

    <p class="MsoNormal5"><span class="calibre11">Bütün bunlar gerçekse,</span></p>

    <p class="MsoNormal5"><span class="calibre11">Arkasında çok tuhaf bir hikâye olmalı herhalde.</span></p>

    <p class="MsoNormal5"><span class="calibre11">Dukalığını sana iade ediyorum</span></p>

    <p class="MsoNormal5"><span class="calibre11">Ve yaptığım haksızlıklar için</span></p>

    <p class="MsoNormal5"><span class="calibre11">Beni bağışlamanı diliyorum.</span></p>

    <p class="MsoNormal5"><span class="calibre11">Ama, nasıl oluyor da Prospero yaşıyor</span></p>

    <p class="MsoBodyTextIndent1">Ve burada ne arıyor?</p>

    <p class="MsoNormal4"><span class="calibre11">Prospero — Önce, soylu dost,</span></p>

    <p class="MsoNormal5"><span class="calibre11">Senin şu ihtiyar bedenini bir kucaklayayım.</span></p>

    <p class="MsoBodyTextIndent1">Böylesine sınırsız, ölçüye gelmez namus görülmemiştir.</p>

    <p class="MsoNormal"><span class="calibre11">Gonzalo<span> </span> — Bütün bunlar gerçek mi değil mi, hiç bilemiyorum.</span></p>

    <p class="MsoNormal4"><span class="calibre11">Prospero — Bu adanın birtakım incelikleri var;</span></p>

    <p class="MsoNormal5"><span class="calibre11">Onların tadı hâlâ damağınızdan gitmediği için</span></p>

    <p class="MsoNormal5"><span class="calibre11">Bazı şeylerin gerçek olduğuna inanamıyorsunuz.</span></p>

    <p class="MsoNormal5"><span class="calibre11">Hepiniz hoşgeldiniz dostlarım.</span></p>

    <p class="MsoCommentText1">(Alçak sesle, Sebastian ve Antonio’ya)</p>

    <p class="MsoNormal5"><span class="calibre11">Size gelince, çifte lordlar, eğer isteseydim,</span></p>

    <p class="MsoNormal5"><span class="calibre11">Hainliğinizi hemen açığa vurup,</span></p>

    <p class="MsoNormal5"><span class="calibre11">Majestelerinin kaşlarını çattırmayı bilirdim size.</span></p>

    <p class="MsoNormal6"><span class="calibre11">Ama şimdilik bir şey anlatmıyorum.</span></p>

    <p class="MsoNormal"><span class="calibre11">Sebastian— <i class="calibre14">(Kendi</i> <i class="calibre14">kendine)</i> Şeytan bu konuşan!</span></p>

    <p class="MsoBodyTextIndent2">Prospero — Hayır, değil.</p>

    <p class="MsoNormal5"><span class="calibre11">Sen, habis ruhlu adam,</span></p>

    <p class="MsoNormal5"><span class="calibre11">Ağzıma hastalık bulaşır diye</span></p>

    <p class="MsoNormal5"><span class="calibre11">Kardeşim sözünü etmekten çekiniyorum.</span></p>

    <p class="MsoNormal5"><span class="calibre11">Merak etme, en iğrenç kusurunu bile bağışlıyorum;</span></p>

    <p class="MsoNormal5"><span class="calibre11">Hepsini bağışlıyorum.</span></p>

    <p class="MsoNormal5"><span class="calibre11">Dukalığımı da senden geri istiyorum;</span></p>

    <p class="MsoNormal6"><span class="calibre11">İstesen de istemesen de vereceksin zaten.</span></p>

    <p class="MsoNormal4"><span class="calibre11">Alonso<span>   </span> — Eğer sen Prospero’ysan,</span></p>

    <p class="MsoNormal5"><span class="calibre11">Nasıl kurtulduğunu ayrıntılarıyla anlat bize.</span></p>

    <p class="MsoNormal5"><span class="calibre11">Sen bizi burada nasıl buldun?</span></p>

    <p class="MsoNormal5"><span class="calibre11">Bizim gemimiz batmıştı;</span></p>

    <p class="MsoNormal5"><span class="calibre11">Bu adaya çıkalı da daha üç saat oldu.</span></p>

    <p class="MsoNormal5"><span class="calibre11">Bu arada canım evladım Ferdinand’ı da kaybettim;</span></p>

    <p class="MsoNormal6"><span class="calibre11">Düşündükçe hâlâ yüreğim sızlıyor.</span></p>

    <p class="MsoNormal"><span class="calibre11">Prospero — Buna üzüldüm efendim.</span></p>

    <p class="MsoNormal4"><span class="calibre11">Alonso<span>   </span> — Telafisi yok bu kaybın;</span></p>

    <p class="MsoNormal6"><span class="calibre11">Sabır bile, “elimden bir şey gelmez,” diyor.</span></p>

    <p class="MsoBodyTextIndent2">Prospero — Bence siz ondan yardım istemediniz.</p>

    <p class="MsoNormal5"><span class="calibre11">Benzeri bir kaybım olduğunda merhametini esirgemedi</span></p>

    <p class="MsoNormal5"><span class="calibre11">Muhteşem bir şekilde yardım etti bana;</span></p>

    <p class="MsoNormal6"><span class="calibre11">Ona şükran borçluyum.</span></p>

    <p class="MsoNormal"><span class="calibre11">Alonso<span>   </span> — Benzeri kayıp mı?</span></p>

    <p class="MsoBodyTextIndent2">Prospero — Aynı önemde ve o kadar yeni.</p>

    <p class="MsoNormal5"><span class="calibre11">Üstelik bu kayıptan sonra, size kıyasla</span></p>

    <p class="MsoNormal5"><span class="calibre11">Geride kalan hiçbir desteğim, tesellim yok.</span></p>

    <p class="MsoNormal6"><span class="calibre11">Çünkü ben de kızımı kaybettim.</span></p>

    <p class="MsoBodyTextIndent2">Alonso<span>   </span> — Kızını ha?</p>

    <p class="MsoNormal5"><span class="calibre11">Hey yarabbim, keşke şimdi onlar</span></p>

    <p class="MsoNormal5"><span class="calibre11">Napoli’de Kral ve Kraliçe olsalardı;</span></p>

    <p class="MsoNormal5"><span class="calibre11">Ben de oğlumun yerine seve seve</span></p>

    <p class="MsoNormal5"><span class="calibre11">O çamurlu milin içinde gömülü yatardım.</span></p>

    <p class="MsoNormal6"><span class="calibre11">Siz ne zaman kaybettiniz kızınızı?</span></p>

    <p class="MsoNormal4"><span class="calibre11">Prospero — Bu son fırtınada. Bakıyorum da lordlar</span></p>

    <p class="MsoNormal5"><span class="calibre11">Bu karşılaşmamıza o kadar şaşmışlar ki,</span></p>

    <p class="MsoNormal5"><span class="calibre11">Akıllarını yutmuşlar neredeyse; sanıyorlar ki,</span></p>

    <p class="MsoNormal5"><span class="calibre11">Gözleri görevini yapıp gerçeği gösteremiyor,</span></p>

    <p class="MsoNormal5"><span class="calibre11">Ağızlarından söz yerine yalnızca soluk çıkıyor.</span></p>

    <p class="MsoNormal5"><span class="calibre11">Ama, duyularınız aksıyor olsa da,</span></p>

    <p class="MsoNormal5"><span class="calibre11">Hiç şüpheniz olmasın ki ben Prospero’yum;</span></p>

    <p class="MsoNormal5"><span class="calibre11">Yani Milano’dan kovulan dükün ta kendisi.</span></p>

    <p class="MsoNormal5"><span class="calibre11">Belki tuhaf gelecek size ama,</span></p>

    <p class="MsoNormal5"><span class="calibre11">Ben de bu sahillerde karaya vurdum</span></p>

    <p class="MsoNormal5"><span class="calibre11">Ve adanın efendisi oldum.</span></p>

    <p class="MsoNormal5"><span class="calibre11">Neyse, bunları bırakalım;</span></p>

    <p class="MsoNormal5"><span class="calibre11">Çünkü bu hikâye günler alır;</span></p>

    <p class="MsoNormal5"><span class="calibre11">Öyle kahvaltıda anlatılacak bir şey olmadığı gibi,</span></p>

    <p class="MsoNormal5"><span class="calibre11">Daha ilk görüşmemize de uygun düşmez.</span></p>

    <p class="MsoNormal5"><span class="calibre11">Hoş geldiniz efendim. Bu mağara benim sarayım.</span></p>

    <p class="MsoNormal5"><span class="calibre11">Burada birkaç adamım var,</span></p>

    <p class="MsoNormal5"><span class="calibre11">Başka yerde de halkım filan yok.</span></p>

    <p class="MsoNormal5"><span class="calibre11">Buyrun, içeri bakın.</span></p>

    <p class="MsoNormal5"><span class="calibre11">Bana dukalığımı iade ettiğinize göre,</span></p>

    <p class="MsoNormal5"><span class="calibre11">Karşılığında o ölçüde iyi bir şey vereceğim size:</span></p>

    <p class="MsoNormal5"><span class="calibre11">Öyle bir mucize olacak ki bu,</span></p>

    <p class="MsoNormal5"><span class="calibre11">Ben dukalığıma ne kadar sevindiysem,</span></p>

    <p class="MsoNormal6"><span class="calibre11">Siz de ona o kadar sevineceksiniz.</span></p>

    <p class="MsoCommentText">(Prospero içeride satranç oynayan Ferdinand’la Miranda’yı gösterir.)</p>

    <p class="MsoNormal"><span class="calibre11">Miranda<span> </span> — Tatlı lordum, hile yapıyorsun.</span></p>

    <p class="MsoNormal4"><span class="calibre11">Ferdinand— Yo hayır canım sevgilim,</span></p>

    <p class="MsoNormal6"><span class="calibre11">Dünyayı verseler yapmam.</span></p>

    <p class="MsoNormal4"><span class="calibre11">Miranda<span> </span> — Yaparsın yaparsın; yirmi krallığına oynasak bile,</span></p>

    <p class="MsoNormal6"><span class="calibre11">Öyle ustalıklı yaparsın ki, farkına bile varmam.</span></p>

    <p class="MsoNormal4"><span class="calibre11">Alonso<span>   </span> — Eğer bu gördüğüm yine hayal çıkarsa,</span></p>

    <p class="MsoNormal6"><span class="calibre11">Sevgili oğlumu yine kaybedeceğim demek.</span></p>

    <p class="MsoNormal"><span class="calibre11">Sebastian— İnanılmaz bir mucize!</span></p>

    <p class="MsoNormal4"><span class="calibre11">Ferdinand— Denizler tehlikeli görünse de,</span></p>

    <p class="MsoNormal5"><span class="calibre11">Merhametten yoksun değiller demek.</span></p>

    <p class="MsoNormal6"><span class="calibre11">Onlara haksız yere bela okumuşum.</span></p>

    <p class="MsoCommentText">(Diz çöker.)</p>

    <p class="MsoNormal4"><span class="calibre11">Alonso<span>   </span> — Ah, mutlu bir babanın hayır duası üstünde olsun!</span></p>

    <p class="MsoNormal6">Kalk ve anlat bana, buraya nasıl geldin?</p>

    <p class="MsoNormal4"><span class="calibre1">Miranda<span> </span> — Ah, harika bu!</span></p>

    <p class="MsoNormal5"><span class="calibre11">Ne hoş yaratıklar bunlar böyle!</span></p>

    <p class="MsoNormal5"><span class="calibre11">İnsanoğlu ne de sevimliymiş!</span></p>

    <p class="MsoNormal5"><span class="calibre11">Hey güzelim yeni dünya,</span></p>

    <p class="MsoNormal6"><span class="calibre11">Şu insanlarına bak!</span></p>

    <p class="MsoNormal"><span class="calibre11">Prospero —</span> Evet, senin için yeni.</p>

    <p class="MsoNormal4"><span class="calibre11">Alonso<span>   </span> — Biraz önce satranç oynadığın genç hanım kim?</span></p>

    <p class="MsoNormal5"><span class="calibre11">Fazla fazla üç saattir tanıyor olabilirsin onu.</span></p>

    <p class="MsoBodyTextIndent1">Önce bizi ayıran, sonra kavuşturan tanrıça mı yoksa?</p>

    <p class="MsoNormal4"><span class="calibre11">Ferdinand— Efendim, o bir ölümlü,</span></p>

    <p class="MsoNormal5"><span class="calibre11">Ama ölümsüz Tanrı‘nın lütfü bana.</span></p>

    <p class="MsoNormal5"><span class="calibre11">Onu seçtiğimde, babamın öğütünü alacak durumda değildim;</span></p>

    <p class="MsoNormal5"><span class="calibre11">Artık bir babam olduğunu da sanmıyordum.</span></p>

    <p class="MsoNormal5"><span class="calibre11">Bu, değerli Milano Dükü‘nün kızı Miranda.</span></p>

    <p class="MsoNormal5"><span class="calibre11">Dük’ün ününü çok duymuştum,</span></p>

    <p class="MsoNormal5"><span class="calibre11">Ama kendisini hiç görmemiştim.</span></p>

    <p class="MsoNormal5"><span class="calibre11">O bana ikinci bir hayat bahşetti;</span></p>

    <p class="MsoNormal6"><span class="calibre11">Bu bayan da ikinci bir baba kazandırdı.</span></p>

    <p class="MsoBodyTextIndent2">Alonso<span>   </span> — Ben de onun babasıyım.</p>

    <p class="MsoNormal5"><span class="calibre11">Ama, evladımdan beni bağışlamasını istemek</span></p>

    <p class="MsoNormal6"><span class="calibre11">Ne kadar tuhaf olacak değil mi?</span></p>

    <p class="MsoBodyTextIndent2">Prospero — Orada durun isterseniz efendim.</p>

    <p class="MsoNormal5"><span class="calibre11">Geçmiş bir acının ağırlığını</span></p>

    <p class="MsoNormal6"><span class="calibre11">Belleğimize yüklemeyelim.</span></p>

    <p class="MsoNormal4"><span class="calibre11">Gonzalo<span> </span> — İçimden ağlıyorum;</span></p>

    <p class="MsoNormal5"><span class="calibre11">Onun için konuşamadım şimdiye kadar.</span></p>

    <p class="MsoNormal5"><span class="calibre11">Ey Tanrılar, aşağı bakın da,</span></p>

    <p class="MsoNormal5"><span class="calibre11">Şu çifte, kutsanmış bir taç indirin!</span></p>

    <p class="MsoNormal5"><span class="calibre11">Çünkü bizi buraya getiren yolu</span></p>

    <p class="MsoNormal6"><span class="calibre11">İşaretleyen sizsiniz yavrularım.</span></p>

    <p class="MsoNormal"><span class="calibre11">Alonso<span>   </span> — Amin, Gonzalo.</span></p>

    <p class="MsoNormal4"><span class="calibre11">Gonzalo<span> </span> — Acaba torunları Napoli Kralı olsun diye mi</span></p>

    <p class="MsoNormal5"><span class="calibre11">Milano Dükü Milano’dan kovulmuştu?</span></p>

    <p class="MsoNormal5"><span class="calibre11">Oh, sevincin, mutluluğun böylesi görülmemiştir;</span></p>

    <p class="MsoNormal5"><span class="calibre11">Ölümsüz sütunlar üzerine</span></p>

    <p class="MsoNormal5"><span class="calibre11">Altın harflerle yazılmalı her şey:</span></p>

    <p class="MsoNormal5"><span class="calibre11">Tek bir yolculukta Claribel Tunus’ta kocasını buldu;</span></p>

    <p class="MsoNormal5"><span class="calibre11">Ferdinand, kendi kaybolmuşken bir eş buldu;</span></p>

    <p class="MsoNormal5"><span class="calibre11">Prospero, zavallı bir adacıkta dukalığına kavuştu;</span></p>

    <p class="MsoNormal5"><span class="calibre11">Ve bizlerden hiçbiri kendinde değilken,</span></p>

    <p class="MsoBodyTextIndent1">Herkes kendini buldu.</p>

    <p class="MsoNormal4"><span class="calibre11">Alonso<span>   </span> — <i class="calibre14">(Ferdinand’la Miranda’ya)</i></span></p>

    <p class="MsoNormal5"><span class="calibre11">Elinizi verin bana.</span></p>

    <p class="MsoNormal5"><span class="calibre11">Size mutluluk dilemeyenin yüreğinden</span></p>

    <p class="MsoNormal6"><span class="calibre11">Acı ve keder eksik olmasın.</span></p>

    <p class="MsoNormal4"><span class="calibre11">Gonzalo<span> </span> — Amin!</span></p>

    <p class="MsoCommentText1">(Şaşkın şaşkın peşinden gelen Kaptan ve Lostromo’yla birlikte Ariel girer.)</p>

    <p class="MsoNormal5"><span class="calibre11">Bakın efendim, şuraya bakın!</span></p>

    <p class="MsoNormal5"><span class="calibre11">Bizden birkaç kişi daha!</span></p>

    <p class="MsoNormal5"><span class="calibre11">Hep derim, darağacı karada oldukça</span></p>

    <p class="MsoNormal5"><span class="calibre11">Bu adama denizde ölüm yoktur!</span></p>

    <p class="MsoNormal5"><span class="calibre11">Seni imansız; senin küfürbazlığın yüzünden</span></p>

    <p class="MsoNormal5"><span class="calibre11">Tanrı‘nın şefaati gemimizi terk etti;</span></p>

    <p class="MsoNormal5"><span class="calibre11">Hadi karada da devam etsene sövüp saymaya;</span></p>

    <p class="MsoNormal5"><span class="calibre11">Ne o, karaya çıkınca dilin mi tutuldu?</span></p>

    <p class="MsoNormal6"><span class="calibre11">Ne haber, ha?</span></p>

    <p class="MsoNormal4"><span class="calibre11">Lostromo — Haberin en iyisi şu ki,</span></p>

    <p class="MsoNormal5"><span class="calibre11">Kralımızı ve maiyetini sağ salim bulduk.</span></p>

    <p class="MsoNormal5"><span class="calibre11">İkinci iyi habere gelince: Daha üç saat önce</span></p>

    <p class="MsoNormal5"><span class="calibre11">Sahilde paramparça bıraktığımız gemi,</span></p>

    <p class="MsoNormal5"><span class="calibre11">Sapasağlam, taş gibi</span></p>

    <p class="MsoNormal5"><span class="calibre11">Ve denize indirildiği ilk günkü haliyle</span></p>

    <p class="MsoNormal6"><span class="calibre11">Yelken açmaya hazır.</span></p>

    <p class="MsoNormal"><span class="calibre11">Ariel<span>       </span> — <i class="calibre14">(Prospero’ya fısıldar.)</i> Efendim, sizden ayrıldığımdan beri bu işleri yaptım.</span></p>

    <p class="MsoNormal"><span class="calibre11">Prospero — <i class="calibre14">(Ariel’e)</i> Benim marifetli perim!</span></p>

    <p class="MsoBodyTextIndent2">Alonso<span>   </span> — Bütün bu olan bitenler doğal değil.</p>

    <p class="MsoNormal5"><span class="calibre11">Üstelik acayipken, daha da acayip oluyor.</span></p>

    <p class="MsoNormal6"><span class="calibre11">Söylesene, nasıl geldiniz buraya?</span></p>

    <p class="MsoNormal4"><span class="calibre11">Lostromo — İyice uyanık olduğuma pek emin değilim ama,</span></p>

    <p class="MsoNormal5"><span class="calibre11">Söylemeye çalışayım efendim.</span></p>

    <p class="MsoNormal5"><span class="calibre11">Hepimiz derin bir uykuya dalmıştık ve,</span></p>

    <p class="MsoNormal5"><span class="calibre11">Her nasılsa, küpeşte altına kapatılmıştık.</span></p>

    <p class="MsoNormal5"><span class="calibre11">Sonra, yani biraz önce, her taraftan gelen</span></p>

    <p class="MsoNormal5"><span class="calibre11">Garip sesler, çığlıklar, kükreme, uluma,zincir şakırtıları</span></p>

    <p class="MsoNormal5"><span class="calibre11">Ve aklınıza gelebilecek her türlü korkunç sesle uyandık;</span></p>

    <p class="MsoNormal5"><span class="calibre11">Hemen de serbest kaldık ve baktık ki,</span></p>

    <p class="MsoNormal5"><span class="calibre11">O canım, güzelim, yaman teknemiz</span></p>

    <p class="MsoNormal5"><span class="calibre11">Eksiksiz ve pırıl pırıl duruyor,</span></p>

    <p class="MsoNormal5"><span class="calibre11">Kaptanımız da sevinçten zıp zıp zıplıyor.</span></p>

    <p class="MsoNormal5"><span class="calibre11">Sonra da, rüyada gibi, bir anda onlardan ayrıldık</span></p>

    <p class="MsoNormal5"><span class="calibre11">Ve nasıl olduğunu anlayamadan</span></p>

    <p class="MsoNormal6"><span class="calibre11">Kendimizi işte burada bulduk.</span></p>

    <p class="MsoNormal4"><span class="calibre1">Ariel<span>       </span> — <i class="calibre14">(Prospero’ya)</i> Nasıl, iyi becermiş miyim?</span></p>

    <p class="MsoNormal4"><span class="calibre11">Prospero — <i class="calibre14">(Ariel’e)</i></span></p>

    <p class="MsoNormal5"><span class="calibre11">Harikaydı, benim hamarat perim.</span></p>

    <p class="MsoNormal6"><span class="calibre11">Özgürlüğüne kavuşacaksın.</span></p>

    <p class="MsoNormal4"><span class="calibre11">Alonso<span>   </span> — Herhalde kimse böyle tuhaf bir bilmece</span></p>

    <p class="MsoNormal5"><span class="calibre11">Görmemiştir hayatında; doğal düzenin ötesinde</span></p>

    <p class="MsoNormal5"><span class="calibre11">Bir şeyler var bence bu işte.</span></p>

    <p class="MsoNormal5"><span class="calibre11">Bizim bilebildiğimiz bu kadar,</span></p>

    <p class="MsoBodyTextIndent1">Ötesini ancak bir kahin söyleyebilir bence.</p>

    <p class="MsoNormal4"><span class="calibre11">Prospero — Lordum, bence siz</span></p>

    <p class="MsoNormal5"><span class="calibre11">Bu işin tuhaflığına bu kadar takılıp</span></p>

    <p class="MsoNormal5"><span class="calibre11">Kafanızı boşuna karıştırmayın. Çok yakında,</span></p>

    <p class="MsoNormal5"><span class="calibre11">Sizinle bir fırsat bulup baş başa kaldığımızda,</span></p>

    <p class="MsoNormal5"><span class="calibre11">Olan biten her şeyi açıklayacağım,</span></p>

    <p class="MsoNormal5"><span class="calibre11">Hem de sizin aklınıza yatacak şekilde.</span></p>

    <p class="MsoNormal5"><span class="calibre11">O zamana kadar neşenizi bozmayın</span></p>

    <p class="MsoNormal5"><span class="calibre11">Ve hiçbir şeyi merak etmeyin.</span></p>

    <p class="MsoCommentText1">(Ariel’e fısıldar.)</p>

    <p class="MsoNormal5"><span class="calibre11">Buraya gel peri.</span></p>

    <p class="MsoNormal5"><span class="calibre11">Git, Caliban’la yandaşlarını serbest bırak.</span></p>

    <p class="MsoNormal5"><span class="calibre11">Büyüyü çöz.</span></p>

    <p class="MsoCommentText1">(Ariel çıkar.)</p>

    <p class="MsoNormal5"><span class="calibre11">Ekselansları nasıllar efendim?</span></p>

    <p class="MsoNormal5"><span class="calibre11">Kayıp birkaç genç daha vardı sizlerden,</span></p>

    <p class="MsoNormal6"><span class="calibre11">Ama onları unuttunuz galiba.</span></p>

    <p class="MsoCommentText">(Önde Caliban, <span xml:lang="EN-US">Stephano</span> ve Trinculo, arkalarında, bu üçünü önüne katmış sürerek, Ariel girer.)</p>

    <p class="MsoNormal"><span class="calibre11">Stephano— Ben onu bunu bilmem; herkes başkasına baksın ve kendi işine karışmasın. <sup class="calibre15">(72)</sup> Her şey kısmet çünkü. Boşver be, aslan canavar, boşver! Eğer şu kafamda taşıdığım casuslar doğru söylüyorsa, çok hoş bir manzara bu! <sup class="calibre15">(73)</sup></span></p>

    <p class="MsoBodyTextIndent2">Caliban<span>  </span> —<span> </span> Setebos hakkı için, bu cinler müthiş yahu!</p>

    <p class="MsoNormal5"><span class="calibre11">Efendim de bayağı yakışıklı. <sup class="calibre15">(74)</sup></span></p>

    <p class="MsoNormal6"><span class="calibre11">Korkarım kötü cezalandıracak beni.</span></p>

    <p class="MsoBodyTextIndent2">Sebastian— Ha ha!</p>

    <p class="MsoNormal5"><span class="calibre11">Lordum Antonio, bunlar ne sence ha?</span></p>

    <p class="MsoNormal6"><span class="calibre11">Para eder mi dersin?</span></p>

    <p class="MsoNormal4"><span class="calibre11">Antonio<span>  </span> — Çok mümkün. Bir tanesinin balık olduğu belli;</span></p>

    <p class="MsoBodyTextIndent1">Bence kesin pazarı vardır.</p>

    <p class="MsoNormal4"><span class="calibre11">Prospero — Lordlarım, şunların kılıklarına iyi bakın</span></p>

    <p class="MsoNormal5"><span class="calibre11">Ve bu insanlar namusluysa söyleyin.</span></p>

    <p class="MsoNormal5"><span class="calibre11">Şu şekilsiz alçağı görüyor musunuz;</span></p>

    <p class="MsoNormal5"><span class="calibre11">Anası büyücüydü; üstelik öyle güçlüydü ki,</span></p>

    <p class="MsoNormal5"><span class="calibre11">Gökteki ayı istediği gibi yönetir;</span></p>

    <p class="MsoNormal5"><span class="calibre11">Suları yükseltir alçaltır;</span></p>

    <p class="MsoNormal5"><span class="calibre11">Kendi gücünün dışında kalan işlerde</span></p>

    <p class="MsoNormal5"><span class="calibre11">Ayın gücünü kullanırdı.</span></p>

    <p class="MsoNormal5"><span class="calibre11">Bu üçü bir olup beni soydular;</span></p>

    <p class="MsoNormal5"><span class="calibre11">Bu şeytan dölüyse (şeytandan olma piçtir çünkü),</span></p>

    <p class="MsoNormal5"><span class="calibre11">Onları ayartarak canıma kastetti.</span></p>

    <p class="MsoNormal5"><span class="calibre11">Bunlardan ikisini siz tanıyacak ve sahipleneceksiniz;</span></p>

    <p class="MsoNormal6"><span class="calibre11">Karanlıklardan çıkma bu mahluksa bana ait.</span></p>

    <p class="MsoNormal"><span class="calibre11">Caliban<span>  </span> — Canımı çıkaracak şimdi!</span></p>

    <p class="MsoNormal"><span class="calibre11">Alonso<span>   </span> — Bu benim ayyaş kahya Stephano değil mi?</span></p>

    <p class="MsoNormal"><span class="calibre11">Sebastian—</span> Gene sarhoş; şarabı nerede içmiş ki?</p>

    <p class="MsoNormal4"><span class="calibre11">Alonso<span>   </span> — Trinculo da ayakta duramıyor.</span></p>

    <p class="MsoNormal5"><span class="calibre11">Onları böyle cilalamaya yetecek kadar</span></p>

    <p class="MsoNormal5"><span class="calibre11">Güçlü içkiyi nereden buldular acaba?</span></p>

    <p class="MsoNormal6"><span class="calibre11">Nasıl becerdiniz böyle turşuya dönmeyi?</span></p>

    <p class="MsoNormal4"><span class="calibre11">Trinculo<span> </span> — Sizi son gördüğümüzden beri sürüyor turşuluğumuz</span></p>

    <p class="MsoNormal5"><span class="calibre11">Ve galiba artık kemiklerimize işledi.</span></p>

    <p class="MsoNormal6"><span class="calibre11">Neyse, hiç değilse sinek gelmez bari.</span></p>

    <p class="MsoNormal"><span class="calibre11">Sebastian— Hey, ne haber Stephano?</span></p>

    <p class="MsoNormal"><span class="calibre11">Stephano— Dur, dokunma bana! Stephano değilim ben, felcim.</span></p>

    <p class="MsoNormal"><span class="calibre11">Prospero — Adanın Kralı olmak istemiştiniz galiba bayım?</span></p>

    <p class="MsoNormal"><span class="calibre11">Stephano— Çok ıstıraplı bir kral olurmuşum yani!</span></p>

    <p class="MsoBodyTextIndent">Alonso<span>   </span> — Bunun kadar acayip bir şey görmemiştim.</p>

    <p class="MsoNormal4"><span class="calibre11">Prospero — Davranışları da en az görünüşü kadar çarpıktır.</span></p>

    <p class="MsoNormal5"><span class="calibre11">Yürü bakalım herif, doğru mağaraya.</span></p>

    <p class="MsoNormal5"><span class="calibre11">Yardakçılarını da al yanına.</span></p>

    <p class="MsoNormal5"><span class="calibre11">Eğer benden iyilik bekliyorsan,</span></p>

    <p class="MsoBodyTextIndent1">İyi derleyip toplayın her tarafı.</p>

    <p class="MsoNormal4"><span class="calibre11">Caliban<span>  </span> — Olur tabii, yaparım; ayrıca da,</span></p>

    <p class="MsoNormal5"><span class="calibre11">Artık aklımı başıma toplarım</span></p>

    <p class="MsoNormal5"><span class="calibre11">Ve sana layık olmaya çalışırım.</span></p>

    <p class="MsoNormal5"><span class="calibre11">Ben nasıl üç kere iki eşek mişim ki,</span></p>

    <p class="MsoNormal5"><span class="calibre11">Bu ayyaşı tanrı sanmışım,</span></p>

    <p class="MsoNormal6"><span class="calibre11">Bu beyinsiz dangalağa da tapınmışım.</span></p>

    <p class="MsoNormal"><span class="calibre11">Prospero — Hadi hadi, yürü!</span></p>

    <p class="MsoNormal"><span class="calibre11">Alonso<span>   </span> — Yollanın bakalım; yükünüzü de aldığınız yere bırakın.</span></p>

    <p class="MsoNormal"><span class="calibre11">Sebastian— Çaldığınız yere yani!</span></p>

    <p class="MsoCommentText">(Caliban, Stephano ve Trinculo çıkar.)</p>

    <p class="MsoNormal4"><span class="calibre11">Prospero — Efendim, siz majestelerini ve maiyetini</span></p>

    <p class="MsoNormal5"><span class="calibre11">Naçiz mağarama davet ediyorum.</span></p>

    <p class="MsoBodyTextIndent3">Geceyi orada geçirir dinlenirsiniz.</p>

    <p class="MsoNormal5"><span class="calibre11">Bu arada vakit geçsin diye konuşuruz;</span></p>

    <p class="MsoNormal5"><span class="calibre11">Hayatımın hikâyesini anlatırım size;</span></p>

    <p class="MsoNormal5"><span class="calibre11">Bu adaya geldiğim günden bu yana</span></p>

    <p class="MsoNormal5"><span class="calibre11">Olup biten şeylerden söz ederim.</span></p>

    <p class="MsoNormal5"><span class="calibre11">Sabah olunca da gemiye biner,</span></p>

    <p class="MsoNormal5"><span class="calibre11">Doğru Napoli’ye yollanırız.</span></p>

    <p class="MsoNormal5"><span class="calibre11">Orada inşallah sevgili yavrularımızın</span></p>

    <p class="MsoNormal5"><span class="calibre11">Nikâhlarını yaparız.</span></p>

    <p class="MsoNormal5"><span class="calibre11">Benim niyetim, sonra Milano’ya çekilmek:</span></p>

    <p class="MsoNormal6"><span class="calibre11">Geri kalan ömrümü orada mezarı düşünerek geçireceğim.</span></p>

    <p class="MsoNormal4"><span class="calibre11">Alonso<span>   </span> — Hayatının hikâyesini çok merak ediyorum doğrusu,</span></p>

    <p class="MsoBodyTextIndent1">Kimbilir ne kadar ilginçtir.</p>

    <p class="MsoNormal4"><span class="calibre11">Prospero — Her şeyi anlatacağım. Bu arada,</span></p>

    <p class="MsoNormal5"><span class="calibre11">Yolculuğunuz süresince denizler dalgasız,</span></p>

    <p class="MsoNormal5"><span class="calibre11">Rüzgârlar hep elverişli olacak</span></p>

    <p class="MsoNormal5"><span class="calibre11">Ve öyle bir yelken tutacak ki tekneleriniz,</span></p>

    <p class="MsoNormal5"><span class="calibre11">Arayı çok açmış olsa da,</span></p>

    <p class="MsoNormal5"><span class="calibre11">Kraliyet filonuza yetişeceksiniz.</span></p>

    <p class="MsoNormal5"><span class="calibre11">Cici Ariel’im benim, bu işe göz kulak ol, ha?</span></p>

    <p class="MsoNormal5"><span class="calibre11">Ondan sonra hava kadar özgürsün, hoşça kal!</span></p>

    <p class="MsoNormal6"><span class="calibre11">Buyrun gidelim.</span></p>

    <p class="MsoCommentText">(Herkes çıkar.)</p>
  </div>
</body>
</html>