<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p16"><span class="t12">&nbsp;</span></p>

  <h1 class="h12"><a id="ncx1104"></a>Glinda, Dorothy'nin Dileğini Yerine Getiriyor</h1>

  <p class="p0"><span class="t9"><img alt="img2.png" height="28" src="../Images/img2.png" width="485" /></span></p>

  <p class="p5">Glinda'yı görmeden önce bir odaya alındılar, burada Dorothy yüzünü yıkayıp saçını taradı, Aslan yelesindeki tozları silkeledi, Korkuluk kendine çeki düzen verdi ve Teneke Adam eklemlerini yağlayıp kendisini cilaladı.</p>

  <p>Hazır olduklarında, Glinda'nın yakut bir tahtta oturduğu büyük odaya kadar asker kızı takip ettiler. Hem güzel hem de genç görünüyordu. Omzuna bukleler halinde dökülen saçları koyu kızıldı. Elbisesi bembeyazdı ama küçük kıza sevecen bir şekilde bakan gözleri maviydi. "Senin için ne yapabilirim, çocuğum?" diye sordu.</p>

  <p>Dorothy cadıya, kasırganın onu Oz Diyarı'na nasıl getirdiğini, yol arkadaşlarını nasıl bulduğunu ve birlikte göğüs gerdikleri maceraları anlattı.</p>

  <p>"Şimdi en büyük dileğim," diye ekledi, "Kansas'a dönmek, eminim Em Teyze başıma kötü bir şeyler geldiğini düşünüp yas tutmaya başlamıştır, ve ürünler geçen yılkinden daha iyi olmazsa Henry Amca buna yanında ben olmadan dayanamaz."</p>

  <p>Glinda öne eğilerek bu güzel, küçük kızın tatlı, üzgün yüzünü öptü.</p>

  <p>"Kalbini ferah tut," dedi, "seni Kansas'a göndermenin bir yolunu bulacağıma eminim." Sonra ekledi: "Ama bunu yapmam için Altın Şapka'yı bana vermelisin."</p>

  <p class="p19">"Tabii veririm!" dedi Dorothy. "Zaten artık bana yaran yok, aldığınızda Uçan Maymunlar'a üç kez emir verebilirsiniz."</p>

  <p>"Onların hizmetine yalnızca üç kez ihtiyacım olacak," diye yanıtladı Glinda, gülümseyerek. Dorothy Altın Şapka'yı verdi ve cadı Korkuluk'a şöyle dedi: "Dorothy bizi terk ettiğinde ne yapacaksın?"</p>

  <p class="p11">&nbsp;</p>
</body>
</html>
