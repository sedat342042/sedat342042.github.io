<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>"İyi günler," dedi Korkuluk, kısık bir sesle. "Sen mi konuştun?" diye sordu kız, merakla. "Elbette," diye yanıtladı Korkuluk, "nasılsınız?"</p>

  <p>"Çok iyiyim, teşekkür ederim," diye yanıtladı Dorothy, nazikçe, "siz nasılsınız?"</p>

  <p>"Pek iyi değilim," dedi Korkuluk, gülümseyerek, "gece gündüz kargaları korkutmak için burada bağlı durmak çok sıkıcı."</p>

  <p>"İnemiyor musun?" diye sordu Dorothy.</p>

  <p>"Hayır, direk sırtıma bağlı. Beni bu direkten kurtarırsan sana minnettar kalırım."</p>

  <p class="p11">Dorothy, samanla doldurulduğundan oldukça hafif olan gövdeyi, iki eliyle tutup kaldırdı.</p>

  <p>"Çok teşekkür ederim," dedi Korkuluk, yere bastığında. "Şimdi kendimi bir insan gibi hissediyorum."</p>

  <p>Doldurulmuş bir adamın konuşması, selam vermesi ve yanında yürümesi garip olduğundan</p>

  <p>Dorothy'nin kafası karışmıştı.</p>

  <p>"Sen kimsin?" diye sordu Korkuluk gerinip esnerken, "ve nereye gidiyorsun?"</p>

  <p>"Adım Dorothy," dedi kız, "ve büyük Oz'un beni Kansas'a yollaması için Zümrüt Şehir'e gidiyorum."</p>

  <p>"Zümrüt Şehir nerede?" diye sordu, "Ve Oz kim?"</p>

  <p>"Yoksa bilmiyor musun?" diye yanıtladı kız, şaşkınlıkla.</p>

  <p>"Hayır, gerçekten, hiçbir şey bilmiyorum. Gördüğün gibi doldurulmuşum bu yüzden beynim yok," diye yanıtladı, üzüntüyle.</p>

  <p>"Ah," dedi Dorothy, "senin için çok üzgünüm."</p>

  <p>"Sence," diye sordu, "Zümrüt Şehir'e birlikte gidersek Oz bana beyin verir mi?"</p>

  <p>"Bunu bilemem," diye yanıtladı, "ama istersen benimle gelebilirsin. Oz sana bir beyin vermese de şu andakinden daha kötü bir durumda olmazsın."</p>

  <p class="p11">"Bu doğru," dedi Korkuluk. "Görüyorsun," diye devam etti, sakince, "Hiçbir şey canımı yakmadığı için bacaklarımın, kollarımın, gövdemin doldurulmuş olmasına aldırmıyorum. Birinin ayağıma basması ya da iğne batırması fark etmez çünkü hissetmem. Ama insanların bana aptal demelerini istemiyorum, başımın içinde seninki gibi beyin değil saman olursa her hangi bir şeyi nasıl öğrenebilirim?"</p>

  <p>"Neler hissettiğini anlıyorum," dedi küçük kız, onun için gerçekten üzülmüştü. "Benimle gelirsen, Oz'dan senin için elinden geleni yapmasını isteyeceğim."</p>

  <p>"Teşekkür ederim," diye yanıtladı, minnetle.</p>

  <p>Yola çıkarlarken Dorothy çiti aşmasına yardım etti ve yeniden Zümrüt Şehir'e giden sarı tuğla yola koyuldular.</p>

  <p>Toto, ilk başta aralarına katılan bu yabancıdan hoşlanmamıştı. Doldurulmuş adamı sanki samanın içinde fare yuvası olmasından şüpheleniyormuş gibi kokluyor ve hiç de dostane olmayan bir ifadeyle hırlıyordu.</p>

  <p>"Toto'ya aldırma," dedi Dorothy, yeni arkadaşına, "hiç ısırmaz."</p>

  <p>"Ah, korkmuyorum," diye yanıtladı Korkuluk, "samana zarar veremez. İzin ver de sepeti ben taşıyayım. Hiç yorulmadığım için buna aldırmam. Sana bir sırrımı söyleyeceğim," diye devam etti, yürürlerken, "dünyada korktuğum tek bir şey var."</p>

  <p>"Nedir o?" diye sordu Dorothy, "seni yapan Kıtırsoy çiftçi mi?"</p>

  <p>"Hayır," diye yanıtladı Korkuluk, "yanan bir kibrit."</p>

  <p><span class="t10">&nbsp;</span></p>
</body>
</html>
