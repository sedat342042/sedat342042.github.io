<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p16"><span class="t12">&nbsp;</span></p>

  <h1 class="h12"><a id="ncx401"></a>Farelerin Kraliçesi</h1>

  <p class="p0"><span class="t9"><img alt="img2.png" height="28" src="../Images/img2.png" width="485" /></span></p>

  <p class="p5">"Sarı tuğla yoldan çok da uzak olmamalıyız," dedi Korkuluk, kızın yanında durarak, "neredeyse akıntının bizi sürüklediği mesafe kadar yürüdük."</p>

  <p>Teneke Adam tam konuşacakken zayıf bir hırıltı duydu ve başını döndürdüğünde (menteşelerin üzerinde rahatça dönüyordu) çimenlerin üzerinden onlara doğru gelen garip bir hayvan gördü. Bu, büyük, sarı bir orman kedisiydi, kulaklarını arkaya eğmiş, ağzını çirkin dişlerini gösterecek kadar açmış bir halde, gözleri ateş topları gibi parladığından bir şeyi kovaladığını düşündü. Teneke Adam, hayvan yaklaştığında kovaladığı şeyin küçük, gri bir tarla faresi olduğunu gördü, kalbi olmamasına rağmen orman kedisinin bu kadar şirin, zararsız bir hayvanı öldürmesinin yanlış olduğunu biliyordu. Teneke Adam baltasını kaldırdı ve orman kedisi yanından geçerken bir vuruşta başını gövdesinden ayırdı, şimdi hayvan ayaklarının dibinde iki parça halinde yatıyordu.</p>

  <p>Tarla faresi, düşmanından kurtulduğu için hemen durdu, Teneke Adam'a doğru yavaşça gelip ince sesiyle şöyle dedi:</p>

  <p>"Ay, teşekkür ederim! Hayatımı kurtardığın için sana sonsuz teşekkürler."</p>

  <p>"Yalvarırım böyle konuşma," diye yanıtladı Teneke Adam. "Kalbim yok, bu yüzden ihtiyacı olanlara yardım etmeye çalışıyorum, bu sadece bir fare bile olsa."</p>

  <p class="p19">"Sadece bir fare mi?" diye bağırdı ufak hayvan, küçük görürcesine, "Ben bir kraliçeyim - bütün tarla farelerinin kraliçesi!"</p>

  <p>"Ah tabii ki," dedi Teneke Adam, eğilerek selamladı.</p>

  <p>"Bundan dolayı cesurca hayatımı kurtararak büyük bir iş basardın," diye ekledi Kraliçe.</p>

  <p>O anda bacaklarının elverdiği ölçüde hızla gelen birkaç fare kraliçelerini görünce seslendiler,</p>

  <p>"Ah, majesteleri, öldürüldüğünüzü sandık! Orman kedisinden kurtulmayı nasıl başardınız?" Kraliçeyi selamlamak için öyle eğilmişlerdi ki neredeyse başlarının üzerinde duruyorlardı.</p>

  <p class="p11">"Bu komik görünümlü tenekeden adam orman kedisini öldürüp hayatımı kurtardı," diye yanıtladı,</p>

  <p>"Bundan böyle ona hizmet edecek ve en küçük isteğini bile yerine getireceksiniz"</p>

  <p>"Yapacağız!" diye bağırdı bütün fareler, tiz bir koro halinde. O sırada Toto uyanıp etrafındaki fareleri görünce, neşeyle havlayarak aralarına daldığından fareler sağa, sola kaçıştılar. Toto, Kansas'ta yaşarken de fareleri kovalamayı çok severdi ve bunun yanlış olduğunu düşünmüyordu.</p>

  <p>Ama Teneke Adam köpeği yakaladı ve sıkıca tutarak farelere seslendi: "Geri dönün! Geri dönün! Toto size zarar vermez."</p>

  <p>Bunun üzerine farelerin kraliçesi başını bir çimen öbeğinin altından uzatıp korku dolu bir sesle sordu, "Bizi ısırmayacağına emin misin?"</p>

  <p>"Ona izin vermem," dedi Teneke Adam, "bu yüzden korkmayın."</p>

  <p>Fareler birer birer saklandıkları yerlerden çıktılar ve Toto bir daha havlamadı, aslında Teneke Adam'ın tenekeden yapılmış olduğunu bilmiyor olsa elinden kurtulmak için onu ısırırdı. En sonunda farelerin en irisi konuştu.</p>

  <p>"Kraliçemizi kurtarmanıza karşılık olarak yapabileceğimiz bir şey var mı?" diye sordu.</p>

  <p>"Bildiğim kadarıyla yok," diye yanıtladı Teneke Adam, ama düşünmeye çalışan ve başı samanla dolu olduğundan bunu beceremeyen Korkuluk hemen şöyle dedi:</p>

  <p>"Ah, evet, gelincik tarlasında uyuyan arkadaşımız, Korkak Aslan'ı kurtarabilirsiniz."</p>

  <p>"Bir aslan!" diye çığlık attı Kraliçe, "ama o hepimizi yer."</p>

  <p>"Ah, hayır," diye açıkladı Korkuluk, "bu aslan korkağın teki."</p>

  <p>"Gerçekten mi?" diye sordu fare.</p>

  <p>"Bunu kendisi bile söylüyor," diye yanıtladı Korkuluk, "hem arkadaşımız olan birine asla zarar vermez. Onu kurtarmamıza yardım ederseniz yemin ederim size nazik davranacaktır."</p>

  <p>"Tamam o zaman, sana güveniyoruz," dedi Kraliçe. "Ama ne yapacağız?"</p>

  <p>"Size Kraliçe diye hitap eden ve sözünüzü dinleyen çok fare var mı?"</p>

  <p>"Ah, evet, binlerce var," diye yanıtladı Kraliçe.</p>

  <p>"O zaman hepsini buraya çağırın ve gelirlerken birer parça ip getirmelerini söyleyin."</p>

  <p>Kraliçe ona eşlik eden farelere döndü ve onlara bütün tebaasını getirmelerini emretti. Emirleri duyar duymaz hızla dört bir yana koştular.</p>

  <p>&nbsp;</p>
</body>
</html>
