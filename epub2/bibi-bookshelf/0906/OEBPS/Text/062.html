<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p16"><span class="t12">&nbsp;</span></p>

  <h1 class="h12"><a id="ncx960"></a>Saldırgan Ağaçlar</h1>

  <p class="p0"><span class="t9"><img alt="img2.png" height="28" src="../Images/img2.png" width="485" /></span></p>

  <p class="p5">Sonraki sabah Dorothy güzel yeşil kızla öpüşerek vedalaştı ve hepsi onlara kapıya kadar eşlik eden yeşil favorili askerin elini sıktılar. Onları gören Kapı Muhafızı başlarını bir kez daha belaya sokacaklar diye endişelenmişti. Ama gözlüklerini hemen açıp büyük kutuya koydu ve iyi dileklerini sundu.</p>

  <p>"Sen artık yöneticimizsin," dedi Korkuluk'a. "Bu yüzden olabildiğince çabuk dönmelisin."</p>

  <p>"Mümkün olduğu kadar çabuk döneceğime emin ol," diye yanıtladı Korkuluk. "Ama önce Dorothy'nin evine dönmesine yardım etmeliyim."</p>

  <p>Dorothy iyi yürekli muhafıza son kez veda ederken şöyle dedi:</p>

  <p>"Güzel şehrinizde bana hep çok iyi davranıldı. Ne kadar müteşekkir olduğumu anlatamam."</p>

  <p>"Boş ver, küçüğüm," diye yanıtladı. "Bizimle kalmanı isterdik ama Kansas'a gitmeyi bu kadar istiyorsan umarım bir yolunu bulursun." Sonra kapıyı açmasıyla arkadaşlarımızın yolculuğu başlamış oldu.</p>

  <p>Yüzlerini Güney Diyan'na çevirdiklerinde güneşin parlak ışınlarını yüzlerinde hissediyorlardı. Hepsinin morali yerindeydi, gülüyor ve sohbet ediyorlardı. Dorothy'nin eve dönüş umudu bir kez daha yeşermişti ve Korkuluk ile Teneke Adam ona yardım etmekten mutluydular. Aslan'a gelince temiz havayı ciğerlerine çekiyor ve yeniden açık alanda olmanın keyfiyle kuyruğunu sallıyordu, Toto ise neşe içinde havlayıp güve ve kelebekleri kovalayarak etraflarında dört dönüyordu.</p>

  <p>"Şehir hayatı hiç bana göre değil," dedi Aslan, yavaş bir tempoyla yürürlerken. "Şehirde bulunduğum sürece çok kilo kaybettim ve diğer hayvanlara ne kadar cesur olduğumu göstermek için sabırsızlanıyorum."</p>

  <p>&nbsp;</p>
</body>
</html>
