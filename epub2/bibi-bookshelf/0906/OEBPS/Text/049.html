<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p16"><span class="t12">&nbsp;</span></p>

  <h1 class="h12"><a id="ncx716"></a>Uçan Maymunlar</h1>

  <p class="p0"><span class="t9"><img alt="img2.png" height="28" src="../Images/img2.png" width="485" /></span></p>

  <p class="p5">Zümrüt Şehir ve Kötü cadının şatosu arasında bir yol hatta bir patika bile olmadığını hatırlıyorsunuzdur. Dostlarımız cadıyı aramaya başladıklarında Uçan Maymunlar gelip onları şatoya taşımışlardı. Bu kez düğün çiçeği tarlaları ve parlak papatyaların arasından yollarını bulmak çok zordu. Doğuya, güneşin doğduğu yöne doğru gitmeleri gerektiğine biliyorlardı ve öyle de yaptılar. Ama akşam olup güneş kaybolduğunda ne tarafın doğu ne tarafın batı olduğunu anlayamadılar ve kayboldular. Yine de Ay'ın parlak ışığıyla yeryüzünü aydınlatması üzerine yürümeye devam ettiler ve güzel kokulu, kızıl çiçeklerin üzerine uzanıp Korkuluk ve Teneke Adam dışında, hepsi sabaha dek uyudular</p>

  <p>Sabah olduğunda güneş bir bulutun arkasına saklanmıştı, ama nereye gittiklerinden eminmiş gibi yürüdüler.</p>

  <p>"Yeterince yürürsek," dedi Dorothy, "eminim bir yere varırız."</p>

  <p>Ama kızıl tarlalar dışında bir şey görmeden günler geçti. Korkuluk söylenmeye başladı. "Kesinlikle kaybolduk," dedi, "ve yolumuzu bulamazsak beynimi alamam."</p>

  <p>"Ya da ben kalbimi," diye ekledi Teneke Adam. "Oz'a gitmek için sabırsızlanıyorum ve kabul etmelisiniz ki yol çok uzun."</p>

  <p class="p18">"Biliyorsunuz," dedi Aslan, homurdanarak, "bir yere varmadan sonsuza dek yürüyecek kadar cesaretim yok."</p>

  <p>Dorothy de cesaretini kaybetmişti. Çimenlerin üstüne çöküp yol arkadaşlarına baktı, onlar da oturup ona baktılar ve Toto hayatında ilk kez başının üstünden geçen bir kelebeği kovalayamayacak kadar yorgun olduğunu hissetti, Dorothy'ye ne yapmaları gerektiğini sorarcasına bakarken, dili dışarıda ve nefes nefeseydi.</p>

  <p>"Belki tarla farelerini çağırabiliriz," diye bir öneride bulundu kız, "Onlar bize Zümrüt Şehir'e giden yolu gösterebilir."</p>

  <p>"Eminim gösterirler," diye bağırdı Korkuluk, "bu neden daha önce aklımıza gelmedi ki?"</p>

  <p>Dorothy, farelerin kraliçesi ona verdiğinden beri boynunda taşıdığı düdüğü üfledi. Birkaç dakika sonra küçük ayakların çıkardığı sesleri duymaya başladılar ve onlara doğru gelen küçük, gri fareleri gördüler. Aralarında Kraliçe de vardı, ince sesiyle sordu,</p>

  <p>"Sizin için ne yapabilirim, dostlarım?"</p>

  <p>"Kaybolduk," dedi Dorothy. "Bize Zümrüt Şehir'e giden yolu gösterebilir misiniz?"</p>

  <p>"Tabii ki," diye yanıtladı Kraliçe, "ama çok uzak, yanlış yöne doğru yürümüşsünüz."</p>

  <p>Sonra Dorothy'nin altın şapkasını fark etti ve şöyle dedi:</p>

  <p>"Neden şapkanın sihrinden faydalanıp Uçan Maymunlar'ı çağırmıyorsun? Sizi bir saatten daha kısa sürede Zümrüt Şehir'e götürürler."</p>

  <p>"Bir sihri olduğunu bilmiyordum," diye yanıtladı Dorothy, şaşırarak. "Sihirli kelimeler nedir?"</p>

  <p>"Altın Şapka'nın içinde yazıyor," diye yanıtladı farelerin kraliçesi, "ama Uçan Maymunlar'ı çağıracaksan kaçmalıyız, çok yaramazlar ve bizle uğraşmaktan hoşlanıyorlar."</p>

  <p>"Bana zarar vermezler mi?" diye sordu kız, endişeli bir şekilde.</p>

  <p>"Ah, hayır, şapkayı takan kişiye itaat etmek zorundalar. Hoşça kalın!" ve diğer farelerle birlikte gözden kayboldu.</p>

  <p>Dorothy Altın Şapka'nın içine baktı ve astarına yazılmış kelimeleri gördü. Sözleri dikkatle okudu ve şapkayı başına taktı.</p>

  <p>"Ep-pe, pep-pe, kak-ke!" dedi, sol ayağının üstünde durarak. "Ne dedin?" diye sordu kızın ne yaptığından haberi olmayan Korkuluk. "Hil-lo, hol-lo, hel-lo!" dedi Dorothy, sağ ayağının üstünde. "Merhaba!" diye yanıtladı Teneke Adam, sakince.</p>

  <p>"Ziz-zi, zuz-zi, zak!" dedi Dorothy, iki ayağının üstünde durarak. Bu sihri tamamlamıştı ve başlarının üstünde büyük bir gürültü ve onlara doğru gelen Uçan Maymunlar'ın kanat seslerini duydular.</p>

  <p>&nbsp;</p>
</body>
</html>
