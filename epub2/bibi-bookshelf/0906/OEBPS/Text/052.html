<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p16"><span class="t12">&nbsp;</span></p>

  <h1 class="h12"><a id="ncx760"></a>Oz'un Gerçek Yüzü</h1>

  <p class="p0"><span class="t9"><img alt="img2.png" height="28" src="../Images/img2.png" width="485" /></span></p>

  <p class="p5">Yolcularımız Zümrüt Şehir'in büyük kapısının zilini çaldılar. Zil çaldıktan sonra kapıyı önceden tanışmış oldukları Kapı Muhafızı açtı.</p>

  <p>"Ne! Geri mi geldiniz?" diye sordu, şaşırarak.</p>

  <p>"Bizi görmüyor musun?" diye yanıtladı Korkuluk.</p>

  <p>"Ama Batı'nın Kötü Cadısı'na gittiğinizi sanıyordum."</p>

  <p>"Ona gittik," dedi Korkuluk.</p>

  <p>"Gitmenize izin mi verdi?" diye sordu adam, iyice meraklanarak.</p>

  <p>"Gitmemize engel olamazdı çünkü erimişti," diye açıkladı Korkuluk.</p>

  <p>"Erimiş miydi?! Eh, bu gerçekten çok iyi bir haber," dedi adam. "Onu kim eritti?"</p>

  <p>"Bunu yapan Dorothy'ydi," dedi Aslan, ciddi bir ifadeyle.</p>

  <p>"Helal olsun!" diye bağırdı adam, kızın önünde eğilerek.</p>

  <p>Sonra daha önce yaptığı gibi onları küçük odasına sokup büyük kutuda duran gözlüklerini taktı. Bunun ardından kapıdan geçip Zümrüt Şehir'e girdiklerinde Kapı Muhafızı'ndan Batı'nın Kötü Cadısı'nı erittiklerini duyan halk onları Oz'un sarayına kadar takip etti.</p>

  <p>Onları içeri alan hala kapıda nöbet tutan yeşil favorili askerdi, yine güzel, yeşil kız tarafından karşılanıp hemen odalarına götürüldüler, böylece Büyük Oz onları huzuruna kabul edene kadar dinlenebileceklerdi. Yeşil favorili asker Dorothy ve arkadaşlarının Kötü Cadı'yı yok edip geri döndüklerini Oz'a hemen haber vermişti, ama Oz yanıt vermedi. Büyük büyücünün onları hemen çağıracağını sanıyorlardı ama bunu yapmadı. Oz'dan ne sonraki, ne ondan sonraki, ne de ondan sonraki gün bir ses çıkmadı. Bekleyiş yorucu ve sıkıcıydı, en sonunda Oz'un onları bu kadar zor bir göreve belki de köleliğe yolladıktan sonraki bu tutumunun çok yanlış olduğunu düşündüler. Bunun üstüne Korkuluk yeşil kızı Oz'a, hemen onlarla görüşmezse Uçan Maymunlar'ı çağıracaklarını söylemeye gönderdi. Bu mesajı alan büyücü o kadar korktu ki sonraki sabah saat dokuzu dört geçe gelmelerini söyledi. Uçan Maymunlarla Batı'da bir kez karşılaşmıştı ve bunun tekrarlanmasını istemiyordu. Yolcularımız o gece Oz'un kendilerine verdiği sözleri düşünerek uykusuz bir gece geçirdiler. Dorothy uyuyabildiği kısa süre içinde rüyasında Kansas'ı ve küçük kızın dönüşüne çok sevinmiş olan Em Teyze'yi gördü.</p>

  <p class="p11">Sabah saat tam dokuzda yeşil favorili asker geldi ve dört dakika sonra Büyük Oz'un Taht Odası'na girdiler.</p>

  <p class="p11">Hepsi de büyücüyü daha önce görmüş oldukları şekillerde görmeyi bekliyorlardı ama odada kimseyi göremeyince şaşırdılar. Boş odanın sessizliği Oz'un daha önce büründüğü şekillerden daha ürkütücü olduğundan birbirlerine iyice sokulup kapıya yanaştılar.</p>

  <p>Büyük kubbeden gelen tok bir ses duydular:</p>

  <p>"Ben Oz, büyük ve korkunç. Beni neden görmek istediniz?"</p>

  <p>Odanın her yanına bakıp kimseyi göremeyen Dorothy sordu:</p>

  <p>"Neredesiniz?"</p>

  <p>"Her yerdeyim," diye yanıtladı ses, "ama ölümlüler beni göremez. Şimdi benimle konuşabilmeniz için tahtıma oturuyorum." Gerçekten de ses şimdi tahttan geliyor gibiydi, tahtın önünde sıraya girdiler ve Dorothy şöyle dedi:</p>

  <p>"Söz verdiğiniz şeyleri almaya geldik, Ey Oz."</p>

  <p>"Ne sözü?" diye sordu Oz. "Kötü Cadı yok olunca beni Kansas'a göndermeye söz vermiştiniz," dedi kız. "Bana da beyin vermeye söz vermiştiniz," dedi Korkuluk. "Bana da kalp vermeye söz vermiştiniz," dedi Teneke Adam. "Bana da cesaret vermeye söz vermiştiniz," dedi Korkak Aslan.</p>

  <p>"Kötü Cadı gerçekten yok oldu mu?" diye sordu ses, Dorothy sesin biraz titrediğini düşündü. "Evet," diye yanıtladı, "onu bir kova suyla erittim."</p>

  <p>"Vay be," dedi ses, "ne kadar çabuk! Yarın gelin düşünmek için zamana ihtiyacım var."</p>

  <p>"Zaten çok zamanın vardı," dedi Teneke Adam, kızarak.</p>

  <p>"Bir gün daha bekleyemeyiz," dedi Korkuluk. "Bize verdiğin sözleri tutmalısın!" diye bağırdı Dorothy. Aslan büyücüyü korkutmanın işe yarayabileceğini düşündü ve yüksek sesle kükredi. O kadar korkunç kükremişti ki Toto korkudan zıplayıp köşedeki perdeyi devirdi. Perde düşünce o tarafa baktılar ve bir anda odayı bir merak dalgası kapladı. Perdenin gizlediği yerde onlar kadar şaşkın görünen, kel, kırışık yüzlü küçük, yaşlı bir adam vardı. Teneke Adam baltasını kaldırıp adama doğru atılarak bağırdı: "Sen de kimsin?"</p>

  <p>"Ben Oz, büyük ve korkunç," dedi küçük adam, titreyen bir sesle "bana vurma -lütfen!- ne istersen yaparım."</p>

  <p class="p25">Arkadaşlarımız şaşkınlıktan donakalmış, adama bakıyorlardı. "Ben Oz'un kocaman bir baş olduğunu sanıyordum," dedi Dorothy.</p>

  <p>"Ben de güzel bir bayan olduğunu sanıyordum," dedi Korkuluk.</p>

  <p>"Ben de korkunç bir canavar olduğunu sanıyordum," dedi Teneke Adam.</p>

  <p>"Ben de bir ateş topu olduğunu sanıyordum," diye bağırdı Aslan.</p>

  <p>"Hayır, hepiniz yanıldınız," dedi küçük adam, uysalca. "Bunlara inanmanızı ben sağladım."</p>

  <p>"İnanmamızı sağlamış!" diye bağırdı Dorothy. "Sen büyük bir büyücü değil misin?"</p>

  <p>"Sessiz ol küçüğüm." dedi. "O kadar yüksek sesle konuşursan duyanlar olabilir ve o zaman mahvolurum. Benim büyük bir büyücü olmam gerekiyor."</p>

  <p>"Değil misin?" diye sordu kız.</p>

  <p>"Hem de hiç küçüğüm, sadece sıradan bir adamım."</p>

  <p>"Sen bundan fazlasısın," dedi Korkuluk, acıyarak, "sen bir şarlatansın."</p>

  <p>"Tamamen öyleyim!" diye açıkladı küçük adam, bundan memnunmuşçasına ellerini birbirine sürterek, "Ben bir şarlatanım."</p>

  <p>"Ama bu felaket," dedi Teneke Adam, "kalbimi nasıl alacağım?"</p>

  <p>"Ya ben cesaretimi?" diye sordu Aslan.</p>

  <p>"Ya ben beynimi?" diye ağladı Korkuluk, gözlerini ceketinin koluna silerek.</p>

  <p>"Sevgili dostlarım," dedi Oz, "yalvarırım böyle ufak şeylerin sözünü etmeyin. Biraz da beni, içinde bulunduğum bu kötü durumu düşünün."</p>

  <p>&nbsp;</p>
</body>
</html>
