<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>Korkuluk'un başına gelenlere gülmeleri Aslan'ı çok kızdırmıştı, yüksek sesle kükreyerek şimşek gibi tepeye atıldı.</p>

  <p>Yine bir boyun uzamış ve Aslan bir top mermisi tarafından vurulmuşçasına tepeden aşağıya yuvarlanmıştı.</p>

  <p>Dorothy aşağıya koşup Korkuluk'un kalkmasına yardım ederken canı yanmış olan Aslan yanlarına geldi ve şöyle dedi:</p>

  <p>"Böyle kafa atan insanlarla dövüşmenin faydası yok, bunlarla kimse başa çıkamaz."</p>

  <p>"Ne yapacağız, peki?" diye sordu kız.</p>

  <p>"Uçan Maymunlar'ı çağır," diye önerdi Teneke Adam, "onlara bir kez daha emretme hakkın var."</p>

  <p>"Tamam," diye yanıtladı kız ve Altın Şapka'yı başına takıp sihirli kelimeleri söyledi. Maymunlar her zamanki gibi dakik bir şekilde gelip karşısına dizildiler. "Emirleriniz nelerdir?" diye sordu Maymun Kral, eğilerek.</p>

  <p>"Bizi tepenin üstünden geçirip Çeyrekliklerin bölgesine taşıyın," diye yanıtladı kız. "Emriniz yerine getirilecek," dedi Kral ve Uçan Maymunlar yolcularımızı ve Toto'yu havalandırıp uçmaya başladılar. Tepenin üzerinden geçerlerken çekiç-kafalar sinirden uluyup başlarını yukarıya fırlatıyorlardı ama Uçan Maymunlar'a ulaşamadılar. Maymunlar Dorothy ve yol arkadaşlarını tepenin üzerinden güvenli bir şekilde geçirip Çeyrekliklerin güzel topraklarına bıraktılar.</p>

  <p class="p17">"Son kez bizi çağırdınız," dedi lider Dorothy'ye, "hoşça kalın ve iyi şanslar."</p>

  <p class="p17">"Güle güle, teşekkür ederiz," diye yanıtladı kız, havalanan maymunlar bir anda gözden kayboldular. Çeyrekliklerin bölgesi mutluluk ve refah içinde görünüyordu. Olgunlaşan tahıllarla dolu tarlaların arasından yollar ve üzerlerinde sağlam köprüler olan çağlayan ırmaklar geçiyordu. Çitler, evler ve köprüler, Kırpıkların bölgesinde sarıya ve Kıtırsoyların bölgesinde maviye boyanmış olduğu gibi parlak kırmızıya boyanmıştı. Şişman, kısa ve yumuşak başlı Çeyreklikler de yeşil çimenler ve sarı tahılların arasında parlayan kırmızı giysilere bürünmüşlerdi.</p>

  <p>Yolcularımız maymunların onları yakınına bıraktığı çiftlik evinin kapısını çaldılar. Kapıyı açan çiftçinin karısı, Dorothy yiyecek bir şeyler istediğinde, onlara üç çeşit kek, dört çeşit kurabiye ve Toto için de bir kase sütten oluşan bir yemek hazırladı.</p>

  <p>"Glinda'nın şatosu çok uzak mı?" diye sordu çocuk.</p>

  <p>"Çok uzak değil," diye yanıtladı çiftçinin karısı. "Güneye giden yolu takip edin, kısa süre sonra karşınıza çıkacaktır."</p>

  <p>İyi yürekli kadına teşekkür ettikten sonra çok güzel bir şato görene dek tarlaların arasından ve köprülerin üstünden geçtiler. Kapının önünde altın kordonlarla süslenmiş çok güzel kırmızı giysiler içinde üç genç kız vardı, Dorothy'nin yaklaştığını gördüğünde, içlerinden biri şöyle dedi: "Güney Diyarı'na neden geldiniz?"</p>

  <p>"Burayı yöneten İyi Cadı'yı görmeye," diye yanıtladı Dorothy. "Beni ona götürür müsünüz?"</p>

  <p>"Adınızı söyleyin, Glinda'ya sizi kabul edip etmeyeceğini soracağım." Adlarını söylediler ve asker kız şatoya girdi. Birkaç dakika sonra döndüğünde Dorothy ve arkadaşlarının hemen huzura çıkacaklarını söyledi.</p>

  <p class="p30"><span class="t10">&nbsp;</span></p>
</body>
</html>
