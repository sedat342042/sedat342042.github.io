<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>"Ne kadar güzeller değil mi?" diye sordu kız, çiçeklerin baharatlı kokusunu içine çekerek. "Sanırım," diye yanıtladı Korkuluk. "Beynim olduğunda daha çok beğenirim herhalde."</p>

  <p>"Bir kalbim olsaydı onları severdim," diye ekledi Teneke Adam.</p>

  <p>"Çiçekleri hep sevmişimdir," dedi Aslan, "o kadar çaresiz ve kırılgan görünüyorlar ki. Ama ormanda bunlar kadar parlak olanları yok."</p>

  <p>Kızıl gelincikler gittikçe artarken etraftaki diğer çiçekler azalıyordu, ve en sonunda kendilerini koca bir gelincik tarlasının ortasında buldular. Çok fazla gelincik olduğunda, kokularını soluyan birinin uyuyacağı ve oradan uzaklaştırılmazsa sonsuza dek uyuyacağı biliniyordu. Ama Dorothy bunu bilmiyordu, dört bir yandaki parlak, kırmızı çiçeklerden uzaklaşmanın bir yolu da yoktu, göz kapakları gittikçe ağırlaştı ve uyumak istedi. Ama Teneke Adam buna izin veremezdi.</p>

  <p>"Acele etmeli ve hava kararmadan sarı tuğla yola çıkmalıyız," dedi, Korkuluk da ona katıldı. Dorothy dayanamayacak hale gelene dek yürümeye devam ettiler. Gözleri kendiliğinden kapandı ve kız gelinciklerin üstünde derin bir uykuya daldı. "Ne yapacağız?" diye sordu Teneke Adam.</p>

  <p>"Onu burada bırakırsak ölür." dedi Aslan. " Çiçeklerin kokusu hepimizi öldürüyor, gözlerimi zorlukla açık tutabiliyorum, köpekse çoktan uyudu bile."</p>

  <p>Bu doğruydu, Toto sahibinin yanında yatıyordu. Ama çiçeklerin kokusu, etten kemikten olmadıklarından, Korkuluk ve Teneke Adam'ı etkilemiyordu.</p>

  <p>"Koş," dedi Korkuluk, Aslan'a, "ve bu ölümcül çiçek tarlasından olabildiğince hızlı çık. Küçük kızı biz getiririz ama düşecek olursan seni taşıyamayız,"</p>

  <p>Aslan silkelenip kendine geldi ve olabildiğince hızlı koşmaya başladı. Hemen gözden kayboldu. "Ellerimizi kenetleyip kızı taşıyalım," dedi Korkuluk. Toto'yu kaldırıp Dorothy'nin kucağına koydular ve kızı ellerinin üstüne oturtup çiçeklerin arasından taşımaya başladılar. Yürüdüler, yürüdüler, etraflarını saran ölümcül çiçeklerden oluşan bu halının sonu gelmeyecek gibiydi. Nehrin dirseğini takip ettiler ve gelinciklerin arasında uyuyan Aslan'ı gördüler. Çiçekler bu koca hayvan için bile o kadar güçlüydü ki gelincik tarlasının bitimine kısa bir mesafe kala kendini bırakmıştı. "Kaldıramayacağımız kadar ağır, onun için yapabileceğimiz bir şey yok," dedi Teneke Adam, üzülerek, "Onu burada sonsuza dek uyumaya bırakmalıyız, belki rüyasında cesur olduğunu görür."</p>

  <p>"Üzgünüm," dedi Korkuluk, "Aslan, korkak olmasına rağmen çok iyi bir yol arkadaşıydı. Ama biz devam edelim."</p>

  <p>Uyuyan kızı gelincik tarlasından uzağa nehrin kenarına taşıdılar ve yumuşak çimenlerin üzerine yatırıp temiz havanın onu kendine getirmesini beklemeye koyuldular.</p>

  <p class="p18"><span class="t10">&nbsp;</span></p>
</body>
</html>
