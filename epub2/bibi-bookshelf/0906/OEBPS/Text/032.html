<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>"Şimdi," dedi Korkuluk, Teneke Adam'a, "nehir kenarındaki ağaçlıklara gidip Aslan'ı taşımak için bir araba yapmalısın."</p>

  <p>Teneke Adam hemen ağaçlıklara gidip işe girişti, kısa sürede kestiği dallardan bir araba yaptı. Büyük bir ağaç kütüğünden kestiği parçalarla da dört tekerlek yaptı ve bunları tahta çivilerle arabaya tutturdu. O kadar hızlı çalışmıştı ki fareler gelmeye başladıklarında araba çoktan hazırdı.</p>

  <p class="p17">Dört bir yandan binlercesi gelmişti: Büyük fareler, küçük fareler, orta boy fareler, ve her birinin ağzında bir parça ip vardı. Tam da bu sırada Dorothy uzun uykusundan uyandı ve gözlerini açtı. Çimenlerin üzerinde yatarken binlerce farenin etrafında dikilip ürkekçe bakmaları onu oldukça şaşırtmıştı. Ama Korkuluk ona olan biteni anlattı ve gururlu küçük fareye dönüp, şöyle dedi: "Size majesteleri kraliçeyi tanıştırmama izin verin lütfen."</p>

  <p>Dorothy eğilerek ağırbaşlı bir selam verdi, Kraliçe ise reverans yaptı, sonrasında hemen arkadaş oldular.</p>

  <p>Korkuluk ve Teneke Adam fareleri, getirdikleri ipleri kullanarak, arabaya bağlamaya başladılar. İplerin bir ucunu farelerin boynuna diğer ucunu arabaya bağlıyorlardı. Araba tabii ki onu çekecek farelerin her birinden bin kat daha büyüktü, ama bütün fareler arabaya koşulduğunda onu kolayca çekebiliyorlardı. Hatta garip, küçük atları arabayı Aslan'ın uyuduğu yere doğru çekerken Korkuluk ile Teneke Adam bile üstüne oturdu.</p>

  <p>Oldukça zorlanmalarına rağmen çok ağır olan Aslan'ı arabanın üstüne koymayı başardılar. Sonrasında Kraliçe tebaasına hemen harekete geçme emrini verdi, gelinciklerin arasında uzun süre kalırlarsa uyumalarından korkuyordu.</p>

  <p>İlk başta çok sayıda olan fareler bile ağır arabayı hareket ettiremediler ama Korkuluk ile Teneke Adam arkadan itince başardılar. Kısa zamanda Aslan'ı gelincik tarlasından çıkarıp onların zehirli kokusu yerine tatlı, temiz hava soluyabileceği yeşil çimenlere yatırdılar.</p>

  <p>Dorothy küçük farelere yol arkadaşının hayatını kurtardıkları için teşekkür etti. Aslan'ı sevmeye başlamıştı ve kurtarıldığına çok sevinmişti.</p>

  <p>Sonra arabadan çözülen fareler yuvalarına doğru dağıldılar. Son kalan farelerin kraliçesiydi. "Bize yine ihtiyacınız olursa," dedi, "tarlaya gelin ve&nbsp; seslenin, sizi duyacak ve yardımınıza geleceğiz. Hoşça kalın!"</p>

  <p>"Hoşça kalın!" diye yanıtladılar hep bir ağızdan, Dorothy peşinden koşmasın diye Toto'yu sıkıca tutarken, Kraliçe koşarak gözden kayboldu.</p>

  <p>Aslan uyanana kadar başında oturdular. Dorothy akşam yemeğinde, Korkuluk'un yakınlardaki bir ağaçtan getirdiği meyveleri yedi.</p>

  <p><span class="t10">&nbsp;</span></p>
</body>
</html>
