<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>11</h1>

  <p>Birçokları gibi binbaşı da bu sorgulamanın ardından Nicolef'in tutuklanacağını düşünüyordu. Profesör yolculuğunun sebeplerini anlatmayı reddetmişti. Sabah dörtte handan ayrılmasına hiçbir makul açıklama getirmemiş, Riga’ya dönmeden önceki üç günü nerede geçirdiğini söylememişti. Bu tavrı, hakkındaki suçlamaları destekliyordu. Bu koşullar altında Dimitri Nicolef neden tutuklanmamıştı?... Kale zindanlarına kapatılmak yerine neden evine gitmesine izin verilmişti?... Tekrar adaletin önüne çağrılacağına şüphe yoktu... Ama artık Kırık Haç cinayetinin baş sorumlusu olarak suçlandığını bildiğine göre, kaçmak için bu fırsattan yararlanmayacak mıydı?...</p>

  <p>Başka ülkelerde olduğu gibi Rusya’da da yargının bağımsız olduğu yadsınamazdı. Tüm kuramlarıyla eksiksiz bir şekilde işliyordu.</p>

  <p>Bununla birlikte davanın siyasi bir yanı varsa, üst düzey devlet görevlilerinin müdahalesi gecikmezdi.</p>

  <p>İşte, Slav Partisi’nin aday olarak göstermeye niyetli olduğu sırada cinayet suçlamasıyla karşı karşıya kalan Dimitri Nicolef'in durumu da böyleydi.</p>

  <p>Baltık Bölge Valisi General Gorko’nun tutuklamanın daha ileri bir tarihe bırakılmasını istemesinin nedeni buydu, profesörün suçluluğu tam olarak kanıtlamadan tutuklama emrini vermemeye kararlıydı.</p>

  <p>Öğleden sonra hükümete davayla ilgili bilgi verecek olan General Gorko’ya soruşturma dosyasını götüren Albay Raguenof, onunla bu konu üzerinde görüşmek istiyordu.</p>

  <p>“Emrinizdeyim, ekselansları,” diye tekmil verdi albay.</p>

  <p>General Gorko dosyayı dikkatle okuduktan sonra,</p>

  <p>“Dimitri Nicolef suçlu olsun olmasın, Slav ırkından olduğu için, Almanlar durumu istismar edeceklerdir. Gelecek seçimlerde Alman aristokrasisine, taşrada ve özellikle Riga’da güçlü olan büyük burjuvaziye karşı onu aday göstereceğimiz kesindi... Oysa şimdi kendini iyi savunmadığı bir cinayet suçlamasıyla karşı karşıya...”</p>

  <p>“Ekselanslarının hakkı var,” diye karşılık verdi albay, “bu olay herkesin aşırı derecede tahrik olduğu can sıkıcı koşullarda meydana geldi...”</p>

  <p>“Nicolef'in suçlu olduğuna inanıyor musunuz, Albay?...”</p>

  <p>“Ekselanslarına bu konuyla ilgili bir yanıt veremeyeceğim, özellikle söz konusu kişi her zaman için halkın takdirini kazanmış olan Dimitri Nicolef ise.”</p>

  <p>“Ama neden yolculuğu ile ilgili bilgi vermeyi reddediyor?... Amacı neydi?... Nereye gitti?... Susmasını gerektiren ciddi nedenleri olmalı!...”</p>

  <p>“Her durumda ekselanslarının bu bahtsız Poch ile onun posta arabasında karşılaşmalarının ve birlikte Kırık Haç meyhanesine gitmelerinin yalnızca bir tesadüf olduğuna inanmak istediğinden eminim...”</p>

  <p>“Kuşkusuz, Albay, elde ciddi kanıtlar olduğunu biliyorum. Ancak ailesine bile haber vermeden çıktığı bu beklenmedik yolculuğun nedenlerini açıklamaya razı olursa hakkındaki suçlamalar bir hayli hafifleyecek...”</p>

  <p>“Bu bence de doğru, yine de bu konuda susmaya devam etmesi onun suçlu olduğunu kanıtlamaz... Hayır! o gece Kroff'un hanında olsa bile Nicolef in cinayetin faili olduğuna inanamam!”</p>

  <p>Vali, albayın kendisi gibi Slav olan Dimitri Nicolef'i savunmaya kararlı olduğunu hissediyordu. Zaten kendisi de kesin kanıtlar bulunmadıkça onun suçlu olduğunu kabul etmeyecekti ve hukuk çevrelerinde söylendiği gibi suçluluğuna kanaat getirmek için bunun on kere kanıtlanması gerekecekti.</p>

  <p>“Yine de ciddi suçlamalarla karşı karşıya olduğunu kabul etmek gerek,” dedi dosyanın sayfalarını karıştırırken. “13’ünü 14’üne bağlayan geceyi handa geçirdiğini reddetmiyor... Penceresinde taze izlerin saptandığı ve katilin Poch’un odasına girmek için pencere kanatlarını zorladığı maşanın bulunduğu o odada kaldığını da inkar etmiyor...”</p>

  <p>“Bu doğru,” diye karşılık verdi Albay Raguenof. “Bu deliller katilin gece o odada kalan yolcu olduğunu ve bu kişinin Dimitri Nicolef'dan başkası olmadığını gösteriyor. Ama şerefli ve dürüst yaşamı onu bu tür suçlamalara karşı koruyor. Dahası Ekselansları, yola çıkmaya karar verdiğinde Johausen kardeşlerin Revel’deki temsilciliğine yüklü miktarda para götüren banka kuryesi ile birlikte yolculuk edeceğini bilmiyordu... Ve Poch’un tedbirsiz davranarak yeterince gizlemediği çantayı gördüğünde akima parayı çalmak geldiği düşüncesini destekleyenlere gelince, bu durumda Dimitri Nicolef'in hırsızlık için adam öldürmekte tereddüt etmeyecek kadar para sıkıntısı içinde olduğunu kanıtlamaları gerekecek!... Oysa bunu kanıtlamak mümkün mü?... Profesör Nicolef'in dürüst ve mütevazı yaşamı, onun para için cinayet işleyecek biri olmadığını göstermiyor mu?”</p>

  <p>Bu gerekçeler Binbaşı Verder ve diğerlerinin getirdikleri suçlamalara karşı koymak isteyen valiyi sarsıyordu. Bunun üzerine albaya yalnızca şunları söylemekle yetindi,</p>

  <p>“Bırakalım soruşturma devam etsin... Belki diğer saptamalar, diğer tanıklıklar soruşturmanın sağlam temeller üzerinde ilerlemesini sağlar... Yargıç Kerstorf a güvenebiliriz... Hiçbir siyasi etkiye kapılmadan, yalnızca kendi kararlarını veren dürüst ve tarafsız bir adamdır... Bana danışmadan profesörün tutuklama kararını imzalayamazdı, onu serbest bırakarak en iyisini yaptı... Eğer yeni kanıtlar ortaya çıkarsa, Nicolef'in kale zindanına kapatılması emrini ilk veren ben olacağım.”</p>

  <p>Bununla birlikte şehirde tansiyon yükselmeye başlıyordu.</p>

  <p>Kent sakinlerinin çoğunluğunun sorgulamadan sonra profesörün tutuklanmasını bekledikleri doğruydu, bunların bir kısmını onun suçlu olduğuna inanan üst sınıflar, bir kısmını ise onun davanın gidişatı açısından en azından gözetim altında olmasını isteyenlerden oluşuyordu.</p>

  <p>Bu nedenle Dimitri Nicolef'in özgür bir şekilde evine döndüğünü görenler hayretler içinde kalmışlardı.</p>

  <p>Ancak bu korkunç haber nihayet evde de yankısını bulmuştu. Şimdi İlka babasının cinayet suçlamasıyla karşı karşıya olduğunu biliyordu. Dorpat’tan dönen kardeşi Jean’ı sıkı sıkıya kucaklamıştı. Genç adam öfkesine hakim olamıyordu.</p>

  <p>Dorpat Üniversitesi’nde öğrenciler arasında yaşananları anlatmıştı.</p>

  <p>“Babamız suçsuz,” diye haykırdı, “o alçak Kari Johausen’e...”</p>

  <p>“Evet... suçsuz,” diye karşılık verdi genç;</p>

  <p>kız, kafasını mağrur bir ifadeyle kaldırarak, “düşmanları arasında bile olsa, onun suçlu olduğunu iddia etmeye kim cesaret edebilir?...” Söylemeye gerek yok ki, Dimitri Nicolef'in yakın çevresi de böyle düşünüyordu. Doktor Hamine ve Konsolos Delaporte, profesörün Riga’da yargıç karşısına çıktığı anda aceleyle eve gelmişlerdi.</p>

  <p>Varlıkları, cesaretlendirmeleri, iddiaları iki kardeş için teselli kaynağı oluyordu. Ama onların yargıcın odasına gitmelerini engellemeleri hiç de kolay olmamıştı.</p>

  <p>“Hayır,” demişti onlara Doktor Hamine, “burada bizimle kalın... En iyisi beklemek!... Nicolef tamamıyla aklanmış olarak geri dönecek.” “Böylesine rezilce suçlamalarla karşı karşıya kalınacaksa,” dedi genç kız, “tüm yaşamını onurlu bir şekilde sürdürmek neye yarar?...” “Sizi savunmaya!” diye haykırdı Jean.</p>

  <p>“Evet evlat,” diye karşılık verdi doktor, “Dimitri itiraf etse bile tek söyleyeceğim 'Aklını kaçırmış olmalı, ona inanmıyorum’, olacak.” Dimitri Nicolef eve dönüğünde ailesini, doktor, Bay Delaporte ve diğer dostlarını işte bu ruh hali içinde buldu. Ancak sokaktaki gerilim öylesine artmıştı ki, yol boyunca birkaç kere kendisine hakaret edildiğini duydu.</p>

  <p>İki kardeş onu kucakladıklarında profesör onları yanaklarından öptü. Şimdi Kari Johausen’in arkadaşları önünde Jean’a ne iğrenç hakaretlerde bulunduğunu biliyordu!... Jean’a bir katilin oğlu diye hitap etmişti!...</p>

  <p>Doktor Hamine, konsolos ve dostları Nicolef'in elini sıktılar. Dostluklarının kanıtı olan sözlerle suçlamaları protesto ettiler!... Onun suçsuz olduğundan hiç kuşku duymamışlar, hiç kuşku duymayacaklardı!... En içten duygularını belli eden sözcükleri ondan esirgemediler.</p>

  <p>Sonra kötü niyetli bazı kişilerin evin önünde toplanmaya başladığı sırada Dimitri Nicolef salonda bir araya gelmiş olanlara, yargıcın odasında olup bitenlerden, Binbaşı Verder’in hiç gizlemediği önyargılarından, Yargıç Kerstorf'un dürüst ve sakınımlı tavırlarından söz etti. Ancak ayrıntılara girmeyi pek sevmeyen bir kişi olarak başından geçenleri kesik kesik, kısaca özetlemişti.</p>

  <p>Profesörün dinlenmeye, yalnız kalmaya, hatta belki de bu kötü anıları unutmak için kendini işine vermeye ihtiyacı olduğu anlaşılıyordu, bunun üzerine dostları kendisinden</p>

  <p>izin istediler.</p>

  <p>Jean ablasının odasına giderken, Dimitri Nicolef çalışma odasına geçti.</p>

  <p>Bay Delaporte çıkarken doktora şunları söyledi,</p>

  <p>“Gerilim her geçen gün daha da artıyor, sevgili dostum, Bay Nicolef suçsuz olsa da gerçek katilin bir an önce bulunması gerekiyor, aksi takdirde düşmanlarının kini hiç azalmayacak!”</p>

  <p>“Bu endişe verici bir durum,” diye yanıtladı doktor. “Bir cinayet davasına müdahale etmem gerekseydi, kesinlikle bu davayı seçerdim!... Poch’un ölümü, Johausen’ler ve Jean’ı daha suçlama yapılmadan katilin oğlu olarak yargılayan Kari tarafından istismar edilecek!...”</p>

  <p>“Kari ve onun arasındaki hesabın kapanmamış olması beni kaygılandırıyor!...” dedi Bay Delaporte. “Jean’ı bilirsiniz... Babasının öcünü almak isteyecektir!...”</p>

  <p>“Hayır... hayır,” diye karşılık verdi doktor, “işler bu noktaya gelmişken, tedbirsiz davranmaması gerek!... Ah!... o lanet yolculuk, Dimitri Nicolef'in aklına nereden gelmiş olabilir ki?” Bu, Dimitri Nicolef'in çocuklarının ve dostlarının birbirlerine sordukları soruydu,</p>

  <p>kendisi bu konuyla ilgili hiçbir açıklama yapmamıştı.</p>

  <p>Hatta yargıcın önünde verdiği ifadeden söz ederken, ne yolculuğuna, ne yargıcın Riga’dan neden ayrıldığıyla ilgili sorularına, ne de bu soruları yanıtlamayı reddettiğine hiç değinmemesi dikkat çekiciydi. Suskun kalmak konusundaki bu inadı biraz tuhaftı. Ama belki de daha sonra neler olduğunu açıklayacaktı. Üç gün boyunca ortalıkta görünmemesinin makul nedenleri olmalıydı.</p>

  <p>Ve yine de onun konumu ve statüsündeki bir adamın bu cinayeti işlemiş olması kabul edilemezdi, söyleyeceği tek bir söz ile suçlamaları geçersiz kılabilecekti, ama bu sırrı açıklamamakta hâlâ inat ediyordu.</p>

  <p>Bununla birlikte Dimitri Nicolef'in yargıcın önünde verdiği ifadeden sonra tutuksuz yargılanmasına karar verilmesi, özellikle Alman çoğunluk tarafından tepkiyle karşılanmıştı. Johausen ailesi, yakın çevreleri, soyluluk ve burjuvazi eleştirilerinin dozunu artırıyorlardı. Vali ve Albay Raguenof, kökeni nedeniyle profesöre destek olmakla suçlanıyorlardı. Bu suçu işleyen kimse Slav olmasaydı, çoktan kale zindanını boylamış olacaktı.</p>

  <p>Ona neden sıradan bir katil gibi davranılmıyordu?... Kari Moor’dan, Jean Sbogar’dan, Jeromir’den farkı neydi?... Hakkındaki suçlamalar hiç de yabana atılır cinsten değildi, aleyhinde kesin kanıtlar vardı, mahkeme onu serbest bırakıyordu, bu durumda kaçması ve kendisini hiç tereddüt etmeden mahkum edecek olan jürinin önüne çıkmaması muhtemeldi!... Doğrusu bu ya, Rusya’da kamu hukuku ile ilgili davalarda idam cezasının kalkması nedeniyle verilecek ceza çok hafif olacaktı. Ölmeyi hak eden bu katil, Sibirya madenlerine sürgüne gönderildiğiyle kalacaktı!...</p>

  <p>Bu fikirler Almanların yoğun olarak yaşadıkları zengin mahallelerinde yaygındı. Johausen ailesinde zavallı Poch’un katiline karşı büyük öfke duyuluyordu, aslında bu kinin temelinde alçakgönüllü profesörün güçlü bankacının siyasi rakibi olması yatıyordu.</p>

  <p>“Hiç kuşku yok,” diye tekrarlıyordu Bay Frank Johausen, “Nicolef yola çıkarken ne Poch ile birlikte yolculuk edeceğini, ne de onun yanında yüklü miktarda para olacağını bilmiyordu. Ama bunu öğrenmekte gecikmedi, araba kazasından sonra geceyi Kırık Haç hanında geçirmeyi önerdiğinde banka kuryemizi soymayı planladı, kafasındakileri gerçekleştirmek için cinayet işlemekte tereddüt etmedi... Riga’dan neden ayrıldığını açıklamak istemiyorsa da en azından handan neden gün doğmadan ayrıldığını, sürücünün dönüşünü neden beklemediğini ve nihayet üç gün boyunca ne yaptığını söyleyebilir!... Ama söylemeyecek!... Kurbanını öldürüp çantadakileri aldıktan sonra aceleyle kaçmasının, yüzünü ısrarla gizlemesinin nedeni parayı güvenli bir yere saklamak olduğu için, bunları söylemesi suçunu itiraf etmesi anlamına gelecek!”</p>

  <p>Dimitri Nicolef'in bu parayı çalmasının nedenlerine gelince, bankacı zamanı geldiğinde şunları söylemeyi planlıyordu,</p>

  <p>“Profesörün maddi durumu hiç de iç açıcı değildir. Ödeyemeyeceği borçları vardır... Üç hafta içinde bana olan on sekiz bin rublelik borcunun vadesi doluyor, ödeme için gerekli kaynağı bulmayı başaramayacak!... Ek süre istediğinde onu hiç acımadan reddedeceğim!” Frank Johausen bu hususta çok acımasız, çok kinciydi.</p>

  <p>Bununla birlikte General Gorko siyasetin karıştığı bu davada oldukça tedbirli davranıyordu. Kamuoyu istese de profesörün tutuklanma emrini vermeyi gerekli bulmuyordu, ancak evinin aranması talebine karşı çıkmamıştı.</p>

  <p>18 Nisan günü yapılan aramaya Yargıç Kerstorf, Binbaşı Verder ve Onbaşı Eck katıldı.</p>

  <p>Polislerin içeri girmesine karşı çıkmayan Dimitri Nicolef, onlara hiç aldırmadı, kendisine sorulan sorulara soğuk ve küçümseyici bir ifadeyle karşılık verdi. Çalışma masası ve dolapları didik didik arandı, kağıtları, mektupları, harcama kayıtları incelendi. Ve sonunda Bay Johausen’in profesörün hiçbir mal varlığı olmadığını söylediğinde hiç abartmamış olduğu anlaşıldı. Verdiği derslerin geliriyle yaşıyordu, bu olaylardan sonra bu gelirin de kesileceği öngörülemez miydi?...</p>

  <p>Aramadan Johausen kardeşlerin çalman parasıyla ilgili hiçbir sonuç alınamadı. Zaten bankacının düşüncesine göre, Dimitri Nicolef cinayetin ertesi günü bu parayı güvenli bir yere sakladığına ve bu yeri açıklamak istemediğine göre, başka türlüsü beklenemezdi.</p>

  <p>Bankacının numaralarını almış olduğu o paralara gelince, Bay Kerstorf la aynı fikirdeydi. Yargıç, hırsız kim olursa olsun, tehlike geçmeden paraları piyasaya sürmeyeceğini söylüyordu. Bu durumda paranın kullanıma sokul-masına kadar belirli bir süre beklenecekti.</p>

  <p>Bu arada Dimitri Nicolef'in dostlan, bu dava nedeniyle gerilimin yalnızca Riga’da değil, diğer bölgelerde de arttığının farkındaydılaı</p>

  <p>Halkın büyük çoğunluğunun profesörün karşısında olduğunu, Alman Partisi’nin tutuklanması ve yargılanması için yetkililer üzerim de baskı oluşturmaya çalıştığını biliyorlardı. Gündelikçi işçiler ve yerli halktan oluşan bir azınlık, suçsuz olduğuna tam anlamıyla inanmasa da ırksal bir içgüdü ile Nicolef'i destekliyordu. Doğrusu bu ya, bu zavallıların elinden ne gelirdi ki? Johausen kardeşler ve partilerinin ellerindeki olanaklarla onların üzerlerine gitmeleri, onları aşırılıklara yöneltmeleri ve valiyi karşı koyması tehlikeli bir hareket önünde boyun eğmeye zorlamaları hiç de zor değildi.</p>

  <p>Kamu düzeninin sarsılmaya başladığı şehirde profesörün oturduğu mahalle, burjuva grupları ve kendilerine para verenin yanında yer almaktan geri kalmayan alt sınıf üyeleri tarafından gösteri alanına çevrilse de Dimitri Nicolef evinin önünde toplanan kalabalıklara hiç aldırmadan şaşılacak bir soğukkanlılık gösteriyordu. Çocukların ricası üzerine, Doktor</p>

  <p>Hamine profesörü evden çıkmamak konusunda ikna etmeye çalıştı. Sokaklarda hakarete, hatta belki de saldırıya uğrama tehlikesiyle karşı karşıya kalabilirdi. Omuzlarını silkerek arkadaşının önerisini kabul eden Dimitri Nicolef, her zamankinden daha içe kapanmış bir halde gününü çalışma odasında geçiriyordu. Artık ders de veremiyordu, ne o öğrencilerine gidiyor, ne öğrencileri ona geliyordu. Hiç kimseyle konuşmuyor, kendisiyle konuşulmasından hoşlanmıyor, hedef olduğu suçlamalardan hiç söz etmiyordu, moral durumundaki gözle görünür değişiklik, çocukları ve dostlarını haklı olarak kaygılandırıyordu. Bu nedenle dostluğu mutlak fedakarlık boyutlarına varan Doktor Hamine, işi dışındaki tüm zamanını Nicolef ailesine ayırıyordu. Bay Delaporte ve birkaç dostu, Albay Raguenofun talimatıyla nöbet bekleyen polislere rağmen, düşmanca çığlıkların işitildigi salonda her akşam bir araya geliyorlardı. Bu hüzünlü akşam toplantılarına Dimitri Nicolef katılmıyordu!... Yine de Jean ve İlka, havanın kararmasıyla daha da katlanılmaz bir hal alan ve geçmek bilmeyen bu akşam saatlerinde yalnız kalmıyorlardı! Sonra dostları evden ayrılıyorlardı. Yürekleri kaygıyla dolan Jean ve İlka birbirlerine sarıldıktan sonra odalarına çekiliyorlar, dışarıdan gelen gürültülere kulak kabartırken, uyuması imkansızmış gibi görünen babalarının gidiş gelişlerini duyuyorlardı.</p>

  <p>Jean’ın Dorpat’a dönmeyi aklından bile geçirmediği ortadaydı. Üniversitedeki değişiklikler can sıkıcı bir hal almış olabilirdi?... O zamana kadar kendisine içten bir dostlukla yaklaşmış olanlar da dahil olmak üzere, arkadaşları tarafından nasıl karşılanacaktı?... Diğerleri karşı kampanyadan etkilenmişlerse, belki de yanında kendini savunmak için yürekli Gospodin’den başkasını bulamayacaktı?... Ve Kari Johausen ile karşılaştığında kendisine nasıl hakim olacaktı?...</p>

  <p>“Ah! O Kari! diye tekrarlıyordu Doktor Ha-mine’e. “Babam suçsuz!... Gerçek katilin ortaya çıkmasıyla suçsuzluğu kanıtlanacak!... Ama öyle ya da böyle Karl’dan hakaretinin hesabını soracağım!... Zaten bunun için uzun süre beklemeye gerek var mı?...”</p>

  <p>Doktor için genç adamı sakinleştirmek hiç de kolay olmuyordu,</p>

  <p>“Sabırlı ol, Jean,” diye tavsiye ediyordu ona “tedbirsizlik etme!... Zamanı geldiğinde sana görevini yapmanı söyleyecek ilk kişi ben olacağım!”</p>

  <p>Jean ikna olmuyordu ve belki ablasının ısrarları olmasa durumu daha da kötüleştirecek bir çılgınlık yapmaktan geri kalmayacaktı. Riga’ya dönüp sorgulandığı günün akşamı arkadaşları evden ayrılırken Dimitri Nicolef postacının kendisi için bir mektup getirip getirmediğini sordu.</p>

  <p>Hayır... Postacı Slav haklarını savunan bir gazeteden başka bir şey getirmemişti. O sırada mahalle oldukça sessizdi, etrafta evin önünde gezinen birkaç polisin dışında kimse yoktu.</p>

  <p>Babasının ayak seslerini işiten İlka, kapının eşiğine geldi.</p>

  <p>“Postacıyı mı bekliyorsun?...” diye sordu. “Evet,” diye karşılık verdi Nicolef, “bu sabah geç gelecekmiş gibi görünüyor.”</p>

  <p>“Hayır baba, vakit henüz erken, bana inan... Hava biraz soğuk... içeri girsen daha iyi olur... Bir mektup mu bekliyorsun?...”</p>

  <p>“Evet kızım. Ama burada beklemene gerek yok... sen odana çık..; ”</p>

  <p>Huzursuz davranışlarına bakılırsa, İlka’nm yanında beklemesinden rahatsız olduğu söylenebilirdi.</p>

  <p>O sırada postacı belirdi. Elinde profesöre ait bir mektup yoktu, Nicolef canının sıkıldığını belirten bir yüz ifadesini gizleyemedi.</p>

  <p>Akşam ve ertesi sabah, postacı evin önünden hiç durmadan geçtiğinde Nicolef yine aynı tepkiyi verdi.</p>

  <p>Beklediği mektup kimden gelecekti ve Dimitri Nicolef için neden bu kadar önemliydi?... Can sıkıcı sonuçlara yol açan yolculuğuyla mı ilgiliydi?... Bu konuyla ilgili tek bir söz bile etmiyordu.</p>

  <p>O sabah saat sekizde aceleyle eve gelen Doktor Hamine ve Bay Delaporte, hemen çocuklarla görüşmek istediler. Niyetleri öğleden sonra Poch’un cenazesinin kaldırılacağını bildirmekti. Nicolef'e karşı bir gösteri düzenlenmesinden kaygılanılabilirdi, bu durumda bazı önlemler almak gerekiyordu...</p>

  <p>Gerçekten de Johausen kardeşlerin kininden endişe duyulabilirdi. Banka kuryesinin cenaze töreninin ses getirmesine karar vermişlerdi.</p>

  <p>Bunu otuz yıldır şirketlerinde çalışan sadık bir görevliye olan şükran duygularını dile getirmek için yapmaları kabul edilebilirdi! Ama bu törenle halkın duygularını istismar etmeye niyetli oldukları çok açık bir şekilde belliydi.</p>

  <p>Kuşkusuz vali Slav karşıtı gazetelerde yer verilen bu gösteriyi iptal etmekle oldukça akıllıca davranmış olacaktı. Yine de kitlelerin ruh haline bakıldığında böyle bir müdahalenin misillemeleri kışkırtacağı düşünülemez miydi?</p>

  <p>Bu durumda en iyisi profesörün malikanesinin şiddet olaylarına sahne olmaması için gerekli önlemlerin almmasıydı.</p>

  <p>Kortejin Riga mezarlığına gitmek için mahalleden ve profesörün evinin önünden geçeceği hesaba katılmalıydı, bu kalabalıgin tepkilerini artırabilecek bir olumsuzluktu.</p>

  <p>Bu nedenle Doktor Hamine Dimitri Nico-lefin durumdan haberdar edilmemesini önerdi. Yemek saatlerinin dışındaki zamanını sürekli olarak çalışma odasında geçirdiğine göre, onu endişelerden ve tehlikelerden uzak tutmak en doğrusuydu.</p>

  <p>İlka’nm Doktor Hamine ve Delaporte’den katılmalarını rica ettiği öğle yemeği sessiz geçti. Öğleden sonra yapılacak olan cenaze töreninden hiç söz edilmedi. Yine de birkaç kez duyulan öfkeli çığlıklar masadakilerin yüreklerini hoplatmaya yetmişti, oysa profesör onları hiç duymazmış gibi görünüyordu. Yemekten sonra dostlarının ellerini sıkarak yenider çalışma odasına çekildi.</p>

  <p>Jean ve İlka, doktor ve konsolos salonda kaldılar. Kaygılı bekleyişin sessizliği toplananların gürültüsü ve kalabalığın uğultusuyla ara sıra bozuluyordu.</p>

  <p>Her sınıftan insanın katılımıyla mahalleyi kaplayan kalabalığın uğultusu giderek artıyordu. İtiraf etmek gerekir ki, bu kitlenin büyük çoğunluğu cinayeti Dimitri Nicolef'in işlediğini düşünüyordu.</p>

  <p>Aslında belki de onu kalabalığın eline düşmek tehlikesiyle karşı karşıya bırakmaktansa, tutuklanma emrini vermek daha hayırlı olacaktı. Suçsuzsa da kale zindanına kapatılacağı için suçsuzluğu yeterince kanıtlanmış sayılmazdı... Kim bilir belki de vali ve albay şu an Dimitri Nicolef'in selameti için bu önlemi almayı düşünüyorlardı?...</p>

  <p>Saat bir buçuğa doğru haykırışların şiddetinden kortejin sokağın başına ulaştığı anlaşılıyordu. Evde öfkeli çığlıklar yankılanıyordu. Çalışma odasından dışan çıkan profesör, oğlunun, kızının ve dostlarının kaygı dolu bakışları arasında salona indi.</p>

  <p>“Neler oluyor?... diye sordu.</p>

  <p>“Odana çekil, Dimitri,” diye karşılık verdi doktor. “Bahtsız Poch’un cenaze töreni var...</p>

  <p>“Öldürdüğüm adamın!...” dedi soğuk bir ifadeyle Nicolef.</p>

  <p>“Yalvarırım, odana çık...”</p>

  <p>“Baba!” diye haykırdılar Jean ve İlka ona yalvararak.</p>

  <p>Tasvir edilemeyecek bir ruh hali içinde olan Dimitri Nicolef kimseyi dinlemeye niyetli değildi, pencerelerden birine yönelerek onu açmaya çalıştı.</p>

  <p>“Bunu yapamazsın!...” diye haykırdı doktor. “Bu çılgınlık!...”</p>

  <p>“Yine de yapacağım!...”</p>

  <p>Kendisine engel olmalarına fırsat bırakmadan pencereyi açarak dışarı baktı.</p>

  <p>Kalabalıktan binlerce ölüm çığlığı yankılandı.</p>

  <p>O sırada kortej evin önüne ulaşmıştı. Dul giysilerine bürünmüş olan Zenaide Parensof, çiçekler ve çelenklerle süslenmiş tabutun arkasından yürüyordu. Geriden Johausen kardeşler ve şirket çalışanları geliyordu, onların arkasında ise bu cenaze törenini bir protesto gösterisine dönüştürmekten başka bir şey düşünmeyen dostları ve yandaşları yürüyordu.</p>

  <p>Kortej profesörün evinin önünde durduğunda dört bir yandan yükselen haykırışlara ölüm çığlıkları eşlik ediyordu.</p>

  <p>Albay Raguenof ve Binbaşı Verder, emirlerindeki çok sayıda polisle birlikte oradaydılar, ama Eck ve adamları bu kitlesel öfkeyi başarabilecekler miydi?...</p>

  <p>Dimitri Nicolef'in pencerede belirmesinden sonra pencerenin altına dek yaklaşan göstericiler haykırıyordu;</p>

  <p>“Katile ölüm!... Katile ölüm!”</p>

  <p>O ise kollarını kavuşturmuş, başını mağrur bir şekilde kaldırmış bir halde, tıpkı onlara hiç değer vermeyen bir heykel gibi hiç kımıldamadan duruyor, tek bir söz bile etmiyordu. Bu tedbirsiz davranışına engel olamayan çocukları, doktor ve Bay Delaporte yanında duruyorlardı.</p>

  <p>Bununla birlikte kortej bu kargaşanın ortasında yeniden yoluna devam etti. Çığlıkların şiddeti artarken, en öfkeliler eve doğru yönelerek kapıyı zorlamaya başlamışlardı.</p>

  <p>Albay, binbaşı ve polisler onları geri püskürtmeyi başardılar. Ancak Nicolef'in hayatını kurtarmak için, onu tutuklamanın gerekli olduğunu, aksi takdirde hemen oracıkta linç</p>

  <p>edilebileceğini anladılar.</p>

  <p>Sonunda polisin çabalarına rağmen, evi koruma imkanın kalmadığı bir anda, kalabalığın arasından çıkan bir adam, merdivenleri çıkarak kapının önünde durdu.</p>

  <p>“Durun!.”... diye haykırdı kalabalığın uğultusunu bastıran gür bir sesle.</p>

  <p>Buyurgan tavırlanndan dolayı herkes geri çekilerek onu dinledi.</p>

  <p>O zaman Bay Frank Johausen ona doğru ilerleyerek,</p>

  <p>“Kimsiniz?... diye sordu.</p>

  <p>“Evet! Kimsiniz?...” diye tekrarladı Binbaşı Verder.</p>

  <p>“Ben Dimitri Nicolef'in şerefi pahasına kurtarmak istediği bir sürgünüm, ben de yaşamım pahasına onu kurtarmaya geldim!...”</p>

  <p>“İsminiz?” diye sordu albay ileriye çıkarak.</p>

  <p>“Wladimir Yanof!”</p>
</body>
</html>
