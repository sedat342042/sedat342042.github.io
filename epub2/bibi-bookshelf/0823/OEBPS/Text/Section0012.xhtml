<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>9</h1>

  <p>Yargıç Kerstorf, Binbaşı Verder, Doktor Hamine ve Bay Frank Johausen’in ayın 15’ini 16’sına bağlayan gecenin gündüzünde Riga’da yaşananlar şöyleydi.</p>

  <p>Kırık Haç meyhanesinde işlenen cinayet, daha on iki saat önce şehirde yayılmıştı. Cinayetle birlikte kurbanın banka kuryesi Poch olduğu da öğrenilmişti.</p>

  <p>Bu bahtsız şehirde iyi tanınırdı. Her gün omzundan sarkan meşin kesesi, koltuk altında kemerine zincirle bağlanmış çantasıyla Johausen şirketi adına tahsilata giderken ona rastlamak mümkündü. Herkes tarafından sevilen ve takdir edilen bu mutlu, yardımsever, iyi niyetli adamın hiçbir düşmanı yoktu. Çalışkanlığı, tutumluluğu, düzenliliği ve uyandırdığı sempati sayesinde edindiği birikimi, geleceklerini güvence altına almak için tasarruflarını birleştireceği sözlüsüyle uzun bir bekleyişten sonra evlenmenin arifesindeydi. iki gün sonra gelin ve damat beraberliklerini kutsayacak olan Protestan papazının karşısına çıkacaklardı. Aile arasında yapılacak nikah törenine diğer bankalardaki meslektaşları da katılacaktı. Johausen kardeşlerin de nikahı onurlandıracaklarına şüphe yoktu. Hazırlıklar başlamış, hatta tamamlanmıştı... Ve işte tam bu sırada Poch, Livonya yollarından birindeki ıssız bir meyhanede bir katilin bıçak darbesine hedef olmuştu.</p>

  <p>Bu haber şehirde ne büyük bir fırtına estirmişti!</p>

  <p>Ve gazetede ayrıntılara yer vermeden yayınlanan haberi okuyan Zenaide’nin olayı hazırlıksız bir şekilde aniden öğrenmesinin önüne geçilememişti.</p>

  <p>Zavallı kadın büyük bir şok yaşamıştı. Önce komşuları, ardından Bayan Johausen yardımına koşmuş, onu teselli etmeye çalışmışlardı. Bahtsız kadın bu ağır darbeden sonra belki de kendini toplayamayacaktı.</p>

  <p>Kurbanın kim olduğu bilinse de katilin kimliği açıklanamıyordu. 14 ve 15 Nisan günleri olay yerinde yapılan incelemelerden ve ta-nıklarını ifadesinden bu konuda bir sonuca varılması mümkün olmamıştı. Yetkililerin geri dönmesini beklemek gerekiyordu, hatta onların da cinayetin faili hakkında bilgi sahibi olmamaları muhtemeldi.</p>

  <p>Kim olursa olsun, katile büyük tepki duyan halk, onun yasalarla cezalandırılmasının yeterli olmayacağını düşünüyordu. Bir zamanlar idam cezasının öncesinde uygulanan korkunç işkencelerin kaldırılmasından pişmanlık duyuluyordu. Bu hukuk dramının, adaletin yakın zamanlara kadar- idam cezası mahkumlarına oldukça zalimane davrandığı Baltık bölgesinde yaşandığını unutmamak gerekiyordu. Önce kızgın demirle dağlanıyor, sonuncuları bir cesetten farkı kalmayan bir bedene indirilen binlerce değnekle cezalandırılıyorlardı. Bu mahkumlardan bazıları, artık bir şeyler itiraf etmelerine gerek kalmamışsa, zindana kapatılarak açlıktan ölmeye mahkum ediliyorlardı.</p>

  <p>Bazıları ise, bir damla su bile verilmeden, yalnızca tuzlu et ve balıkla besleniyordu, bu yöntem ağızdan laf almada oldukça etkili oluyordu.</p>

  <p>Son zamanlarda bu katı uygulamalar hissedilir bir şekilde yumuşamış, hatta siyasi suçlar dışındaki kamu hukuku davalarında ölüm cezasının yerini Sibirya madenlerinde zorunlu çalışma almıştı. Riga halkı, Kırık Haç meyhanesi katilinin sürgünle cezalandırılmasını yeterli bulmuyordu.</p>

  <p>Daha önce de belirtildiği gibi kurbanın Riga’ya getirilmesi için gerekli talimatlar verilmişti, ancak bunun nedeni yeni bir otopsi yapılması değildi.</p>

  <p>Cesedi titizlikle inceleyen Dr. Hamine yaranın özelliklerini, biçimini ve bıçak darbesinin yara ağzındaki izlerini saptamıştı.</p>

  <p>Ama Bay Frank Johausen banka kuryesinin cenaze töreninin şehirde yapılmasını istiyordu. Sevgi seli ve gözyaşının eşlik edeceği törenin tüm sorumluluğu şirkete ait olacaktı.</p>

  <p>16 Nisan sabahı Binbaşı Verder üstü olan Albay Raguenof'un çalışma odasına girdi. Bu subay, elde gerekli ipuçları varsa, en başarılı hafıyelerini katilin peşine göndermek için durumdan haberdar olmayı sabırsızca bekliyordu. Daha sonra gerek olursa, bölge valisine başvurulacaktı. Elde edilen bilgilere göre, olay kamu hukukunu ilgilendiren bir hırsızlık cinayetinden başka bir şey değildi.</p>

  <p>Binbaşı, Albay Raguenof'a soruşturma ile ilgili tüm ayrıntıları, cinayetin hangi koşullarda işlendiğini, incelemeler sırasında elde edilen ipuçlarını, Doktor Hamine’in yaptığı otopsinin sonuçlarını aktardı.</p>

  <p>“Anladığım kadarıyla şüpheleriniz özellikle geceyi handa geçiren yolcu üzerinde toplanıyor...”</p>

  <p>“Kesinlikle öyle Albayım.”</p>

  <p>“Sorgulama sırasında Kroff'un şüpheli bir davranışı dikkatinizi çekmedi mi?...”</p>

  <p>“Geçmişinde şüpheli bir durumu olmamasına rağmen, doğal olarak akla onun da katil olabileceği geliyor,” diye karşılık verdi binbaşı. “Ama daha şafak sökmeden handan ayrılan yolcunun penceresindeki izler ve pencere kanatlarını zorlayan maşanın aynı odada bulunması, katilin kimliği konusunda şüpheye hiç yer vermiyor.”</p>

  <p>“Yine de Kroff'un gözetim altında tutulması gerekecek...”</p>

  <p>“Kesinlikle, Albayım, iki adamım orada nöbet tutuyorlar, meyhaneci ifade vermeye hazır bekliyor.”</p>

  <p>“Peki, bu cinayetin dışardan gelerek kurbanın odasına girmeyi başaran biri tarafından işlenmediğine emin misiniz?....” diye sordu ısrarla Albay Raguenof.</p>

  <p>“Çok kesin konuşmak istemiyorum,” diye karşılık verdi binbaşı, “ama Poch’un yol arkadaşıyla ilgili kanıtlar dikkate alındığında bunu kabul edebilmek çok zor görünüyor.”</p>

  <p>“Gördüğüm kadarıyla kanaatiniz oluşmuş durumda Binbaşı Verder...”</p>

  <p>“Kanaatim Yargıç Kerstorf, Doktor Hamine ve Bay Johausen’le aynı... Bu yolcunun meyhaneye geldiğinde olduğu gibi oradan ayrılırken de tanınmamak için özen gösterdiğine dikkatinizi çekerim...”</p>

  <p>“Kırık Haç meyhanesinden ayrılırken nereye gittiğini söylememiş mi?...”</p>

  <p>“Hayır, Albayım.”</p>

  <p>“Riga’dan yola çıktığında niyetinin Pernau’ya gitmek olduğu varsayılabilir mi?...” “Bilet ücretini Revel’e kadar ödemesine rağmen, bu akla uygun bir varsayım, Albayım.”</p>

  <p>“14 ve 15 Nisan günleri Pernau’da dikkati çeken bir yabancı olmuş mu?...”</p>

  <p>“Hayır,” diye karşılık verdi Binbaşı Verder, “yine de cinayetin bildirildiği andan itibaren, polis alarmda... Bu yolcu nereye gitmiş olabilir?... Acaba Pernau’ya mı?... Çaldığı parayla Baltık bölgesini terk etmiş olabilir mi?...” “Evet, Binbaşı Verder, limanlar ona kaçma olanağı sağlamış olabilir...”</p>

  <p>“Henüz değil, Albayım,” diye yanıtladı binbaşı, “çünkü şu an için Baltık Denizi ve Finlandiya Körfezi yolculuk etmeye elverişli değil... Aldığım bilgilere göre, şimdiye kadar denize açılan bir gemi olmamış... Eğer bir gemiyle hareket etmek istiyorsa, bahsettiğimiz yolcunun ya iç mahallelerde ya da Pernau, Revel gibi limanlarda birkaç gün daha beklemesi gerekecek...”</p>

  <p>“Ya da Riga’da,” diye karşılık verdi Albay Raguenof. “Neden oraya geri dönmüş olmasın ki?... Belki orada polise izini kaybettirmesi daha kolay olabilir?...”</p>

  <p>“Bu bana pek mümkün görünmüyor Albayım, yine de her ihtimali hesaba katmak gerek, polislerimiz yola çıkan gemileri kontrol edecek. Her koşulda buzlar hafta sonundan evvel çözülmeyecek, o zamana kadar şehrin ve limanın titizlikle denetlenmesi talimatını vereceğim.”</p>

  <p>Albay astının önerdiği çeşitli önlemleri, Baltık bölgesinin tamamında uygulanması koşuluyla uygun buldu.</p>

  <p>Binbaşı Verder onu sürekli olarak durumdan haberdar edeceğini bildirdi. Soruşturmaya gelince, Yargıç Kerstorf tarafından yürütülecekti, bu çalışkan yargıcın davayla ilgili tüm verileri bir araya getirmek için özen göstereceğine güvenilebilirdi.</p>

  <p>Zaten Binbaşı Verder’le görüştükten sonra Albay Raguenof ün da katilin Kroff'un meyhanesinde banka kuryesine eşlik eden yolcu olduğundan hiç şüphesi kalmamıştı. Hakkında ciddi suçlamalar vardı. Ama o kimdi?...</p>

  <p>Ne kendisini Riga’dan arabasına alan sürücü Brooks, ne de onu hanında konuk eden Kroff eşkalini bilmediğine göre kimliği nasıl tespit edilecekti?... Her ikisi de yüzünü göremedikleri için genç mi, yoksa yaşlı mı olduğunu söyleyecek durumda değildiler. Bu koşullarda hafiyeleri hangi iz üzerine göndereceklerdi?... Araştırmalar nerede yürütülecekti?.... Soruşturmanın başarıyla sonuçlanma şansını artıracak hangi yeni kanıtlar bulunacaktı?...</p>

  <p>Soruşturmanın gidişatı son derece karanlıktı.</p>

  <p>Ancak kısa süre sonra bu karanlığın bir. ışıkla nasıl aydınlanacağı, gecenin nasıl gündüze dönüşeceği görülecekti.</p>

  <p>O sabah Kırık Haç meyhanesi cinayeti ile ilgili raporunu yazan Doktor Hamine, Bay Kerstorfun çalışma odasına gitti.</p>

  <p>“Yeni bir ipucu var mı?... diye sordu yargıca.</p>

  <p>“Hayır, Doktor.”</p>

  <p>Doktor Hamine yargıcın odasından çıktığında Konsolos Delaporte ile karşılaştı. Birlikte yürürken ona davadan ve güçlüklerinden söz etti.</p>

  <p>“Elbette” diye karşılık verdi konsolos, “cinayeti bu yolcunun işlediği kesin gibi görünse de onu bulmayı başarmak hiç de kolay olmayacak... Sanırım, darbenin sapı yaranın üzerinde iz bırakan bir bıçaktan geldiği saptamasına fazla önem veriyorsunuz, Doktor?... Kabul!... Ama bu durumda bıçağı bulmak gerekecek...”</p>

  <p>“Kim bilir?...” diye yanıtladı Doktor Hamine.</p>

  <p>“Bunu göreceğiz,” dedi Bay Delaporte. “Bu arada Bay Nicolef ten haber aldınız mı?”</p>

  <p>“Dimitri’den mi?...” diye sordu doktor. “Yolculuğa çıktığına göre nasıl haber alabilirim ki?...”</p>

  <p>“Öyle” diye karşılık verdi konsolos, “üç günden beri burada yok!... Bu çok ilginç, düşünüyorum da...”</p>

  <p>“Evet..:” dedi Doktor Hamine.</p>

  <p>“Dün Bayan Nicolef ondan hâlâ haber alamamıştı...”</p>

  <p>“İlka’yı görmeye gidelim,” diye önerdi doktor. “Belki postacı bu sabah babasından bir mektup getirmiştir, belki de Nicolef eve dönmüştür?...”</p>

  <p>Bay Delaporte ve Doktor Hamine, profesörün banliyönün girişindeki evine doğru yöneldiler.</p>

  <p>Kapıya geldiklerinde Bayan Nicolef'in kendilerini kabul etmek için uygun olup olmadığını sordular.</p>

  <p>Hizmetçinin olumlu yanıtı üzerine, İIka’nın bulunduğu salona getirildiler.</p>

  <p>“Sevgili İlka’ın, baban geri döndü mü?...” diye sordu doktor ilk önce.</p>

  <p>“Dönmedi...” diye yanıtladı genç kız.</p>

  <p>Solgun ve hüzünlü yüzünden ne kadar endişeli olduğu anlaşılıyordu.</p>

  <p>“Ama bayan, ondan haber de alamadınız mı?” diye sordu konsolos.</p>

  <p>İlka’nın tek yanıtı başını olumsuz bir ifadeyle sallaması oldu.</p>

  <p>“Dimitri’nin yolculuk nedenini bilmedikçe, bunu açıklamak mümkün değil,” diye ekledi doktor.</p>

  <p>“Babamın başına bir felaket gelmiş olmasın, yeter,” diye mırıldandı genç kız titreyen bir sesle. “Livonya’da bir süredir çok suç işleniyor...”</p>

  <p>Bu durumu endişeden çok şaşkınlıkla karşılayan Doktor Hamine onu sakinleştirmek istedi.</p>

  <p>“Durumu abartmamak gerek,” dedi, “hâlâ güvenli bir şekilde yolculuk edilebiliyor!... Pernau yakınlarında bir cinayet işlendiği doğru... ve katilin kimliği bilinmiyorsa da kurbanın kim olduğu belli... zavallı bir banka kuryesi...” “Görüyorsunuz, sevgili Doktor,” diye karşılık verdi İlka, “yollar hiç güvenli değil ve babam gideli neredeyse dört gün oluyor... Ah! içimde kötü bir his var:..”</p>

  <p>“İçiniz rahat olsun, sevgili evladım,” dedi doktor ellerini tutarak “kendinizi bırakmamanız gerek!... Dimitri iki, üç gün içinde geri döneceğini söylemiş, şu an için endişelenecek bir gecikme yok.”</p>

  <p>“Düşündüklerinizi mi söylüyorsunuz?...” diye sordu genç kız ona bakarak.</p>

  <p>“Elbette İlka, elbette ve sizi temin ederim, bu yolculuğun nedenini bilseydim, kaygılanmam için hiçbir neden kalmayacaktı... Babanız gitmeden önce bir not bırakmış mı?...” “işte burada!” diye karşılık verdi İlka cebinden çıkardığı kağıdı doktora uzatırken.</p>

  <p>Bay Delaporte kağıdı dikkatle okudu. Kızının defalarca okuduğu bu kısa ve özlü nottan çıkarılacak bir sonuç yoktu.</p>

  <p>“Giderken size sarıldı mı?...” diye sordu doktor.</p>

  <p>“Hayır, sevgili Doktor,” diye karşılık verdi İlka, “hatta akşam her zamanki gibi ona iyi geceler öpücüğü verirken aklı başka yerde gibiydi...”</p>

  <p>“Belki de” diye araya girdi konsolos, “Bay Nicolef in zihnini meşgul eden bir şeyler vardı?...” “Hatırlayacağınız gibi eve her zamankinden daha geç dönmüştü, Doktor... Ve bunun uzayan bir dersten kaynaklandığım iddia etmişti...”</p>

  <p>“Evet” diye yanıtladı Doktor Hamine, “zihni oldukça meşgulmüş gibi görünüyordu!... Ama şu nokta üzerinde durmak istiyorum, sevgili İlka, biz gittikten sonra Dimitri ne yaptı?...” “Bana iyi geceler dileyerek odasına çıktı, ben de kendi odama çekildim...”</p>

  <p>“Ya ondan sonra bu yolculuğa neden olacak bir ziyaretçisi oldu mu?...”</p>

  <p>“Hayır, kesinlikle,” diye yanıtladı genç kız. “Sanırım hemen uyumuş olmalı, çünkü gece boyunca hiçbir gürültü duymadım...”</p>

  <p>“Hizmetçiniz daha sonradan gelmiş olan bir mektubu ona götürmüş olabilir mi?...” “Hayır Doktor, şunu da ekleyebilirim ki, evin kapısı siz gittikten sonra bir daha hiç açılmadı.”</p>

  <p>“Bu durumda yola çıkmayı önceden kararlaştırmıştı...”</p>

  <p>“Buna hiç şüphe yok,” dedi Bay Delaporte. “Hiç şüphe yok!” diye yanıtladı Doktor. “Peki, ama ertesi sabah babanızın notunu aldığınızda evi terk ettikten sonra hangi yöne doğru gittiğine dikkat ettiniz mi?...”</p>

  <p>“Bunu nasıl yapacaktım ki?...” diye karşılık verdi İlka. “Babamın durumu kimseye hatta kızma bile açmaması için gerekçeleri olmalı... Zaten endişelenmemin nedeni gitmiş olmasından çok geri dönüşünün uzamasından kaynaklanıyor...”</p>

  <p>“Hayır İlka, hayır!...” diye yanıtladı genç kızın içini rahatlatmak isteyen Doktor Hamine, “Dimitri hâlâ söylediği sürenin sınırları içinde ve bu gece ya da en geç yarın geri dönmüş olacak!”</p>

  <p>Doktor aslında bu yolculuktan çok yolculuğun nedenlerinden endişe duyuyordu.</p>

  <p>Sonra Bay Delaporte ile birlikte izin isteyerek akşam Dimitri’den haber alabilmek için yeniden uğrayacaklarını söylediler. Genç kız iki misafiri caddenin köşesinde gözden kaybolana dek kapının eşiğinde bekledi. Sonra düşünceli ve sıkıntılı önsezilerle yüreği sıkışmış bir halde odasına geri döndü.</p>

  <p>Hemen hemen aynı saatlerde Binbaşı Verder’in odasında yargıcın Kırık Haç meyhanesi katilinin izini sürmesini sağlayacak bir bilgi açığa çıkıyordu.</p>

  <p>O gün sabah saatlerinde Onbaşı Eck’in komutasındaki manga Riga’ya geri dönmüştü.</p>

  <p>Hatırlanacağı gibi bu polisler bir süredir kişilere ve mülklere karşı işlenen suçların artmış olduğu için bölgenin kuzeyine gönderilmişlerdi. Yine hatırlanacağı gibi Eck, sekiz gün önce Peipous Gölü yakınlarında Sibirya madenlerinden firar etmiş olan bir kaçağın peşine düşmüş ve Pernau dolaylarına kadar onun izini sürmek zorunda kalmıştı.</p>

  <p>Ama Pernowa sapağında buzların ortasına atlayan kaçak nehrin sulan arasında gözden</p>

  <p>kaybolmuştu.</p>

  <p>Bu eşkıya ölmüş müydü?... Bu mümkündü, ama kesin değildi.</p>

  <p>Ve kaçağın cesedi ne limanda, ne de Per-nowa ağzında bulunamadığı için şüphelenmekte haksız sayılmazdı.</p>

  <p>Böylece Riga’ya dönen onbaşı raporunu sunmak üzere aceleyle Binbaşı Verder’in odasına giderken Kırık Haç meyhanesi cinayetinden haberdar oldu, kimse bu esrarengiz davanın anahtarının onda olduğunu tahmin edemezdi.</p>

  <p>Bu nedenle onbaşının bu faili meçhul cinayet konusunda ona verecek bilgileri olduğunu öğrendiğinde binbaşının şaşkınlığı ve memnuniyeti büyük olmuştu.</p>

  <p>“Banka kuryesinin katili mi?...”</p>

  <p>“Ta kendisi, Binbaşım.”</p>

  <p>“Poch’u tanıyor muydun?...”</p>

  <p>“Tanıyordum ve son kez 13’ü akşamı gördüm.”</p>

  <p>“Nerede?...”</p>

  <p>“Kroffun meyhanesinde.”</p>

  <p>“Orada miydin?...”</p>

  <p>“Evet, Binbaşım, adamlarımdan biriyle birlikte Pernau’ya dönmek üzereydik.”</p>

  <p>“Ve bu bahtsız adamla konuştun, öyle</p>

  <p>mi?...”</p>

  <p>“Birkaç dakika boyunca, tüm kanıtların gösterdiği gibi katil eğer Poch’a eşlik eden ve geceyi handa geçiren o yolcuysa, onu da tanıyorum...”</p>

  <p>“Tanıyor musun?...”</p>

  <p>“Katil söz konusu yolcuysa, evet...” “Soruşturmada elde edilen ipuçlarına göre, bundan hiç şüphe yok...”</p>

  <p>“O zaman Binbaşım, size onun ismini söyleyeceğim... Belki de bana inanmayacaksınız!” “Sana inanacağım, eğer söylersen...” “Yüzünü kapüşonunun altında gizlese bile kendisiyle hiç konuşmadığım bu yolcuyu kolayca tanıdım... Bu Profesör Dimitri Nicolef ti...”</p>

  <p>“Dimitri Nicolef?...” diye haykırdı, şaşkınlıktan donup kalan Binbaşı Verder. “O... bu mümkün değil...”</p>

  <p>“Size bana inanmayacağınızı söylemiştim!” diye tekrarladı onbaşı.</p>

  <p>Binbaşı Verder ayağa kalktı, çalışma odasını hızlı adımlarla katederken mırıldanıyordu, “Dimitri Nicolef!... Dimitri Nicolef!”</p>

  <p>Ne! Bir dahaki seçimlerde aday gösterilerek güçlü Johausen ailesinin karşısına rakip olarak çıkarılacak ve Alınanlara karşı Slav Partisi’nin tüm özlemlerini ve taleplerini yerine getirecek olan bu Rus, Moskova hükümetinin bu gözdesi bahtsız Poch’un katili mi olacaktı?...</p>

  <p>“Bundan emin misin?...” diye sordu, Eck’in önünde durarak.</p>

  <p>“Eminim.”</p>

  <p>“Yani Dimitri Nicolef, Riga’dan ayrılmış mı?...”</p>

  <p>“Evet... en azından o gece için... Zaten bunu kanıtlamak hiç de zor değil...”</p>

  <p>“Evine bir polis göndereceğim,” diye karşılık verdi binbaşı, “Bay Frank Johausen’i buraya çağırtacağım... Sen burada kal...”</p>

  <p>“Emredersiniz, Binbaşım.”</p>

  <p>Binbaşı iki görevliye derhal yola çıkma talimatı verdi.</p>

  <p>On dakika sonra Bay Frank Johausen binbaşının yanındaydı, önünde duran Onbaşı Eck ifadesini tekrarlıyordu.</p>

  <p>Bankacının ihtiraslı ruhunda fırtınalar estiren duyguları tahmin etmek zor değildi. Sonunda hiç beklenmedik bir cinayet kinle izlediği bu rakibini önünde diz çöktürmüştü!... Dimitri Nicolef... Poch’un katiliydi!...</p>

  <p>“Emin misin?...” diye son bir kez daha sordu binbaşı, Onbaşı Eck’e dönerek.</p>

  <p>“Eminim!” diye karşılık verdi Eck, mutlak bir kararlılığı belli eden bir ses tonuyla.</p>

  <p>“Ama... ya Riga’dan ayrılmadıysa?” diye sordu bu kez Bay Frank Johausen.</p>

  <p>“Ayrıldı,” diye karşılık verdi Eck. “13’ünü 14’üne bağlayan gece evinde değildi... çünkü onu kendi gözlerimle gördüm...”</p>

  <p>“Dimitri Nicolef'in evine gönderdiğim memurun dönüşünü bekleyelim,” dedi Binbaşı Verder, birkaç dakika içinde burada olur.”</p>

  <p>Pencerenin kenarına oturan Bay Frank Johausen kendini zihninde sel gibi çağlayan düşüncelere kaptırmıştı. Onbaşının yanılmamış olmasını istiyordu.</p>

  <p>Memur geri dönerek neticeyi bildirdi;</p>

  <p>Dimitri Nicolef ayın 13’ünde Riga’dan ayrılmış ve henüz geri dönmemişti.</p>

  <p>Bu durum Onbaşı Eck’in ifadesini doğruluyordu.</p>

  <p>“Haklı olduğum ortada, Binbaşım/’ dedi. “Dimitri Nicolef ayın 13’ünde şafakla birlikte evinden ayrıldıktan sonra Poch’la aynı posta arabasındaki yerini aldı... Akşam yediye doğru arabanın kaza geçirmesi üzerine iki yolcu saat sekizde geceyi geçirdikleri Kırık Haç meyhanesine geldiler... Eğer yolculardan biri diğerini öldürdüyse, katil Dimitri Nicolef den başkası olamaz!”</p>

  <p>Bay Frank Johausen, bu korkunç haberin verdiği karmaşık duygular içinde, zafer kazanmış bir ifadeyle geriye çekildi.</p>

  <p>Dimitri Nicolef'in Kırık Haç meyhanesi katili olduğu haberi, şehirde ucu ateşlenmiş bir barut şeridi gibi kulaktan kulağa yayılmakta gecikmeyecekti!...</p>

  <p>Neyse ki, bu durumdan İlka Nicolef'in haberi yoktu.</p>

  <p>Doktor Hamine’in çabaları sayesinde söylentiler eve ulaşamamıştı.</p>

  <p>Akşam Bay Delaporte ile salonda bir araya geldiklerinde bu konuyla ilgili tek bir söz bile edilmemişti. Zaten omuzlarını silkmişlerdi... Nicolef'in bir katil olabileceğine inanmayı reddediyorlardı.</p>

  <p>Ama telgraflar gönderilmiş, bölgedeki polis birlikleri Dimitri Nicolef'i görürlerse onu gözaltına almaları konusunda uyarılmışlardı.</p>

  <p>Böylece, bu haber 16 Nisan günü öğleden sonra Dorpat’a ulaşmış, durumdan ilk haberdar olanlardan Kari Johausen, Jean Nicolef'i arkadaşlarının önünde suçlamıştı.</p>
</body>
</html>
