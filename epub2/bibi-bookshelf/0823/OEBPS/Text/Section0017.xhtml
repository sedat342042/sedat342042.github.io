<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>14</h1>

  <p>Soruşturmanın meyhaneci Kroff ve Profesör Dimitri Nicolef üzerinde yoğunlaşacağı kesinlik kazanmıştı. Şöminenin bir köşesinde bulunan köşesine kadar yanmış para kalıntısı, katilin, yakın zamanlarda Livonya’nın bu bölgelerinde polisin belirlediği eşkıyalardan birisi olması ihtimalini ortadan kaldırıyordu. Dışarıdan gelen birinin cinayeti işledikten sonra hiç fark edilmeden yolcunun odasına girmesi, pencere kanadını zorlamak için kullandığı varsayılan maşayı oraya bırakması, kağıt para parçasını şöminedeki küllerin arasına yerleştirmesi mümkün müydü?... Uykuları ne kadar derin olursa olsun, Dimitri Nicolef ve Kroff'un hiçbir şey duymamış olmaları kabul edilebilir miydi?... Ve nihayet, suçu yolcunun üzerine atmak, katilin akima nereden gelecekti?... Cinayeti işleyip paraları aldıktan sonra orayı hemen terk ederek gün doğduğunda uzaklarda olma şansı vardı.</p>

  <p>Soruşturma oldukça farklı sosyal statüleri olan bu iki kişiyle sınırlı kalacaktı.</p>

  <p>Bununla birlikte handa yapılan ikinci aramadan sonra sanıklardan birinin hâlâ tutuklanmamış olması en aklı başında insanları bile hayrete düşürüyordu.</p>

  <p>Kolayca anlaşılabileceği gibi bu yeni kanıtlardan sonra taraflar arasındaki gerginlik giderek daha da şiddetlenmiş, yalnızca Riga’da değil, Baltık bölgesinin üç ülkesinde de halk iki kampa ayrılmıştı.</p>

  <p>Dimitri Nicolef, Slavdı ve Slavlar ortak davaları için olduğu kadar, bu cinayeti işlemediğine olan inançları nedeniyle onu destekleyeceklerdi.</p>

  <p>Kroff Alman asıllıydı ve Almanlar Dimitri Nicolef'e karşı mücadele etmelerinin yanı sıra taşradaki yoksul bir meyhane işletmecisinin yanında olmaları nedeniyle onu savunacaklardı.</p>

  <p>Gazeteler savundukları düşünce doğrultusunda çarpıcı başlıklar atarak birbirleriyle yarışıyorlardı. Aristokrasinin konaklarında, burjuva malikanelerinde, tüccar bürolarında, işçi evlerinde hep bu konudan söz ediliyordu.</p>

  <p>Genel valinin işinin giderek zorlaştığını kabul etmek gerekirdi. Belediye seçimleri yaklaşıyordu. Slavlar artık Frank Johausen’in karşısına çıkaracakları aday olan Dimitri Nicolef'i daha büyük bir coşkuyla destekliyorlardı.</p>

  <p>Zengin bankacının ailesi, dostları ve müşterileri mücadeleyi bırakmaya niyetli görünmüyor, ellerindeki tüm olanakları bu rekabet için kullanıyorlardı. Paranın gücünü ellerinde bulundurduklarını söylemeye gerek yoktu, bu gücü yandaş gazetelerinin hizmetine sunmaktan geri durmuyorlardı. Yetkililer, yargıçlar dirayetsizlikle, hatta tarafgirlikle suçlanıyorlardı. Dimitri Nicolef'in tutuklanması isteniyor, daha ılımlılar ise, en azından hem hancının, hem de profesörün tutuklanması gerektiğini iddia ediyorlardı. Ne olursa olsun, bu davanın partilerin seçim sandığında karşı karşıya gelmesinden önce sonuçlanması gerekiyordu, bu koşullarda ilk kez gerçekleşecek olan oylamaya fazla zaman kalmamıştı.</p>

  <p>Ve kendisini hiç ilgilendirmeyen bu rekabetin ortasında Kroff ne yapıyordu?...</p>

  <p>Kroff sıkı bir gözetim altında tutulduğu handan hiç ayrılmıyor, işini yapmaya devam ediyordu. Köylüler ve odunculardan oluşan müşterileri her akşam, tıpkı eskisi gibi büyük salonda bir araya geliyorlardı. Ancak bu gidişatın hancıyı kaygılandırdığı anlaşılıyordu. Profesör serbest bırakıldığı için, kendisinin tutuklanmasından korkuyordu. Her zamankinden daha içe kapanık bir halde, kendisine yöneltilen bakışlar karşısında gözlerini kaçırıyor, inatla ve öfkeyle hiç durmadan Nicolef'i suçluyordu, bu taşkınlıkları sırasında yüzü bir iç kanamayı anımsatacak şekilde kızarıyordu.</p>

  <p>Nikah hazırlıkları yapılan ailelerinin evlerine genellikle büyük bir coşku hakim olurdu. Sevinç getiren yellerin içeri dolması için pencereler sonuna kadar açık bırakılır, evin her yanından mutluluk nidaları yayılırdı.</p>

  <p>Aynı şey Dimitri Nicolef'in evi için geçerli değildi. Artık hayatını altüst eden bu soruşturmayı düşünmüyordu belki, ama en azılı düşmanı olan acımasız alacaklıların kendisini sıkıştırmasından endişelenmiyor muydu?...</p>

  <p>Yargıç Kerstorf'un odasındaki sorgulamanın üzerinden yedi gün geçmiş, 13 Mayısa gelinmişti.</p>

  <p>Ertesi gün Nicolef'in borcunun vadesi doluyordu. Sabah saatlerinde borcu olan on sekiz bin rubleyi Johausen kardeşlerin veznesine yatırmazsa, kendisine ödeme ihtarnamesi gönderilecekti. Oysa bu parayı bir araya getirmesi mümkün olmamıştı. Babasından kalan borcun yedi bin rublelik bölümünü ödedikten sonra geriye kalan miktarı da ödeyebileceğini ummuş, ama vade günü geldiğinde borcu kapatamayacak bir durumda kalmıştı.</p>

  <p>Johausen kardeşler onu bir açmaza almak için işte o günü bekliyorlardı.</p>

  <p>Dimitri Nicolef borcu ya ödeyemeyecek ya da ödeyecekti.</p>

  <p>İlk olasılıkta, Kırık Haç davası lehine sonuçlanır, Yargıç Kerstorf hancının aleyhine yeni suçlamalarda bulunur ve cinayetin faili olduğunun ortaya çıkmasıyla tutuklanıp mahkum edilirse, Johausen kardeşler onu bu alacakla sıkıştıracaklardı. Genç Karl’ın kanının ve zedelenmiş gururlarının acısını çıkaracak ve Panslavizm bayrağını Almanlara karşı yükselten bu rakibi dize getireceklerdi.</p>

  <p>ikinci olasılıkta, yani Dimitri Nicolef borçlarını ödeyebilecek durumda ise, bu parayı meyhane soygunundan elde ettiğini ispatlayacaklardı. Johausen kardeşler profesörün yedi bin rubleyi son kaynaklarını da seferber ederek ne büyük güçlüklerle bulmuş olduğunu biliyorlardı. Bir hırsızlık olayına karışmadan geri kalan on sekiz bin rubleyi nasıl ödeyecekti?... Ve ödeme günü, paraların numaralarının alınmış olduğunu bilmediği için kendi kendini ele vermiş olacak, bu kez ne yetkililerin koruması, ne de dostlarının müdahalesi işe yaramayacaktı, işte o zaman yediği darbeyle bir daha ayağa kalkamayacaktı.</p>

  <p>Ertesi sabah Dimitri Nicolef, Johausen kardeşlerin veznesine, uğramadı.</p>

  <p>Öğleden sonra dörde doğru bankacıların gönderdiği ve vadesi dolan on sekiz bin rublelik borcu hatırlatan ödeme ihtarnamesi geldi.</p>

  <p>Kötü kader ihtarnameyi banka görevlisinin elinden Wladimir Yanof'un almasını istemişti. Evet!... Kötü kaderin nelere sebep olacağı görülecekti.</p>

  <p>Nicolef'in babasından kalan borç nedeniyle ödemesi gereken yüklü miktarda bir para olduğunu öğrenen Wladimir her şeyi anlamıştı, babası öldüğünde büyük para sıkıntısı çeken profesörün, babasının borçlarını üstlendiği belliydi. Ailesine, çocuklarına bundan hiç söz etmemesinin nedeni onca sıkıntıya bir yenisini eklemek istememesiydi, çalışıp para biriktirerek geri kalan borcu ödemeyi umuyordu.</p>

  <p>Evet! Wladimir şimdi her şeyi ve görevinin ne olduğunu anlamıştı.</p>

  <p>İmkanı olduğuna göre, görevi Dimitri Nicolef'i kurtarmaktı. Jean Yanof'un profesöre emanet ettiği ve onun da Pernau’ya gelerek kendisine teslim ettiği yirmi bin ruble bu ödemeyi fazlasıyla karşılamıyor muydu?...</p>

  <p>Borcun tamamını ödemeye yetecek olan miktarı yanına alarak Johausen kardeşlerin parasını ödeyecek ve Dimitri Nicolef'i bu son felaketten kurtaracaktı.</p>

  <p>Saat akşamın beşiydi, banka altıda kapanıyordu.</p>

  <p>Wladimir Yanof'un kaybedecek zamanı yoktu. Ne yapacağını kimseye söylememeye karar vererek odasına girdi, yeterli miktarda parayı yanına alarak kimseye görünmeden evin kapısına yöneldi.</p>

  <p>O sırada kapı açıldı. Jean ve İlka birlikte geri dönmüşlerdi.</p>

  <p>“Gidiyor musunuz, Wladimir?” dedi genç kız elini uzatarak.</p>

  <p>“Evet sevgili İlka,” diye yanıtladı Wladi-mir, “fazla zamanımı almayacak bir işim var... Akşam yemeğinden önce geri dönmüş olacağım...”</p>

  <p>Belki de neler olup bittiğini iki kardeşe söylemeliydi... Ama kendini tuttu. Gerek olmadıkça bunun nikahtan önce bilinmesini istemiyordu. İlka’nın eşi olmasının ardından ona her şeyi anlatacaktı, geleceklerini tehlikeye atmış olsa bile babasını kurtarmasını onaylayacağından emindi.</p>

  <p>“Haydi gidin Wladimir,” dedi, “hemen geri dönün... Burada olduğunuz zaman kaygılarım azalıyor... Her zaman babamın...”</p>

  <p>“Her zamankinden daha bitkin ve hüzünlü görünüyor,” dedi gözleri öfkeyle parlayan Jean. “Bu sefiller sonunda onu öldürecekler!... Hasta... sanıldığından daha çok hasta...” “Abartıyorsun, Jean,” diye karşılık verdi Wladimir, “baban düşmanlarının üstesinden gelemeyeceği bir moral gücüne sahip!”</p>

  <p>“Bunun doğru olduğundan emin misiniz?” diye yanıtladı genç kız.</p>

  <p>“Bana güvenin, birkaç gün içinde tüm bu sıkıntılar sona erecek!”</p>

  <p>Yola koyuldu, yirmi dakika sonra Johausen kardeşlerin bankasının önündeydi.</p>

  <p>Kapının açılmasıyla veznedara doğru ilerledi.</p>

  <p>Veznedar bu ödemenin, Nicolef'in alacaklısı olan banka sahiplerine yapılması gerektiğini bildirerek onu Johausen’lerin çalışma odasına davet etti.</p>

  <p>İki kardeş yerlerindeydiler, Wladimir Yanof'un kartviziti kendilerine uzatıldığında, “Wladimir YanofL.” diye haykırdı kardeşlerden biri. “Onu Nicolef göndermiş olmalı... Bizden zaman ya da senetin yenilenmesini isteyecek...”</p>

  <p>“Ne bir gün, ne bir saat!” diye karşılık verdi Frank Johausen, acımasızlığını belli eden bir ses tonuyla. “Yarından itibaren işlemleri başlatacağız.”</p>

  <p>Wladimir Yanof, banka görevlilerinden birinin Johausen’lerin kendisini beklediklerini bildirmesiyle hemen içeri girdi.</p>

  <p>Konuşma şu sözcüklerle başladı,</p>

  <p>“Baylar,” dedi Wladimir, “Dimitri Nicolef'in vadesi bugün dolan ve kendisine ihtarname gönderdiğiniz borcu için geldim...”</p>

  <p>“Evet gönderdik, bayım,” diye yanıtladı Frank Johausen.</p>

  <p>“Bu borç, ana para ve faizleriyle on sekiz bin ruble tutuyor,” diye devam etti Wladimir. “Doğru... on sekiz bin.”</p>

  <p>“Ve Bay Dimitri Nicolef'in babasının size</p>

  <p>olan borçlarını üstlenmesinden kaynaklanıyor...”</p>

  <p>“Tamamıyla doğru, “diye yanıtladı Frank Johausen, “ancak vadeyi uzatmamız söz konusu değil...”</p>

  <p>“Baylar, bunu sizden kim istedi ki?...” diye karşılık verdi Wladimir aşağılayıcı bir ses tonuyla.</p>

  <p>“Ah!” dedi kardeşlerden büyüğü. “Bu sabah ödenmesi gerekiyordu da...”</p>

  <p>“Saat altıdan önce paranızı almış olacaksınız, hepsi bu, bankanızın ödemelerinin bu gecikme yüzünden aksadığını sanmıyorum...”</p>

  <p>“Bayım!...” diye haykırdı, bu alaycı ve soğuk sözler karşısında öfkelenen Frank Johausen. “On sekiz bin rubleyi getirdiniz mi?...”</p>

  <p>“İşte burada!” diye yanıtladı Wladimir, elindeki para destelerini göstererek. “Senetler nerede?”</p>

  <p>Hayretler içinde kalan ve bir o kadar da öfkelenen Johausen kardeşler karşılık vermediler. Biri odanın köşesinde bulunan kasaya doğru giderek fermuarlı bir çantayı açtı, içinden senedi çıkararak masanın üzerine bıraktı.</p>

  <p>Wladimir senedi alarak dikkatle inceledikten sonra bunun Dimitri Nicolef'in Johausen kardeşlere olan borcu nedeniyle imzaladığı belge olduğunu anladı, elindeki para destelerini masanın üzerine koyarken,</p>

  <p>“Lütfen sayar mısınız?” dedi.</p>

  <p>Wladimir onu aşağılayıcı bakışlarla süzerken Frank Johausen’in benzi solmuştu. Paraları sayarken elleri titriyordu.</p>

  <p>Aniden gözleri parladı. Yüzüne vahşi bir coşkunun izleri yayıldı ve kinini belirten bir ses tonuyla haykırdı,</p>

  <p>“Bunlar, Bay Yanof, çalınmış olan paralar...”</p>

  <p>“Çalınmış mı?...”</p>

  <p>“Evet... zavallı Poch’un çantasından çalınan paralar!”</p>

  <p>“Hayır!... Babamın bana bıraktığı bu parayı, Dimitri Nicolef kendi elleriyle Pernau’ya getirdi...”</p>

  <p>“Her şey anlaşılıyor!” diye karşılık verdi Frank Johausen. “Bu parayı size ödeyecek durumda değildi ve bir fırsattan yararlanarak...” Wladimir bir adım geriledi.</p>

  <p>“Bankamız paraların numaralarını almıştı, işte listesi burada,” diye ekledi Frank Johausen, masanın çekmecesinden üzeri rakamlarla kaplı bir kağıdı çıkararak.</p>

  <p>“Bayım... bayım,” diye kekeledi hayretten dona kalan Wladimir, sözcükler ağzına tıkılıp kalırken.</p>

  <p>“Evet,” diye devam etti Frank Johausen, “ve bu paraları Bay Nicolef adına getirdiğinize göre Dimitri Nicolef onları Kırık Haç meyhanesinde öldürdüğü banka kuryemizden çalmış olmalı!”</p>

  <p>Wladimir Yanof verecek bir yanıt bulamadı. Aklını yitireceğini, mantıklı düşünebilmesinin imkansız hale geldiğim hissetti... Yine de bu karmakarışık düşüncelerin ortasında, Dimitri Nicolef'in işinin bittiğini anladı... Kendisine emanet edilen parayı harcadığı, Wladimir Yanof'un mektubunu aldıktan sonra Riga’ya gittiyse de bunun nedeninin parayı ona teslim etmek değil, aman dilemek olduğu düşünülebilirdi. Kader yolculuk sırasında karşısına Poch’u çıkartmış, yanında bankanın çantasını taşıyan kuryeyi öldürdükten sonra paralan çalmıştı. Jean Yanof'un oğluna, kendisine duyulan güveni istismar ederek harcadığı paranın yerine numarası alınmış rubleleri vermişti!...</p>

  <p>“Dimitri!...” diye tekrarlıyordu Wladimir, “Dimitri....”</p>

  <p>“Tabii bu sizin işiniz değilse...” diye karşılık verdi Frank Johausen.</p>

  <p>“Alçak!”</p>

  <p>Ama Wladimir’in, bu şahsi hakarete karşılık vermekten daha başka işleri vardı. Onu cinayetin faili olarak suçlamaları, kafasını karıştırmak için olabilirdi. Yalnızca Nicolef'i düşünüyordu.</p>

  <p>“Nihayet,” dedi Frank Johausen, çalınmış para destelerini cebine yerleştirirken, “bu alçağın işini gördük!... Artık elimizde iddialar değil, gerçek kanıtlar var!... Bay Kerstorf paraların numaralarının alındığını gizli tutmamı tavsiye etmekte haklıymış!... Katil er ya da geç yakalanacaktı ve yakalandı!... Ben Bay Kerstorf'a gidiyorum, bir saat içinde Nicolef'in tutuklama emri çıkmış olacak!”</p>

  <p>Bu arada Wladimir Yanof hızlı adımlarla, çıldırmış gibi profesörün evine doğru gidiyordu. Zihnini dolduran karmaşık düşüncelerden sıyrılmak istiyor, Nicolef'in yapacağı açıklamadan başkasına inanmak istemiyordu, bu açıklamayı ona yaptıracaktı. Çünkü Dimitri Nicolef bu paraları Pernau’ya kendi elleriyle getirmiş, henüz bir tekine bile el sürmemişti!...</p>

  <p>Evin önüne ulaşan Wladimir Yanof kapıyı açtı.</p>

  <p>Şans eseri giriş katında kimse yoktu, çünkü Wladimir Yanof'un tek bir bakışı bile ailenin üzerine bu kez telafisi olmayan yeni bir felaketin çöktüğünü, belli edecekti.</p>

  <p>Wladimir, profesörün odasına giden merdiveni çıktı.</p>

  <p>Başını elleri arasına almış olan Dimitri Nicolef çalışma masasında oturuyordu. Eşikte ayakta duran Wladimir’i fark edince ayağa kalktı.</p>

  <p>“Neyin var?...” diye sordu Nicolef, yorgun bakışlarını ona yönelterek.</p>

  <p>“Dimitri,” diye haykırdı Wladimir, “anlatın bana... bana her şeyi söyleyin... Bilemiyorum... kendinizi temize çıkarın... Hayır! bu mümkün değil!... Açıklayın... aklımı kaybedeceğim...”</p>

  <p>“Ne oldu?...” diye yanıtladı Nicolef. “Onca felakete yeni bir tanesi daha mı eklendi?”</p>

  <p>Bu umutsuz sözcükleri her şeye hazır olan ve kaderin hiçbir darbesinin şaşırtamayacağı bir adamın ifadesiyle söyledi.</p>

  <p>“Wladimir...” diye devam etti, “benden konuşmamı isteme sırası şimdi sana mı geldi?... Kendimi hangi konuda temize çıkaracağım?... Yoksa benim...”</p>

  <p>Lafını bitirmesine izin vermeyen Wladimir, insanüstü bir gayretle kendine hakim olmaya çalışarak,</p>

  <p>“Dimitri,” dedi, “bir saat önce, buraya bir ihtarname geldi...”</p>

  <p>“Johausen kardeşlerden!...” diye karşılık verdi Nicolef. “O zaman şimdi ne durumda olduğumu biliyorsun... Borcu ödeyecek durumda değilim... Wladimir, gördüğün gibi şu andan itibaren damadım olman mümkün değil...” Derin bir kedere gömülen Wladimir Yanof bu son cümleye yanıt vermedi.</p>

  <p>“Dimitri,” diye devam etti,” bu can sıkıcı duruma bir son vermem gerektiğini düşündüm...”</p>

  <p>“Sen mi?</p>

  <p>“Yanımda Pernau’ya gelerek bana teslim ettiğiniz para vardı...”</p>

  <p>“O para senin, Wladimir!... Sana getirdiğim para sana babandan kaldı...’’</p>

  <p>“Evet... biliyorum... biliyorum... bana ait olduğu için onu dilediğim gibi kullanmaya hakkım var... Bana getirdiğiniz paraları yanıma alarak bankaya gittim...”</p>

  <p>“Bunu yaptın mı?... Bunu yaptın mı?...” diye haykırdı Nicolef, kollarını genç adama doğru açarak... “Bunu neden yaptın?... Bu senin tek servetindi!... Baban o parayı benim borçlarımı ödemen için bırakmadı!...”</p>

  <p>“Dimitri,” diye karşılık verdi Wladimir sesini alçaltarak “Johausen’lere götürdüğüm paraların, Kırık Haç meyhanesinde Poch’un çantasından çalınan paralar olduğu ortaya çıktı, banka numaralarını almış...”</p>

  <p>“Paralar... paralar!...”</p>

  <p>Bu sözcükleri tekrarlayarak ayağa fırlayan Nicolef, evin her yanından duyulan korkunç bir çığlık attı.</p>

  <p>Neredeyse aynı anda açılan kapıdan İlka ve Jean içeri girdiler.</p>

  <p>Bu bahtsızın ne halde olduğunu görerek ona doğru koştuklarında Wladimir başını ellerinin arasına almıştı.</p>

  <p>İki kardeş bir açıklama beklemeyi akıllarından geçirmediler. İstedikleri tek şey soluğu kesilmek üzere olan babalarına yardım etmekti. Onu ayağa kaldırmaya çalıştılar, ama hiç hali yoktu ve ağzından sürekli olarak şu sözcükler dökülüyordu;</p>

  <p>“Çalınmış paralar... çalınmış paralar!...” “Baba...” diye haykırdı genç kız, “neyin var?...”</p>

  <p>“Wladimir," diye sordu Jean, “neler oluyor?... Yoksa aklını mı...”</p>

  <p>Nicolef ayağa kalktı ve Wladimir’e doğru yürüyerek yüzüne kapattığı ellerini açtı. Sonra onu gözlerinin içine bakmaya zorlayarak boğuk bir sesle,</p>

  <p>“Benden alıp Johausen'lerin bankasına götürdüğün o paralar, öldürülen Poch’un çantasından çalınan paralar mı?...”</p>

  <p>“Evet!” dedi Wladimir.</p>

  <p>“Ben mahvoldum... mahvoldum!.. ."diye haykırdı Nicolef.</p>

  <p>Ve ona engel olmalarına fırsat vermeden çocuklarını iterek çalışma odasından çıktı, kendi odasına geçti. Ama her zaman olduğu gibi odasına kapanmadı. Bir çeyrek saat sonra merdivenleri inerek sokak kapısını açtı, birazdan mahallenin koyu karanlığında gözden kaybolmuştu.</p>

  <p>Jean ve İlka bu ürkütücü sahneden hiçbir şey anlamamışlardı. “Çalınmış paralar!... çalınmış paralar!...” sözcüklerinden, babalarının artık gerçeğin ezici gücüyle karşı karşıya kaldığını çıkar tamamışlardı!...</p>

  <p>Bakışlarını yönelttikleri Wladimir, gözlerini yere eğerek acılı bir sesle neler olup bittiğini, Nicolef'i bankacıların elinden kurtarmak isterken onun mahvına nasıl sebep olduğunu anlattı!... Zavallı Poch’dan çalınan paraların, kendinde değilse de Wladimir Yanof'un üzerinde bulunmasının ardından masumiyetine kim inanabilirdi ki?... Zaten o da bankacıların önünde bu parayı kendisine Nicolef'in teslim ettiğini söylememiş miydi?...</p>

  <p>Bu yeni gelişmeyle şoka uğramış olan Jean ve İlka ağlıyorlardı.</p>

  <p>O sırada hizmetçi polislerin Dimitri Nicolef'i götürmek için geldiklerini bildirdi. Johausen’lerin ihbarı üzerine, sorgu yargıcı tarafından gönderilen bu görevliler Kırık Haç meyhanesi katilini tutuklamaya gelmişlerdi.</p>

  <p>Bu tutuklama karan henüz şehirde yayılmamıştı. Kuşkusuz davanın son aşamasına girdiğini ve kısa süre içinde karara bağlanacağını kimse bilmiyordu.</p>

  <p>Polisler Nicolef'in orada olup olmadığından emin olmak için evi ararlarken, Wladi-mir, Jean ve İlka aynı duygunun etkisiyle hiç düşünmeden sokağa fırladılar.</p>

  <p>Babalarını bulmak istiyorlardı... onu yalnız bırakmayacaklardı... Hakkındaki onca suçlamaya, onca kanıta rağmen, onun cinayetin faili olduğuna inanmayı reddediyorlardı. Tek yürek halinde birleşen bu bahtsızlar, böyle bir düşünceye karşı çıkıyorlardı, yine de Nicolef'in “Ben mahvoldum!... ben mahvoldum!...” sözleri ağzından dökülen bir itiraf anlamına gelmiyor muydu?...</p>

  <p>Hava şimdiden kararmıştı. Nicolef ‘in kenar mahalleden çıktığı görülmüştü. O yöne doğru koşan Wladimir, Jean ve İlka şehrin eski girişine ulaştılar. Önlerinde karanlığa gömülmüş boş araziler uzanıyordu. İçgüdülerinin sesini dinleyerek Pernau yoluna doğru ilerlediler.</p>

  <p>iki yüz adım sonra yolun kenarında yatan bir bedenin önünde durdular.</p>

  <p>Bu Dimitri Nicolef'ti.</p>

  <p>Yerde kanlı bir bıçak vardı.</p>

  <p>İlka ve Jean babalarının üzerine atılırlarken, Wladimir en yakındaki evden yardım istemeye gitti.</p>

  <p>Durumdan hemen haberdar edilen Doktor Hamine’e, köylülerin getirdiği sedye ile evine taşınan Nicolef'in ölüm nedenini teşhis etmekten başka bir şey kalmamıştı.</p>

  <p>Dimitri Nicolef, tıpkı Poch gibi kalbine aldığı bir darbe sonucu ölmüştü, bıçağın yara-nın etrafında oluşturduğu iz banka kuryesininkiyle aynıydı.</p>

  <p>Hiç çaresi kalmadığını anlayan bu bahtsız, işlediği suçun cezasından kurtulmak için intihar etmişti!</p>
</body>
</html>
