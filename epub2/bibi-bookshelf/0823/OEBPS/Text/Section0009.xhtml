<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>6</h1>

  <p>Günün ilk çayı her sabah muntazaman dokuzda yanında tereyağlı ekmek dilimleriyle birlikte Johausen kardeşlerin yemek salonunun masasındaki yerini alırdı. Kendilerinin de söylediği gibi “saliselere varan bir dakiklik” bu zengin bankacıların günlük hayatlarında ve iş yaşamlarındaki alacak ve ödeme tarihlerinde dikkate aldıkları en temel ilkelerdendi. Büyük kardeş, Frank Johausen özellikle ziyaret, yemek, uyku ve kalkış saatlerinin askeri bir titizlikle belirlenmesi konusunda çok hassastı, aynı şey Riga’nın en önemli bankasının büyük kitabının başlıklarında da yer aldığı gibi eğlence saatleri ve duyguların denetimi için de geçerliydi.</p>

  <p>Oysa o sabah, söylenen saatte semaver bulunması gereken yerde yoktu. Bunun sebebi efendisinin bu hizmetini görmekle yükümlü uşağı Trankel’in her zamanki tembelliğinden başka bir şey değildi.</p>

  <p>İşte bu yüzden Frank Johausen, Bayan Johausen, kızı Margarit Johausen ve kardeşi ile birlikte salona girdiğinde masanın üzerine dizilmiş fincanlara çay servisi yapılmamıştı.</p>

  <p>Bilindiği gibi istenen sonuçlar elde edilemese de Baltık bölgesinin bu zengin Almanları şahsi uşaklarını babadan kalma yöntemlerle eğitiyorlardı. Ataerkil ailelerde uşaklar evin çocukları gibi görülürdü, bu nedenle babalara özgü ceza uygulamalarıyla karşı karşıya kalmalarına şaşmamak gerekirdi.</p>

  <p>“Trankel, çay servisi neden yapılmadı?... diye sordu Bay Frank Johausen.</p>

  <p>“Efendim beni bağışlasın,” diye karşılık verdi Trankel acınacak bir ses tonuyla, “ama unuttum...”</p>

  <p>“Bu ilk kez olmuyor, Trankel,” diye yanıtladı bankacı, “ve sanırım son kez de olmayacak.”</p>

  <p>Semaver gibi soğuk olmayan, fayans kaplı büyük sobaya yaklaşan Bayan Johausen ve kayınbiraderi onaylayan bir ifadeyle kafalarını salladılar.</p>

  <p>Trankel hiç yanıt vermeden gözlerini kaçırdı. Hayır! Johausenlerin büyük önem ver-diği dakiklik konusunda bu ilk suçu değildi.</p>

  <p>O zaman bankacı cebinden not defterini çıkararak sayfalardan birine birkaç satır karaladı, sonra kağıdı Trankel’e uzatarak,</p>

  <p>“Bunu üzerindeki adrese götür ve yanıtı bekle.”</p>

  <p>Trankel hangi adrese gideceğini ve orada nasıl bir yanıtla karşılaşacağını biliyordu.</p>

  <p>Hiçbir şey söylemeden, eğilerek efendisinin elini öptü ve polis bürosuna gitmek üzere kapıya yöneldi.</p>

  <p>Kağıda şu sözcükler yazılmıştı:</p>

  <p>“Uşağım Trankel için yirmi beş değnek darbesi uygundur... Frank Johausen.”</p>

  <p>Uşak kapıdan çıkmak üzereyken, “Makbuzu getirmeyi unutma,” dedi bankacı. Trankel bunu unutmayacaktı. Bu makbuz bankacının, cezayı uygulayan kişiye polis müdürüyle anlaştıkları tarife üzerinden ödeme yapmasını sağlıyordu.</p>

  <p>işte bu dönemde Courlande’da, Estonya’da, Livonya’da ve hiç kuşkusuz Rus İmpa-ratorluğu’nun birçok bölgesinde işler böyle yürüyordu.</p>

  <p>Johausen ailesiyle ilgili birkaç ayrıntı.</p>

  <p>Bilindiği gibi Rusya’da devlet memurluğu çok önemli bir görevdi. Devlet dairesinde görev alan kişiler, Tchin yönetmeliğine göre en alt kademeden başlayarak özel danışmanlığa dek uzanan on dört aşamalık bir süreci tamamlıyorlardı.</p>

  <p>Ancak Baltık bölgelerinde gerçek bir gücü elinde bulundurmanın getirdiği saygınlıktan yararlanan soyluluğun da içinde yer aldığı üst sınıfların, devlet memurlarıyla ortak hiçbir yanları yoktu. Rusya’dakinden daha eski olan Alman soyluluğu, aralarında imparatorluk ailesinin elde etmekten geri kalmadığı ayrıcalıkların devredilmesi gibi önemli hakları bulunduruyordu.</p>

  <p>Soyluluğun yanında ona denk, hatta bölge ve belediye meclislerindeki etkinliğine bakılırsa, ondan daha üstün bir sınıf olan burjuvazi vardı, o da tıpkı soyluluk gibi tamamıyla Alınanlardan oluşuyordu. Tüccarlar ve saygın vatandaşlar bu sınıfın mensubuydu, biraz daha aşağıda ara bir tabaka oluşturan sıradan burjuvalar vardı. Bankacılar, armatörler, zanaatkarlar, tüccarlar lonca içindeki mevkilerine göre kendilerine dış ülkelerle ticaret yapma olanağı veren bir vergi ödüyorlardı.</p>

  <p>Bu burjuva sınıfının üst katmanlarında eğitimli, çalışkan, konuksever insanlar yer alıyordu, ahlakları ve dürüstlükleri tartışılmazdı, işte kamuoyu haklı nedenlere dayanarak Johausen ailesini ve Rusya’da olduğu gibi dış ülkelerde de büyük itibar sahibi olan bankasını bu ilk sıraya yerleştiriyordu.</p>

  <p>Baltık bölgesinde hüküm süren bu ayrıcalıklı sınıfların altında sefil bir yaşam süren ve yerli halkı oluşturan bir milyonun üzerinde çiftçi ve tarım emekçisi vardı. Almanca kentlerin dili olarak benimsenirken, eski Slav lehçeleriyle konuşmaya devam eden bu Letonyalılar köle statüsünde olmasalar da aynı şekilde muamele görüyorlar, hatta bazen vergi isteme hakkı olan asillerin aile sayısını artırmaya karar vermeleri üzerine istemeden evlenmek zorunda kalıyorlardı.</p>

  <p>İşte Rus hanedanının bu acımasız tabloyu değiştirmek istemesinin ve hükümetin meclislere. ve belediye yönetimlerine Slavları yerleştirmenin yollarını aramasının nedeni böyle açıklanabilirdi.</p>

  <p>Bu durum, ürkütücü sonuçları bu öykü boyunca anlatılacak bir mücadeleye neden olacaktı.</p>

  <p>Bankanın yönetim kurulu başkam, kardeşlerin büyüğü olan Frank Johausen’di.</p>

  <p>Küçük kardeş bekardı. Kırk beş yaşındaki ağabeyi, Frankfurtlu bir Almanla evlenmişti. Kari adında on dokuz yaşma girmiş bir oğlu ve on iki yaşında bir kızı vardı.</p>

  <p>Kari, o sırada Dimitri Nicolef'in oğlu Jean’ın yakında bitireceği Dorpat Üniversite-si’nde okuyordu.</p>

  <p>Kuruluşu on üçüncü yüzyıla dayanan Riga’nın Slavdan çok bir Alman kenti olduğunu tekrarlamakta yarar vardı. Bazı yapılar ilginç görünümleri ve altın renkli kubbeleri ile Bizans mimarisini hatırlatsalar da yüksek çatılı evleri, basamak basamak yükselen çatı duvarları ile Alman etkisini ağır bastığını kabul etmek gerekirdi.</p>

  <p>Riga artık kozmopolit bir şehirdi. Belediye binasının yer aldığı ana meydanında, bir yanda üzerinde iri çanlı bir kule bulunan Meclis binasını, diğer yanda ise tepesindeki rüzgar gülleri kulakları tırmalayacak bir şekilde gıcırdayan ve sanatsal olmanın ötesinde garip bir görünüm sergileyen tarihi Tete Noire şövalyeleri anıtını izleyebilmek mümkündü.</p>

  <p>Çağdaş stilde inşa edilmiş güzel bir bina olan Johausen Bankası bu meydanda yer alıyordu. Giriş katında bürolar, birinci katta ise müşteri kabul ofisleri vardı. Kentin iş merkezinin ortasında bulunan banka, işlerinin yoğunluğu ve ilişkilerinin genişliği nedeniyle şehirde önemli bir yere sahipti.</p>

  <p>Johausen ailesinin üyeleri birbirlerine çok bağlıydı. İki kardeş her konuda anlaşıyorlardı. Büyük kardeş şirketi yönetirken, küçüğü özellikle bürolar ve muhasebe ile ilgileniyordu.</p>

  <p>Safkan Alman olan Bayan Johausen sıradan bir' kadındı, ancak Slavlar karşısında kendini üstün görüyordu. Zaten Riga soylu sınıfının ona verdiği destek, kendini beğenmişlik içgüdülerini besliyordu.</p>

  <p>Johausen ailesi bu özellikleriyle kentin yüksek sosyetesinde ve ülkenin finans dünyasında ilk sırada yer alıyordu. Bunun dışında dış ticaret için Rus Merkez Bankası’nın, Volka-Kama ve Uluslararası Petersburg Bankası’nın sınırsız kredilerinden yararlanıyorlardı. İşlerini tasfiye edip mal varlıklarını paraya çevirseler, Baltık bölgesinin en büyük servetlerinden birinin sahibi olacaklardı.</p>

  <p>Kent belediye meclisinin en etkin üyelerinden biri olan Frank Johausen kastının ayrıca-</p>

  <p>lıklarını büyük bir kararlılıkla savunuyordu. Herkes ona hayranlık duyuyor, onu işgalden beri üst sınıfların zihninde kökleşmiş olan düşüncelerin temsilcisi olarak görüyordu.</p>

  <p>Bu durumda hükümetin inatçı Cermen ırkının üyelerini Ruslaştırma politikalarının ilk hedeflerinden biri olduğu anlaşılıyordu.</p>

  <p>O dönemde Baltık, Bölge Valisi General Gorko tarafından yönetiliyordu. Görevinin güçlüğünün bilincinde olan bu zeki yönetici, Alman kökenli vatandaşlarla ilişkilerinde oldukça temkinli davranıyor, Slav topluluğunun zaferi için çalışıyordu. Bu değişimlerin halkın geleneklerine uygun bir şekilde gerçekleşmesi için şiddet kullanmamaya özen gösteriyor, katı ama dürüst yapısıyla çatışma yaratacak her girişimden uzak duruyordu.</p>

  <p>Polis teşkilatının başında ateşli bir Rus olan Albay Raguenof vardı. Şefi kadar politik davranmayı beceremeyen bu önemli devlet adamı, Livonya, Estonya ya da Courlande’da yaşayıp da Slav sütü emmemiş her kişiyi düşman olarak görmeye hazırdı. Elli yaşlarındaki bu gözü pek ve kararlı polis geri adım atmaya hiç yanaşmıyor, hükümet onu frenlemekte güçlük çekiyordu. Ona kalsa, önüne çıkan tüm engelleri yıkıp geçerdi, oysa yıkıp geçmek yerine işi zamanın yıpratıcı etkisine bırakmak daha iyiydi.</p>

  <p>Bu kişiliklerin, bu kadar ayrıntılı bir şekilde tanıtılmasına şaşırmamak gerekiyordu. Baş kahramanlar olmasalar da politik tutkuları ve etnik çatışmaları ile bölgede büyük yankılanmalara yol açacak olan bu hukuk dramında önemli bir rol oynayacaklardı.</p>

  <p>Albay Raguenoftan sonra dikkatler polis teşkilatındaki astı olan Binbaşı Verder’de toplanıyordu. Safkan bir Alman olan binbaşı, görevini yerine getirirken ırkına özgü aşırılıklara kaçıyordu. Albay nasıl Slavlardan yana olduğunu belli ediyorsa, o da aynı şekilde Almanları destekliyordu. Binlerine çok katı davranırken, diğerlerine hoşgörü ile yaklaşıyordu.</p>

  <p>Aralarındaki rütbe farkına rağmen, General Gorko’nun yerinde müdahaleleri olmasa, bazen bu iki kişi arasında büyük çatışmalar yaşanabilirdi.</p>

  <p>Ayrıca Binbaşı Verder’in en yakın destekçisinin, öykünün başında Sibirya madenlerinden kaçan mahkumun peşine düşen Onbaşı Eck olduğunu belirtmek gerekirdi. Bu adamın, kendisine bir görev verildiğinde teşvik edilmeye ihtiyacı yoktu, hele peşinde olduğu kişi bir Slav ise, üzerine düşenden fazlasını yaptığı söylenebilirdi. Ayrıca kendilerine birkaç kez özel hizmetler verdiği Johausen kardeşler tarafından takdirle anılıyordu, bu hizmetlerin karşılığında bankacılar tarafından cömertçe ödüllendirilmişti.</p>

  <p>Artık rakiplerin belediye seçimlerinde hangi koşullar altında karşı karşıya geleceği bilinmekteydi. Frank Johausen koltuğunu kaybetmemekte kararlıydı, Dimitri Nicolef ise Rus yetkililerin yanı sıra yeni yasayla seçme hakkı genişletilecek olan halk tarafından, kendi isteği dışında aday olarak önerilmişti.</p>

  <p>Serveti, mevkii olmayan bu sıradan profesörün, burjuvazinin yüksek tabakalarının ve kibirli soyluluğun temsilcisi olan güçlü bankacının karşısına çıkarılması, ileriyi iyi gören insanların hesaba katmaları gereken bir faktördü. Bu durum, yakın bir gelecekte politik koşulların, şu an belediye ve meclislerde iktidarı ellerinde bulunduranların aleyhine değişeceğinin habercisi olabilir miydi?</p>

  <p>Bununla birlikte Johausen kardeşler karşılarına çıkarılan rakipleriyle girişecekleri mücadele konusunda umutsuzluğa kapılmıyorlardı. Dimitri Nicolef'in popülaritesini daha fazla büyümeden yok etmeyi düşünüyorlardı.</p>

  <p>İki aya kalmadan zavallı borçluya gönderilecek olan mahkeme celbi, ona borcunu ödemediği takdirde kendisini evsiz barksız bırakacak olan haciz kararını bildirecekti.</p>

  <p>Anımsanacağı gibi 15 Haziran, Johausen şirketine babasının borçlarını ödemeyi taahhüt eden Dimitri Nicolef için son gündü. On sekiz bin ruble tutarındaki bu borç, mütevazı bir profesör için önemli bir meblağ idi. Ödeyecek gücü var mıydı?... Johausen’ler, senedini geri almasını sağlayacak bu ödemeyi yapabileceğine inanmıyorlardı. Son ödemeleri güçlükle yapabilmiş olan Dimitri Nicolef'in maddi durumunun iyiye gittiği söylenemezdi. Hayır! bankaya olan borcunu kapatması mümkün değildi. Ek süre isterse, ona karşı hiç de insaflı davranılmayacaktı. Darbe yalnızca borçluya değil, siyasi rakibe indirilecekti.</p>

  <p>Johausen kardeşler beklenmedik bir olayın işlerini kolaylaştıracağını tahmin etmiyorlardı. Ellerinde halkın gözdesi olan rakiplerine karşı tam zamanında ve öldürücü bir şekilde kullanacakları bir koz vardı.</p>

  <p>Bu arada Trankel efendisinin talimatını yerine getirmek için acele ediyordu- bu sözcük belki de onun durumunu tam olarak yansıtmıyordu. Utancını belirten bir yüz ifadesi ve tereddüt eden adımlarıyla birçok kez katettiği polis müdürlüğünün yoluna koyulmak üzere evden ayrılarak bölge valisinin sarı duvarlı malikanesinin yanından geçti, ardından elden düşme eşyaların, değeri tartışılmaz bibloların, kullanılmış eski giysilerin, dini aksesuarların, mutfak malzemelerinin ve akla gelebilecek ne varsa, her şeyin satıldığı pazarın barakaları arasından geçti, cesaretlenmek için sokak satıcılarına iyi para kazandıran votkalı çaydan içti, çamaşırhanenin kazanlarına şöyle bir göz attı, bir gardiyanın talimatıyla tek sıra halinde yük arabalarını çekerken, hapis cezasının şereflerine leke sürmediğine inanan o yürekli kürek mahkumlarını ilgi ile izleyerek aştığı yollardan sonra nihayet polis müdürlüğüne vardı.</p>

  <p>Uşak orada polisler tarafından eski bir dost gibi karşılandı.</p>

  <p>Kendisine uzatılan elleri içtenlikle sıktı.</p>

  <p>“Ah! İşte sen, Trankel...” dedi polislerden biri. “Seni görmeyeli uzun zaman oldu, sanırım, en az altı ay kadar...”</p>

  <p>“Hayır, o kadar olmadı!” diye yanıtladı</p>

  <p>Trankel.</p>

  <p>“Seni kim gönderdi?...”</p>

  <p>“Efendim, Bay Frank Johausen.”</p>

  <p>“Güzel... Binbaşı Verder’le görüşmek ister misin?...”</p>

  <p>“Mümkünse.”</p>

  <p>“Daha bürosuna yeni geldi, Trankel, oraya kadar zahmet edersen, seni ağırlamaktan büyük memnuniyet duyacak.”</p>

  <p>Oldukça gururlanmış olan Trankel, binbaşının çalışma odasına yönelerek kapıyı hafifçe vurdu.</p>

  <p>İçerden gelen davet üzerine odaya girdi. Binbaşı masasına oturmuş , önüne yığılı evrakları karıştırıyordu. Gözlerini karşısına gelen kişiye çevirerek,</p>

  <p>“Ah! Trankel, sen misin?...” dedi.</p>

  <p>“Ta kendisi, Sayın Binbaşı.”</p>

  <p>“Ve seni...”</p>

  <p>“Bay Johausen gönderdi.”</p>

  <p>“Durum ciddi mi?...”</p>

  <p>“Sfemaver, bu sabah çalışmamakta ısrar etti...”</p>

  <p>“Çünkü onu yakmayı unuttun?...” dedi binbaşı gülümseyerek.</p>

  <p>“Belki de.”</p>

  <p>“Peki, kaç tane?...”</p>

  <p>“İşte pusula.”</p>

  <p>Ve Trankel efendisini verdiği kağıdı Binbaşı Verder’e uzattı.</p>

  <p>Binbaşı pusulayı okudu.</p>

  <p>“Oh! çok değilmiş...” dedi.</p>

  <p>“Hımm!” diye karşılık verdi Trankel.</p>

  <p>“Yalnızca yirmi beş değnek!”</p>

  <p>Şüphesiz Trankel bir düzine darbeyi tercih ederdi.</p>

  <p>“Tamam o zaman,” dedi binbaşı, “işin, hiç beklemene gerek kalmadan halledilecek!”</p>

  <p>Ve polislerden birini yanına çağırdı.</p>

  <p>Polis memuru içeri girerek hazır ol vaziyeti aldı.</p>

  <p>“Yirmi beş değnek darbesi,” diye talimat verdi binbaşı, “ama çok sert olmasın... tıpkı bir dosta indirir gibi. Ah! o bir Slav olsaydı!... Haydi, Trankel, git soyun ve işin bitince belgeni almaya gel...”</p>

  <p>“Teşekkürler, Sayın Binbaşı!”</p>

  <p>Odadan çıkarak işlemin gerçekleştirileceği bölmeye doğru polisi izledi.</p>

  <p>Ona bir dost gibi davranılacaktı, bu yüzden fazla yakınmasına gerek yoktu.</p>

  <p>Trankel giysilerini bedeninin üst kısmını açıkta bırakacak şekilde çıkarıp eğilerek sırtını gerdiği sırada polis memuru elindeki değneği sallamaya hazırlanıyordu.</p>

  <p>Ancak yirmi beş darbenin ilki tam sırtına inecekken, polis müdürlüğünün kapısının önünden bir gürültü geldi.</p>

  <p>Soluk soluğa koşan bir adam haykırıyordu, “Binbaşı Verder!.. Binbaşı Verder!” Trankel’in sırtına doğru inen değnek havada kalmıştı, polis memuru olup bitenleri daha iyi görebilmek için odanın kapısını açtı.</p>

  <p>En az onun kadar meraklı olan Trankel’de dışarıda yaşananları izlemeye başladı.</p>

  <p>Gürültüyü duyan Binbaşı Verder odasından dışarı çıkmıştı.</p>

  <p>“Neler oluyor?...” diye sordu.</p>

  <p>Adam ona doğru ilerleyerek elini kasketine götürdü, ardından elindeki telgrafı uzatırken, “Bir cinayet işlenmiş...” dedi “Ne zaman?...”</p>

  <p>“Dün gece...”</p>

  <p>“Nerede?...”</p>

  <p>“Pernau yolundaki Kırık Haç meyhanesinde...”</p>

  <p>“Kurban kim?... “</p>

  <p>“Johausen şirketinin banka kuryesi!”</p>

  <p>“Ne!... zavallı Poch!...” diye haykırdı Trankel. “Dostum Poch mu?...”</p>

  <p>“Cinayetin nedeni biliniyor mu?...” diye sordu Binbaşı Verder.</p>

  <p>“Hırsızlık olmalı, çünkü Poch’un çantası öldürüldüğü odada içi boş olarak bulundu.” “İçinde ne olduğu belli mi?...”</p>

  <p>“Bilinmiyor, Sayın Binbaşı, ama bu bankadan öğrenilebilir.”</p>

  <p>Pernau’dan gönderilen telgrafta posta memurunun öğrendiği her şey yazılıydı. Polislerine seslenen Binbaşı Verder,</p>

  <p>“Sen, Yargıç Kerstorfa haber ver...” dedi. “Peki, Binbaşım.”</p>

  <p>“Sen... hemen Doktor Hamine’in yanına koş...”</p>

  <p>“Peki, binbaşım.”</p>

  <p>“Ve onlara hemen Johausen bankasına gelmelerini söyleyin, onları orada bekleyeceğim.” Polislerin müdüriyetten çıkmalarının hemen ardından, Binbaşı Verder bankaya yöneldi.</p>

  <p>Ve işte bu cinayet haberinin yarattığı kargaşalıkta Trankel hizmetindeki kusurun cezası olan yirmi beş değnek darbesinden kurtulmuştu.</p>
</body>
</html>
