<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>5</h1>

  <p>Kırık Haç meyhanesi, ön cephesinde çatı katının dama kadar uzanan bölümündeki kırmızı renkli Çin porseleninin üzerinde yer alan ve alt kısmı kopmuş olduğu için yere doğru uzanan çifte Rus haçı ile adını doğruluyordu. Bu isim muhtemelen zaman içinde unutulmuş Hıristiyanlık karşıtı bir efsaneyle ilgiliydi.</p>

  <p>Alman asıllı, kırk, kırk beş yaşlarında, dul bir adam olan Kroff, Riga ile Pernau arasındaki bu ıssız bölgede babasından kalma bu meyhaneyi işletiyordu. İki, üç verstlik bir alanda tek bir ev daha doğrusu tek bir köy bile yoktu. Meyhane bu ıssız bölgenin tam ortasındaydı.</p>

  <p>Kroff'un müşteri ve müdavimleri arasında burada nadiren ve zorunlu olarak mola vermiş yolcular, çevre tarlalarda çalışan ve sayıları bir düzineyi aşmayan çiftçiler, bölge ormanlarındaki oduncu ve kömürcüler yer alıyordu.</p>

  <p>Meyhane iş yapıyor muydu?... Ne olursa olsun, kendinden söz etmeyi pek sevmeyen bir adam olan Kroff yoksulluktan yakınmıyordu. Önceleri kaçaklıkla yükünü tutmuş olan babasının çalıştırdığı bu meyhaneyi, şimdi oğlu işletiyordu. Bölgenin kulağı kesikleri Kırık Haç meyhanesinde para sıkıntısı olmadığını bilirlerdi.</p>

  <p>İçine kapanık bir adam olan Kroff bir münzevi yaşamı sürdürüyordu, hanından nadir olarak ayrıldığı günlerde Pernau’ya giderdi, müşterisi olmadığı zamanlarda, yanında kendisine yardım edecek bir oğlu ya da kızı olmadan bahçesinde çalışırdı. Al yanakları, gür saçları, sık sakalı ve kararlı bakışlarıyla güçlü kuvvetli bir adamdı. Kimseyi sorgulamaz, kendisine yöneltilen soruları kısa yanıtlarla geçiştirirdi.</p>

  <p>Arka tarafında bahçesi bulunan han tek katlıydı, tek kanatlı ana kapıdan önce dipteki pencerenin aydınlattığı kayıt salonuna giriliyordu. Sağ ve sol yanda bulunan iki oda anayola bakıyordu. Kroff'un odası ise, hanın sebze bahçesine kıvrılan bölümündeki eklentideydi. Meyhanenin içten kanca ve sürgülerle desteklenmiş olan kapı ve pencereleri oldukça sağlamdı. Bölge güvenli olmadığı için meyhaneci alacakaranlığın bastırmasıyla onları kapatırdı. Yine de meyhane saat ona kadar açıktı. O sırada salonda votka ve kiraz rakısıyla çakırkeyif olmuş altı, yedi müşteri bulunuyordu.</p>

  <p>Dikenli çalılardan oluşan doğal bir çitle çevrelenmiş yarım arpent<a id="footnote2"></a><sup><a href="#bookmark2">2</a></sup> büyüklüğündeki bahçe yolun ötesinde uzanıp giden köknar ormanına komşuydu. Kroff buradan günlük sebze ihtiyacını karşılıyordu. Bakımlarını doğanın üstlendiği meyve ağaçlarına gelince, her yanda mevyeleri etsiz kiraz ağaçları, lezzetli elmalar veren elma ağaçları ve hoş kokulu, parlak renkli meyveleriyle Livonya’da bol bulunan ahududu ağaçları vardı.</p>

  <p>O akşam masaların etrafında içki içerek sohbet eden birkaç çiftçi ve yakın köylerde oturan üç, dört oduncu vardı. Üç, dört verst uzaktaki çiftliklerine ya da kulübelerine dönmeden önce bardağı iki kapik olan votkayı ya da kiraz rakısını içmeyi alışkanlık haline getirmişlerdi. Hiçbiri geceyi Kırık Haç meyhanesinde geçirmezdi. Zaten gece orada kalan yolculara az rastlanırdı. Ancak posta arabalarının sürücü ve muavinleri, Pernau’ya varmadan önceki son istasyon olan bu meyhanede mola vermeden edemezlerdi.</p>

  <p>Meyhanenin her zamanki konuklarının biraz ötesinde oturan iki kişi, alçak sesle konuşarak akşamcıları süzüyordu. Bunlar Onbaşı Eck ve adamlarından biriydi. Pernowa boyunca iz sürdükten sonra araştırmalarına birkaç haydudun ihbar edildiği bu bölgede devam ediyorlardı. Bölgenin kuzeyindeki küçük kasaba ve köyleri denetleyen görevli birliklerle irtibat halindeydiler.</p>

  <p>Eck son işinden hiç memnun kalmamıştı. Penowa’nm buzları çözülen sularında, sağ yakalayarak Binbaşı Verder’e götürmeyi umduğu o kaçağın cesedini bile bulamamıştı.</p>

  <p>Bu durum kendine olan saygısına gölge düşürüyordu.</p>

  <p>Onbaşı yanındakine şunları söylüyordu,</p>

  <p>“O alçağın boğulduğuna hiç şüphe yok...” “Kesinlikle öyle,” diye karşılık verdi arkadaşı.</p>

  <p>“Ama hayır, bu doğru değil, elimizde kesin kanıt yok!... Zaten adamın ölüsünü bulmuş olsaydık bile onu bu şekilde durdurmamamız gerekirdi, bu polise yakışan bir tarz değil!” “Bir dahaki sefere daha başarılı olacağız,</p>

  <p>Onbaşı Eck,” diye karşılık verdi, mesleğinde karşılaştığı ilginç olayları bilgece değerlendirmeye alışkın olan polis.</p>

  <p>Onbaşı öfkesini gizlemeden başını salladı. O sırada kasırga tüm şiddetiyle ortalığı kasıp kavuruyordu. Giriş kapısı, topuk demirleri menteşelerinden kopacakmışçasına sarsılıyordu. Ara sıra gürlemesi durarak sönmüş gibi görünen büyük soba, bir süre sonra fırının şiddetiyle yeniden yanmaya başlıyordu.</p>

  <p>Köknar ağaçlarının çatırtıları duyuluyor, uçuşan kırık dallar meyhanenin çatısına çarpıyordu.</p>

  <p>“Bu durum oduncuların işini kolaylaştıracak!...” dedi çiftçilerden biri. Yapacakları tek şey onları toplamak olacak...</p>

  <p>“Bu hava haydutların ve kaçakçıların işini de kolaylaştıracak!...” diye ekledi polis memuru.</p>

  <p>“Evet... kolaylaştıracak...” diye karşılık verdi Eck, “ama bu onların kaçması için bir gerekçe olamaz. Bölgede bir eşkıya sürüsünün kol gezdiğine hiç şüphe yok... Tarvart’ta bir hırsızlık, Karkus’ta ise cinayete teşebbüs vakası tespit edildi!... Riga ile Pernau arasındaki yol gerçekten hiç de güvenli değil... Suçlar artıyor, suçlular sıklıkla kaçmayı başarıyor... Zaten ya-kalansalar da onları Sibirya’da tuz çıkartmaktan başka hangi ceza bekliyor ki?... Eskiden ipin ucunda sallanmak insanların gözünü korkuturdu!... Ama artık darağaçları da tıpkı üstat Kroff'un meyhanesinin haçı gibi kırıldı...”</p>

  <p>“O günler geri gelecek,” dedi polis memuru.</p>

  <p>“Beklediğin kadar erken değil,” diye karşılık verdi Eck.</p>

  <p>Bir polis onbaşısı, siyasi davalarda hâlâ geçerliliğini koruyan idam cezasının kamu hukuku davalarında kaldırılmış olmasını nasıl kabul edebilirdi ki? Bu onun ve polis teşkilatına mensup olmayan birçok aklı başında kişinin havsalalarının alacağı bir şey değildi.</p>

  <p>“Haydi, yola koyulalım,” dedi kalkmaya hazırlanan Eck. “Pernau’da beşinci manganın komiseriyle bir randevum var ve gecikmem gerek!”</p>

  <p>Ancak ayağa kalkmadan önce, masaya vurdu.</p>

  <p>Kroff hemen yanına geldi.</p>

  <p>“Hesap ne kadar Kroff?...” dedi, cebinden biraz bozuk para çıkararak.</p>

  <p>“Bildiğiniz gibi Onbaşı,” diye yanıtladı hancı, “herkes için aynı tarife.”</p>

  <p>“Ne kimliklerini, ne de isimlerini sormadığını bildikleri için meyhanene gelenlerle aynı tarife öyle mi?...”</p>

  <p>“Ben polis değilim!” diye karşılık verdi Kroff sert bir ses tonuyla.</p>

  <p>“Hey! tüm meyhaneciler polis gibi çalışmalı, o zaman ülke huzura kavuşacak!” diye yanıtladı onbaşı. “Dikkat et Kroff, kaçakçıları ve belki daha da kötülerini kabul etmeyi sürdürürsen, bir gün meyhanen kapatılabilir!...” '</p>

  <p>“Ben ücretini ödeyenlere içki veriyorum,” dedi meyhaneci, “nereden geldiklerini bilmediğim gibi nereye gideceklerini de merak etmiyorum!”</p>

  <p>“Şenle konuştuğumda beni dinlemiyormuş gibi davranma Kroff, yoksa kulakların pas tutacak!... Neyse, iyi akşamlar, görüşmek üzere!”</p>

  <p>Onbaşı Eck ayağa kalkarak hesabı ödedikten sonra kendisini izleyen polis memuruyla birlikte kapıya yöneldi. Fırtına nedeniyle gecikmek istemeyen diğer müşteriler de meyhaneyi terk etmek üzere ayağa kalktılar.</p>

  <p>O sırada açılan kapı kasırganın şiddetiyle yeniden kapandı.</p>

  <p>Biri topallayan, diğeri de ona destek olan iki kişi içeri girdi.</p>

  <p>Bunlar posta arabasının kazaya uğramasıyla yolda kalan Poch ve yol arkadaşıydı.</p>

  <p>Geniş kaftanını bedenine sıkıca sarmış olan bu yolcunun hâlâ yüzüne inmiş bir halde duran kapüşonu suratının seçilebilmesine engel oluyordu.</p>

  <p>Meyhaneciye yönelerek,</p>

  <p>“Buradan iki yüz adım ötede arabamızın tekerleği kırıldı...” dedi. “Sürücü ve muavini atlarla birlikte Pernau’ya gittiler... Yarın sabah bizi almaya gelecekler... Bu gece için bize verecek iki odanız var mı?...”</p>

  <p>“Evet,” diye yanıtladı Kroff.</p>

  <p>“Biri benim için,” diye ekledi Poch, “ve mümkünse rahat bir yatak istiyorum...” “Elbette,” diye karşılık verdi Kroff. “Yaralandınız mı?...”</p>

  <p>“Bacağımda hafif bir sıyrık var,” diye karşılık verdi Poch, “önemli değil.”</p>

  <p>“Ben ikinci odayı tutuyorum,” diye ekledi yolcu.</p>

  <p>O konuşurken Eck bu sesi bir yerden hatırladığını düşünüyordu.</p>

  <p>“Şuraya bak, bahse girerim ki...”</p>

  <p>Bunu polis içgüdülerine dayanarak söylüyordu. Yine de en iyisi bundan emin olmaktı.</p>

  <p>O sırada masalardan birine oturan Poch, her zaman kemerine bir zincirle bağlı duran çantasını yanına koymuştu.</p>

  <p>“Bir oda... bu iyi...” dedi Kroff a. “Ancak bir sıyrık yemek yememe engel olamayacak, ben açım.”</p>

  <p>“Size yemek getireceğim,” diye yanıtladı hancı.</p>

  <p>“Mümkün olduğunca çabuk,” diye karşılık verdi Poch.</p>

  <p>Onbaşı ona doğru yürüdü.</p>

  <p>“Bay Poch, daha ciddi bir şekilde yaralanmamış olmanız gerçekten çok sevindirici...” “Hey!” diye haykırdı banka kuryesi, “bu Bay Eck!.. İyi günler Bay Eck, daha doğrusu iyi akşamlar!”</p>

  <p>“İyi akşamlar, Bay Poch!”</p>

  <p>“Buraya geri mi döndünüz?...” “Gördüğünüz gibi. Yaranız hafif mi?” “Yarına kadar hiçbir şeyim kalmayacak.”” Kroff masaya ekmek, soğuk domuz yağı ve bir fincan çay getirmişti. Sonra yolcuya dönerek,</p>

  <p>“Ya siz bayım?...” diye sordu.</p>

  <p>“Aç değilim,” diye karşılık verdi adam.</p>

  <p>“Bana odamı gösterin... Bir an önce uyumak istiyorum, sürücünün geri dönmesini beklemeden sabah dörtte yola çıkacağım...”</p>

  <p>“Nasıl isterseniz,” diye karşılık verdi meyhaneci.</p>

  <p>Ve sağdaki odayı banka kuryesine ayırarak yolcuyu büyük salonun solunda kalan odaya götürdü.</p>

  <p>Ancak onbaşı, konuştuğu sırada kapüşonu hafifçe aralanan bu meçhul adamın yüzünün bir bölümünü görebilmişti. Bu onun için yeterliydi.</p>

  <p>“Evet,” diye mırıldandı, “bu o... Posta arabasını beklemeden neden bu kadar erken yola çıkıyor ki?...”</p>

  <p>En doğal durumlar bile polislere garip görünebiliyordu. .</p>

  <p>“Ve bu şekilde nereye gidiyor olabilir?...” diye sordu kendi kendine Eck, şüphesiz bu soruları yolcuya yöneltse, tatmin edici bir yanıt alamayacaktı. Zaten meçhul adam onbaşının kendisini dikkatle gözlemleyerek tanıdığını fark etmemişti. Kroff'un kendisine gösterdiği odaya girdi. Eck büyük bir iştahla yemeğini yiyen Poch’un yanına döndü.</p>

  <p>“Bu yolcu posta arabasında sizinle beraber miydi?...” diye sordu.</p>

  <p>“Evet... Bay Eck, ağzından tek bir söz bile çıkmadı...”</p>

  <p>“Nereye gittiğini biliyor musunuz?...” “Hayır... arabaya Riga’dan bindi, sanırım Revel’e gidiyor. Broks burada olsaydı, size bilgi verebilirdi.”</p>

  <p>“Buna gerek yok,” diye yanıtladı onbaşı. Kroff, bu konuşmayı konukları hakkında hiçbir şey bilmek istemeyen ilgisiz bir hancının ifadesiyle dinliyor, kendisine iyi geceler dileyerek meyhaneden ayrılan çiftçi ve oduncuları yolcu ederken salonda bir gidip bir geliyordu.</p>

  <p>Yola çıkmak için acele etmeyen onbaşı, zaten konuşmak için fırsat kollayan geveze Poch ile sohbet ederek oyalanıyordu.</p>

  <p>“Siz Pernau’ya mı gidiyorsunuz?...” diye sordu.</p>

  <p>“Hayır... Revel’e,” Bay Eck.</p>

  <p>“Bay Johausen’in namına mı?...”</p>

  <p>“Evet,” diye yanıtladı Poch.</p>

  <p>Ve içgüdüsel bir hareketle masanın üzerine koyduğu çantasını yanına çekti.</p>

  <p>“Bu araba kazası, en az on iki saat gecikmenize neden olacak...”</p>

  <p>“Broks söylediği gibi yarın sabah gelirse, on iki saat, dört gün içinde Riga’ya dönmüş olacağım... nikahım var.</p>

  <p>“Güzel Zenaide Parensof ile!... Hey! Bunu biliyorum...”</p>

  <p>“Tıpkı her şeyi bildiğiniz gibi!”</p>

  <p>“Hayır, Poch, yol arkadaşınızın nereye gittiğini bilmiyorum... Yine de yarın sabah sizi beklemeden erkenden yola çıkacağına göre, Pernau’ya gidiyor olmalı...”</p>

  <p>“Bu mümkün,” diye yanıtladı Poch, “tekrar görüşemezsek, ona iyi yolculuklar! Ama söylesenize, Bay Eck, geceyi bu handa mı geçireceksiniz?...”</p>

  <p>“Hayır Poch, Pernau’da bir randevumuz var, hemen yola çıkıyoruz. Size gelince, güzel bir akşam yemeğinden sonra deliksiz bir uyku çekin ve çantanızı elinizden bırakmayın...”</p>

  <p>“O da tıpkı kulaklarım gibi bedenimin bir parçası!” diye karşılık verdi banka kuryesi kendinden emin bir ifadeyle gülerek.</p>

  <p>“Haydi,” dedi onbaşı, yanındaki polise, “fırtınanın iliklerimize işlemesini istemiyorsak, önümüzü çenemize kadar ilikleyelim!... İyi akşamlar, Poch.”</p>

  <p>“İyi akşamlar, Bay Eck.”</p>

  <p>İki polisin çıkmak için açtıkları kapıyı arkadan kapayan Kroff, sürgüyü çektikten sonra kalın anahtarı iki kere çevirdi.</p>

  <p>O saatten sonra Kırık Haç meyhanesine kimsenin gelmeyeceği tahmin edilebilirdi. Hatta iki yolcunun geceyi geçirmek için oraya gelmeleri bile nadir rastlanan bir durumdu, Kroff'un bu ıssız meyhanede her zamanki gibi yalnız kalmaması için bu araba kazasının meydana gelmesi gerekmişti.</p>

  <p>Bu arada Poch büyük bir iştahla yediği yemeğini bitirmişti. Gücünün yerine gelmesi için böyle bir yemeğe ihtiyacı vardı.</p>

  <p>Yatak masanın başlattığı işi tamamlayacaktı.</p>

  <p>Kroff, odasına çekilmek için konuğunun kalkmasını bekliyordu. Ara sıra rüzgarın etkisiyle sıcak bir buğu kümesinin içinde dumanı salona dolan sobanın yanında duruyordu.</p>

  <p>Kroff, o zaman kıvnmları gevşeyerek kırbaç gibi şaklayan peşkiri eline alarak dumanı uzaklaştırmaya çalışıyordu.</p>

  <p>Masanın üzerinde titreşen mum, ışık huzmeleriyle nesnelerin gölgelerini dans ettiriyordu.</p>

  <p>Dışarıda rüzgar pencere kanatlarına öylesine şiddetli çarpıyordu ki, insan birinin kapıya vurduğunu düşünebilirdi.</p>

  <p>“Duymuyor musunuz?...” diye sordu Poch, kapının şiddetle sarsıldığını fark edince.</p>

  <p>“Kimse yok,” diye karşılık verdi hancı, “kimse yok... Kışın daha berbat havalarla karşılaşıyoruz...”</p>

  <p>“Zaten,” dedi Poch, “gecenin bu saatinde, bu yollarda haydutlar ve polislerden başka kimsenin olması pek mümkün değil.”</p>

  <p>“Söylediğiniz gibi pek mümkün değil!”</p>

  <p>Saat dokuza geliyordu.</p>

  <p>Ayağa kalkarak çantasını koltuğunun altına sıkıştıran banka kuryesi, Kroff'un kendisine uzattığı mumu aldıktan sonra odasına yöneldi.</p>

  <p>Meyhaneci, Poch kapıyı kapadıktan sonra salonu aydınlatmak için gerekecek olan kalın camlı feneri eline aldı.</p>

  <p>“Siz yatmıyor musunuz?... “diye sordu odasına girmeden önce.</p>

  <p>“Evet...” diye yanıtladı Kroff, “ama önce her akşamki kontrolleri yapmam gerek...</p>

  <p>“Bahçenizde mi?...”</p>

  <p>“Evet, bahçemde, tavuklarımın tüneklerinde olup olmadıklarına bakmalıyım, çünkü bazı sabahlar içlerinden bir iki tanesi yerlerinde olmuyor...”</p>

  <p>“Ah!” dedi Poch, “tilkiler mi?...”</p>

  <p>“Tilkiler ve kurtlar. Bu lanet hayvanlar çiti aşmakta güçlük çekmiyorlar! Bu nedenle odam bahçeye baktığı için tüfeğimi üzerlerine boşaltmayı ihmal etmiyorum!... Eğer bir mermi sesi duyarsanız, endişelenmeyin...”</p>

  <p>“Hey!” diye karşılık verdi Poch, “dilediğim gibi uyuyabilirsem, bir top güllesi bile beni uyandıramayacak!... Bu arada acelem olmadığını belirtmek isterim... Yol arkadaşım erkenden yola çıkmak istiyorsa, o kendi bileceği iş!... Bırakın gün doğana kadar uyuyayım... Broks, Pernau’dan dönüp arabayı tamir ettirdiği zaman kalkma saatim gelecek...”</p>

  <p>“Tamam o zaman,” diye yanıtladı hancı. “Sizi kimse uyandırmayacak, yolcu gittiğinde uykunuzu bölmemek için elimden geleni yapacağım.”</p>

  <p>Poch yorgunluğunu açığa vuran esnemeleri bastırarak odasına girdi ve anahtarlı kapıyı kapadı.</p>

  <p>Kroff fenerin hafifçe aydınlattığı salonda tek başınaydı. Masaya yaklaşarak banka kuryesinden arta kalan tabakları, fincanı, çaydanlığı topladı, sonra örtüyü kaldırdı. Düzenli bir adamdı, bugünün işini yarma bırakmazdı.</p>

  <p>İşini bitirdikten sonra bahçe kapısına yöneldi.</p>

  <p>Kuzeybatıya bakan bu bölümde bora daha hafif esiyor, ek bina fırtınadan korunuyordu. Ancak bu köşenin ötesinde rüzgar öfkeyle esiyordu, bunun üzerine hancı daha ileri gitmemeyi düşündü. Kümese bir göz atması yeterli olacaktı.</p>

  <p>Bahçede bir kurt ya da tilkinin varlığını belli eden o hareketli gölgelerden eser yoktu.</p>

  <p>Fenerini her yönde dolaştıran Kroff şüpheli bir şeye rastlamayınca salona geri döndü.</p>

  <p>Sobanın sönmesine izin vermemek için birkaç parça kömür attı, etrafına son bir kez daha baktıktan sonra odasına yöneldi.</p>

  <p>Bahçeninkine bitişik olan kapı, hancının odasının bulunduğu ek binaya girilmesini sağlıyordu. Bu oda şimdiden derin bir uykuya dalmış olan Poch’unkinin yanında yer alıyordu.</p>

  <p>Kroff elindeki fenerle içeri girdiğinde salon koyu bir karanlığa gömüldü.</p>

  <p>İki, üç dakika boyunca üzerindekileri çıkaran meyhanecinin ayak sesleri duyuldu. Ardından yankılanan bir gacırtı onun yatağına uzandığını bildiriyordu.</p>

  <p>Rüzgarın, yağmurun hışırtılarına, yüksek dalları kopup gitmiş köknar ağaçlarının ortasından geçen fırtınanın uğultusuna rağmen, birkaç saniye sonra handa herkes uyuyordu.</p>

  <p>Sabah dörde doğru kalkan Kroff, elinde yanan feneriyle büyük salona girdi. Neredeyse aynı anda yolcunun odasının kapısı açıldı.</p>

  <p>Adam dünkü gibi kaftanına sarınmış, kapüşonunu başına geçirmişti.</p>

  <p>“Hazır mısınız, bayım?...” dedi Kroff.</p>

  <p>“Hazırım,” diye karşılık verdi elinde iki, üç kağıt ruble bulunan yolcu. “Borcum ne kadar?...”</p>

  <p>“Bir ruble,” diye yanıtladı hancı.</p>

  <p>“İşte bir ruble, kapıyı açar mısınız?...”</p>

  <p>“Hemen,” diye karşılık verdi Kroff, parayı fenerinin ışığında kontrol ettikten sonra.</p>

  <p>Meyhaneci cebinden çıkarttığı anahtarla kapıya yöneldi, sonra bir an durarak yolcuya,</p>

  <p>“Yola çıkmadan bir şeyler yemek ister misiniz?...”</p>

  <p>“Hayır.”</p>

  <p>“Bir bardak votka ya da kiraz rakısı?...”</p>

  <p>“Hayır, dedim. Kapıyı hemen açın, acelem</p>

  <p>var.”</p>

  <p>“Nasıl isterseniz.”</p>

  <p>Kroff, kapıyı içeriden destekleyen tahta sürgüleri çektikten sonra anahtarı deliğe soktu, kilidin dili gıcırdadı.</p>

  <p>Hava hâlâ zifiri karanlıktı. Yağmur durmuş olsa da fırtına etkisini sürdürüyordu. Kırılmış dallar yolun her yanına dağılmıştı.</p>

  <p>Yolcu kapüşonunu düzelt kaftanının önünü ilikledikten sonra tek bir söz bile etmeden hızla dışarı çıktı, birkaç adım sonra gecenin ortasında gözden kayboldu. O Pernau’ya giden anayola doğru ilerlediği sırada iç sürgüleri yerleştiren Kroff Kırık Haç meyhanesinin kapısını kapatıyordu.</p>

  <p><a id="bookmark1"></a><a href="../Text/Section0004.xhtml#footnote1">1</a></p>

  <p>*Verst: 1066 metre uzunluğunda Rus uzunluk birimi, çn.</p>

  <p><a id="bookmark2"></a><a href="#footnote2">2</a></p>

  <p>0.404 hektar karşılığı eski bir alan ölçüsü.</p>
</body>
</html>
