<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>8</h1>

  <p>Yetkililerin Kırık Haç meyhanesinde yürüttükleri soruşturmadan bir gün sonra, 16 Nisanda, Livonya’nın önemli kentlerinden biri olan Dorpat’daki üniversite bahçesinde dolaşan beş, altı genç hararetli hararetli bir şeyler tartışıyorlardı.</p>

  <p>Belleri deri kemerlerle sıkıca sarılmış, göz alıcı renkli kasketleri şık bir şekilde kulaklarına doğru yatmış bir halde volta atarlarken uzun botları kumun üzerinde gıcırdıyordu.</p>

  <p>“Kendi payıma, masada yer alacak turnabalıklarının tazeliğine güvence veriyorum... Aa’dan geliyorlar, daha dün gece avlandılar... Stroemlingler<sup>*</sup> için onları yakalayan Ossel’li balıkçılara iyi para verildi, bir kadeh harika kummelin yanında onları lezzetli bulmayan biri çıkarsa kafamı kıracağım!”</p>

  <p>“Ya sen Siegfried?...” diye sordu öğrencilerin yaşça en büyükleri.</p>

  <p>“Ben,” diye karşılık verdi Siegfried, “ben av hayvanlarından sorumluyum, dağtavuklarımın ve yaban horozlarımın enfes olmadığını iddia edenler karşılamada hizmetçinizi bulacak!” “Jambonların mükemmel olduğunu iddia ediyorum,” dedi bir üçüncü, “tıpkı kızarmış jambonlar ve pourogenlar gibi... Böylesine leziz etli börekleri daha önce yediğini söyleyecek biri çıkarsa, o an ölmeyi tercih ederim!... Sevgili Kari, onları özellikle sana tavsiye ederim...” “Güzel,” diye karşılık verdi, kendisine önadıyla hitap eden arkadaşına. “Bu güzel yiyecekler sayesinde Üniversite şölenini hakkıyla kutlayacağız... Ama bir koşulla, bu şölen Slavlar tarafından berbat edilmedikçe...”</p>

  <p>“Hayır!...” diye haykırdı Siegfried, “kendilerini bir şey sanmaya başlayanların bir tanesi bile orada olmayacak...”</p>

  <p>“Ve onlara hadlerini bildirmesini bileceğiz!” diye ekledi Kari. “Şefleri olarak gördükleri o Jean kendisine dikkat etsin, bize karşı koymaya devam ederse, ağzının payını vereceğim!... Günün birinde onunla hesaplaşacağımızı biliyorum, onu hafife aldığı Almanların önünde küçük düşürmeden üniversiteden ayrılmak istemiyorum...”</p>

  <p>“Onu ve sevgili dostu Gospodin’i!” diye ekledi Siegfried, yumruğunu avlunun öbür ucuna doğru savurarak.</p>

  <p>“Gospodin ve efendimiz olacaklarını düşünen herkese!...” diye haykırdı Kari. “Alman ırkıyla başa çıkmanın o kadar kolay olmadığını görecekler!. Slav köle demek, biz bu iki sözcüğü Livonya milli marşında bir araya getirerek onlara söyleteceğiz....”</p>

  <p>“Hem de Almanca!” diye ekledi Siegfried, arkadaşları korkunç bir “hoch” çekerken.</p>

  <p>Görüldüğü gibi bu gençler şölen yemeğine oldukça iyi hazırlanmışlardı, ayrıca Slav kökenli öğrencilerle bir tartışma, hatta bir kavga çıkarırlarsa, daha iyi yapmış olacaklarını düşünüyorlardı. Bunlar yeterince hırçın çocuklardı, Karl’ın onların içinde özel bir yeri vardı. İsmi ve konumuyla arkadaşlarını etkisi altında tutuyordu ve onları üzücü bir şekilde sonuçlanabilecek bir çatışmaya sürükleyebilirdi.</p>

  <p>Yürekli olduğu kadar kinci ve kavgacı kişiliğiyle üniversite gençliğinin bir bölümü üzerinde hakimiyetini kurmuş olan bu Kari kimdi?... Uzun boyu, güneş sarısı saçları, sert bakışları ve şeytani yüz ifadesi ile her zaman en öne atılmakta hiç tereddüt etmiyordu.</p>

  <p>Karl, bankacı Frank Johausen’in oğluydu. Bu yıl üniversite eğitimini tamamlayacaktı. Birkaç ay sonra babasının ve amcasının şirketindeki doğal görevine başlamak üzere Riga’ya dönecekti.</p>

  <p>Ya Siegfred ve Karl’ın tehdit dolu önerilerine hedef olan bu Jean kimdi?... Riga’lı Profesör Dimitri Nicolef'in oğlu olan Jean kendisi gibi Slav kökenli arkadaşı Gospodin’e, Kari Johausen’in Siegfried’e duyduğu güveni besliyordu.</p>

  <p>Hanse’ın eski kenti Dorpat, 1750’de Ruslar tarafından kurulmuştu. Bazı tarihçiler kuruluşunu, dünyanın sonunun geleceğinin söylendiği o meşhur 1000 yılına kadar dayandırmak istiyorlarsa da bu genellikle böyle kabul edilirdi.</p>

  <p>Baltık bölgesinin bu en çekici kentinin kuruluş tarihi ile ilgili bazı şüpheler varsa da aynı şey 1632’de Gustave-Adolphe tarafından kurulan ve 1812’de restore edilerek bugünkü halini alan ünlü üniversitesi için geçerli değildi. Bazı gezginlere göre, çağdaş bir Yunan kenti olarak kabul edilebilecek olan Dorpat’ın evleri Kral Othon’un başkentinde yapılarak</p>

  <p>hazır bir halde buraya getirilmişti.</p>

  <p>Dorpat ticari anlamda gelişkin bir kent değildi. Gruplar, hatta daha doğrusu birbirlerine kardeşçe duygular beslemeyen “uluslar” halinde bölünmüş üniversitesiyle daha ziyade bir öğrenci şehriydi. Bu söylenenler doğrultusunda Slav ve Alman halkları arasındaki ilişkilerin, en az Estonya’nın, Livonya’nın ve Courlande’ın diğer şehirlerindeki kadar gergin olduğu tahmin edilebilirdi.</p>

  <p>Dorpat’ta huzur, ancak öğrencilerin yaz günlerinin dayanılmaz sıcaklarında ailelerinin yanlarına dönmeleriyle sağlanabiliyordu.</p>

  <p>Zaten dokuz yüzü bulan sayıları, Almanca okunan fen ve edebiyat dersleri için yetmiş iki eğitmeni ve bunun için de yılda iki yüz otuz dört bin rublelik büyük bir bütçeyi gerektiriyordu. Avrupa’nın en önemli ve en çok izlenen üniversite kütüphanesindeki kitapların sayısı dört bini buluyordu.</p>

  <p>Coğrafi konumu nedeniyle ticaretin hiç gelişmediği söylenemezdi. Riga’ya iki yüz, Petersburg’a ise yalnızca yüz otuz kilometre uzaklıkta bulunan ve Baltık bölgesi anayollarının kesiştiği bu kentin, Hanse’ın en müreffeh şehirlerinden biri olduğu nasıl unutulabilirdi?</p>

  <p>Az gelişmiş olsa da ticaret Almanların elindeydi. Neticede yerli halkı oluşturan Estonyalılar yalnızca vasıfsız işçi ve hizmetli olarak çalışıyorlardı.</p>

  <p>Dorpat, Embach nehrine yukarıdan bakan bir tepenin üzerine göz alıcı bir şekilde kurulmuştu. Uzun caddeleri kenti üç mahalleye ayırıyordu. Turistler gözlemevini, Yunan tarzı sivri kemer stilinin yıkıntılannı barındıran kilisesini ziyaret ederlerdi. Meraklılar tarafından çok beğenilen botanik bahçesini gezenler oradan gördüklerine doyamamış olarak ayrılırlardı.</p>

  <p>Dorpat nüfusunun büyük çoğunluğunu oluşturan Almanların sayısı, üniversitede de aynı şekilde daha fazlaydı.</p>

  <p>Dokuz yüz öğrencinin en fazla ellisi Slav ırkındandı.</p>

  <p>Bunların en önde geleni Jean Nicolef'ti. Arkadaşları onu şef olarak olmasa da rektörün makul ve tedbirli davranışlarına rağmen, önüne geçemediği tartışmalarda sözcüleri olarak kabul ediyorlardı.</p>

  <p>O gün Karl Johausen ve grubu bahçede volta atarak şölenlerini berbat edecek olasılıklar üzerine tartışırlarken yürekten ve doğuştan Rus olan bir başka grup, biraz uzakta aynı konuyu görüşüyordu.</p>

  <p>Bu öğrencilerden biri on sekiz yaşında olmasına rağmen, oldukça güçlü bir bedene, ortanın üzerinde bir boya sahipti, bakışları içten ve canlı, yüzü çekiciydi, yanaklarında henüz yeni terlemiş hafif bir sakal, dudaklarının üzerinde ise ince bir bıyık vardı. Bu genç adam, zihni gelecekteki sorunlarla meşgul çalışkan bir kişinin ciddi yüz ifadesine sahip olsa da daha ilk bakışta derin bir sempati uyandırıyordu.</p>

  <p>Jean Nicolef bu yıl üniversitedeki ikinci senesini tamamlayacaktı. Onu yalnızca ablası İI</p>

  <p>ka’ya olan benzerliğiyle tanımak mümkündü. Görevlerinin bilincinde olan bu iki kardeş düşünceli ve ciddi bir mizaca sahiptiler, hatta Jean’ın yaşından beklenmeyecek bir sorumluluk duygusuna sahip olduğu söylenebilirdi.</p>

  <p>Bu özellikleri ve Slav düşüncelerini savunurken gösterdiği kararlılıkla arkadaşlarının üzerinde belli bir etkisi vardı.</p>

  <p>Arkadaşı Gospodin, Revel’in zengin Estonyalı ailelerinden birine mensuptu. Jean’dan bir yaş büyük olmasına rağmen, davranışları daha çocuksuydu. Tartışmalarda makul bir yanıt vermektense, saldırganca davranmaya meyilli, eğlenceye ve spora düşkün, temiz yürekli bir genç olan Gospodin, Jean’a karşı içten bir dostluk besliyor, bu özellikleriyle Jean’ın en güvenilir dostlarından biri olmayı hak ediyordu.</p>

  <p>Bu gençler üniversitenin çeşitli gruplarını hareketlendiren şölen hazırlıklarından başka ne konuşabilirlerdi?...</p>

  <p>Ve Gospodin her zamanki gibi coşkuyla konuşuyor, Jean onun taşkınlıklarını boşuna bir çabayla önlemeye çalışıyordu.</p>

  <p>“Evet,” diye haykırdı, “bu Cermenler bizi şölenlerden dışlamaya çalışıyorlar!... Festivale katılmamamız için, verdiğimiz katkı payını kabul etmediler!... Bardaklarını bizimkilerle tokuşturmaktan utanıyorlar!... Ama henüz son söz söylenmedi, yemekleri tatlı servisinden önce sona erebilir!”</p>

  <p>“Bunu çok alçakça bir davranış olduğunu kabul ediyorum,” diye karşılık verdi Jean. “Yine de bu onlarla dövüşmemizi gerektiren bir neden değil!... Onlar bayramı kendi aralarında kutlamak istiyorlar, kabul!... Sevgili Gospodin, biz de kendi aramızda kutlarız, üniversite şerefine kaldıracağımız bardaklarımız onlardan aşağı kalmayacak!”</p>

  <p>Oysa ateşli Gospodin böyle düşünmüyordu. Bu durumu kabullenmek geri adım atmak anlamına gelecekti, kendine özgü sözcüklerle öfkesini belli ediyor, köpürüyordu.</p>

  <p>“Tamam, Jean,” diye karşılık verdi, “sen iyi niyetlisin ve akıllı olduğun kadar yürekli olduğuna da kimsenin şüphesi yok!... Bana gelince, ben makul değilim ve olmak da istemiyorum! Karl Johausen ve çetesinin bize hakaret ettiklerini düşünüyorum, buna uzun süre tahammül etmeyeceğim...”</p>

  <p>“Şu Karl denen Almanı kendi haline bırak, Gospodin,” diye yanıtladı Jean Nicolef, “ne davranışlarını, ne de sözlerini ciddiye alma!... Birkaç ay sonra ikiniz de mezun olacaksınız, ırk ve köken sorunu gündeme gelmedikçe birbirinizi bir daha asla görmeyeceksiniz...” “Bu mümkündür, mantıklı Nestor!” diye karşılık verdi Gospodin, “senin gibi kendine hakim olabilmek ne güzel!... Ama buradan Kari Johausen’e hak ettiği dersi vermeden ayrılırsam, içim rahat etmeyecek!”</p>

  <p>“Haydi,” dedi Jean, “onları gereksiz yere kışkırtarak ellerine koz vermeyelim...”</p>

  <p>“Gereksiz yere mi?...” diye haykırdı öfkeli genç adam. “Sana binlercesini sayabilirim; yüz ifadesini beğenmiyorum, tavırları canımı sıkıyor, sesinin tonu, aşağılayıcı bakışları, arkadaşlarının onu grubun lideri olarak kabul ettiklerinde girdiği havalar hoşuma gitmiyor.” “Bunlar hiç önemli değil, Gospodin,” dedi dostluğunun belirtisi olarak içgüdüsel bir hareketle arkadaşının kolunu tutan Jean Nicolef. “Doğrudan bir hakaret olmadıkça, bunları bir tahrik unsuru olarak kabul edemem!... Ah! bir hakaret etseler, yanıt vermek için en önde ben olacağım dostum, bana güvenebilirsin!”</p>

  <p>“Ve biz de yanında olacağız, Jean,” diye desteklediler grubun diğer üyeleri.</p>

  <p>“Bunu biliyorum,” dedi iflah olmaz Gospodin. “Ama Jean’ın, o Kari tarafından özellikle hedef alındığını fark etmemesine şaşınyorum...” “Ne demek istiyorsun, Gospodin?...” “Demek istediğim, bizim bu Almanlarla okulla ilgili çekişmelerimiz var, oysa Kari Johausen, Jean Nicolef'e başka bir gözle bakıyor!...”</p>

  <p>Jean, Gospodin’in neyi ima ettiğini anlamıştı. Johausen’ler ve Nicolef'ler arasındaki rekabet üniversite öğrencileri tarafından biliniyordu. Bu iki ailenin reislerinin seçimlerde birbirlerine rakip olacağından herkes haberdardı, kim kamuoyunun ve yönetici kesimlerin desteğini alırsa, diğerini alaşağı edecekti.</p>

  <p>Gospodin, arkadaşının özel konumundan yararlanarak babaların arasındaki rekabeti oğullara taşımakla iyi etmemişti.</p>

  <p>Ne yazık ki, öfkelendiğinde kendine hakim olamıyor, ölçüyü kaçırıyordu.</p>

  <p>Yine de Jean yanıt vermedi. Kam yüreğine çekilirken, yüzü hafifçe soldu.</p>

  <p>Ama kendine hakim olabilmek için yeterince güçlüydü, Kari Johausen ve grubunun bulunduğu yöne doğru sertçe bakarak,</p>

  <p>“Bundan söz etmeyelim, Gospodin,” dedi hafifçe titreyen ciddi bir sesle. “Tartışmalarımızda Bay Johausen’in isminin geçmesine asla izin vermedim, umarım Karl’da aynı titizliği göstererek babamın ismini ağzına almaz!... Eğer buna dikkat etmezse...”</p>

  <p>“Jean’m hakkı var,” dedi öğrencilerden biri, “Gospodin, bunu söylemekle iyi etmedin. Bizi Riga’da değil, Dorpat’ta neler olup bittiği ilgilendiriyor.”</p>

  <p>“Evet,” diye karşılık verdi tartışmayı ilk baştaki konuya çekmek isteyen Jean Nicolef “Yine de hiçbir şeyi abartmadan, olayları akışına bırakalım...”</p>

  <p>“Anladığım kadarıyla Jean,” diye sordu öğrencilerden biri, “Kari Johausen ve grubunun bizi şölenden dışlama konusundaki tutumlarını protesto etmemizi gerekli bulmuyorsun?...” “Yeni bir gelişme yaşanmadıkça, tamamıyla ilgisizmiş gibi davranmamız gerektiğini düşünüyorum.”</p>

  <p>“Yaşasın ilgisizlik!” diye karşılık verdi Gospodin, kafasını ikna olmamış bir ifadeyle sallayarak. “Arkadaşlarımızın bunu kabul edip etmeyeceklerini görmek lazım... Fazlasıyla öfkeliler, Jean, seni uyarıyorum.</p>

  <p>“Sayende, Gospodin.”</p>

  <p>“Hayır Jean, küçümseyen bir bakış, kötü telaffuz edilmiş bir sözcük baruthanenin ateş almasına yetecek!”</p>

  <p>“Güzel!” diye haykırdı Jean Nicolef gülerek, “barutlar patlamayacak dostum, çünkü onları şampanyayla ıslatacağız!”</p>

  <p>Bu gençlerin en makulünün verdiği yanıt sağduyunun izlerini taşıyordu. Ama taşkınlığa kapılmış olan diğerleri, tedbirli olmak konusundaki bu tavsiyelere uyacaklar mıydı?... Gün nasıl sona erecekti?... Bu şölen bir çatışmaya vesile mi olacaktı?... Slavlar provokasyonlardan kaçınsalar da Almanlar tahriklerde bulunmayacaklar mıydı?... Bundan endişelenilebilirdi.</p>

  <p>Üniversite rektörünün de ciddi kaygılar taşıdığına şaşırmamak gerekirdi. Bir süredir öğrenciler arasında siyasi tartışmaların yaygınlaştığının, Slavlar ve Cermenler arasındaki gerginliğin arttığının farkındaydı.</p>

  <p>Büyük çoğunluğun eğilimi üniversitenin eğitimine, köken aldığı gelenekler ve düşünceler doğrultusunda devam etmesiydi.</p>

  <p>Hükümet orada, Baltık bölgesinde yürütülen Ruslaştırma girişimlerine karşı güçlü bir direnç odağı bulunduğunu biliyordu. Bu nedenle ortaya çıkabilecek çatışmaların sonuçları öngörülebiliyor muydu?... Dikkatli olmak gerekiyordu. Ne kadar eski ve ne kadar saygın olursa olsun, Panslav harekete karşı direniş merkezi haline gelirse, Dorpat Üniversitesi’nin de çarın hışmına uğrayacağı ortadaydı. Bu nedenle rektör öğrencilerin tepkilerini çok yakından izliyordu. Her biri Alman yandaşı olsalar da öğretim üyeleri de bu durumdan kaygılanıyorlardı.... Siyasi mücadeleye atılan gençliğin nerede duracağını söylemek mümkün müydü?...</p>

  <p>Aslında o gün Jean Nicolef'in konumu rektörden daha önemliydi. Rektör, Kari Johausen ve ekibinin Jean ve arkadaşlarını şölenden dışlama girişimlerinin önüne geçememişse de o, Gospodin ve diğerlerinin şöleni sabote etmelerini engellemişti. Bir tahrik ya da hakaret olmadıkça şölen salonuna girilmeyecek, Almanca şarkılara Rusça şarkılarla karşılık verilmeyecekti. Ama şarapla buğulanmış bu zihinleri kim denetleyecekti?... Jean Nicolef ve arkadaşları dışarıda toplanacaklar, kimse kendilerini rahatsız etmedikçe, üniversite bayramını kendi aralarında kutlayacaklardı.</p>

  <p>Bu arada gün ilerliyordu. Dersler boş geçiyor, öğrenciler kitleler halinde büyük avluda toplanıyorlardı. Toplu halde gezmek, etrafı gözlemlemek ve olay çıkmasından kaçınmaktan başka yapılacak bir şey yoktu. Daha şölen başlamadan herhangi bir olayın önce bir provokasyona, sonra da çatışmaya dönüşmesinden kaygılanılabilirdi. Öğrencilerin gerginliği dikkate alındığında belki de en iyisi bu şöleni iptal etmekti... Ama yıldönümünün kutlanmasını engellemek, grupların taşkınlığının artmasına neden olarak önlenmek istenen çatışmalar için bir bahane oluşturmayacak mıydı?... Üniversite işin içinden cezalarla çıkılan liselerden farklı olmalıydı. Burada yapılması gereken grup liderlerini kontrol altında tutmaktı, bu oldukça ciddi bir önlemdi.</p>

  <p>Kari Johausen, Siegfried ve arkadaşları, akşam dörtteki şölene kadar bahçeden ayrılmadılar. Öğrencilerin birçoğu yanlarına gelerek sanki şeflerinden talimat alırmışçasına onlarla bir şeyler konuşuyorlardı. Bir ara şölenin iptal edileceği söylentileri çıktı, ama bu doğru değildi, çünkü bu yasaklama daha önce de belirtildiği gibi büyük çatışmalara yol açacaktı.</p>

  <p>Ama bu söylenti gruplar arasındaki hareketlenmenin artması için yeterli olmuştu.</p>

  <p>Jean Nicolef ve arkadaşları bu durumdan fazla etkilenmemişlerdi. Her zamanki gibi uzakta dolaşıyorlar, zaman zaman diğer öğrencilerle karşı karşıya geliyorlardı.</p>

  <p>O zaman gruplar birbirlerini sert bakışlarla süzüyorlar, gözler henüz dudaklardan dökülmeyeni söylüyorlardı. Jean kayıtsız bir ifadeyle sükunetini korurken, Gospodin’i sakinleştirmek hiç de kolay olmuyordu.</p>

  <p>O kafasını hiç çevirmiyor, küçümseyici bakışlar karşısında bile başını öne eğmiyordu. Gözleri bir kılıcın demiri gibi Karl’ınkilere sabitlenmişti.</p>

  <p>&nbsp;Bu tavır yalnızca iki rakiple sınırlı kalmayıp yanlarındaki arkadaşlarını da kapsayacak bir ağız dalaşı için yeterliydi.</p>

  <p>Sonunda şölen çanı yankılandı. Yüzlerce arkadaşının önünde giden Kari Johausen kendilerine ayrılmış olan amfiteatr şeklindeki salona yöneldi.</p>

  <p>Kısa süre sonra bahçede ailelerinin ya da velilerinin yanına gitmek üzere bekleyen Jean Nicolef, Gospodin ve elli civarında Slav öğrenciden başka kimse kalmamıştı.</p>

  <p>Beklemeleri için hiçbir neden kalmadığına göre, sakin bir şekilde oradan ayrılabilirlerdi. Jean Nicolef de böyle düşünüyordu, ama arkadaşlarını ikna etme çabalan boşa çıkmıştı. Gospodin ve diğerleri bir mıknatıs orayı terk etmemeleri için kendilerini amfiteatra çekermişçesine zemine çakılmış gibi görünüyorlardı.</p>

  <p>Yirmi dakika böyle geçti. Sessizce dolaşıyor, ara sıra salonun bahçeye bakan açık pencerelerine yaklaşıyorlardı. İstedikleri neydi?... Niyetleri içerden gelen gürültüleri dinlemek ve sözcükler kulaklarına hoş gelmezse, karşılık vermek miydi?...</p>

  <p>İçerdekiler şarkılar söylemek ve kadehlerini tokuşturmak için şölenin sonunu beklememiş, ilk bardakların boşalmasıyla hepsi çakırkeyif olmaya başlamışlardı. Pencereden Jean Nicolef ve diğerlerinin içerden gelen sesleri işitecek kadar yakında olduklarını fark ettiklerinde kendilerine geldiler.</p>

  <p>Jean arkadaşlarını ikna etmek için son bir çaba harcadı.</p>

  <p>“Gidelim...”</p>

  <p>“Hayır!” diye karşılık verdi Gospodin.</p>

  <p>“Hayır!” diye karşılık verdi diğerleri.</p>

  <p>“Beni dinlemeye ya da izlemeye niyetli değil misiniz?”</p>

  <p>“Bu sarhoş Almanların ne söylediklerini duymak istiyoruz ve sözleri hoşumuza gitmezse, bizi izlemek zorunda kalacak olan sensin, Jean!”</p>

  <p>“Buraya gel, Gospodin,” dedi Jean, “buraya gelmeni söylüyorum...”</p>

  <p>“Bekle,” diye yanıtladı Gospodin, “birkaç dakika içinde bunu söyleyemeyeceksin!”</p>

  <p>İçeride gürültü giderek artıyor, kadehlerin tokuşması, makineli tüfek mermisi gibi yayılan bağırtılara, haykırışlara karışıyordu.</p>

  <p>Sonra koro halinde üç dörtlüklerle monoton bir şekilde süre giden ve Alman üniversitelerinde çok revaçta olan şu şarkıyı söylemeye başladılar:</p>

  <p>Gaudeamus igitur,</p>

  <p>Juvenes dum sumus!</p>

  <p>Post jucundam juventutem,</p>

  <p>Post molestam senectutem,</p>

  <p>Nos habehit humus!</p>

  <p>Anlaşılacağı gibi ancak bir cenaze merasiminde söylenmesi gereken bu şarkının hiç de iç açıcı bir yanı yoktu. Böyle giderse, tatlı servisinde sıra De Profundis’e gelebilirdi! Ne de olsa o şarkı da Alman tarzında bestelenmişti.</p>

  <p>Ama o sırada bir sesin yankılandığı duyuldu, “Oh Riga, bu güzelliğinin sırrı ne?... Livonyalıların esareti!... Bir gün sarayını Alınanlardan satın alıp onları kızgın taşlar üzerinde dans ettireceğiz!...”</p>

  <p>Rusya’da yaygın olarak bilinen bu marşı söyleyen Gospodin’di.</p>

  <p>Sonra arkadaşları da ona eşlik ederek etkileyici ve Kutsal Moskova Marşı “Boje-Tsa-ra-Krani’”yi söylediler.</p>

  <p>Aniden salonun kapısının açılmasıyla yüz kadar öğrenci dışarı çıktı.</p>

  <p>Ortasında rakiplerinin çığlıkları ve hareketleriyle gözü dönmüş arkadaşlarını sakinleştirmesi imkansız hale gelen Jean Nicolef'in bulunduğu Slav grubunun etrafım çevirdiler. Kari Johausen ve yüz kadar öğrenci onları kavgaya teşvik etmek için orada bulunmasalar da haykırarak, hatta uğuldayarak söyledikleri Gaudeamus igitur’larıyla güçlü ezgisi tüm çabalarına rağmen yankılanan Rus marşını bastırmaya çalışıyorlardı.</p>

  <p>O sırada birbirlerinin üzerine atılmaya hazır bir halde bekleyen iki öğrenci karşı karşıya geldiler. Irk meselesi Siegfried ve Gospodin arasında mı çözülecekti?... İki grup arkadaşlarının yanında yer almayacaklar mıydı?... Bu ağız dalaşı sorumluluğu üniversitenin omuzlarında kalacak bir meydan kavgasına dönüşmeyecek miydi?...</p>

  <p>Salondan dışarı çıkan öğrencilerin gürültüsünü duyan rektör, beraberindeki birkaç profesörle birlikte, bahçede toplanan grupları arasına doğru koşuyordu. Birbirlerine girmek üzere olan gençleri yatıştırmaya çalışsalar da bunu başaramadılar. Rektörün otoritesi işe yaramamıştı...</p>

  <p>Zaten salon boşaldıkça sayıları giderek artan bu “Cermenlerin” ortasında elinden ne gelirdi ki?...</p>

  <p>Sayılarının az olmasına rağmen, Jean Nicolef ve arkadaşları tehditler ve hakaretler karşısında geri basmıyorlardı.</p>

  <p>O sırada Gospodin’e yaklaşan Siegfried, elindeki kadehin içindeki içkiyi suratına fırlattı.</p>

  <p>Bu ilk hamleydi ve arkasından binlercesi gelecekti.</p>

  <p>Bu arada Kari Johausen’in merdivenlerde belirmesiyle her iki grup da bir an için geri çekildi. Bankacının oğlu açılan sıraların arasından profesörün oğlunun bulunduğu gruba doğru yöneldi.</p>

  <p>Karl’ın o anki görünüşünü tasvir etmek kolay değildi. Sakin bir şekilde rakibine doğru ilerlerken, yüzünden öfkeden çok aşağılamayı belirten bir ifade yansıyordu. Arkadaşları yanılmıyorlardı. Oraya gelmesinin tek nedeni, Jean’ın yüzüne doğrudan hakaret etmekti.</p>

  <p>Gürültünün ardından her yanı daha da ürpertici bir sessizlik kaplamıştı. Üniversitenin rakip grupları arasındaki çatışmanın, Jean Nicolef ve Kari Johausen arasında çözümleneceği hissediliyordu. Bu arada dikkati Siegfried’dan Karl’a yönelmiş olan Gospodin, önünü kesmek ona doğru ilerledi.</p>

  <p>Jean ona engel oldu.</p>

  <p>“Bu benim işim!” dedi yalnızca.</p>

  <p>Ve bu işin yalnızca kendisini ilgilendirdiğini söylemekte haklıydı.</p>

  <p>Tüm soğukkanlılığını muhafaza ederek araya girmeye çalışan arkadaşlarının elinden kurtuldu.</p>

  <p>“Beni engelleyemeyeceksin...” diye haykırdı öfkeden deliye dönmüş olan Gospodin.</p>

  <p>“Ben böyle istiyorum!” diye karşılık verdi Jean Nicolef, karşı çıkılamayacak kadar kararlı bir sesle.</p>

  <p>Sonra herkes tarafından duyulabilecek şekilde öğrenci kitlesine hitap etti,</p>

  <p>“Siz yüzlerce kişisiniz,” dedi, “ve bizim sayımız ise elliyi geçmiyor!... Saldırın bize!... Gücümüz yetmese de kendimizi savunacağız!... Ama sizler birer alçak olarak anılacaksınız!...”</p>

  <p>Öğrencilerin arasından öfkeli bir homurdanma yayıldı.</p>

  <p>O zaman Kari konuşmak istediğini belirten bir işaret yaptı. .</p>

  <p>Yeniden sessizlik oldu.</p>

  <p>“Evet,” dedi “alçak olarak anılacağız!... Slavların içinde kendi adına düello etmek isteyen var mı?...”</p>

  <p>“Hepimiz!” diye haykırdı Jean’ın arkadaşları.</p>

  <p>Jean öne doğru çıkarak,</p>

  <p>“Kari şahsi olarak tahrik edilmek istiyorsa, bunu yapacak kişi ben olacağım,” dedi.</p>

  <p>“Sen mi?...” diye haykırdı Kari küçümseyen bir yüz ifadesiyle.</p>

  <p>“Evet!” diye karşılık verdi Jean. “iki arkadaşını seç... Ben kendiminkileri seçtim...”</p>

  <p>“Sen... benimle dövüşmek mi istiyorsun?...”</p>

  <p>“Evet... şu an hazır değilsen, yarın... Eğer istersen, hemen, şimdi!”</p>

  <p>Öğrenciler arasındaki düellolar nadir rastlanan olaylardan değildi, hocaların buna göz yumması en hayırlısıydı, çünkü sonuçları çok önemli değildi.</p>

  <p>Ama bu kez rakiplerin arasındaki şahsi kinden dolayı kavganın ölümcül bir şekilde sonuçlanmasından endişe duyulabilirdi.</p>

  <p>Kari kollarını kavuşturarak Jean’ı tepeden tırnağa süzdü.</p>

  <p>“Ah!” dedi, “tanıklarını şimdiden seçtin öyle mi?...”</p>

  <p>“işte,” diye karşılık verdi Jean, Gospodin ve diğer bir arkadaşını işaret ederek.</p>

  <p>“Kabul edeceklerine inanıyor musun?...”</p>

  <p>“Kabul edeceğiz!...” diye haykırdı Gospodin. “Tamam,” diye karşılık verdi Kari, “ama benim kabul edemeyeceğim bir şey var, Jean Nicolef..”</p>

  <p>“O da neymiş, Kari?...”</p>

  <p>“Bir katilin oğluyla düello edilmez!...”</p>
</body>
</html>
