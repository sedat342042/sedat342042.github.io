<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>10</h1>

  <p>Dimitri Nicolef, yolda kimse tarafından tanınmadan 16 Nisanı 17’sine bağlayan gece Riga’ya döndü.</p>

  <p>Endişe içindeki İlka uyuyamıyordu. Ve babasının ne gibi suçlamalarla karşı karşıya olduğunu bilse, kim bilir ne hale düşecekti!...</p>

  <p>Bunun dışında kaygılarının artmasının bir diğer nedeni de o akşam Bay Delaporte ile Doktor Hamine’in evden ayrılmasından sonra Dorpat’tan gelen bir telgrafın, sebebini açıklamadan Jean Nicolef'in ertesi gün Riga’ya geleceğini bildirmesiydi.</p>

  <p>Bununla birlikte İlka’nın omuzlarına binen bu ağır yük, sabah üçe doğru babasının merdivenleri çıktığını duymasıyla biraz olsun hafiflemişti. Odasının kapısını vurmayınca, onca yol yorgunluğundan sonra ona dinlenme fırsatı vermenin yerinde olacağını düşündü. Sabah uyanır uyanmaz onu kucaklamaya gidecekti. Ve belki de kendisine haber vermeden, bu kadar acil bir şekilde yola çıkmak zorunda kalışının nedenlerini açıklayacaktı.</p>

  <p>Gerçekten de baba ve kızı sabahın ilk saatlerinde salonda karşı karşıya geldiler.</p>

  <p>“işte geri döndüm, sevgili kızım,” dedi Dimitri Nicolef ilk önce. “Yolculuğum düşündüğümden uzun sürdü... Yalnızca yirmi dört saat...”</p>

  <p>“Yorgun görünüyorsun, baba,” diye karşılık verdi İlka.</p>

  <p>“Biraz, ama sabah dinlenirsem, öğleden sonra hiçbir şeyim kalmaz, birkaç dersim var...”</p>

  <p>“Belki de en iyisi yarım beklemek... Öğrencilere haber verildi...”</p>

  <p>“Hayır İlka, hayır... Onları daha fazla bekletemem. Ben yokken kimse uğradı mı?...” “Senin ani yolculuğuna şaşıran doktor ve Bay Delaporte dışında hiç kimse.”</p>

  <p>“Evet,” diye karşılık verdi Nicolef, hafif tereddütlü bir ses tonuyla... “onlara bundan hiç söz etmemiştim... Bu kadar kısa bir yolculuk için... sanırım kimse beni tanımadı...”</p>

  <p>Profesör daha fazlasını söylemedi, bunu hisseden kızı ona yalnızca Dorpat’a gidip gitmediğini sormakla yetindi.</p>

  <p>“Dorpat’mı?...” dedi Nicolef şaşırmış bir halde. “Bu sorunun anlamı ne?...”</p>

  <p>“Çünkü dün akşam aldığım telgrafın nedenini açıklayamıyorum...”</p>

  <p>“Telgraf?..”, dedi Nicolef aceleyle. “Kimden geliyormuş?...”</p>

  <p>“Kardeşimden, bugün geleceğini bildiriyor.”</p>

  <p>“Jean’mı geliyor?... Bu gerçekten de çok garip... Ne yapmaya geliyormuş ki?... Neyse oğlum her zaman için iyi karşılanacağından emindir.”</p>

  <p>Bu arada kızının tavırlarından yolculuğun sebeplerini soracağını anlayarak,</p>

  <p>“Bunlar önemli meseleler...” dedi, “aniden yola çıkmamı gerektiren meseleler...”</p>

  <p>“Hallettiysen, baba...” diye karşılık verdi İlka. “Halletmek... evet... sevgili kızım,” diye yanıtladı bakışlarını kaçırarak, “ve umarım bu meselelerin sonuçları canımızı sıkmaz.” Ardından daha fazlasını söylemeye niyetli olmayan bir adamın kararlılığıyla konuyu değiştirdi.</p>

  <p>İlk çaydan sonra Dimitri Nicolef odasına çekildi, kağıtlarını düzenleyerek çalışmaya koyuldu.</p>

  <p>Ev her zamanki sükunetine kavuşmuştu ve İlka şok edici bir haberle sarsılacağını sezinleyemiyordu.</p>

  <p>Öğleden sonranın ilk saatlerinde Dimitri Nicolef'in evine gelen polis memuru ev sahibine hemen ulaştırması için hizmetçiye bir mektup verdi. Profesörün o sırada evde olduğundan emin gibi görünüyordu. Hiç fark edilmemesine rağmen, ev dünden beri gözetim altındaydı.</p>

  <p>Dimitri Nicolef mektubu eline aldığında durumun farkına vardı. Notta yalnızca şunlar yazılıydı:</p>

  <p>“Yargıç Kerstorf acil bir görüşme için Profesör Dimitri Nicolef'i bürosunda bekliyor.”</p>

  <p>Bu not karşısında Dimitri Nicolef şaşkınlığını gizleyemedi. Solan yüzünü kaygı dolu bir ifade kapladı.</p>

  <p>Sonra en iyisinin Yargıç Kerstorf'un buyurgan bir üslupla yaptığı davete icabet etmek olduğunu düşündü, pelerinini üzerine geçirerek kızının bulunduğu salona indi.</p>

  <p>“İlka,” dedi, “Yargıç Kerstorf'tan bir mektup aldım, beni bürosuna çağırıyor...”</p>

  <p>“Yargıç Kerstorf mu?...” diye sordu genç kız. “Senden ne istiyor ki?”</p>

  <p>“Bilmiyorum...” diye karşılık verdi Nicolef, kafasını çevirerek.</p>

  <p>“Jean’ın karıştığı bir meseleden olabilir mi? belki de Dorpat’tan ayrılmasının nedeni bu-dur...”</p>

  <p>“Bilemiyorum, İlka... Evet... belki de... Zaten kısa süre içinde neler olup bittiğini öğreneceğiz.”</p>

  <p>Profesör evden ayrıldığında kızı yüzündeki sıkıntıyı fark etmişti. Yanındaki polisle birlikte, kararsız adımlarla adeta bir makine gibi yürüyor, sokaktakilerin dikkatinin üzerinde toplandığını, hatta bazılarının kendisini düşmanca bakışlarla izlediğini fark etmiyordu.</p>

  <p>Adalet sarayına vardığında Yargıç Kerstorf, Binbaşı Verder ve zabıt katibinin bulunduğu odaya götürüldü. Karşılıklı olarak birbirlerini selamladıktan sonra Dimitri Nicolef kendisine: soru yöneltilmesini bekledi.</p>

  <p>“Bay Nicolef,” dedi yargıç, sizi buraya soruşturmasını yürüttüğüm bir dava hakkında bilgi almak için çağırdım...</p>

  <p>“Sorun nedir, bayım?...” diye sordu Dimitri Nicolef</p>

  <p>“Oturur musunuz, şimdi beni dinleyin.” Profesör yargıcın çalışma masasının gerisindeki koltuğunun karşısındaki iskemleye otururken, binbaşı pencerenin kenarında ayakta bekliyordu. Görüşme derhal sorgulamaya dönüştü.</p>

  <p>“Bay Nicolef,” dedi yargıç, “size yönelteceğim soruların şahsınızla ya da özel yaşamınızla ilgili olmasına şaşırmayın... Soruşturmanın ve sizin menfaatiniz açısından yöneltilen sorulara açık yanıtlar vermeniz gerekiyor.”</p>

  <p>Yargıcı dinlemekten çok izliyormuş gibi görünen Dimitri Nicolef bir süre sessiz kaldı, sonra kollarını kavuşturarak başını hafifçe öne salladı.</p>

  <p>Bay Kerstorf önündeki soruşturma dosyasını masanın üzerine koyarak sakin ve ciddi bir ses tonuyla konuştu,</p>

  <p>“Bay Nicolef,” diye sordu, “birkaç gündür şehirde değildiniz?...”</p>

  <p>“Evet, öyle bayım.”</p>

  <p>“Riga’dan ne zaman ayrıldınız?...”</p>

  <p>“Ayın 13’ünde, şafakla birlikte.”</p>

  <p>“Ne zaman döndünüz?...”</p>

  <p>“Bu gece, saat bire doğru.”</p>

  <p>“Tek başınıza mı gittiniz?...”</p>

  <p>“Tek başıma.”</p>

  <p>“Ve geriye dönerken de yalnızdınız.” “Evet.”</p>

  <p>“Yola çıkarken Revel arabasına mı bindiniz?...”</p>

  <p>“Evet...” diye yanıtladı Bay Nicolef, hissedilen bir duraksamadan sonra.</p>

  <p>“Geri dönerken?...”</p>

  <p>“Posta arabasmdaydım.”</p>

  <p>“Bu posta arabasına nereden bindiniz?...” “Riga yolunda, buraya elli verst mesafede.” “Yani 13 Nisan sabahı şafak sökerken yola çıktınız?...”</p>

  <p>“Evet, bayım, saat altıda.”</p>

  <p>“Arabada tek miydiniz?...”</p>

  <p>“Hayır... bir yolcu daha vardı.”</p>

  <p>“Onu tanıyor muydunuz?...”</p>

  <p>“Kesinlikle hayır.”</p>

  <p>“Ama onun Johausen kardeşler şirketinin banka kuryesi Poch olduğunu öğrenmekte gecikmediniz?...”</p>

  <p>“Evet, çünkü oldukça gevezeydi ve sürekli olarak sürücüyle konuşuyordu.”</p>

  <p>“Kişisel meselelerden mi söz ediyordu?...” “Tamamıyla.”</p>

  <p>“Ne söylüyordu?”</p>

  <p>“Johausen şirketi adına Revel’e gittiğini.” “Evleneceği Riga’ya dönmek için sabırsızandığı anlaşılıyor muydu?.,.”</p>

  <p>“Hatırladığım kadarıyla öyleydi bayım, çünkü beni alakadar etmeyen bu sohbetle faz-la ilgilenmedim.”</p>

  <p>“Alakadar etmeyen mi?” diye sordu o zaman Binbaşı Verder.</p>

  <p>“Hiç şüphesiz, bayım,” diye karşılık verdi, binbaşıya şaşkınlıkla bakan Bay Nicolef. “Bu adamın söyledikleri beni neden ilgilendirsin ki?...”</p>

  <p>“Belki de soruşturma bu soruya yanıt bulacak,” diye yanıtladı Bay Kerstorf.</p>

  <p>Profesör bu yanıttan hiçbir şey anlamamış gibi görünüyordu.</p>

  <p>“Bu Poch’un yanında banka kuryelerinin genellikle tahsilat için taşıdıkları türden bir çanta var mıydı?...”</p>

  <p>“Bu mümkündür bayım, ama hiç fark etmedim.”</p>

  <p>“Yani onu tedbirsizce koltuğun üzerine bıraktığını ya da molalarda arabaya yaklaşan kişilere gösterdiğini söyleyemez misiniz?”</p>

  <p>“Ben pelerinime sarınıp kendi köşeme çekilmiştim, bazen kapüşonumu çekip uyukluyor-dum, yol arkadaşımın yaptıklarını göremedim.” “Yine de sürücü Broks bunu doğruluyor...” “Eger doğruluyorsa, Bay Yargıç, doğrudur. Bana gelince, söylediklerini doğrulayacak ya da yalanlayacak durumda değilim.”</p>

  <p>“Poch’la sohbet etmediniz mi?...”</p>

  <p>“Yolculuk sırasında hayır... Onunla ilk kez araba kazasından sonra hana gitmemiz gerektiğinde konuştum.”</p>

  <p>“Gün boyunca kapüşonunuzu özenle yüzünüze indirerek kendi köşenizde beklediniz?...”</p>

  <p>“Özenle mi?... Neden özenle indirecekmişim ki bayım?...” diye sordu bu sözcüğe fazlasıyla önem verdiği anlaşılan Bay Nicolef.</p>

  <p>“Çünkü bana öyle geliyor ki, tanınmak istemiyordunuz.”</p>

  <p>ima dolu bu yanıt yeniden araya giren Binbaşı Verder’den gelmişti. Dimitri Nicolef bu kez yargıcın sözüne gösterdiği tepkiyi göstermedi. Bir an sessiz kaldıktan sonra.</p>

  <p>“Varsayalım ki, tanınmadan yolculuk etmek istiyorum, sanırım her yerde olduğu gibi Livonya’da da özgür insanların buna hakkı var!”</p>

  <p>“Yüz yüze gelinecek tanıklar tarafından ta-nınmamak için mükemmel bir önlem!”diye karşılık verdi binbaşı.</p>

  <p>Önemini hâlâ anlayamadığı bu ima dolu sözler karşısında profesörün benzi fark edilebilir şekilde soldu.</p>

  <p>“Sonuç olarak o gün banka kuryesi Poch ile birlikte yolculuk ettiğinizi inkar etmiyorsunuz?...”</p>

  <p>“Hayır... tabii arabada benimle birlikte olan kişi Poch’sa...”</p>

  <p>“Kesinlikle oydu,” diye yanıtladı Binbaşı Verder. Bay Kerstorf sözlerine devam etti, “Yolculuk bir moladan diğerine olaysız bir şekilde devam etti... Öğlen, yemek için bir saatlik mola verildi... Siz öyle görünüyor ki, tanınmamak için her zamanki gibi tedbirli davranarak yemeğinizi hanın karanlık bir köşesinde yediniz... Hava oldukça kötüydü, atlar fırtınaya güçlükle dayanabiliyordu... Saat yedi buçuğa doğru bir kaza meydana geldi... Hayvanlardan birinin yere düşmesiyle ön dingili kırılan araba yana devrildi...”</p>

  <p>“Bayım,” dedi Bay Nicolef, yargıcın sözünü yarıda keserek, “bana bu soruları neden ve hangi amaçla sorduğunuzu öğrenebilir miyim?...”</p>

  <p>“Adaletin yerine gelmesi amacıyla Bay Nicolef. Sürücü Broks arabanın bir sonraki istasyon olan Pernau’ya gidecek durumda olmadığını söylediğinde geceyi yolun iki yüz adım ötesindeki handa geçirme önerisi geldi... Hatta, o hanı fark eden siz oldunuz...”</p>

  <p>“Daha önce hiç görmemiştim, bayım, kapısından ilk kez o akşam girdim.”</p>

  <p>“Tamam! Ama kesin olan, sürücü ve muavini ile Pernau’ya gitmektense, geceyi orada geçirmeyi tercih etmeniz.”</p>

  <p>“Doğru, Pernau’ya yirmi verst vardı, o berbat havada geceyi banka kuryesi ile birlikte o handa geçirmek bana oldukça makul geldi.” “Sizi izlemesi için onu ikna ettiniz mi?...” “Kimseyi hiçbir şey için ikna etmedim,” diye yanıtladı Dimitri Nicolef, “Araba kazasında yaralanmıştı, sanırım bacağında bir sıyrık vardı, Pernau yolunu bu şekilde katetmesi mümkün değildi... Hatta karşımıza o hanın çıkması onun için sevindirici....”</p>

  <p>“Çok sevindirici!...” diye haykırdı, yargıç gibi soğukkanlı davranmayı başaramayarak bu sözcüğe tepki veren Binbaşı Verder.</p>

  <p>Başını çeviren Dimitri Nicolef küçümseyici bir omuz hareketi yaptı.</p>

  <p>Soruşturmanın farklı mecralara yönelmesini istemeyen Bay Kerstorf aceleyle sorularına devam etti,</p>

  <p>“Kırık Haç meyhanesine sürücü ve muavini Pernau’ya doğru yola çıktıklarında mı ulaştınız?...”</p>

  <p>“Kırık Haç mı?...” diye tekrarladı Dimitri Nicolef, “Hanın isminin bu olduğunu bilmiyordum.”</p>

  <p>“Poch ile birlikte içeri girdiğinizde meyhaneci Kroff tarafından karşılandınız... Ondan birer oda istediniz... Kroff size yemek getirmek istediğinde Poch bu teklifi kabul ederken, siz reddettiniz...”</p>

  <p>“İsteğime öylesi uygundu.”</p>

  <p>“Size daha da uygun görünen, Bay Nicolef, şafak sökmeden önce, sürücüyü beklemeden yola çıkmaktı... Bunun üzerine hancıya sizi kaldırmasını söyleyerek hemen odanıza çekildiniz. ..”</p>

  <p>“Olaylar bu şekilde gelişti,” diye karşılık verdi, peş peşe gelen bu sorulardan yorulmaya başladığı anlaşılan profesör.</p>

  <p>“Odanız Kroff'un birkaç müşterisinin hâlâ içki içtiği salonun solunda, hanın arka tarafın-daydı...”</p>

  <p>“Bilmiyorum, bayım... Size bu meyhaneyi daha önce hiç görmediğimi ve kapısından ilk kez o akşam girdiğimi tekrarlıyorum... Ve oradan ayrılırken de oraya vardığımda olduğu gibi hava karanlıktı...”</p>

  <p>“Üzerinde durmak istediğim, arabayı tamir ettikten sonra sizi almaya gelecek olan sürücünün dönüşünü beklemeden yola çıkmış ok, manız,” diye karşılık verdi Bay Kerstorf.</p>

  <p>“Pernau’ya yirmi verstlik bir mesafe kaldığı için, onu beklemeye gerek görmedim...” “Kabul! Kesin olan şey ise, aklınıza akşamdan gelen bu düşünceyi sabahın dördünde uygulamaya koymanız.”</p>

  <p>Dimitri Nicolef yanıt vermedi.</p>

  <p>“Simdi,” diye devam etti Yargıç Kerstorf, “sıra, yanıtlamakta bir sakınca görmeyeceğinizi düşündüğüm bir soruya geldi...” “Bekliyorum, bayım...”</p>

  <p>“Öylesine acil ve gizlice kararlaştırılmış olması nedeniyle sorguladığımız öğrencilerinize bile haber veremediğiniz bu yolcuğun gerekçesi nedir?...”</p>

  <p>Bay Nicolef bu soru karşısında oldukça şaşırmış göründü.</p>

  <p>“Kişisel meseleler...” dedi sonunda.</p>

  <p>“Hangileri?...”</p>

  <p>“Onları açıklamayacağım.”</p>

  <p>“Konuşmayı ret mi ediyorsunuz?...” “Reddediyorum.”</p>

  <p>“En azından Riga’dan ayrıldıktan sonra nereye gittiğinizi söyleyebilirsiniz?” “Söylemeyeceğim. ”</p>

  <p>“Bilet ücretinizi Revel’e kadar ödemiştiniz... Halletmeniz gereken iş Revel’de miydi?...”</p>

  <p>Yanıt yoktu.</p>

  <p>“Arabanın&nbsp;<i>Kırık Haç</i>&nbsp;meyhanesine geri dönmesini beklemediğinize göre, isiniz Pernau’da olmalı,” diye devam etti yargıç. “Yeniden soruyorum, işiniz Pernau’da mıydı?” Dimitri Nicolef sessiz kalmaya devam etti. “Devam edelim,” dedi yargıç. “Hancının ifadesine göre, sabah dörtte uyandınız... O da sizinle aynı zamanda uyanmış... Bir önceki günkü gibi kimsenin sizi tanıyamaması için pelerininize sarınmış, kapüşonunuzu yüzünüze indirmiş bir halde odadan çıktığınızda Kroff size bir fincan çay ya da bir kadeh şnaps içip içmeyeceğinizi sordu... Hiçbir şey istemediğinizi söyleyip oda ücretini ödediniz... Kroff kapının sürgülerini çektikten sonra kapıyı anahtarla kilitIedi... O zaman koyu karanlığın içinde, hiçbir şey söylemeden hızlı adımlarla Pernau istikametine doğru ilerlediniz... Söylediklerimde doğru olmayan bir ayrıntı var mı?...”</p>

  <p>“Hepsi doğru, bayım.”</p>

  <p>“Son bir kez daha soruyorum, yolculuğunuzun nedenini ve Riga’dan ayrıldıktan sonra nereye gittiğinizi söyleyecek misiniz?...”</p>

  <p>“Bay Kerstorf,” diye karşılık verdi o zaman Dimitri Nicolef soğuk bir ifadeyle “Bu soruların ne anlama geldiğini, hatta buraya neden çağrılmış olduğumu bile bilmiyorum... Yine de yanıtlamam gerektiğine inandığım tüm sorularınızı cevapladım... Diğerlerini ise yanıtlamayacağım!... Sanırım, bu benim en doğal hakkım... Zaten iyi niyetimi gösterdiğimi düşünüyorum... Yalnız kendi bileceğim nedenlerden dolayı bu yolculuğa çıktığımı saklamak isteseydim ya da banka kuryesine eşlik eden yolcunun ben olduğumu inkar etseydim, bunu nasıl ispat edecektiniz?... Çünkü söylediğiniz kadarıyla ne sürücü, ne Poch, ne de herhangi biri aldığım önlemler nedeniyle beni tanımamıştı...”</p>

  <p>Dimitri Nicolef'in soğukkanlılığını hiç kaybetmeden hafifçe küçümseyen bir vurguyla yaptığı bu savunmanın ciddiye alınması gerekiyordu. Ama yargıcın şu sözlerini duyduğunda yüzünü hayret dolu bir ifade kapladı.</p>

  <p>“Poch ve Broks kim olduğunuzu bilmiyorlarsa da sizi tanıyan bir başka tanık var...”</p>

  <p>“Bir başka tanık mı?...”</p>

  <p>“Evet... ifadesini dinleyeceksiniz.”</p>

  <p>Yargıç, görevlilerden birine seslenerek. “Onbaşı Eck’i içeri alın.”</p>

  <p>Birkaç saniye sonra içeri giren onbaşı, üstüne askeri bir selam verip yargıcın sorularını beklemeye başladı.</p>

  <p>“Siz altıncı bölükten Onbaşı Eck’misi-niz?...” diye sordu yargıç.</p>

  <p>Onbaşı künyesini okurken, Dimitri Nicolef ona hayatında ilk kez gördüğü biriymiş gibi bakıyordu.</p>

  <p>“Geçtiğimiz Nisan ayının 13’ü akşamı Kırık Haç meyhanesinde miydiniz?...”</p>

  <p>“Evet, Bay Yargıç, oradaydım, Pernowa boyunca izini sürdüğümüz bir kaçağın nehrin buzlu sularına atlayarak elimizden kaçmasının ardından oraya gitmiştim.”</p>

  <p>Bu yanıt karşısında Dimitri Nicolef'in yaptığı bir hareket Yargıç Kerstorf'u şaşırttı.</p>

  <p>Yine de yargıç hiçbir şey söylemeden onbaşıya döndü,</p>

  <p>“İfadenizi verin,” dedi.</p>

  <p>“Adamlarımdan biriyle iki saat boyunca Kırık Haç meyhanesinde oturduk, Pernau’ya gitmek üzere kalkmaya hazırlandığımız sırada açılan kapıdan iki yolcu girdi.... Arabaları yolda kaza yaptığı için geceyi geçirmek üzere hana gelmişlerdi, sürücü ve muavini ise atlarla birlikte Pernau’ya hareket etmişlerdi... Yolculardan biri, Riga’dan uzun süredir tanıdığım banka kuryesi Poch’tu, onunla on dakika kadar sohbet ettim... Diğer yolcuya gelince, pelerininin kapüşonunun arkasına gizlediği yüzüyle tanınmak istemiyor gibiydi. Bunun üzerine, şüphelenerek bu adamın kim olduğunu öğrenmeye çalıştım...”</p>

  <p>“Yalnızca görevini yaptın, Eck,” dedi Binbaşı Verder.</p>

  <p>“Bacağından hafifçe yaralanmış olan Poch, bir masaya oturmuş, üzerine de Johausen kardeşler şirketinin ilk harfleri bulunan bir çanta yerleştirmişti,” diye devam etti onbaşı. “Meyhanede içki içen beş, altı kişi daha olduğu için, Poch’a kemerine zincirle bağlı olan çantasını ortaya bırakmamasını söyledim... Sonra Kroff'un odasına götürdüğü yabancıyı gözlemleyerek kapıya yöneldim, kapüşonunun bir an için aralanmasıyla gizlemeye çalıştığı yüzünü gördüm...”</p>

  <p>“Bu sizin için yeterli oldu mu?...”</p>

  <p>“Evet, Bay Yargıç.”</p>

  <p>“Onu tanıdınız mı?...”</p>

  <p>“Evet, onunla Riga sokaklarında defalarca karşılaşmıştım.”</p>

  <p>“O kişi Dimitri Nicolef miydi?...”</p>

  <p>“Ta kendisi.”</p>

  <p>“Şu an burada bulunan kişi mi?...”</p>

  <p>“Şu an burada bulunan kişi.”</p>

  <p>O zaman, şimdiye kadar ifadeye hiç müdahale etmemiş olan profesör şunları söyledi, “Onbaşı yanılmıyor... Mademki öyle diyor, meyhanede olduğuna inanıyorum... Yalnızca o beni tanıdıysa da ben kendisini hiç fark etmedim... Zaten o gece Kırık Haç meyhanesinde olduğumu bizzat beyan ettiğim halde neden bizi yüzleştirme ihtiyacı duyduğunuzu anlayamadım...”</p>

  <p>“Anlayacaksınız, Bay Nicolef,” diye yanıtladı yargıç. “Ama öncelikle, hâlâ yolculuğunuzun nedenini açıklamayı reddedip etmediğinizi sormak istiyorum?...”</p>

  <p>“Reddediyorum.”</p>

  <p>“Bu sizin için can sıkıcı sonuçlara neden olacak!”</p>

  <p>“Neden?...”</p>

  <p>“Çünkü bir açıklama, belki de o gece Kırık Haç meyhanesinde olup bitenlerden sizin sorumlu olmadığınızı ortaya koyacak.”</p>

  <p>“O gece mi?... “diye sordu profesör.</p>

  <p>“Evet... Akşam sekizden sabahın dördüne, kadar herhangi bir gürültü duydunuz mu?...” “Hayır, çünkü sabah kalkana kadar hiç uyanmadım...”</p>

  <p>“Yola çıkarken şüpheli bir durumla karşılaştınız mı?...”</p>

  <p>“Hayır.”</p>

  <p>Sonra Dimitri Nicolef kendinden emin bir ses tonuyla,</p>

  <p>“Sanırım anladım, bayım,” diye ekledi, “farkında olmadan ciddi bir olaya karışmış olmalıyım, siz de beni tanık olarak çağırdınız...” “Tanık... hayır, Bay Nicolef.”</p>

  <p>“Hayır, tanık değil, sanık olarak!” diye haykırdı Binbaşı Verder.</p>

  <p>“Binbaşı,” diye araya girdi yargıç sert bir ses tonuyla “tutuklama kararı verilmeden önce bu kelimeyi telaffuz etmeyin!”</p>

  <p>Binbaşı söyledikleriyle yetinmek zorunda kalırken Dimitri Nicolef'in şunları mırıldandığı duyuldu,</p>

  <p>“Ah! beni bunun için mi çağırttınız?”</p>

  <p>Sonra sert bir ses tonuyla,</p>

  <p>“Ne ile suçlanıyorum?...” diye sordu. “Banka kuryesi Poch, ayın 13’ünü 14’üne bağlayan gece, Kırık Haç meyhanesinde öldürüldü.”</p>

  <p>“O zavallı öldürüldü mü?...” diye haykırdı Bay Nicolef.</p>

  <p>“Evet,” diye yanıtladı Bay Kerstorf, “ve katilin sizin kaldığınız odadaki yolcu olduğuna eminiz.”</p>

  <p>“Ve... bu yolcu sizsiniz, Dimitri Nicolef..” diye ekledi Binbaşı Verder.</p>

  <p>“Ben katilim öyle mi?...”</p>

  <p>Bunu söyledikten sonra iskemlesini iterek önünde Onbaşı Eck’in bulunduğu kapıya yöneldi.</p>

  <p>“inkar mı ediyorsunuz, Dimitri Nicolef?...” diye sordu yargıç, ayağa kalkarak.</p>

  <p>“Bazı şeyleri inkar etmeye bile gerek yoktur, çünkü onlar kendi kendilerini inkar ederler...” diye karşılık verdi Nicolef.</p>

  <p>“Kendinize dikkat edin...”</p>

  <p>“Haydi oradan!... Bu hiç de ciddi değil!”</p>

  <p>“Çok ciddi.”</p>

  <p>“Tartışacak değilim, bayım,” diye yanıtladı profesör, bu kez üst perdeden gelen bir ses tonuyla. “Ama suçlamaların neden yalnızca geceyi o odada geçiren yolcu üzerinde yoğunlaştığını sorabilir miyim?...”</p>

  <p>“Çünkü,” diye yanıtladı Bay Kerstorf, “pencere kanatlarını zorlayarak Poch’un odasına girmeden önce bu odanın penceresinden çıktığına dair izler var... çünkü kanatlan zorladığı maşa bu odada bulundu...”</p>

  <p>“Gerçekten de,” diye yanıtladı, “bu saptamalar yapıldıysa, durumun ilginç olduğu...” Sonra bu olayla hiç ilgisi yokmuşçasına, ekledi,</p>

  <p>“Ama bu saptamalar cinayetin dışarıdan gelen biri tarafından işlenmediğini kanıtlasalar bile cinayetin benim yola çıkışımdan sonra işlenmediğini kanıtlayabilirler mi?...”</p>

  <p>“Bu durumda soruşturma sırasında hakkında şüphe uyandıracak hiçbir bilgi elde edilemeyen hancıyı mı suçluyorsunuz?...”</p>

  <p>“Kimseyi suçlamıyorum, Bay Kerstorf,"diye yanıtladı Dimitri Nicolef kendinden daha emin bir sesle, “ve adaletin böyle bir cinayetten suçlayacağı son kişinin ben olmam gerek-tiğini söylemeliyim!...”</p>

  <p>“Bu cinayetin ardından bir hırsızlık olayı yaşandı,” dedi o zaman Binbaşı Verder, “Poch’un Johausen kardeşler şirketi adına Revel’e götürdüğü paralar ortadan kayboldu...” “Bunun benimle ne gibi bir ilgisi olabilir ki?...”</p>

  <p>Yargıç profesörle Binbaşı Verder’in arasına girerek,</p>

  <p>“Dimitri Nicolef,” dedi, yolculuğunuzun sebebini, hanı neden dörtte terk ettiğinizi, oradan ayrıldıktan sonra nereye gittiğinizi söylememekte ısrar ediyor musunuz?...” “Evet.”</p>

  <p>“O zaman, mahkeme size karşı şu suçlamaları getirecek: Banka kuryesinin yanında yüklü miktarda para olduğunu biliyordunuz... Araba kazasından sonra Poch’u Kırık Haç hanına götürürken, aklınıza parayı çalma fikri geldi... Zamanın uygun olduğunu düşündüğünüzde odanızın penceresinden çıkarak yine pencereden Poch’un odasına girdiniz... Parayı almak için onu öldürdükten sonra sabah dörtte handan ayrıldınız, çaldığınız parayı saklamak için...”</p>

  <p>“Sonunda onu bulacağız!” diye araya girdi binbaşı.</p>

  <p>“Son bir kez daha soruyorum,” diye tekrarladı Bay Kerstorf, handan çıktıktan sonra nereye gittiğinizi söyleyecek misiniz?...”</p>

  <p>“Son bir kez daha söylüyorum, hayır!” diye yanıtladı profesör. “İsterseniz, beni tutuklayın...”</p>

  <p>“Hayır, Bay Nicolef,” diye kararını açıkladı yargıç, Binbaşı Verder’in şaşkın bakışları altında. “Size yöneltilen suçlamalar çok ağır, ama tüm yaşamı boyunca saygınlığını korumuş biri olarak sizin de bazı haklarınız var... Tutuklama belgenizi imzalamayacağım... en azından bugün için... Serbestsiniz... Yine de her an için ifade vermeye hazır olun.”</p>
</body>
</html>
