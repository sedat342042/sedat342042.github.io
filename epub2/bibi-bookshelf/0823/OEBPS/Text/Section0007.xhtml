<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>4</h1>

  <p>O dönemde yaya ya da atlı olarak aşmayı tercih etmezlerse, yolcuların Baltık bölgelerinin bitmek bilmez ovalarını katetmek için iki yolları vardı. Bunlardan ilki Finlandiya Körfezi’ni dönerek Estonya kıyıları arasında ulaşımı sağlayan demiryoluydu. Revel ile Petersburg arasında tren seferleri yapılsa da Livonya ve Courlande’m başkentleri olan Riga ve Mittau’yu Rus İmparatorlugu’nun başkentine bağlayan bir demiryolu hattı yoktu.</p>

  <p>Bu bölgelerde turistler için yük ya da posta arabaları dışında ulaşım olanağı yoktu.</p>

  <p>Yük arabaları, bilindiği gibi çeşitli parçaları çivi ya da demir akşamıyla değil, iplerle bir araya getirilmiş basık tavanlı arabalardı, oturma yeri olarak ağaç kabuklarıyla dolu torbalar ya da yalnızca bavullar bulunurdu ve engebeli yollarda sık rastlanan tehlikeli devrilmelerden sakınmak isteniyorsa, bunları bir kayışla bağlamak gerekiyordu.</p>

  <p>Posta arabalarının yapısı daha ilkeldi. Bunlara araba yerine tekerleklerin üzerine oturtulmuş konforsuz kasalar demek daha doğru olurdu, yine de onların içinde yağmurdan ve rüzgardan korunmak mümkündü. O sırada Riga ve Revel arasında haftada iki sefer yapan posta arabasında dört kişilik yer vardı.</p>

  <p>Söylemeye bile gerek yok, kış boyunca posta ya da yük arabalarının bu buzlu yollar üzerinde yolculuk etmesi mümkün değildi. Onların yerini koşulan atlar sayesinde Baltık bölgesinin beyaz stepleri arasında yeterince hızlı yol alan ve “perklwsnoio” olarak anılan bir tür kızak alıyordu.</p>

  <p>13 Nisan sabahı Revel’e hareket edecek olan posta arabası yerini dünden ayırtmış olan tek yolcusunu bekliyordu. Tam saatinde büroya gelen elli yaşındaki bu adamın dudaklarında tebessüm, yüzünde neşeli bir ifade vardı. Yünlü kumaştan ceketinin üzerine giydiği kalın kabanı onu sımsıcak tutuyordu, koltuğunun altında sıkıca tuttuğu bir evrak çantası vardı.</p>

  <p>İçeri girdiğinde posta arabacısının sürücüsü tarafından şu sözlerle karşılandı,</p>

  <p>“Hey, Poch, demek arabada yer ayırtan şendin?...”</p>

  <p>“Bendim, Broks.”</p>

  <p>“Sana bir yük arabası yetmez!... Sana üç sağlam atın çektiği büyük bir araba gerek...” “Ve senin gibi bir sürücü, eski dostum...” “Dostum, görüyorum ki, masraftan kaçınmıyorsun...”</p>

  <p>“Elbette, özellikle kendim ödemediğim zamanlar.... “</p>

  <p>“Senin yerine kim ödüyor?”</p>

  <p>“Patronum... Bay Frank Johausen.”</p>

  <p>“Hey!” diye haykırdı sürücü, “o adam isterse, arabanın tamamını kiralayabilir...”</p>

  <p>“Söylediğin doğru, Broks, ama tek kişilik yer ayırttıysam bunun nedeni yolculuk boyunca sıkıntımı unutturacak yol arkadaşlarıyla sohbet edebilmek...”</p>

  <p>“Hey! Zavallı dostum Poch, bunu unutman gerekecek! Bu sık olmuyor, ama bugün senden başka yolcu yok...”</p>

  <p>“Nasıl... hiç kimse yok mu?...”</p>

  <p>“Kimse yok ve yolda bir yaya ile karşılaşmazsak, yalnızca benimle sohbet etmek zorunda kalacaksın... Bilirsin, biraz sohbet canımı hiç sıkmaz...”</p>

  <p>“Benim de Broks.”</p>

  <p>“Nereye gidiyorsun?...”</p>

  <p>“Son durağa, Revel’e, Bayjohausen’in temsilcisine.”</p>

  <p>Poch, kemerine bakır bir zincirle bağladıktan sonra koltuğunun altına sıkıştırdığı evrak çantasını işaret ederek göz kırptı.</p>

  <p>“Hey!... şuraya bak!... dostum,” diye karşılık verdi Broks, “fazla söze gerek yok!... Artık yalnız değiliz.”</p>

  <p>O sırada bürodan içeriye bir yolcu giriyordu. Kapüşonu yüzünün bir bölümünü gizleyen geniş bir kaftana sarınmış olan bu yolcu, tanınmak istemezmiş gibi görünüyordu. Sürücüye yaklaşarak,</p>

  <p>“Arabada boş yeriniz var mı?...” diye sordu. “Üç kişilik yer var,” diye yanıtladı Brooks. “Bir kişilik yeter.”</p>

  <p>“Yolculuk Revel’e mi?...”</p>

  <p>“Evet... Revel’e,” diye karşılık verdi yolcu kısa bir tereddütten sonra.</p>

  <p>Ve bunu söyledikten sonra iki yüz kırk verstlik yolculuğun bilet ücretini kağıt ruble olarak ödedi.</p>

  <p>Ardından sert bir sesle;</p>

  <p>“Yola ne zaman çıkacaksınız?...” diye sordu. “On dakika içinde.”</p>

  <p>“Bu akşam nerede oluruz?”</p>

  <p>“Hava bozmazsa, Pemau’da. Yine de bu fırtınalı havalara hiç güven olmaz...”</p>

  <p>“Gecikmemize neden olacak bir şey mi var?...” diye sordu banka kuryesi.</p>

  <p>“Hımm,” dedi Broks, “gökyüzünün görünümü hiç hoşuma gitmiyor! Bulutlar hızla süzülüyorlar... Yağmur önemli değil, ama kar yağarsa...”</p>

  <p>“Haydi, Broks, muavinlerden kiraz rakısını esirgemezsek, yarın akşam Revel’de oluruz...” “Dilerim öyle olur! Oraya genellikle otuz altı saatte vanrım.”</p>

  <p>“O zaman,” diye karşılık verdi Poch, “oyalanmadan yola koyulalım!”</p>

  <p>“Atlar koşuldu,” diye yanıtladı Broks. “Beklediğim biri yok... Hareketten önce bir tek atalım, Poch... kiraz rakısı mı, votka mı?...”</p>

  <p>“Kiraz rakısı,” diye karşılık verdi banka kuryesi.</p>

  <p>Muavine kendilerini izlemesi için işaret ettikten sonra karşıdaki meyhaneye yöneldiler. İki dakika sonra yolcunun şimdiden yerini aldığı arabanın yanına döndüler. Poch yerini alır almaz araba sarsılmaya başladı.</p>

  <p>Arabaya koşulan üç atın iriliği eşekten farksızdı, pas rengi donlarının altındaki uzun ve sert kıllarla kaplı bedenlerinin zayıflığı, kemiklerinin çıkıntılarının belirmesinden anlaşılıyordu. Yine de oldukça diri oldukları söylenebilirdi, sürücü muavininin ıslığı onları tınsa kaldırmaya yetiyordu.</p>

  <p>Poch uzun yıllardan beri Johausen kardeşlerin yanında çalışıyordu. Küçük yaşta girdiği bu şirketten, emekli olduğunda ayrılacaktı. Patronlarının güvenini kazanmış olduğundan sık sık şirketin Revel’de, Pernau’da, Mittau’da ya da Dorpat’taki temsilciliklerine, posta arabalarına teslim edilemeyecek kadar yüklü miktar para götürüyordu. Bu kez evrak çantasına her biri yüz Frank değerindeki yüz elli rubleyi özenle yerleştirmişti, toplam meblağ on beş bin rubleyi buluyordu. Bu parayı Revel’deki temsilciliğe teslim ettikten sonra Riga’ya geri dönecekti.</p>

  <p>Geri dönmekte acele etmesi boşuna değildi. Broks ile sohbet ettiğinde bunun nedeni öğrenilecekti.</p>

  <p>Kollarını iki yana açarak kayışları Rus usulü tutan sürücü muavini atlarını hızla koşturuyordu. Kentin kuzey banliyösünü geride bıraktıktan sonra kırlar arasındaki anayola daldı. Riga yakınlarında bulunan ekime elverişli arazide yakın zamanda toprağı sürme işleri başlayacaktı. Ama on, on iki verst ötede tekdüzeliği ara sıra yalnızca yeşil ağaçlı sık ormanlarla kesintiye uğrayan uçsuz bucaksız stepler göz alabildiğince uzanıyordu.</p>

  <p>Broks’un da gözlemlediği gibi gökyüzünün görünümü hiç de iç açıcı değildi. Şiddetli boralar esiyor, güneş ufkun üzerinde yükseldikçe kasırganın etkisi artıyordu. Bereket versin ki, rüzgar güneydoğudan esiyordu.</p>

  <p>Hemen hemen yirmi verstte bir kurulmuş olan posta istasyonlarında atları ve onları süren sürücü muavinini değiştirme imkanı doğuyordu. Bu uygulama yolculara düzenli ve hızlı bir yolculuk olanağı sağlıyordu.</p>

  <p>Arabanın hareket etmesinden sonra yol arkadaşıyla sohbet etmenin mümkün olmayacağım anlayan Poch’un canı sıkılmıştı.</p>

  <p>Yüzünün görülmesine izin vermeyen kapüşonuyla bir köşeye çekilmiş olan bu yolcu uyuyor ya da uyuyormuş gibi görünüyordu. Banka kuryesinin birkaç kez laf açmayı denemesi boşa gitmişti.</p>

  <p>Bunun üzerine doğası itibariyle çenesi düşük olan Poch, deri bir kaputun koruduğu ön koltukta, muavininin yanında oturan Broks ile sohbet etmek zorunda kalmıştı. Ancak arabanın önündeki camı indirerek konuşabilmek mümkündü. Sürücü de en az banka kuryesi kadar geveze olduğundan çeneleri boş durmayacaktı.</p>

  <p>“Broks, yarın akşam Revel’de olacağımızdan eminsin değil mi?...” Bu soruyu dördüncü kere soruyordu.</p>

  <p>“Evet, Poch, hava gecikmemize neden olmaz ve özellikle gece yol almamızı engellemezse.”</p>

  <p>“Revel’e vardığımızda, araba oradan yirmi dört saat sonra mı hareket edecek?...”</p>

  <p>“Yirmi dört saat sonra” diye yanıtladı Broks. “Seferler bu şekilde düzenlendi.” “Dönüşte beni Riga’ya sen mi götüreceksin?...”</p>

  <p>“Evet, Poch.”</p>

  <p>“Şimdiden seninle birlikte dönüş yolunda olmak isterdim, biliyor musun?”</p>

  <p>“Benimle mi Poch?... Gösterdiğin yakınlığa teşekkür ederim!... Ama bu acelenin sebebi ne?...”</p>

  <p>“Çünkü seni bir yere davet edeceğim, Broks”.</p>

  <p>“Beni mi?”</p>

  <p>“Seni, hem de güzel bir ortamda yemeyi içmeyi seviyorsan çok hoşuna gidecek bir yere.” “Hey!” dedi dilini dudaklarının üzerinde gezdiren Broks, “insanın bunu sevmemesi için kendisine düşman olması lazım!... Bir yemekten mi söz ediyorsun?...”</p>

  <p>“Daha da iyisi, bir düğün şöleninden!” “Düğün mü?...” diye haykırdı sürücü. “Ama neden bir düğüne davet edilecekmişim ki?...” “Çünkü damat seni şahsen tanıyor.”</p>

  <p>“Beni tanıyor mu?...”</p>

  <p>“Evet, gelin de öyle!”</p>

  <p>“O zaman,” diye karşılık verdi Broks, “bu çiftin kim olduğunu bilmesem bile daveti kabul ediyorum...”</p>

  <p>“Bunu öğreneceksin.”</p>

  <p>“Bundan önce, onların yürekli insanlar olduklarını söylememe izin ver!”</p>

  <p>“Kuşkusuz... yürekli insanlar, damat ben olduğuma göre!”</p>

  <p>“Sen, Poch!”</p>

  <p>“Ta kendisi ve gelin de o zarif Zenaide Pa-rensof.”</p>

  <p>“Ah! o muhteşem kadın!... Doğrusu senden bunu beklemezdim...”</p>

  <p>“Şaşırdın mı?...”</p>

  <p>“Hayır, mutlu bir yuvanız olacak, Poch, elline gelmiş olsan da...”</p>

  <p>“Zenaide’de kırk beş yaşında, Broks. Ne yapalım, mutluluğumuz biraz daha kısa sürecek,-hepsi bu! Ah! dostum, birbirini seven iki kişi evlenmek isterlerse, bu ancak koşullar izin verdiğinde mümkün olabiliyor. Ona aşık olduğumda yirmi beş yaşındaydım, Zenaide ise yirmisindeydi. Ama cebimizde yüz ruble bile yoktu! Beklemek, en mantıklısı buydu. Yanımda yeterli miktarda para olduğunda ve o da buna layık bir çeyiz düzdüğünde tasarruflarımızı birleştirmek uygun olacaktı... Bugün artık para cebimde! Bu, Livonya’mızın yoksul insanlarının sıklıkla karşılaştığı bir durum değil mi?... Zaten yıllar boyunca ümidini koruyabilmen için ona daha fazla bağlanıyorsun, insan böylece gelecekten kaygılanmamayı öğreniyor...”</p>

  <p>“Haklısın, Poch.”</p>

  <p>“Johausen şirketinde iyi bir mevkiim var, yılda elime beş yüz ruble geçiyor, kardeşler düğün günü maaşıma zam yapmalılar. Zenaide’e gelince, o da benim kadar kazanıyor, işte gördüğün gibi zengin olduk... tabii kendi çapımızda!... Şu evrak çantasının içindekilerin dörtte birine bile sahip değiliz...” Poch burada sözünü yarıda keserek hâlâ hareketsiz bir halde uyur gibi gözüken yol arkadaşına kuşkuyla baktı. Belki biraz ileri gitmişti... Sonra devam etti,</p>

  <p>“Evet, Broks, kendi çapımızda zengin sayılırız! Biriktirdiğimiz parayla Zenaide bir bakkal dükkanı açacak! Limanın yanında devreden bir dükkan var...”</p>

  <p>“Dostum Poch, iyi bir müşterin olacağıma söz veriyorum!” diye haykırdı sürücü.</p>

  <p>“Teşekkürler, Broks, şimdiden teşekkürler! Şölende sana yer ayırıyorum.”</p>

  <p>“Nereyi?...”</p>

  <p>“Gelinin yakınında bir yeri! Zenaide’nin gelinliği, başındaki mersinden tacı ve Bayan Johausen’in takacağı kolyesiyle ne kadar güzel olduğunu göreceksin.”</p>

  <p>“Sana inanıyorum, Poch, sana inanıyorum! Ancak bu kadar güzel bir kadın, bu kadar iyi olabilir... Tören ne zaman?...”</p>

  <p>“Dört gün sonra ayın 16’sında... Muavinleri sıkıştırmanı söylememin nedeni bu!... Onlardan içkiyi esirgemeyeceğim!... Atların arabanın kolları arasında uyuklamasına izin vermesinler, yeter!... Araban bir nişanlıyı taşıyor ve yolculuk sırasında fazla yaşlanmaması lazım!”</p>

  <p>“Evet! Yoksa Zenaide seni beğenmeyecek!...” diye karşılık verdi neşeli sürücü gülerek.</p>

  <p>“Ah! Söylesene!... Yirmi yaş daha ihtiyar olsaydım, beni hâlâ beğenir miydi?”</p>

  <p>Banka kuryesinin dostu Broks’a anlattıklarına molalardaki kiraz rakıları da eklenince, Riga postası daha önce hiç rastlanmayan bir hızla yolu katetmeye başlamıştı.</p>

  <p>Yaz aylarında keskin kenevir kokularının yayılacağı uzun ovalarıyla bölgenin görünümü hep aynıydı. İki ve dört tekerlekli arabaların izleriyle kaplı olan yolun bakıma ihtiyacı vardı. Bazen ağırlıklı olarak akağaç, kızılağaç ve kayın ağaçların oluşturduğu geniş ormanların kenarından geçiliyor, sonra boralarla hışırdayan uçsuz bucaksız köknar korularının sınırından yola devam ediliyordu. Yollarda ve tarlalarda insanlara nadiren rastlanıyordu. Bu yüksek enlem derecelerinde sert geçen bir kıştan henüz yeni çıkılıyordu. Araba, Broks’un talimatlarıyla bir köyden ötekine, bir moladan sonrakine hiç zaman kaybetmeden ilerliyordu. Gecikmeye neden olacak herhangi bir engel görülmüyordu, fırtınaya gelince, arkadan estiği sürece kaygılanılacak bir durum yoktu.</p>

  <p>Atların çözülmesi ve yenilerine koşum takılması sırasında banka kuryesi ile sürücü arabadan iniyorlardı. Ancak meçhul yolcu yerinden hiç ayrılmıyordu. Tek başına kaldığı bu anlardan, yalnızca dışarıya bir göz atmak için yararlanıyordu.</p>

  <p>“Yol arkadaşımız hiç kıpırdamıyor!” diye tekrarlıyordu Poch.</p>

  <p>“Ve hiç konuşmuyor!...” diye yanıtlıyordu Broks.</p>

  <p>■ “Kim olduğunu bilmiyor musun?”</p>

  <p>“Hayır... ve sakalının renginden başka bir şey görmedim!”</p>

  <p>“Öğle yemeği için mola verdiğimizde yüzünü bize göstermesi gerekecek...”</p>

  <p>“Tabii yemeği de konuştuğu kadar az yemiyorsa!” diye karşılık verdi Broks.</p>

  <p>Araba öğle yemeği için mola verilecek olan kasabaya varmadan önce yolun üzerindeki onlarca yoksul köyün yanından geçti. Her tarafta içinde yaşamanın neredeyse mümkün .olmadığı kulübeler, kanatları hep kapalı olan pencereleri ve kış rüzgarının geçtiği aralıklı tahtalarıyla yıkılacakmış gibi duran viraneler vardı! Bununla birlikte Livonya çiftçileri güçlü insanlardı. Saçları fırça gibi sert erkekler, yırtık pırtık giysilere sarınmış kadınlar, bakımsız ağıl hayvanlan gibi kolları, bacakları çamura bulanmış, çıplak ayaklı çocuklar. Bahtsız mujikler! Ve kümesi andıran kulübelerinde yazın sıcakların, kışın soğukların, yağmurun ya da karın çilesini çekmelerinin yanı sıra, öğünleri kenevir tohumu yağına daldırılan siyah ve tutkal gibi ağza yapışan bir ekmekle arpa veya yulaf bulamacından ibaretti. Mönüye nadiren biraz domuz yağı ya da tuzlu sığır eti ekleniyordu! Ne yoksul bir yaşamdı! Ancak onlar buna alışkındı ve yakınmak ne demek bilmiyorlardı. Zaten bu ne işe yarayacaktı ki?</p>

  <p>Yolcuları büyük bir köyün girişinde, öğle yemeği molasının verileceği handa süt domuzu çorbası, tuzlu suya dilimlenmiş salatalıklar, “ekşi ekmek” adı verilen iri ekmek parçaları, Dwina sularında avlanmış somon dilimleri, sebze, havyar, zencefil ve yabanturpu ile süslenmiş bir kalıp domuz yağı ve yabanmersini reçellerinden oluşan besleyici bir yemek bekliyordu. Vazgeçilmez içecek olarak Baltık bölgesinin tüm nehirlerini besleyecek kadar bol miktarda demlenmiş çay vardı. Bu muhteşem yemek, gün boyunca Broks ve Poch’un keyiflerini yerine getirmeye yetecekti.</p>

  <p>Diğer yolcuya gelince, onlar kadar mutlu görünmüyordu. Salonun karanlık bir köşesinde kapüşonunu sakalının ucu zorlukla seçilebilecek kadar kaldırarak yemeğini çabucak yemiş, diğerlerinden önce arabadaki yerini almıştı. Banka kuryesi ve sürücünün suratını görebilme çabaları boşa gitmişti.</p>

  <p>Bu durum yol arkadaşlarının kafasını karıştırmaya başlamış, özellikle bu suskun adamın ağzından tek bir söz bile alamayan Poch’un canı çok sıkılmıştı.</p>

  <p>“Bu adamın kim olduğunu öğrenmeyi başaramayacak mıyız?...” diye sordu.</p>

  <p>“Bunu sana söyleyeceğim,” diye yanıtladı Broks.</p>

  <p>“Onu tanıyor musun?”</p>

  <p>“Evet! Biletinin ücretini ödeyen bir beyefendi, bu da benim için yeterli.”</p>

  <p>Saat ikiye birkaç dakika kala yeniden yola koyuldular, araba kısa süre içinde yeniden hızla yol almaya başladı. Sürücünün “Haydi güvercinlerim, uçun kırlangıçlarım” gibi tatlı sözlerine, muavinin kamçısıyla eşlik etmesi üzerine atlar tınsa kalkarak dörtnala ilerlediler.</p>

  <p>Poch’un haber stoklarının tükenmeye başlamasıyla sohbet eski canlılığını kaybetmeye başlamıştı. Zaten böyle mükemmel bir yemeğin ardından üzerine ağırlık çöken Poch’un votkayla dumanlanan başı, uykunun ağırlığıyla sağa sola gitmeye başlamıştı. Bir çeyrek saat sonra Zenaide Parsenof'un güzel yüzüyle süslediği düşlerin ortasında derin bir uykuya daldı.</p>

  <p>Bu arada hava giderek kötüleşiyor, bulutlar yere doğru alçalıyordu. Araba taşıtların yol almasına elverişli olmayan bataklık bir araziye girmişti. Zemin Livonya’nın bu bölgesinde çok rastlanan çaylar nedeniyle bataklık halini almıştı. Su birikintilerinin üzerinde güvenle yol almak için yere düzgünce yontulup birbirlerine eklenen ağaç gövdeleri serilmişti. Bir yaya için bile oldukça yetersiz olan bu düzeneğin üzerinde bir arabanın yol alması bir hayli güçtü. Birbirlerine kötü bir şekilde bağlanmış birçok kalas, arabanın kaygı verici bir demir gürültüsüyle çınlayan tekerlekleri altında sarsılıyordu.</p>

  <p>Sürücü muavini bu koşullar altında hayvanları fazla zorlamıyordu. Tedbirli davranarak yavaşça ilerlerken, her adımda ayakları takılan atların dizginlerini çekiyordu. Bu şekilde yol alarak birçok etabı kazasız belasız atlatsalar da hayvanlar mola yerine yorgunluktan bitmiş bir halde geliyorlardı ve onlardan daha fazlasını beklemek mümkün değildi.</p>

  <p>“Akşam beşte bulutlardan arınmış gökyüzü kararmaya başlamıştı. Bu bataklıkların ortasında yön tayin edebilmek için büyük bir dikkat gerekiyordu. Nallarının altında güvenli bir zemin olmamasından ürken atlar, başlarını sallayarak solurken sağa sola savruluyorlardı.</p>

  <p>“Adım adım, durum bunu gerektiriyor!...” diye tekrarlıyordu Broks. “Bir felaket yaşamaktansa, Pernau’ya bir saat geç varmak daha hayırlı olacak...”</p>

  <p>“Bir saat geç varmak!...” diye haykırdı, sarsıntılarla uykusundan uyanmış olan Poch.</p>

  <p>“Böylesi daha güvenli!” diye karşılık verdi, birçok kez atlan dizginlerinden tutup çekmek için yere inmek zorunda kalan sürücü muavini.</p>

  <p>Hafifçe kımıldayan yolcu, başını doğrultarak camın dışını görmeye çalıştı. Ancak her yan hiçbir şey görülemeyecek ölçüde koyu bir karanlıkla kaplanmıştı. Arabanın fenerlerinden yayılan iki ışık huzmesi karanlığı hafifçe yarıyordu.</p>

  <p>“Neredeyiz?...” diye sordu Poch.</p>

  <p>“Pernau’ya yirmi verst uzaklıkta,” diye yanıtladı Broks, “mola yerine vardığımızda geceyi orada geçirmemiz gerekeceğini düşünüyorum...”</p>

  <p>“Lanet kasırga, bizi on iki saat geciktirecek!” diye haykırdı banka kuryesi.</p>

  <p>Yola devam ediliyordu. Bazen bora öyle şiddetli esiyordu ki, araba hayvanların üzerine doğru yığılıyordu. Atlar şaha kalkıyor, ardından sakinleşerek yere iniyorlardı.</p>

  <p>Durum çok ciddileşmişti. Poch ve Broks, Pernau’ya kadar yola yaya olarak devam edip etmemeyi tartışıyorlardı. Belki de böylesi, araba yolculuğunda tehlikeli bir kazayla karşı karşıya kalmaktan daha akıllıcaydı.</p>

  <p>Yol arkadaşlarına gelince, arabayı terk etmeye niyetli görünmüyordu. Ancak vurdumduymaz bir Ingiliz olaylara onun kadar tepkisiz kalabilirdi. Posta arabasının ücretini yaya olarak yolculuk etmek için ödememişti, bu araba onu gideceği yere kadar götürmek zorundaydı.</p>

  <p>Akşam altı buçukta kasırganın en şiddetli anında birden korkunç bir çatırtı duyuldu. Ön tekerleklerden biri yol üzerindeki tekerlek izlerinin oluşturduğu bir yarığa saplanmış, atların sert bir kamçı darbesinin etkisiyle öne doğru fırlaması yüzünden kırılmıştı.</p>

  <p>Dengesini kaybeden araba sol tarafa devrildi.</p>

  <p>Acılı çığlıklar duyuldu. Bacağından yaralanan Poch’un aklından geçen tek şey kemerine zincirle bağlı olan değerli evrak çantasının yerinde olup olmadığıydı. Evrak çantası onu terk etmemişti ve arabadan çıkmayı başaran banka kuryesi şimdi onu daha da sıkı tutuyordu.</p>

  <p>Broks ve yolcu kazayı önemsiz birkaç sıyrıkla atlatmışlardı, sürücü muavini kendini yere attıktan sonra atları zapt etmeyi başarmıştı.</p>

  <p>Issız bir bölgedeydiler, önlerinde, sol tarafta sık ağaçlıklarla kesilen bir ova uzanıyordu.</p>

  <p>“Şimdi ne yapacağız?...” diye haykırdı Poch.</p>

  <p>“Araba yola devam edecek durumda değil,” diye yanıtladı Broks.</p>

  <p>“Pernau’ya kadar yürüyebilir misin?...” diye sordu Broks banka kuryesine.</p>

  <p>“On beş versti mi?...” diye haykırdı Poch, bacağımdaki bu yarayla!</p>

  <p>“Peki, ya atla?...”</p>

  <p>“Atla!... Birkaç adım sonra yeri boylarım!”</p>

  <p>Alınacak en doğru karar, çevrede bir han varsa, oraya sığınmak ve geceyi orada geçirmekti. Bu, en azından Poch ve yolcu için geçerliydi. Broks ve muavini ise, atların koşumlarını çözdükten sonra mümkün olduğunca hızlı bir şekilde Pernau’ya gidecek, ertesi sabah arabayı tamir edecek bir usta ile geri döneceklerdi.</p>

  <p>Üzerinde yüklü miktarda para olmasa, bu banka kuryesi için mükemmel bir teklifti. Ancak yanındaki on beş bin ruble ile...</p>

  <p>Zaten bu ıssız bölgede yolcuların sabaha kadar sığınabilecekleri bir çiftlik, bir han, bir meyhane mevcut muydu?... Poch’un öncelikle merak ettiği buydu.</p>

  <p>“Evet... orada... buna hiç kuşku yok!” diye karşılık verdi yolcu.</p>

  <p>Eliyle iki yüz adım solda, ormanın karanlıkta güçlükle seçilebilen bir köşesinde yanan solgun bir ışığı işaret ediyordu. Ama bu bir hanın feneri ya da bir oduncu ateşi olabilir miydi?...</p>

  <p>“Bu Kroff'un yeri,” dedi muavin.</p>

  <p>“Kroffun yeri mi?...” diye tekrarladı Poch.</p>

  <p>“Evet... Kırık Haç meyhanesi.”</p>

  <p>“Tamam o zaman,” dedi Broks, yol arkadaşlarına, “bu handa kalmaya karar verirseniz, sabahın ilk saatlerinde sizi almak için geri döneceğiz.”</p>

  <p>Yolcu bu öneriyi olumlu bir şekilde karşıladı. Zaten yapılacak en akıllıca iş buydu. Gökyüzü giderek daha kasvetli bir görünüm alıyor, sağanak yağmurun gecikmeyeceği anlaşılıyordu. Sürücü ve muavininin atlarıyla Pernau’ya ulaşabilmeleri hiç de kolay olmayacaktı.</p>

  <p>“Kabul,” dedi o zaman, bacağındaki sıyrığın canını biraz yaktığını belli eden Poch. “İyi bir uykudan sonra yarın sabah yola devam edebilecek durumda olacağım, sana güveniyorum, Broks.”</p>

  <p>“Söylediğim saatte burada olacağım!” diye karşılık verdi sürücü.</p>

  <p>Yan yatmış araba, atların koşumların çıkarıldıktan sonra orada bırakıldı. Bu gece, bu yoldan muhtemelen hiçbir araba geçmeyecekti.</p>

  <p>Poch, arkadaşının elini sıktıktan sonra bacağım sürüyerek hanın yerini belirten ışığın yayıldığı ağaçlıklara doğru yürüdü.</p>

  <p>Banka kuryesinin güçlükle yürüyebildiğim gören yolcu ona koluna girmeyi önerdi. Poch, yolculuğun başlangıcından beri sergilediği tavırlara bakıldığında hiç de yardımsever görünmeyen yol arkadaşının teklifini teşekkürle kabul etti.</p>

  <p>İki yüz adım boyunca, hanın kenarına inşa edildiği geniş yolu izleyerek kazasız belasız kapıya ulaştılar.</p>

  <p>Giriş kapısının üzerinde gaz lambalı bir fener parlıyordu. Gün boyunca oradan geçen yolcuların dikkatini çekmek amacıyla duvarın köşesine uzun bir levha konulmuştu. Pencere kanatlarının arasından içerdeki ışık sızıyor, insan ve kadeh sesleri duyuluyordu. Fenerin ışığında ana kapının üzerindeki tabelada özensiz bir şekilde yazılmış şu sözcükler okunuyordu: Kırık Haç Meyhanesi.</p>
</body>
</html>
