<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>15</h1>

  <p>Baltık bölgesi halklarının hareketlenmesine neden olan ve seçimlerde boy ölçüşecek partiler arasındaki rekabeti kızıştıran bu hukuk dramı nihayet sona ermişti. Slavların temsilcisinin ani ölümüyle Almanlar bir kez daha kazanacaklardı. Bununla birlikte taraflar arasındaki çatışma er geç yeniden alevlenecek, hükümetin baskısıyla bu bölgelerin Ruslaştırılmasına devam edilecekti.</p>

  <p>Dimitri Nicolef yalnızca intihar etmekle kalmamış, çalınmış paraların ortaya çıktığı sırada meydana gelen bu ürkütücü olayla suçlunun kendisi olduğunu da ortaya koymuştu. Bu durumda, Wladimir Yanof'un mektubunu alarak Riga’dan ayrıldığında kendisine emanet edilen paranın yanında olmadığı söylenebilirdi... Yola çıkma amacının, dostunun oğluna gerçeği söylemek mi, yoksa telafisi mümkün&nbsp;<span style="text-indent: 1em;">olmayan bu istismar nedeniyle ortadan kaybolmak mı olduğunu kestirebilmek kolay değildi. Ancak Nicolef'in, Sibirya madenlerinden kaçan sürgünün beklenmedik dönüşüyle zor durumda kaldığı, tüm şerefini lekeleyecek bir açmaza girdiği, babasının mirasını teslim edemeyeceği Wladimir Yanof ve birkaç hafta sonra vadesi dolacak olan borcunu ödeyemeyeceği Johausen kardeşler karşısında çaresizlik içinde olduğu ortadaydı... Tam bu sırada yoluna banka kuryesi Poch çıkmış, ondan çaldığı parayı, babasının mirası olarak Wladimir Yanof'a götürme fırsatı bulmuştu, ilk borcu, bir cinayet ve hırsızlık pahasına ödemişti.</span></p>

  <p>Sonra her şey ortaya çıkmış, Wladimir Yanof'un bankaya götürdüğü paraların banka kuryesinin çantasından çalınmış olduğunun anlaşılmasıyla soruşturmanın üzerindeki esrar perdesi ortadan kalkınca, suçluluğu kanıtlanan Dimitri Nicolef kurbanını öldürdüğü bıçakla, aynı şekilde kalbine aldığı bir darbeyle ölmüştü.</p>

  <p>Şüphesiz davanın bu şekilde sonuçlanması hancı Kroff'un temize çıkmasını sağlamıştı. Bu olay tam zamanında meydana gelmişti, ertesi gün Dimitri Nicolef'in tutuklama kararı yukarıdan gelen bir müdahale ile ertelenirse, gözler&nbsp;<span style="text-indent: 1em;">kendisine çevrilecekti. Bu davada Nicolef ve Kroff dışında sanık yoktu. Zaten hancıya yöneltilen suçlamaların neler olduğu biliniyordu, Yargıç Kerstorf, Kroff'un masum, Nicolef'in ise suçlu olduğunu bildirmesini gerektiren olayı öğrendiğinde buna en çok şaşıranlardan biri olmuştu.</span></p>

  <p>Bu işin içinden sıyrılmayı başaran Kroff, Kı-rık Haç meyhanesindeki yaşantısına devam ediyordu. Artık mahkumiyetinin haksız olduğu anlaşılan, temize çıkmış bir mahkum değil miydi?... Zaten birkaç gün konuşulduktan sonra her şey unutulmaya başlamıştı.</p>

  <p>Bankacılara gelince, Dimitri Nicolef'in borcunun karşılığını alamamışlar, yine de en azından Wladimir Yanof'un kendilerine getirdiği on sekiz bin rubleyi kurtarmayı başarmışlardı.</p>

  <p>Profesörün toprağa verilmesinin ardından, Ilka ve son olaydan sonra Dorpat Üniversitesi’ne dönmesi mümkün olmayan Jean, Wladimir Yanof, Doktor Hamine ve Bay Delaporte dışında artık eski dostlarının adım atmadığı evlerine döndüler.</p>

  <p>İki kardeşin gelecekle ilgili hiçbir düşünceleri yoktu. Her şey, hatta Dimitri Nicolef'in suçsuzluğu bile belirsizdi, onun katil olduğuna&nbsp;<span style="text-indent: 1em;">inanmak eşyanın tabiatına aykırıymış gibi görünüyordu. Bazen bu sarsıcı haberin şokuyla aklını kaybettiğini, bir çılgınlık anında intihar etmiş olabileceğini ve bu durumun onun Kırık Haç meyhanesi cinayetinin faili olduğunun kanıtı olmayacağını düşünüyorlardı...</span></p>

  <p>Kanıtların ortaya koyduğu gerçekliği kabul etmeyi reddeden Wladimir Yanof'un da aynı şeyi düşündüğünü söylemeye gerek var mıydı?... Ve yine de Poch’tan çalmış olmasa, numarası alınmış bu paraların Dimitri Nicolef'in elinde ne işi vardı?...</p>

  <p>Ve bu konuyu en eski aile dostu Doktor Hamine’le konuştuğunda, onun reddedilemeyecek kadar mantıklı bir değerlendirmeyle şunları söylediğine tanık oluyordu,</p>

  <p>“Sevgili Wladimir, her şeyi kabul edebilirdim, numarası alınmış olan paralar onda olmasına rağmen, hırsızlığı Nicolef'in yapmadığını, intiharının suçlu olduğunu kanıtlamadığını, hatta onca sarsıcı olaydan sonra bir çılgınlık anında kendini öldürmüş olduğunu bile kabul edebilirdim... Ama bir olay var ki, onu göz ardı etmek mümkün değil... Dimitri, Poch’u öldüren bıçağın darbesiyle vuruldu ve bu durum ne kadar ürkütücü, ne kadar inanılmaz olsa da&nbsp;<span style="text-indent: 1em;">gerçeği kabul etmek lazım!...”</span></p>

  <p>“Dediğiniz gibi olsaydı,” diye karşılık verdi Wladimir, son bir saptama daha yaparak “Dimitri Nicolef'in bıçağından oğlunun ya da kızının haberi olmaz mıydı?... Hayır Doktor, ne onlar, ne de kimse bıçağın ona ait olduğunu görmedi!.... Burada bir soru işareti var...”</p>

  <p>“Size vereceğim tek bir yanıt var, Wladimir... Evet... Bu bıçak Nicolef'e aitti, onu Poch’a ve kendisine olmak üzere iki kere kullandığına göre bundan nasıl şüphe edilebilir ki?...”</p>

  <p>Gerçekliğin önünde başını eğen Wladimir Yanof, ne yanıt vereceğini bilemiyordu...</p>

  <p>O zaman Doktor Hamine,</p>

  <p>“Ya şimdi bu bahtsız çocukların hali ne olacak?...” dedi.</p>

  <p>“Ilka eşim olduğunda, Jean’da kardeşim olmayacak mı?”</p>

  <p>Doktor, Wladimir’in elini kavrayarak hararetle sıktı.</p>

  <p>“Babası suçlu olsa bile sevdiğim ve beni seven kadını reddedebileceğimi düşünebilir misiniz?...”</p>

  <p>Doktorun söylediklerine rağmen, yalnızca aşkından aldığı güçle hâlâ kuşku duymakta ısrar ediyordu.</p>

  <div style="text-align: justify; text-indent: 18px;">
    <div>
      “Hayır Wladimir,” diye yanıtladı doktor, “Ilka ile evlenmeyi reddedeceğinizi asla düşünmedim... Bu olanların sorumlusu o bahtsız mı ki?...”
    </div>

    <div>
      “Asla!...” diye haykırdı Wladimir. “Benim gözümde o dünyanın en erdemli, en soylu insanı, dürüst bir insanın aşkına layık olabilecek tek kadın!... Evliliğimiz biraz ertelendi, ama gerçekleşecek... Sonra bu şehirden ayrılmamız gerekirse, ayrılacağız...”
    </div>

    <div>
      “Wladimir, ne yüce bir gönlünüz olduğunu görüyorum... Ilka ile evlenmek istiyorsunuz, ama Ilka bunu istiyor mu?...”
    </div>

    <div>
      “İstemiyorsa, bu beni sevmediği anlamına gelir...”
    </div>

    <div>
      “İstememesinin nedeni, Wladimir, sizi yüzünüzün kızarmamasını isteyecek kadar çok sevmesi olamaz mı?...”
    </div>

    <div>
      Bu görüşme Wladimir Yanof'un duygularını hiç değiştirmedi, tam tersine İlka’yı evlilik için sıkıştırmaya, şartlar elverdiğinde bir an önce nikahı kıymaya kararlıydı. Şehirde neler söyleneceğine, hakkında neler düşünüleceğine, hatta dostlarının suçlamalarına aldıracak bir adam değildi!... Zaten kafasını asıl meşgul eden bu değil, mali durumuydu.
    </div>

    <div>
      <div>
        Johausen kardeşlere ödeme yaptıktan sonra Dimitri Nicolef'in kendisine teslim ettiği paradan geriye iki bin ruble gibi cüzi bir miktar kalmıştı... Ama Dimitri Nicolef'in borcunu ödemeye karar verdiğinde zaten bu parayı gözden çıkarmamış mıydı?... O zaman gelecek kaygısı taşımıyorsa, şimdi neden taşıyacaktı ki?... Karısı ve kendisi için çalışacak, Ilka ile hiçbir şey imkansız olmayacaktı...
      </div>

      <div>
        Aradan on beş gün daha geçti. Jean, Ilka, Wladimir ve Doktor Hamine neredeyse birbirlerinden hiç ayrılmıyorlardı. Doktor ve Bay Delaporte’nin dışında, profesörün evini kimse ziyaret etmiyordu.
      </div>

      <div>
        Wladimir henüz evlilikten söz açmamıştı.
      </div>

      <div>
        Ama davranışlarıyla bunu belli ediyordu. Diğer yandan ne Jean, ne de İlka bundan hiç söz etmiyorlardı. İki kardeş çoğunlukla hiç konuşmuyorlar, uzun saatler boyunca odalarından hiç çıkmıyorlardı.
      </div>

      <div>
        Sonunda Wladimir, genç kızı bu içine kapanık halden kurtarmaya karar verdi, aynı gün salonda onunla yalnız kaldığında,
      </div>

      <div>
        “Ilka,” dedi heyecanlı bir sesle, “dört yıl önce, Sibirya madenlerine gönderilmek üzere Riga’dan ve sizden aynldığımda, sizi asla unutmayacağım konusunda söz vermiştim... Sizi unuttum mu?...”
      </div>

      <div>
        “Hayır, Wladimir.”
      </div>

      <div>
        “Sizi her zaman seveceğimi söylemiştim... Duygularım değişti mi?...”
      </div>

      <div>
        “Hayır, Wladimir, tıpkı benimkiler gibi ve izin verilseydi, yanınıza gelip eşiniz olacaktım...”
      </div>

      <div>
        “Bir mahkumun eşi, Ilka...”
      </div>

      <div>
        “Bir sürgünün eşi, Wladimir,” diye karşılık verdi genç kız.
      </div>

      <div>
        Wladimir bu yanıtın altında neler yattığını anlasa da aldırmazlıktan gelerek devam etti, “Tamam işte,” dedi, “eşim olmak için oraya gelmenize gerek kalmadı, koşulların değişmesiyle kocanız olmak için ben buraya geldim...” “Koşulların değiştiğini söylemekte haklısınız, Wladimir... Evet!... koşullar korkunç bir şekilde değişti!”
      </div>

      <div>
        Ilka bu son sözleri öylesine acılı bir ifadeyle söyledi ki, tüm bedeni tir tir titriyordu.
      </div>

      <div>
        “Sevgili Ilka,” diye karşılık verdi Wladimir, “size en acı anılan hatırlatsa bile sizinle konuşmam gereken bir şey var... Fazla uzatmayacağım... Sizden yalnızca sözünüzü tutmanızı istiyorum...”
      </div>
    </div>

    <div>
      <div>
        “Sözümü mü, Wladimir?” diye yanıtladı, göğsünde düğümlenen hıçkırıkları tutamayan Ilka, “sözümü mü?... O sözü verdiğimde kendimi bu evliliğe layık görüyordum... Oysa şimdi...”
      </div>

      <div>
        “Şimdi, Ilka yine her zamanki gibi buna layıksınız!”
      </div>

      <div>
        “Hayır, Wladimir, birlikte yaptığımız planlan unutmamız gerek.”
      </div>

      <div>
        “Onları asla unutmayacağımı biliyorsunuz! Nikahımızın arifesinde meydana gelen o talihsiz olay olmasa, şimdi on beş günlük evli olmayacak mıydık?...”
      </div>

      <div>
        “Evet,” diye karşılık verdi Ilka, kaderine boyun eğmiş bir ifadeyle “ve Tanrı’ya şükür nikahımız gerçekleşmedi!... Onursuzluğun bulaştığı bir aileye girerek pişman olmanıza, yüzünüzün kızarmasına gerek kalmadı!”
      </div>

      <div>
        “Ilka,” dedi Wladimir, ciddi bir ifadeyle “sizi temin ederim ki, asla pişman olmayacaktım, bu onursuzluk ona ait olmadığı için Ilka Nicolef'in kocası olmak yüzümü asla kızartmayacaktı!...”
      </div>

      <div>
        “Evet... Wladimir, size inanıyorum!” diye haykırdı yüreği kabaran genç kız. “Ne kadar soylu bir kişiliğiniz olduğunu biliyorum... Asla pişman olmayacaktınız... benle evli olmak yüzünüzü kızartmayacaktı!... Beni tüm yüreğinizle seviyorsunuz, ama benim sizi sevdiğim kadar değil...”
      </div>

      <div>
        “Ilka, tapılası Ilka’m!..” diye haykırdı, sevdiği kızın ellerini ellerinin arasına almak isteyen Wladimir.
      </div>

      <div>
        Ilka hafifçe geri çekilerek yanıtladı,
      </div>

      <div>
        “Evet... birbirimizi seviyoruz... Aşkımız bize büyük bir mutluluk yaşatacaktı... Ama artık evlenmemiz mümkün değil.”
      </div>

      <div>
        “Mümkün değil!” diye tekrarladı Wladi-mir. “Buna karar verecek olan benim... Ben çocuk değilim, Ilka!... Şu ana dek hayatım, ne yaptığıma ince eleyip sık dokuyarak karar verme alışkanlığı kazanacak kadar rahat ve mutlu geçmedi!... Sizi sevdiğim, siz de beni sevdiğiniz için sonunda mutluluğa ulaşacağımı sanıyordum!... Uygun bir karara varamadığınız takdirde, neyin doğru neyin yanlış olduğu konusunda benim görüşlerime hak vereceğinizi ummuştum...”
      </div>

      <div>
        “Benim kararım da herkes gibi olacak, Wla-dimir!”
      </div>

      <div>
        “Herkesin ne karar vereceği umurumda değil, sevgili İlka!... Benim dünyam yalnızca sizsiniz, sizin dünyanız da yalnızca ben olmalıyım!... İsterseniz, bu şehri terk edeceğiz!... Jean’da bizimle gelecek, nereye gidersek gidelim, orada mutlu olacağız, sizi temin ederim!... Ilka, sevgili Ilka’ın bana karım olmak istediğinizi söyleyin!...”
      </div>

      <div>
        Wladimir dizlerinin üzerine çökerek ona yalvardı. Ama onu bu halde gördüğünde İIka’nın daha da ürktüğü anlaşılıyordu.
      </div>

      <div>
        “Ayağa kalkın... ayağa kalkın!..” diye yalvardı. “Önünde diz çökeceğiniz kişi bir...”
      </div>

      <div>
        Wladimir lafını bitirmesine izin vermedi,
      </div>

      <div>
        “Ilka... Ilka...” diye tekrarladı, gözleri yaşla dolarak kendini kaybetmiş bir halde, “karım olun...”
      </div>

      <div>
        “Asla,” diye yanıtladı Ilka, “bir katilin kızı asla Wladimir Yanof'un karısı olmayacak.”
      </div>

      <div>
        Bu sahne ikisinin de yüreklerini parçalamıştı. Ilka odasına dönerken, tüm umutlarını yitiren Wladimir evden çıkarak amaçsızca sokaklarda dolaştı, sonunda Doktor Hamine’in evine gitti.
      </div>

      <div>
        Doktor artık toplumsal baskıların derin bir uçurumla ayırdığı iki nişanlının tartıştıklarını anlamıştı.
      </div>

      <div>
        Wladimir, İlka’nın kararım değiştirebilmek için ne kadar yalvardığını tekrar tekrar anlattı.
      </div>

      <div>
        “Çok yazık! sevgili Wladimir,” diye karşılık verdi Doktor Hamine, “size söylemiştim... İIka’yı tanırım, hiçbir şey ona kararını degiştirtemez...
      </div>

      <div>
        “Ah! Doktor, içimde kalan son umut kırıntısını da yok etmeyin!... Kabul edecek...”
      </div>

      <div>
        “Asla Wladimir... Uzlaşmaz bir kişiliği var... Şerefinin lekelendiğini hissediyor, bir katilin kızı olduğu için, asla karınız olmayacak...”
      </div>

      <div>
        “Ya katil değilse?...” diye haykırdı Wladimir. “Babası cinayetin faili değilse?”
      </div>

      <div>
        Doktor artık kesin olarak çözümlenmiş olan bir konuyla ilgili yanıt vermemek için kafasını çevirdi.
      </div>

      <div>
        O zaman kendisine güçlükle hakim olmaya çalışarak inanılmaz bir kararlılığı belli eden ciddi bir ses tonuyla,
      </div>

      <div>
        “Size yalnızca şunu söylemek istiyorum, Doktor... Ilka’yı Tanrı’nın önünde karım olarak kabul ediyorum... ve bekleyeceğim...”
      </div>

      <div>
        “Neyi Wladimir?..."
      </div>

      <div>
        “Tann’nın müdahale etmesini!”
      </div>

      <div>
        Aradan aylar geçti. Durumda hiçbir değişiklik yoktu. Şehrin çeşitli sınıfları arasında bu dava nedeniyle ortaya çıkan gerginlik giderek yatışmaya başlamıştı. Artık bu konudan hiç söz edilmiyordu. Belediye seçimlerini Alman Partisi kazanmıştı, yeniden seçilen Frank Johausen, Nicolef ailesiyle ilgilenmezmiş gibi görünüyordu.
      </div>

      <div>
        Ama Dimitri Nicolef'in bankacıya olan borcunun ödenmesi konusunda hemfikir olan Jean ve Ilka, bu hususu akıllarından hiç çıkarmıyorlar, bunu babalarının ruhunun en azından bu konuda özgürleşmesi için bir görev sayıyorlardı.
      </div>

      <div>
        Bunu başarmak için zamana ihtiyaçları vardı. Ellerinde kalan her şeyi paraya çevirmeleri, babalarının evi ve kütüphanesi de dahil olmak üzere para edecek her şeyi satmaları gerekiyordu. Belki de mal varlıklarını tamamını satarak borcu ödeyebileceklerdi.
      </div>

      <div>
        Sonra ne yapacaklarına karar vereceklerdi... Talep olursa, Ilka ders verecekti. Belki de başka bir şehre taşınacaklardı. Jean orada bir ticarethaneye girmeye çalışacaktı.
      </div>

      <div>
        Diğer yandan günlük ihtiyaçları karşılamak gerekiyordu. Ellerinde kalanlar tükenmeye başlıyor, Ilka’nın babasının kazancından artırdığı paralar her geçen gün azalıyordu. Bu tasfiye işleminin bir an önce tamamlanmalıydı. O zaman iki kardeş Riga’da kalıp kalmayacaklarına karar vereceklerdi.
      </div>
    </div>

    <div>
      <div>
        Genç kızın kendini reddetmesinden sonra Wladimir Yanof, en azından görgü kuralları gereğince evden ayrılmıştı. Ancak aynı mahallede, biraz ötedeki bir eve yerleşerek Nicolef'lere sanki hâlâ orada oturuyormuşçasına sürekli olarak gidip geliyordu. Johausen kardeşlere olan borcun ödenmesi için desteğini sunuyor, bu desteği ailenin en sadık dostlarından birinden gelmişçesine dikkate almıyordu. İlka’ya babasının mirasından geriye kalanı vermek istiyor, ama genç kız bunu kabul etmiyordu.
      </div>

      <div>
        O zaman, onun bu ruh yüceliğine, soylu kişiliğine hayran olan Wladimir, İlka’ya evlenmeye razı olması, kendisini değersiz hissetmekte ısrar etmemesi için yalvarıyor, babasının dostlarının sözlerine kulak vermesini diliyordu... Ama ondan hiçbir karşılık alamıyor, Ilka’nın sarsılmaz kararlılığıyla karşılaşınca, içinde tek bir ümit kırıntısı bile kalmıyordu.
      </div>

      <div>
        Wladimir’in bu umutsuzluğuna tanık olan Doktor Hamine, bazen llka’yı yumuşatmayı deniyor, ama bunu başaramıyordu.
      </div>

      <div>
        “Bir katilin kızı,” diye tekrarlıyordu, “dürüst bir insanın karısı olamaz!”
      </div>

      <div>
        Şehirde herkes bu durumdan haberdardı ve en içten acıma duygularını uyandıran bu sarsılmaz iradeye hayran olmamak elde miydi?...
      </div>

      <div>
        Bu arada günler geçmeye devam etmiş, Ilka ve Jean’ın bir mektup aldıkları 17 Eylül gününe kadar yeni hiçbir gelişme yaşanmamıştı. Mektup, tüm Ortodoksların büyük saygı duyduğu Riga piskoposundan geliyordu. Yalnızca ibadet ederek teselli bulacağına inanan Ilka, bazen yetmiş yaşındaki bu din adamının yanına giderek dua ediyordu.
      </div>

      <div>
        Piskopos, iki kardeşi aynı gün saat beşte Riga mezarlığına davet ediyordu. Benzer bir mektup alan Doktor Hamine ve Wladimir Yanof, sabah erkenden Dimitri Nicolef'in evine gelmişlerdi.
      </div>

      <div>
        Jean, kendilerine piskopos Axieften gelen mektubu göstererek,
      </div>

      <div>
        “Bu davetin anlamı nedir,” diye sordu, “bizi mezarlığa neden çağırıyor?....”
      </div>

      <div>
        Dimitri Nicolef bu mezarlıkta toprağa verilmiş, intihar ettiği için kilise cenaze törenine katılmamıştı.
      </div>

      <div>
        “Ne dersiniz, Doktor?...” diye sordu Wladi-mir.
      </div>

      <div>
        “Piskoposun çağırdığı yere gitmemiz gerektiğini düşünüyorum... Saygıdeğer ve bilge bir din adamıdır, bize bu davet mektubunu gönderdiyse, önemli gerekçeleri var demektir.”
      </div>

      <div>
        “Siz gelecek misiniz, Ilka?...” diye sordu Wladimir, sessizliğini bozmayan genç kıza dönerek.
      </div>

      <div>
        “Şimdiye kadar dua etmek için birçok kez babamın mezarına gittim...” diye yanıtladı Ilka. “Geleceğim... Dilerim Tanrı, piskoposun eşlik edeceği dualarımızı duyar...”
      </div>

      <div>
        “Saat beşte orada olacağız,” dedi Doktor Hamine.
      </div>

      <div>
        Ve Wladimir ile birlikte evden ayrıldılar.
      </div>

      <div>
        Jean ve Ilka kararlaştırılan saatte, kendilerini mezarlığın kapısında bekleyen dostlarıyla buluştular.
      </div>

      <div>
        Mezarın üzerine dik çökmüş olan piskopos bahtsız profesörün ruhu için dua ediyordu.
      </div>

      <div>
        Ayak seslerini duyduğunda, güzel beyaz başını kaldırarak tüm heybetiyle ayağa dikildi. Gözleri muhteşem bir parıltıyla ışıldıyordu, eliyle iki kardeşe, doktora ve Wladimir’e yaklaşmalarını işaret etti.
      </div>

      <div>
        Wladimir ve Ilka bu mütevazı mezarın iki yanındaki yerlerini aldıklarında,
      </div>

      <div>
        “Wladimir Yanof, elinizi uzatın, ”dedi piskopos.
      </div>

      <div>
        Sonra genç kıza yönelerek,
      </div>
    </div>

    <div>
      <div>
        “Ilka Nicolef... elinizi uzatın,” diye devam etti.
      </div>

      <div>
        Ve bu iki eli mezarın üzerinde üst üste yerleştirdi. Bakışlarında öyle bir kararlılık, yüz ifadesinde öyle bir temizlik vardı ki, genç kız elini Wladimir’inkinin üzerine bıraktı.
      </div>

      <div>
        Ve o zaman piskopos ciddi bir ses tonuyla şunları söyledi,
      </div>

      <div>
        “Wladimir Yanof ve Ilka Nicolef, Tanrı’nın huzurunda birbirinizin oldunuz.”
      </div>

      <div>
        Genç kız kendine hakim olamayarak elini çekmeye çalıştı...
      </div>

      <div>
        “Bırakın, orada kalsın, Ilka Nicolef,” dedi piskopos yumuşak bir sesle, “o sizi seven kişiye ait...”
      </div>

      <div>
        “Ben...” diye haykırdı Ilka, “bir katilin kızı?...”
      </div>

      <div>
        “Bir masumun kızı, hatta kendini öldürmekten bile suçlu olmayan!...” diye yanıtladı piskopos, Tanrı’nın buna şahit olduğunu belirterek.
      </div>

      <div>
        “Ya katil kim?...” diye sordu, heyecandan titreyen Jean.
      </div>

      <div>
        “Kırık Haç’ın hancısı... Kroff!”
      </div>
    </div>
  </div>
</body>
</html>
