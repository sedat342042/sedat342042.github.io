<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>ÖTEKİ</title>
</head>

<body>
  <h1 class="h11"><a id="a37"></a>ÖTEKİ</h1>

  <p class="p10">Olay, 1969 Şubatı&rsquo;nda, Boston&rsquo;ın kuzeyindeki Cambridge&rsquo;de geçti. O zaman bunu yazmadım, çünkü amacını unutmaktı, aklımı oynatmamak için. Bugün, birkaç yıl geçtikten sonra kâğıda dökersem başkalarının bunu öykü olarak okuyacağını ve zamanla belki benim için de bir öykü niteliğine bürünebileceğim düşünüyorum. Olay sürerken korkunçtu, izleyen uykusuz gecelerin daha da kötü olduğunu biliyorum, ama bu başkalarına da bu kadar dokunacağı anlamına gelmez.</p>

  <p class="p10">Sabah on sıralarındaydı. Charles Irmağı'na bakan bir sıranın üstüne oturmuş dinleniyordum. Beş yüz metre kadar sağımda adını asla bilmediğim büyük bir bina dikiliydi. Gri renkli su, koca buz parçalarını sürüklüyordu. Kaçınılmaz olarak, nehir bana zamanı düşündürdü &ndash;bin yıllık Herakleitos'un görüntüsü. İyi uyumuştum, bir önceki günün ikindi dersinin, öğrencilerimin ilgisini çektiğini sanıyordum. Çevrede kimsecikler yoktu.</p>

  <p class="p10">Birden, bu ânı daha önce yaşadığım duygusuna kapıldım (psikologlara göre bu, bir yorgunluk haline karşılık oluyor). Sıranın öteki ucunda biri oturuyordu. Yalnız olmayı yeğlerdim, ama kaba görünmek istemediğimden, hemen kalkmaktan kaçındım. Öteki hafifçe ıslık çalmaya başladı, iste o zaman sabahın ilk huzursuzluğu ortaya çıktı. Islıkla çaldığı, çalmaya çalıştığı (asla iyi bir kulağım olmadı) Elias Regules&rsquo;in &ldquo;La Tapera&rdquo; adlı eski bir halk ezgisiydi. Bu ezgi beni, çoktan kaybolmuş bir Buenos Aires içavlusuna ve uzun yıllar önce ölen dostum Alvaro Meliân Lafinur&rsquo;un anısına götürdü. Sonra sözler geldi, ilk nakaratın sözleri. Ses Alvaro&rsquo;nun sesi değildi, ama ona öykünmeye çalışıyordu. Tanıyınca, fena halde şaşırdım.</p>

  <p class="p10">- Bayım, dedim ötekine dönerek, siz Uruguaylı mısınız, yoksa Arjantinli mi?</p>

  <p class="p10">Uzun bir sessizlik oldu. Yeniden sordum:</p>

  <p class="p10">- Malagnon Sokağı, 17 numarada, Rus kilisesinin karşısında değil mi?</p>

  <p class="p10">Yanıtı olumluydu.</p>

  <p class="p10">- Öyleyse, dedim kararlılıkla, sizin adınız Jorge Luis Borges. Ben de Jorge Luis Borges&rsquo;im. 1969 yılında ve Cambridge şehrindeyiz.</p>

  <p class="p10">- Hayır, diye karşılık verdi benim kendi sesimle, biraz uzaktan.</p>

  <p class="p10">Bir süre sonra üsteledi:</p>

  <p class="p10">- Burada Cenevre&rsquo;deyim, sıranın birinde, Rhone&rsquo;un birkaç adım ötesinde. Tuhaf olan şey birbirimize benziyoruz, ama siz benden oldukça yaşlısınız ve saçlarınız beyazlanmış.</p>

  <p class="p10">- Yalan söylemediğimi kanıtlayabilirim, dedim. Sana bir yabancının bilemeyeceği bazı şeyler söyleyeceğim. Evde, büyük dedemizin Peru&rsquo;dan getirdiği, ayağı iki yılan şeklinde olan gümüş bir kadeh, ayrıca çatıya asılmış gümüş bir leğen var. Odandaki dolapta iki sıra kitap bulunuyor: Her bölümünün sonunda küçük punto notlar bulunan oyma baskı resimlerle süslü Lane çevirisi &ldquo;Binbir Gece Masalları&rdquo;nın üç cildi; Quicherat'nın Latince sözlüğü; Tacitus'un <span class="t14">Germania</span>&rsquo;sının Latince aslı ve Gordon&rsquo;ın İngilizce çevirisi; Garnier&rsquo;den çıkan bir <span class="t14">Don Quixote</span>; Rivera Indarte&rsquo;nin <span class="t14">Tablas da Sangre</span>&rsquo;si, yazarın ithafı ile; Carlyle&rsquo;ın <span class="t14">Sartor</span> <span class="t14">Resartus</span>'u; Amiel'in yaşamöyküsü; ve öbür kitapların arkasında gizli duran, Balkanlar'da cinsel gelenekler üzerine ciltsiz bir kitap. Dobourg&nbsp; Meydanı&rsquo;ndaki bir ikinci katta geçen akşamüstünü de henüz unutmadım.</p>

  <p class="p10">- Dufour, diye düzeltti.</p>

  <p class="p10">- Tamam, Dufour. Bu kadar yeterli mi?</p>

  <p class="p10">- Hayır, dedi. Bu kanıtlar hiçbir şeyi kanıtlamıyor. Şu an düşümde sizi görüyorsam, benim bildiklerimi sizin de bilmeniz doğal. Gereksiz olarak uzattığınız söyleviniz bütünüyle anlamsız.</p>

  <p class="p10">Haklı bir karşı koymaydı. Yanıtladım:</p>

  <p class="p10">- Bu sabah ve karşılaşma düşse, ikimizin de düşü görenin kendisi olduğunu sanması gerekiyor. Belki uyanacağız, belki de hayır. Ama bu arada düşe boyun eğmek zorundayız; dünyayı, doğmuş olmayı, görmeyi, solumayı kabullendiğimiz gibi.</p>

  <p class="p10">- Ya düş sürerse, dedi kaygıyla.</p>

  <p class="p10">Gerek onu, gerek kendimi yatıştırmak için, gerçekle hiç de öyle hissetmediğim halde kendine güvenen biri havasına büründüm:</p>

  <p class="p10">- Benim düşüm yetmiş yıl sürdü. Sonuç olarak, yaşayan hiçbir insan yok ki uyandığında kendini kendisiyle birlikte bulmasın, işte bizim başımıza gelen de bu &ndash;tek fark bizim iki kişi olmamız. Benim geçmişimle, yani seni bekleyen gelecekle ilgili bir şey öğrenmek istemez misin?</p>

  <p class="p10">Bir şey söylemeden kabul elti. Biraz kafam karışmış olarak devam ettim:</p>

  <p class="p10">- Anne&rsquo;nin sağlığı yerinde ve Buenos Aires&rsquo;te Charcas ve Maipü&rsquo;daki evinde iyi, ama Baba otuz yıl kadar önce öldü, bir kalp hastalığından. Yarım inme bitirdi onu, sağ elinin üzerinde sol eli, bir devinkinin üzerinde bir çocuğun eline benziyordu. Ölüm sabırsızlığıyla, sızlanmadan öldü. Büyükannemiz de aynı evde ölmüştü. Ondan birkaç gün önce, hepimizi birden çağırıp, bize &ldquo;Ben yavaş yavaş ölmekte olan çok yaşlı bir kadınım. Kimse böylesine alışılagelmiş, sıradan bir şey yüzünden üzülmesin&rdquo; demişti. Norah, kızkardeşin, evlendi ve iki oğlu var. Bu arada, evde nasıllar?</p>

  <p class="p10">- İyi, Baba, her zamanki gibi dini alaya alan şakalar yapıyor. Dün akşam, İsa&rsquo;nın, kendilerini tehlikeye atmak istemeyen sığır çobanlarına benzediği için vaazlarında üstü kapalı meselelerle konuştuğunu söyledi. Bir an duraksadı, sonra bana &ldquo;Ya siz?&rdquo; dedi.</p>

  <p class="p10">- Yazacağın kitaplarının sayısını söyleyemem, ama çok olacağını biliyorum. Başkalarıyla paylaşamayacağın zevkler duyacağın şiirler ve gerçekdışı, düşsel öyküler yazacaksın. Baban ve aile yakınlarının çoğu gibi ders vereceksin.</p>

  <p class="p10">Kitaplarının başarısı ya da başarısızlığıyla ilgili hiçbir şey sormaması hoşuma gitti. Başka bir ses tonuyla devam ettim:</p>

  <p class="p10">- Tarihle ilgili olarak da... başka bir savaş oldu, hemen hemen aynı düşmanlar arasında. Fransa kısa zamanda boyun eğdi; İngiltere ve Amerika Hitler adlı bir Alman diktatöre karşı savaştılar &ndash;döngüsel Waterloo Savaşı. 1946 yılına doğru, Buenos Aires, atamıza çok benzeyen yeni bir Rosas doğurdu. Geçen yüzyıl Enire Rfos&rsquo;un bizi kurtarması gibi bu kez, 1955&rsquo;te de Cordoba eyaleti bizi kurtardı. Bugün, işler kötü gidiyor. Rusya dünyayı ele geçirmekte; demokrasi boşinancıyla kösteklenen Amerika imparatorluk olmaya karar veremiyor. Her geçen gün, ülkemiz daha taşralı oluyor. Daha taşralı ve daha kendini beğenmiş &ndash;gözleri kapalıymışçasına. Okullarda Latince yerine Guarani dilinin öğretilmesi beni hiç şaşırtmayacak.</p>

  <p class="p10">Pek dikkatle dinlemediğini söyleyebilirim. O anda gerçek gibi görünen olanaksızın ilkesel korkusu onu ürkütüyordu. Baba olmamış olan ben, bana kendi etimden bir oğuldan daha yakın bu delikanlıya karşı sevgi duyuyordum. Elinde bir kitap tuttuğunu fark ettim, ne olduğunu sordum.</p>

  <p class="p10">- &ldquo;Ecinniler&rdquo;, bana göre &ldquo;Şeytanlar", Fyodor Dostoyevski, diye karşılık verdi, biraz Övünerek.</p>

  <p class="p10">- Neredeyse unutmuştum. Nasıl bir şey?</p>

  <p class="p10">Söyler söylemez sorumun bir sövgü olduğunu hissettim.</p>

  <p class="p10">- Rus üstat, diye kesti, Slav ruhunun labirentlerine herkesten önce ulaştı. Bu retorik girişimi, yeniden kendini toparladığının belirtisi gibi göründü bana. Ona bu ustanın başka hangi kitaplarını okuduğunu sordum. Aralarında &ldquo;Öteki"nin de bulunduğu iki ya da üç başlık saydı. Sonra. Joseph Conrad okurken olduğu gibi, kahramanları birbirinden ayırt edebiliyor mu ve Dostoyevski'nin bütün yapıtlarını incelemeyi düşünüyor mu diye sordum.</p>

  <p class="p10">- Doğruyu söylemek gerekirse, hayır, dedi biraz şaşkın.</p>

  <p class="p10">Ne yapmakta olduğunu sordum. Bana &ldquo;<span class="t14">K</span><span class="t14">ı</span><span class="t14">z</span><span class="t14">ı</span><span class="t14">l</span> <span class="t14">İ</span><span class="t14">lâhiler</span>" adı altında toplayacağı bir şiir derlemesi hazırladığı yanıtını verdi. &ldquo;Kızıl Ritmler&rdquo; adı üzerinde de durmuş olduğunu ekledi.</p>

  <p class="p10">- Neden olmasın, dedim, Birçok iyi öncel gösterebilirsin. Rubén Dario&rsquo;nun mavi şiiri ve Verlaine'in gri şarkısı.</p>

  <p class="p10">Hiç aldırış etmeden, kitabının bütün insanların kardeşliğini kutlayacağını açıkladı. Günümüzde şair çağına sırt çeviremez, diye devam etli. Bir süre düşünüp ona gerçekten kendini herkesin kardeşi gibi hissediyor mu diye sordum, örneğin bütün ölü gömücülerin, bütün posta dağıtıcılarının, bütün açık deniz dalgıçlarının, bütün çift numaralarda oturanların, bütün ses yitimine uğramışların ve başkalarının. Kitabın ezilen ve yabancılaşmış büyük yığına ilişkin olduğu karşılığını verdi.</p>

  <p class="p10">- Ezilen ve yabancılaşmış büyük yığının soyut bir kavramdan başka bir şey değil, dedim. Yalnızca bireyler varolurlar &ndash;eğer herhangi bir insanın varolduğu söylenebilirse. &ldquo;Dünün insanı, bugünkü insan değil,&ldquo; diye belirtmişti bir Yunanlı. Cenevre&rsquo;de ya da Cambridge&rsquo;de bir sıranın üzerine oturmuş olan biz ikimiz bunun kanıtıyız belki de.</p>

  <p class="p10">Unutulmaz olaylar, tarihin kuru sayfaları dışında, unutulmaz sözlere gereksinim duymazlar, ölüm döşeğinde bir adam, çocukluğunda hayal meyal gördüğü bir oyma baskı resmi anımsamaya çalışır; bir savaşın eşiğine gelen erler çamurdan ya da çavuşlarından sözederler. Bizimki benzeri olmayan bir konumdu ve gerçekte hazırlıklı da değildik. Kaçınılmaz olarak edebiyattan konuştuk; korkarım genellikle gazetecilere söylediklerimden fazla bir şey söylemedim, öteki benliğim yeni eğretilemeler icat etmeye ve keşfetmeye inanıyordu; ben ise çok açık ve yakın benzerliklerin karşılığı olan, hayal gücümüzün daha önce kabul etmiş olduğu eğretilemelere. İnsanların yaşlılığı ve günbatımı, düşler ve yaşam, geçen zaman ve su. Ona, yıllar sonra bir kitabında yer vereceği görüşümü anlattım.</p>

  <p class="p10">Beni dinlemiyor gibiydi. Birden:</p>

  <p class="p10">- Siz ben idiyseniz, 1918 yılında, kendinin de Borges olduğunu söyleyen yaşlı bir beyle karşılaştığınızı unutmuş olmanızı nasıl açıklamalı, diye sordu.</p>

  <p class="p10">Bu güçlüğü gözönüne almamıştım. Çok fazla inanmadan,</p>

  <p class="p10">- Belki olgu öylesine tuhaftı ki, unutmuş olmayı seçtim, diye karşılık verdim.</p>

  <p class="p10">Biraz mahcup bir tavırla,</p>

  <p class="p10">- Belleğiniz nasıl, diye sormaya cesaret etti.</p>

  <p class="p10">Anladım ki daha yirmisine gelmemiş bir delikanlı için, yetmiş yaşının üzerindeki bir adam hemen hemen ölmüştü. Yanıtladım:</p>

  <p class="p10">- Çoğunlukla unutkanlığa benziyor, yine de ona sorulanı hâlâ bulabiliyor. Anglosaksonca öğreniyorum ve sınıfın da sonuncusu değilim.</p>

  <p class="p10">Konuşmamız düş olmayacak kadar uzun zamandır sürüyordu. Ansızın aklıma bir düşünde geldi:</p>

  <p class="p10">- Beni düşünde görmediğini sana hemen kanıtlayabilirim, diye atıldım. Şu dizeyi iyi dinle, bildiğim kadarıyla daha önce okumadım. Ağır ağır tanınmış dizeyi ahengine uyarak okudum,</p>

  <p class="p10">"<span class="t14">Lhydre-univers tordant son corps tcaille d&rsquo;astres</span>".<a id="a38"></a><a href="../Text/notes.html#a63"><span class="t15">{1}</span></a></p>

  <p class="p10">Neredeyse korkulu hayranlığını duydum. Alçak sesle, her sözcüğün tadına vararak tekrarladı.</p>

  <p class="p10">- Doğru, diye mırıldandı. Ben asta böyle bir dize yazamayacağım.</p>

  <p class="p10">Victor Hugo bizi birleştirmişti.</p>

  <p class="p10">Bundan önce, şimdi anımsıyorum, coşkuyla, Walt Whitman'ın gerçekten mutlu olduğu deniz kıyısında paylaşılmış bir geceyi anlatan kısa şiirini tekrarlamıştı.</p>

  <p class="p10">- Whitman o geceyi yücelttiyse, gerçekleşmesini istediği, ama asla gerçekleşmediği içindi, diye belirttim. Şiir, gerçekten olmuş olanı değil de, bir özlemi dile getirdiğinde güzeldir.</p>

  <p class="p10">Uzunca bir süre bana baktı. Sonra:</p>

  <p class="p10">- Onu yanlış tanımışsınız, diye vurguladı. Yalan söylemek Whitman&lsquo;ın elinden gelmez.</p>

  <p class="p10">Yarım yüzyıl boşuna geçmez. Gelişigüzel okumalar ve değişik beğenilere sahip insanlar arasında geçen bu konuşma sonucunda birbirimizi anlayamadığımızı kavradım. Çok farklı ve çok benzerdik. Birbirimizi aldatmamız mümkün değildi, bu da konuşmamızı zorlaştırıyordu. Her birimiz, öbürünün karikatürden bir kopyasıydı. Durum, daha uzun süremeyecek kadar anormaldi, öğüt vermek ya da tartışmak yararsızdı, çünkü onun kaçınılmaz yazgısı, benim olduğum kişi olmaktı.</p>

  <p class="p10">Birdenbire Coleridge&rsquo;in bir fantezisini anımsadım. Biri cennetin içinden geçtiğini düşlüyor ve geçişinin kanıtı olarak da ona bir çiçek veriliyor. Uyandığında çiçeği buluyor. Benim de aklıma benzer bir oyun oynamak geldi.</p>

  <p class="p10"><span class="t16">-</span> Dinle, dedim. Üzerinde para var mı?</p>

  <p class="p10">- Evet, diye yanıtladı. Yirmi frank kadar var. Bu akşam Simon Jichlinski'yi Crocodile&rsquo;e yemeğe çağırdım.</p>

  <p class="p10">- Söyle Simon&rsquo;a, Carouge'da doktorluk yapacak ve çok insana iyiliği dokunacak. Şimdi ver bana bozukluklardan birini.</p>

  <p class="p10">Cebinden, üç gümüş ve birkaç madeni para çıkardı. Anlamadan, üç büyük paranın birini bana verdi. Karşılığında ona, değişik değerlerine karşın, hepsi aynı boyda olan şu mantıksız Amerikan kâğıt paralarından birini uzattım. Açgözlülükle inceledi.</p>

  <p class="p10">- Olamaz, diye haykırdı, 1964 tarihli bu. (Birkaç ay sonra, bankadan çıkan kâğıt paralara asla tarih konmadığını öğrendim.) Bütün bunlar bir mucize ve mucizeler korkunçtur diyebildi.</p>

  <p class="p10">Lazarus&rsquo;un dirilişine tanık olanlar da korkmuş olmalılar.</p>

  <p class="p10">Değişmedik, diye düşündüm. Kaynaklar hep kitapsı.</p>

  <p class="p10">Kâğıt parayı yırtarak ufak parçacıklara ayırdı, sonra da kendi parasını cebine attı.</p>

  <p class="p10">Ben, benimkini nehre atmaya karar verdim. Gümüş ırmağa düşerek kaybolan gümüş para, anlatımı çarpıcı bir görüntüyle süsleyebilirdi, ama şans başka türlü kararlaştırmıştı.</p>

  <p class="p10">- Batıl iki kez boy gösterirse, korkunçluğunu sürdürmez, dedim. Ona, ertesi gün yeniden, iki ayrı çağda ve iki ayrı yerde bulunan bu aynı sıranın üzerinde buluşmayı önerdim.</p>

  <p class="p10">Hemen kabul etti ve saatine bakmadan, geç kaldığını söyledi. İkimiz de yalan söylüyorduk ve ikimiz de ötekinin yalan söylediğini biliyordu. Beni gelip alacaklarını söyledim.</p>

  <p class="p10">- Gelip almak mı, dedi şaşkınlıkla.</p>

  <p class="p10">- Evet. Benim yaşıma geldiğin zaman, görme duyunu neredeyse tamamen kaybetmiş olacaksın. Yalnızca sarı rengi, gölgeleri ve ışıkları ayırt edebileceksin. Tasalanma, yavaş yavaş artan körlük pek trajik değil. Ağır bir yaz akşamı gibi.</p>

  <p class="p10">Birbirimize dokunmadan ayrıldık. Ertesi gün, ben buluşmaya gitmedim. Büyük olasılıkla o da.</p>

  <p class="p10">Kimseye anlatmadığım bu karşılaşma üzerine çok düşündüm. Anahtarı bulmuş olduğumu sanıyorum. Karşılaşma gerçekti, ama öteki benimle düşünde konuşuyordu ve bu yüzden beni unutabildi; ben ise onunla konuşurken uyanıktım ve anısı hâlâ sıkıntı veriyor.</p>

  <p class="p10">Öteki beni düşledi, ama kesin olarak değil. Düşünde, anlıyorum şimdi, doların üzerindeki olanaksız tarihi gördü.</p>
</body>
</html>
