<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3">&nbsp;</p>

  <h1 class="h11"><a id="ncx668"></a><a id="a61"></a>SONDEYIŞ</h1>

  <p class="p10">Okurun henüz karşılaşmadığı öykülere öndeyiş yazmak, bu, olay örgüsünün çözümlenmesini gerektirdiği ve bunu da önceden yapmak elverişsiz olduğu için bir bakıma imkânsız bir iş. Böylelikle ben sondeyiş yazmayı yeğliyorum.</p>

  <p class="p10">Kitapta yeralan ilk öykü, Robert Louis Stevenson&rsquo;ın hep şansı yaver gitmiş kalemini birkaç kez harekete geçirmiş olan bildiğimiz, &ldquo;çift&rdquo; temasını işliyor. İngilizcedeki karşılığı &ldquo;fetch" (sağ bir kimsenin hayaleti) ya da daha kitapsı bir söyleyişle &ldquo;wraith of the living&rdquo; (yaşayanların hayaleti); Almancada "Doppelganger" (bir başkasına benzer adam). En eski adlarından biri ise &ldquo;öteki benlik&rdquo;ti, gibi geliyor bana. Kişiyi aynı anda hem seyirci, hem de eylemli kılan bu hayaletimsi görünüş, herhalde madenî aynalardan, sudaki yansımalardan ya da basitçe insanın hafızasından kaynaklanıyordu. &ldquo;Öteki" adlı öyküde, konuşucuların iki ayrı kişi olmaları için yeterince farklı ve tek kişi olmaları için de yeterince benzer olmalarını sağlamak istedim.</p>

  <p class="p10">Soğuk akışı bana çok uzaklardaki Rhon&rsquo;un yatağını hatırlatan Cambridge&rsquo;deki Charles Irmağı kıyısında bu öykünün kafamda doğduğu da belirtmeye değer bir nokta değil mi?</p>

  <p class="p10">Aşk teması şiirlerimde genellikle sık geçer, ama düzyazılarımda değil; &ldquo;Ulrike&rdquo;den başka bir örneği yok. Okur &ldquo;Öteki&rdquo; ile arasındaki yakın bağı fark edecektir.</p>

  <p class="p10">&ldquo;Kongre&rdquo; belki de bu kitabın en iddialı öyküsü; sonunda dünyanın kendisiyle ve gündelik hayatın toplamıyla karıştırılacak kadar geniş ölçekte bir girişimi konu alıyor. Başlangıçtaki mat anlatım bir Kafka öyküsünü taklit etmeye çalışıyor; sonu, şüphesiz boşuna çaba, Chesterton ve John Bünyan&rsquo;ın verdiği hazlara ayak uydurmaya. Hiç böyle bir açınlanmaya değer bulunmadım, ama bir tanesini hayalimde kurmayı becerdim, öyküye -âdetim olduğu üzere- birçok otobiyografik öğe de sıkıştırdım.</p>

  <p class="p10">Hepimizin bildiği gibi anlaşılmazlıklarla dolu olan hayat, her zaman bilinçsizce Poe&rsquo;nun parodisini yaptığını düşündüğüm bir yazar olan H.P. Lovecraft&rsquo;in ölümünden sonra basılan bir öyküsünü icra etmeden bana rahat yüzü göstermedi. Sonunda teslim oldum; yaslı meyve &ldquo;Başka Şeyler Daha Var&rdquo; adını aldı.</p>

  <p class="p10">&ldquo;Otuzlar Mezhebi&rdquo; hiçbir belgeye dayanmaksızın olası bir dinsel sapkınlığı kurtarıyor.</p>

  <p class="p10">&ldquo;Armağanlar Gecesi&rdquo; belki de bu derlemenin sunduğu en masum, en şiddetli, en yüceltilmiş öykü.</p>

  <p class="p10">Daha eski bir öyküm &ldquo;Babel Kütüphanesi&rdquo; (1914) sonsuz sayıda kitaplar hayal eder. &ldquo;Undr" ile &ldquo;Ayna ve Maske&rdquo; tek bir satır ya da sözcükten oluşan, yüzyıllarca eski edebiyatlardır.</p>

  <p class="p10">&ldquo;Yorgun Bir Adamın Düşülkesi" benim yargıma göre, derlemede yeralan en dürüst ve en melankolik parça.</p>

  <p class="p10">Amerikalıların etik saplantılarına her zaman şaşmışımdır. &ldquo;Düzen&rdquo; bu niteliği yansıtmaya çalışıyor.</p>

  <p class="p10">John Felton&rsquo;a, Charlotte Corday'e, Rivera Indarte'nin herkesçe bilinen &ldquo;Rosas&rsquo;ları öldürmek kutsal bir iştir&rdquo; yargısına ve "Hainse onlar eğer / Brutus'un hançeri gerek&rdquo; diyen Uruguay ulusal marşına karşın, siyasal suikastı hoşgörmüyorum. Ama ne olursa olsun, okur, Avelino Arredondo&rsquo;nun sonradan başına gelenleri öğrenmek isleyecekti. Luis Melian Lafınur, bağışlanmasını istedi, ama yargıç Carlos Fein ve Cristobal Salvanac onu bir ay hücre ve beş yıl hapis cezasına çarptırdılar. Montevideo&rsquo;nun caddelerinden birinden biri bugün Arredondo&rsquo;nun adını taşıyor.</p>

  <p class="p10">Özde birbirinden farklı ve usa sığmaz iki kavram son iki öykünün konusunu oluşturuyor: &ldquo;Disk" yalnızca bir yüzü olan Euclides dairesini; &ldquo;Kum Kitabı&rdquo; ise sonsuz sayfaları olan bir kitabı.</p>

  <p class="p10">Aceleyle kaleme alınan bu notların kitaba olan ilgiyi tüketmeyeceğini ve içerdiği düşlerin şu anda onu kapatmakta olanların konuksever hayal güçlerinde çoğalmayı sürdüreceğini umarım.</p>

  <p class="p7">J.L.B.</p>

  <p class="p10">Buenos Aires, 3 Şubat 1975</p>
</body>
</html>
