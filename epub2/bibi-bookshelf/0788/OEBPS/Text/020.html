<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3">&nbsp;</p>

  <h1 class="h11"><a id="ncx549"></a><a id="a56"></a>AVELINO ARREDONDO</h1>

  <p class="p10">Olay, 1897&rsquo;de Montevideo'da geçti.</p>

  <p class="p10">Evinde konuk ağırlayamayacağını bilen ya da evden uzaklaşmak isteyen bütün dürüst yoksulların yaptığı gibi, bir grup genç her cumartesi Cafe del Globo&rsquo;nun aynı köşe masasının çevresinde toplanırdı. Hepsi doğuştan Montevideolu'ydu; ülkenin iç bölgelerinden gelip, ne kimseye açılan ne de başkalarının kendisine açılmasına izin veren Arredondo&rsquo;yu aralarına kabul etmeden önce epey kararsızlık çekmişlerdi. Yirmisini geçiyordu; zayıf, siyah saçlı, kısaca boyluydu ve biraz sakar birine benziyordu. Aynı zamanda hem canlı, hem de uykulu gözleri olmasaydı, yüzü oldukça sıradan görünecekti. Buenos Aires Caddesi&rsquo;ndeki bir tuhafiyecide tezgâhtardı ve boş zamanlarında hukuk öğrenimini sürdürüyordu. Öbürleri, ülkeyi çökerten ve genel kanıya göre, başkanın iğrenç nedenlerden ötürü bilerek uzattığı öne sürülen savaşı protesto ederken, Arredondo sessizliğini korurdu. Cimriliğiyle alay edildiğinde de susardı.</p>

  <p class="p10">Cerros Blancos Savaşı&rsquo;ndan az sonra, Arredondo arkadaşlarına, Mercedes'e gitmek zorunda olduğu için onları bir süre göremeyeceğini söyledi. Haber kimseyi heyecanlandırmadı. Biri ona, Beyazlar'ın isyancı önderi Aparicio Saravia'dan uzak durmasını öğütledi; Arredondo gülümseyerek Beyazlar&rsquo;dan çekinmediğini söyledi. Kendisi de Beyaz olan öbürü, başka bir şey söylemedi.</p>

  <p class="p10">Nişanlısı Clara&rsquo;dan ayrılmak ona daha güç geldi. Clara&rsquo;ya da öbürlerine söylediklerinin hemen hemen aynısını söyledi. Çok işi olacağını ekleyerek mektup beklememesi konusunda uyardı. Mektup yazma alışkanlığı olmayan Clara, sesini çıkarmadı. Birbirlerini çok seviyorlardı.</p>

  <p class="p10">Arredondo kenar mahallelerden birinde oturuyordu. Büyük savaş sırasında ataları Arredondolar'a köle olduğu için, aynı soyadı taşıyan melez bir kadın ona hizmet ediyordu. Clementina, son derece güvenilir bir kadındı; Arredondo ona, gelenlerin hepsine kendisinin köyde olduğunu söylemesini buyurdu. Tuhafiyeciden kazandığı son aylığı eline geçmişti.</p>

  <p class="p10">Evin toprak avluya bakan arka odalarından birine yerleşti. Bu, gereksiz bir önlemdi, ama kendi isteğiyle kapatılmaya başlamasına yardımcı oluyordu.</p>

  <p class="p10">Yeniden öğle sonraları uyuma alışkanlığı edindiği dar demir yatağından, üzüntüyle boş radara bakıyordu. Tüm kitaplarını satmıştı, hukuka hazırlık ders kitaplarını bile. Geriye, hiç okumadığı ve asla da bitiremeyeceği bir İncil kalmıştı.</p>

  <p class="p10">Bazen ilgi, bazen de sıkıntıyla sayfa sayfa okudu ve kendini Tekvin&rsquo;in bir bölümünü ve Vaiz&rsquo;in sonunu ezberlemeye zorladı. Okuduğunu anlamaya çalışmıyordu, özgür düşünceliydi, ama Montevideo'ya gelip yerleşmeden önce anasına verdiği sözü tutarak, her akşam Tanrı Babamız duasını okumayı unutmuyordu. Bu evlatlık sözünü tutmazsa başına bir kötülük gelirdi kuşkusuz.</p>

  <p class="p10">Arredondo hedefinin 25 Ağustos sabahı olduğunu biliyordu. Geçirmesi gereken günlerin tam sayısını da biliyordu. Amacına ulaştıktan sonra zaman duracaktı, daha doğrusu ne olacağının pek önemi yoktu. Bu tarihi, sanki bir mutluluğu ya da özgürlüğü bekler gibi bekliyordu. Saatini, sürekli bakmamak için durdurmuştu, ama her gece, dışarıdan gece yarısını bildiren on iki vuruşu duyar duymaz takvimden bir yaprak kopararak, kendi kendine &ldquo;Bir gün daha geçti" diyordu.</p>

  <p class="p10">Her şeyden önce, kendine bir düzen kurmak isledi: Paraguay çayı içmek, kendi sardığı kara tütün cigaralarını tüttürmek, belirli sayıdaki sayfalan okuyup ezbere söylemek, Clementina bir tepsi üzerinde yemeklerini getirdiğinde, onunla biraz gevezelik etmeyi denemek, mumunu söndürmeden önce, yapacağı konuşmayı tekrarlayıp düzeltmek. Yaşı hayli ilerlemiş olan Clementina ile söyleşmek hiç de kolay değildi, çünkü belleği uzaktaki köyüne ve köyünün günlük yaşantısının anılarına takılıp kalmıştı. Ayrıca, bir satranç tahtasına da sahipli, üzerinde düzensiz oyunlar kuruyor, asla da sonunu getiremiyordu. Bir mermi ya da madeni parayla yerini doldurduğu bir kale eksikti.</p>

  <p class="p10">Zamanı geçirmek için, Arredondo sabahları bir toz bezi ve süpürge ile odasını temizliyor ve örümcek avlıyordu. Melez kadın, kendi görevi saydığı, ayrıca da Arredondo&rsquo;nun çok kötü yaptığı bu işlerle alçalmasını görmekten pek hoşlanmıyordu. Güneş gökyüzünde yükseldikten sonra uyanmayı islerdi, ama gün ağarırken kalkma alışkanlığı isteminden daha güçlüydü. Dostlarını özlüyordu, ama onların kendisini çok özlemediğini de biliyordu; çekingen ve uzak duran biri olduğu için bu konuda bir alınganlığa kapılmıyordu. Bir öğle sonrası, içlerinden biri onu sormaya geldiğinde, kapının eşiğinden geri çevrildi. Clementina geleni tanımıyordu. Arredondo da kim olduğunu hiçbir zaman öğrenemedi. Açgözlü bir gazete okuruydu; bu geçici ayrıntılar müzelerinden vazgeçmesi güç oldu. Derin düşünmeye yatkın bir adam da değildi.</p>

  <p class="p10">Günleri ve geceleri birbirinin aynıydı, ama ona özellikle ağır gelen pazar günleriydi. Temmuzun ortalarına doğru, ne yaparsak yapalım bizi tutsak eden zamanı bölmeye çalışmanın bir yanılgı olduğundan kuşkulanmaya başladı. Böylece hayal gücünü baştanbaşa ülkesi Uruguay&rsquo;ın -o sırada kana bulanmış olan- toprakları üzerinde gezinmeye bıraktı. Düşüncesinde gördü bir zamanlar uçurtma uçurduğu Santa lrene&rsquo;nin inişli yokuşlu tarlalarını; şimdi ölmüş olduğunu sandığı bir midilliyi; çobanların kamçılamasıyla sürülerin kaldırdıkları tozu; her ay Fray Bentos&rsquo;tan işporta yüküyle gelen tıknefes yolcu arabasını; Otuz-Üçler&rsquo;in karaya çıktıkları La Agraciada Körfezi'ni; Herdivero&rsquo;yu; tepelerin doruklarını, ormanları ve ırmakları; fenere kadar tırmandıktan sonra, Plata nehrinin iki yanında da böylesine güzel bir görüş açısının olmadığı sonucuna vardığı Cerro&rsquo;yu. Montevideo Körfezi&rsquo;ne bakan bu tepeden, Uruguay&rsquo;ın ulusal simgesi olan tepeye geçip uykuya daldı.<a id="a57"></a><a href="../Text/notes.html#a81"><span class="t15">{10}</span></a></p>

  <p class="p10">Her gece, denizden gelen yel, uykuya uygun bir serinlik getiriyordu. İliç uykusuzluk çekmedi. Nişanlısını çok sevmesine karşın, kendisine bir erkeğin kadınları düşünmemesi gerektiği söylenmişti, özellikle yanında olmadıkları zaman. Köy yaşantısı onu dürüstlüğe alıştırmıştı. Öbür işe gelince, elinden geldiğince düşünmemeye çalışıyordu; kin duyduğu adamı.</p>

  <p class="p10">Çatıdan gelen yağmurun gürültüsü yalnızlığını gideriyordu.</p>

  <p class="p10">Bir tutuklu ya da kör için zaman, hafif meyildeki su gibi akar. Kapanışının ortasına doğru Arredondo, bu zamanı sanki zaman dışıymışçasına yaşadı. Ön avluda, dibinde bir kurbağanın bulunduğu bir kuyu vardı. Aslında aradığının, sonsuzluğunun sınırındaki kurbağa zamanı olduğu Arredondo&rsquo;nun hiç aklına gelmedi.</p>

  <p class="p10">Beklenen tarih yaklaştıkça yeniden sabırsızlanmaya başladı. Bir gece, artık kendini tutamayıp, dışarı çıktı. Her şey değişik ve büyük gibi göründü. Bir sokağın köşesini dönerken, bir ışık gördü ve kahvehaneye girdi. Varlığım tanıtlamak için bir bardak susuz rom istedi. Tahta tezgâha yaslanmış askerler gevezelik ediyorlardı. İçlerinden biri:</p>

  <p class="p10">&ndash; Savaşlardan sözedilmesinin kesinlikle yasak olduğunu biliyorsunuz, dedi. Dün öğleden sonra, başımıza sizi güldürecek bir şey geldi. Kışladan birkaç arkadaşla <span class="t14">La Razon</span>&rsquo;un önünden geçiyorduk. İçerden, birinin bu yönergeye karşı geldiğini duyduk. Zaman kaybetmeden içeri girdik. Büro karanlığa gömülmüştü, ama biz konuşmayı sürdürene ateş açtık. Sonunda susunca, ayakları önde dışarı çıkarmak için, el yordamıyla aramaya başladık, ama bütün bulabildiğimiz, şu fonograf denen kendi kendine konuşan makine oldu.</p>

  <p class="p10">Hepsi kahkahalarla güldüler.</p>

  <p class="p10">Askerlerden biri, kulak kabartan Arredondo&rsquo;ya dönerek:</p>

  <p class="p10">&ndash; Güzel di mi, moruk, diye sordu.</p>

  <p class="p10">Arredondo ses çıkarmadı, üniformalı adam ona yaklaşıp:</p>

  <p class="p10">&ndash; Hemen haykır bakalım: Yaşasın ülkemin Başkanı Juan Idiarte Borda, diye.</p>

  <p class="p10">Arredondo karşı çıkmadı. Alaylı alkışlarla kapıya vardı. Sokağa adımını attıktan sonra son bir sövgü kulağına geldi:</p>

  <p class="p10">&ndash; Korku çılgın değil, öfkeyi de öldürüyor.</p>

  <p class="p10">Bir korkak gibi davranmıştı, ama olmadığını biliyordu. Rahat rahat evine döndü.</p>

  <p class="p10">25 Ağustos günü, Avelino Arredondo uyandığında saat dokuzu geçiyordu. Önce Clara&rsquo;yı, sonra yalnızca günün tarihini düşündü. Yatışarak, kendi kendine: &ldquo;Elveda beklemeye&rdquo; dedi, &ldquo;Sonunda büyük gün geldi!&rdquo;</p>

  <p class="p10">Acele etmeden tıraş oldu ve aynada her zamanki yüzünü buldu. Kırmızı bir boyunbağı seçti ve en yeni giysilerini giyindi. Öğle yemeğini geç yedi. Gri gökyüzü yağmurun gelişini bildiriyordu; oysa o mavi ve berrak olacağını tasarlamıştı. Nemli odasından son kez çıkarken yüreğini hüzün kapladı. Kapıda Clementina&rsquo;yla karşılaştı, cebinde kalan son birkaç kuruşu ona verdi. Hırdavatçının demir kepenginin üstünde, renkli baklava şekillerini gördü ve iki ayı geçen bir süredir bunu bütünüyle unutmuş olduğunu düşündü. Sarandi Caddesi'ne doğru yöneldi. Bir tatil günüydü ve dışarıda çok az insan vardı.</p>

  <p class="p10">Plaza Matriz&rsquo;e vardığında saat daha üç olmamıştı. &ldquo;Te Deum&rdquo;un söylenmesi bitmişti, önemli kişiler, subaylar, yüksek rütbeli papazlardan oluşan bir topluluk yavaş yavaş kilise merdivenlerini iniyorlardı. İlk bakışta -kiminin hâlâ ellerinde tuttukları- silindir şapkalar, üniformalar, rütbe şeritleri, armalar, ayin gömlekleri, oldukça kalabalık oldukları izlenimini uyandırıyordu; gerçekte otuz kişiden çok değillerdi. Arredondo korku duymadı, bir çeşit saygı kapladı içini. Birisine kimin başkan olduğunu sordu.</p>

  <p class="p10">&ndash; İşte orada, ayin başlığı ve asasıyla yürüyen Başpiskopos'un yanındaki yanıtını aldı.</p>

  <p class="p10">Tabancasını çıkardı ve ateş açtı.</p>

  <p class="p10">Idiarte Borda birkaç adım ilerledi, başaşağı yuvarlandı ve anlaşılır bir biçimde &ldquo;Vuruldum" dediği duyuldu.</p>

  <p class="p10">Arredondo yetkililere teslim oldu. Sonradan şunları açıklayacaktı:</p>

  <p class="p10">&ndash; Ben kızılım ve gururla söylüyorum. Partimize ihanet eden ve lekeleyen Başkan'ı öldürdüm. Tehlikeye atmamak için, nişanlım ve dostlarımla ilişkilerimi kestim; herhangi bir etki altında kaldığım öne sürülmesin diye hiçbir gazeteyi okumadım. Adalet için yapılan bu eylem bana ait. Şimdi, yargılanmak istiyorum</p>

  <p class="p10">Herhalde olay böyle oldu, biraz daha karmaşık olsa bile; ben böyle olmuş olduğunu hayal ediyorum.</p>
</body>
</html>
