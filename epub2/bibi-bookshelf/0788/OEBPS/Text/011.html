<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3">&nbsp;</p>

  <h1 class="h11"><a id="ncx136"></a><a id="a39"></a>ULRIKE</h1>

  <p class="p7">Hann tekr everthit Gram ok leggr i methal theira bert<a id="a40"></a><a href="../Text/notes.html#a64"><span class="t15">{2}</span></a><br />
  Völsunga Saga, 27</p>

  <p class="p10">Öyküm gerçeğe sadık olacak ya da en azından o gerçekten sakladığım anıya; sonuçta ikisi de aynı kapıya çıkar zaten. Olaylar yakın geçmişte, ama edebi alışkanlıkların ikinci derecede ayrıntılar ekleyip önemli noktaları vurgulamayı gerektirdiğini biliyorum. Anlatmak istediğim, York şehrinde Ulrike (asla soyadını öğrenemedim ve belki de asla öğrenemeyeceğim) ile karşılaşmam. Anlatı bir gece ve sabahını kapsayacak.</p>

  <p class="p10">Onu ilk kez York Kilisesi'nin Beş Rahibesi'nin yakınlarında gördüğümü söyleyebilirdim, Cromwel ikonolastlarının istediği gibi bütünüyle resimden arınmış şu kilise pencerelerinin orada, ama aslında şehir surlarının dışında kalan Northern lnn'in küçük salonunda tanıştık. Az insan vardı ve Ulrike'nin sırtı bize dönüktü. Birinin ikram ettiği içkiyi geri çevirmişti.</p>

  <p class="p10">- Feministim ben, dedi. Erkekleri örnek almak istemiyorum. Ne tütünlerini, ne de içkilerini seviyorum.</p>

  <p class="p10">Hazırcevap görünmek istiyordu ve bu tümceyi ilk kez söylemediğini anladım. Sonradan öğrendim bu sözlerin kendisine benzemediğini, zaten söylediğimiz bize benzemez her zaman.</p>

  <p class="p10">Müzeye geç geldiğini, ama Norveçli olduğunu öğrendikten sonra girmesine izin verildiğini anlattı.</p>

  <p class="p10">- Norveçlilerin York'a ilk girişleri değil, diye uyardı orada bulunanlardan biri.</p>

  <p class="p10">- Doğru, dedi. İngiltere bize aitti ve biz onu kaybettik. Bir şeye sahip olabileceğimiz ve o şeyin kaybolabileceği gibi.</p>

  <p class="p10">İşte o zaman ona bakmıştım. William Blake'in bir dizesi yumuşak gümüş ya da coşkun altın olarak sözeder genç kızlardan, ama Ulrike hem altın hem yumuşaklıktı. İnce uzun, keskin hatlı ve gri gözlüydü. Gizem yüklü havası yüzünden daha çok etkilemişti beni. Kolay bir gülümsemesi vardı, işte o gülümsemeydi onu daha uzaktaymış gibi gösteren. Siyahlara bürünmüştü, oysa doğanın sönük yüzünü renklerle canlandırmaya çalışan kuzey yörelerinde ender rastlanan bir şeydir bu. Açık, kesin bir İngilizce konuşuyordu, r&rsquo;leri hafifçe vurgulayarak. Ben iyi bir gözlemci değilim, bu ayrıntılan yavaş yavaş keşfettim.</p>

  <p class="p10">Bizi tanıştırdılar. Ona, Bogota And Üniversitesi&rsquo;nde öğretim üyesi olduğumu söyledim. Kolombiyalı olduğumu belirttim.</p>

  <p class="p10">Düşünceli bir havayla bana sordu:</p>

  <p class="p10">- Kolombiyalı olmak ne anlama geliyor?</p>

  <p class="p10">- Bilmiyorum, diye yanıtladım, Bir inanış şekli.</p>

  <p class="p10">- Norveçli olmak gibi, diyerek onayladı.</p>

  <p class="p10">Başka hiçbir şey anımsamıyorum o akşam konuşulanlardan. Ertesi gün erkenden yemek odasına indim. Pencereden bakarken kar yağmış olduğunu, toprağın sabahın içinde yavaş yavaş kaybolduğunu gördüm. Başka kimsecikler yoklu. Ulrike beni masasına çağırdı. Yalnız gezinmeyi sevdiğini söyledi. Schopenhauer&rsquo;in bir şakasını anımsayıp yanıtladım:</p>

  <p class="p10">- Ben de. Biz ikimiz beraber çıkabiliriz öyleyse.</p>

  <p class="p10">Evden uzaklaştık, yeni karın üzerinde yürüyerek. Kırda, yaşayan tek canlı yok. Birkaç adım ötede, ırmağın biraz aşağısında bulunan Thorgate&rsquo;e gitmeyi önerdim. O zamandan Ulrike'ye âşık olduğumu artık biliyordum; yanımda ondan başka birinin olmasını isteyemezdim.</p>

  <p class="p10">O sırada bir kurdun uluduğunu duydum. Daha önce hiç kurt uluması duymamıştım, ama bunun bir kurt olduğunu anladım. Ulrike rahatsız olmuşa benzemiyordu.</p>

  <p class="p10">Bir an sonra, sanki yüksek sesle düşünüyormuşçasına:</p>

  <p class="p10">- Dün York Kilisesi'nde gördüğüm birkaç garip kılıç, Oslo müzesinde gördüğüm koca gemilerden daha çok etkiledi beni, dedi.</p>

  <p class="p10">Yollarımız birleşmişti. Ulrike, öğleden sonra yolculuğunu Londra'ya doğru sürdürecekti, bense Edinburgh&rsquo;a gidiyordum.</p>

  <p class="p10">- Oxford Street&rsquo;e Londra kalabalığında kaybolmuş sevgili Ann&rsquo;ı arayan De Quincey&rsquo;nin izinden gireceğim, dedi bana.</p>

  <p class="p10">- De Quincey aramaktan vazgeçti, diye karşılık verdim. Oysa ben yıllardan beri onu aramayı sürdürüyorum.</p>

  <p class="p10">- Belki de bulmuşsundur, dedi alçak sesle.</p>

  <p class="p10">Anladım ki umutsuz olan bir şey bana yasak değildi ve onu dudaklarından, gözlerinden öptüm. Tatlı bir kesinlikle beni itli ve açıkça:</p>

  <p class="p10">- Thorgate&rsquo;teki handa senin olacağım. Oraya kadar bana dokunmamanı istiyorum senden. Böylesi daha iyi, dedi.</p>

  <p class="p10">Belirli yaştaki bir bekâr için, sunulan aşk artık beklenmeyen bir armağandır. Mucize koşullan da belirleme hakkına sahiptir. Popayan&rsquo;da geçen gençliğimi ve beni aşkından yoksun bırakan, Ulrike gibi zarif ve sarışın, Teksaslı bir genç kızı düşündüm.</p>

  <p class="p10">Ona beni seviyor mu diye sorma yanılgısına düşmedim, ilk olmadığımı, sonuncu da olmayacağımı anlamıştım. Belki benim için sonuncu olan bu serüven, başka birçoklarından yalnızca biri olacaktı bu göz kamaştıran, kararlı Ibsen öğrencisi için.</p>

  <p class="p10">Elele yolumuzu sürdürdük.</p>

  <p class="p10">- Bütün bunlar bir düş gibi, dedim ve ben asla düş görmem.</p>

  <p class="p10">- Bir büyücünün domuz ahırında uyuttuğu âna değin düş görmeyen şu kral gibi, diye karşılık verdi.</p>

  <p class="p10">Sonra ekledi:</p>

  <p class="p10">- Dinle bak: bir kuş ötecek.</p>

  <p class="p10">Kısa bir süre sonra, kuşun ötüşünü duyduk.</p>

  <p class="p10">- Bu ülkede, dedim, biri öleceği zaman geleceği görebildiği söylenir.</p>

  <p class="p10">- Ve ben öleceğim, diye bildirdi.</p>

  <p class="p10">Ona baktım, şaşkınlık içinde:</p>

  <p class="p10">- Ormandan kestirme yapalım, diye üsteledim. Thorgate&rsquo;e daha çabuk varırız.</p>

  <p class="p10">- Orman tehlikelidir, diyerek yanıtladı.</p>

  <p class="p10">Yol boyu devam ettik.</p>

  <p class="p10">- Bu ânın her zaman sürmesini isterdim, diye mırıldandım.</p>

  <p class="p10">- Her zaman, insanlara yasaklanmış bir sözcüktür, diyerek onayladı. Ulrike, önemini yumuşatmak için de iyi duymamış olduğunu ileri sürerek adımı yinelememi istedi.</p>

  <p class="p10">- Javier Otàrola, dedim.</p>

  <p class="p10">Tekrarlamak istedi, ama başaramadı. Ulrike adı üzerinde yanılma sırası bana gelmişti.</p>

  <p class="p10">- Seni Sigurd diye çağıracağım, diye açıkladı gülümseyerek.</p>

  <p class="p10">- Eger ben Sigurd'sam, sen de Brynhild olmalısın.</p>

  <p class="p10">Adımlarını yavaşlatman.</p>

  <p class="p10">- Saga&rsquo;yı biliyor musun, diye sordum.</p>

  <p class="p10">- Elbette, Almanların sonradan Nibelungen diye bozarak anlattıkları trajik öykü.</p>

  <p class="p10">Konuşmak istemiyordum, bağladım:</p>

  <p class="p10">- Brynhild, sanki yatakta ikimizin arasında bir kılıç olsun istermişçesine yürüyorsun.</p>

  <p class="p10">Ansızın hanın önündeydik. Adının öbürkü gibi Northern Inn olması beni şaşırtmadı. t.</p>

  <p class="p10">Küçük merdivenin üzerinden, Ulrike bana seslendi:</p>

  <p class="p10">- Kurdu duydun mu? İngiltere&rsquo;de kurt kalmadı. Gel çabuk.</p>

  <p class="p10">Merdivenleri çıkarken duvarların William Morris stilinde, çok koyu kırmızı, meyve ve kuş resimli bir duvar kâğıdıyla kaplı olduğunu fark ettim. Ulrike önce girdi. Karanlık odanın tavanı alçak ve iki ucu eğimliydi. Beklenen yatak loş bir aynada yansıyordu ve parlak maun bana İncil'in aynasını anımsatmıştı. Ulrike şimdi çıplaktı. Beni gerçek adımla çağırdı, Javier. Karın gittikçe hızını arttırdığım duydum. Artık ne mobilya, ne ayna vardı. İkimizin arasında kılıç da yoktu. Zaman kum gibi akıyordu. Yüzlerce yıllık karanlığın içinden aşk fışkırdı. Ve ben ilk ve son kez Ulrike&rsquo;nin görüntüsüne sahip oldum.</p>
</body>
</html>
