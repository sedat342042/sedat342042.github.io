<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3">&nbsp;</p>

  <h1 class="h11"><a id="ncx410"></a><a id="a51"></a>UNDR</h1>

  <p class="p10">Okuyucuyu uyarmam gerekiyor; burada çevirdiğim sayfalar, on birinci yüzyılda doğup öldüğü bilinen Bremenli Adam&rsquo;ın Libellus&rsquo;unda (1615) yeralmıyor. Lappenberg bunları Oxford&rsquo;da, Bodleian&rsquo;ın bir elyazmasmda bulmuş ve zengin güncel ayrıntılara bakarak, metne sonradan eklendiği sonucuna varmış, ama ilginç olduğunu düşünerek, kendi <span class="t13">Analecta Germanica</span>'sında (Leipzig, 1894) yayımlamıştır. Arjantinli basit bir heveslinin görüşü pek önemli değil; okuyucu kendi yargılayacak. Benim İspanyolca çevirim kelime kelime aynı değil, ama aslına sadık.</p>

  <p class="p10">Bremenli Adam şöyle yazıyor:</p>

  <p class="p10">&ldquo;... Barbarlar, körfezin öbür yakasına uzanan vahşî toprakların sınırında, yaban atlarının yetiştiği yerlerde yaşayan insanlar arasında en çok sözedilmeye değer olanları Urnlar&rsquo;dır. Tacirlerin verdiği kesin olmayan ya da uydurma bilgiler, yolda karşılaşılan tehlikeler, haraç kesen göçebeler yüzünden oraya hiç ayak basmadım. Ama ilkel, ıssız köylerinin, Vistula&rsquo;nın alçak topraklarında bulunduğu belli. İsveçlilerin tersine, Urnlar İsa&rsquo;nın gerçek öğretisini benimserler; İngiltere ve öbür Kuzey uluslarının kraliyet soylarının kökenindeki Ariusçuluk&rsquo;la lekelenmiş ya da kanlı şeytan ayinleriyle karartılmış öğretiyi değil. Urnlar çoban, gemici, büyücüdürler, kılıç döver, hasır örerler. Bitmez tükenmez savaşlar yüzünden toprağı işleyemezler. İnsan kaçınılmaz olarak düşmanına benzer; böylece step ve üzerinde yaşayan kabilelerin zorlamasıyla Urnlar yay ve at kullanmakta çok ustalaşmışlardı. Mızrakları bizimkilerden çok daha uzundur, çünkü piyadeler için değil, süvariler için yapılmıştır.</p>

  <p class="p10">Anlaşılabileceği gibi, Urnlar kalem kullanımına, mürekkep boynuzuna ve parşömene yabancıdırlar. Yazılarını, Odin&rsquo;in Odin için kurban edilip dokuz gün dişbudakta sallandırıldıktan sonra atalarına gösterdiği gibi, eski İskandinav harfleriyle oyarlar.</p>

  <p class="p10">Bu genel bilgilere, ölçülü ve ağırbaşlı konuşan İzlandalı Ulf Sigurdsson&rsquo;un bana anlattıklarını da ekleyeceğim. Uppsala&rsquo;da, tapınak yakınlarında karşılaşmıştık. Odun ateşi sönmüştü; soğuk ve günün ilk ışıkları ahşap duvarın yarıklarından içeri sızıyordu. Dışarıda kar üstünde, üç Tanrı&rsquo;ya kurban edilmiş putperestlerin etlerini parçalamaya gelen bozkurtların ürkütücü izlerini görmek mümkündü. Konuşmamız, papaz çömezlerinde âdet olduğu üzere Latince başlamıştı, ama kullanımı Thule&rsquo;den Asya&rsquo;nın pazar yerlerine kadar yayılan kuzey diline çevirmekte gecikmedik. Bana şöyle dedi:</p>

  <p class="p10">&ndash; Skaldlar'ın<a id="a52"></a><a href="../Text/notes.html#a77"><span class="t15">{8}</span></a> soyundan geliyorum. Urnlar&rsquo;ın şiirinin tek sözcüğe indirgendiğini öğrendiğimde, onları aramaya başladım ve beni ülkelerine götürecek yolu izlemeye koyuldum. Acı ve yorgunluğun eksik olmadığı bir yıllık yolculuktan sonra oraya ulaştım. Gece olmuştu; yolda karşılaştığım insanların bana garip bir şekilde baktıklarını fark ettim, bazıları beni taşladılar bile.</p>

  <p class="p10">Bir demirci ocağının parıltısını görüp içeri girdim. Demirci gece için bana bir döşek sundu. Adı Orm&rsquo;du. Konuştuğu dil aşağı yukarı bizimkine benziyordu. Birkaç cümle konuştuk. İlk kez kralın adını onun ağzından duydum: Gunnlaug. Bu kralın, on savaşın bitiminden bu yana yabancılardan kuşkulandığını ve onları çarmıha germeyi âdet edindiğini öğrendim.</p>

  <p class="p10">Bir insana bir Tanrı&rsquo;dan daha az yakışan böylesine bir yazgıyı önlemek amacıyla bir <span class="t13">drâpa</span> ya da, kralın zaferlerini, ününü, gönül yüceliğini ululayan bir övgü şiiri yazmaya giriştim. İki adam beni almaya geldiğinde şiiri ezberlemeyi yeni bitirmiştim. Kılıcımı onlara vermeyi reddettim, ama götürülmeme karşı koymadım.</p>

  <p class="p10">Yıldızlar hâlâ gökyüzünde parlıyordu. Her yanında kulübelerin yer aldığı açık bir alanı geçtik. Bana piramitlerden sözedilmişti; ama meydanın ortasında ilk gözüme çarpan sarıya boyalı tahta bir direk oldu. Tepesinde bir balığın kara resmini fark ettim. Bizimle beraber gelen Orm, bu balığın Sözcük olduğunu söyledi. Sonraki meydanda üzerinde bir çember bulunan kırmızı bir direk gördüm. Orm yeniden bunun Sözcük olduğunu söyledi. Bana ne olduğunu açıklamasını istedim. Orm, basit bir zanaatçı olduğunu ve bir şey bilmediği yanıtını verdi bana. En son üçüncü meydanda, üzerinde ne olduğunu unuttuğum bir resmin bulunduğu siyaha boyanmış bir direk gördüm. Meydanın ilerisinde, sınırlarını seçemediğim uzun düz bir duvar vardı. Sonradan daire şeklinde olduğunu, kerpiçten bir sundurmanın bulunduğunu, ama kapının olmadığını ve bu duvarın şehrin çevresini dolandığını saptadım.</p>

  <p class="p10">Kazığa bağlı atlar kısa boylu ve uzun yeleliydiler. Demircinin içeri girmesine izin vermediler. İçeride hepsi ayakta, silahlı adamlar vardı. Gunnlaug, kral, acı çekiyordu ve gözleri yarı kapalı, deve derileriyle örtülü bir cins yatakta uzanmıştı. Yıpranmış, sarı tenli bir adamdı, kutsal ve sanki unutulmuş bir şey, göğsü eski ve geniş yara izleriyle çizik çizikti. Askerlerden biri bana yolaçtı. Bir harp getirmişti. Dizlerim yerde, alçak sesle drâpa'yı okumaya başladım. Bu edebî türün gerektirdiği hiçbir şey eksik değildi: Söz sanatları, ses yinelemeleri, vurgular. Kralın anlayıp anlamadığını bilmiyorum, ama bana hâlâ sakladığım gümüş bir yüzük verdi. Başını yasladığı yastığın altında bir hançerin ağzını belli belirsiz gördüm. Sağında, üzerine birkaç taşın karmaşık şekilde konulduğu, yaklaşık yüz haneli bir satranç tahtası vardı.</p>

  <p class="p10">Muhafızlar beni odanın köşesine götürdüler. Bir adam benim yerimi aldı ve ayakta durdu. Harpın tellerini sanki akort eder gibi tımbırdattı ve anlamak istediğim, ama anlayamadığım bir sözcüğü alçak sesle söyledi. Biri saygıyla: &ldquo;Artık bunun bir anlamı yok&rdquo; dedi.</p>

  <p class="p10">Gözyaşları gördüm. Adamın sesini ve neredeyse birbirinin aynı, tekdüze, daha doğrusu sonsuz akortları yükseltip değiştirdiğini duydum. Bu ezginin her zaman sürmesini ve yaşamım olmasını isterdim. Ansızın durdu. Kuşkusuz tükenmiş olan şarkıcının harpı yere attığında çıkardığı gürültüyü duydum. Karışıklıkla dışarı çıktık. En sondakilerin arasındaydım. Gece olduğunu görerek şaşkına döndüm. Birkaç adım attım. Bir el omzuma dokundu.</p>

  <p class="p10">&ndash; Kralın yüzüğü senin tılsımın oldu, ama ölümün yakın, çünkü Sözcük&rsquo;ü duydun, dendi bana. Ben, Bjami Thorkelsson, seni kurtaracağım. Skaldlar&rsquo;ın soyundan geliyorum. Od&rsquo;unda kana, kılıcın suyu, savaşa insanların örtüsü diyorsun. Babamın babasının da aynı imgeleri kullanmış olduğunu duyduğumu anımsıyorum. Biz ikimiz de ozanız; seni kurtaracağım. Bugünlerde. şarkımızın esin kaynağı olan olguların her birini tanımlamaya çalışmıyoruz; hepsini yalnız sözcükle dile getiriyoruz.</p>

  <p class="p10">&ndash; Sözcük&rsquo;ü duymadım, dedim, söyle bana yalvarırım.</p>

  <p class="p10">Bir an duraksadı, sonra:</p>

  <p class="p10">&ndash; Açıklayamayacağıma ant içtim. Ayrıca, kimse hiçbir şey öğretemez. Yalnız başına aramalısın. Çabuk olalım, çünkü yaşamın tehlikede. Seni evimde saklayacağım, orada kimse seni gelip alma cesaretini gösteremez. Eğer yeller elverişli olursa, yarın sabah Güney'e doğru yola çıkan bir gemiye bineceksin. *</p>

  <p class="p10">Böylece kışlar boyu süren bir serüven başladı. Başıma gelenleri bir bir sayıp dökmeyeceğim, talihimin iniş ve çıkışlarını da anlatmayacağım. Sırasıyla kürekçilik, köle tüccarlığı, kölelik, odunculuk, haydutluk, şarkıcılık ve maden araştırıcılığı yaptım. İnsanın dişlerini döken bir cıva madeninde bir yıl boyunca tutsak olarak çalışmak zorunda kaldım. İsveç&rsquo;ten gelen adamların yanında Mikligarar&rsquo;ın<a id="a53"></a><a href="../Text/notes.html#a78"><span class="t15">{9}</span></a> savunması için savaştım. Azov Denizi kıyısında hiçbir zaman unutmayacağım bir kadın tarafından sevildim; onu terk ettim ya da o beni terk elti, ikisi de aynı şey zaten. Aldatıldım, aldattım. Bir kereden çok yazgı beni öldürmeye zorladı.</p>

  <p class="p10">Bir Yunan askeri beni düelloya kışkırttı ve iki kılıç arasında bir seçim yapmak için zorladı. Biri diğerinden bir karış fazlaydı. Beni korkutmaya çalıştığını sezip kısa olanını seçtim. Bana, neden diye sordu. Yumruğumdan yüreğine olan uzaklığın aynı olduğu karşılığını verdim. Karadeniz&rsquo;in bir kıyasında, yoldaşım Leif Arnorson için eski İskandinav harflerinden yonttuğum bir mezartaşı duruyor. Serkland&rsquo;lı Mavi Adamlar&rsquo;la Sarazen&rsquo;lerle savaştım. Zaman içinde birçok kişi oldum, ama bu yalnızca hortum dediğimiz bir fırtınaydı, uzun bir düştü, ama bütün bu süre içinde asıl olan Sözcük&rsquo;tü. Kuşkulandığım oldu. Kendi kendime, güzel sözcükleri tasarlama, güzel oyunundan vazgeçmenin anlamsız olduğunu ve tek, belki de düşsel bir sözcüğü aramak için bir neden olmadığını yineleyip durdum. Bu usavurma boşuna oldu. Bir misyoner &ldquo;Tanrı&rdquo; sözcüğünü önerdi, reddettim. Bir sabah, denize açılan bir nehrin kıyısında aradığımın sonunda açıklandığını sandım.</p>

  <p class="p10">Urnların ülkesine döndüm. Orada şarkıcının evini bulmakta güçlük çektim.</p>

  <p class="p10">İçeri girip adımı söyledim. Gece olmuştu. Thorkelsson yattığı yerden bronz şamdandaki büyük mumlardan birini yakmamı söyledi. Yüzü öylesine yaşlanmıştı ki, benim de ihtiyarın biri olduğumu düşünmeden edemedim. Âdet olduğu üzere, kralının haberlerini sordum:</p>

  <p class="p10">&ndash; Adı artık Gunnlaug değil Şimdi adı değişti, diye yanıtladı.</p>

  <p class="p10">Sonra:</p>

  <p class="p10">&ndash; Anlat bana bütün yolculuklarını, dedi.</p>

  <p class="p10">Sırasıyla, şimdi unuttuğum bütün ayrıntıları vererek isteğini yerine getirdim. Sonuna varmadan önce sözümü kesti:</p>

  <p class="p10">&ndash; Tüm bu ülkelerde çok türkü söyledin mi?</p>

  <p class="p10">Sorusu beni şaşırttı.</p>

  <p class="p10">&ndash; Başlangıçta, dedim, ekmeğimi kazanmak için şarkı söyledim. Sonraları açıklayamadığım bir korku beni ezgiden ve harptan uzaklaştırdı.</p>

  <p class="p10">&ndash; Tamam, dedi, öykünü sürdürebilirsin.</p>

  <p class="p10">İsteğine uydum. Sonra uzun bir sessizlik oldu.</p>

  <p class="p10">&ndash; Kendini sana veren ilk kadından ne aldın, diye sordu.</p>

  <p class="p10">&ndash; Her şeyi, diye yanıtladım.</p>

  <p class="p10">&ndash; Yaşam bana da her şeyi verdi. Herkese yaşam her şeyi verir, ama çoğunluğu bilmez bunu. Sesim yorgun, parmaklarım da güçsüz, yine de dinle beni.</p>

  <p class="p10">Harpını aldı ve mucize anlamına gelen &ldquo;undr" sözcüğünü söyledi.</p>

  <p class="p10">Ölen adamın türküsü beni esritti; türküsünde, akorlarında kendi dizelerimi, bana aşkı ilk tanıtan genç köle kadını, öldürdüğüm adamları, günbatımının serinliğini, suların, küreklerin üzerinde şafağın söktüğünü tanıdım. Harpı alıp başka bir sözcük okudum.</p>

  <p class="p10">&ndash; Tamam, dedi Thorkelsson, duymak için yaklaşmam gerekti.</p>

  <p class="p10">&ndash; Anladın.</p>
</body>
</html>
