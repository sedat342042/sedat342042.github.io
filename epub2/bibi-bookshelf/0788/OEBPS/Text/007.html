<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Yazarın Notu</title>
</head>

<body>
  <h1 class="h11"><a id="a36"></a>Yazarın Notu</h1>

  <p class="p10">Bu yaşımda (1899 doğumluyum) sevilen temalar üzerine şu birkaç çeşitlemeden fazlasını vaat edemem, kendime bile. Bilindiği gibi öykü yazmak onarılmaz tekdüzeliğe karşı klasik çareye başvurmaktır. Gene de izninizle bir iki ayrıntıya işaret etmek isliyorum.</p>

  <p class="p10">Kitap on üç öykü içeriyor. Sayı bütünüyle rastlantısal ya da kaçınılmaz &ndash;burada iki sözcük kesinlikle eşanlamlı&ndash; ve büyüsel değil. Bütün bu öykülerden yalnızca birini seçmem gerekseydi, sanırım hem en otobiyografik (anılarla en zengin olan), hem de en düşsel olan <span class="t14">Kongre</span>&rsquo;yi seçerdim. <span class="t14">Kum Kitab</span><span class="t14">ı</span>&rsquo;nı da çok sevdiğimi saklamayacağım. Ayrıca bir aşk öyküsü, bir &ldquo;psikolojik&rdquo; öykü ve bir de Güney Amerika tarihinden dramatik bir olayın öyküsü var.</p>

  <p class="p10">Bu kör alıştırmalarında, basit, zaman zaman günlük konuşma diline yakın üslupla fantastik bir olay örgüsünü birleştirerek, H. G. Wells örneğine sadık kalmaya çalıştım. Meraklı okur Wells&rsquo;in adına, Swift'in ve 1838&rsquo;de bize Arthur Gordon Pym&rsquo;in Anlatısı'nın hayranlık uyandıran son bölümlerini bırakan Poe&rsquo;nunkini de ekleyebilir.</p>

  <p class="p10">Ne bana anlamsız gelen seçkin bir azınlık için, ne de "yığınlar&rdquo; diye bilinen şu göklere çıkarılan ideal Platoncu kendilik için yazıyorum. Demagogların sevdiği her iki soyutlamaya da inanmıyorum. Kendim ve dostlarım için ve zamanın akışını yumuşatmak için yazıyorum.</p>
</body>
</html>
