<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3">&nbsp;</p>

  <h1 class="h11"><a id="ncx193"></a><a id="a41"></a>KONGRE</h1>

  <p class="p7">Ils s&rsquo;achiminèrent vers un château immense, au<br />
  frontispice duquel on lisait: &ldquo;Je n&rsquo;appartiens à<br />
  personne et J&rsquo;appartiens âtout le monde. Vous y<br />
  étiez avant que d&rsquo;y entrer, et vous y serez encore<br />
  quand vous en sortirez&rdquo;<br />
  <span class="t13">Diderot, Jacques le Fataliste el son Maitre</span><span class="t13"><br /></span>(1769)<a id="a42"></a><a href="../Text/notes.html#a66"><span class="t15">{3}</span></a></p>

  <p class="p10">Alejandro Ferri adım. Kulağınıza askerî yankılanmalar çatınabilir, ama ne zafer madalyalarının, ne de Makedonyalının büyük gölgesinin, artık güney olmayan Güney'de, Santiago del Estcro Caddesi&rsquo;ndeki bir otelin üst katında bu satırları bir araya getiren, adı hemen hemen duyulmamış adamla bir ilgisi vardır &ndash;cümle beni dostluğuyla onurlandırmış olan The Marble Pillars'ın (Mermer Sütunlar) yazarı şaire ait. Yakında yetmiş yaşını dolduracağım; birkaç öğrenciye İngilizce dersi vermeyi sürdürüyorum. Kararsızlık, savsaklık ya da başka nedenlerden ötürü evlenmedim ve şimdi yalnız yaşıyorum. Yalnızlık bana acı vermiyor, insanın kendisine ve kendi huylarına katlanmasıyla hayat zaten yeterince zor. Yaşlandığımı anlıyorum; en şaşmaz belirti de yeniliklerin beni ilgilendirmemesi, eğlendirmemesi; belki de temelde yeni olmadıklarını, olsa olsa eskinin ürkek varyasyonları olduklarını kavramadan ileri geliyor. Gençliğimde günbatımlarına, kenar mahallelere ve mutsuzluğa bayılırdım; bugün şehrin göbeğini, sabahlan ve dinginliği seviyorum. Artık Hamlet&rsquo;i oynamaya çalışmıyorum. Tutucu bir partiye yazıldım ve genellikle dalgın bir izleyici olarak katıldığım bir satranç kulübünün üyesiyim. Merak eden okurlar varsa, Mexico Caddesi&rsquo;ndeki Ulusal Kütüphane&rsquo;nin karanlık, kuytu bir köşesinde; hiç değilse içerdiği sayısız yanlışları düzeltmek ya da azaltmak için yeni bir basımı hak eden eserim John Wilkins&rsquo;in <span class="t14">Analitik Dil Üzerine K</span><span class="t14">ı</span><span class="t14">sa Bir Inceleme</span>&rsquo;nin bir kopyası duruyor. Bana söylendiğine göre kütüphanenin yeni yöneticisi, eski dillerin incelenmesini (sanki çağdaş diller temel olmak için yeterli niteliklere sahip değilmiş gibi) ve düşsel bir serseriler Buenos Aires'ini demagogca yüceltmeyi kendine iş edinmiş bir edebiyat meraklısıymış. Onunla tanışmaya hiç çalışmadım. Ben ki 1899&rsquo;dan bu yana bu şehirde otururum, rastlantı karşıma yalnızca bir tek serseri, ya da en azından serseri diye bilinen bir kişi çıkardı. Daha sonra yeri gelirse, bu olayı da anlatacağım.</p>

  <p class="p10">Yalnız yaşadığımı söylemiştim. Geçenlerde, Fermin Eguren&rsquo;den sözettiğimi duymuş olan kapı komşum, onun Punta del Este&rsquo;de ölmüş olduğunu söyledi bana.</p>

  <p class="p10">Hiçbir zaman dostum olmamış bu adamın ölümü açıklanmaz bir biçimde hüzünlendirdi beni. Yalnız kaldığımı biliyorum; yeryüzünde, o gizli olayın &ndash;Kongre&ndash; anısını kimseyle paylaşma olanağı olmaksızın saklayan tek kişiyim. Bundan sonra, tek kongre üyesi benim. Bütün insanların kongre üyesi oldukları, yeryüzünde kongre üyesi olmayan bir tek insan bulunmadığı doğru, ama ben değişik bir üyeyim. Öyle olduğumu biliyorum, bu da beni şimdiki ve gelecekteki meslektaşlarımdan farklı kılıyor. 1904 yılının 7 Şubat günü Kongre&rsquo;nin öyküsünü kimseye anlatmayacağımıza dair bizim için en kutsal olan şey &ndash;dünyada kutsal olan ya da olmayan herhangi bir şey var mı ki&ndash; üzerine ant içtiğimiz gerçek, ama şu anda benim andını bozan bir kişi durumunda olmamda Kongre&rsquo;nin büyük bir payı olduğu da daha az gerçek değil. Burada söylediğim biraz bulanık, ama belki olası okuyucularımın merakını uyandırabilir.</p>

  <p class="p10">Her neyse, giriştiğim görev pek kolay değil. Mektup biçiminde bile olsa, öykü yazmayı hiç denemedim; daha da kötüsü, kâğıda dökeceğim öykü inanılacak gibi değil. Bu görev Mermer Sütunların haksız yere unutulmuş şairi Jose Fernàndez Irala'ya düşmeliydi, ama artık çok geç. Olayları isteyerek bozmayacağım, buna karşın tembel belleğimin ve herhangi bir beceriksizliğin beni bir kereden fazla yanılmaya zorlayacağından korkuyorum.</p>

  <p class="p10">Kesin tarihlerin pek önemi yok. Doğum yerim olan Santra Fe&rsquo;den 1899&rsquo;da gelmiş olduğumu unutmayalım. Bir daha hiç geri dönmedim; beni çekmeyen bu şehre, Buenos Aires&rsquo;e, gövdemize ya da eski bir sakatlığa alışıldığı gibi alıştım. Pek önemsemeden, yakında öleceğimi seziyorum; bu yüzden konu dışına çıkma düşkünlüğümü gemleyip, anlatımı tezleştirmem gerekiyor.</p>

  <p class="p10">Yıllar özümüzü değiştirmez &ndash;özümüz varsa tabii&ndash; beni Dünya Kongresi'ne götürecek olan içgüdü, daha önce Ultima Hora'nın yayın kadrosu arasına götürmüştü. Taşralı yoksul bir genç için gazeteci olmak romantik bir yazgı olabilir; başkentli yoksul bir genç için bir sığırtmacın yazgısının romantik olabileceği gibi. Bugün kaba bir meslek görünen gazeteciliği istemiş olmam bana utanç vermiyor. Meslektaşım Fernàndez lrala&rsquo;nın, gazetecinin yazdığının unutulup gittiğini, oysa isteğinin belleklerde ve zamanda iz bırakmak olduğunu söylediğini duymuştum. Daha sonraları MERMER SUTUNLAR derlemesinde birkaç hafif düzeltmeyle yeralacak kusursuz sonelerinden kimilerini kafasına kazımıştı bile (fiil o sıralar pek yaygındı).</p>

  <p class="p10">İlk kez Kongre&rsquo;den sözedildiğini ne zaman duyduğumu tam olarak bilemiyorum. Veznedarın ilk aylığımı saydığı günün akşamı olabilir. Buenos Aires&rsquo;in beni kabullendiğini kanıtlayan bu olayı kutlamak için Irala&rsquo;yı yemeğe çağırmıştım. Kesin olarak Kongre&rsquo;de bulunması gerektiğini öne sürerek, çağrımı geri çevirmişti. Hemen o an, İspanyolların oturdukları geniş caddenin sonundaki kendini beğenmiş, kubbeli büyük yapıya değil, çok daha önemli ve gizli bir şeye atıfta bulunduğunu sezdim. Herkes Kongre&rsquo;den sözediyordu, kimileri açıkça alaya alarak, kimileri seslerini alçaltarak, başkaları kaygıyla ya da merakla; inanıyorum ki hiçbiri neyin sözkonusu olduğunu bilmiyordu. Birkaç hafta sonra cumartesi Irala beni de davet etti. Gerekli bütün adımları attığını açıkça söyledi.</p>

  <p class="p10">Akşam dokuz-on sıralarındaydı. Tramvayda Irala bana hazırlık toplantılarının her cumartesi günü yapıldığını açıkladı ve don Alejandro Glencoe, belki de yalnızca adımdan ötürü, beni onaylamıştı. Beraber Gaz Lambası kahvesine girdik. Sayıları on beş yirmi kadar olan Kongre üyeleri uzun bir masanın çevresinde oturuyorlardı, bir peyke var mıydı, yoksa bu ayrıntıyı belleğim mi ekliyor bilemiyorum. Daha önce hiç görmemiş olduğum başkanı tanımakta güçlük çekmedim. Don Alejandro dinç görünüşlü, alnı açık, gri gözlü, kızıla çalan kır sakallı, oldukça yaşlı bir beydi. Onu her zaman koyu renk bir redingot giyinmiş olarak gördüm; ellerini kavuşturulmuş olarak bastonuna dayama alışkanlığı vardı, iriyarıydı. Solunda çok daha genç, yine kızıl saçlı bir adam oturuyordu: parlak saçları, ateşi çağrıştırıyordu. Bay Glencoe&rsquo;nin sakalı ise güz yapraklarını. Sağında, uzun yüzlü, çok dar alınlı, biraz züppece giyinmiş genç bir adam vardı. Apsent isteyen birkaçı dışında, herkes kahve ısmarlamıştı. Dikkatimi ilk çeken, o kadar erkeğin arasında tek olan bir kadının varlığıydı. Masanın öbür ucunda, denizci giysilerine bürünmüş ve uykuya dalmakta gecikmeyecek olan on yaşlarında bir çocuk vardı. Ayrıca bir Protestan papazı, Musevilikleri kuşku götürmeyecek iki kişi ve sokak serserileri gibi boynunda ipek fuları ve dar giysileri olan bir zenci de bulunuyordu. Zencinin ve çocuğun önüne birer fincan kakao konmuştu. Marcello de Mazo adında son derece nazik ve güzel konuşan, bir daha da hiç görmediğim bir adamdan başka kişileri anımsamıyorum. (Oturumların birinin kötü çekilmiş, solgun bir fotoğrafı da var bende, ama yayımlamayacağım, çünkü zamanın giysileri, uzun saçlar ve bıyıklar orada toplanmış üyelere gülünç, hatta sefil bir hava verebilir.)</p>

  <p class="p10">Bütün dernekler kendi dil ve geleneklerini yaratma eğilimindedirler; Kongre, katılanların acele etmeksizin ve herkesin kendi başına ulaşılması öngörülen gerçek amacın, hatta öbür üyelerin ad ve soyadlarını kendilerinin keşfetmesini ister gibiydi. Çok geçmeden benim görevimin soru sormamak olduğunu kavradım, böylece Fernàndez Irala&rsquo;yı sorguya çekmeye kalkışmadım. Zaten o da bana hiçbir şey söylemedi. Hiçbir cumartesiyi kaçırmamama karşın, anlamam bir-iki ay sürdü. İkinci toplantıdan itibaren, Donald Wren adlı, sonraları bana İngilizce dersi verecek olan, Güney Demiryollarından bir mühendis komşum oldu.</p>

  <p class="p10">Don Alejandro çok az konuşuyordu; ötekiler doğrudan doğruya onunla konuşmuyorlardı, ama söyledikleri her sözü ona yönelttiklerini ve onun onayını almaya çalıştıklarını sezdim. Elinin yavaş bir hareketi, tartışmanın konusunun değişmesine yetiyordu. Yavaş yavaş salondaki kızıl saçlı adamın Twirl diye garip bir adı olduğunu öğrendim. Çelimsiz görünümünü anımsıyorum, sanki boyları başdönmesi yapıyormuşçasına kambur durmaya zorlanan bazı çok uzun boylu insanların özelliği vardı onda. Elleri, durmadan zaman zaman masaya bıraktığı bakır bir pusulayla oynardı. 1914 sonunda, İrlanda piyade alayında er iken öldürüldü. Hep sağda oturan dar alınlı genç adam Fermin Eguren, başkanın yeğeniydi.</p>

  <p class="p10">Gerçekçilik yöntemlerine hiç inanmadığım için (bildiğim en yapay akım, eğer böyle bir akım varsa) neler öğrendiğimi hemen, ama parça parça anlatacağım. Ama bundan önce okuyucuya o zamanki durumumu hatırlatmak isterim: Casildalı çiftçinin oğlu, yoksul bir gençtim ve Buenos Aires&rsquo;e ayak basıp ansızın kendimi &ndash;o anda öyle hissediyordum&ndash; başkentin yüreğinde bulmuştum, belki de dünyanın yüreğinde, kim bilir. Aradan yarım yüzyıl geçti ve ben sonuncu olmayan bu ilk göz kamaşmasının anısını hâlâ saklıyorum.</p>

  <p class="p10">İşte olgular; en öz biçimde kâğıda aktaracağım. Don Alejandro Glencoe, başkan, Uruguaylı bir çiftçiydi. Brezilya sınırında kocaman bir toprağın sahibi. Aberdcen&rsquo;den gelmiş olan babası, geçen yüzyılın ortalarında kıtamıza yerleşmişti. Beraberinde yüz kadar kitap getirmişti; don Alejandro&rsquo;nun yaşamı boyunca okuduğu kitapların hepsi buydu diyebilirim (kendi içlerinde sınıflandırılabilecek bu kitaplardan &ndash;ki hepsi elimden geçti&ndash; sözediyorsam, bu aralarından birinin öykümün kökenini oluşturmasından dolayıdır). İlk Glencoe ölürken, ardında bir kız ve sonradan başkanımız olacak bir oğul bıraktı. Kız bir Eguren&rsquo;le evlenip, Fermin&rsquo;in anası oldu. Don Alejandro bir ara milletvekili olma umuduna kapıldıysa da, siyasal şefler Uruguay Kongresi'nin kapılanın onun yüzüne kapadılar. Adamımız ayak diredi ve daha geniş kapsamlı başka bir kongre yaratmaya karar verdi. Carlyle'in ateşli sayfalarında, şu Anacharsis Clootz olayını okumuş olduğunu anımsadı; Us tanrıçasının tapınanı olup, otuz altı yabancının başında, Paris&rsquo;te bir toplantıda &ldquo;insan türünün sözcüsü&rdquo; olarak söylev vermişti. Bu örnekten güç alan don Alejandro, tüm ulusların tüm insanlarını temsil edecek Dünya Kongresi&rsquo;ni yaratmayı tasarladı. Hazırlık toplantılarının merkezi Gaz Lambası kahvesi oldu; dört yıllık bir süre içerde olacağı öngörülen açılış oturumu, don Alejandro&rsquo;nun çiftliğinde yapılacaktı. Buenos Aires&rsquo;i sevmesine ve Uruguay'ın şimdiki ulusal kahramanı Artigos&rsquo;un yandaşlarından biri olmamasına karşın, Kongre&rsquo;nin kendi yurdunda toplanmasına karar vermişti. Tuhaf ama, dört yıllık tasarı süresi, neredeyse büyüsel bir kesinlikle amaçlarını gerçekleştirmişti.</p>

  <p class="p10">Başlangıçta yabana atılmayacak katılma ödenekleri alıyorduk, ama çabamız uğruna kendisi de benim kadar yoksul olan Fernàndez Irala hakkından vazgeçince, biz dc onu izledik. Bu önlem iyiyi kötüden ayırmamızı sağladığından yararlı oldu; Kongre üyelerinin sayısı azaldı ve geriye bağlılardan oluşan küçük bir grup kaldı. Ücretli tek görevli, başkaca bir geçim kaynağı olmayan, aynı zamanda ezici bir işi üstlenen sekreter Nora Erfjord&rsquo;undu. Tüm gezegeni kaplayan bir örgüt yaratmak hiç de önemsiz bir girişim değildi. Yoğun mektup, hatta telgraf trafiği vardı. Peru'dan, Danimarka'dan, Hindistan'dan başvurular geliyordu. Bir Bolivyalı, ülkesinin denizle arasında hiçbir ulaşım yolu olmadığını ve bu eksikliğin ilk oturumlardan birinin konusu olması gerektiğini yazdı. Parlak bir zekâya sahip olan Twirl, Kongre&rsquo;nin her şeyden önce felsefî bir düzen sorunu olduğunu hatırlattı. Tüm insanları temsil edecek bir kurulun temelini kurmak, Platoncu arketiplerin gerçek sayısını ortaya çıkarmaya çalışmakla &ndash;ki bu gizem yüzyıllardır bütün dünya düşünürlerini şaşkına çeviriyordu&ndash; aynı şeydi. Daha ileri gitmeden, don Alejandro Glencoe&rsquo;nin yalnızca çiftçi ve hayvan sahiplerini değil, Uruguaylılar&rsquo;ı, bütün insanlığın habercileri olan kişileri ya da kızıl sakallıları ve tüm kollukla oturanları temsil edebileceğini belirtti. Nora Erfjord Norveçliydi. Sekreterleri mi, Norveçlileri mi yoksa &ndash;daha açıkça&ndash; bütün güzel kadınları mı temsil edecekti? Bir tek mühendis, Yeni Zelandalılar dahil tüm mühendisleri temsil etmeye yeter miydi?</p>

  <p class="p10">Sanırım bu noktada Fermin araya girdi:</p>

  <p class="p10">- Ferri burada gringoları<a id="a43"></a><a href="../Text/notes.html#a68"><span class="t15">{4}</span></a> temsil ediyor, dedi, kahkahalarla. Don Alejandro sertçe ona bakıp, sesini yükseltmeden:</p>

  <p class="p10">- Bay Ferri, işgüçleri bu memleketin kalkınmasına yarayan göçmenleri temsil ediyor, dedi.</p>

  <p class="p10">Fermin Eguren benim varlığıma bile dayanamazdı. Birbirine uyan şeylerle övünüyordu; Uruguaylı olmakla, iyi aileden gelmekle, kadınların ilgisini çekmekle, pahalı terziden giyinmekle ve de bir türlü anlayamadığım bir şey, Bask kökenli olmakla; çünkü bu ırk tarihte inek sağmaktan başka hiçbir şey yapmamıştır.</p>

  <p class="p10">Anlamsız bir olay düşmanlığımızı pekiştirdi. Bir toplantı bitiminde Eguren bize Junın Caddesi&rsquo;ndeki genelevlerden birine gitmeyi önerdi. Tasarı pek hoşuma gitmedi, ama alaylarına konu olmamak için kabullendim. Fernàndez Irala ile beraberdik. Genelevden çıkarken, bir çam yarmasıyla karşılaştık. Biraz kafayı bulmuş olan Eguren eşikte adamı iteledi. Öteki geçişi kapatıp bize:</p>

  <p class="p10">- Dışarı çıkmak isteyen bu bıçaktan geçmek zorunda, dedi.</p>

  <p class="p10">Şimdi bile, uzun geçidin alacakaranlığında bıçağın pırıltısını anımsıyorum. Eguren dehşet içinde kendini geri attı. Kendimden pek emin değildim, ama kinim korkuyu bastırdı. Elimi, sanki bir silah çıkaracakmışım gibi koltuğumun altına yanaştırdım ve katı bir sesle adama:</p>

  <p class="p10">- Bu hesabı dışarda kapatacağız, dedim.</p>

  <p class="p10">Yabancı tamamen değişken bir ses tonuyla bana seslendi:</p>

  <p class="p10">- İşte böyle insanları severim. Yalnızca sizi denemek istemiştim dostum, diyerek saygıyla gülümsedi.</p>

  <p class="p10">- Dost olduğumuzu sen söylüyorsun, diye yanıtladım ve dışarı çıktık.</p>

  <p class="p10">Bıçaklı adam geneleve daldı. Sonradan adının Tapia, Paredes ya da onun gibi bir şey olduğunu ve kavgacı biri olarak tanındığını öğrendim. Kaldırıma çıktığımızda, soğukkanlılığını korumuş olan Irala, omzuma vurup, cafcaflı bir tavırla:</p>

  <p class="p10">- Üçümüzün arasında bir silahşor varmış, selâm sana d&rsquo;Artagnan, dedi.</p>

  <p class="p10">Permin Eguren, ödlekliğine tanık olduğum için beni asla bağışlamadı.</p>

  <p class="p10">Öykümün şimdi, ancak şimdi başladığının farkına varıyorum. Bundan önce yazdığım sayfalar, belki de yaşamımda tek olan inanılmaz olayın ortaya çıkmasında, yazgı ya da rastlantının gerektirdiği koşulları belirtmeye yarayacak yalnızca. Don Alejandro Glencoe her zaman Kongre&rsquo;nin odağındaydı, ama bizler yavaş yavaş, şaşkınlık ve kaygıyla, gerçek başkanın Twirl olduğunu hissettik. Bu alev bıyıklı tuhaf adam Glencoc&rsquo;yu, hatta Permin Eguren&rsquo;i öylesine abartmayla pohpohluyordu ki, orada bulunanlar ikisiyle de alay ettiğini düşünebilirdi. Kendinden hiç taviz vermeden yapıyordu bunu. Glencoe sınırsız servetinden gurur duyuyordu; Twirl herhangi bir şey yaptırtmak istiyorsa yalnızca bunun bedelinin başkanın imkânlarını çok aştığını ima etmesinin yeterli olduğunu anlamıştı. Sürekli olarak yeni genişleme olanakları ortaya atıyor, don Alejandro da her zaman kabulleniyordu. Gittikçe büyüyen ve gelişen bir dairenin merkezinde gibiydik. Örneğin Twirl, Kongre&rsquo;nin başvuru kitapları içeren bir kütüphane olmadan çok ilerlemeyeceğini bildirdi; bir kitapçıda çalışan Nierenstein bize, Justus Perthes'in atlaslarını ve çeşit çeşit çok ciltli ansiklopedileri, Pliny&rsquo;nin <span class="t14">Natural History</span>'si ve Beauvais&rsquo;nin <span class="t14">Speculum</span>'undan ünlü Fransız ansiklopedi yazarlarının, Britannica&rsquo;nın, Pierre Larousse&rsquo;un, Brockhaus&rsquo;un, Larsen&rsquo;in, Montaner ve Simon&rsquo;ın tatlı labirentlerine (bu sözcükleri Ferndndez Irala'nın sesiyle okuyorum) kadar her şeyi sağladı. İncelikle boyanmış yazılarının bana leoparın benekli derisinden daha gizemli göründüğü bir Çin ansiklopedisinin ipekli ciltlerini saygıyla okşadığımı anımsıyorum. Başlarına gelenler hakkında hiçbir şey söylemeyeceğim, ayrıca hiç de yerinmiyorum.</p>

  <p class="p10">Belki de dalkavukluk etmeye çalışmayan tek biz olduğumuzdan, don Alejandro, Fernàndez Irala&rsquo;ya ve bana yakınlık duymaya başlamıştı. Bizi, duvarcı ustalarının çoktan işe başlamış olduğu çiftliği La Caledonia'da birkaç gün geçirmek üzere davet etti.</p>

  <p class="p10">Akıntıya karşı uzun bir yolculuktan ve altı düz bir tekneyle nehri geçtikten sonra bir sabah Uruguay kıyısına ayak bastık. Sonra, sefil hanlarda geceler boyu konaklamamız ve Guchilla Negra&rsquo;nın ara yollarında düzinelerle kapı açıp kapamamız gerekti. Faytonla yol alıyorduk; kırlık arazi bana doğduğum küçük çiftliğin çevresinden daha geniş ve ıssız göründü.</p>

  <p class="p10">Yurtluğun iki ayrı görüntüsü şu anda bile belleğimde: Biri hayalimde canlandırdığım, öbürü gözlerimin sonunda gördüğü Akılsızca, bir düşteymişçesine, Santa Fe bozkırlarıyla Victoria tarzı, görkemli Buenos Aires başkanlık sarayı gibi olanaksız bir karışım tasarlamıştım; La Caledonia ise, çatısı beşik biçiminde, dal ve çalı kaplı, geçitleri mozaik döşeli, uzun, çirkin bir yapıydı. Bana en kötü hava şartlan ve zamana dayanabilmesi için yapılmış izlenimi verdi. Kaba duvarların kalınlığı bir metreye yakın, kapılar ise dardı. Kimsenin aklına ağaç dikmek gelmemişti. Güneşin ilk ve son ışınları diklemesine üzerine düşüyordu. Çevre duvarları taştandı; zayıf ve boynuzlu birçok sürü hayvanı vardı; atların kuyrukları döne döne yere kadar uzanıyordu. İlk kez, yeni kesilmiş hayvan etinin tadını öğrendim. Birkaç paket poğaça getirildi; bir-iki gün sonra, kâhya bana yaşamında ağzına bir lokma ekmek bile koymadığını söyledi. Irala tuvaletin nerede olduğunu sordu, don Alejandro geniş bir el hareketiyle ona kıtayı gösterdi. Dolunay vardı, ayaklarımın uyuşukluğunu gidermek için dışarı çıktığımda, dostumu bir devekuşunun gözetiminde işini görürken bastırdım.</p>

  <p class="p10">Geceyle kaybolmayan sıcaklık dayanılmaz gibiydi ve hepimizin dileği biraz serinlikti. Alçak tavanlı, birçok oda mobilyasız gibi geldi bana; bize güneye bakan, iki somya ve üzerinde gümüşten bir leğen ve ibrik bulunan konsolla döşenmiş bir oda ayrılmıştı. Yer çıplak topraktı.</p>

  <p class="p10">Ertesi gün, beni bu yalnızlığa ve bu sabaha getiren yolun başındaki kitaplıkta ve insanlığın sözcüsü, Anacharsis Clootz&rsquo;a atfedilmiş Cariyle ciltleriyle karşılaştım. Akşam yemeğiyle aynı olan kahvaltıdan sonra, don Alejandro bizi yapılan binaları görmeye götürdü. At sırtında, çıplak arazide bir süre yol aldık. Biniciliği pek iyi olmayan Irala attan düştü; kâhya gülmeden belirtti;</p>

  <p class="p10">- Şehirli attan inmesini iyi biliyor.</p>

  <p class="p10">Uzakta inşaat yeri belirdi. Yirmi kadar adam derme çatma bir amfiteatr ortaya çıkarmışlardı. Aralarından gökyüzünün göründüğü iskeleler, merdivenler, sahneler ve sıraları anımsıyorum.</p>

  <p class="p10">Birçok kez işçilerle konuşmaya çalıştıysam da çabalarım boşa gitti. Bu anlamda farklı olduklarım biliyorlardı. Birbirleriyle anlaşmak için, Portekizce havası taşıyan, kısa, öz ve genizden gelen bir Brezilyalılaştırılmış İspanyolca kullanıyorlardı. Kuşkusuz damarlarında hem zenci, hem de yerli kanı dolaşıyordu. Sağlam yapılı, kısa boyluydular; La Caledonia'da uzun boylu bir adam oldum; oraya gidene kadar hiç böyle bir duyguya kapılmamıştım. Hemen hepsi chiripá<a id="a44"></a><a href="../Text/notes.html#a70"><span class="t15">{5}</span></a>, bazıları da bambachs<a id="a45"></a><a href="../Text/notes.html#a72"><span class="t15">{6}</span></a> giyiyorlardı. Hernández ya da Rafael Obligado&rsquo;nun kitaplarındaki dokunaklı kahramanlara ya çok az benziyor ya da hiç benzemiyorlardı. Cumartesi gecesi içilen içkinin etkisi henüz geçmediğinden, her an şiddete yönelebilir durumdaydılar. Aralarında bir tek kadın bile yoktu ve hiç gitar sesi duymadım.</p>

  <p class="p10">Beni bu sınır köyünün insanlarından daha çok ilgilendiren, don Alejandro&rsquo;da görülen değişiklik oldu. Buenos Aires&rsquo;te sevimli ve ölçülü bir beydi; La Caledonia'da ise ataları gibi, sert bir oymak şefi. Pazar sabahı sığır çobanlarına, bir tek sözcüğünü anlamadıkları İncil&rsquo;den bölümler okuyordu. İşi babasından devralmış olan genç kâhya bir akşam koşarak, bir çiftçiyle sığır çobanının bıçaklarla kapıştıklarını bize bildirmek için geldi. Don Alejandro, hiç istifini bozmadan ayağa kalktı. Olay yerine vardı, her zaman üzerinde taşıdığı silahını korkudan tir tir titreyen kâhyaya verdi ve kendine bıçaklar arasında yer açtı. Derhal şu emri verdiğini duydum:</p>

  <p class="p10">- Bırakın bıçakları çocuklar!</p>

  <p class="p10">Aynı sakin sesle ekledi:</p>

  <p class="p10">- Haydi şimdi el sıkışın ve kendinize gelin. Kavga istemiyorum burada.</p>

  <p class="p10">İkisi dc boyun eğdiler. Ertesi gün, don Alejandro&rsquo;nun kâhyayı kovduğunu öğrendim.</p>

  <p class="p10">Kendimi yalnızlıkla kuşatılmış gibi hissediyordum, Buenos Aires&rsquo;i bir daha göremeyeceğimden korkmaya başladım. Fernández Irala bu korkuyu paylaşıyor muydu bilmiyorum, ama Arjantin'den ve dönüşümüzde neler yapacağımızdan çok söz ediyorduk. Sık sık dolaştığım yerleri değil de Plaza del Once yakınlarında, Jujuy Caddesi&rsquo;ndeki bir anakapının aslan yontularını ve şehrin ücra bir köşesindeki eski bir barın ışığını özlemle düşlüyordum. Her zaman iyi bir binici oldum; ata binip uzun gezilere çıkmaya başladım. Çoğunlukla bindiğim ve şimdi ölmüş olması gereken Arap atını şimdi bile anımsıyorum. Bir öğle sonrası ya da akşam, ola ki Brezilya topraklarına girmişimdir, çünkü sınır, yanyana dizili taşlardan oluşan bir çizgiden başka bir şey değildi.</p>

  <p class="p10">Günleri saymaktan vazgeçmiştim ki, öbürlerinden hiç farkı olmayan bir gün bitiminde, don Alejandro haber verdi:</p>

  <p class="p10">- Yatma zamanı geldi, yarın, sabah serinliğinde yola çıkıyoruz.</p>

  <p class="p10">Nehir kıyısında yol alırken kendimi öylesine mutlu duyuyordum ki, La Caledonia'yı sevgiyle bile anabilirdim.</p>

  <p class="p10">Cumartesi toplantılarımıza yeniden başladık. Daha ilk oturumda Twirl söz istedi. Her zamanki süslü anlatımıyla, Dünya Kongresi kitaplığının yalnızca başvuru kitaplarıyla sınırlı kalmaması gerektiğini ve tüm dünya ülke ve dillerindeki klasik eserlerin gerçek bir bilgi birikimi olduğunu, bilmeme yanlışına düşülmesinin göze alınamayacağını söyledi, öneri hemen onaylandı; Fernández Irala ve Latince öğreten Dr. Ingnacio Cruz gerekli metinlerin listesini çıkarma görevini üstlendiler. Twirl, bu tasarı üzerine önceden Nierenstein&rsquo;la görüşmüştü.</p>

  <p class="p10">O günlerde, düşlerinde Paris olmayan bir tek Arjantinli yoktu. Kuşkusuz en coşkulusu Fermin Eguren&rsquo;di, sonra da çok farklı nedenlerle Fernández Irala geliyordu. MERMER SÜTUNLAR şairi için Paris Verlaine&rsquo;di, Leconte de Lisee idi; Eguren içinse daha iyi Junın Caddesi&rsquo;ydi. Onun Twirl ile anlaşmaya vardığından kuşkulanıyorum. Sonraki bir toplantıda, Twirl Kongre üyelerinin hangi dili konuşacağı konusunda bir tartışma başlattı ve Londra ve Paris&rsquo;e iki delege yollayıp bilgi toplamakla görevlendirilmeleri gerektiğini öne sürdü. Yansız görünebilmek için önce benim adımı önerdi, sonra kısa bir duraksamanın ardından, dostu Eguren&rsquo;inkini. Don Alejandro her zamanki gibi onayladı.</p>

  <p class="p10">Wren&rsquo;in, ona verdiğim İtalyanca derslerine karşılık olarak, beni bitimsiz İngilizce dili incelemesine başlatmış olduğunu söylediğimi sanıyorum. Olabildiği ölçüde dilbilgisi ve başlayanlar için hazırlanmış kalıp tümceleri bir yana bırakıp, doğrudan, en özlü biçimleri içeren şiire geçtik. Yaşamımı dolduracak olan bu dille ilk ilişkim Stevenson&rsquo;m ateşli &ldquo;Requiem"i oldu; sonra Percy&rsquo;nin saygıdeğer on sekizinci yüzyıla kazandırdığı balatlar geldi. Londra&rsquo;ya gitmemden az önce, beni Irala&rsquo;nın dizelerinin eşsizliğinden kuşkulandırıp, suçluluk duymaya yönelten, göz kamaştırıcı Swinburne oldu.</p>

  <p class="p10">Londra&rsquo;ya 1902 Ocağı&rsquo;nın başında vardım; daha önce hiç görmediğim yağan karın yumuşak okşayışını tattığımı hatırlıyorum; büyük bir mutluluk duyduğumu da. Eguren&rsquo;le beraber yolculuk etmekten kurtulmuştum. British Museum&rsquo;m arkasında gösterişsiz bir pansiyonda yer buldum, böylece sabah ve akşamlan Dünya Kongresi&rsquo;ne yaraşır bir dil arayışıyla kitaplığa gidiyordum. Evrensel dilleri önemsemezlik etmedim; hem Esperanto&rsquo;yu &ndash;Luganes&rsquo;in &ldquo;tarafsız, yalın ve tutumlu" diye nitelediği&ndash; hem de eylemleri reddedip, adları çekme yoluyla tüm dilbilimsel olanaklardan yararlanmaya çalışan Volapük&rsquo;ü araştırdım. Yüzyıllardır özlemini çektiğimiz Latince&rsquo;nin dirilmesi için leh ve aleyhte olan kanıtlan tamım. John Wilkins&rsquo;in her sözcüğün anlamının onu oluşturan harflerde bulunduğunu ileri süren çözümsel anlatımının bile incelenmesi, dönüşümü geciktirdi. Okuma salonunun yüksek kubbesinin altında Beatrice ile karşılaştım.</p>

  <p class="p10">Öyküm, Dünya Kongresi&rsquo;nin genel tarihini vermeyi amaçlıyor, benim ya da Alejardro Ferri&rsquo;ninkini değil; ama birinci İkinciyi kapsıyor, başka bütün tarihlerin kapsadığı gibi. Beatrice ince ve uzundu, düzgün hatları vardı; kızıl saçları bana karanlık Twirl&rsquo;i anımsatabilirdi, ama asla böyle olmadı. Henüz yirmisine varmamıştı. Kuzey illerinin birinden ayrılıp, üniversitede edebiyat öğrenimi yapmaya gelmişti. Benim gibi yoksul bir ailedendi. O zamanlar İtalyan kökenli olmak Buenos Aires&rsquo;te utanılacak bir şey olmasına karşın, Londra&rsquo;da çoğu insan için bunun romantik bir yönü olduğunu fark ettim. Birkaç akşamdan sonra birbirimizin âşığı olmuştuk; benimle evlenmesini önerdim, ama Beatrice Frost, Nora Erfjord gibi, lbsen&rsquo;in yaydığı inanışı izliyordu ve kimseye bağlanmak istemiyordu. Söyleme yürekliliğini gösteremediğim ilk sözcükler onun dudaklarından çıktı. Ey geceler! Ey ılık ve paylaşılmış karanlıklar! Ey gölgelerde gizli bir ırmak gibi akan aşk! Ey her birinin öbürü olduğu o esrime ânı! Ey esrimenin saflığı ve arılığı! Ey kendimizden geçtiğimiz, sonrasında uykuya daldığımız birleşme! Ey günün ilk ışınları ve onun seyrine dalışım!</p>

  <p class="p10">Çelin Brezilya sınırında, sıla hasretinin tutsağı olmuştum; bana çok şeyler veren Londra&rsquo;nın kızıl labirentinde aynı şey gelmedi başıma. Yola çıkışımı geciktiren tüm bahanelere karşın, yıl sonunda dönmem gerekiyordu. Noel&rsquo;i Beatrice&rsquo;le beraber geçirdik. Ona, don Alejandro&rsquo;nun kendisini Kongre&rsquo;ye katılmaya çağıracağı konusunda söz verdim; belirsiz bir şekilde, güney yarımküreyi görmenin hoşuna gideceği ve dişçi olan kuzenlerinden birinin Tasmania'da oturduğu yanıtını verdi.</p>

  <p class="p10">Beatrice gemiye gelmedi; ona göre vedalaşmalar anlamsız üzüntü bayramlarıydı ve dramatik olaylardan tiksiniyordu. Bir önceki kış karşılaştığımız kitaplıkta vedalaştık. Ben korkak bir adamım: mektup bekleme sıkıntısını önlemek için adresimi vermedim.</p>

  <p class="p10">Her zaman dönüş yolculuklarının daha kısa olduğunu fark etmiştim, ama anı ve kaygılarla dolu bu Atlas Okyanusu geçişi bana bilmek bilmez göründü. Hiçbir şey, benim hayatıma koşut olarak Beatrice&rsquo;in de dakika dakika, geceler boyu kendininkini yaşayacağını düşünmek kadar acı vermiyordu. Sayfalar dolusu bir mektup yazdım, Montevideo&rsquo;dan ayrılırken yırtıp attım. Bir perşembe günü Arjantin&rsquo;e vardığımda, Irala limanda beni bekliyordu. Şili Caddesi&rsquo;ndeki eski evime yerleştim; o ve ertesi günleri Irala&rsquo;yla yürüyüş yaparak ve laflayarak geçirdik. Buenos Aires&rsquo;e yeniden alışmam gerekiyordu. Fermin Eguren&rsquo;in hâlâ Paris&rsquo;te olduğunu öğrenmek beni rahatlattı; ondan önce dönmüş olmam uzayan yokluğumun izini hafifletecekti.</p>

  <p class="p10">Irala yılmıştı. Fermin Avrupa&rsquo;da ölçüsüz miktarda para saçıp savuruyordu ve geri dönmesi için verilen iki buyruğu kulak arkası etmişti. Bu önceden anlaşılabilirdi. Öbür haberler beni daha çok kaygılandırdı: Irala ve Cruz&rsquo;un karşı koymalarına rağmen, Twirl, ne kadar kötü olursa olsun iyi bir şeyler içermeyen kitap olamadığı savında olan Genç Pliny&rsquo;den güç almıştı; ve ayrım gözetmeksizin günlük gazete La Prensa&rsquo;nın tüm ciltlerinin, Don Quixote&rsquo;nin üç bin dört yüz değişik baskısının, General Mitre&rsquo;nin tüm eserlerinin, üniversite tezlerinin, hesap kitaplarının, resmî raporların, tiyatro izlencelerinin satın alımınım önermiş ve hepsinin belgesel olduğunu söylemişti. Nierenstein ondan yana çıkmıştı; don Alejandro &ldquo;fırtınalı üç cumartesiden sonra" önergeyi onaylamıştı. Nora Erfjord sekreterlik görevinden istifa etmişti, yerine Twirl&rsquo;in adamı olan Karlinski adlı yeni bir üye geçmişti. Koca paketler, katalogsuz ve fişsiz, don Alejandro&rsquo;nun eski büyük evinin arka odalarına ve mahzenine doluşturuluyordu. Temmuz başlarında. Irala duvarcı ustalarının işi bıraktıkları La Caledonia&rsquo;da bir hafta geçirmişti. Sorguya çektiği kâhya, patronun böyle karar verdiğini, ayrıca zamanın da fazlasıyla yeteceğini açıklamıştı.</p>

  <p class="p10">Londra&rsquo;da burada sözetmem gerekmeyen bir rapor hazırlamıştım. O cuma günü, yazdığımı teslim etmek için don Alejandro&rsquo;ya gidiyordum. Fernández Irala da benimle beraberdi. Akşam olmak üzereydi ve soğuk güney yeli evin içine giriyordu. Alsina Caddesi&rsquo;ne bakan giriş kapısının önünde üç atın çektiği bir araba duruyordu. Arka avluya boşalttıkları yükün ağırlığıyla iki büklüm olmuş adamları anımsıyorum. Twirl, buyurgan, onlara emir yağdırıyordu. Sanki önsezileri uyarmış gibi, Nora Erfjord, Nierenstein, Cruz, Donald Wren ve başka birkaç kişi de içerdeydi. Nora, kollarını boynuma dolayıp beni öptü. Bu kucaklama bana başkalarını anımsattı. Sevecenlik ve mutluluk dolu zenci elimi öptü.</p>

  <p class="p10">Odalardan birinde, mahzen kapısı açıktı; tuğla basamaklar karanlıkta kayboluyordu.</p>

  <p class="p10">Birden ayak sesleri duyduk. Daha görmeden, gelenin don Alejandro olduğunu anladım. Arkasından kovalayan varmış gibi girdi içeri.</p>

  <p class="p10">Sesi değişikti; ne cumartesi toplantılarına başkanlık eden ağırbaşlı adamın, ne de bir bıçak kavgasına son veren ve sığır çobanlarına Tanrı&rsquo;nın sözlerini öğreten derebeyinin sesiydi bu; gene de daha çok İkinciyi andırıyordu.</p>

  <p class="p10">Kimseye bakmadan buyurdu:</p>

  <p class="p10">- Aşağıda yığılmış her şey dışarı çıkarılsın, mahzende bir tek kitap bile kalmasın.</p>

  <p class="p10">Bu iş aşağı yukarı bir saatimizi aldı. Avlunun çıplak tabanı üzerine topladığımız ciltler, en uzunumuzun boyunu aşan bir yığın oluşturdu. Gidip gelmelerimizin sonu gelmiyordu, tek kımıldamayan don Alejandro&rsquo;ydu.</p>

  <p class="p10">Sonra yeni buyruk geldi:</p>

  <p class="p10">- Şimdi yığını ateşe verin.</p>

  <p class="p10">Teril&rsquo;in benzi attı. Nierenstein yalnızca mırıldanabilirdi:</p>

  <p class="p10">- Dünya Kongresi, sevgiyle seçtiğim bu değerli malzemeden nasıl vazgeçebilir?</p>

  <p class="p10">- Dünya Kongresi mi, dedi don Alejandro. Acı alaylı bir kahkaha attı. Daha önce güldüğünü hiç duymamıştım.</p>

  <p class="p10">Yok etmede gizemli bir zevk vardır. Alevler ışıltıyla çıtırdadılar, hepimiz duvarlara yaslanmak ya da içeri girmek zorunda kaldık. Yalnız gece, küller ve yanık kokusu kaldı avluda. Ateşten kurtulmuş birkaç yaprağın toprağın üzerindeki beyazlığını anımsıyorum. Don Alejandro&rsquo;ya, genellikle genç kadınların yaşlı erkeklere duydukları sevgiyle bağlı olan Nora Erfjord, pek de anlamadan:</p>

  <p class="p10">- Don Alejandro ne yaptığını bilir, dedi.</p>

  <p class="p10">Her zaman edebiyata sadık kalan Irala, bir epigram okuma fırsatını kaçırmadı:</p>

  <p class="p10">- Birkaç yüzyılda bir İskenderiye Kitaplığı yakılır.</p>

  <p class="p10">Sonunda açıklamayı don Alejandro yaptı:</p>

  <p class="p10">- Size şu an söylediğimi anlamam dört yıl sürdü, diye başladı. Üstlendiğimiz görev öylesine büyük ki &ndash;şimdi farkına varıyorum&ndash; tüm dünyayı kapsıyor. Kongre, kayıp bir çitliğin hangarlarında bir grup şarlatanın söylev vermesi olamaz. Dünya Kongresi dünyanın ilk ânıyla başladı ve biz toza dönüştüğümüzde de sürecek. Yeryüzünde varolmadığı tek bir köşe bile yok. Kongre yaktığıma kitaplardır; Kongre Sezar'ın tümenlerinin yolunu değiştiren Kaledonyalılardır; Kongre süprüntüde oturan Eyüb, çarmıhtaki İsa'dır, Kongre servetimi orospulara yediren o yararsız heriftir.</p>

  <p class="p10">Kendimi daha fazla tutamayıp sözünü kestim:</p>

  <p class="p10">- Ben de suçluyum, don Alejandro. Size şimdi getirdiğim raporu bitirmiş olmama karşın dönüşümü bir kadın aşkına, sizin cebinizden geciktirdim.</p>

  <p class="p10">Don Alejandro sürdürdü:</p>

  <p class="p10">- Zaten kuşkulanıyordum, Ferri. Kongre boğalarımdır; Kongre sattığım boğalar ve artık benim olmayan dönüm dönüm topraklardır.</p>

  <p class="p10">Dehşet dolu bir ses yükseldi Twirl&rsquo;inkiydi:</p>

  <p class="p10">- La Caledonia'yı sattığınızı söylemeyeceksiniz, değil mi?</p>

  <p class="p10">Don Alejandro yavaşça yanıtladı:</p>

  <p class="p10">- Evet sattım. Bundan böyle bir avuç toprağım bile yok, ama yerinmiyorum, çünkü şimdi her şeyi olduğu gibi görüyorum. Belki bir daha hiç karşılaşmayacağız, çünkü Kongre&rsquo;nin bize ihtiyacı yok, ama bu son gecede hep beraber gerçek Kongre&rsquo;yi görmeye gideceğiz.</p>

  <p class="p10">Zafer sarhoşluğu içindeydi, kararlılığı ve inancıyla bizi ele geçirmişti. Kimse bir an bile olsun çılgın olduğunu düşünmedi.</p>

  <p class="p10">Meydanda üstü açık bir arabaya bindik. Ben arabacının yanına oturdum. Don Alejandro buyurdu:</p>

  <p class="p10">- Şehri baştanbaşa gezeceği: reis, istediğiniz yere götürün bizi.</p>

  <p class="p10">Basamağın üzerinde ayakta duran zenci sırıtıp duruyordu. Olan bitenden bir şey anlayıp anlamadığını bir türlü sökemedim.</p>

  <p class="p10">Sözcükler, paylaşılmış bir hafıza gerektiren simgelerdir. Burada aktarmaya çalıştığım yalnızca benim hafızam; anılarımı paylaşmış olanlar öldüler. Gizemciler bir gülden, bir öpücükten, bütün kuşlar olan bir kuştan, bütün yıldızlar ve güneş olan bir güneşten, bir şarap testisinden, bir bahçeden ya da cinsel ilişkiden yardım umarlar. Bu eğretilemelerin hiçbiri, bizi bitkin ve mutlu gün ağarımına kadar götüren o uzun son geceyi anlatmama yardımcı olamaz. Tekerlek ve nallar sokak taşlarında yankılanırken, biz ancak birkaç söz ettik. Gün ağarmadan önce, belki de Maldonado ya da Riachuelo olan karanlık ve küçük bir su yakınında, Nora Erfjord&rsquo;un güçlü sesi Sir Patrick Spens'in baladını söylemeye başladı, don Alejandro da zaman zaman kısık sesle ve yanlış tonlamayla bir-iki dizeye eşlik etti. İngilizce sözler bende Beatrice&rsquo;in imgesini canlandırmadı. Arkamda Twirl&rsquo;in mırıldandığını duydum:</p>

  <p class="p10">- Kötülük yapmak istedim, iyilik yapmışım.</p>

  <p class="p10">Hayal meyal gördüklerimizden bazı ayrıntılar varlıklarını sürdürüyorlar &ndash;Recoleta mezarlığının kırmızı duvarı, tutukevinin sarı duvarı, dikaçılı bir sokak köşesinde dans eden birkaç adam, demir parmaklıkla çevrili siyah-beyaz taş döşeli bir kilise avlusu, demiryolu kavşağının parmaklığı, benim evim, bir pazar yeri, dipsiz ve remli gece&ndash; ama onların yerine başka şeylerin olabileceği bu geçici izlerin şimdi önemi yok. Önemli olan, bir kereden çok alay ettiğimiz tasarımızın tüm evren ve bizler gibi gerçekten ve gizlice varolduğunu duymuş olmamız. Pek umul beslemeksizin, yaşamım boyunca o gecenin tadını aradım durdum; ara sıra müzikte, aşkta ve belirsiz anılarda ulaştığımı sandım, ama yalnızca bir kez sabah düşümde bana geri döndü. Kime olursa olsun hiçbir şey açıklamayacağımız üzerine ant içtiğimizde, cumartesi günü ağarıyordu.</p>

  <p class="p10">Irala dışında hiçbirini bir daha görmedim. Bu öyküden asla söz etmedik; en ufak bir sözcük, kutsal bir şeye saygısızlık olurdu. 1914&lsquo;te don Alejandro öldü ve Montevideo&rsquo;da toprağa verildi. Irala bir önceki yıl ölmüştü.</p>

  <p class="p10">Bir gün Lima Caddesi&rsquo;nde Nierenstein&rsquo;la karşılaştık ve birbirimizi görmezden geldik.</p>
</body>
</html>
