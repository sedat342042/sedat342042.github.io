<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Vurun Kahpeye</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="head html5_header">
      <h1>5</h1>

      <h2>Hacı Fettah Efendi Yunan karargâhında</h2>
    </div>

    <p>Çok erken, pek çok erkendi; ıssız Anadolu’nun tozlu yollarına girmemişlerdi; daha ıssız ve kurak tarlaların katı, beyabanında<a class="si-noteref epub-type_noteref" href="#f350" id="backlink-350">350</a> Fettah Efendi’nin merkebi<a class="si-noteref epub-type_noteref" href="#f351" id="backlink-351">351</a>, Hüseyin Efendi’nin kısrağı toprak dalgalarında ine kalka gidiyorlardı. Hiçbir ses duyulmuyor, bir tek canlı mahlûk<a class="si-noteref epub-type_noteref" href="#f352" id="backlink-352">352</a> kımıldamıyordu. Yalnız, arada bir, nereden geldiği bilinmeyen, ilk uyanan kuşların garip fısıltısı seziliyor, Yunan karargâhının olduğu kasabanın yeşil incir bahçeleri siyah bir küme gibi beliriyor, beyaz ve cılız bir duman tabakası kasabanın üstünden pembeleşen mavi göğe yükseliyordu. Bu kesif<a class="si-noteref epub-type_noteref" href="#f353" id="backlink-353">353</a> incir bahçelerinin aralarındaki ince, dolambaç yollarına geldikleri zaman tozla beyazlanmış incir yaprağı kesafeti<a class="si-noteref epub-type_noteref" href="#f354" id="backlink-354">354</a> arasında, uzak ve hafif horoz sesleri sükûnu yırtmaya başlamıştı.</p>

    <p>Pek çok sürmeden kasabaya geleceklerdi. Ahali, Yunan neferlerinin<a class="si-noteref epub-type_noteref" href="#f355" id="backlink-355">355</a> korkusundan tarlalarına, hatta bahçelerine erken ve yalnız gelemedikleri için bütün bu mamur<a class="si-noteref epub-type_noteref" href="#f356" id="backlink-356">356</a> ve şen bahçelerin üstüne, terk edilmiş, köhneleşmiş<a class="si-noteref epub-type_noteref" href="#f357" id="backlink-357">357</a> bir hava yerleşmişti.</p>

    <p>Hacı Fettah Efendi eski sarığını kulaklarına indirmiş, sinsi yüzünün derin çizgilerine mütereddit<a class="si-noteref epub-type_noteref" href="#f358" id="backlink-358">358</a>, hatta korkak bir gölge sinmişti. Uzun Hüseyin Efendi’nin sarı yüzü, çarpık burnu sabahın bu garip ve yalnız saatinde, geceden sabaha taşmış, tekin olmayan bir mahlûk gibi, aydınlıktan ürken gözlerle etrafa bakınıyor, kasabanın pembe göğünden ateşli bir al dalga gibi doğan güneşe tuhaf tuhaf gözlerini kırpıştırıyordu.</p>

    <p>İkisi de konuşmuyorlardı. Fakat ikisinin de zihninde aynı endişe vardı. İkisi de Yunan karargâhını, şüphe uyandırmadan, ahaliden nasıl sorabileceklerini düşünüyorlardı.</p>

    <p>Kasabanın medhalinde<a class="si-noteref epub-type_noteref" href="#f359" id="backlink-359">359</a> Yunan karakolu bunlara haykırdığı zaman, hem birer tayf<a class="si-noteref epub-type_noteref" href="#f360" id="backlink-360">360</a> gibi yüzlerindeki renk uçmuş, hem de Yunan neferlerinden karargâhı sorarken ahaliden kimsenin bulunmamasına memnun olmuşlardı.</p>

    <p>Binbaşı Damyanos, akşamları çok içer, geç yatar ve sabahları da öğleye kadar uzanırdı. Onun için Hacı Fettah Efendi ile Hüseyin Efendi, bahçede bir incir altında çömeldiler ve beklediler. Hayvanları da kapıda bağlıydı; fakat ikide birde, nöbetle, hâlâ yerlerinde olup olmadığını anlamak için biraz yürüyorlarsa da yan gözle nöbetçi nefere belli etmeden tetkik ediyorlardı<a class="si-noteref epub-type_noteref" href="#f361" id="backlink-361">361</a>.</p>

    <p>Nihayet karanlık ve dar bir merdivenden onları yukarı çağırdılar ve o kadar tehalükle<a class="si-noteref epub-type_noteref" href="#f362" id="backlink-362">362</a> koştular ki merdivenden inen iki köylü kadına çarptılar. İhtiyar, önünü görebilmek için kirli baş örtüsünü gözlerinden kaldırmaya ve bir eliyle de daha gencine tutunmaya çalışıyordu. Genci, sıkı bir itina ile yalnız bir tek gözünü gösteriyordu ve bunun kocaman mavi gözünde kapana tutulan zavallı bir mahlûkun korku ve yeisi vardı. İhtiyar kadın, Hacı Fettah Efendi’nin mukaddes<a class="si-noteref epub-type_noteref" href="#f363" id="backlink-363">363</a> kıyafetine baktı, yavaşça:</p>

    <p>— Allah yardımcıları olsun, dedi.</p>

    <p>Bu iki biçâre kadının bu daireye giren Türk’ü bir felaket kapanına tutulmuş bedbaht<a class="si-noteref epub-type_noteref" href="#f364" id="backlink-364">364</a>, telakki etmeleri onları biraz şaşırttı. Yüzlerini duvara çevirdiler ve mümkün olduğu kadar saklanarak kadınların yanından geçtiler, ihtiyar kadın oldukça hızlı ilave etti:</p>

    <p>— Arlaşıyorlar garipler!</p>

    <p>Binbaşı Damyanos, müfrit<a class="si-noteref epub-type_noteref" href="#f365" id="backlink-365">365</a> bir milliyetperverlik<a class="si-noteref epub-type_noteref" href="#f366" id="backlink-366">366</a> istila<a class="si-noteref epub-type_noteref" href="#f367" id="backlink-367">367</a> şeklinde tecelli ettiği<a class="si-noteref epub-type_noteref" href="#f368" id="backlink-368">368</a> zamanlarda yetişen çok umumi ve bütün bu ruhun ifadesi olan bir insan örneğiydi. O, milliyetperverliği Yunan olmayan her şeye saldırmış zanneden en iptidai<a class="si-noteref epub-type_noteref" href="#f369" id="backlink-369">369</a>, hatta Balkanlar’da bile modası geçmeye başlayan dar bir zihniyetle görür ve kendi mefkûresini<a class="si-noteref epub-type_noteref" href="#f370" id="backlink-370">370</a> nutuklarıyla da kendi ırkından olmayanların, bilhassa Müslüman olanların (Yunan tebaası<a class="si-noteref epub-type_noteref" href="#f371" id="backlink-371">371</a> olsalar bile) malı, canı Yunanlıların bir hakkı olduğunu telkin ederdi<a class="si-noteref epub-type_noteref" href="#f372" id="backlink-372">372</a>.</p>

    <p>Onun Anadolu seferinde kanaatleri<a class="si-noteref epub-type_noteref" href="#f373" id="backlink-373">373</a>, nokta-i nazarları<a class="si-noteref epub-type_noteref" href="#f374" id="backlink-374">374</a> vazıhtı:<a class="si-noteref epub-type_noteref" href="#f375" id="backlink-375">375</a> (Her Türk’ü imha<a class="si-noteref epub-type_noteref" href="#f376" id="backlink-376">376</a>, her Türk’ün malını Yunan’a maletmek). İşte bunun için Damyanos, maiyetiyle<a class="si-noteref epub-type_noteref" href="#f377" id="backlink-377">377</a> Yunanistan’a hırsız ve katil bir sürü Yunan vatandaşı yetiştiriyordu. O, kanaat getirmişti ki ne kadar adama öldürmek ve çalmak için saha temin ederse o kadar yeni milliyetperverlik taraftarları ve fedakârları çoğalacaktı. Bunda da tabii, her hırsız ve âdi adam gibi, kendi yaptığı ve yapacağı cürümlere<a class="si-noteref epub-type_noteref" href="#f378" id="backlink-378">378</a> iştirak etmiş adamların adedini çoğaltmak ve şahsını korumak isteyen iptidai bir tahaffuz<a class="si-noteref epub-type_noteref" href="#f379" id="backlink-379">379</a> planı vardı.</p>

    <p>Damyanos, müfrit ve ateşli, milliyetperver bir kumandan olarak tanınmıştı. Onun hiçbir insanî mülahazası<a class="si-noteref epub-type_noteref" href="#f380" id="backlink-380">380</a> şimdiye kadar hırslarını tatmine mâni olmamıştı. Onun bir nevi kaba bir kışla ve kahvehane hitabeti<a class="si-noteref epub-type_noteref" href="#f381" id="backlink-381">381</a> vardı ki, en meşhur cümlesini askerler tekrar ederlerdi: “Ey Elenler (Yunanlılar), azminizin<a class="si-noteref epub-type_noteref" href="#f382" id="backlink-382">382</a> düşmanı olan Türkleri öldürünüz, Türkiye’yi alınız.” Bu cümlesini sosyalist Yunan gazetelerinden biri, bir gün almış, mizah sütunlarına geçirmişti. Damyanos burada, karikatür halinde kocaman bir kazana Yunan askerlerini atıyordu. Altında şu cümle vardı: “Türkiye’yi istila için adedi kifayet etmeyen<a class="si-noteref epub-type_noteref" href="#f383" id="backlink-383">383</a> Yunanlıların sulandırılıp çoğaltılması.”</p>

    <p>Damyanos, Yunan âmâline<a class="si-noteref epub-type_noteref" href="#f384" id="backlink-384">384</a> hizmet eden Türkleri de, nihayetinde mutlak ortadan kaldırırdı. Bilhassa bu adamlar zengin iseler bu tahavvül<a class="si-noteref epub-type_noteref" href="#f385" id="backlink-385">385</a> biraz daha çabuk olurdu. Fakat çok hilekâr ve tavrında bir nevi askerî besatet<a class="si-noteref epub-type_noteref" href="#f386" id="backlink-386">386</a> olduğu için ilk nazarda Yunanlıların emellerine hizmet edenleri tavrıyla aldatırdı. Bütün bunlar, Hacı Fettah Efendi ile Uzun Hüseyin Efendi’ye malum değildi. Damyanos’un bütün bu hususiyetleri, geçtiği yerlerde Kuvayı Milliye düşmanlarını bile Yunan düşmanı yapmış, ahaliyi Yunanlılara en derin gayzla doldurmuştu. Damyanos, eskisi kadar, şahsî garazlarını teskin için Yunan karargâhına yerli gelmediğini görüyor, ahaliye Kuvayı Milliye’nin adamları diye bütün her zamandan fazla zulmediyor, her zamandan fazla kendi cebini doldurmak için fırsatlar icat ediyordu. Çok içtiği akşamlar, İstanbul Rumlarından beraberinde taşıdığı genç Eleni’ye: “İster muvaffak olalım, ister olmayalım, seninle bütün ömrümüzü Paris’te geçirecek kadar para yaptım, yaşasın milliyetperverlik, amma da para getiriyormuş,” derdi.</p>

    <p>Hacı Fettah Efendi ile Uzun Hüseyin Efendi odaya girince uzun boylu, geniş omuzlu, kır saçlı, bıyıkları uzun, bir gözü camdan bir binbaşı mültefit<a class="si-noteref epub-type_noteref" href="#f387" id="backlink-387">387</a> bir yüzle onları karşıladı. Ufak tefek gözlerinde daimi bir korku taşıyan Giritli tercümanına Rumca:</p>

    <p>— Hocaya söyle, safa geldi, otursun, ona kahve içireceğim. Türklerin hocalarına biz nasıl hürmet ederiz; onu da hemen anlat, dedi.</p>

    <p>Damyanos, Hacı Fettah Efendi’yi bir şikâyet için gelmiş zannediyor ve bu vesile<a class="si-noteref epub-type_noteref" href="#f388" id="backlink-388">388</a> ile son zamanlarda haleldar olan<a class="si-noteref epub-type_noteref" href="#f389" id="backlink-389">389</a> emniyeti iade için arzusunu yapmaya karar vermiş bulunuyordu. Fakat Hoca’nın ihtiyar, zayıf elleri, dişsiz ağzı, bulanık, kanlı gözleriyle tercümana fısıldar gibi anlattığı kelimeler kendisine tercüme edilirken yerinden kalktı, hayretle ve sevinçle bir:</p>

    <p>— <em>Diyavolo!</em><a class="si-noteref epub-type_noteref" href="#f390" id="backlink-390">390</a> savurdu.</p>

    <p>Hacı Fettah Efendi kendisine kasabanın en mühim adamı süsü veriyor, kasabanın efkârını<a class="si-noteref epub-type_noteref" href="#f391" id="backlink-391">391</a> Yunan lehine kendisi çevirmiş olduğunu söylüyordu. Sonra Tosun Bey’in kuvvetlerinin adedini, ne suretle Yunan karargâhını basmak, ilerlemesine mâni olmak için hangi köprüyü atmak istediğini anlattı. Eğer Kumandan Damyanos kasabaya gelirse bütün eşraf, başında kendisi olduğu halde, onu istikbal edeceklerdi<a class="si-noteref epub-type_noteref" href="#f392" id="backlink-392">392</a>. Damyanos evvelâ telefonla Rumca emirler verdikten sonra yüzünde sevinç ve muvaffakıyet tebessümüyle kendisi konuşmaya başladı. Hoca’nın malumatından memnun olmuştu. Fakat bazı sualler sormak istiyordu. Acaba kasabada Yunan aleyhtarı hiç kimse yok muydu?</p>

    <p>Hacı Fettah Efendi’nin yüzü derûnî<a class="si-noteref epub-type_noteref" href="#f393" id="backlink-393">393</a> bir kasırga ile karıştı, ayağa kalktı, sağa sola baktı, sonra sesi kapalı koridorlardan geçen fırtınalar gibi hışıltılı ve esrarlı bir kuvvetle:</p>

    <p>— Nasıl olmaz? Ömer Efendi var ki, Tosun Bey’i evinde misafir eder, Kuvayı Milliye için canını feda eder. Çorbacı<a class="si-noteref epub-type_noteref" href="#f394" id="backlink-394">394</a> bir kere kasabaya gelsin, biz onun elini ayağını bağlar, teslim ederiz. Hem öyle zengin, öyle zengin ki... Vicdansız, şeriat bilmez bir herif, benim bağımın dört dönümünü kendi bağına maletmek için tapu memuruna rüşvet verdi. Bakın anlatayım...</p>

    <p>Damyanos, uzun ve kocaman elini kaldırdı. İzahatı kâfi buldu<a class="si-noteref epub-type_noteref" href="#f395" id="backlink-395">395</a>, işi anladı. Fettah Efendi’yi harekete getiren gayzın insanî tarafı, şüphelerini tamamen izale etti<a class="si-noteref epub-type_noteref" href="#f396" id="backlink-396">396</a>. Artık Hoca’nın Kuvayı Milliyeciler tarafından gönderilmiş bir casus olduğuna inanamazdı. Fakat Hacı Fettah Efendi, en kuvvetli hislerine temas eden<a class="si-noteref epub-type_noteref" href="#f397" id="backlink-397">397</a> bir noktaya gelmişti. Yanında Uzun Hüseyin’in sarardığını bile görmeyerek lâkırdısında devam etti:</p>

    <p>— Bu Ömer Efendi’nin bir de İstanbul’dan gelmiş bir evlâtlığı var, bir muallime kız.</p>

    <p>Damyanos, tercüman vasıtasıyla sordu:</p>

    <p>— Güzel mi?</p>

    <p>— Nasıl güzel mi? Şeytanı baştan çıkarır, kasabayı öyle bir fesada verdi ki... Delikanlılar, bıçak bıçağa geldiler. Tövbe estağfurullah, bizim gibi adamlar bile her gün beş vakit Cenabı Hakk’a namazlarımızda şerrinden<a class="si-noteref epub-type_noteref" href="#f398" id="backlink-398">398</a> kurtulmak için dua etmesek içimizi karmakarışık yapar. Bu kadının şeytandan gelen güzelliğinden başka, öyle de sihir<a class="si-noteref epub-type_noteref" href="#f399" id="backlink-399">399</a> yapmakta mahareti<a class="si-noteref epub-type_noteref" href="#f400" id="backlink-400">400</a> var ki... Kasabaya gelen Tosun Bey’i bir gecede kendisine bent etti<a class="si-noteref epub-type_noteref" href="#f401" id="backlink-401">401</a>. Bunu Çorbacı, mutlak, meydanda ateşe yakmalı, yoksa bu hiç...</p>

    <p>Hüseyin Efendi, Hoca’nın işaretle laf anlamadığını görünce cüppesini eliyle çekti, burnu çarpılmış, ağzı köpürüyordu:</p>

    <p>— Çorbacıya söyle tercüman efendi, Yunanlılar kasabaya gelirse bu kız, benim hakkım olacak. Kumandan ne isterse yaparım. Biz oranın en büyük eşrafıyız, Kumandan’a ikram ederiz, Kumandan’a canla, başla hizmet ederiz, fakat bu kız benim olmalı...</p>

    <p>Kumandan sordu:</p>

    <p>— Oranın en zengin ve ileri eşrafı Kantarcılar olduğunu zaten bilirim, biz bir oraya girelim, bize hizmet edenlerin hep dediği olacak; şimdi bu kız hakkında biraz malûmat verin, nasıl bir güzel? Sarışın mı, esmer mi?</p>

    <p>Hüseyin Efendi’nin müfsit<a class="si-noteref epub-type_noteref" href="#f402" id="backlink-402">402</a> kalbi korku ile altüst oluyordu. Hoca’ya ateş püskürerek baktı:</p>

    <p>— Sen, hani bu kız lâkırdısını etmeyecektin?</p>

    <p>Hoca ona daha derin bir gayzla ve istihfafla<a class="si-noteref epub-type_noteref" href="#f403" id="backlink-403">403</a> baktı:</p>

    <p>— Böyle bir günde karı için kavga mı edeceksin? Bu kahpenin bir ortadan kalktığını görsem.</p>

    <p>Hüseyin Efendi evvela coşacaktı, sonra tercümanın küçük siyah gözlerinin mütecessis<a class="si-noteref epub-type_noteref" href="#f404" id="backlink-404">404</a> parıltısından korktu.</p>

    <p>— Herhalde bu kız benim olmalı, ondan ötesini bimem, dedi.</p>

    <p>Kumandan yalnız kaldığı zaman cam gözü yerinde, sağlam gözü sağa sola dönüyor, ellerini ovuşturuyor, geziniyordu.</p>

    <p>— Şeytanın kızı, bütün kasaba bunun için altüst; çok güzel, artık korku, tembellik yok.</p>

    <p>Damyanos, hayatta her arzusunu yerine getirmek için hiçbir mülahaza<a class="si-noteref epub-type_noteref" href="#f405" id="backlink-405">405</a>, zihninde yer bırakmazdı. Bu Türklerin İstanbul’dan gelen, kasabayı düşmana teslim edecek kadar altüst eden Türk kızı, muhayyilesini<a class="si-noteref epub-type_noteref" href="#f406" id="backlink-406">406</a>, arzusunu şiddetle kamçıladı. Kız güzel, ona âşık olan Hüseyin Efendi havalinin<a class="si-noteref epub-type_noteref" href="#f407" id="backlink-407">407</a> en zenginiydi. Ellerini ovuşturdu.</p>

    <p>— <em>Diyavolo, korie diyavolo</em><a class="si-noteref epub-type_noteref" href="#f408" id="backlink-408">408</a> diyordu. O akşam Damyanos, karargâhı ile Yunan karargâhı umumisi<a class="si-noteref epub-type_noteref" href="#f409" id="backlink-409">409</a> arasında mütemadi<a class="si-noteref epub-type_noteref" href="#f410" id="backlink-410">410</a> bir telefon ve telgraf muhaberesi<a class="si-noteref epub-type_noteref" href="#f411" id="backlink-411">411</a> geçti, bütün Damyanos kıtaatı<a class="si-noteref epub-type_noteref" href="#f412" id="backlink-412">412</a> süratle harekete geçiyordu.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f350">
      <a class="si-backref" href="#backlink-350">350</a><span class="si-footnote-text">. Kırlarında.</span>
    </div>

    <div class="si-footnote html5_aside epub-type_footnote" id="f351">
      <a class="si-backref" href="#backlink-351">351</a><span class="si-footnote-text">. Eşeği.</span>
    </div>

    <div class="si-footnote html5_aside epub-type_footnote" id="f352">
      <a class="si-backref" href="#backlink-352">352</a><span class="si-footnote-text">. Yaratık, varlık.</span>
    </div>

    <div class="si-footnote html5_aside epub-type_footnote" id="f353">
      <a class="si-backref" href="#backlink-353">353</a><span class="si-footnote-text">. Yoğun.</span>
    </div>

    <div class="si-footnote html5_aside epub-type_footnote" id="f354">
      <a class="si-backref" href="#backlink-354">354</a><span class="si-footnote-text">. Sıklığı, yoğunluğu.</span>
    </div>

    <div class="si-footnote html5_aside epub-type_footnote" id="f355">
      <a class="si-backref" href="#backlink-355">355</a><span class="si-footnote-text">. Askerlerinin.</span>
    </div>

    <div class="si-footnote html5_aside epub-type_footnote" id="f356">
      <a class="si-backref" href="#backlink-356">356</a><span class="si-footnote-text">. Bayındır.</span>
    </div>

    <div class="si-footnote html5_aside epub-type_footnote" id="f357">
      <a class="si-backref" href="#backlink-357">357</a><span class="si-footnote-text">. Bakımsız kalmış.</span>
    </div>

    <div class="si-footnote html5_aside epub-type_footnote" id="f358">
      <a class="si-backref" href="#backlink-358">358</a><span class="si-footnote-text">. Kararsız.</span>
    </div>

    <div class="si-footnote html5_aside epub-type_footnote" id="f359">
      <a class="si-backref" href="#backlink-359">359</a><span class="si-footnote-text">. Girişinde.</span>
    </div>

    <div class="si-footnote html5_aside epub-type_footnote" id="f360">
      <a class="si-backref" href="#backlink-360">360</a><span class="si-footnote-text">. Hayalet.</span>
    </div>

    <div class="si-footnote html5_aside epub-type_footnote" id="f361">
      <a class="si-backref" href="#backlink-361">361</a><span class="si-footnote-text">. İnceliyorlardı.</span>
    </div>

    <div class="si-footnote html5_aside epub-type_footnote" id="f362">
      <a class="si-backref" href="#backlink-362">362</a><span class="si-footnote-text">. İstekle.</span>
    </div>

    <div class="si-footnote html5_aside epub-type_footnote" id="f363">
      <a class="si-backref" href="#backlink-363">363</a><span class="si-footnote-text">. Dinî.</span>
    </div>

    <div class="si-footnote html5_aside epub-type_footnote" id="f364">
      <a class="si-backref" href="#backlink-364">364</a><span class="si-footnote-text">. Talihsiz.</span>
    </div>

    <div class="si-footnote html5_aside epub-type_footnote" id="f365">
      <a class="si-backref" href="#backlink-365">365</a><span class="si-footnote-text">. Aşırı.</span>
    </div>

    <div class="si-footnote html5_aside epub-type_footnote" id="f366">
      <a class="si-backref" href="#backlink-366">366</a><span class="si-footnote-text">. Ulusseverlik.</span>
    </div>

    <div class="si-footnote html5_aside epub-type_footnote" id="f367">
      <a class="si-backref" href="#backlink-367">367</a><span class="si-footnote-text">. Sarma, bürüme.</span>
    </div>

    <div class="si-footnote html5_aside epub-type_footnote" id="f368">
      <a class="si-backref" href="#backlink-368">368</a><span class="si-footnote-text">. Ortaya çıktığı.</span>
    </div>

    <div class="si-footnote html5_aside epub-type_footnote" id="f369">
      <a class="si-backref" href="#backlink-369">369</a><span class="si-footnote-text">. İlkel.</span>
    </div>

    <div class="si-footnote html5_aside epub-type_footnote" id="f370">
      <a class="si-backref" href="#backlink-370">370</a><span class="si-footnote-text">. Ülküsünü, idealini.</span>
    </div>

    <div class="si-footnote html5_aside epub-type_footnote" id="f371">
      <a class="si-backref" href="#backlink-371">371</a><span class="si-footnote-text">. Uyruğu.</span>
    </div>

    <div class="si-footnote html5_aside epub-type_footnote" id="f372">
      <a class="si-backref" href="#backlink-372">372</a><span class="si-footnote-text">. Aşılardı.</span>
    </div>

    <div class="si-footnote html5_aside epub-type_footnote" id="f373">
      <a class="si-backref" href="#backlink-373">373</a><span class="si-footnote-text">. Düşünceleri.</span>
    </div>

    <div class="si-footnote html5_aside epub-type_footnote" id="f374">
      <a class="si-backref" href="#backlink-374">374</a><span class="si-footnote-text">. Görüş açısı.</span>
    </div>

    <div class="si-footnote html5_aside epub-type_footnote" id="f375">
      <a class="si-backref" href="#backlink-375">375</a><span class="si-footnote-text">. Açıktı.</span>
    </div>

    <div class="si-footnote html5_aside epub-type_footnote" id="f376">
      <a class="si-backref" href="#backlink-376">376</a><span class="si-footnote-text">. Yok etme.</span>
    </div>

    <div class="si-footnote html5_aside epub-type_footnote" id="f377">
      <a class="si-backref" href="#backlink-377">377</a><span class="si-footnote-text">. Bir kimsenin buyruğu altında çalışanlar; burada, adamlarıyla.</span>
    </div>

    <div class="si-footnote html5_aside epub-type_footnote" id="f378">
      <a class="si-backref" href="#backlink-378">378</a><span class="si-footnote-text">. Suçlara.</span>
    </div>

    <div class="si-footnote html5_aside epub-type_footnote" id="f379">
      <a class="si-backref" href="#backlink-379">379</a><span class="si-footnote-text">. Sakınma, korunma.</span>
    </div>

    <div class="si-footnote html5_aside epub-type_footnote" id="f380">
      <a class="si-backref" href="#backlink-380">380</a><span class="si-footnote-text">. Düşüncesi.</span>
    </div>

    <div class="si-footnote html5_aside epub-type_footnote" id="f381">
      <a class="si-backref" href="#backlink-381">381</a><span class="si-footnote-text">. Söz sanatı.</span>
    </div>

    <div class="si-footnote html5_aside epub-type_footnote" id="f382">
      <a class="si-backref" href="#backlink-382">382</a><span class="si-footnote-text">. Bir işteki engelleri yenme kararı.</span>
    </div>

    <div class="si-footnote html5_aside epub-type_footnote" id="f383">
      <a class="si-backref" href="#backlink-383">383</a><span class="si-footnote-text">. Yetmeyen.</span>
    </div>

    <div class="si-footnote html5_aside epub-type_footnote" id="f384">
      <a class="si-backref" href="#backlink-384">384</a><span class="si-footnote-text">. İsteklerine.</span>
    </div>

    <div class="si-footnote html5_aside epub-type_footnote" id="f385">
      <a class="si-backref" href="#backlink-385">385</a><span class="si-footnote-text">. Dönüşüm.</span>
    </div>

    <div class="si-footnote html5_aside epub-type_footnote" id="f386">
      <a class="si-backref" href="#backlink-386">386</a><span class="si-footnote-text">. Basitlik.</span>
    </div>

    <div class="si-footnote html5_aside epub-type_footnote" id="f387">
      <a class="si-backref" href="#backlink-387">387</a><span class="si-footnote-text">. Güler yüz gösteren.</span>
    </div>

    <div class="si-footnote html5_aside epub-type_footnote" id="f388">
      <a class="si-backref" href="#backlink-388">388</a><span class="si-footnote-text">. Sebep, bahane.</span>
    </div>

    <div class="si-footnote html5_aside epub-type_footnote" id="f389">
      <a class="si-backref" href="#backlink-389">389</a><span class="si-footnote-text">. Sarsılan.</span>
    </div>

    <div class="si-footnote html5_aside epub-type_footnote" id="f390">
      <a class="si-backref" href="#backlink-390">390</a><span class="si-footnote-text">. (Yun.) Şeytan.</span>
    </div>

    <div class="si-footnote html5_aside epub-type_footnote" id="f391">
      <a class="si-backref" href="#backlink-391">391</a><span class="si-footnote-text">. Düşüncelerini, fikirlerini; kamuoyunu.</span>
    </div>

    <div class="si-footnote html5_aside epub-type_footnote" id="f392">
      <a class="si-backref" href="#backlink-392">392</a><span class="si-footnote-text">. Karşılayacaklardı.</span>
    </div>

    <div class="si-footnote html5_aside epub-type_footnote" id="f393">
      <a class="si-backref" href="#backlink-393">393</a><span class="si-footnote-text">. İçten.</span>
    </div>

    <div class="si-footnote html5_aside epub-type_footnote" id="f394">
      <a class="si-backref" href="#backlink-394">394</a><span class="si-footnote-text">. Taşrada halkın Hıristiyan ileri gelenlerine taktığı lakap.</span>
    </div>

    <div class="si-footnote html5_aside epub-type_footnote" id="f395">
      <a class="si-backref" href="#backlink-395">395</a><span class="si-footnote-text">. Açıklamayı yeterli buldu.</span>
    </div>

    <div class="si-footnote html5_aside epub-type_footnote" id="f396">
      <a class="si-backref" href="#backlink-396">396</a><span class="si-footnote-text">. Yok etti.</span>
    </div>

    <div class="si-footnote html5_aside epub-type_footnote" id="f397">
      <a class="si-backref" href="#backlink-397">397</a><span class="si-footnote-text">. Değinen.</span>
    </div>

    <div class="si-footnote html5_aside epub-type_footnote" id="f398">
      <a class="si-backref" href="#backlink-398">398</a><span class="si-footnote-text">. Kötülüğünden.</span>
    </div>

    <div class="si-footnote html5_aside epub-type_footnote" id="f399">
      <a class="si-backref" href="#backlink-399">399</a><span class="si-footnote-text">. Büyü.</span>
    </div>

    <div class="si-footnote html5_aside epub-type_footnote" id="f400">
      <a class="si-backref" href="#backlink-400">400</a><span class="si-footnote-text">. Becerisi.</span>
    </div>

    <div class="si-footnote html5_aside epub-type_footnote" id="f401">
      <a class="si-backref" href="#backlink-401">401</a><span class="si-footnote-text">. Bağladı.</span>
    </div>

    <div class="si-footnote html5_aside epub-type_footnote" id="f402">
      <a class="si-backref" href="#backlink-402">402</a><span class="si-footnote-text">. Fesatçı.</span>
    </div>

    <div class="si-footnote html5_aside epub-type_footnote" id="f403">
      <a class="si-backref" href="#backlink-403">403</a><span class="si-footnote-text">. Küçümseme ile.</span>
    </div>

    <div class="si-footnote html5_aside epub-type_footnote" id="f404">
      <a class="si-backref" href="#backlink-404">404</a><span class="si-footnote-text">. Meraklı.</span>
    </div>

    <div class="si-footnote html5_aside epub-type_footnote" id="f405">
      <a class="si-backref" href="#backlink-405">405</a><span class="si-footnote-text">. Düşünce.</span>
    </div>

    <div class="si-footnote html5_aside epub-type_footnote" id="f406">
      <a class="si-backref" href="#backlink-406">406</a><span class="si-footnote-text">. Hayal gücünü.</span>
    </div>

    <div class="si-footnote html5_aside epub-type_footnote" id="f407">
      <a class="si-backref" href="#backlink-407">407</a><span class="si-footnote-text">. Yörenin.</span>
    </div>

    <div class="si-footnote html5_aside epub-type_footnote" id="f408">
      <a class="si-backref" href="#backlink-408">408</a><span class="si-footnote-text">. (Yun.) Şeytanın kızı.</span>
    </div>

    <div class="si-footnote html5_aside epub-type_footnote" id="f409">
      <a class="si-backref" href="#backlink-409">409</a><span class="si-footnote-text">. Genel karargâhı.</span>
    </div>

    <div class="si-footnote html5_aside epub-type_footnote" id="f410">
      <a class="si-backref" href="#backlink-410">410</a><span class="si-footnote-text">. Aralıksız.</span>
    </div>

    <div class="si-footnote html5_aside epub-type_footnote" id="f411">
      <a class="si-backref" href="#backlink-411">411</a><span class="si-footnote-text">. Haberleşmesi.</span>
    </div>

    <div class="si-footnote html5_aside epub-type_footnote" id="f412">
      <a class="si-backref" href="#backlink-412">412</a><span class="si-footnote-text">. Birliği.</span>
    </div>
  </div>
</body>
</html>
