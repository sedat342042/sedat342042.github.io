<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Vurun Kahpeye</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="head html5_header">
      <h1>6</h1>

      <h2>Mevlit ve ferdası<a class="si-noteref epub-type_noteref" href="#f413" id="backlink-413">413</a></h2>
    </div>

    <p>(.....) kasabasının incir bahçelerinde yatan bir köylü bekçi, gece yarısı, muttarit<a class="si-noteref epub-type_noteref" href="#f414" id="backlink-414">414</a>, muntazam bir hışıltı ile uyandı. Ortalık sessizdi, yalnız el ile bile delinemeyecek kadar katı görünen karanlığın ortasından o uzun, mütemadî<a class="si-noteref epub-type_noteref" href="#f415" id="backlink-415">415</a> ve muttarit sesler geliyordu. Evvela yattığı yerden yalnız kulaklarıyla değil, bütün vücuduyla dinledi. Muntazam ve mütemadî bir ihtizaz<a class="si-noteref epub-type_noteref" href="#f416" id="backlink-416">416</a> muntazam ve mütemadî bir hışıltı yavaş yavaş yaklaşıyordu. Bu, büyük bir ordu yürüyüşüne benziyordu. Birdenbire bekçi, tüylerini ürperten bir korku ile bir zaman nefes alamadı, sonra sürünerek bahçenin çit duvarına yaklaştı, dikenler arasından müphem<a class="si-noteref epub-type_noteref" href="#f417" id="backlink-417">417</a> bir beyazlıkla uzanan yola baktı, yolun uzaklarında karanlığı kurşunileştiren bir beyazlık, bir duman vardı. O yürüyüş, ordunun kaldırdığı toz ve dumandı. Şimşek gibi bir korku ile beyninden vuruldu. Durmadan, hatta çarıklarını giymeden, yalınayak kasabaya doğru tarla yollarından koşmaya başladı. Hiç şüphesi kalmadı, Yunan ordusu kasabayı basmaya geliyordu, bir an evvel kasaba halkını haberdar etmek için durmadan, nefes almadan koştu, koştu.</p>

    <p>Aynı akşam kasabanın meydan camiinde mevlit vardı. Ömer Efendi bir ticaret işi için şehre gitmişti. Gülsüm hala, feneri yaktı. Aliye ile mevlide giden kalabalığa karıştı.</p>

    <p>Eylülün sonu idi, havada ılık ve tatlı bir sükûnet<a class="si-noteref epub-type_noteref" href="#f418" id="backlink-418">418</a> vardı. Gök yakın, yıldızlar parlak ve çok, hepsi şaşaalı<a class="si-noteref epub-type_noteref" href="#f419" id="backlink-419">419</a> bir sıcaklıkla kasabanın siyah bir küme gibi yığılan damlarını belirsiz ve müphem bir aydınlıkla seçtiriyorlardı. Siyah meydanda beyaz cami, narin minaresiyle, güzel ve ezelî<a class="si-noteref epub-type_noteref" href="#f420" id="backlink-420">420</a> gök altında hülyalı ve yumuşak hatlarla beliriyor, her taraftan ellerinde fener, camiye giden ahali, nur taşıyan birer karanlık hayalet gibi kımıldanıyorlardı.</p>

    <p>Camiin kapısındaki bu ışıklı karaltılar eski perdesini kaldırıp içeriye dalarken kusursuz bir çocuk göğsünün billûrî<a class="si-noteref epub-type_noteref" href="#f421" id="backlink-421">421</a> bir vecd<a class="si-noteref epub-type_noteref" href="#f422" id="backlink-422">422</a> ve güzellikle tekrar ettiği “Allahüekber”ler gökteki nurlar gibi ilahî bir hararetle bu ılık hava ve yarım ışıklar içinde geçen hayaletlerin kalbine dökülüyordu.</p>

    <p>Aliye, her siyah karaltı geçerken, onda uzun ve sevgili bir endamın hatlarını seziyor, her ışık ona kalbini yakan aziz gözlerini hatırlatıyordu. Göğün gözleri ona Tosun Bey’in gözlerinden bakıyor, muzlim<a class="si-noteref epub-type_noteref" href="#f423" id="backlink-423">423</a> hayaletler ona Tosun Bey’in birer gölgesi gibi geliyordu.</p>

    <p>Minarenin ezelî teranesi<a class="si-noteref epub-type_noteref" href="#f424" id="backlink-424">424</a>, camiin hülyalı ve hafif nurları, buhurdanlardan<a class="si-noteref epub-type_noteref" href="#f425" id="backlink-425">425</a> çıkan mukaddes ve bayıltıcı kokular, bütün bu güzel ibadet dünyası, Aliye’nin bakir<a class="si-noteref epub-type_noteref" href="#f426" id="backlink-426">426</a> ruhunun heyecanında ölüme götüren bir istigrak<a class="si-noteref epub-type_noteref" href="#f427" id="backlink-427">427</a> lerzesi<a class="si-noteref epub-type_noteref" href="#f428" id="backlink-428">428</a> yapmıştı. Benliği tamamıyla ilk güneş gören bir gonca, mucize ile gözleri açılan bir kör gibi dünyayı ilk defa şimdiye kadar sezemediği yeni heyecanlar, meçhul lezzetler ve aziz işkencelerle hissediyordu.</p>

    <p>Aliye kafesin arkasında ekserisi, yüreği aziz bir ölünün hasretiyle kanayan kasaba kadınlarıyla yatsı namazını kıldı. Mevlit, eşraftan Latif Ağa’nın Çanakkale’de şehit olan iki oğlunun her sene okunan mevlitlerinden biriydi. Kendi şehitlerine mevlit okutamayan zavallı analar, bu mübarek “âyîn”in inayet<a class="si-noteref epub-type_noteref" href="#f429" id="backlink-429">429</a> ve şefaatinden<a class="si-noteref epub-type_noteref" href="#f430" id="backlink-430">430</a> kendi şehitlerine rahmet payı çıkarmak için gelmişlerdi.</p>

    <p>Mevlidi tesadüfen kasabadan geçen bir İstanbullu Dede okuyordu. Kafesin arkasından camiin içi sarı ve müphem<a class="si-noteref epub-type_noteref" href="#f431" id="backlink-431">431</a> nurlar ve gölgeler içinde görünüyordu. Top kandilin altında başları önlerinde, yıpranmış, parça parça olmuş, rengârenk mintanları<a class="si-noteref epub-type_noteref" href="#f432" id="backlink-432">432</a>, poturları<a class="si-noteref epub-type_noteref" href="#f433" id="backlink-433">433</a>, başlıkları ile ahali, buhurdanlardan yükselen dumanlar, kandillerden inen uzun, titrek ışık huzmelerinin<a class="si-noteref epub-type_noteref" href="#f434" id="backlink-434">434</a> içinde büyük ve daimi bir eserin ahenk ve rengini hatırlatıyorlardı. Dede, ışığın tesiriyle kafeslerin arkasında uzak ve rüyaya benzeyen bir ziya içinde kürsüde oturuyordu. Sarı yüzü çenesine doğru incelen, seyrek ve beyaz sakallı bir ihtiyardı. Sikkesinin<a class="si-noteref epub-type_noteref" href="#f435" id="backlink-435">435</a> tevazu ile<a class="si-noteref epub-type_noteref" href="#f436" id="backlink-436">436</a> eğilen başı, bol harmanisinin<a class="si-noteref epub-type_noteref" href="#f437" id="backlink-437">437</a> kıvrımları altında dindar ve zarif bir huşu ile düşen zayıf ve ihtiyar omuzları mevlidin ahengiyle yavaş yavaş sallanıyordu. Bütün bu dalgalanma ile kandiller, ibadet edenler, havanın ışıkları ve buhur dumanları, hatta cami, tutulamayan ilahi bir vecd içinde hem-ahenk dalgalanıyordu.</p>

    <p>İhtiyar Dede’nin sesinde asırların getirdiği bu Mevlevî harsının<a class="si-noteref epub-type_noteref" href="#f438" id="backlink-438">438</a> ince hassasiyeti, her perdede derece derece yükselen, büyük bir sanatın sükûn ve sadegî<a class="si-noteref epub-type_noteref" href="#f439" id="backlink-439">439</a> çerçevesinden çıkan bir heyecanı vardı. Aliye, bu kadar derinden hissettiği bir şey hatırlamıyordu.</p>

    <p>Çocukluğunda Süleymaniye’de Beyazıt kubbeleri altındaki Ramazan gecelerinin cami avlularında, mâhyalar<a class="si-noteref epub-type_noteref" href="#f440" id="backlink-440">440</a> altındaki mahalle çocuklarıyla konuşup oynadığı dakikaların, verem annesinin, haber gelmeyen babasının hasretiyle loş ve çıplak odalarında, gece kandillerinin gölgesinde yanaklarından dökülen gözyaşlarındaki garip esrarın havası, bu akşam hafızasında uyandı, söndü.</p>

    <p>Bu Dede’nin derin yüzü, güzel sesi onu Allah’a temas eden bir aziz vecdiyle sarsmıştı. Halbuki bu güzel camiin durduğu meydanda daha kaç gün evvel başka bir adam, vazifesi kutsi<a class="si-noteref epub-type_noteref" href="#f441" id="backlink-441">441</a> olan bir din adamı, ona cehennem ve azâb dakikaları yaşatmıştı. Nasıl olur da bu kadar beşerî<a class="si-noteref epub-type_noteref" href="#f442" id="backlink-442">442</a>, bu kadar merhamet ve iyilikle dolu bir dinden Hacı Fettah Efendi o kadar kâbusa<a class="si-noteref epub-type_noteref" href="#f443" id="backlink-443">443</a> benzeyen bir azâb ve işkence çıkarıyordu:</p>

    <p>Dede, Velâdet’le<a class="si-noteref epub-type_noteref" href="#f444" id="backlink-444">444</a> başladı:</p>

    <blockquote>
      <p>Âmine Hatûn Muhammed anesi</p>

      <p>Ol sedeften doğdu ol dür dânesi</p>

      <p>Çünki Abdullah’dan oldu hâmile</p>

      <p>Vakt irişti hefte-vü eyyâm ile.</p>
    </blockquote>

    <p>Dede’nin emsalsiz<a class="si-noteref epub-type_noteref" href="#f445" id="backlink-445">445</a> bir şark hüzün ve esrarıyla, en garip ve kalbi yakan bir musiki ile başladığı bu satırlarda dünyanın en büyük sırrı olan “velâdeti” bir çocuk, bir şair sadeliğiyle öyle bir nakledişi<a class="si-noteref epub-type_noteref" href="#f446" id="backlink-446">446</a> vardı ki, Aliye’nin fen kitaplarında kaba zevahiriyle<a class="si-noteref epub-type_noteref" href="#f447" id="backlink-447">447</a> gördüğü şey, ezelî ve beşerî bir mucize tatlılığıyla kalbini sardı.</p>

    <p>Hazreti Âmine’nin, asırlardan beri halka en tatlı bir musiki ve şiirle nakledilen ve yine bu asırlardan beri biriken heyecanlarla takdis olunan bu “velâdet” hikâyesini, Aliye de öteki Anadolu kadınları gibi kalbinden gelen sıcak yaşlar yanaklarından döküle döküle dinledi. Bir kadının kudsiyetini, hayatın ve tabiatın en derin bir alâmeti olan velâdetin nihayetsiz ıstırap ve saadetini ilk defa bir kadın gibi anlıyordu. Hazreti Âmine’nin lohusa yatağındaki beşeri acılarını, göklerden inen melek saflarını, “Sündüs”<a class="si-noteref epub-type_noteref" href="#f448" id="backlink-448">448</a> adlı meleğin döşediği nur döşeğini ruhunun gözüyle görüyordu.</p>

    <p>Dede’nin ihtiyar sesi esrar<a class="si-noteref epub-type_noteref" href="#f449" id="backlink-449">449</a> ve saadetle dolu bir kadının hülyasını ne nefis bir incelikle hikâye etti:</p>

    <blockquote>
      <p>Dedi gördüm ol Habîbin anesi</p>

      <p>Bir acep nûr kim güneş pervânesi</p>

      <p>Berk urup çıktı evimden nâgehân</p>

      <p>Göklere dek nur ile doldu cihan</p>
    </blockquote>

    <p>İşte beşeriyetin bütün işkencelerini temsil eden “velâdet” bütün azâb ve meşakkatiyle<a class="si-noteref epub-type_noteref" href="#f450" id="backlink-450">450</a> beşeriyete bir şey veren herhangi yaratıcı bir mahlûkta<a class="si-noteref epub-type_noteref" href="#f451" id="backlink-451">451</a> tabiî olarak nihayetsiz bir hararet ve ihtimam<a class="si-noteref epub-type_noteref" href="#f452" id="backlink-452">452</a>, ancak bir ak kuşun kanatlarının okşamasıyla verebileceği nevâziş<a class="si-noteref epub-type_noteref" href="#f453" id="backlink-453">453</a> ve rikkati –olduğu gibi– bakir ruhuyla Aliye duydu.</p>

    <p>Kadın ve ana ruhunun, vücudunun en büyük sırrını Aliye’nin bu gece olanca vecdiyle, olanca kâbiliyetiyle duymuş olmasının anahtarı Tosun’dan kalan bir anın hayaliydi. Tuhaf ve fikrî ve belki de sırf ruhanî bir berraklıkla fırtınalı hayatında bu güzide<a class="si-noteref epub-type_noteref" href="#f454" id="backlink-454">454</a> hissin hiçbir zaman hakikat olamaması ihtimalini içini çekerek düşündü.</p>

    <p>Kafesin arkasında ön sıraya yığılan kadınların arkasında duvarın önüne çömelmiş, başına siyah yeldirmesini atmış bir kadın vardı. Bunu Aliye ilk camiye girdikleri zaman görmüş, tanımış ve öteki kadınlar gibi, o da, bu zavallının arkada kalmasını tabii bulmuştu. Bu, Bakkal Salim’in karısı denilen dul bir kadındı. Ötekinin, berikinin tarlasında çalışır, kimsesiz, hayatını temin ederdi. Fakat oldukça güzel bir yüzü olması, onu hayli dile getirmiş, dedikoduya sebebiyet vermişti.</p>

    <p>Köy düğünlerine onu oynatmak için götürdüklerini duymuştu. Kasaba kadınları, onu, bundan dolayı aşağı bir mevkide bırakmışlar ve şeker dağıtırlarken, müezzini ona vermekten menetmişlerdi. Bunu evvela tabiî bulan Aliye, kalbinde cemaatle müşterek dinî heyecanının uyandırdığı sonsuz bir merhamet ve müsamaha<a class="si-noteref epub-type_noteref" href="#f455" id="backlink-455">455</a>, onu birdenbire kadınla alakadar etti. Bilhassa kadının mihnet<a class="si-noteref epub-type_noteref" href="#f456" id="backlink-456">456</a> çekmişlere mahsus<a class="si-noteref epub-type_noteref" href="#f457" id="backlink-457">457</a> öyle manalı ve zavallı gözleri vardı ki, Aliye bu gözlerin acısını doğrudan doğruya kendi içinde duydu. Sonra bu kadar leziz<a class="si-noteref epub-type_noteref" href="#f458" id="backlink-458">458</a> bir iştirakle kalbinin, ruhunun aynı “âyîn”de yaşadığı cemaatin bu dürüşt<a class="si-noteref epub-type_noteref" href="#f459" id="backlink-459">459</a> hareketi onu epeyce rencide etti<a class="si-noteref epub-type_noteref" href="#f460" id="backlink-460">460</a>. Hele her satırının ve kelimesinin ilahi güzelliğini içer gibi dinlediği bu büyük menkıbenin ruhuyla kadınların hareketini zıt buluyordu. Doğduğu an, günahkâr ümmeti için Cenabı Hakk’tan af dileyen ve “Şefiül-Müminin”, “ve kamu düşmüşlere destgîr” diye selamlanan Peygamberimizin ümmeti, nasıl günahkârlara ve düşmüşlere hakaretle bakabilirlerdi?</p>

    <p>Gülsüm halanın kolunu çekti, yavaşça:</p>

    <p>— Peygamberimiz, doğduğu gece günahkâr ümmeti için Allah’a yalvarmış, siz, Peygamber’den de mi büyüksünüz, dedi. Sonra yavaşça kadının olduğu yere kadar gitti, şekerlerini eline koydu, döndü. Kadınlar garip gözlerle ona baktılar; fakat Gülsüm hala titreyen bir sesle:</p>

    <p>— Ne iyi ettik de senin adını Emine goyduk (koyduk), Peygamberimiz, Resulümüzün anası da mutlak senin gibi altın yürekliydi, dedi.</p>

    <p>Gece, dağılırken herkes kalbinde tazelediği aziz şehitlerinin yarasıyla ağlayarak gidiyor, fakat o, gökten göz kırpan ezelî yıldızlara bakıyor ve bütün dünya işlerini düşünüyordu. Hayalinde isim ve şekil veremediği saadetler ve ürperişler vardı. Altın salkımların önünde dudaklarını yakan temas, böyle parıltılı bir gecede gökte sarı ay varken, Tosun’la şiirli sokaklarda el ele dolaşarak düşündükleri sihirli hayatı zihninde tekrar ediyordu. Dünyada Yunan kaygusu filan kalmamış gibiydi. Her şey çarçabuk gelip geçecek, sonra bu kasabada Tosun’la yuvalarını kuracaklar, Aliye daima küçüklerin hocası olarak kalacak, Tosun da kasabayı kendi genç mefkûresine<a class="si-noteref epub-type_noteref" href="#f461" id="backlink-461">461</a> benzetmek için bütün hayatını verecekti ve bunları söylerken birbirlerine söylemedikleri başka lezzetli hülyaları müştereken duymuşlardı. Şimdi bu akşam onları daha kuvvetle duyuyordu. Bu camiden Tosun’la Ramazan geceleri çıkarken, bu ışıklı gök altında, elinde küçücük bir el ile yürüyüp gidecekti. O kadar derin bir saadet duyuyordu ki, Gülsüm halanın boynuna sarılıp yanaklarını çok çok öpmek için çabuk eve vasıl olmalarını<a class="si-noteref epub-type_noteref" href="#f462" id="backlink-462">462</a> istiyordu. Mutlak bu gece herkesi sevmek, herkesi mesut etmek istiyordu.</p>

    <p>Eve girecekleri zaman kapının önünde, başında siyah yeldirme ile bir kadın koşarak yetişti. Bu, bakkal Salim’in karısıydı. Aliye’nin elini ağzına götürdü, öptü. Sonra bir şey söylemeden uzaklaştı, gitti.</p>

    <p>Aliye, Gülsüm halanın rahmetli Emine’nin çocukluğuna ait hikâyelerini dinleyerek fakat bütün bütün başka şeyler düşünerek uyudu.</p>

    <div class="margin-top html5_section">
      <p>Aliye rüya görüyordu. Kasabanın sokaklarında yine Tosun Bey’le el ele dolaşıyordu. Yine şehnişinli<a class="si-noteref epub-type_noteref" href="#f463" id="backlink-463">463</a> evler, yamru yumru sokaklar, beyaz ayın sihri altında bir peri memleketine benziyordu. Yine Aliye’nin bakir kalbi, tatlı bir işkence ile hayatın kendisine vaat ettiği saadetin leziz esrarıyla atıyordu. İkisi de bîhûş<a class="si-noteref epub-type_noteref" href="#f464" id="backlink-464">464</a> ikisinin de dizleri titreyerek Aliye’nin kapısında ayrılacakları an, birbirlerinden alacakları tek bir busenin<a class="si-noteref epub-type_noteref" href="#f465" id="backlink-465">465</a> hayaliyle sarhoştular; ve işte o büyük erkek başı, onun el kadar yüzüne eğiliyor, bir an daha vücudunun hücrelerini yıldırımla vuran ateşi de duyacak. Fakat dudaklarına soğuk bir şey dokundu, silkindi, bakındı, bakkal Salim’in karısı soğuk ihtiyar dudaklarıyla dudaklarını öpüyor, büyük gözleri tuhaf tuhaf kıvrılıyor ve nefesi kesilmiş, mütemadiyen ona:</p>

      <p>— Kahpe, kahpe, diyordu.</p>

      <p>Kalbi kopar gibi uyandı, açık perdeden olgun salkımların üstünü sabaha karşı çıkan ay yine altınlamıştı. Evvela ortalıkta ölüm sükûtu gibi ağır bir sükûn<a class="si-noteref epub-type_noteref" href="#f466" id="backlink-466">466</a> hissetti, sonra yeraltından çıkar gibi kısık, boğuk sesler duydu. Kaçan ayak sesleri bozuk kaldırımlarla, çukur toprakların üstünde sürçerek gidiyordu.</p>

      <p>— İbrem (İbrahim) ülen (oğlan) İbrem!</p>

      <p>— Melmet (Mehmet), Melmet ne taraftan geliyor?.. Aman Allahım, aman Allahım!</p>

      <p>— Hoca’ya bir danışmadan seğirdiyon öyle, dur bir bakak!</p>

      <p>Kadın, erkek, çocuk ayak sesleri birbirini takip ediyor, bazan anasının korkudan ağzını kapamaya çalıştığı bir çocuk derinden ağlıyor, uzaktan köpekler havlıyor, tek tük inek böğürtüleri işitiliyordu.</p>

      <p>Aliye bütün bunların ne olduğunu anlamadan, fakat sokaktan gelen korku ve telaşın tesiri altında, ses çıkarmadan, kımıldamadan ortalığı dinliyor ve yanında sakin uyuyan ihtiyar kadını uyandırmaya cesaret edemiyordu.</p>

      <p>“Yunanlılar geliyor!” Kasabanın bir başından öteki başına kadar bu dehşet haberi karayel gibi esti, geçti. Bu haberi kim kimden duymuş, nasıl yayılmış, doğru mu, değil mi, kimse sormuyordu. Ak sakallı ihtiyarlardan üç yaşında çocuklara kadar herkes en iptidaî<a class="si-noteref epub-type_noteref" href="#f467" id="backlink-467">467</a> bir can korkusu içinde başını, aklını kaybetmişti. Ne yapacaklardı? Kaçacaklar mı? Kalacaklar mı? Tehlikeden nasıl başlarını kurtaracaklar? Bilmiyorlardı.</p>

      <p>Nihayet, yine nereden geldiği bilinmeyen gayri şuurî<a class="si-noteref epub-type_noteref" href="#f468" id="backlink-468">468</a> bir tedbir havası ortalığa yayıldı. O tedbir, herkesin Hacı Fettah Efendi’nin etrafına toplanmasıydı. Her zaman, her tehlike dakikasında iyi kötü kudrete temas ettiği zannedilen insanlardan herkes medet umar.</p>

      <p>Burada Hacı Fettah Efendi’nin Yunanlılara mütemayil<a class="si-noteref epub-type_noteref" href="#f469" id="backlink-469">469</a>, hiç olmazsa Kuvayı Milliye’ye şimdiye kadar aleyhtar olması onun bu işte bir çare düşünebileceği hissini verdi ve derhal pabuçlu, pabuçsuz, yarı çıplak bütün kasaba eşraf ve ayanı<a class="si-noteref epub-type_noteref" href="#f470" id="backlink-470">470</a> onun evine koştular. Aklından, kutsiyetinden, ferasetinden<a class="si-noteref epub-type_noteref" href="#f471" id="backlink-471">471</a> istiane ettiler<a class="si-noteref epub-type_noteref" href="#f472" id="backlink-472">472</a>. O, başını salladı, biraz nazlandı, nihayet eşrafla ayandan üç dört kişi ile Yunan kumandanına karşı çıkıp<a class="si-noteref epub-type_noteref" href="#f473" id="backlink-473">473</a> kasabanın canına kıymaması için halk namına rica etmeyi teklif etti. Canlarını kurtarmak için her şeyi yapmaya hazır olan kalabalık, bu dört beş kişiyi intihap<a class="si-noteref epub-type_noteref" href="#f474" id="backlink-474">474</a> meselesi çıkınca tereddüde, korkuya düştüler. Ya bir gün Kuvayı Milliye gelirse bu karşı çıkanları asmaz mı? Nasıl bunun bir can korkusu olduğunu anlatsınlar? Hele Tosun Bey’in bal rengindeki bârid<a class="si-noteref epub-type_noteref" href="#f475" id="backlink-475">475</a> ve mütehakkim<a class="si-noteref epub-type_noteref" href="#f476" id="backlink-476">476</a> gözlerini unutmayanlar bütün bütün telaş etti. Fakat kasabanın dışında oturan bir kahveci çırağı, soluk soluğa, Yunan ordusunun bahçeleri geçtiğini haber verince, bu tereddütleri geçti ve o zaman Hacı Fettah Efendi’ye istediği adamı intihap hakkını verdiler. Hacı Fettah Efendi, başta Kantarcıların Hüseyin Efendi ile üç dört kişi intihap etti; kapıdan çıkarken bu perişan cemiyete kinli ve tehditli gözlerle baktı ve dedi ki:</p>

      <p>— Sizi mutlak kurtaracağım, fakat kasabanın selameti için belki Kuvayı Milliyecilerden birkaç kişiyi feda lazım gelecek, hele Ömer Efendi hınzırı, mutlak kafasını kurtaramayacaktır. Sonra bildim bilmedim demeyiniz.</p>

      <p>O, bir tavus<a class="si-noteref epub-type_noteref" href="#f477" id="backlink-477">477</a> gibi mühim bir tavırla, korkudan büyümüş ve değişmiş gözlerin yalvaran nazarlarından uzaklaşırken Ömer Efendi’yi kardeş gibi seven Latif Ağa, ellerini açtı, Yunan, İngiliz, Müslüman, Anadolu’da hüküm sürmüş ve sürecek bütün hükûmetlere derin bir samimiyetle beddua etti. Kim gelirse, ne olursa mutlak ahali zararda, ahalinin canı, malı tehlikede idi. Hakk Teâlâ ne zaman hükûmet denilen nesneyi bu bîçarelerin başından kaldırırsa o zaman biraz huzurla nefes alacaklardı. Latif Ağa göklere bağırır gibi duasını bitirdi:</p>

      <p>— Rabbim, sen, nefes almamızı bile bize kendi lûtufları<a class="si-noteref epub-type_noteref" href="#f478" id="backlink-478">478</a> diye gösteren zalimlerden bizi bir an için tahlîs et<a class="si-noteref epub-type_noteref" href="#f479" id="backlink-479">479</a>.</p>

      <p>Yunan kumandanına nasıl kendisini satacağını, düşmanlarını nasıl birer birer kahredeceğini düşünerek nâpâk<a class="si-noteref epub-type_noteref" href="#f480" id="backlink-480">480</a> gayzlarıyla sarhoş olan Hacı Fettah Efendi, Kantarcıların Hüseyin Efendi’nin oğlu Uzun Hüseyin Efendi’nin böyle bir günde nasıl olup da yanında olmamasına şaşıyordu. Mutlak, yine geceyi o Maarif Müdürü ile karı oynatarak, içerek geçirmişti. Fettah Efendi sırası gelince onlara da gösterecekti. Ahlakî bir temizlik yapmaya karar vermişti. Bu zampara herifleri de, kahpeleri de gebertecekti, fakat evvela bu günahkâr kadınların güzellerini Yunanlılara teslim ederek Yunanlıların kendi itibarını arttıracak, sonra bu karıları şeriatın emrettiği cezayı millete taşlattırarak yaptıracak ve bu suretle Allah’ın rızasını kendi üzerine celbedecekti<a class="si-noteref epub-type_noteref" href="#f481" id="backlink-481">481</a>. Kim bilir, Yunanlılar yerleştikten sonra bir daha Hacca dahi gidecekti.</p>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f413">
      <a class="si-backref" href="#backlink-413">413</a><span class="si-footnote-text">. Ertesi.</span>
    </div>

    <div class="si-footnote html5_aside epub-type_footnote" id="f414">
      <a class="si-backref" href="#backlink-414">414</a><span class="si-footnote-text">. Düzenli.</span>
    </div>

    <div class="si-footnote html5_aside epub-type_footnote" id="f415">
      <a class="si-backref" href="#backlink-415">415</a><span class="si-footnote-text">. Sürekli.</span>
    </div>

    <div class="si-footnote html5_aside epub-type_footnote" id="f416">
      <a class="si-backref" href="#backlink-416">416</a><span class="si-footnote-text">. Titreyiş.</span>
    </div>

    <div class="si-footnote html5_aside epub-type_footnote" id="f417">
      <a class="si-backref" href="#backlink-417">417</a><span class="si-footnote-text">. Belirsiz.</span>
    </div>

    <div class="si-footnote html5_aside epub-type_footnote" id="f418">
      <a class="si-backref" href="#backlink-418">418</a><span class="si-footnote-text">. Durgunluk.</span>
    </div>

    <div class="si-footnote html5_aside epub-type_footnote" id="f419">
      <a class="si-backref" href="#backlink-419">419</a><span class="si-footnote-text">. Parıltılı.</span>
    </div>

    <div class="si-footnote html5_aside epub-type_footnote" id="f420">
      <a class="si-backref" href="#backlink-420">420</a><span class="si-footnote-text">. Başlangıcı olmayan.</span>
    </div>

    <div class="si-footnote html5_aside epub-type_footnote" id="f421">
      <a class="si-backref" href="#backlink-421">421</a><span class="si-footnote-text">. Pürüzsüz.</span>
    </div>

    <div class="si-footnote html5_aside epub-type_footnote" id="f422">
      <a class="si-backref" href="#backlink-422">422</a><span class="si-footnote-text">. Esrime.</span>
    </div>

    <div class="si-footnote html5_aside epub-type_footnote" id="f423">
      <a class="si-backref" href="#backlink-423">423</a><span class="si-footnote-text">. Karanlık.</span>
    </div>

    <div class="si-footnote html5_aside epub-type_footnote" id="f424">
      <a class="si-backref" href="#backlink-424">424</a><span class="si-footnote-text">. Nağmesi.</span>
    </div>

    <div class="si-footnote html5_aside epub-type_footnote" id="f425">
      <a class="si-backref" href="#backlink-425">425</a><span class="si-footnote-text">. Buhurluk; içinde tütsü için kullanılan maddeler yakılan kap. Buhur: Dinî törenlerde yakılan kokulu ağaç vb. maddeler.</span>
    </div>

    <div class="si-footnote html5_aside epub-type_footnote" id="f426">
      <a class="si-backref" href="#backlink-426">426</a><span class="si-footnote-text">. El değmemiş.</span>
    </div>

    <div class="si-footnote html5_aside epub-type_footnote" id="f427">
      <a class="si-backref" href="#backlink-427">427</a><span class="si-footnote-text">. Kendinden geçip dünyayı unutmak.</span>
    </div>

    <div class="si-footnote html5_aside epub-type_footnote" id="f428">
      <a class="si-backref" href="#backlink-428">428</a><span class="si-footnote-text">. Titreyişi.</span>
    </div>

    <div class="si-footnote html5_aside epub-type_footnote" id="f429">
      <a class="si-backref" href="#backlink-429">429</a><span class="si-footnote-text">. İyilik, ihsan.</span>
    </div>

    <div class="si-footnote html5_aside epub-type_footnote" id="f430">
      <a class="si-backref" href="#backlink-430">430</a><span class="si-footnote-text">. Birinin suçunun bağışlanması için o kimseyle, özellikle de Tanrı ile kul arasında yapılan aracılık.</span>
    </div>

    <div class="si-footnote html5_aside epub-type_footnote" id="f431">
      <a class="si-backref" href="#backlink-431">431</a><span class="si-footnote-text">. Belirsiz.</span>
    </div>

    <div class="si-footnote html5_aside epub-type_footnote" id="f432">
      <a class="si-backref" href="#backlink-432">432</a><span class="si-footnote-text">. Gömlekleri.</span>
    </div>

    <div class="si-footnote html5_aside epub-type_footnote" id="f433">
      <a class="si-backref" href="#backlink-433">433</a><span class="si-footnote-text">. Arkası geniş, dizkapağından başlayarak bacağı sıkıca saran bir tür pantolon.</span>
    </div>

    <div class="si-footnote html5_aside epub-type_footnote" id="f434">
      <a class="si-backref" href="#backlink-434">434</a><span class="si-footnote-text">. Işın demetlerinin.</span>
    </div>

    <div class="si-footnote html5_aside epub-type_footnote" id="f435">
      <a class="si-backref" href="#backlink-435">435</a><span class="si-footnote-text">. Mevlevî dervişlerinin giydikleri yüksek ve tepesi düz keçe külah.</span>
    </div>

    <div class="si-footnote html5_aside epub-type_footnote" id="f436">
      <a class="si-backref" href="#backlink-436">436</a><span class="si-footnote-text">. Alçakgönüllülükle.</span>
    </div>

    <div class="si-footnote html5_aside epub-type_footnote" id="f437">
      <a class="si-backref" href="#backlink-437">437</a><span class="si-footnote-text">. Mevlevî dervişlerinin giydiği bütün vücudu saran, kolsuz bir çeşit üst giysisi.</span>
    </div>

    <div class="si-footnote html5_aside epub-type_footnote" id="f438">
      <a class="si-backref" href="#backlink-438">438</a><span class="si-footnote-text">. Kültürünün.</span>
    </div>

    <div class="si-footnote html5_aside epub-type_footnote" id="f439">
      <a class="si-backref" href="#backlink-439">439</a><span class="si-footnote-text">. Sadelik.</span>
    </div>

    <div class="si-footnote html5_aside epub-type_footnote" id="f440">
      <a class="si-backref" href="#backlink-440">440</a><span class="si-footnote-text">. Ramazan gecelerinde, camilerde iki minare arasına gerilen ipler üzerine kandil veya elektrik ampulleriyle yazılan yazı veya yapılan resim.</span>
    </div>

    <div class="si-footnote html5_aside epub-type_footnote" id="f441">
      <a class="si-backref" href="#backlink-441">441</a><span class="si-footnote-text">. Kutsal.</span>
    </div>

    <div class="si-footnote html5_aside epub-type_footnote" id="f442">
      <a class="si-backref" href="#backlink-442">442</a><span class="si-footnote-text">. İnsanî.</span>
    </div>

    <div class="si-footnote html5_aside epub-type_footnote" id="f443">
      <a class="si-backref" href="#backlink-443">443</a><span class="si-footnote-text">. Karabasan.</span>
    </div>

    <div class="si-footnote html5_aside epub-type_footnote" id="f444">
      <a class="si-backref" href="#backlink-444">444</a><span class="si-footnote-text">. Mevlit’in bölümlerinden; Hazreti Muhammed’in doğumu.</span>
    </div>

    <div class="si-footnote html5_aside epub-type_footnote" id="f445">
      <a class="si-backref" href="#backlink-445">445</a><span class="si-footnote-text">. Eşi, benzeri olmayan.</span>
    </div>

    <div class="si-footnote html5_aside epub-type_footnote" id="f446">
      <a class="si-backref" href="#backlink-446">446</a><span class="si-footnote-text">. Anlatışı.</span>
    </div>

    <div class="si-footnote html5_aside epub-type_footnote" id="f447">
      <a class="si-backref" href="#backlink-447">447</a><span class="si-footnote-text">. Görünümüyle.</span>
    </div>

    <div class="si-footnote html5_aside epub-type_footnote" id="f448">
      <a class="si-backref" href="#backlink-448">448</a><span class="si-footnote-text">. Hz. Muhammed’in doğumu sırasında döşeğini döşeyen meleğin adı. Anlamı: Altın işlemeli, parlak renkli kumaş, ince atlas.</span>
    </div>

    <div class="si-footnote html5_aside epub-type_footnote" id="f449">
      <a class="si-backref" href="#backlink-449">449</a><span class="si-footnote-text">. Gizler, sırlar.</span>
    </div>

    <div class="si-footnote html5_aside epub-type_footnote" id="f450">
      <a class="si-backref" href="#backlink-450">450</a><span class="si-footnote-text">. Güçlüğüyle, sıkıntısıyla.</span>
    </div>

    <div class="si-footnote html5_aside epub-type_footnote" id="f451">
      <a class="si-backref" href="#backlink-451">451</a><span class="si-footnote-text">. Yaratıkta.</span>
    </div>

    <div class="si-footnote html5_aside epub-type_footnote" id="f452">
      <a class="si-backref" href="#backlink-452">452</a><span class="si-footnote-text">. Özen, itina.</span>
    </div>

    <div class="si-footnote html5_aside epub-type_footnote" id="f453">
      <a class="si-backref" href="#backlink-453">453</a><span class="si-footnote-text">. Gönül alma, iltifat.</span>
    </div>

    <div class="si-footnote html5_aside epub-type_footnote" id="f454">
      <a class="si-backref" href="#backlink-454">454</a><span class="si-footnote-text">. Seçkin.</span>
    </div>

    <div class="si-footnote html5_aside epub-type_footnote" id="f455">
      <a class="si-backref" href="#backlink-455">455</a><span class="si-footnote-text">. Hoşgörü, tolerans.</span>
    </div>

    <div class="si-footnote html5_aside epub-type_footnote" id="f456">
      <a class="si-backref" href="#backlink-456">456</a><span class="si-footnote-text">. Sıkıntı, üzüntü.</span>
    </div>

    <div class="si-footnote html5_aside epub-type_footnote" id="f457">
      <a class="si-backref" href="#backlink-457">457</a><span class="si-footnote-text">. Özgü.</span>
    </div>

    <div class="si-footnote html5_aside epub-type_footnote" id="f458">
      <a class="si-backref" href="#backlink-458">458</a><span class="si-footnote-text">. Güzel.</span>
    </div>

    <div class="si-footnote html5_aside epub-type_footnote" id="f459">
      <a class="si-backref" href="#backlink-459">459</a><span class="si-footnote-text">. Sert.</span>
    </div>

    <div class="si-footnote html5_aside epub-type_footnote" id="f460">
      <a class="si-backref" href="#backlink-460">460</a><span class="si-footnote-text">. İncitti, kalbini kırdı.</span>
    </div>

    <div class="si-footnote html5_aside epub-type_footnote" id="f461">
      <a class="si-backref" href="#backlink-461">461</a><span class="si-footnote-text">. Ülküsüne, idealine.</span>
    </div>

    <div class="si-footnote html5_aside epub-type_footnote" id="f462">
      <a class="si-backref" href="#backlink-462">462</a><span class="si-footnote-text">. Ulaşmalarını.</span>
    </div>

    <div class="si-footnote html5_aside epub-type_footnote" id="f463">
      <a class="si-backref" href="#backlink-463">463</a><span class="si-footnote-text">. Odaların dışarıya doğru çıkmış, kapalı balkon durumundaki yeri.</span>
    </div>

    <div class="si-footnote html5_aside epub-type_footnote" id="f464">
      <a class="si-backref" href="#backlink-464">464</a><span class="si-footnote-text">. Şaşkın, aklı başında olmayan.</span>
    </div>

    <div class="si-footnote html5_aside epub-type_footnote" id="f465">
      <a class="si-backref" href="#backlink-465">465</a><span class="si-footnote-text">. Öpüşün.</span>
    </div>

    <div class="si-footnote html5_aside epub-type_footnote" id="f466">
      <a class="si-backref" href="#backlink-466">466</a><span class="si-footnote-text">. Durgunluk.</span>
    </div>

    <div class="si-footnote html5_aside epub-type_footnote" id="f467">
      <a class="si-backref" href="#backlink-467">467</a><span class="si-footnote-text">. İlkel.</span>
    </div>

    <div class="si-footnote html5_aside epub-type_footnote" id="f468">
      <a class="si-backref" href="#backlink-468">468</a><span class="si-footnote-text">. Bilinçsizce.</span>
    </div>

    <div class="si-footnote html5_aside epub-type_footnote" id="f469">
      <a class="si-backref" href="#backlink-469">469</a><span class="si-footnote-text">. Eğilimi olan.</span>
    </div>

    <div class="si-footnote html5_aside epub-type_footnote" id="f470">
      <a class="si-backref" href="#backlink-470">470</a><span class="si-footnote-text">. İleri gelenleri.</span>
    </div>

    <div class="si-footnote html5_aside epub-type_footnote" id="f471">
      <a class="si-backref" href="#backlink-471">471</a><span class="si-footnote-text">. Zekâsından.</span>
    </div>

    <div class="si-footnote html5_aside epub-type_footnote" id="f472">
      <a class="si-backref" href="#backlink-472">472</a><span class="si-footnote-text">. Yardım istediler.</span>
    </div>

    <div class="si-footnote html5_aside epub-type_footnote" id="f473">
      <a class="si-backref" href="#backlink-473">473</a><span class="si-footnote-text">. Karşılayıp.</span>
    </div>

    <div class="si-footnote html5_aside epub-type_footnote" id="f474">
      <a class="si-backref" href="#backlink-474">474</a><span class="si-footnote-text">. Seçme.</span>
    </div>

    <div class="si-footnote html5_aside epub-type_footnote" id="f475">
      <a class="si-backref" href="#backlink-475">475</a><span class="si-footnote-text">. Soğuk.</span>
    </div>

    <div class="si-footnote html5_aside epub-type_footnote" id="f476">
      <a class="si-backref" href="#backlink-476">476</a><span class="si-footnote-text">. Hükmeden.</span>
    </div>

    <div class="si-footnote html5_aside epub-type_footnote" id="f477">
      <a class="si-backref" href="#backlink-477">477</a><span class="si-footnote-text">. Sülüngillerden, erkeğinin tüyleri uzun, kuyruğu parlak, güzel renkli, acı ve tiz sesli, süs hayvanı olarak beslenen bir kuş.</span>
    </div>

    <div class="si-footnote html5_aside epub-type_footnote" id="f478">
      <a class="si-backref" href="#backlink-478">478</a><span class="si-footnote-text">. Yardımları, ihsanları.</span>
    </div>

    <div class="si-footnote html5_aside epub-type_footnote" id="f479">
      <a class="si-backref" href="#backlink-479">479</a><span class="si-footnote-text">. Kurtar.</span>
    </div>

    <div class="si-footnote html5_aside epub-type_footnote" id="f480">
      <a class="si-backref" href="#backlink-480">480</a><span class="si-footnote-text">. Pis, kirli.</span>
    </div>

    <div class="si-footnote html5_aside epub-type_footnote" id="f481">
      <a class="si-backref" href="#backlink-481">481</a><span class="si-footnote-text">. Çekecekti.</span>
    </div>
  </div>
</body>
</html>
