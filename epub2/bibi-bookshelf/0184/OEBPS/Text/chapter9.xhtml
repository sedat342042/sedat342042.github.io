<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Vurun Kahpeye</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="head html5_header">
      <h1>9</h1>

      <h2>Kârbanı aşk ıssız bir beyabandan geçer<a class="si-noteref epub-type_noteref" href="#f636" id="backlink-636">636</a></h2>
    </div>

    <p>Şeytanın kızı, Damyanos’un bir gün evvelki tahmini gibi, gözlerinde cehennem alevleriyle Yunan karargâhına geldi. Hava biraz soğuk ve yağmur yağıyordu; buna rağmen o sabah Damyanos, en parlak üniformasını giymiş, çizmelerini, mahmuzlarını parlatmış ve her günden fazla itina ile tıraş olmuştu. Odasında güzel kokulu bir çam odunu, büyük ocakta ve demir sobada çıtırdayarak yanıyor[du]. Meydana bakan pencerelerin camları yarıya kadar koyu renk perdelerle örtülmüştü.</p>

    <p>Nefer, bir kadının kendisini görmek istediğini söylediği zaman, boğazını tıkayan bir heyecanla “gelsin” dedi.</p>

    <p>Aliye’nin sıkı siyah örtüsü ıslanmış, rüzgâr, yumuşak saçlarını şakaklarından sökmüş, solgun yanaklarına dökmüştü. Hâlâ üstündeki uzun siyah paltosu rüzgârla, yağmurla dalgalanırken, ince vücudundan aldığı şeklini muhafaza ediyordu. Aliye’nin dudakları bile al ve ateşin rengini kaybetmiş, yalnız uykusuz ve kederli gözleri, bütün varlığının ulviyetini<a class="si-noteref epub-type_noteref" href="#f637" id="backlink-637">637</a> derinliklerine toplamıştı. Bugünkü kadar, küçük yüzü hiçbir zaman genç ve ruhanî görünmemişti. Bu gün her kirli ve sefih<a class="si-noteref epub-type_noteref" href="#f638" id="backlink-638">638</a> bir zalim gibi, Neron’un<a class="si-noteref epub-type_noteref" href="#f639" id="backlink-639">639</a> Vesta bakiresine<a class="si-noteref epub-type_noteref" href="#f640" id="backlink-640">640</a> duyduğu ihtiras gibi, bu güzel ve ruhanî yüz, Damyanos’un bütün iradesini altüst etmişti. Genç kız ağzını açmadan, o, coşkun ve bütün kaba vücudunu sarsan bir rikkat ve iptila titreyişle:</p>

    <p>— Matmazel, evvela şu ocağın yanında üstünüzü kurutunuz, sonra benden ne istiyorsanız onu dinler ve yaparım; emrimdeki bu Yunan fırkası, emin olunuz, sizin arzunuzu her zaman yerine getirmeye hazırdır.</p>

    <p>Aliye de, sessizce biraz efkârını<a class="si-noteref epub-type_noteref" href="#f641" id="backlink-641">641</a> toplamış, biraz da hakikat soğuktan, yaşlıktan titreyen vücuduna sükûn vermek için ocağın çatırdayarak yanan güzel kokulu alevlerinin önüne gitmiş, ince ellerini, ıslak eteklerini alevlere uzatarak kurutmaya ve düşünmeye başlamıştı.</p>

    <p>Aliye kurunurken o, biraz uzakta, titreyen bir sesle:</p>

    <p>— Neniz var, bir kederiniz mi var, diye sordu.</p>

    <p>Aliye’nin genç ruhu en kederli, en derin ve dalgalı anlarından birini yaşıyordu. Onun için, çok açık ve samimî bir acılığı vardı. Birdenbire ateşin karşısında pembeleşen yüzünü Damyanos’a çevirdi:</p>

    <p>— Babamı ne yaptınız Kumandan, diye sordu.</p>

    <p>— Babanızı mı? Babanıza ne oldu?</p>

    <p>Aliye’nin genç dudakları etrafında acı ve fazla tecrübekâr iki hat belirdi. Bir senede geçirdiği ıstırap ve tecrübe devresi, bin bir hud’a<a class="si-noteref epub-type_noteref" href="#f642" id="backlink-642">642</a>, entrika ile yaşayan türlü türlü insanlarla teması, onun çok zeki başında, hassas ruhunda, kendisinin de hayret ettiği bir bilgi ve anlayış uyandırmıştı. Damyanos’u şaşırtan bir kudretle gözlerini Yunan kumandanının gözlerine çevirdi. Acı bir istihza<a class="si-noteref epub-type_noteref" href="#f643" id="backlink-643">643</a> ve istihkar<a class="si-noteref epub-type_noteref" href="#f644" id="backlink-644">644</a> ile baktı, sonra tatlı sesiyle:</p>

    <p>— Çok rica ederim Kumandan; ben, babamı tevkif ettiğinizi biliyorum. Bunu benden saklamayınız. Onu dün gece meydandan geçerken, Yunan neferlerinin götürdüğünü görenler var.</p>

    <p>— Kim görmüş, bana haber verebilir misiniz? Aliye’nin küçük gözünün önünde Durmuş’un cesur küçük yüzü uçtu, derhal başını salladı:</p>

    <p>— Hayır Kumandan, söyleyemem.</p>

    <p>— O halde size yalan söylemişler.</p>

    <p>— Hayır, yalan söylemediler.</p>

    <p>Bir an, kumandanlık ruhu gözlerinden hiddetle, amiriyyetle<a class="si-noteref epub-type_noteref" href="#f645" id="backlink-645">645</a> genç kıza baktı, fakat yine onun yaşlı ve ateşli gözlerinin tatlılığı, güzelliğiyle eridi. Çare yoktu. Bu güzel kızın önünde eriyecek, ölecekti. Bir an için ona Yunanlılıktan da, para ve şan, şeref ihtirasından da, kudretinin evvelden verdiği zevkten de daha hâkim olan bu hisse, kendini terk etmek için çıldırıyordu. Onda da, Aliye’nin beklemediği samimi bir his, kaba yüzünü değiştirdi.</p>

    <p>— Matmazel oturunuz, sizinle uzun uzun konuşmak istiyorum. Hem babanız için, hem sizin için, hem de benim ve nişanlınız için. Korkmayınız, size bir zarar gelmez. Matmazel, babanızı mutlak kurtarmak istiyor musunuz?</p>

    <p>— Tabii değil mi, Kumandan?</p>

    <p>— O halde beni dinleyiniz. Ben sizi Tosun Bey’den de, kasabada sizin için birbirini yiyen gençlerden de fazla seviyorum. Sizden başka hayatta bir şey istemiyorum. Kaçmayınız, cevap vermeyiniz. Görüyorsunuz ya sizden ne kadar uzakta duruyorum ve yerimden kımıldamayacağım; sizin üstünüze hücum ederim zannetmeyiniz, yalnız susunuz ve beni sonuna kadar dinleyiniz. Ateşin yanından niçin uzaklaştınız?</p>

    <p>— Sizi pencerenin önünde dinleyeceğim Kumandan, yalnız çabuk bitiriniz.</p>

    <p>— Çabuk bitirmek mümkün değil. Ben, Yunanistan’ın en zengin adamıyım. Hayatta istediğim her şey oldu. Fakat şimdiye kadar bir şeyi sizin kadar istediğimi hatırlamıyorum. Eğer siz isterseniz, ben sizi alır buradan giderim. Bütün ömrünüzde istediğiniz yerde, en büyük debdebe<a class="si-noteref epub-type_noteref" href="#f646" id="backlink-646">646</a> ile yaşarsınız. Bana öyle nefretle bakmayınız. Ben sizi bir köylü gibi seviyorum. Benim buradan gitmem yalnız babanızı, nişanlınızı kurtarmakla kalmaz, memleketiniz için de bir iyilik olur. Çünkü, Türk toprağında harp eden Yunanlılar arasında benden daha cesur, daha kanlı bir kumandan yoktur. Niçin öyle gözleriniz katılaştı ve daldı. Görmüyor musunuz, sizin için her şeyimi, memleketimi, milletimi feda ediyorum. Ben ki, bütün ömrümde gözyaşı, kan gördüm ve bir şey duymadım. Şimdi...</p>

    <p>Çok şayanı hayret bir şey oldu. Bu kaba, kocaman ve kanlı Kumandan, masanın üstüne eğildi, apoletleri sarsıla sarsıla ağlamaya başladı.</p>

    <p>Aliye vücudunun, ruhunun zerresiyle<a class="si-noteref epub-type_noteref" href="#f647" id="backlink-647">647</a> en şiddetli bir istikrah ve nefret duyduğu bu adamın sarsılan kocaman omuzlarına, zalim başına bakarken bin bir düşünce, bin bir hisle zihni perişan oldu. Bütün debdebe, şöhret ve servetini Türk kanı ve Türk malı ile elde eden bu kahredici Türk düşmanı, nihayet, her şeyi küçük bir Türk kızının ayaklarına atıyordu. Dünya ne garip, ne garip bir şeydi. Bazan adam, yirmi üç yaşında birdenbire ne kadar ihtiyar, ne kadar bütün dünyayı kavrayan bir tecrübeye sahip oluyordu.</p>

    <p>Fakat biraz şiir, biraz felsefe olan bu his ve fikir çabuk uçtu; hakiki vaziyeti, bütün memlekette teferruatıyla<a class="si-noteref epub-type_noteref" href="#f648" id="backlink-648">648</a> oynanan faciayı gördü.</p>

    <p>Ayakta duran Aliye, masanın üzerine eğilmiş ağlayan Kumandan, bu oda, çıtırdayan, temiz bir koku neşreden<a class="si-noteref epub-type_noteref" href="#f649" id="backlink-649">649</a> çam odunları, masanın üstünde Rumca yazılarla duran notlar, bunların hepsine, genç kızın vücudundan ayrılmış ruhu, hüviyeti uzaktı. O, bu odayı, bu odanın faciasını terk etmişti. O, temsil edemediği bir tarzda ruhunun tevsi ettiğini<a class="si-noteref epub-type_noteref" href="#f650" id="backlink-650">650</a>, görünür görünmez bir hava gibi memleketi baştan başa istila ettiğini<a class="si-noteref epub-type_noteref" href="#f651" id="backlink-651">651</a> duyuyordu. Aynı dakikada ocağı tütmeyen, kerpiç evlerin hepsinin içinde ağlayan kadınları, sokaklarda mütemadi<a class="si-noteref epub-type_noteref" href="#f652" id="backlink-652">652</a> bir korku ile dolaşan ihtiyar heyulalarını<a class="si-noteref epub-type_noteref" href="#f653" id="backlink-653">653</a>, viranelerde<a class="si-noteref epub-type_noteref" href="#f654" id="backlink-654">654</a> ayakları çıplak, nihayetsiz bir ıstırap ve meşakkat<a class="si-noteref epub-type_noteref" href="#f655" id="backlink-655">655</a> içinde ağlayan, sürünen avare<a class="si-noteref epub-type_noteref" href="#f656" id="backlink-656">656</a> ve kimsesiz çocukları görüyordu.</p>

    <p>O, yüzlerce yerde aynı dakikada hapsolanları, dayak yiyenleri, ölenleri, Yunanlıların, Kuvayı Milliye’nin, hayatın, bin bir kör kudretinin mütemadiyen mihnet<a class="si-noteref epub-type_noteref" href="#f657" id="backlink-657">657</a> ve işkence içinde tuttuğu halkın hepsini teker teker görüyor, onlarla beraber[miş] gibi, seslerini işitiyor, yüzlerinin derin ve değişmez ezalarını<a class="si-noteref epub-type_noteref" href="#f658" id="backlink-658">658</a> görüyor, hepsiyle beraber duyuyor ve yaşıyordu. Bu, öyle muazzam ve korkunç bir hâile<a class="si-noteref epub-type_noteref" href="#f659" id="backlink-659">659</a> idi ki, bu öyle beşerî<a class="si-noteref epub-type_noteref" href="#f660" id="backlink-660">660</a> bir yangın ve salgın idi ki, bunun içine birdenbire dalan, kafasını ve benliğini kurtarıp bir şey düşünemiyordu.</p>

    <p>Sonra, bütün bu muazzam sahne içinde kendini, genç ve zavallı, yalnız Aliye’yi, ayrı bir insan gibi hissediyor; bu acayip ve ruhanî dakikanın Aliye’den talep ettiği<a class="si-noteref epub-type_noteref" href="#f661" id="backlink-661">661</a> şeyin, bütün vücudunun hücrelerini ıstırapla, işkence ile parça parça ayıran ve koparan bir hakikatle beyninde meşale gibi yandığını görüyordu. Bütün tarihte milleti için ölen ve ıstırap çeken kadınlar, ezelî gözlerinde mukaddes<a class="si-noteref epub-type_noteref" href="#f662" id="backlink-662">662</a> bir ışıkla, melek gibi dudaklarında asırların silemediği zafer tebessümüyle Aliye’ye bakıyorlardı. Demek, hayatının bu harikulade dakikası Aliye’den, zavallı, isimsiz muallimeden, o geçen kadınların birinin yapamayacağı kadar ağır ve çirkin bir fedakârlık istiyordu. Bu fedakârlık ne idi? Vazıh<a class="si-noteref epub-type_noteref" href="#f663" id="backlink-663">663</a> bir şey değildi. Yalnız benliğinin her zerresi istikrah ile, isyanla, ıstırapla ayrı ayrı titriyordu.</p>

    <p>Damyanos başını kaldırdığı zaman, bir eli pencereye dayanmış genç kızın yüzünü bir beyaz ve ölü mermer gibi donmuş buldu. Bu siyah örtülerin içinde duran kızın canı ve ruhu, bu donmuş vücutta olamazdı. Yalnız mermer gibi beyaz yanaklarından damla damla yaşlar yere düşüyordu.</p>

    <p>— Ağlıyorsunuz Matmazel, neniz var, diye ona doğru giderken, Aliye, gözlerini Damyanos’a çevirdi. Hatıra, hayat, her şey yavaş yavaş geliyordu. Bu kadar ruhanî ve güzel bir şey görmemiş olan Damyanos, dün akşam Meryem resminin önündeki korkuyu duydu. İşte bu kızın gözleri, ölü bir resmin gözlerinden kendisine böyle bakmıştı. Nihayetsiz bir korku, nihayetsiz bir ıstırap ve aşkla ellerini kaldırdı. Ta çocukluğunda, insan kanına elleri dokunmadığı masumiyet günlerinde, kuytu ve karanlık kilisenin günlük<a class="si-noteref epub-type_noteref" href="#f664" id="backlink-664">664</a> kokulu mihrabında<a class="si-noteref epub-type_noteref" href="#f665" id="backlink-665">665</a> ölgün kandillerin önünde müphem<a class="si-noteref epub-type_noteref" href="#f666" id="backlink-666">666</a> hutûtuyla<a class="si-noteref epub-type_noteref" href="#f667" id="backlink-667">667</a> kaybolan Meryem’lere nasıl dua ettiyse aynı hisle:</p>

    <p>— <em>Panaiya</em><a class="si-noteref epub-type_noteref" href="#f668" id="backlink-668">668</a>, <em>Panaiya</em>, diyordu.</p>

    <p>Damyanos anlayamayacağı bir karışıklıkla kendi aşkı lehine olduğunu hisseder gibi oldu. Bu hissin verdiği cesaretle biraz daha kıza doğru ilerledi. Önüne sarkan, hakikat, Bizans Meryem’lerinin uzun parmaklarına benzeyen narin ellerini almak istedi. Aliye, Damyanos’un kaba ve büyük ellerinin sıcak, muhteris<a class="si-noteref epub-type_noteref" href="#f669" id="backlink-669">669</a> temasını ellerinde hissedince tabii ve iptidaî bir korku ile uyandı; Damyanos’un çirkin yüzü, yüzüne o kadar yakındı ki, müstekreh<a class="si-noteref epub-type_noteref" href="#f670" id="backlink-670">670</a> bir yılandan kaçar gibi birdenbire geri sıçradı. Hayır, hayır kendisi sadece küçük ve basit bir muallime idi; bu kasaba için her şeyi yapabilirdi. Fakat Damyanos’a tahammüle iktidarı<a class="si-noteref epub-type_noteref" href="#f671" id="backlink-671">671</a> yoktu. Bu tarihî ve büyük fedakârlıklara o müsait değildi. Aynı dakikada, olgun, altın salkımların arasından süzülen altın ziya içinde, genç, temiz, ateşin bir temasın dudaklarını yaktığı anın leziz titreyişlerini duydu. Artık ondan başka temasa, hâttâ şöhret, hâttâ en büyük bir şan mukâbilinde<a class="si-noteref epub-type_noteref" href="#f672" id="backlink-672">672</a> bile razı değildi. Pek garip bir tarzda, karşısında, ayaklarının altına yalnız şahsi debdebe ve perestişi<a class="si-noteref epub-type_noteref" href="#f673" id="backlink-673">673</a> değil, kendi memleketinin selametini atan bu galiz<a class="si-noteref epub-type_noteref" href="#f674" id="backlink-674">674</a> ve korkunç adamın korkunç aşkı, Tosun’un hatırasını en, en yakıcı bir hatıra gibi tekrar uyandırmıştı. Gözleri büyümüş, yüzü ruhanî hülyalar ve düşüncelerin verdiği fevkalbeşer<a class="si-noteref epub-type_noteref" href="#f675" id="backlink-675">675</a> hissini kaybetmişti. Birdenbire, kendini ve sadece aşkını müdafaa eden etten, kandan, kemikten müteşekkil basit bir genç kız olmuştu. Damyanos’u altüst eden, kudurtan bir kat’iyetle:<a class="si-noteref epub-type_noteref" href="#f676" id="backlink-676">676</a></p>

    <p>— Sizi hiç sevmeme ihtimal yoktur, Kumandan; hiçbir şey mukâbilinde, hatta babamın, nişanlımın ve memleketimin selameti mukâbilinde bile sizi sevemem!</p>

    <p>— Fikrinizi değiştirirsiniz zannederim.</p>

    <p>— Hayır, ihtimali yok.</p>

    <p>— Mesela Ömer Efendi’yi şu meydanda asmaya karar versek...</p>

    <p>Aliye sapsarı oldu.</p>

    <p>— Beni tehdit etmek istiyorsunuz. Fakat yemin ederim ki, böyle bir şey yapamazsınız. Çünkü ben, bunu görmemek için derhal kendimi öldürürüm. Herhangi kuvvet, ölüm karşısında âcizdir. Size bir daha söyleyeyim: ölüler ne konuşur, ne sever, ne de sevilir.</p>

    <p>Damyanos, kızın sesindeki yeis ve kat’iyetle biraz eridi, fakat yavaş yavaş bu kızı elde etmek için kuvvet kifayet etmediğini<a class="si-noteref epub-type_noteref" href="#f677" id="backlink-677">677</a> hissediyordu. Aliye, birdenbire sordu:</p>

    <p>— Babamı bana göstermeyecek misiniz?</p>

    <p>— Hayır Matmazel, gidin, düşünün; babanızı kurtarmak, ancak biraz daha lûtufkâr<a class="si-noteref epub-type_noteref" href="#f678" id="backlink-678">678</a> olmakla olur. Siz bugün benden nefret ediyorsunuz, fakat yarına kadar fikrinizi değiştirebilirsiniz.</p>

    <div class="margin-top html5_section">
      <p>Ne menhus<a class="si-noteref epub-type_noteref" href="#f679" id="backlink-679">679</a> ve karanlık bir gece geçirdi. Gülsüm hala ölü ve meyus<a class="si-noteref epub-type_noteref" href="#f680" id="backlink-680">680</a> gözleriyle bir şey görmüyor gibi, saatlerce dalıyor, sonra birdenbire başını elleri içine alıyor, bağıra bağıra ağlıyor, bazan onun boynuna atılıyordu.</p>

      <p>— Benim güzel gızım, bubanı o kâfirin elinden sen gurtar, diye yalvarıyordu.</p>

      <p>Zavallı kız, ne uzun ve ne derin düşünüyordu. Bu iki ihtiyarın hayatında ifade ettiği muhabbet ve himaye, sıcaklık ve vefa, kalbini eziyor, parçalıyordu. İlk defa bunlar bir zincir olmuşlardı. Ne olurdu, İstanbul’dan hiç çıkmasa ve bu içinden çıkılmaz felakete düşmeseydi.</p>

      <p>Damyanos’la görüşmesinin ertesi günü, mutlak Ömer Efendi için bir şey yapmak lazım geldiğini hissediyor; fakat Damyanos’un talep ettiği şekli düşünmeye bile tahammül edemiyordu. Mektepte çocuklarla meşgul iken, bütün sabah şakaklarında iki çekiç vuruyor, başının içinde ateşli bir burgu, beynini oyuyordu. Yine o gün perşembe idi. Öğle vakti çocukları azat edip<a class="si-noteref epub-type_noteref" href="#f681" id="backlink-681">681</a> çıkınca, mütehayyir<a class="si-noteref epub-type_noteref" href="#f682" id="backlink-682">682</a> ve mütereddit, eve bir türlü gidemiyordu.</p>

      <p>Gözünün önünde Gülsüm halanın iyi yüzü ıstırap la mütekallis<a class="si-noteref epub-type_noteref" href="#f683" id="backlink-683">683</a>, müşfik<a class="si-noteref epub-type_noteref" href="#f684" id="backlink-684">684</a> gözleri yaşlar arasından ona imdat bekleyen, boğulurken ellerini uzatan bîçare gibi dolaşıyordu. Ne yapacaktı? Ağır ağır, ayakları geri geri giderek kaldırımların üzerinde başı önünde yürürken küçükler, ellerinde çantaları, cüz keseleri, yanından koşup geçiyorlardı. Her küçük yüzde tecessüs ve şefkate<a class="si-noteref epub-type_noteref" href="#f685" id="backlink-685">685</a> benzer bir şûle<a class="si-noteref epub-type_noteref" href="#f686" id="backlink-686">686</a> vardı. Bütün kasaba, Ömer Efendi’nin tevkifini<a class="si-noteref epub-type_noteref" href="#f687" id="backlink-687">687</a> haber almış; yine ilk günlerdeki gibi, bazı ailelerde Aliye’den çekinme temayülü hâsıl olmuştu. Bütün bunlar yine Aliye’ye karşı çok derin bir merak ve alaka uyandırmıştı.</p>

      <p>Aliye, tam köşeyi dönerken, küçük bir el geldi, yanında meyus bir vaziyete düşmüş duran elini yakaladı. Yavaşça, bir kabahat işler gibi öptü. Derhal döndü ve eğildi. Küçük Durmuş, yanına sokulmuş, elini almış, açık mavi gözlerinde yaşlı bir taabbütle<a class="si-noteref epub-type_noteref" href="#f688" id="backlink-688">688</a> ona bakıyor, biraz bükülmüş çocuk dudaklarının etrafındaki çizgilere rağmen, kirli yanaklarındaki cazip çukurlar, bir çocuk tazeliği ve güzelliğini muhafaza ediyordu<a class="si-noteref epub-type_noteref" href="#f689" id="backlink-689">689</a>. Durmuş’un yüzü, Aliye’ye karanlık bir odaya giren bir ışık izi gibi tesir etti. Bu küçük yüz, kasaba hayatında bilmeyerek ruhuna yerleşen muhabbet ve güzellik hatıralarının en sevimlilerinden biriydi. Durmuş’un teşrinlerin<a class="si-noteref epub-type_noteref" href="#f690" id="backlink-690">690</a> soğuyan rüzgârlarına rağmen, küçük ayakları çıplak, mintanı hayli ince idi. Fakat bütün bu eskimiş ve yıpranmış kıyafetine rağmen öyle güzel bir kuvvet ve iman veren küçük yüzü vardı ki, Aliye tahlil etmeden<a class="si-noteref epub-type_noteref" href="#f691" id="backlink-691">691</a> bu sıkıntılı vaziyetinde onun birdenbire görünüşünü bir kurtuluş müjdesi gibi telakki etti<a class="si-noteref epub-type_noteref" href="#f692" id="backlink-692">692</a>. Kirli küçük elini kendi uzun beyaz parmakları arasında sımsıkı hapsetti; menekşe gözlerinde küçüğe itimat eden, ondan yardım bekleyen bir çocuk temizliğiyle Durmuş’un gözlerine baktı, kendi gözlerindeki yaşlarla tezat yapan ince bir tebessüm, kızın dudaklarından uçtu.</p>

      <p>— Sen söyle Durmuşçuğum, bu defa babamı kurtarmak için ne yapalım?</p>

      <p>— Damyanos’a gidelim.</p>

      <p>— Bırakmıyor.</p>

      <p>— Geçen sefer bıraktı ama.</p>

      <p>— Bu sefer bırakmıyor.</p>

      <p>— İstersen Hacı Fettah Efendi’ye gidelim. Bu sabah meydanda gördüm, Uzun Hüseyin Efendi ile karargâhtan çıkıyorlardı. İkisinin de yüzü gülüyordu.</p>

      <p>— Yüzleri gülüyorsa, çok fena Durmuşçuğum, mutlak babama fenalık gelecek.</p>

      <p>Küçük, mütereddit<a class="si-noteref epub-type_noteref" href="#f693" id="backlink-693">693</a>, onun yüzüne bakarken birdenbire karar verdi:</p>

      <p>— Haydi Durmuşçuğum. Beni Hacı Fettah Efendi’ye götür.</p>
    </div>

    <div class="margin-top html5_section">
      <p>Yarım saat sonra Aliye, aynı sokağın başında, elinde Durmuş, başı önünde, dönüyordu. Hacı Fettah Efendi ile görüşme, beyninde bir utanç ve isyan levhası gibi kalmıştı. İhtiyar, başında sarığı, elinde tespihi, ocağın karşısında sallana sallana ibadet ediyordu. İhtiyar karısı, başına örtü örtü üstüne, bir köşede dişsiz ve çökük ağzı kımıldayarak efendisinin ibadetine iştirak ediyordu; iki genç ortağı dışarıda, bir taraftan hamur açıyorlar, bir taraftan hafif tertip kavga ediyorlardı.</p>

      <p>Evvela, Aliye’yi Efendi’nin yanına götürmek istemediler. Efendi ibadet ediyordu. Herhangi kadın yanına giremezdi. Fakat Aliye, evvela sükûnla, rica ile başlayan talebini biraz yükseltti. Efendi’yi Tosun Bey asacağı zaman böyle yapmamışlardı. Mektebin önünde köpek gibi ulumuşlardı. Nihayet odaya su götüren genç kadınların birinin arkasından odaya kendi kendisine dalıvermişti. Fettah Efendi de, ihtiyar kadın da onun girişini sessiz, fakat tahkirâmiz<a class="si-noteref epub-type_noteref" href="#f694" id="backlink-694">694</a> bir lâkaydi<a class="si-noteref epub-type_noteref" href="#f695" id="backlink-695">695</a> ile telakki ettiler<a class="si-noteref epub-type_noteref" href="#f696" id="backlink-696">696</a>. Aliye, evvela donmuş gibi duran ikisinin gözlerini nafile<a class="si-noteref epub-type_noteref" href="#f697" id="backlink-697">697</a> aradı, ikisi de tespihlerinin üstünde daha kuvvetli bir mırıltı ile “Süphanallah”, “Elhamdülillah”ları birbirine katıştırıyorlardı.</p>

      <p>Nihayet Aliye, birdenbire Fettah Efendi’nin önüne kadar gitmiş, diz çökmüş, menekşe gözlerinde zorla ve sırf Ömer Efendi’nin selameti<a class="si-noteref epub-type_noteref" href="#f698" id="backlink-698">698</a> toplanan şefkatin<a class="si-noteref epub-type_noteref" href="#f699" id="backlink-699">699</a> verdiği tevazu<a class="si-noteref epub-type_noteref" href="#f700" id="backlink-700">700</a> ile Ömer Efendi için Hacı Fettah Efendi’nin yardımını istemiş ve yalvarmıştı.</p>

      <p>Genç kızın bakir gözleriyle, titrek ve samimi sesiyle sarsılan ihtiyar, şeytanî igvâatın<a class="si-noteref epub-type_noteref" href="#f701" id="backlink-701">701</a> tesirine atfetti<a class="si-noteref epub-type_noteref" href="#f702" id="backlink-702">702</a> ve daha şedit<a class="si-noteref epub-type_noteref" href="#f703" id="backlink-703">703</a> bir kinle ve gayzla zavallı Aliye’yi Ömer Efendi’nin üç güne kadar salben<a class="si-noteref epub-type_noteref" href="#f704" id="backlink-704">704</a> idam edileceğini bu sabah Kumandan’dan duyduğunu ve Aliye’nin bu felaketten mütenebbih<a class="si-noteref epub-type_noteref" href="#f705" id="backlink-705">705</a> olmasını, tövbe ve istiğfar<a class="si-noteref epub-type_noteref" href="#f706" id="backlink-706">706</a> etmesini, yüzünü Müslüman kadınları gibi örtüp artık erkekleri günaha sevk eden gençliğini, güzelliğini kapamasını tavsiye etti. Onun da siyah bir delik gibi dişsiz açılan ağzında, iki mutaassıp hud’akâr<a class="si-noteref epub-type_noteref" href="#f707" id="backlink-707">707</a> gözlerinde şeriatı Yunan eliyle bile olsa, Ömer Efendi gibi, Aliye gibi imansızları tedibine<a class="si-noteref epub-type_noteref" href="#f708" id="backlink-708">708</a> bütün ruhuyla şehrayin<a class="si-noteref epub-type_noteref" href="#f709" id="backlink-709">709</a> yaptığını gösteren ayetli, hadisli nutku, Aliye’nin kalbini delik deşik etti. İhtiyarda öyle bir kuruluk, bütün insaniyette, hatta dinde melce<a class="si-noteref epub-type_noteref" href="#f710" id="backlink-710">710</a> ve istinat<a class="si-noteref epub-type_noteref" href="#f711" id="backlink-711">711</a> aramanın boş bir hayal olduğunu gösteren öyle hain ve müstehzî bir gadir<a class="si-noteref epub-type_noteref" href="#f712" id="backlink-712">712</a> vardı ki, Aliye, evvela ağzını açıp, Hacı Fettah Efendi’nin temsil ettiği her şeye lanet etmek arzusunu duydu. Sonra kendi de nasıl olduğunu tayin edemeyeceği bir fikir teselsülü<a class="si-noteref epub-type_noteref" href="#f713" id="backlink-713">713</a> ile mevlît akşamını hatırladı. Hayır, din bu değildi, bu çirkin ve galiz Hacı Fettah Efendi’nin temsil ettiği şey değildi. Din, nurlar içinde nihayetsiz bir rahmetin, şefaatin tecellisiydi<a class="si-noteref epub-type_noteref" href="#f714" id="backlink-714">714</a>. Kundakta ümmeti için şefaat talep eden Peygamber’in, asi ümmetine melce olan büyük Muhammed’in dini idi. Hacı Fettah Efendi, din perdesine bürünmüş, dünya yüzünde şeytanın insanları tazip<a class="si-noteref epub-type_noteref" href="#f715" id="backlink-715">715</a> için gönderdiği bir mümessildi. Aliye ayağa kalktı. Gözlerindeki yaşlar kurumuştu. İnayetsiz<a class="si-noteref epub-type_noteref" href="#f716" id="backlink-716">716</a> bir istihkar ve istikrahla:</p>

      <p>— Sen Kâbe’den gelen bir hacı değilsin, sen şeytanın yeryüzünde bir nevi<a class="si-noteref epub-type_noteref" href="#f717" id="backlink-717">717</a> elçisisin, dedi. Ve Fettah Efendi daha derin bir gayz ve kendinden geçen bir şiddetle onun arkasından:</p>

      <p>— Sen İblis’in<a class="si-noteref epub-type_noteref" href="#f718" id="backlink-718">718</a> halis kızısın. Yakında nâ-pâk<a class="si-noteref epub-type_noteref" href="#f719" id="backlink-719">719</a> vücudunu şeriat ateşiyle temizleyeceğiz, diye haykırdı. Ve Aliye çıkarken, genç ortaklar bir ağızdan yumruklarını sallayarak:</p>

      <p>— Kahpe, kahpe, diye onu teşyî ettiler<a class="si-noteref epub-type_noteref" href="#f720" id="backlink-720">720</a>.</p>

      <p>Aliye, Damyanos’a gitmeden, son bir çare olarak ruhunda hakiki bir cehennem isyanıyla küçük Durmuş’un elinden tuttu. Kantarcıların Uzun Hüseyin Efendi’ye gitti.</p>

      <p>Kantarcıların büyük kapısı önünde Durmuş’u bıraktı, girdi. Kocaman toprak avluyu geçince Uzun Hüseyin Efendi’nin karısıyla karşı karşıya geldi. Genç kasabalı, kocasının Aliye’yi almak için teşebbüslerini biliyor; Aliye’ye karşı derin bir nefret duyuyordu. Gerçi Aliye Uzun Hüseyin Efendi’nin evine daha hiç gelmemişti. Fakat kadın onu Latif Ağalarda gördükçe boynuna sarılır, dua ederdi. Toparlak yüzlü, kırmızı yanaklı, siyah, iyi gözlü genç bir kadındı. Aliye’yi görünce elindeki çamaşır torbasını bıraktı, boynuna sarıldı. Fakat Aliye, ayakta derhal Uzun Hüseyin Efendi’yi görmek istediğini söyleyince iyi ve açık yüzü gölgelendi. Aliye, bunun farkında olmadan sırf şahsî bir korunma bakımından:</p>

      <p>— Kardeşim, sen de mutlak beraber bulun, bana yardım et, babamı Yunanlılar asacaklarmış, Hüseyin Efendi isterse kurtarır, gel beraber rica edelim, dedi.</p>

      <p>Kadın basit bir gururla, daha bu sabah iki nefer yollayıp Hüseyin Efendi’yi Kumandan’ın çağırttığını, eve geldiğinden beri odasında kapalı olduğunu söyledi.</p>

      <p>Uzun Hüseyin Efendi odaya birdenbire giren bir elma gibi toparlak ve kırmızı karısının arkasında Aliye’nin sarı yüzünü görünce kalbi uçurumlardan boşluğa düşüyormuş gibi garip bir sukut<a class="si-noteref epub-type_noteref" href="#f721" id="backlink-721">721</a> heyecanıyla sarsıldı, dizleri pelte gibi erimişti. Kadın gülmeye çalışarak:</p>

      <p>— Aliye Hanım, bubası için sana iricaya gelmiş. Bir disin de bah, diye söze başladı.</p>

      <p>O, kadın lakırdısını bitirmeden:</p>

      <p>— Sen git, kahve pişir hele, buyurun Aliye Hanım, nihayet bizlere de ricaya tenezzül ediyorsunuz<a class="si-noteref epub-type_noteref" href="#f722" id="backlink-722">722</a>, diye atıldı.</p>

      <p>Bu görüşme Aliye için o günün ikinci büyük utancı ve azâbı oldu.</p>

      <p>Evvela Uzun Hüseyin de sabahleyin Damyanos’un, kendisine, [Ömer Efendi’yi] üç güne kadar meydanda asacağını söylediğini tekrar etti. Aliye’nin bu tekitle<a class="si-noteref epub-type_noteref" href="#f723" id="backlink-723">723</a> yüzü o kadar sarardı; büyük gözleri o kadar soldu ve büyüdü ki, Uzun Hüseyin, derhal bundan istifadeye kalkıştı. Hüseyin Efendi, Ömer Efendi’yi Yunanlıların elinden kurtaramazdı. Fakat Aliye isterse, cezasını tahfif ettirir<a class="si-noteref epub-type_noteref" href="#f724" id="backlink-724">724</a>, onu yalnız Yunanistan’a sürmek için Kumandan’ı ikna ederdi<a class="si-noteref epub-type_noteref" href="#f725" id="backlink-725">725</a>. Yalnız, yalnız bunu istemesi lazımdı. Zaten Aliye istese de, istemese de Hüseyin Efendi’nin olacaktı. Kumandan öyle vaat etmişti. Fakat Hüseyin Efendi iyi yürekli asil bir gençti. Aliye mesela şimdi...</p>

      <p>Aliye, Hacı Fettah Efendi’nin evinde hissettiği azâb ve istikrahtan çok fazla bir iğrenme duydu. Karşısında bu uzun burnu gittikçe iştiha ile<a class="si-noteref epub-type_noteref" href="#f726" id="backlink-726">726</a> çarpılan, uzun, yosunlu dişleri, soluk ve çirkin dudakları arasında manidar ve kibirli bir tebessümle sırıtan, bulanık gözleri en bayağı bir şehvetle perdelenen bu adam, onda nihayetsiz bir tiksinme yaptı. Hüseyin Efendi belagâtıyla<a class="si-noteref epub-type_noteref" href="#f727" id="backlink-727">727</a> ikna edemeyip de daha mutaarrız<a class="si-noteref epub-type_noteref" href="#f728" id="backlink-728">728</a> vaziyete geçtiği zaman, Aliye ömründe unutamayacağı bir feveranla<a class="si-noteref epub-type_noteref" href="#f729" id="backlink-729">729</a> Hüseyin Efendi’nin sıska vücudunu öyle bir itti ki, rakı ile, sefahatla, en çirkin ve yorucu bir eğlence hayatıyla zaten mütereddi<a class="si-noteref epub-type_noteref" href="#f730" id="backlink-730">730</a> ve bin bir hastalığın sahibi olan vücudu yıldırımlanmış gibi pencereye kadar fırladı. Karısı, elinde kahve fincanı, kapıyı açtığı zaman, Hüseyin Efendi, percerenin kenarına çarparak yaralanan kafasının kanını siliyordu. Yüzü öyle kindar ve korkunç bir nefretle mütekallisti<a class="si-noteref epub-type_noteref" href="#f731" id="backlink-731">731</a> ki, kadın içeriye girip girmemekte tereddüt ediyordu. Fakat Aliye, kendinin olmayan garip ve boğuk bir sesle Hüseyin Efendi’yi tahkir ediyordu.</p>

      <p>— Ben, diyordu, babamı böyle kurtarmak istesem sana niye geleyim? Sen ne kadar olsa bir Türk ve Müslüman’sın diye geldim. Sen, Damyanos’tan çok fena, daha çok kâfirsin, eğer ben fena bir kadın olsam, hepinizi Damyanos’a söyler, şu meydanda astırırım.</p>

      <p>Aliye odadan, selam vermeden giderken Uzun Hüseyin Efendi’nin ağzından köpükler geliyor, acayip bir sara nöbetiyle bar bar bağırıyordu. O da tıpkı ötekiler gibi Aliye’ye “İblis’in kızı! Kahpe, kanını içeceğim” nakaratını hezeyan<a class="si-noteref epub-type_noteref" href="#f732" id="backlink-732">732</a> arasında tekrar ediyordu. Kapıdan çıktığı zaman, yukarıda isyanın, galeyanın<a class="si-noteref epub-type_noteref" href="#f733" id="backlink-733">733</a> verdiği ateşi sönmek üzereydi. Ömer Efendi’nin yuvarlak, iyi yüzünü, Gülsüm halanın ıstırabını olanca hakikatıyla görüyor, bunun karşısında zebun<a class="si-noteref epub-type_noteref" href="#f734" id="backlink-734">734</a> ve faydasız olmak, onu çıldırtıyordu. Demek ki, sevdiği bu iki insanı ancak Damyanos’la Hüseyin Efendi’ye karşı istikrahının arasından intihap yapmakla<a class="si-noteref epub-type_noteref" href="#f735" id="backlink-735">735</a> kurtarabilirdi. Fakat bunu düşünür düşünmez vücudunun her zerresinden uyanan bir hatıra, gözünün önünden altın salkımlardan süzülen altın ziyada dudaklarına dokunan dudakları, biraz soğuk, fakat kalbine kadar giden altın gözleri, siyah mintanı altında uzanan kavi erkek kolunu uyandırıyordu. Ah ne olur, bu bin bir belâ ve mihnet içinde tek başına, yeisle, çaresizlikle didişen genç vücudunu bu iki kol, dünyadan, dünya mihnetinden alsa götürse; onun erkek omuzları bu zavallı, zayıf kadının yüklerini alıverseydi:</p>

      <p>— Durmuş, dedi; seninle bizim bahçenin arkasındaki incir bahçesine gidelim, oturalım. Biraz başım dönüyor. Seninle beraber bir düşünelim, olmaz mı?</p>

      <p>Durmuş, birdenbire durulan, ciddileşen gözleriyle ona baktı:</p>

      <p>— Senin karnın da acıkmıştır Hocanım. Seni orada koyayım da, sana biraz ekmek, katık getireyim mi?</p>

      <p>Hayatta yegâne sevgi ve istinat<a class="si-noteref epub-type_noteref" href="#f736" id="backlink-736">736</a> noktası gibi yanında yürüyen küçüğe nihayetsiz bir muhabbetle sarılmak istedi. Fakat biliyordu ki, bu küçük adam, büyük bir erkek gibi ehemmiyet verilmekten hoşlanır ve onun için sadece küçük kirli elini sıktı. Garip bir rikkatle<a class="si-noteref epub-type_noteref" href="#f737" id="backlink-737">737</a>, çocuğun çok karnı acıkmış olacağını düşündü. Gözünde yaşla:</p>

      <p>— Sahi Durmuşçuğum, git sen ekmek peynir al, bahçeye getir, orada seninle bir meclis kuralım, düşünelim.</p>

      <p>Meydan kararmıştı. Henüz Damyanos karargâhının lüksünü yakmamışlardı. Aliye, Durmuş’tan ayrılırken onun derhal dönüp eve gitmesini tembih etmişti. Hâttâ karargâha girdikten sonra merdiven başının camlarından dışarıya bakmış, kalbinde taşıdığı nihayetsiz kesel<a class="si-noteref epub-type_noteref" href="#f738" id="backlink-738">738</a> ve ıstıraba rağmen, çocuğun gidip gitmediğini görmek istemişti. Çocuk hâlâ ayakta, bacakları ayrık, yüzü karargâha müteveccih<a class="si-noteref epub-type_noteref" href="#f739" id="backlink-739">739</a> duruyordu ve meydanın kararan havasında, çocuğa doğru yürüyen bir gölge görür gibi olmuştu. Belki geçirdiği endişe ve felaket saatlerinin tesiriydi. Fakat herhalde bu gölge vehmi<a class="si-noteref epub-type_noteref" href="#f740" id="backlink-740">740</a>, onun kalbinde aşina<a class="si-noteref epub-type_noteref" href="#f741" id="backlink-741">741</a> ve sevgili bir heyecan ve hatıra uyandırmıştı. Onun için Kumandan’ın yanına girerken hissettiği istikrâh ve korkuya rağmen sarı yüzü pembeleşmiş, güzel gözleri en tatlı ateşleriyle yanıyordu.</p>

      <p>Küçük Durmuş, gözleri karargâhta, Aliye’nin kaybolduğu kapıya küçük kalbini kuvvetle çırpındıran bir heyecanla bakıyordu. Anadolu’nun on on bir yaşında en mesut, en mert, en dünyanın kimsesizlerine kendini yardım etmeye mecbur bilen garip çocuklarındandı. Aliye’nin mektebine gitmeden iki sene evvel, ölmüş babasının dükkânında amcasına çıraklık ederek annesine gündelikleriyle bakmıştı. Nihayet annesi, Latif Ağaların evine gündelikle yerleşmiş, oğlunu okutmaya karar vermişti. Çocuğu dükkânda çok müfit<a class="si-noteref epub-type_noteref" href="#f742" id="backlink-742">742</a> gören amcası da onun biraz hesap filân öğrenmesini, ileride kâtip tutmaktan müstağni olmak<a class="si-noteref epub-type_noteref" href="#f743" id="backlink-743">743</a> için istemiş, izin vermişti. Ömrünün en taze senelerinde aziz anasının bütün yükünü omuzlarında taşımaya alışmış olan bu küçük erkek kalbi, dünyanın en cesur, en âlim, en harikulâde mahlûku<a class="si-noteref epub-type_noteref" href="#f744" id="backlink-744">744</a> diye telakki ettiği muallimenin, kendi masum<a class="si-noteref epub-type_noteref" href="#f745" id="backlink-745">745</a> kalbiyle en zayıf, en kimsesiz ve en kardeş tarafını sezmişti. Onun için gayri şuurî bir tarzda ona yardıma kendini sevk eden itiyat<a class="si-noteref epub-type_noteref" href="#f746" id="backlink-746">746</a> yanında, bir de bu fevkalâde muhabbet vardı. Zihninde karargâhın lüksleri yanıncaya kadar beklemeye karar vermişti. Fakat karanlık derinleşiyor, lüksler yanmıyor, süngülü Yunan neferleri gelip geçiyorlardı. Küçük kalbi biraz daha atıyor, dizleri biraz titriyor ve çocuk ruhunun uzaklaşmak arzusuyla, Aliye’ye karşı duyduğu müşfik<a class="si-noteref epub-type_noteref" href="#f747" id="backlink-747">747</a> bir köpek yavrusu kadar kavi<a class="si-noteref epub-type_noteref" href="#f748" id="backlink-748">748</a> olan bağı, o korku noktasından ayrılıp ayrılmamak için birbiriyle mücadele ediyordu.</p>

      <p>Vücuduna birdenbire sarılan bu kudretli şey ne idi? Birdenbire anlamadı. Korkudan bağıracak kadar bile dermanı kalmamıştı.</p>

      <p>— Korkma yavrum, sana bir şey soracağım.</p>

      <p>Ahenktar<a class="si-noteref epub-type_noteref" href="#f749" id="backlink-749">749</a> ve aşina gelen bu güzel erkek sesinin kime ait olduğunu düşünmedi bile; karargâhın lüksleri yandı ve o, kendisini acele ile çeken ve aydınlık sahasından uzaklaştırmak isteyen adamın yanında bir küçük çocuk itimadıyla yürüdü.</p>

      <p>— Aliye niçin Yunan karargâhına gitti?</p>

      <p>Birdenbire küçük yüzünü kaldırdı. Başındaki siyah başlık arasından bakan kumral yüzü, ziyanın arkadan gelmesine rağmen, gölgeler içinde tanıyacak gibi oluyordu. Birdenbire kalbi daha kuvvetle atmaya başladı. Korkusu yanında, çocuk kalplerine çok kıymetli olan bir nevi fevkaladelik ve masal havası sezer gibi oluyordu. Evet tanımıştı. Bu, aynı meydanda çok eski günlere ait gibi görünen ve bütün mektep çocuklarının unutamadığı bir hadisenin küçük zihninden uçtuğunu görüyordu. Heyecanla, tecessüsle, belki de sevinçle:</p>

      <p>— Siz Tosun Bey’siniz, değil mi, diye sordu.</p>

      <p>— Nereden bildin yavrum?</p>

      <p>— Hiç bilmez olur muyum?</p>

      <p>Sonra yavaş yavaş onunla ilerlerken Yunanlılar girdiği zamandan beri geçen vakayii anlattı. Ömer Efendi’nin son felaketini ve Aliye’nin Kumandan’ı yumuşatmak için oraya gittiğini, sabahleyin geçen o acı ve faydasız müracaatları hep anlattı. Tosun Bey bunları dinlerken, yanındaki küçüğü unutmuş gibi, dalmış ve uzak görünüyordu. O zaman Durmuş, onun elinde gevşeyen kavi elini çocuk parmaklarıyla sıktı.</p>

      <p>— Siz şimdi askerinizi getiriniz. Yunanlıları kovunuz, Aliye Hanım’ın babasını kurtarınız, olmaz mı, dedi. Çocuğun lakırdılarıyla uyanan Tosun, gözlerinde katılaşan, soğuyan düşüncelere rağmen, çocuğa muhabbetle gülmeye çalışarak:</p>

      <p>— Şimdi bana bak, senin adın ne küçük asker?</p>

      <p>— Durmuş.</p>

      <p>— Âlâ Durmuş. Sen şimdi meydanda dolaşır, Aliye Hanım’ın çıkmasını beklersin. O çıkınca, yanına gidersin, onu evinin arka sokağından götürmeye çalışırsın. Ben, incir bahçelerinde bekleyeceğim. Fakat sakın bir şey söyleme. Yalnız arka sokağa gelince, sen kaç.</p>

      <p>— Niçin, diye sorarsa.</p>

      <p>— Ben bilmem, sen bir çare bul, onu oradan getir; haydi bakalım, Yunanlıları kovunca seni çavuş yapacağım.</p>

      <p>— Ya Aliye Hanım?</p>

      <p>— O... O, ne olacak o zaman görürsün. Haydi arş bakalım.</p>

      <p>Küçük başı önünde, yavaş yavaş uzaklardan karargâhın kapısını gözetlemeye başladı. Sığındığı duvar köşelerinde küçük vücudunu lüksün altındaki süngülü nöbetçiler görüyor zannediyordu. Fakat beyninde bir ışık, harikulade bir oyunu aydınlatan bir ışık vardı. Tosun Bey süvarileri önünden bütün bu kadar korktuğu süngülü Yunanlılar kaçarken kendisi çavuş nişanlarıyla, süvarilerle beraber koşuyordu ve o zaman Aliye Hanım ne olacaktı? Zihninde bu cümle saat gibi işliyordu.</p>

      <p>— O... O zaman ne olacak, o zaman görürsün! Ve o zaman hakikat görülür.</p>

      <p>Yine beyninde bu cümle bir saat gibi işledi. Fakat o zamana kadar daha hayli uzun hâdiseler ve vak’alar vardı.</p>
    </div>

    <div class="margin-top html5_section">
      <p>Damyanos, Aliye’yi kırk sekiz saatten beri müthiş bir sabırsızlıkla bekliyordu. İki akşam hemen sabaha kadar içmiş, son sahnenin teferruatını<a class="si-noteref epub-type_noteref" href="#f750" id="backlink-750">750</a> tekrar tekrar yaşamıştı. Ömer Efendi’yi idam edeceğini, Hacı Fettah Efendi’ye ve Kantarcıların Uzun Hüseyin Efendi’ye mahsus söylemiş, kasabada şuyuunu<a class="si-noteref epub-type_noteref" href="#f751" id="backlink-751">751</a>, Aliye’nin kulağına gitmesini istemişti. Fakat, o kararına rağmen, kalbinde bir korku vardı. Türkler, umumiyetle garip ve hislerini izhar etmeyen<a class="si-noteref epub-type_noteref" href="#f752" id="backlink-752">752</a> adamlardı. Kız, ona, babasını öldürürse intihar edeceğini söylemişti. Kafasında, kızın, “Yemin ederim ki, bunu yapamazsınız, çünkü ben, bunu görmemek için mutlak kendimi öldürürüm,” dediğini hatırlıyordu ve kendi kendine şimdiye kadar duymadığı bir acı ile Aliye’nin ölü vücudunu tahayyüle kalkışıyor, sonra bir deli gibi, “Ölüler ne konuşur, ne sever, ne sevilir,” diye haykırıyordu. Hayır, hayır imkânı yoktu. Fakat ikinci gün geçip de Aliye görünmeyince, telaşı ve asabiyeti arttı. Bu gün geçer de gelmezse, mutlak yaveri gönderecek, sorduracak, onu tatmin ve teselli edecekti. Belki bir saatten fazla meydana inmeye başlayan akşam karanlığına gözleri iki ok gibi dalıyor; gelen, geçen her gölgede Aliye’nin narin ve güzel endamını<a class="si-noteref epub-type_noteref" href="#f753" id="backlink-753">753</a> arıyordu. Nihayet, o da ümidi kesmiş ve masasına dönmüştü ki, şiddetle kapı vuruldu ve yaver “Türk kızı, güzel Türk kızı geldi,” dedi.</p>

      <p>Aliye’nin gelişini Damyanos geçirdiği endişe ve korkudan sonra büyük bir heyecan ve hayranlıkla karşıladı. Şaşkın ve Aliye’yi sağ görmekten son derece mesut:</p>

      <p>— Çocuğum, çocuğum, nihayet geldiniz, dedi.</p>

      <p>Aliye, Kumandan’ın bu acayip kabulünden bir şey anlamamış olmakla beraber, babası için hayır addetti.</p>

      <p>— Babamı bırakacak mısınız, Kumandan, diye sordu.</p>

      <p>O, ellerini ovuşturuyor, cam gözü yine mıhlanmış gibi dururken, öteki sevincinden fırıl fırıl dönüyordu.</p>

      <p>— Siz isterseniz, Matmazel.</p>

      <p>Aliye’nin genç ve ince kaşları çatıldı:</p>

      <p>— Babamı bırakmak için benim size teklif edeceğim bir şey yoktur. İsterseniz tarlalarını alınız, satar para yaparsınız, canını bize bağışlayınız.</p>

      <p>— Benim ne kadar zengin olduğumu bilmiyorsunuz, Matmazel. Ben Ömer Efendi’nin tarlasını ne yapayım? Bakın, benim ne kadar iyi adam olduğumu size ispat edeceğim. Belki o zaman biraz beni seversiniz, bizim divanıharp, babanızı mutlak asmak istiyor; ben, olsa olsa onu Yunanistan’a sürdürebilirim. Bunu da yaparsam, en büyük iyilik olur. Fakat siz, bana teşekkür etmez misiniz?..</p>

      <p>Aliye’yi odada görmekten aklı başından gitmiş çocuk gibi ellerini ovuşturarak aşağı yukarı yürüyordu. Aliye, yine kaşları çatık:</p>

      <p>— Hiç olmazsa babamı bugün görmeye müsaade etmez misiniz?</p>

      <p>— Hayır çocuğum, yarın bu zaman geliniz, göstermek için emir veririm.</p>

      <p>Aliye, çıkmadan durdu. Kumandan’a, güzel gözlerine verebildiği en kat’î ve sert nazarlarla baktı:</p>

      <p>— Babamı sakın asmaya kalkmayın, bundan bir şey kazanamazsınız. Çünkü tekrar ediyorum, ben mutlak o zaman kendimi öldürürüm.</p>

      <p>Sonra birdenbire kapıyı kapadı, Kumandan’ın yanından çıktı.</p>
    </div>

    <div class="margin-top html5_section">
      <p>Aliye, Yunan karargâhından çıkarken Ömer Efendi’nin serî bir idamdan kurtulmak imkânının kalbinde büyük bir meserret<a class="si-noteref epub-type_noteref" href="#f754" id="backlink-754">754</a> yapması lazım geleceğini düşünüyordu. Halbuki öyle değildi. Onun Yunanistan’a sürülmesi, oralarda sefalet içinde geçireceği hayat, burada Gülsüm hala ile kendisinin biçareliği, Uzun Hüseyin Efendi’nin düşmanlığı, Kumandan’ın müstekreh<a class="si-noteref epub-type_noteref" href="#f755" id="backlink-755">755</a> aşkı, bütün bunlar teferruatıyla tahammül edilmez, işkence ve ıstırap dakikalarını gözlerinin önüne getiriyordu. Hayatında bu kadar yorgun, bu kadar meyus<a class="si-noteref epub-type_noteref" href="#f756" id="backlink-756">756</a> olmamıştı. Akşam, Gülsüm halaya ne diyecekti? Sonra ertesi gün, Kumandan’dan Ömer Efendi’yi görmek için izin alırken, geçecek sahne, bunlar hep titrediği, korktuğu anlardı. Bütün hayatı belki bundan sonra, bu korku ve sıkıntı dakikalarıyla geçecekti. Esasen Uzun Hüseyin Efendi’nin eline düşmemesi, Kumandan’ın kendisine karşı duyduğu bu müstekreh aşktan ileri geliyordu. Hayat çok zor, çok zor olmuştu. O, uzun meydanı geçerken genç kalbinde şimdiye kadar hissetmediği bir kırıklık, bir bıkkınlık taşıyor ve ölmek, hakikaten ölmek istiyordu. Hayatının güzide<a class="si-noteref epub-type_noteref" href="#f757" id="backlink-757">757</a> saadeti, bu kasırgalı, korkunç felaket arasında bir an parlamış, çakmış, geçmişti. Ne bekliyordu? Ne bekleyebilirdi? Bu Tosun Bey nasıl adamdı? Acaba bu en uzun hayattan uzun olan saadet saatinde bağlandığı bir adam kendisine hiç kimse ile bir tek haber gönderemez miydi? Acaba o da sağ mıydı? Ne umumî ve ezelî bir ümitsizlik ve karanlık vardı. Şüphe yok, ölmek istiyordu.</p>
    </div>

    <div class="margin-top html5_section">
      <p>— Arka sokaktan gidelim Hocanım.</p>

      <p>Birdenbire durdu. Durmuş duvarın gölgesinden sıçramıştı.</p>

      <p>— Sen gitmedin mi Durmuş?</p>

      <p>— Hayır, sizi bekledim, arka sokaktan gidelim.</p>

      <p>O kadar yorgun ve bezgindi ki, çocuğa niçin olduğunu sormadı bile; elini çeken küçük pençeye takıldı, yürüdü, gitti ve giderken Durmuş, Aliye’nin itirazsız, sualsiz yürüyüp gelmesine hem hayret ediyor, hem çok seviniyordu. Sokağa daldılar ve biraz karanlıklaşan yamru yumru taşlar üzerinde sendeleyerek ilerlediler. İncir bahçesinin kerpiç duvarının yıkık bir yeri vardı ki, gündüz Durmuş’la beraber oradan bahçeye girmiş, peynir ekmek yemişlerdi. Orada Aliye de çocuk da gayri tabii<a class="si-noteref epub-type_noteref" href="#f758" id="backlink-758">758</a> bir hisle durdular. İçeride ağaçların koyu karanlığında bir zulmet<a class="si-noteref epub-type_noteref" href="#f759" id="backlink-759">759</a> kümesi kımıldanıyor gibiydi. Bir ses, aşina bir ses, yavaşça çağırdı:</p>

      <p>— Durmuş, Durmuş; buraya giriniz.</p>

      <p>Hayatın bazı ezelî anları vardır ki ne müddeti, ne şekli, ne tarifi vardır. Sadece bir tahassüs<a class="si-noteref epub-type_noteref" href="#f760" id="backlink-760">760</a> sadece bir hayat sarsıntısıdır. İncir bahçesinin karanlık ağaçları altında Aliye, Tosun’un demir kolları arasında bir an evvel ölümler temenni ettiren<a class="si-noteref epub-type_noteref" href="#f761" id="backlink-761">761</a> bütün kaygılarından, yüklerinden, ıstıraplarından sıyrılmış; bir kuvvet, heyecan ve bir vecd<a class="si-noteref epub-type_noteref" href="#f762" id="backlink-762">762</a> içine kendini salıvermişti. Ne düşünüyor, ne kendisinin vücudunu saran kavi ve kadir<a class="si-noteref epub-type_noteref" href="#f763" id="backlink-763">763</a> varlıktan ayrı bir varlık olduğunu hissediyordu. Hatta bir çocuk gibi boğula boğula ağladığını, gözlerinden o kadar uzun gelen elem<a class="si-noteref epub-type_noteref" href="#f764" id="backlink-764">764</a> günlerinin topladığı zehirlerin aktığını, boşaldığını hissediyordu. Karanlıkta bin bir kâbus<a class="si-noteref epub-type_noteref" href="#f765" id="backlink-765">765</a> içinde çırpınan biçare bir çocuğun fena rüyadan uyanıp da anasının kollarını duyduğu zaman bundan daha emin ve mesut olması kabil değildi.</p>

      <p>Ağacın dibine yan yana çömelip konuşmaya başladıkları zaman, ikisi de söyledikleri şeyden ziyade, birbirlerinin sesinin uyandırdığı vahşi saadeti duyuyor ve anlıyordu. Tosun, ne şayan-ı hayret şeyler söylüyordu. Mutlak pek yakında taarruz<a class="si-noteref epub-type_noteref" href="#f766" id="backlink-766">766</a> olacak, Türk ordusu kasabayı kurtaracaktı. O zamana kadar Aliye’nin Yunanlıların şüphesini tahrik etmeden<a class="si-noteref epub-type_noteref" href="#f767" id="backlink-767">767</a> burada kalması, kasaba ahvalinden<a class="si-noteref epub-type_noteref" href="#f768" id="backlink-768">768</a> onu haberdar etmesi lazımdı. Aliye, Uzun üseyin’in edepsizliğini, Hacı Fettah Efendi’nin hiyanetini birer birer anlatmış, hatta Damyanos’un kendisine karşı aldığı vaziyeti de anlatmıştı. Nihayet, nihayet tahammülü<a class="si-noteref epub-type_noteref" href="#f769" id="backlink-769">769</a> kalmadığını, kendisini alıp buradan kaçırmasını rica ediyor, Tosun’un emirberi<a class="si-noteref epub-type_noteref" href="#f770" id="backlink-770">770</a> gibi çalışacağını vaat ediyordu...</p>

      <p>Tosun, bu korkmuş, bir küçük kız gibi başı kolları üstünde yalvaran sevgiliyi niçin alıp derhal götürmüyordu?</p>

      <p>Aliye kasabadan çok, hayattan çok, belki belki (dudakları titriyordu) memleketinden çok, Tosun’u seviyordu. Fakat Aliye bunları söylerken, o, katı ve kuru eliyle genç kızın yumuşak dudaklarını kapamıştı. Çok kısık, fakat kat’î bir sesle:</p>

      <p>— Sen, benim nişanlımsın, aşkımızın memleketimizden ayrı bir yeri olamaz; burada kalacaksın, bu hafta zarfında Yunanlıların askerini, kuvvetini, cephanesini koyduğu yeri öğreneceksin. Burada bir hafta sonra aynı saatte belki ben, belki Kaptan Selim bulunacak, sen gelirsin, yahut bir kâğıt yazar, Durmuş’la gönderirsin, dedi. Sonra daha kısık bir sesle ilave etti:</p>

      <p>— Allahaısmarladık Aliye, korkma, seni ben biliyorum. Dünyanın en kavi kumandanı sana bir fenalık yapmaya kadir değildir, haydi yavrum git.</p>

      <p>Aliye, Gülsüm halanın kolları arasında Ömer Efendi’nin hayatı masun olduğunu<a class="si-noteref epub-type_noteref" href="#f771" id="backlink-771">771</a> söylerken bir daha gözyaşı fırtınası içinde boğulur gibi hıçkırdı. Çok mesuttu. Genç vücudunun her zerresinden hayat yıldırımı geçmişti. Fakat, kendisinin Tosun’a karşı aşkıyla Tosun’un kendisine karşı aşkında çok müthiş bir fark vardı. Tosun, onun için yegâne şeydi. Fakat Aliye, Tosun’un hayatını sarsan bütün ihtiras içinde sadece bir parça, bir zerre idi. Zavallı küçük kız bilmiyordu ki, aynı kudretle birbirine [bağlı] olan büyük aşkların hepsi masallardadır. Kendi bâkir kalbinin taşıdığı, bütün dünyasını dolduran aşk sahrasında tek ve yalnızdır. Garip bir hissikablelvukuyla<a class="si-noteref epub-type_noteref" href="#f772" id="backlink-772">772</a> kendisinin Tosun’a her şeyi (her şey nedir, henüz bilmiyordu) vereceğini, Tosun’un gece geçen gemiler gibi onun ıssız hayatında bir defa ışığını gösterdikten sonra geçeceğini hissediyordu. Bilmiyordu ki:</p>
    </div>

    <div class="margin-top html5_section">
      <p>“Kârbanı aşk ıssız bir beyabandan geçer.”</p>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f636">
      <a class="si-backref" href="#backlink-636">636</a><span class="si-footnote-text">. Aşk kervanı ıssız bir çölden geçer.</span>
    </div>

    <div class="si-footnote html5_aside epub-type_footnote" id="f637">
      <a class="si-backref" href="#backlink-637">637</a><span class="si-footnote-text">. Yüceliğini.</span>
    </div>

    <div class="si-footnote html5_aside epub-type_footnote" id="f638">
      <a class="si-backref" href="#backlink-638">638</a><span class="si-footnote-text">. Zevk ve eğlenceye düşkün, uçarı.</span>
    </div>

    <div class="si-footnote html5_aside epub-type_footnote" id="f639">
      <a class="si-backref" href="#backlink-639">639</a><span class="si-footnote-text">. (Lat.) Lucius Domitius Nero Claudius Caesar Drusus Germanicus (37, Antium-68, Roma) Roma İmparatoru (54-68).</span>
    </div>

    <div class="si-footnote html5_aside epub-type_footnote" id="f640">
      <a class="si-backref" href="#backlink-640">640</a><span class="si-footnote-text">. Vesta rahibeleri. Roma’nın kuruluşu sırasında sayıları dörttü; sonra altı ve yediye çıktı; Patricius ailelerinin kızları arasından çok genç yaşta (altı ile on) başrahip tarafından seçilir, kura ile ayrılırlardı. Çok ileri bir öğrenim görür, evlenemez, çileye girer ve otuz yıl görev yaparlardı.</span>
    </div>

    <div class="si-footnote html5_aside epub-type_footnote" id="f641">
      <a class="si-backref" href="#backlink-641">641</a><span class="si-footnote-text">. Düşüncelerini.</span>
    </div>

    <div class="si-footnote html5_aside epub-type_footnote" id="f642">
      <a class="si-backref" href="#backlink-642">642</a><span class="si-footnote-text">. Hile, düzen.</span>
    </div>

    <div class="si-footnote html5_aside epub-type_footnote" id="f643">
      <a class="si-backref" href="#backlink-643">643</a><span class="si-footnote-text">. İnce alay.</span>
    </div>

    <div class="si-footnote html5_aside epub-type_footnote" id="f644">
      <a class="si-backref" href="#backlink-644">644</a><span class="si-footnote-text">. Hor görme, aşağılama</span>
    </div>

    <div class="si-footnote html5_aside epub-type_footnote" id="f645">
      <a class="si-backref" href="#backlink-645">645</a><span class="si-footnote-text">. Emir edici şekilde.</span>
    </div>

    <div class="si-footnote html5_aside epub-type_footnote" id="f646">
      <a class="si-backref" href="#backlink-646">646</a><span class="si-footnote-text">. Görkem, gösteriş.</span>
    </div>

    <div class="si-footnote html5_aside epub-type_footnote" id="f647">
      <a class="si-backref" href="#backlink-647">647</a><span class="si-footnote-text">. Çok küçük parçacık.</span>
    </div>

    <div class="si-footnote html5_aside epub-type_footnote" id="f648">
      <a class="si-backref" href="#backlink-648">648</a><span class="si-footnote-text">. Ayrıntılarıyla.</span>
    </div>

    <div class="si-footnote html5_aside epub-type_footnote" id="f649">
      <a class="si-backref" href="#backlink-649">649</a><span class="si-footnote-text">. Saçan.</span>
    </div>

    <div class="si-footnote html5_aside epub-type_footnote" id="f650">
      <a class="si-backref" href="#backlink-650">650</a><span class="si-footnote-text">. Genişlediğini.</span>
    </div>

    <div class="si-footnote html5_aside epub-type_footnote" id="f651">
      <a class="si-backref" href="#backlink-651">651</a><span class="si-footnote-text">. Kapladığını.</span>
    </div>

    <div class="si-footnote html5_aside epub-type_footnote" id="f652">
      <a class="si-backref" href="#backlink-652">652</a><span class="si-footnote-text">. Aralıksız.</span>
    </div>

    <div class="si-footnote html5_aside epub-type_footnote" id="f653">
      <a class="si-backref" href="#backlink-653">653</a><span class="si-footnote-text">. Korkunç hayallerini.</span>
    </div>

    <div class="si-footnote html5_aside epub-type_footnote" id="f654">
      <a class="si-backref" href="#backlink-654">654</a><span class="si-footnote-text">. Yıkılmış veya harap olmuş yapılarda.</span>
    </div>

    <div class="si-footnote html5_aside epub-type_footnote" id="f655">
      <a class="si-backref" href="#backlink-655">655</a><span class="si-footnote-text">. Güçlük.</span>
    </div>

    <div class="si-footnote html5_aside epub-type_footnote" id="f656">
      <a class="si-backref" href="#backlink-656">656</a><span class="si-footnote-text">. İşsiz, güçsüz, aylak.</span>
    </div>

    <div class="si-footnote html5_aside epub-type_footnote" id="f657">
      <a class="si-backref" href="#backlink-657">657</a><span class="si-footnote-text">. Üzüntü.</span>
    </div>

    <div class="si-footnote html5_aside epub-type_footnote" id="f658">
      <a class="si-backref" href="#backlink-658">658</a><span class="si-footnote-text">. Sıkıntılarını.</span>
    </div>

    <div class="si-footnote html5_aside epub-type_footnote" id="f659">
      <a class="si-backref" href="#backlink-659">659</a><span class="si-footnote-text">. Çok acıklı olay.</span>
    </div>

    <div class="si-footnote html5_aside epub-type_footnote" id="f660">
      <a class="si-backref" href="#backlink-660">660</a><span class="si-footnote-text">. İnsanî.</span>
    </div>

    <div class="si-footnote html5_aside epub-type_footnote" id="f661">
      <a class="si-backref" href="#backlink-661">661</a><span class="si-footnote-text">. İstediği.</span>
    </div>

    <div class="si-footnote html5_aside epub-type_footnote" id="f662">
      <a class="si-backref" href="#backlink-662">662</a><span class="si-footnote-text">. Kutsal.</span>
    </div>

    <div class="si-footnote html5_aside epub-type_footnote" id="f663">
      <a class="si-backref" href="#backlink-663">663</a><span class="si-footnote-text">. Belli.</span>
    </div>

    <div class="si-footnote html5_aside epub-type_footnote" id="f664">
      <a class="si-backref" href="#backlink-664">664</a><span class="si-footnote-text">. Tütsü için kullanılan bir çeşit ağaç sakızı.</span>
    </div>

    <div class="si-footnote html5_aside epub-type_footnote" id="f665">
      <a class="si-backref" href="#backlink-665">665</a><span class="si-footnote-text">. Umut bağlanan yer.</span>
    </div>

    <div class="si-footnote html5_aside epub-type_footnote" id="f666">
      <a class="si-backref" href="#backlink-666">666</a><span class="si-footnote-text">. Belirsiz.</span>
    </div>

    <div class="si-footnote html5_aside epub-type_footnote" id="f667">
      <a class="si-backref" href="#backlink-667">667</a><span class="si-footnote-text">. Çizgileriyle.</span>
    </div>

    <div class="si-footnote html5_aside epub-type_footnote" id="f668">
      <a class="si-backref" href="#backlink-668">668</a><span class="si-footnote-text">. (Yun.) Allahım.</span>
    </div>

    <div class="si-footnote html5_aside epub-type_footnote" id="f669">
      <a class="si-backref" href="#backlink-669">669</a><span class="si-footnote-text">. Hırs sahibi.</span>
    </div>

    <div class="si-footnote html5_aside epub-type_footnote" id="f670">
      <a class="si-backref" href="#backlink-670">670</a><span class="si-footnote-text">. İğrenç.</span>
    </div>

    <div class="si-footnote html5_aside epub-type_footnote" id="f671">
      <a class="si-backref" href="#backlink-671">671</a><span class="si-footnote-text">. Gücü.</span>
    </div>

    <div class="si-footnote html5_aside epub-type_footnote" id="f672">
      <a class="si-backref" href="#backlink-672">672</a><span class="si-footnote-text">. Karşılığında.</span>
    </div>

    <div class="si-footnote html5_aside epub-type_footnote" id="f673">
      <a class="si-backref" href="#backlink-673">673</a><span class="si-footnote-text">. Taparcasına sevme.</span>
    </div>

    <div class="si-footnote html5_aside epub-type_footnote" id="f674">
      <a class="si-backref" href="#backlink-674">674</a><span class="si-footnote-text">. Kaba, iğrenç.</span>
    </div>

    <div class="si-footnote html5_aside epub-type_footnote" id="f675">
      <a class="si-backref" href="#backlink-675">675</a><span class="si-footnote-text">. İnsanüstü.</span>
    </div>

    <div class="si-footnote html5_aside epub-type_footnote" id="f676">
      <a class="si-backref" href="#backlink-676">676</a><span class="si-footnote-text">. Kesinlikle.</span>
    </div>

    <div class="si-footnote html5_aside epub-type_footnote" id="f677">
      <a class="si-backref" href="#backlink-677">677</a><span class="si-footnote-text">. Yeterli olmadığını.</span>
    </div>

    <div class="si-footnote html5_aside epub-type_footnote" id="f678">
      <a class="si-backref" href="#backlink-678">678</a><span class="si-footnote-text">. İyiliksever.</span>
    </div>

    <div class="si-footnote html5_aside epub-type_footnote" id="f679">
      <a class="si-backref" href="#backlink-679">679</a><span class="si-footnote-text">. Uğursuz.</span>
    </div>

    <div class="si-footnote html5_aside epub-type_footnote" id="f680">
      <a class="si-backref" href="#backlink-680">680</a><span class="si-footnote-text">. Umutsuz.</span>
    </div>

    <div class="si-footnote html5_aside epub-type_footnote" id="f681">
      <a class="si-backref" href="#backlink-681">681</a><span class="si-footnote-text">. Serbest bırakıp.</span>
    </div>

    <div class="si-footnote html5_aside epub-type_footnote" id="f682">
      <a class="si-backref" href="#backlink-682">682</a><span class="si-footnote-text">. Şaşkın.</span>
    </div>

    <div class="si-footnote html5_aside epub-type_footnote" id="f683">
      <a class="si-backref" href="#backlink-683">683</a><span class="si-footnote-text">. Kasılmış.</span>
    </div>

    <div class="si-footnote html5_aside epub-type_footnote" id="f684">
      <a class="si-backref" href="#backlink-684">684</a><span class="si-footnote-text">. Sevecen.</span>
    </div>

    <div class="si-footnote html5_aside epub-type_footnote" id="f685">
      <a class="si-backref" href="#backlink-685">685</a><span class="si-footnote-text">. Acıyarak, koruyarak sevmek.</span>
    </div>

    <div class="si-footnote html5_aside epub-type_footnote" id="f686">
      <a class="si-backref" href="#backlink-686">686</a><span class="si-footnote-text">. Alev.</span>
    </div>

    <div class="si-footnote html5_aside epub-type_footnote" id="f687">
      <a class="si-backref" href="#backlink-687">687</a><span class="si-footnote-text">. Tutuklamasını.</span>
    </div>

    <div class="si-footnote html5_aside epub-type_footnote" id="f688">
      <a class="si-backref" href="#backlink-688">688</a><span class="si-footnote-text">. Tapmayla.</span>
    </div>

    <div class="si-footnote html5_aside epub-type_footnote" id="f689">
      <a class="si-backref" href="#backlink-689">689</a><span class="si-footnote-text">. Saklıyordu.</span>
    </div>

    <div class="si-footnote html5_aside epub-type_footnote" id="f690">
      <a class="si-backref" href="#backlink-690">690</a><span class="si-footnote-text">. Yılın onuncu ve on birinci ayına verilen ortak ad.</span>
    </div>

    <div class="si-footnote html5_aside epub-type_footnote" id="f691">
      <a class="si-backref" href="#backlink-691">691</a><span class="si-footnote-text">. Düşünmeden.</span>
    </div>

    <div class="si-footnote html5_aside epub-type_footnote" id="f692">
      <a class="si-backref" href="#backlink-692">692</a><span class="si-footnote-text">. Kabul etti.</span>
    </div>

    <div class="si-footnote html5_aside epub-type_footnote" id="f693">
      <a class="si-backref" href="#backlink-693">693</a><span class="si-footnote-text">. Kararsız.</span>
    </div>

    <div class="si-footnote html5_aside epub-type_footnote" id="f694">
      <a class="si-backref" href="#backlink-694">694</a><span class="si-footnote-text">. Aşağılayıcı.</span>
    </div>

    <div class="si-footnote html5_aside epub-type_footnote" id="f695">
      <a class="si-backref" href="#backlink-695">695</a><span class="si-footnote-text">. Umursamazlık.</span>
    </div>

    <div class="si-footnote html5_aside epub-type_footnote" id="f696">
      <a class="si-backref" href="#backlink-696">696</a><span class="si-footnote-text">. Saydılar, kabul ettiler.</span>
    </div>

    <div class="si-footnote html5_aside epub-type_footnote" id="f697">
      <a class="si-backref" href="#backlink-697">697</a><span class="si-footnote-text">. Boşuna.</span>
    </div>

    <div class="si-footnote html5_aside epub-type_footnote" id="f698">
      <a class="si-backref" href="#backlink-698">698</a><span class="si-footnote-text">. Güvenlik içinde olması.</span>
    </div>

    <div class="si-footnote html5_aside epub-type_footnote" id="f699">
      <a class="si-backref" href="#backlink-699">699</a><span class="si-footnote-text">. Sevecenliğin.</span>
    </div>

    <div class="si-footnote html5_aside epub-type_footnote" id="f700">
      <a class="si-backref" href="#backlink-700">700</a><span class="si-footnote-text">. Alçakgönüllülük.</span>
    </div>

    <div class="si-footnote html5_aside epub-type_footnote" id="f701">
      <a class="si-backref" href="#backlink-701">701</a><span class="si-footnote-text">. Ayartmanın, şaşırtmanın.</span>
    </div>

    <div class="si-footnote html5_aside epub-type_footnote" id="f702">
      <a class="si-backref" href="#backlink-702">702</a><span class="si-footnote-text">. Yükledi.</span>
    </div>

    <div class="si-footnote html5_aside epub-type_footnote" id="f703">
      <a class="si-backref" href="#backlink-703">703</a><span class="si-footnote-text">. Yeğin, şiddetli.</span>
    </div>

    <div class="si-footnote html5_aside epub-type_footnote" id="f704">
      <a class="si-backref" href="#backlink-704">704</a><span class="si-footnote-text">. Asılarak.</span>
    </div>

    <div class="si-footnote html5_aside epub-type_footnote" id="f705">
      <a class="si-backref" href="#backlink-705">705</a><span class="si-footnote-text">. Uslanmasını.</span>
    </div>

    <div class="si-footnote html5_aside epub-type_footnote" id="f706">
      <a class="si-backref" href="#backlink-706">706</a><span class="si-footnote-text">. Tanrı’dan suçlarının bağışlanmasını dilemesini.</span>
    </div>

    <div class="si-footnote html5_aside epub-type_footnote" id="f707">
      <a class="si-backref" href="#backlink-707">707</a><span class="si-footnote-text">. Hilekâr.</span>
    </div>

    <div class="si-footnote html5_aside epub-type_footnote" id="f708">
      <a class="si-backref" href="#backlink-708">708</a><span class="si-footnote-text">. Haddini bildirmeye.</span>
    </div>

    <div class="si-footnote html5_aside epub-type_footnote" id="f709">
      <a class="si-backref" href="#backlink-709">709</a><span class="si-footnote-text">. Şenlik.</span>
    </div>

    <div class="si-footnote html5_aside epub-type_footnote" id="f710">
      <a class="si-backref" href="#backlink-710">710</a><span class="si-footnote-text">. Sığınak.</span>
    </div>

    <div class="si-footnote html5_aside epub-type_footnote" id="f711">
      <a class="si-backref" href="#backlink-711">711</a><span class="si-footnote-text">. Dayanak</span>
    </div>

    <div class="si-footnote html5_aside epub-type_footnote" id="f712">
      <a class="si-backref" href="#backlink-712">712</a><span class="si-footnote-text">. Haksızlık.</span>
    </div>

    <div class="si-footnote html5_aside epub-type_footnote" id="f713">
      <a class="si-backref" href="#backlink-713">713</a><span class="si-footnote-text">. Zincirleme sürüp gitme.</span>
    </div>

    <div class="si-footnote html5_aside epub-type_footnote" id="f714">
      <a class="si-backref" href="#backlink-714">714</a><span class="si-footnote-text">. Meydana çıkışıydı.</span>
    </div>

    <div class="si-footnote html5_aside epub-type_footnote" id="f715">
      <a class="si-backref" href="#backlink-715">715</a><span class="si-footnote-text">. Üzmek.</span>
    </div>

    <div class="si-footnote html5_aside epub-type_footnote" id="f716">
      <a class="si-backref" href="#backlink-716">716</a><span class="si-footnote-text">. İyilikten yoksun.</span>
    </div>

    <div class="si-footnote html5_aside epub-type_footnote" id="f717">
      <a class="si-backref" href="#backlink-717">717</a><span class="si-footnote-text">. Çeşit.</span>
    </div>

    <div class="si-footnote html5_aside epub-type_footnote" id="f718">
      <a class="si-backref" href="#backlink-718">718</a><span class="si-footnote-text">. Şeytan’ın.</span>
    </div>

    <div class="si-footnote html5_aside epub-type_footnote" id="f719">
      <a class="si-backref" href="#backlink-719">719</a><span class="si-footnote-text">. Temiz olmayan, kirli.</span>
    </div>

    <div class="si-footnote html5_aside epub-type_footnote" id="f720">
      <a class="si-backref" href="#backlink-720">720</a><span class="si-footnote-text">. Uğurladılar.</span>
    </div>

    <div class="si-footnote html5_aside epub-type_footnote" id="f721">
      <a class="si-backref" href="#backlink-721">721</a><span class="si-footnote-text">. Düşüş.</span>
    </div>

    <div class="si-footnote html5_aside epub-type_footnote" id="f722">
      <a class="si-backref" href="#backlink-722">722</a><span class="si-footnote-text">. Kendi durumuna, düzeyine aykırı düşen bir şeyi veya işi kabul etmek.</span>
    </div>

    <div class="si-footnote html5_aside epub-type_footnote" id="f723">
      <a class="si-backref" href="#backlink-723">723</a><span class="si-footnote-text">. Sağlamlaştırmayla.</span>
    </div>

    <div class="si-footnote html5_aside epub-type_footnote" id="f724">
      <a class="si-backref" href="#backlink-724">724</a><span class="si-footnote-text">. Hafifletir.</span>
    </div>

    <div class="si-footnote html5_aside epub-type_footnote" id="f725">
      <a class="si-backref" href="#backlink-725">725</a><span class="si-footnote-text">. Kandırırdı.</span>
    </div>

    <div class="si-footnote html5_aside epub-type_footnote" id="f726">
      <a class="si-backref" href="#backlink-726">726</a><span class="si-footnote-text">. Arzuyla.</span>
    </div>

    <div class="si-footnote html5_aside epub-type_footnote" id="f727">
      <a class="si-backref" href="#backlink-727">727</a><span class="si-footnote-text">. Sözleriyle.</span>
    </div>

    <div class="si-footnote html5_aside epub-type_footnote" id="f728">
      <a class="si-backref" href="#backlink-728">728</a><span class="si-footnote-text">. Saldıran.</span>
    </div>

    <div class="si-footnote html5_aside epub-type_footnote" id="f729">
      <a class="si-backref" href="#backlink-729">729</a><span class="si-footnote-text">. Parlamayla.</span>
    </div>

    <div class="si-footnote html5_aside epub-type_footnote" id="f730">
      <a class="si-backref" href="#backlink-730">730</a><span class="si-footnote-text">. Soysuzlaşmış.</span>
    </div>

    <div class="si-footnote html5_aside epub-type_footnote" id="f731">
      <a class="si-backref" href="#backlink-731">731</a><span class="si-footnote-text">. Kasılmıştı.</span>
    </div>

    <div class="si-footnote html5_aside epub-type_footnote" id="f732">
      <a class="si-backref" href="#backlink-732">732</a><span class="si-footnote-text">. Saçmalama.</span>
    </div>

    <div class="si-footnote html5_aside epub-type_footnote" id="f733">
      <a class="si-backref" href="#backlink-733">733</a><span class="si-footnote-text">. Coşmanın.</span>
    </div>

    <div class="si-footnote html5_aside epub-type_footnote" id="f734">
      <a class="si-backref" href="#backlink-734">734</a><span class="si-footnote-text">. Güçsüz, âciz.</span>
    </div>

    <div class="si-footnote html5_aside epub-type_footnote" id="f735">
      <a class="si-backref" href="#backlink-735">735</a><span class="si-footnote-text">. Seçmekle.</span>
    </div>

    <div class="si-footnote html5_aside epub-type_footnote" id="f736">
      <a class="si-backref" href="#backlink-736">736</a><span class="si-footnote-text">. Dayanak.</span>
    </div>

    <div class="si-footnote html5_aside epub-type_footnote" id="f737">
      <a class="si-backref" href="#backlink-737">737</a><span class="si-footnote-text">. Acımayla.</span>
    </div>

    <div class="si-footnote html5_aside epub-type_footnote" id="f738">
      <a class="si-backref" href="#backlink-738">738</a><span class="si-footnote-text">. Uyuşukluk.</span>
    </div>

    <div class="si-footnote html5_aside epub-type_footnote" id="f739">
      <a class="si-backref" href="#backlink-739">739</a><span class="si-footnote-text">. Yönelmiş.</span>
    </div>

    <div class="si-footnote html5_aside epub-type_footnote" id="f740">
      <a class="si-backref" href="#backlink-740">740</a><span class="si-footnote-text">. Kuruntusu.</span>
    </div>

    <div class="si-footnote html5_aside epub-type_footnote" id="f741">
      <a class="si-backref" href="#backlink-741">741</a><span class="si-footnote-text">. Bildik.</span>
    </div>

    <div class="si-footnote html5_aside epub-type_footnote" id="f742">
      <a class="si-backref" href="#backlink-742">742</a><span class="si-footnote-text">. Yararlı.</span>
    </div>

    <div class="si-footnote html5_aside epub-type_footnote" id="f743">
      <a class="si-backref" href="#backlink-743">743</a><span class="si-footnote-text">. Kurtulmak.</span>
    </div>

    <div class="si-footnote html5_aside epub-type_footnote" id="f744">
      <a class="si-backref" href="#backlink-744">744</a><span class="si-footnote-text">. Yaratığı.</span>
    </div>

    <div class="si-footnote html5_aside epub-type_footnote" id="f745">
      <a class="si-backref" href="#backlink-745">745</a><span class="si-footnote-text">. Günahsız.</span>
    </div>

    <div class="si-footnote html5_aside epub-type_footnote" id="f746">
      <a class="si-backref" href="#backlink-746">746</a><span class="si-footnote-text">. Alışkanlık.</span>
    </div>

    <div class="si-footnote html5_aside epub-type_footnote" id="f747">
      <a class="si-backref" href="#backlink-747">747</a><span class="si-footnote-text">. Sevecen.</span>
    </div>

    <div class="si-footnote html5_aside epub-type_footnote" id="f748">
      <a class="si-backref" href="#backlink-748">748</a><span class="si-footnote-text">. Güçlü.</span>
    </div>

    <div class="si-footnote html5_aside epub-type_footnote" id="f749">
      <a class="si-backref" href="#backlink-749">749</a><span class="si-footnote-text">. Uyumlu.</span>
    </div>

    <div class="si-footnote html5_aside epub-type_footnote" id="f750">
      <a class="si-backref" href="#backlink-750">750</a><span class="si-footnote-text">. Ayrıntılarını.</span>
    </div>

    <div class="si-footnote html5_aside epub-type_footnote" id="f751">
      <a class="si-backref" href="#backlink-751">751</a><span class="si-footnote-text">. Duyulmasını.</span>
    </div>

    <div class="si-footnote html5_aside epub-type_footnote" id="f752">
      <a class="si-backref" href="#backlink-752">752</a><span class="si-footnote-text">. Açığa vurmayan.</span>
    </div>

    <div class="si-footnote html5_aside epub-type_footnote" id="f753">
      <a class="si-backref" href="#backlink-753">753</a><span class="si-footnote-text">. Bedenini.</span>
    </div>

    <div class="si-footnote html5_aside epub-type_footnote" id="f754">
      <a class="si-backref" href="#backlink-754">754</a><span class="si-footnote-text">. Sevinç.</span>
    </div>

    <div class="si-footnote html5_aside epub-type_footnote" id="f755">
      <a class="si-backref" href="#backlink-755">755</a><span class="si-footnote-text">. İğrenç.</span>
    </div>

    <div class="si-footnote html5_aside epub-type_footnote" id="f756">
      <a class="si-backref" href="#backlink-756">756</a><span class="si-footnote-text">. Umutsuz.</span>
    </div>

    <div class="si-footnote html5_aside epub-type_footnote" id="f757">
      <a class="si-backref" href="#backlink-757">757</a><span class="si-footnote-text">. Seçkin.</span>
    </div>

    <div class="si-footnote html5_aside epub-type_footnote" id="f758">
      <a class="si-backref" href="#backlink-758">758</a><span class="si-footnote-text">. Acayip</span>
    </div>

    <div class="si-footnote html5_aside epub-type_footnote" id="f759">
      <a class="si-backref" href="#backlink-759">759</a><span class="si-footnote-text">. Karanlık.</span>
    </div>

    <div class="si-footnote html5_aside epub-type_footnote" id="f760">
      <a class="si-backref" href="#backlink-760">760</a><span class="si-footnote-text">. Duygulanım.</span>
    </div>

    <div class="si-footnote html5_aside epub-type_footnote" id="f761">
      <a class="si-backref" href="#backlink-761">761</a><span class="si-footnote-text">. Dileten.</span>
    </div>

    <div class="si-footnote html5_aside epub-type_footnote" id="f762">
      <a class="si-backref" href="#backlink-762">762</a><span class="si-footnote-text">. Kendinden geçme, esrime.</span>
    </div>

    <div class="si-footnote html5_aside epub-type_footnote" id="f763">
      <a class="si-backref" href="#backlink-763">763</a><span class="si-footnote-text">. Güçlü.</span>
    </div>

    <div class="si-footnote html5_aside epub-type_footnote" id="f764">
      <a class="si-backref" href="#backlink-764">764</a><span class="si-footnote-text">. Acı.</span>
    </div>

    <div class="si-footnote html5_aside epub-type_footnote" id="f765">
      <a class="si-backref" href="#backlink-765">765</a><span class="si-footnote-text">. Karabasan.</span>
    </div>

    <div class="si-footnote html5_aside epub-type_footnote" id="f766">
      <a class="si-backref" href="#backlink-766">766</a><span class="si-footnote-text">. Saldırı.</span>
    </div>

    <div class="si-footnote html5_aside epub-type_footnote" id="f767">
      <a class="si-backref" href="#backlink-767">767</a><span class="si-footnote-text">. Kışkırtmadan.</span>
    </div>

    <div class="si-footnote html5_aside epub-type_footnote" id="f768">
      <a class="si-backref" href="#backlink-768">768</a><span class="si-footnote-text">. Durumundan.</span>
    </div>

    <div class="si-footnote html5_aside epub-type_footnote" id="f769">
      <a class="si-backref" href="#backlink-769">769</a><span class="si-footnote-text">. Dayanma gücü.</span>
    </div>

    <div class="si-footnote html5_aside epub-type_footnote" id="f770">
      <a class="si-backref" href="#backlink-770">770</a><span class="si-footnote-text">. Emireri.</span>
    </div>

    <div class="si-footnote html5_aside epub-type_footnote" id="f771">
      <a class="si-backref" href="#backlink-771">771</a><span class="si-footnote-text">. Korunduğunu.</span>
    </div>

    <div class="si-footnote html5_aside epub-type_footnote" id="f772">
      <a class="si-backref" href="#backlink-772">772</a><span class="si-footnote-text">. Önseziyle.</span>
    </div>
  </div>
</body>
</html>
