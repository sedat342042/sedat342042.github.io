<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p34">olmadığı ise (daima veya bazen) başka bir sorudur. Her şekilde onlar kendileri kandırılmış değillerdir. Bu, onlar için Sihir ya da Büyücülük'ten farklı bir Sanat biçimidir. Belki de bu dünyada insan sanatçılardan daha fazla vakit geçirme şansına sahiptirler ama bu dünyada yaşayamazlar. Elflerin ve insanların Asıl Dünyaları, Gerçeklikleri farklı değerlendirip algılansa da, aynı dünya ve gerçekliktir.</p>

  <p class="p34"><a id="a69"></a>Bu elflere özgü hüner için bir sözcüğe ihtiyacımız vardır, ama onu anlatmakta kullanılmış olan tüm sözcükler belirsizleşmiş ve başka şeylerle karıştırılmıştır. Sihir el vermeye hazırdır ve ben onu yukarıda (<a href="../Text/011.html#a13"><span class="t17">sayfaya git</span></a>) kullandım, ama öyle yapmamalıydım: Sihir, Sihirbaz'ın işlemleri için saklı tutulmalıdır. Sanat, bu yolla İkincil İnanç üreten insan işlemidir (inanç onun tek ya da asıl nesnesi değildir). Aynı türden sanatı, daha becerikli bir şekilde ve daha gayretsizce, elfler de kullanabilir ya da kayıtlar öyle gösteriyor; ama ben daha az tartışmalı bir sözcüğün yoksunluğu yüzünden, daha güçlü ve özellikle elflere özgü hünere, <span class="t5">Büyü</span> diyeceğim. Büyü, içine yaratıcının da seyircinin de girebileceği ve içinde olduklarında duygularını tatmin eden İkincil bir Dünya yaratır; ama kendi saflığı içerisinde, o arzusu ve amacında sanatsaldır. Sihir, Asıl Dünya'da bir değişiklik üretir ya da üretirmiş gibi yapar. Sihir uyguladığı söylenen kişinin kim olduğu önemli değildir, peri ya da ölümlü olsun, sihir diğer iki şeyden belirgin bir biçimde ayrılır: o, bir sanat değil bir tekniktir; onun arzusu bu dünyada <span class="t5">güç kazanmak</span>, nesnelere ve isteklere hükmetmektir.</p>

  <p class="p34">Fantezi, elflere özgü becerinin, Büyü'nün peşindedir ve başarılı olduğu anda, büyüye insan sanatının tüm biçimlerinden çok daha fazla yaklaşır. Elfler hakkındaki insan yaratısı hikâyelerin özünde, açık ya da kapalı, saf ya da katışık olarak, canlı, gerçekleştirilmiş bir alt-yaratı sanatına duyulan arzu yatar. Bu arzu, içsel olarak (her ne kadar dışarıdan benzese de) salt Sihirbaz olanın ben merkezli güce olan açgözlülüğünden&nbsp; tümüyle farklıdır. Elfler çoğunlukla bu arzudan, kendi iyilikleri için (ama yine de tehlikeli olarak) yaratılırlar; ve insan Fantezisi'nin esas arzusu ve emellerinin neler olduğunu onlardan öğreniriz &ndash; hatta elfler, sadece Fantezi'nin bir ürünü olmalarına rağmen buna insanlardan çok daha fazla yakındırlar. Bu yaratıcı arzu sadece insan drama yazarının masum ama hantal araçlarıyla, ya da sihirbazın kötü niyetli hileleriyle aldatılır. Yaratıcı arzu, bu dünyada insanlar için tatmin edilemezdir ve dolayısıyla ölümsüzdür. Bozulmamıştır, bu yüzden aldatmaca, büyüleme ya da hakimiyet aramaz; paylaşılmış bir zenginlik, yaratma ve hayranlık uyandırmada ortaklar arar, köleler değil.</p>

  <p class="p34">Birçokları için, Fantezi, dünya ve onun içindeki her şeyle isimleri birleştirip, sıfatları tekrar dağıtarak tuhaf oyunlar oynayan&nbsp;&nbsp; alt-yaratıcı sanat, gayrimeşru değilse bile şüpheli görünmüştür. Bazıları içinse en azından çocukça bir budalalık, sadece insanlara ya da genç insanlara özgü bir şey olarak gözükür. Meşruluğuna gelince, mitoloji ve peri masallarını "yalanlar" olarak tanımlamış bir adama bir zamanlar yazmış olduğum bir mektuptan kısa bir alıntı yapmaktan fazlasını söylemeyeceğim; ancak onun da hakkını vermeliyim ki, peri masalları-yaratımını "<span class="t5">Gümü</span><span class="t5">ş</span><span class="t5">ten bir yalan solumak</span>" olarak tanımlayacak kadar nazik ve kafası karmaşıktı.</p>
</body>
</html>
