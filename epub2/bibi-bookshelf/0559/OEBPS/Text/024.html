<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p34">rih, astronomi, botanik, dilbilgisi ve etimoloji gibi. Lang'in genelleştirilmiş "çocukları"yla kesinlikle prensipte değil, sadece kazara bazı noktalarda benzeşiyordum: Örneğin, şiire karşı duyarsızdım ve masallarda karşıma çıktığında atlardım. Şiiri çok sonra Latince'de ve Yunanca'da ve özellikle İngilizce şiiri klasik şiire çevirmeye zorlanmam sırasında keşfettim. Peri masallarına yönelik gerçek zevk, buluğ çağının eşiğinde dilbilimi tarafından uyandırılır ve savaş tarafından hızla yaşama geçirilir.</p>

  <p class="p34">Belki de bu noktada söylediklerim yeter de artar bile. Bu kadarı, en azından, peri masallarıyla çocuklar arasında özellikle bir ilişki kurulmaması gerektiği konusundaki görüşümü açığa çıkaracaktır. Peri masallarıyla çocuklar arasında bir ilişki kurulur: bu doğaldır, çünkü çocuklar da insandır ve peri masalları insanların doğal bir zevkidir (her ne kadar evrensel bir zevk olmasa da); bu rastlantısaldır, çünkü peri masalları modern Avrupa'nın tavan aralarına tıkılmış olan edebi yığınların oldukça geniş bir kısmını oluşturur; bu doğal değildir, çünkü çocuklar hakkındaki hatalı bir duygudan, çocuklardaki eğilim yüzünden çoğalır gibi görünen bir duygudan kaynaklanır.</p>

  <p class="p34">Çocukluk duyguları çağının, peri masalları ya da ona yakın bir türde nefis kitaplar (özellikle cazip olan, yazık ki yetişkinlere) ürettiği doğrudur; ama o, aynı zamanda, ağaçların altında yetişen berbat çalılar gibi, çocukların zekâ ve gereksinimlerinin ölçüsüne uygun olarak görülen ya da tasarlanan öykülere göre uyarlanmış ya da yazılmış hikâyeler de üretmiştir. Eski hikâyeler, oldukları gibi korunmak yerine yumuşatılmış ya da açık saçık görünen yerleri çıkarılmıştır: Entrikalar kurmak veya büyüklük taslamak ya da (hepsinin en ölümcülü de) bir gözü o anki diğer yetişkinlerin üstünde olarak gizlice bıyık altından gülümsemeler olmaksızın, taklitler çoğu zaman sadece aptalcadırlar. Andrew Lang'i bıyık altından gülmekle suçlamıyorum ama kendi kendine gülümsediği kesin, ve eğer kesin olan bir şey daha varsa, o da gözünün çocuk dinleyicilerinin başlarının üzerinden diğer akıllı insanların yüzlerine doğru çok sık olarak kaydığıdır &ndash;<span class="t5">Pantouflia'n</span><span class="t5">ı</span><span class="t5">n Tarihi</span>'ne ciddi biçimde zararı dokunma pahasına.</p>

  <p class="p34">Dasent, sevilen Norveç masalları çevirilerine yapılan fazilet taslayıcı eleştirileri, gayretli ve doğru bir şekilde yanıtladı. Ne var ki derlemesindeki son iki masalı, özellikle çocukların okumasını <span class="t5">yasaklayarak</span> hayret verici bir budalalık yaptı. Yani, peri, masallarını inceleyebilen birinin bundan daha iyi bir şeyi akıl edememesi, neredeyse inanılmaz. Ama çocuklar gereksiz yere kitabın çaresiz okurları olarak görülmeseydiler, ne eleştiriye, ne sert karşılıklara ne de yasağa gerek kalırdı.</p>

  <p class="p34">Andrew Lang'in sözlerinde (her ne kadar duygusal bir tınısı olsa da) gerçek payı olduğunu inkâr etmiyorum: "Periler Diyarı'nın Krallığı'na girecek olan kişinin, bir çocuğun kalbine sahip olması gerekir." Çünkü ona sahip olmak, Periler Diyarı'ndan daha küçük ya da çok daha büyük olan krallıklarda yaşanacak olan bütün muhteşem maceralar için zorunlu bir şeydir. Ama alçakgönüllülük ve masumiyet &ndash;bu bağlamda "bir çocuğun kalbi" bu ikisini kastediyor olmalı&ndash; ille de eleştirel olmayan bir merakı ya da aslında eleştirel olmayan bir hassaslığı kastetmiyor. Chesterton<a id="a56"></a><a href="../Text/notes.html#a213"><span class="t11">{49}</span></a>, bir zamanlar Maeterlinck'in<a id="a57"></a><a href="../Text/notes.html#a214"><span class="t11">{50}</span></a> <span class="t5">Mavi Ku</span><span class="t5">ş</span>'unu birlikte seyrettiği çocukların, oyun Kıyamet Günü'yle son bulmadığı, kız ve erkek kahramana, Köpek sadık kalırken Kedi'nin ihanet ettiği açıklanmadığı için ondan hoşnut kalmadıklarını belirtmişti! Chesterton şöyle der: "<span class="t5">Çünkü çocuklar masumdur ve adaletten ho</span><span class="t5">ş</span><span class="t5">lan</span><span class="t5">ı</span><span class="t5">rlar; ama ço</span><span class="t5">ğ</span><span class="t5">umuz kötüyüz ve do</span><span class="t5">ğ</span><span class="t5">al olarak merhameti tercih ederiz.</span>"</p>

  <p class="p34">Bu noktada Andrew Lang'in kafası karışmıştı. Kendi peri masallarından birinde Sarı Cüce'nin Prens Ricardo tarafından katlini savunmak için büyük zahmetlere girmiştir. "<span class="t5">Zulümden nefret ederim,</span>" derdi, "<span class="t5">... ama bu elde k</span><span class="t5">ı</span><span class="t5">l</span><span class="t5">ı</span><span class="t5">c</span><span class="t5">ı</span><span class="t5">n oldu</span><span class="t5">ğ</span><span class="t5">u adil bir dövü</span><span class="t5">ş</span><span class="t5">tü ve cüce, mezar</span><span class="t5">ı</span><span class="t5">nda, huzur içinde yats</span><span class="t5">ı</span><span class="t5">n!, vazife ba</span><span class="t5">ş</span><span class="t5">ı</span><span class="t5">nda öldü.</span>" Yine de "adil dövüşün" "adil yargıdan" daha az zalim olup olmadığı; ya da bir cüceyi bir kılıçla delip geçmenin kötü kalpli kralların ve şeytani üvey annelerin idamından daha adil olup olmadığı açık değildir &ndash; ki Lang bunu inkâr eder: suçluları (övünerek) iyi koşullarla emekliye ayırır. Bu adalet tarafından ıslah edilmemiş bir merhamettir. Bu savın çocuklara değil de, Lang'in kendi <span class="t5">Prens Prigio</span> ve <span class="t5">Prens Ricardo</span>'sunu onların görevlerine uygun olarak tavsiye ettiği ebeveynlere ve velilere yöneltildiği doğrudur.<a id="a58"></a><a href="../Text/notes.html#a217"><span class="t11">{51}</span></a> Peri masallarını <span class="t5">Juvenilia</span><a id="a59"></a><a href="../Text/notes.html#a218"><span class="t11">{52}</span></a> olarak sınıflandıranlar, ebeveynler ve velilerdir. Ve bu da, sonuçta ortaya çıkan değerlerin tahrif edilmesi durumunun küçük bir örneğidir.</p>

  <p class="p34">Eğer <span class="t5">çocuk</span> kelimesini iyi anlamda kullanırsak (aynı zamanda meşru kılınmış kötü bir anlamı da vardır) bunun bizi <span class="t5">yeti</span><span class="t5">ş</span><span class="t5">kin</span> ya da <span class="t5">büyük</span> kelimesini (onun da meşru kılınmış iyi bir anlamı vardır) sadece kötü anlamda kullanma duygusallığına itmesine izin vermemeliyiz. Çoğu kez büyüme ve kötüleşme birlikte gerçekleşse de, insanın büyüdükçe kötüleşmesi şart değildir. Çocukların büyümesi gerekir, Peter Pan'lar haline gelmeleri değil. Masumiyeti ve merak duygusunu kaybetmeleri değil, kararlaştırılmış yolculuğa ilerlemelidirler: o yolculuk ki varmak, umutla yol almaktan daha iyi değildir, varmak için umutla yol almamız gerekse de. Ama bu, peri masallarının (eğer ders vermeyen şeylerin ders olmasından bahsedebilirsek) tecrübesiz, aptal ve bencil olan gençlik tehlikesine, üzüntünün ve ölümün gölgesinin itibar ve hatta bazen bilgelik verebileceği derslerinden biridir.</p>

  <p class="p34">İnsan ırkını Eloi'lara ve Morlock'lara ayırmayalım: peri masallarıyla (dikkatle budanmış) güzel çocuklar &ndash;on sekizinci yüzyılın onları aptalca nitelediği gibi "elfler"&ndash; ve makinelerine bakım yapan karanlık Morlock'lar. Eğer peri masalları bir tür olarak bir nebze olsun okunmaya değiyorsa, yetişkinler için yazılmaya ve onlar tarafından okunmaya da değerler. Yetişkinler, elbette peri masallarına çocukların verebileceğinden daha fazlasını verip onlardan daha fazla şey çıkarabilirler. O zaman, gerçek bir sanat dalı olarak, çocuklar peri masallarının hem okumaları için uygun hem de kendi sınırları içinde olmasını umabilirler; şiir, tarih ve bilime uygun girişler olmasını umabilecekleri gibi. Her ne kadar çocuklar için kendi sınırlarının altında olanlar yerine kendilerini aşan bir şeyleri, özellikle de peri masallarını okumak daha iyi olabilecekse de. Giysileri gibi kitaplarının da büyümesine izin verilmelidir ve kitapları bunun için onları bir şekilde yüreklendirmelidir.</p>

  <p class="p34">Pekâlâ, o zaman. Eğer peri masalları yetişkinler tarafından edebiyatın doğal bir dalı olarak okunacak olursa &ndash;çocuk rolünü üstlenmeden, çocuklar için seçer gibi davranmaktan ve büyümeyecek erkek çocuklar gibi olmadan&ndash; bu türün değeri ve işlevleri</p>
</body>
</html>
