<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Çelik Mağaralar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"><b class="calibre1"><br /></b></p>

    <h1 class="MsoNormal"><b class="calibre1">ON SEKİZ</b></h1>

    <p class="MsoNormal">Polis Müdürü Enderby'nin gözleri kısıldı. Adam Baley'i öfkeyle süzdü. "Ne yapacaksın? Dün sabah Fastolfe'nin kubbesinde buna benzer bir şeye kalkıştın. Yine aynı oyunu yapma. Lütfen."</p>

    <p class="MsoNormal">Baley başını salladı. "Biliyorum... İlk kez yanıldım." Öfkeyle için için ekledi. "İkinci sefer de öyle. Ama bu defa başarısızlığa uğramayacağım." Sonra bu düşünce kayboldu gitti. Pozitronik damper altındaki bir mikro atom reaktörü gibi. Detektif, "Kendiniz karar verin, müdür bey." dedi. "Aleyhimdeki kanıtların önceden hazırlanmış olduğunu kabul edin. Bu kadarına razı olun. Bakalım o zaman bu yol sizi nereye götürecek? Kendi kendinize bu kanıtları kimin hazırlamış olabileceğini sorun. Bu işi dün akşam Williamsburg güç santralinden geçtiğimi bilen birinin yaptığı belli bir şey."</p>

    <p class="MsoNormal">"Pekala. Bu kim olabilir?"</p>

    <p class="MsoNormal">Baley, "Akşam mutfaktan çıkarken peŞime bir Ortaçağcı grubu takıldı." diye açıkladı, "Onlardan kurtulmayı başardım. Ya da öyle sandım. Ama içlerinden hiç olmazsa bir kişinin santralden geçtiğimi görmüş olduğu anlaşılıyor. Aslında ben onların elinden kurtulmak için santrale girmiştim."</p>

    <p class="MsoNormal">Müdür düşündü. "Clousarr mı? O da grupta mıydı?"</p>

    <p class="MsoNormal">Baley, "Evet." der gibi başını salladı.</p>

    <p class="MsoNormal">Enderby, "Pekala." dedi. "Onu sorguya çekeriz. Bildiği bir şey varsa Clousarr'a bunu söyletiriz. Başka ne yapabilirim, Lije?"</p>

    <p class="MsoNormal">"Bir dakika. Beni yarı yolda bırakmayın. Ne demek istediğimi anlamadınız mı?"</p>

    <p class="MsoNormal">"Bakalım anladım mı?" Enderby ellerini birbirlerine kenetledi. "Clousarr senin Williamsburg'daki güç santraline girdiğini gördü. Ya da aynı gruptan başka biri bunu fark etti ve durumu Clousarr'a haber verdi. Adam da başını derde sokmak için bu olaydan yararlanmak istedi. Böylece senin Dr. Sarton'un ölümü olayını araştırma görevinden alınmanı sağlayacaktı Sövlemek istediğin bu muydu?"</p>

    <p class="MsoNormal">"Buna yakın..."</p>

    <p class="MsoNormal">"İyi..." Müdür heveslenmiş gibiydi. "Tabii Clousarr karının örgütünün üyelerinden .olduğunu biliyordu. Onun için özel hayatının fazla incelenmesine gelemeyeceğinin farkındaydı. Aleyhindeki uydurma delillerle uğraşamayacağını ve işinden istifa edeceğini düşünüyordu. Sahi, Lije, istifa etmeye ne dersin? Yani durum gerçekten kötüleştiği takdirde demek istiyorum. Her şeyi sessizce halledebiliriz..."</p>

    <p class="MsoNormal">"Ölsem de yine istifa etmem, müdür bey."</p>

    <p class="MsoNormal">Enderby omzunu silkti. "Neyse... Neredeydim? Ah, evet. Clousarr bir alfa püskürtücüsü aldı. Yani santralde bir suç ortağı vardı. Diğer bir suç ortağı da R. Sammy'nin öldürülmesini sağladı." Parmaklarını hafifçe masaya vurdu. "Hayır, olmuyor, Lije, yararı yok."</p>

    <p class="MsoNormal">"Neden?"</p>

    <p class="MsoNormal">"Mantıklı değil bu. Bir sürü suç ortağı. Ha, aklıma gelmişken, Clousarr, Uzay Kentinde işlenen cinayet sırasında, yani o gece ve sabah nerede olduğunu kesinlikle kanıtladı. Gösterdiği kanıtlar da çok sağlam. Tabii bu konuyu hemen araştırdık. Ama bu araştırmanın neden yapıldığını, gerçek nedeni sadece ben biliyordum.&gt;</p>

    <p class="MsoNormal">Baley, "Ben katilin Clousarr olduğunu hiçbir zaman iddia etmedim, müdür bey." dedi. "Bunu söyleyen sizsiniz. Katil Ortaçağcı örgütünden herhangi bir kimse olabilir. Clousarr sadece Daneel'in fark ettiği, yüzünü tanıdığı biri. Onun örgütte önemli bir yeri olduğunu da sanmıyorum. Ama onunla ilgili garip bir şey de var."</p>

    <p class="MsoNormal">Enderby şüpheyle sordu. "Ne?"</p>

    <p class="MsoNormal">"Clousarr'ın, Jessie'nin grubun üyesi olduğunu bilmesi. Acaba o örgütün her üyesini tanıyor mu dersiniz?"</p>

    <p class="MsoNormal">"Bilmiyorum. Ama Jessie'yi tanıyor. Belki de Jessie'ye bir polisin karısı olduğu için önem veriyorlardı. Belki de Clousarr karını bu yüzden hatırladı."</p>

    <p class="MsoNormal">"Demek Clousarr hemen Jezebel Baley'nin de üye olduğunu söyledi. Böyle dedi, Jezebel Baley yani?"</p>

    <p class="MsoNormal">Enderby başım salladı. "Bunu kulaklarımla duyduğumu söyleyip duruyorum ya."</p>

    <p class="MsoNormal">"İşin garip yanı da bu, müdür bey. Jessie tam adını yıllardan beri kullanmıyor. Bentley doğmadan önce vazgeçti bundan. Jezebel adını bir defa bile ağzına almadı. Ortaçağcılara da bu isimden vazgeçtikten sonra katıldı. Bunu kesinlikle biliyorum. O halde Clousarr karımın asıi adının Jezebel olduğunu nereden biliyordu?"</p>

    <p class="MsoNormal">Enderby kızardı ve telaşla cevap verdi, "Ah, ne bileyim, belki de adam 'Jessie' dedi. Ben de farkına varmadan, 'Jezebel,' diye düşündüm. Hatta böyle yaptığımdan eminim. Clousarr, 'Jessie,' dedi."</p>

    <p class="MsoNormal">"Şu ana kadar onun 'Jezebel,' dediğinden çok emindiniz. Bunu size birkaç defa sordum."</p>

    <p class="MsoNormal">Müdürün sesi tizleşti. "Yalancı olduğumu söylemek istemiyorsun ya?"</p>

    <p class="MsoNormal">"Belki de Clousarr hiçbir şey söylemedi, diye düşünüyorum. Belki de bu hikâyeyi Bay Enderby uydurdu, diyorum. Jessie'yi yirmi yıldan beri tanıyorsunuz. Ve asıl adının Jezebel olduğunu da biliyorsunuz."</p>

    <p class="MsoNormal">"Sen çıldırmışsın, be adam!"</p>

    <p class="MsoNormal">"Öyle mi? Bugün öğle yemeğinden sonra nereye gittiniz? Buradan en aşağı iki saat ayrıldınız?"</p>

    <p class="MsoNormal">"Beni sorguya mı çekiyorsunuz?"</p>

    <p class="MsoNormal">"Bu soruları sizin yerinize cevaplayacağım. O sırada Williamsburg güç santralindeydiniz."</p>

    <p class="MsoNormal">Müdür yerinden kalktı. Alnı terden parlamıştı. Dudaklarının iki yanında kuru, beyaz köpükçükler birikmişti. "Kahretsin! Sen ne demek istiyorsun?"</p>

    <p class="MsoNormal">"Santralde değil miydiniz?"</p>

    <p class="MsoNormal">"Baley, seni işinden alıyorum. Belgelerini ver."</p>

    <p class="MsoNormal">"Hemen olmaz. Beni sonuna kadar dinlemelisiniz."</p>

    <p class="MsoNormal">"Dinlemek niyetinde değilim. Sen suçlusun! Suçlu olduğun kesin! Tepemi attıran sanki aleyhinde komplo kuruyormuşum gibi tavırlar takınman. Ucuz ve bayağı bir çaba bu!" Sesi öfkesinden hafifleyerek bir an bir gıcırtı halini aldı. Ama yine de, "Seni tutukluyorum." diye eklemeyi başardı.</p>

    <p class="MsoNormal">Baley sinirli sinirli, "Hayır, müdür bey." dedi. "Hemen olmaz. Atom silahımı size doğru çevirdim. Size nişan aldım ve emniyet düğmesine de bastım. Benimle oyun oynamaya kalkmayın lütfen. Çünkü çaresiz durumdayım. Ve konuşacağım. Ondan sonra istediğinizi yapabilirsiniz."</p>

    <p class="MsoNormal">Enderby gitgide daha irileşen gözlerle Baley'nin elindeki silahın korkunç namlusuna baktı. "Bu yüzden yirmi yıl yatacaksın. Ba-Baley." diye kekeledi. "Hem de kentin en ait katlarından birindeki bir hapishanede."</p>

    <p class="MsoNormal">R. Daneel birdenbire harekete geçti. Eliyle Baley'nin bileğini sıkıca kavradı. Usulca, "Buna izin veremem, ortak Elijah." diye mırıldandı "Müdüre zarar vermemelisin."</p>

    <p class="MsoNormal">Enderby, R. Daneel New York'a gireli beri ilk kez robotla doğrudan doğruya konuştu. "Hey, sen! Onu sıkı tut. Birinci Kuralı unutma!"</p>

    <p class="MsoNormal">Baley çabucak, "Ona zarar vermek niyetinde değilim, Daneel." diye bağırdı. "Ama sen de onun beni tutuklamasına enge! olmalısın. Bana esrarı aydınlatmam için yardım edeceğini söyledin. 'Daha kırk beş dakikam var."</p>

    <p class="MsoNormal">R. Daneel Baley'nin bileğini bırakmadan, "Elijah'ın konuşmasına izin vermeniz gerektiğine inanıyorum, müdür bey." dedi. "Şu anda Dr Fastolfe'la bağlantı halindeyim..."</p>

    <p class="MsoNormal">Enderby delirmiş gibi haykırdı. "Nasıl? Nasıl?"</p>

    <p class="MsoNormal">R. Daneel açıkladı. "Bende tam bir esir-altı ünite var." Müdür ona hayretle bakakaldı. Robot sözlerini amansızca sürdürdü. "Elijah'yı dinlemek istemezseniz bu kötü bir izlenim bırakabilir. Bundan size zarar verecek anlamlar çıkarırlar."</p>

    <p class="MsoNormal">Müdür koltuğuna çöktü. Dili tutulmuş gibiydi.</p>

    <p class="MsoNormal">Baley, "Bugün Williamsburg güç santraline gittiniz, müdür bey." diye suçladı. "Alfa püskürtücüsünü aldınız ve bunu R. Sammy'e verdiniz. Williamsburg santralini mahsus şüpheleri üzerime çekmek için seçtiniz. Dr. Gerrigel'in tekrar ortaya çıkmasından da yararlandınız. Onu büroya çağırdınız ve adama verilen rehber çubuğun ayarını bozdunuz. Böylece Dr. Gerrigel fotoğraf malzemelerinin durduğu depoya gitti ve R. Sarnmy'i buldu. doktorun robotun nasıl öldürüldüğünü anlayacağını, doğru sonuca varacağını da biliyordunuz."</p>

    <p class="MsoNormal">Baley silahını mahfazasına soktu. "İstiyorsanız beni şimdi tutuklaTabilirsiniz. Ama Uzay Kenti bunu bir cevap olarak kabul etmeyecektir."</p>

    <p class="MsoNormal">Enderby nefesi kesilmiş gibi, "Neden..." diye mırıldandı. Gözlüğü buğulanmıştı. Bunu çıkardı. Ve o zaman yüzünde yine o garip aciz ve şaşkın ifade belirdi. "Bütün bunları hangi nedenle yaptım?"</p>

    <p class="MsoNormal">"Başımı derde soktunuz ya. Öyle değil mi? Böylece Sarton soruşturması engellenmiş olacaktı. Bütün bunlar bir yana R. Sammy çok şey biliyordu."</p>

    <p class="MsoNormal">"Hangi konuda, Tanrı aşkına?"</p>

    <p class="MsoNormal">"Uzaycının beş buçuk gün önce nasıl öldürüldüğü konusunda. Çünkü Uzay Kentinden Dr. Sarton'u siz öldürdünüz."</p>

    <p class="MsoNormal">Enderby yerine R. Oaneel konuştu. Müdür sadece saçlarını yakalayarak, "Hayır." der gibi başını sallayabildi. Robot, "Ortak Elijah, korkarım bu varsayım yanlış." diye itiraz etti. "Bildiğin gibi, Polis Müdürü Enderby'nin D. Sarton'u öldürmüş olması imkansız."</p>

    <p class="MsoNormal">"O halde dinle. Beni dinle. Enderby, soruşturmayı üstlenmem için bana yalvardı. Oysa burada derecesi benden yüksek başka detektifler de vardı. Beni seçmesinin birkaç nedeni olduğunu söylemeliyim. Bir kere, onunla üniversiteden arkadaştık. Enderby de eski dostum ve saygı duyduğum amirimin suçlu olduğunun aklıma bile gelmeyeceğine inanıyordu. Anlayacağın, benim o ünlü sadakatime güveniyordu. İkincisi, Jessie'nin gizli bir örgütün üyesi olduğunu biliyordu. Gerçeğe fazla yaklaştığım takdirde bir manevrayla beni görevden uzaklaştırabileceğinden ya da beni şantajla susturacağından emindi. Aslında bu bakımdan endişelendiği de yoktu. Daha başlangıçta senden kuşkulanmam için elinden geleni yaptı, Daneel. İkimizin ayrı ayrı amaçlar uğrunda çalışmamızı sağladı. Babamın başına gelenleri, işinden kovulduğunu biliyordu. Nasıl bir tepki göstereceğimi tahmin ediyordu. Anlayacağın bir cinayet soruşturmasını katilin kendisinin yönetmesi onun için çok yararlı bir şeydir."</p>

    <p class="MsoNormal">Müdürün sesi sonunda çıkabildi. Adam usulca, "Jessie'nin üye olduğunu nasıl bilebilirdim?" diye sordu. Sonra robota döndü. "Sen! Madem Uzay Kentiyle bağlantı halindesin, bütün bu sözlerin yalan olduğunu da açıkla! Bu iddiaların hepsi de yalan, hepsi de!"</p>

    <p class="MsoNormal">Baley sesini yükselterek adamın sözünü kesti. Sonra da garip bir sakinlikle sesini tekrar alçalttı. "Jessie'nin üye olduğunu tabii biliyordunuz. Çünkü siz de bir Ortaçağcısınız. O örgüttensiniz. O eski tip gözlüklerinizi Pencereleriniz! Kişilik bakımından Ortaçağcılığa uygun olduğunuz anlaşılıyor. Ama elimde bundan daha güçlü kanıtlar da var.</p>

    <p class="MsoNormal">"Jessie, Daneel'in bir robot olduğunu nasıl öğrendi? Bu o sırada beni çok şaşırttı. Tabii daha sonra bu gerçeği Jessie'ye Ortaçağcıların açıkladıklarını anladım. Ama o zaman da bir adım daha geri gitmiş oldum. Orta Çağcilar bu durumu nereden öğrenmişlerdi? Siz, Müdür bey, bunu önemsemiyormuş gibi bir tavır takındınız. Ayakkabıcıdaki olay sırasında Daneel'in robot olduğunun anlaşılmış olabileceğini söylediniz. Ben buna inanmadım. İnanamadım. Daneel'i ilk gördüğüm zaman onun insan olduğunu sanmıştım. Ve benim gözlerim bozuk da değildir.</p>

    <p class="MsoNormal">"Dün Dr. Gerrigel'i Washington'dan buraya çağırdım. Daha sonra ona birkaç nedenle ihtiyacım olduğunu düşündüm. Ama Dr. Gerrigel'e ilk telefon ettiğim zaman bir tek amaolm vardı. Adamın, ben bir şey açıklamadığım takdirde Daneel'in bir robot olduğunu anlayıp anlamayacağını merak ediyordum.</p>

    <p class="MsoNormal">"Dr. Gerrigel onun robot olduğunu anlamadı, müdür bey. Onu Daneel'e tanıştırdım. Dr. Gerrigel, Daneel'in elini sıktı. Bir süre hep birlikte konuştuk. Ancak insana benzer robotlar konusu açıldığı zaman o da durumu birdenbire kavradı. Ve Dr. Gerrigel Arzın en büyük robotik uzmanı! şimdi birkaç Ortaçağa komplocunun sinirlerin gerildiği bir kargaşa sırasında uzmandan daha da ustaca davrandıklarını mı söylemek istiyorsunuz? Bundan kesinlikle emin olduklarını ve bu yüzden bütün örgütü harekete geçirdiklerini mi iddia ediyorsunuz? Bütün bunlara Daneel'in robot olduğunu sezdikleri için mi kalkıştılar?</p>

    <p class="MsoNormal">"Artık Ortaçağcıların Daneel'in robot olduğunu ta başından beri bildikleri anlaşılıyor. Ayakkabı mağazasında mahsus olay çıkarıldı. Hem Daneel'e ve hem de onun yoluyla bütün Uzay Kentine New York'taki robot düşmanlığının derecesini göstermek için. Böylece izler örtülecek. Uzay Kentliler birkaç belirli kişiden değil, bütün New York'lulardan şüpheleneceklerdi.</p>

    <p class="MsoNormal">"Ortaçağcılar 'Daneel'le ilgili gerçeği baştan beri bildiklerine göre, bunu onlara kim açıklamıştı? Ben değil. Bir ara haberi Daneel'in sızdırdığını sandım. Ama artık bunun da doğru olmadığını biliyorum. Daneel'in robot olduğunu bilen diğer Arzlı sizdiniz, müdür bey."</p>

    <p class="MsoNormal">Enderby şaşılacak bir canlılıkla, "Büroda casuslar olabilir." diye karşılık verdi. "Ortaçağcılar buraya sürüyle adamlarını yerleştirdiler belki de. Karın da o örgüttendi. Benim Ortaçağci olduğuma kolaylıkla inanıyorsun. O halde büroda başka üyeler neden olmasın?"</p>

    <p class="MsoNormal">Baley'in dudak kenarları alaylı bir gülüşle kıvrıldı. "Bu dosdoğru yolun sonuna erişmeden bir de esrarlı casuslarla uğraşmayalım. Daneel'in robot olduğunu siz haber verdiniz. Asıl casus sizsiniz.</p>

    <p class="MsoNormal">"Şimdi geriye bakıyorum da, müdür bey, durum bana çok ilgi çekici geliyor. Keyfinizi benim çözüme yaklaşmış ya da bundan uzaklaşmış olmam çok etkiliyordu. Tabii başından beri endişeliydiniz. Dün sabah Uzay Kentine gitmek istediğim ama bunun nedenini açıklamadığım zaman neredeyse bayılacaktınız. O zaman katil olduğunuzu anladığımı mı düşündünüz, müdür bey? Uzaycıların eline düşmeniz için bir tuzak kurduğumu mu sandınız? Bana onlardan nefret ettiğinizi söylediniz. Neredeyse ağlayacaktınız. Bir süre buna Uzay kentinde sizden şüphelendikleri için küçük düşmenizin yol açtığını sandım. Ama sonra Daneel sizi kırmamaya özellikle dikkat ettiklerini açıkladı. Sizden şüphelendiklerinin farkına bile varmamıştınız. Paniğe kapılmanızın nedeni korkuydu, gurur kırıklığı değil.</p>

    <p class="MsoNormal">"Sonra üç boyutlu alıcıyla bizi dinlerken ben tümüyle yanlış olan o varsayımımı açıkladım. Gerçeğe erişmekten ne kadar uzak olduğumu anladığınız zaman eski güveninize kavuştunuz. Hatta benimle tartışarak Uzaycıları da savundunuz. O olaydan sonra bir süre kendinizi topladınız. Kendinize çok güveniyordunuz. O sırada Uzaycıları haksız yere suçlamamı çabucak affetmeniz beni şaşırttı. Oysa daha önce bana onların alınganlıkları konusunda nutuk da çekmiştiniz. Tabii, yaptığım hata pek hoşunuza gitmişti.</p>

    <p class="MsoNormal">"Sonra Dr. Gerrigel'i aradım. Bunun nedenini sordunuz. Bunu size açıklayamadım. O zaman yine telaşlandınız. Çünkü korktunuz..."</p>

    <p class="MsoNormal">R. Daneel birdenbire elini kaldırdı. "Ortak Elijah."</p>

    <p class="MsoNormal">Baley saatine baktı. On biri kırk iki geçiyordu. "Ne var?"</p>

    <p class="MsoNormal">R. Daneel, "Belki de Bay Enderby Ortaçağcılarla ilişkisi olduğunu öğrenmenden korkuyordu." dedi. "Tabii o grubun var olduğunu kabul ediyorsak... Ama Bay Enderby'le cinayet arasında hiçbir bağ yoktu. O olayla bir ilişkisi olamaz."</p>

    <p class="MsoNormal">Baley, "Çok yanılıyorsun, Daneel." diye cevap verdi. "Enderby, Dr. Gerrigel'i neden çağırdığımı bilmiyordu. Ama uzmandan robotlar konusunda bilgi almak istediğim belli bir şeydi. Bu onu korkuttu. Çünkü işlediği o daha ağır suçla bir robotun yakından ilişkisi olmuştu. Öyle değil mi, müdür bey?"</p>

    <p class="MsoNormal">Enderby, "Hayır." der gibi başını salladı. "Bu sona erdiği zaman..." diye başladı ama sonra boğulurcasına anlaşılmaz bir şeyler mırıldandı.</p>

    <p class="MsoNormal">Baley baskı altında tuttuğu müthiş bir öfKeyle sordu. "Cinayet nasıl işlendi? Kahretsin! C/Fe! C/Fe! Senin terimini kullarıyorum, Daneel! C/Fe kültürünün ne kadar yararlı bir şey olduğundan söz edip duruyorsun. Ama bir Arzlının bundan geçici bir süre için de olsa nasıl yararlanabileceğinin farkında değilsin. İzin ver de sana bunu açıklayayım. Bir robot kolaylıkla açıklık yerlerde dalaşabilir. Gece bile. Yalnız başına. Enderby, R. Sammy'nin eline bir atom silahı sıkıştırdı. Robota ne zaman ve nereye gitmesi gerektiğini söyledi. Kendisi Özel'den geçerek Uzay kentine girdi. Ve tabii silahını orada bıraktı. Sonra diğer tabancayı R. Sammy'den aldı. Dr. Sarton'u öldürdükten sonra tabancayı robota geri verdi. R. Sammy de yanında silahla kırlardan geçerek New York'a döndü. Ve Enderby bugün R. Sammy'i ortadan kaldırdı. Çünkü olay konusunda fazla bilgisi olan robot onun için tehlikeliydi.</p>

    <p class="MsoNormal">"İşte bu her şeyi açıklıyor. Müdür beyin Uzay Kentinde olması. Silahın bulunmaması. Böylece bir New York'lunun gece vakti, açık havada bir buçuk kilometreyi sürünerek aştığını düşünmeye de gerek kalmıyor."</p>

    <p class="MsoNormal">Ama Baley'nin sözleri sona erince R. Danee! yine itiraz etti. "Çok üzgünüm, ortak Elijah. Tabii Bay Enderby adına seviniyorum, a da başka. Sana müdüre serebro-analiz uygulandığın! ve onun bilerek, isteyerek bir cinayet işlemesinin imkansız olduğunun anlaşıldığını söyledim. Bilmiyorum beyin durumu hangi kelimeyle tanımlanabilir. Korkaklık, vicdan ya da acıma. Ben bütün bu kelimelerin sözlük anlamlarını biliyorum. Ama karar veremiyorum Her neyse... Müdür bey cinayet işlemedi."</p>

    <p class="MsoNormal">Enderby mırıldandı. "Teşekkür edenm..." Sesi güçlendi, artık adam güvenle konuşuyordu. "Amacını bilmiyorum, Baley. Beni neden böyle mahvetmeye çalıştığını da anlamış değillm. Ama bu işin içyüzünü öğrenecek..."</p>

    <p class="MsoNormal">"Bir dakika! Konuşmam sona ermedi. elimde bu da var." Baley, aluminyum küpü Enderby'nin masasına vurdu. Güvenle konuştuğunu umuyor, kendi kendisine inanmaya çalışıyordu. Aslında yarım saatten beri kendisinden küçük bir gerçeği saklamaya çalışıyordu. Parçaların oluşturduğu o şeklin neyi gösterdiğini bilmiyordu. Sadece bir kumar oynuyordu. Ama başka yapabileceği bir şey de yoktu.</p>

    <p class="MsoNormal">Enderby o küçük cisme bakarak yerinde büzüldü. "Nedir o?"</p>

    <p class="MsoNormal">Baley alay etti. "Bomba değil, merak etmeyin. Sadece sıradan bir mikroprLijeksiyon makinesi."</p>

    <p class="MsoNormal">"Ee? Bu neyi kanıtlayacak?"</p>

    <p class="MsoNormal">"Bakalım, göreceğiz." Baley tırnağını küpteki yarıklardan birine soktu. Müdürün odasının bir köşesi gözden kayboldu. şimdi burada üç boyutlu, aydınlık, yabancı bir sahne vardı. Bu yerden tavana kadar çıkıyor, odanın duvarlarından dışarıya doğru uzanıyordu. Kentin sağlayamadığı grimsi bir ışık aydınlatıyordu bunu,</p>

    <p class="MsoNormal">Baley hem tiksinti, hem de garip bir merakla, sözünü ettikleri şafak bu olmalı, diye düşündü.</p>

    <p class="MsoNormal">Artık Dr Sarton'un kubbesinin içini görüyorlardı. Uzaycının cesedi odanın ortasında yatıyordu. Korkunç, parçalanmış bir şey.</p>

    <p class="MsoNormal">Enderby sahneye bakarken gözleri yuvalarından uğradı sanki.</p>

    <p class="MsoNormal">Baley, "Müdür beyin insan öldüremeyecek bir tip olduğunu biliyorum, Dane'el." dedi. "Buna bana söylemene gerek yok. Bu gerçeği daha önce aşabilseydim, esrarı da çabucak gözerdim Aslında bu engeli nasıl aşacağımı bilemedim. Ancak bir saat önce bunu nasıl başarabileceğimi anladım. Sana kayıtsızca Bentley'nin kontak lenslerini merak ettiğini hatırlattığım zaman Daneel. İşte anahtar buydu, müdür bey. O sırada aklıma esrarın anahtarının miyobunuz ve gözlüğünüz olduğunu anladım. Dış Dünyadakilerde miyop görülmüyor sanırım. Yoksa gerçeği cinayetten hemen sonra anlarlardı, müdür bey, gözlüğünüz ne zaman kırıldı?"</p>

    <p class="MsoNormal">Enderby, "Ne demek istiyorsun?" diye homurdandı.</p>

    <p class="MsoNormal">Baley, "Bana bu görevi verdiğiniz gün gözlüğünüzün Uzay Kentinde kırıldığını söylediniz. O zaman cinayeti öğrendiğiniz zaman telaşlandığınızı ve gözlüğünüzün de bu yüzden kırıldığını sandım. Ama aslında siz böyle bir şey söylememiştiniz. Bu sonuca varmam için de hiçbir neden yoktu. Aslında Uzay Kentine girerken cinayet işlemeyi planlıyordunuz. Bu yüzden telaşlandınız. Gözlüğünüzü düşürdünüz ve camları da kırıldı. Ama cinayetten önce. Öyle değil mi? Olay böyle olmadı mı?"</p>

    <p class="MsoNormal">R. Daneel, "Ne demek istediğini anlayamadım, ortak Elijah." diye atıldı.</p>

    <p class="MsoNormal">Baley düşündü. Daha on dakika "Ortak Elijah" olarak kalacağım. Çabuk konuşmalıyım. Ve kofam da hızla çalışmalı!</p>

    <p class="MsoNormal">Baley konuşurken Sarton'un kubbesinin görüntüsünü de ayarlıyordu. Beceriksizce görüntüyü genişletti. Sinirleri iyice gerildiği için tırnağım uygun biçimde kullanamıyordu pek. Ceset ağır ağır, sarsılarak büyüdü, genişledi, yaklaştı. Baley neredeyse yanık etin kokusunu duyacaktı. Sarton'un kafası, omzu ve bir kolunun üst kısmı sarkmıştı. Bunları kalça ve bacaklara kararmış bir bel kemiğinin bir parçası bağlıyordu. Omurgadan parçalanmış bir göğüs kafesi yükseliyordu.</p>

    <p class="MsoNormal">Baley yan gözle müdüre baktı. Enderby gözlerini yummuştu. Yüzünden midesinin bulandığı anlaşılıyordu. Baley de aynı haldeydi ama sahneyi seyretmesi gerekiyordu. Verici kontrollerinden yararlanarak üç boyutlu görüntüyü çevirdi. Döndürdü. Cesedin etrafını, zemini kısım kısım büyütmeye başladı. Bir ara tırnağı kaydı ve zeminin görüntüsü birdenbire yan yatarak irileşti. Sonunda yer de, ceset de bulanık birer hayal halini aldılar. Artık bunlar aygıtın güç alanından çıkmak üzereydiler. Baley sahneyi küçülttü ama cesedin kayarak uzaklaşmasına izin verdi.</p>

    <p class="MsoNormal">Detektif hâlâ konuşuyordu. Başka çaresi yoktu. Aradığını buluncaya kadar susması imkansızdı. İstediğini bulamadığı takdirde de bütün bu söylediklerinin hiçbir yararı olmayacaktı. Aslında "yaran olmayacaktı" sözü pek hafif kalıyordu. Baley'nin kalbi gürültüyle çarpıyor, şakakları zonkluyordu</p>

    <p class="MsoNormal">Baley, "Müdür bey, bilerek isteyerek cinayet işleyemez." dedi. "doğru. Ama bilerek, isteyerek, dedim. Ama her insan kazara birini öldürebilir. Enderby, Uzay kentine Dr. Sarton'u öldürmek için gitmedi. Onun öldürmek istediği sendin, Daneel! Sen! Enderby'nin serebro-analizinde onun bir makineyi parçalayamayacağını gösteren bir şey var mı? Bu bir cinayet değil, bir sabotaj sayılır.</p>

    <p class="MsoNormal">"Enderby, bir Ortaçağcı. Heyecanlı bir Ortaçağcı hem de. O Dr. Sarton'la beraber çalışmıştı. Seni neden hazırladıklarını da biliyordu, Daneel. Uzaycıların gayelerine erişmelerinden, Arzlıların sonunda ana gezegenden ayrılmalarından korkuyordu. Bu yüzden seni ortadan kaldırmaya karar verdi, Daneel. Sen hazırlanan ilk modeldin. Arzdaki Ortaçağa akımının ne kadar yaygın ve azimli olduğunu gösterdiği takdirde Uzaycıların cesaretlerinin kırılacağını düşünüyordu. Bunda da haklıydı. Dış Dünyada Uzay Kenti projesini sona erdirmek için güçlü bir istek duyulduğunun da farkındaydı. Herhalde Dr. Sarton bu meseleyi onunla konuşmuştu. Bu son darbenin istediği sonucu sağlayacağından emindi.</p>

    <p class="MsoNormal">"Seni öldürmek fikrinin de Enderby'nin hoşuna gittiğini söylemiyorum, Daneel. Aslında bunu R. Sammy'e yaptırmayı tercih edecekti. Ama sen insana o kadar benziyordun ki. Sammy gibi ilkel bir robot aradaki farkı bilemez, bunu anlayamazdı. Tabii bu yüzden Birinci Kural onu engellerdi. Ya da belki de Enderby, bu cinayetin başka bir insan tarafından işlenilmesini tercih ederdi. Ama Uzay Kentine istediği zaman girip çıkabilen tek New York'Iu da oydu.</p>

    <p class="MsoNormal">"Şimdi sana Enderby'nin planının ayrıntılarını açıklayacağım. Tabii benimki sadece tahmin. Bunu itiraf da ediyorum. Ama gerçeği anladığımı da sanıyorum. Enderby, Dr. Sarton'a randevu verdi ama Uzay Kentine mahsus erken gitti. Şafak zamanı yani. Dr. Sarton'un uykuda olacağını, seninse ortalıkta dalaşacağını düşünüyordu. Herhalde sen Dr. Sarton'un kubbesinde kalıyordun, Daneel."</p>

    <p class="MsoNormal">Robot başını salladı. "İyi bildin, Ortak Elijah."</p>

    <p class="MsoNormal">Baley, "O halde izin ver de hikâyeme devam edeyim." dedi. "Enderby senin kubbenin kapısına geleceğinden emindi, Daneel. O zaman atom tabancasıyla göğsüne ya da kafana ateş edecekti. Böylece bütün dertler de sona erecekti. Enderby oradan hemen ayrılacak, şafak zamanı Uzay Kentinin boş sokaklarından ilerleyecek; R. Sammy'nin kendisini beklediği yere dönecekti. Robota silahını geri verecek ve ağır ağır yürüyerek tekrar Dr. Sarton'un kubbesine gidecekti. Gerektiği takdirde cesedi kendisi 'bulacaktı.' Ama aslında bunu başkasının yapması daha işine gelecekti. Neden erken geldiği sorulduğu zaman da, 'Dr. Sarton'a Ortacağcilann Uzay Kentine saldırmaya hazırlandıklarını haber vermek istedim,' diyecekti herhalde. 'Uzaycılarla Arzlıların arasında açık açık bir mesele çıkmasını istemiyordum. Dr. Sarton'a gizlice önlem almasını önerecektim.' Ölü robot da onun bu iddialarını destekleyecekti tabii." Baley, Enderby'e baktı. "Belki size Uzay Kentine girişinizle, Dr. Sarton'un kubbesine gidişiniz arasında bir hayli zaman geçtiğini söyleyecek, bunun nedenini de soracaklardı. O zaman ne söyleyecektiniz? Durun bakayım, bunu tahmine çalışacağım. 'Birinin sinsice sokaklardan süzüldüğünü sonra da kırlara çıktığını gördüm." diyecektiniz sanırım. 'Bir süre onun peşinden gittim.' 'Bu da yine Uzaycıların yanlış izi takip etmelerine yol açacaktı. R. Sammy'e gelince, kimse onu fark etmeyecekti bile. Kentin dışındaki çiftliklerin yakınında görülen bir Robot dikkati çekmeyecekti. Ee yaklaştım mı, müdür bey?"</p>

    <p class="MsoNormal">Enderby kıpırdandı. "Ama ben..."</p>

    <p class="MsoNormal">Baley bağırdı. "Hayır! Daneel'i öldürmediniz! O burada. Daneel New York'a geldiği günden beri onun yüzüne bakamıyorsunuz! Daneel'ı bir kere olsun adıyla çağıramadınız! Şimdi ona bir bakın, müdür bey."</p>

    <p class="MsoNormal">Enderby bunu yapamadı. Titreyen elleriyle yüzünü örttü.</p>

    <p class="MsoNormal">Baley'nin de elleri titriyordu. Detektif az kalsın projeksiyon küpünü düşürüyordu. Aradığını bulmuştu!</p>

    <p class="MsoNormal">şimdi Dr. Sarton'un kubbesinin ana kapısını görüyorlardı. Kapı açıktı. Kanat, parlak maden rayında kaydırılmış ve duvardaki yerine sokulmuştu. Ve bu rayların arasında! Orada! Orada!..</p>

    <p class="MsoNormal">Işıldayan şeyin ne olduğu öyle belliydi ki</p>

    <p class="MsoNormal">Baley, "Onları anlatacağım." diye açıkladı. "Gözlüğünüzü düşürdüğünüz sırada kubbedeydiniz, müdür bey. Sinirleriniz gerilmişti. Sinirli olduğunuz zamanları gördüm. Öyle anlarda gözlüğünüzü çıkararak camlarını siliyorsunuz. O sırada da yine öyle yaptınız. Ama elleriniz titriyordu. Gözlüğü düşürdünüz. Belki farkına varmadan üzerine bastınız. Her neyse, gözlüğün camlan kırıldı. Aynı anda kapı açıldı ve karşınızda Daneel'e benzeyen biri belirdi.</p>

    <p class="MsoNormal">"Ona ateş ettiniz. Yerde telaşla gözlüğünüzü arayarak bunun parçalarını topladınız ve kaçtınız. Cesedi onlar buldular, siz değil. Sizinle konuşmaya geldikleri zaman Daneel'i değil, erken kalkmak âdetinde olan Dr. Sarton'u öldürmüş olduğunuzu öğrendiniz. Ne yazık ki. Dr. Sarton, Daneel'i kendisine benzeyecek biçimde hazırlamıştı. En büyük şanssızlığı da bu oldu. O kritik anda gözlüğünüz de olmadığı için Dr. Sarton'un robot olmadığını anlayamadınız.</p>

    <p class="MsoNormal">"Kesin kanıt mı istiyorsunuz? İşte!" Sarton'un kubbesinin görüntüsü titredi ve Baley kübü dikkatle masaya koydu. Ama bunu hâlâ sıkıca tutuyordu.</p>

    <p class="MsoNormal">Enderby'nin yüzü dehşetten, Baley'ninki ise heyecandan çarpılmıştı. Sadece R. Daneel kayıtsızmış gibiydi.</p>

    <p class="MsoNormal">Baley parmağıyla işaret ediyordu. "Kapının rayları arasında parlayan o şey! O nedir, Daneel?"</p>

    <p class="MsoNormal">Robot sakin sakin, "İki küçük cam parçası." diye açıkladı. "Biz onlara önem vermedik."</p>

    <p class="MsoNormal">"Ama artık vereceksiniz. Onlar iç bükey camların parçaları. Onların derecelerini ölçün. Sonra da Enderby'nin şimdi taktiği gözlükle karşılaştırın. Camları kırmayın, müdür bey!" Detektif Enderby'nin üzerine atılarak adamın elindeki gözlüğü kaptı. Bunu soluk soluğa Daneel'e uzattı. "Bu Enderby'nin sanıldığından daha erken bir saatte kubbeye geldiğini kanıtlamaya yeter sanırım."</p>

    <p class="MsoNormal">R. Daneel, "Söylediklerinin hepsine de inanıyorum." dedi. "şimdi Müdür beyin serebro-analizi yüzünden tümüyle yanılmış olduğumu da anlıyorum. Seni kutlarım, ortak Elijah."</p>

    <p class="MsoNormal">Baley'nin saati gece yarısı olduğunu gösteriyordu. Artık yeni bir gün başlıyordu.</p>

    <p class="MsoNormal">Enderby başını ağır ağır eğerek kollarına dayadı. Sesi boğuk bir iniltiden farksızdı. "Bir yanlışlık oldu. Bir yanlışlık. Onu öldürmeyi hiçbir zaman istemedim." Birdenbire koltuktan kayarak yere yığıldı.</p>

    <p class="MsoNormal">R. Daneel ona doğru atıldı. "Ona zarar verdin, Elijah. İşte bu çok kötü."</p>

    <p class="MsoNormal">"Ölmedi ya?"</p>

    <p class="MsoNormal">"Hayır. Ama kendinden geçmiş."</p>

    <p class="MsoNormal">"Merak etme, ayılır. Bu suçlamalara dayanamadı sanırım. Katil olduğunun anlaşılmasına da. Ama bunu yapmak zorundaydım, Daneel. elimde mahkemenin kabul edebileceği bir kanıt yoktu. Sadece anlamlı birkaç olay vardı. Onu durmadan sıkıştırmam, gerçeği ağır ağır açıklamam gerekiyordu. Böylece kendisini ele vereceğini umuyordum. Öyle de oldu. Onun cinayeti itiraf ettiğini duydun değil mi?"</p>

    <p class="MsoNormal">"Evet."</p>

    <p class="MsoNormal">"İyi. Sana bunun Uzaycıların projesi bakımından çok yararlı olacağını söyledim. Hatta söz de verdim. Onun için... Dur, dur, kendisine geliyor."</p>

    <p class="MsoNormal">Enderby inledi. Göz kapakları titreşti. Adam sonunda gözlerini açarak sessizce Baley'le R. Daneel'e baktı.</p>

    <p class="MsoNormal">Baley, "Müdür bey." dedi. "Beni duyuyor musunuz?"</p>

    <p class="MsoNormal">Enderby cansız cansız, "Evet." der gibi başını salladı.</p>

    <p class="MsoNormal">"iyi öyleyse. şimdi... Uzaycıların sizi cezalandırmaktan daha önemli dertleri var. Onlarla işbirliği yaptığınız takdirde..."</p>

    <p class="MsoNormal">"Ne? Ne?" Enderby'nin gözlerinde hafif bir umut pırıltısı belirdi.</p>

    <p class="MsoNormal">"New York Ortaçağcılar örgütünde önemli bir yeriniz olmalı. Hatta belki de gezegeni kapsayan bütün örgütte. Onları etkileyin. Uzaydaki diğer gezegenlere yayılma fikrini aşılayın hepsine. Nasıl bir propaganda yapacağınız meydanda. 'Evet, toprağa dönebiliriz... ama başka gezegenlerde.'"</p>

    <p class="MsoNormal">Enderby mırıldandı. "Anlayamıyorum..."</p>

    <p class="MsoNormal">"Uzaycıların istedikleri bu. Tanrı yardımcım olsun, artık ben de bunu istiyorum. Buna Dr. Fastolfe'la yaptığım kısa bir konuşma neden oldu. Uzaycılar her şeyden çok bunu arzu ediyorlar. Bu amaçla devamlı Arza gelerek burada kalıyor ve bu yüzden canlarını tehlikeye atıyorlar. Dr. Sarton'un ölümü, Ortaçağcıları Galaksiye yayılma hareketini yeniden başlatmaya ikna etmenizi sağlarsa, Uzaycılar da bu uğurda kurban vermelerine değeceğini düşünürler sanırım. şimdi anladınız mı?"</p>

    <p class="MsoNormal">R. Daneel, "Elijah çok haklı." diye ekledi. "Bize yardım edin, Müdür bey. O zaman biz de geçmişi unuturuz. Şu anda Dr. Fastolfe ve bu projeyle ilgilenen diğer Uzaycılar adına konuşuyorum. Tabii şimdi bize yardım edeceğinizi söyler, sonradan cayabilirsiniz. Ama biz de o zaman suçlu olduğunuzu herkese açıklarız. Bunu da anladığınızı umarım. Bu konudan söz etmek beni üzüyor."</p>

    <p class="MsoNormal">Enderby sordu. "Yargılanmayacak mıyım?"</p>

    <p class="MsoNormal">"Hayır. Tabii bize yardım ederseniz."</p>

    <p class="MsoNormal">Enderby'nin gözleri doldu. "İstediğinizi yapacağım... O... bir kazaydı. Bir kaza. doğru olduğunu sandığım bir şey yaptım..."</p>

    <p class="MsoNormal">Baley, "Bize yardım ederseniz, asıl o zaman doğru olanı yapmış olursunuz." dedi. "Arz ancak diğer gezegenlere yerleşildiği takdirde kurtulabilir. Ön yargılara kapılmadan düşünürseniz bunun doğru olduğunu da anlarsınız. Bunu başaramazsanız, o zaman Dr. Fastolfe'la kışı bir konuşma yapmanızı öneririm. Ve yardıma hemen şimdi, R. Sammy olayını örtbas ederek başlayabilirsiniz. Olayın bir kaza olduğunu söyleyin. İşte, böyle bir şey. O olay sona ermeli." Baley ayağa kalktı. "Unutmayın, gerçeği bilen tek insan ben değilim, müdür bey. Beni ortadan kaldırmanız mahvınıza neden olur. Bütün Uzay Kenti işin iç yüzünü öğrendi. Bunu anlıyorsunuz, değil mi?"</p>

    <p class="MsoNormal">R. Daneel ona baktı. "Başka bir şey söylemene gerek yok, Elijah. İçtenlikle konuştu ve bize yardım da edecek. serebro-analizi bunu gösteriyor."</p>

    <p class="MsoNormal">"İyi öyleyse. Artık eve gidebilirim. Jessie'yle Bentley'i görmeyi, normal yaşamıma dönmeyi istiyorum. Tabii uyumayı da. Daneel, Uzaycılar gittikten sonra sen Arzda kalacak mısın?"</p>

    <p class="MsoNormal">R. Daneel, "Bana bu konuda bir şey söylenmedi." dedi. "Neden sordun?"</p>

    <p class="MsoNormal">Baley dudağını ısırdı, sonra da, "Açıkçası senin gibi birine böyle sözler söyleyeceğim hiç aklıma gelmezdi, Daneel." diye mırıldandı. "Ama... sana güveniyorum. Hatta... sana hayranlık duyuyorum. Ben artık Arzdan ayrılamayacak kadar yaşlı sayılırım. Ama göç edecek Arzlılar için okullar açıldığı zaman belki Bentley de onlardan birine gider. Ve belki ileride bir gün Bentley'le sen..."</p>

    <p class="MsoNormal">"Belki..." R. Daneel'in yüzü ifadesizdi. Sonra robot Julius Enderby'e döndü.</p>

    <p class="MsoNormal">Adam onlara bakıyordu. Gevşek etil yüzünde yavaş yavaş canlı bir ifade belirmeye başlıyordu.</p>

    <p class="MsoNormal">Robot, Enderby'e, "Elijah'ın bana daha önce söylediği bazı sözlerin anlamlarını kavramaya çalışıyordum, dostum Julius." dedi. "Galiba bunu başardım da, çünkü birdenbire bir gerçeği anladım. Olmaması gereken, yani sizin 'kötülük' dediğiniz şeyin ortadan kaldırılması her zaman pek de önemli değil. Asıl önemli olan bu kötülüğün 'iyilik' diye tanımladığınız şey haline sokulması. Bu daha adil ve istenmesi gereken bir şey." Durakladı. Sonra da sözlerine kendisi de şaşıyormuş gibi ekledi. "Git ve bir daha günah işleme!"</p>

    <p class="MsoNormal">Baley birdenbire güldü ve R. Daneel'in dirseğini tuttu Adamla robot kol kola kapıdan çıktılar.</p>

    <p class="MsoNormal"></p>

    <p class="MsoNormal1"><b class="calibre1">SON</b></p>

    <p class="MsoNormal"></p>
  </div>
</body>
</html>
