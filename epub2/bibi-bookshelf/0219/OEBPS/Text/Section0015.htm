<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çelik Mağaralar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"><b class="calibre1"><br /></b></p>

    <h1 class="MsoNormal"><b class="calibre1">ON BEŞ</b></h1>

    <p class="MsoNormal">Baley Maya Bölümünün hafif kokusunun daha keskinleşerek yaygınlaştığını fark etti. Detektif bazıları gibi bu kokuyu hiç de kötü bulmazdı. Jessie gibi söz gelişi. Hatta bu koku hoşuna bile gider, Baley'e güzel şeyleri hatırlatırdı.</p>

    <p class="MsoNormal">Baley maya kokusunu her duyuşunda otuz yıldan daha uzun bir süre öncesine dönüverirdi. Koku algısının kimyası neden olurdu buna. On yaşına döner ve Bori Dayısını görmeye gittiğini düşünürdü. Dayısı maya üreticisiydi. Bori Dayıda her zaman mayadan yapılmış nefis yiyecekler bulunurdu: Küçük kurabiyeler, içleri şurupla dolu çikolatamsı şeyler, kedi ve köpek biçimi sert bisküviler. Baley küçük olmasına karşın, dayısında başkalarına dağıtacak böyle yiyeceklerin bulunmaması gerektiğini bilirdi. Bu yüzden bir köşeye çekilerek sırtını odaya döner ve bu nefis şeyleri sessizce yerdi. Yakalanmaktan korktuğu için çabucak hem de,</p>

    <p class="MsoNormal">Belki de o nedenle kurabiyeler ona daha da lezzetli gelirdi.</p>

    <p class="MsoNormal">Zavallı Bori Dayı bir kazaya uğramış ve ölmüştü. Baley'e dayısının nasıl öldüğünü hiçbir zaman doğru dürüst açıklamamışlardı. Çocuk da onun fabrikadan usulca maya kaçırırken tutuklandığını sanarak acı acı ağlamıştı. Kendisini de yakalayıp idam edeceklerini "sanıyordu. Baley yıllar sonra polis dosyalarını usulca karıştırmış ve gerçeği öğrenmişti. Dayısı bir yük taşıtının paletleri altına düşmüştü. Bu romantik bir efsane için düş kırıcı bir sondu.</p>

    <p class="MsoNormal">Ama Baley maya kokusunu duyduğu an yine de kısa bir süre için de olsa o efsaneyi anımsıyordu.</p>

    <p class="MsoNormal">Maya Köyü, New York Kentinin herhangi bir kesiminin resmi adı değildi. Bu yer herhangi bir atlas ya da New York haritasında da bulunamazdı. Halk arasında "Maya Köyü" diye tanımlanan yer aslında Newark, New Brunswick ve Trenton'dan oluşuyordu. Ortaçağda New Jersey diye bilinen bölgenin ortasından uzanan geniş bir şerit halindeydi burası. Bölgede halkın oturduğu mahalleler de vardı. Özellikle Newark ve Trenton merkezlerinde. Ama geri kalan geniş topraklar maya fabrikaları ya da çiftliklerine ayrılmıştı. Bu yerlerde binlerce tür maya yetişiyor ve ürüyordu. Kentin nüfusunun beşte biri bu fabrikalarda çalışmaktaydı. Diğer beşte biri de bunlara bağlı öteki endüstrilerde. Allaghenle Dağlarının ormanlarından yığınla odun ve kaba selüloz fabrikalara getiriliyordu. Bu malzeme asit dolu tanklardan geçirilerek glükoz haline sokuluyordu. Buna arabalar dolusu gühercile ve fosfat tuzları eklenip bütün bunlar kimya laboratuvarlarının sağladığı organik malzeme dolu kavanozlara dolduruluyordu. Bu işlemlerden bir tek sonuç alıyordu: Maya. Daha fazla maya. Maya olmadığı takdirde Arzda yaşayan sekiz milyar insanın dörtte üçü bir yıl içerisinde açlıktan ölürdü.</p>

    <p class="MsoNormal">Bu düşünce Baley'nin buz gibi donmasına neden oldu. Üç gün önce de aynı olasılık söz konusuydu, ama üç gün önce Baley'nin aklına bile gelmezdi bu.</p>

    <p class="MsoNormal">Newark dışındaki bir giriş yerinden geçerek taşıt yolundan ayrıldılar. Saptıkları cadde hiç kalabalık değildi. İki tarafta da biçimsiz bloklar yükseliyordu. Maya fabrikalarıydı bunlar. yol tenha olduğu için Baley arabayı yavaşlatmadı.</p>

    <p class="MsoNormal">"Saat kaç, Daneel?"</p>

    <p class="MsoNormal">Robot, "On altı sıfır beş." diye açıkladı.</p>

    <p class="MsoNormal">"O halde Clousarr iştedir. Tabii gündüz vardiyasındaysa."</p>

    <p class="MsoNormal">Baley polis arabasını malların teslim edildiği park yerine soktu ve motoru durdurdu.</p>

    <p class="MsoNormal">R. Daneel, "Elijah, demek bu New York Maya Köyü." dedi.</p>

    <p class="MsoNormal">Baley, "Köyün bir bölümü." diye yanıtladı.</p>

    <p class="MsoNormal">İki yanında büroların bulunduğu bir koridora girdiler. Koridorun dönemecindeki bir masada oturan resepsiyon memuru kız onları görünce hemen gülümsemeye başladı. "Kimi görmek istemiştiniz?"</p>

    <p class="MsoNormal">Baley cüzdanını açtı. "Biz polisteniz. New York Maya'da Francis Clousarr adında biri çalışıyor mu?"</p>

    <p class="MsoNormal">Kız, "Bunu sorabilirim." diyerek fişi, üzerinde "Personel" yazılı bir prize soktu. Dudaklarını hafifçe oynattı ama adamla robot kızın sesini duyamadılar.</p>

    <p class="MsoNormal">Baley hançerenin hafif hareketlerini ses haline sokan boğaz telefonlarını biliyordu. "Lütfen sesinizi yükseltin." diye emretti. "Sözleriniz? duymalıyım."</p>

    <p class="MsoNormal">Kızın sesi işitilecek hale geldi. "Polis olduğunu söylüyor, efendim."</p>

    <p class="MsoNormal">Esmer, iyi giyinmiş bir adam bir odadan çıktı. İnce bir bıyığı vardı. Alın kısmından saçları dökülmeye başlamıştı. Adam beyaz dişlerini göstererek gülümsedi. "Ben Personel'den Prescott'um. Mesele nedir, memur bey?"</p>

    <p class="MsoNormal">Baley soğuk bir tavırla süzünce, Prescott'un gülümseyişi dondu. "Burada çalışanların endişelenmelerini istemiyorum." diye ekledi. "Polis Konusunda fazla alıngandırlar."</p>

    <p class="MsoNormal">Baley, "Ne kötü değil mi?" dedi. "Clousarr şimdi binada mı?"</p>

    <p class="MsoNormal">"Evet, memur bey."</p>

    <p class="MsoNormal">"O halde bize bir çubuk verin. Oraya ulaştığımızda Clousarr gitmiş olursa, sizinle tekrar konuşurum."</p>

    <p class="MsoNormal">Prescott hiç gülmüyordu artık. "Size çubuk getirteceğim, memur bey."</p>

    <p class="MsoNormal">Rehber çubuk, "CG Kesimi İkinci Bölüm"e göre ayarlandı. Baley bunun fabrika bakımından ne anlama geldiğini bilmiyordu. Ama bilmesine de gerek yoktu. Çubuk avuca sığabilen, dikkati çekmeyen küçük bir aygıttı. Ayarlandığı yöne doğru döndürüldüğü zaman ucu hafifçe ısınıyor, ters yöne dönüldüğü zaman da soğuyordu. İstenilen yere erişilirken çubuğun ısısı iyice artıyordu. Bir amatörün işine pek yaramazdı rehber çubuk. Çünkü ısı farkı pek azdı. Ama New York'luların pek azı bu konuda amatör sayılabilirdi. Çocuk oyunlarının en sevileni, okul koridorlarında oyuncak bir rehber çubuğun yardımıyla saklambaç oynamaktı. Bu oyuncakların reklamları da ilginçti: "Sıcak mı değil mi?" "Bırakın Sıcak Çubuk bulsun!" "Sıcak Rehber Çubuklar gibi olamaz!"</p>

    <p class="MsoNormal">Baley yüzlerce dev gibi binada rehber çubuk yardımıyla yolunu bulmuştu. Eline böyle bir çubuk aldığı zaman, sanki kendisine bir plan verilmiş gibi istediği yere en kısa yoldan gitmeyi başarıyordu.</p>

    <p class="MsoNormal">Detektif on dakika sonra iyice aydınlatılmış bir odaya girdiğinden çubuğun ucu bayağı kızmıştı. Baley kapının en yakınındaki bir adama, "Francis Clousarr burada mı?" diye sordu.</p>

    <p class="MsoNormal">Adam başıyla işaret etti. Baley onun gösterdiği tarafa doğru gitti. Homurdanarak durmadan çalışan hava pompalarına karşın maya kokusu iyice keskinleşmişti. Bir adam odanın öbür ucunda yerinden kalkmış, önlüğünü çıkarıyordu. Orta boyluydu. Oldukça gençti ama yüzünde derin çizgiler vardı. Saçları yeni ağarmaya başlamıştı. Eklemleri çıkık iri ellerini selteks bir havluya kuruluyordu.</p>

    <p class="MsoNormal">Adam, "Ben Francis Clousarr'ım." dedi.</p>

    <p class="MsoNormal">Baley, R. Daneel'e bir göz attı. Robot da kısaca başını salladı.</p>

    <p class="MsoNormal">Detektif, "Burada rahatça konuşabileceğimiz bir yer var mı?" diye sordu.</p>

    <p class="MsoNormal">Clousarr ağır ağır, "Belki bulabiliriz." dedi. "Ama çalışma sürem sona ermek üzere. Yarın konuşsak nasıl olur?"</p>

    <p class="MsoNormal">"şimdiyle yarın arasında pek uzun saatler var. şimdi konuşalım." Baley cüzdanını açıp avucuna alarak mayacıya doğru uzattı.</p>

    <p class="MsoNormal">Ama ciddi bir tavırla ellerini silmekte olan Clousarr duraklamadı bile. Sakin sakin, "Polis bölümündeki sistemi bilmiyorum." dedi. "Ama burada yemek tatili çok kısa. Ben 17.0017.45 arasında yemek yemek zorundayım. Yoksa aç kalırım."</p>

    <p class="MsoNormal">Baley başını salladı. "Size yemek getirmelerini sağlarım."</p>

    <p class="MsoNormal">Clousarr neşesizce güldü. "Vay vay vay. Tıpkı bir aristokrat ya da yüksek sınıftan bir polis gibi. Başka? Özel banyo da var mı?"</p>

    <p class="MsoNormal">Baley, "Siz sadece sorularıma cevap verin, Clousarr." dedi. "Bu şahane nüktelerinizi de kız arkadaşınıza saklayın! Nerede konuşabiliriz?"</p>

    <p class="MsoNormal">"Madem konuşmak istiyorsunuz, tartı oda ' sına ne dersiniz? Tabii keyfiniz bilir. Benim söyleyecek bir şeyim yok."</p>

    <p class="MsoNormal">Baley Clousarr'la tartı odasına gitti. Kare biçimi, tertemiz, duvarları bembeyaz, diğer odadan ayn olarak ve daha etkili bir biçimde havalandırılan bir yerdi burası. Duvarların önündeki camlı dalaplara nazik elektronik tartılar konulmuştu. Bunlar ancak alan gücüyle çalıştırılabiliyorlardı. Baley de üniversitedeyken bunların daha ucuz modellerini kullanmıştı. Tanıdığı bir model bir milyar atomu tartabiliyordu.</p>

    <p class="MsoNormal">C'ousarr, "Buraya bir süre kimsenin geleceğini sanmıyorum." dedi.</p>

    <p class="MsoNormal">Baley bir şeyler homurdandı, sonra da R. Daneel'e döndü. "Dışarı çıkıp buraya yemek göndermelerini söyler misin? Lütfen yemek gelinceye kadar dışarıda bekle." R. Daneel'in odadan çıkışını seyretti. Sonra da Clousarr'a baktı "Siz kimyager misiniz?"</p>

    <p class="MsoNormal">"Ben zimologum."</p>

    <p class="MsoNormal">"Arada ne fark var?"</p>

    <p class="MsoNormal">Clousarr kurumlu bir tavırla açıkladı. "Bir kimyager çorba gibi şeyler yapar. Bir zimolog ise birkaç milyar kişinin yaşamasını sağlar. Ben maya kültürü uzmanıyım."</p>

    <p class="MsoNormal">Baley, "Pekala." dedi.</p>

    <p class="MsoNormal">Ama Clousarr konuşmasını sürdürdü. "Bu laboratuvar New York Maya'nın çalışmasını sağlıyor. Tencerelerimizde her lanet olasıca gun, her saat şirketin her türlü mayasından yetiştiriliyor. Mayaları kontrol ediyor, gerekli besin ayarlamalarını yapıyoruz. Mayaların istenildiği gibi olmasını sağlıyoruz. Uygun biçimde üremelerini. Genleri çarpıtıyor, yeni cinsler oluşturuyoruz. Bazılarını ayıklıyor, özelliklerini gözden geçiriyor ve onlara yeniden biçim veriyoruz. New York'lular birkaç yıl önce turfanda çilek yemeye başladılar. Ama aslında onlar çilek değillerdi, ahbap. Şeker oranı fazla, özel kültürlerdi. Yapılarına renk verilmiş ve çilek tadı da katılmıştı. İşte o çilekler burada, bu odada geliştirildi.</p>

    <p class="MsoNormal">"Yirmi yıl önce 'Saccharomyces olei Benedictae' önemsiz bir türdü. Tadı berbattı, balmumuna benziyordu. Bir işe de yaramıyordu. Tadı hâlâ mum gibi, ama yağ oranı yüzde on beşten yüzde seksen yediye çıkarıldı. Bugün ekspres yola bindiniz mi? Onu S.O.BenedictaeG67 türüyle yağlıyorlar. Bunu unutmayın. O âa yine bu odada geliştirildi... Onun için benden kimyager diye söz etmeyin. Ben bir zimologum "</p>

    <p class="MsoNormal">Baley istememesine karşın Clousarr'ın ateşli gururu karşısında biraz geriledi. Sonra da birdenbire, "Dün akşam saat on sekizle yirmi arasında neredeydiniz?" diye sordu.</p>

    <p class="MsoNormal">Clousarr omzunu silkti. "Yürüyüşe çıkmıştım. Akşamlan yemekten sonra kısa bir yürüyüş yaparım."</p>

    <p class="MsoNormal">"Arkadaşlarınıza gittiniz mi? esir-altı sinemaya?"</p>

    <p class="MsoNormal">"Hayır. Sadece dalaştım."</p>

    <p class="MsoNormal">Baley'nin dudakları gerildi. Clousarr esir-altı sinemaya gitmiş olsaydı, karnesine işaret edilirdi. Bir arkadaşını görseydi, o zaman o kadın ya da erkeğin adını vermek zorunda kalacaktı. Böylece durum iki taraftan incelenmiş olacaktı.</p>

    <p class="MsoNormal">"O halde sizi kimse görmedi?"</p>

    <p class="MsoNormal">"Belki gören olmuştur. Bilmiyorum. Ama açıkçası biriyle karşılaştığımı hatırlamıyorum."</p>

    <p class="MsoNormal">"Ya önceki akşam?"</p>

    <p class="MsoNormal">"Aynı şeyi yaptım."</p>

    <p class="MsoNormal">"O halde iki akşam neler yaptığınızı söyleyebilecek tanıklarınız yok."</p>

    <p class="MsoNormal">"Bir suç işleseydim, tanık da sağlardım, memur bey. Tanıklara ne ihtiyacım var?"</p>

    <p class="MsoNormal">Baley cevap vermedi. Elindeki küçük deftere bakıyordu. "Bir keresinde yargıç karşısına çıkarılmışsınız. Kargaşalık çıkarma amacıyla bazı kimseleri kışkırttığınız için."</p>

    <p class="MsoNormal">"Pekala! O R. denilen yaratıklardan biri hızla yanımdan geçmeye kalkıştı. Ben de ona çelme taktım. Bu kargaşalık çıkmasını kışkırtmak mı oluyor?"</p>

    <p class="MsoNormal">"Yargıç o görüşteymiş. Mahkûm edilmiş ve ceza ödemişsiniz."</p>

    <p class="MsoNormal">"Böylece olay da sona ermiş sayılır. Yoksa benden tekrar ceza mı keseceksiniz?"</p>

    <p class="MsoNormal">"Önceki akşam Bronx'daks bir ayakkabı mağazasında az kalsın olay çıkıyordu. Sizi orada görmüşler."</p>

    <p class="MsoNormal">"Kim görmüş?"</p>

    <p class="MsoNormal">Baley, "O sırada burada yemek zamanıymış." dedi. "Önceki gün akşam yemeğinizi burada mı yediniz?"</p>

    <p class="MsoNormal">Clousarr kararsızca durakladı sonra da başını salladı. "Midem bozuktu. Maya bazen insanı böyle etkiler. Benim gibi tecrübeli olanları bile."</p>

    <p class="MsoNormal">"Dün gece Williamsburg yakınlarında da neredeyse bir kargaşalık çıkacaktı. Sizi orada da görmüşler."</p>

    <p class="MsoNormal">"kim görmüş?"</p>

    <p class="MsoNormal">"İki olaya da karıştığınızı inkâr mı ediyorsunuz?"</p>

    <p class="MsoNormal">"Ortada inkâr edilecek bir şey yok ki, Bu olayların geçtiği kesin adresler nedir? Beni gören kim?"</p>

    <p class="MsoNormal">Baley zimologa dik dik baktı. "Benim neden söz ettiğimi pekala biliyorsunuz. Gizli Ortaçağcılar Örgütünün önemli üyelerinden birisiniz."</p>

    <p class="MsoNormal">"Böyle düşünmenizi engelleyemem, memur bey. Ama düşünmek kanıt değildir. Belki bundan haberiniz var." Clousarr gülüyordu.</p>

    <p class="MsoNormal">Baley'nin uzun yüzüyse ifadesizdi. "Belki Ama size hemen şimdi gerçeği söylettirebilirim." Tartı odasının kapısına giderek açtı. Dışarıda sakin sakin bekleyen R. Daneel'e, "Clousarr'ın akşam yemeği geldi mi?" diye sordu.</p>

    <p class="MsoNormal">"şimdi geliyor, Elijah."</p>

    <p class="MsoNormal">"Unu getiriver, Daneel."</p>

    <p class="MsoNormal">R. Daneel bir dakika sonra elinde bölmelere ayrılmış maden bir tepsiyle içeri girdi.</p>

    <p class="MsoNormal">"Tepsiyi Bay Clousarr'ın önüne koy, Daneel." Baley duvardaki dolapların önündeki taburelerden birine oturdu. Ayak ayak üstüne attı. R. Daneel tepsiyi Clousarr'ın yakınındaki bir taburenin üzerine bırakırken, zimologun soğuk bir tavırla robottan uzaklaşmaya çalışmasını izledi.</p>

    <p class="MsoNormal">Sonra, "Bay Clousarr." dedi. "Size iş arkadaşım Daneel Olivaw'i tanıştırmak istiyorum."</p>

    <p class="MsoNormal">Daneel zimologa elini uzattı. "Nasılsınız, Francis?"</p>

    <p class="MsoNormal">Clousarr sesini çıkarmadı. Daneel'in uzattığı elini sıkmak için de bir hareket yapmadı. Robot öyle bekledi. Clousarr'ın yüzü kızarmaya başlamıştı.</p>

    <p class="MsoNormal">Bale/ usulca, "Kabalık ediyorsunuz, Bay Clousarr." diye mırıldandı. "Bir polis memurunun elini sıkmayacak kadar kibirli misiniz yoksa?"</p>

    <p class="MsoNormal">Clousarr, "İzninizle." diye homurdandı. "Karnım aç." Cebinden çıkardığı çakının çatal kısmını açtı. Gözleri yemeğinde, tepsinin başına geçti.</p>

    <p class="MsoNormal">Baley, "Daneel." dedi. "Bence dostumuz senin soğuk tavırların yüzünden alındı. Ona kızmış değilsin ya?"</p>

    <p class="MsoNormal">R. Daneel, "Ne münasebet" diye cevap verdi.</p>

    <p class="MsoNormal">"O halde kendisine kırgın olmadığını göster. Kolunu şöyle omzuna atıvar."</p>

    <p class="MsoNormal">"Bunu memnunlukla yaparım." R. Daneel öne doğru birkaç adım attı.</p>

    <p class="MsoNormal">Clousarr çatalını tepsiye bıraktı. "Ne var? Ne oluyor?"</p>

    <p class="MsoNormal">R. Daneel sakin sakin kolunu uzattı.</p>

    <p class="MsoNormal">Clousarr elinin tersiyle deli gibi robotun koluna vurdu. "Bana dokunma!" Kaçmak için yerinden fırlarken tepsi devrildi. Şangırtıyla yere düşerken yemekler etrafa saçıldı.</p>

    <p class="MsoNormal">Bakışları sertleşmiş olan Baley çabucak R. Daneel'e bakarak başını salladı. Robot da bunun üzerine gerilemiş olan zimologa doğru yürüdü. Baley kapının önüne dikilmişti.</p>

    <p class="MsoNormal">Clousarr, "O nesneyi bana yaklaştırma." diye haykırdı.</p>

    <p class="MsoNormal">Baley sakin sakin, "Böyle konuşmayın." dedi. "O adam benim iş arkadaşım."</p>

    <p class="MsoNormal">Clousarr tiz bir sesle bağırdı. "Onun iğrenç bir robot olduğunu söylemek istiyorsun yanıl"</p>

    <p class="MsoNormal">Baley hemen emretti. "Ondan uzaklaş, Daneel."</p>

    <p class="MsoNormal">Robot gerileyerek Balev'nin arkasına geçti. Kapının önünde sakin sakin durdu. Kesik kesik soluyan Clousarr yumruklarını sıkarak detektifin karşısına dikildi.</p>

    <p class="MsoNormal">Baley, "Pekala, zeki çocuk." dedi. "Daneel'in robot olduğunu nereden çıkardın bakalım?"</p>

    <p class="MsoNormal">"Bunu herkes anlar."</p>

    <p class="MsoNormal">"Bu konuda karan yargıca bırakacağız. Ama o arada polis merkezine gelmeni istiyoruz, Clousarr. Bize Daneel'in bir robot olduğunu nasıl anladığını ayrıntılarıyla anlatacaksın. Tabii açıklayacağın başka çok şey var, pek çok şey. Daneel, haydi gidip polis müdürüyle bağlantı kur. Herhalde artık evine gitmiştir. Ona büroya gelmesini söyle. Sorguya çekilmek için sabırsızlanan birini bulduğumuzu açıkla."</p>

    <p class="MsoNormal">R. Daneel dışarı çıktı.</p>

    <p class="MsoNormal">Baley, zimologa döndü. "Bana kafanın nasıl çalıştığını açıklar mısın, Clousarr?"</p>

    <p class="MsoNormal">"Bir avukat istiyorum."</p>

    <p class="MsoNormal">"Sana avukat bulunacak. O arada siz Ortaçağcıların özelliklerini bana anlatır mısın?"</p>

    <p class="MsoNormal">Clousarr kararlı bir sessizlikle başını çevirdi</p>

    <p class="MsoNormal">Baley, "Yakub adına." dedi. "Sen ve örgütün konusunda her şeyi biliyoruz. Blöf de yapmıyorum. Senden sadece merakımı gidermeni istiyorum: Siz Ortaçağcılar neyin peşindesiniz? Ne istiyorsunuz?"</p>

    <p class="MsoNormal">Clousarr boğulur gibi cevap verdi. "Toprağa dönmeyi. Ne basit değil mi?"</p>

    <p class="MsoNormal">Baley, "Bunu söylemek basit." dedi. "Ama uygulamak pek de değil. Toprak sekiz milyon insanı nasıl besleyecek?"</p>

    <p class="MsoNormal">"Ben hemen bir gece içinde toprağa dönmemiz gerektiğini söylemedim ki. Ya da bir yılda. Veya yüzyılda. Bu iş adım adım yapılacak, sayın memur. Bunun ne kadar uzun süreceği önemli değil Ama artık içinde yaşadığımız bu mağaralardan çıkmalıyız. Açık havada yaşamalıyız."</p>

    <p class="MsoNormal">"Sen hiç açık havaya çıktın mı?"</p>

    <p class="MsoNormal">Clousarr sıkıntılı sıkıntılı kımıldandı. "Pekala, ben zaten mahvolmuşum. Ama çocuklar henüz mahvolmuş sayılmazlar. Durmadan bebekler Dünyaya geliyor. Tanrı aşkına, onları bu mağaralardan çıkarın! Açık havada, geniş yerde, güneşte yaşasınlar! Gerektiği takdirde nüfusu yavaş yavaş azaltırız!"</p>

    <p class="MsoNormal">"Yani olmayacak bir geçmişe geri dönmek istiyorsun." Baley bu adamla neden tartıştığın! bilmiyordu. Belki de bunun nedeni kanını tutuşturan o garip ateşti. "Tohuma, yumurtaya ya da ana rahmine geri dönmek. Neden ileriye doğru gitmiyorsunuz? Arzın nüfusunu azaltmayın. Fazlalığı ihraç edin. Toprağa dönün. Ama başka gezegenlerin topraklarına. Başka Dünyalara yayılın."</p>

    <p class="MsoNormal">Clousarr sert bir tavırla güldü. "Ve böylece yeni Dış Dünyalar daha yaratalım, öyle mi? Daha fazla Uzaycı?"</p>

    <p class="MsoNormal">"Dış Dünyalara yayılan Arzlılar kentlerin bulunmadığı bir Dünyadandılar. Maddeci ve kişiliğe önem veren Arzlılardı onlar. Bu niteliklerin geliştirilmesinde aşırılığa kaçıldı, sağlıklı olmayan bir noktaya gelindi. Ama şimdi ileri bir toplumdan yararlanarak gezegenlere yayılabiliriz. şimdi çevre ve gelenekler birbirlerini etkileyerek bir orta yolun bulunmasını da sağlarlar. Eski Arzla Yeni Dünyalarınkinden farklı bir yolun."</p>

    <p class="MsoNormal">Baley, Dr. Fastolfe'un sözlerini bir papağan gibi tekrarladığının farkındaydı. Ama sanki bu konuyu yıllardan beri düşünüyormuş gibi konuşuyordu.</p>

    <p class="MsoNormal">Clousarr, "Saçma." diye homurdandı. "Kendi Dünyamız burnumuzun dibindeyken çöllerden oluşan gezegenlere yerleşeceğiz öyle mi? Bunu hangi budala dener?"</p>

    <p class="MsoNormal">"Deneyecek çok kimse bulunur. Ve hiçbiri de aptal sayılmayacak insanlar. Robotlar da onlara yardım eder."</p>

    <p class="MsoNormal">Clousarr şiddetle, "Hayır." dedi. "Asla! Robot istemez!"</p>

    <p class="MsoNormal">"Tanrı aşkına, neden? Ben de robotlardan hoşlanmıyorum. Ama ön yargılarım yüzünden kendi gırtlağımı kesecek de değilim. Robotların nesi bizi korkutuyor? Bana sorarsan bunun nedeni aşağılık duygusuna kapılmamız. Biz, heplmiz de, kendimizi Uzaycılardan aşağı buluyor ve bundan nefret ediyoruz. Bunu telafi etmek için bir yerde kendimizi üstün bulmamız gerekiyor. Kendimizi hiç olmazsa robotlardan bi.e üstün bulamamamız bizi kahrediyor. Robotlar bizden üstünlermiş gibi gözüküyorlar bize. Ama aslında değiller. İşte lanet olasıca işin en gülünç yanı da bu." Baley konuşurken heyecanının gitgide daha arttığını hissediyordu. "Şu Daneel'e bak. Onunla iki günden beri beraberim. Benden daha uzun boylu, güçlü ve yakışıklı. Aslında o bir Uzaycıya benziyor. Belleği benimkinden iyi, bilgisi de benden fazla. Uyuması ya da yemek yemesi gerekmiyor. Hastalanmak, korkmak, âşık olmak, suçluluk duygusuna kapılmak gibi dertlen de yok.</p>

    <p class="MsoNormal">"Ama yine de bir makine o. Ona her istediğimi yapabilirim. Şuradaki mikro tartıya da istediğimi yapabileceğim gibi. Mikro tartıya bir yumruk attığım takdirde o bana karşılık veremez. Daneel de öyle. Ona atom silahını kendisine çevirmesini emredebilirim. Bunu da yapar.</p>

    <p class="MsoNormal">"Önemli bakımlardan bir insan kadar iyi bir robot yapamayız. Hele insandan daha iyi bir makine hiç yaratamayız. Güzellik, ahlak ya da din kavramı olan bir robot düşünemeyiz. Bir pozitronik beyini kusursuz maddeciliğin bir parmak yukarısına bile çıkaramayız. Bunu yapamayız! Kendi beyinlerimizin nasıl çalıştığını bilemediğimiz sürece, bilimin ölçemediği şeyler var oldukça yapamayız. Güzellik, iyilik, sanat, aşk ya da Tanrı nedir? Yüzyıllardan beri bilinemeyecek şeylerle dar bir uçurumun kenarında sendeliyoruz. Sonsuza kadar da böyle olacak. Anlaşılmayanı kavrayabilmek için çırpınıp duruyoruz. İşte bir insanı bütün bunlar oluşturuyor.</p>

    <p class="MsoNormal">"Bir robotun beyninin sınırlı olması gerekiyor. Yoksa bu yapılamaz. Beynin bir sınırı olması için son ondalık nokta bile hesaplanıyor. Tanrım! Neden korkuyorsun sen? Bir robot Daneel'e benzeyebilir. Bir tanrıçaya da. Ama bir odun ne denli insansa, o da o kadar insan sayılır. Bunu anlayamıyor musun?"</p>

    <p class="MsoNormal">Clousarr birkaç kez Baley'nin sözünü kesmek istemiş ama o coşkulu ve öfkeli kelime seli karşısında bir şey yapamamıştı Baley sonunda yoğun duyguların neden olduğu tükenmişlik yüzünden susarken, Clousarr bitkin bitkin, "Filozof bir polis." diye mırıldandı. "Vay vay vay. "</p>

    <p class="MsoNormal">R. Daneel tekrar içeri girdi.</p>

    <p class="MsoNormal">Baley robota bakarak kaşlarını çattı. Bunun bir nedeni hâlâ öfkeli olması, bir nedeni de birdenbire yeniden sinirlenmesiydi. "Nerede kaldın?</p>

    <p class="MsoNormal">R. Daneel, "Polis Müdürü Enderby'e erişmekte zorluk çektim, Elijah." diye açıkladı. "Meğer o hâlâ bürodaymış."</p>

    <p class="MsoNormal">Baley saatine baktı. "Hâlâ mı? Neden?"</p>

    <p class="MsoNormal">"Büro şu ara biraz karışık. Orada bir ceset bulunmuş."</p>

    <p class="MsoNormal">"Ne? Tanrım! Ölen kim?"</p>

    <p class="MsoNormal">"Ayak işlerine bakan çocuk. R. Sammy yani."</p>

    <p class="MsoNormal">Baley robota hayretle baktı ve öfkeyle, "Bir cesetten söz etmiştin sanırım." diye homurdandı.</p>

    <p class="MsoNormal">R. Daneel ustalıkla düzeltti. "Beyni durmuş bir robot da diyebiliriz. Belki bunu tercih edersin."</p>

    <p class="MsoNormal">Clousarr bir kahkaha attı. Baley ona dönerek boğuk bir sesle, "Bir şey söyleyeyim deme!" diye uyardı. "Anlıyor musun?" Ağır ağır atom tabancasını çekti. Clousarr birden sessizleşti.</p>

    <p class="MsoNormal">Baley, "Ee, ne olmuş?" dedi. "R. Samm'y'nin sigortası atmış. Bu önemli mi?"</p>

    <p class="MsoNormal">"Polis Müdür Enderby biraz kaçamaklı konuştu, Elijah. Açık açık söylememekle birlikte onun R. Sammy'nin mahsus durdurulmuş olduğunu düşündüğünü anladım."</p>

    <p class="MsoNormal">Baley sessizce bunu düşünürken, R. Daneel ciddi bir tavırla ekledi. "Ya da R. Sammy'nin öldürüldüğünü düşünüyor. Belki bu sözü tercih edersin."</p>

    <p class="MsoNormal"></p>
  </div>
</body>
</html>
