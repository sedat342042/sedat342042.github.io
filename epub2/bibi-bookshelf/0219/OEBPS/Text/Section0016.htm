<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çelik Mağaralar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"><b class="calibre1"><br /></b></p>

    <h1 class="MsoNormal"><b class="calibre1">ON ALTI</b></h1>

    <p class="MsoNormal">Baley silahını kılıfına soktu ama elini kabzasından ayırmadı. "Önümüzden yürü, Clousarr. On Yedinci Sokak, B çıkışına gideceğiz."</p>

    <p class="MsoNormal">Clousarr, "Ama ben yemek yemedim." diye itiraz etti.</p>

    <p class="MsoNormal">Baley sabırsızca, "Vah vah." dedi. "İşte yemeğin yerde, döktüğün gibi duruyor."</p>

    <p class="MsoNormal">"Yemek yemek benim hakkım."</p>

    <p class="MsoNormal">"Ya akşam yemeği yiyemeyeceksin ya da tutuklandığın zaman sana bir şeyler getireceğiz. Merak etme, ac kalmayacaksın. Haydi, yürü."</p>

    <p class="MsoNormal">New York Maya denilen labirentte ilerlerken üçü de konuşmadılar. Clousarr en önde, Baley de onun hemen arkasındaydı. R. Daneel en arkadan geliyordu.</p>

    <p class="MsoNormal">Baley'le R. Daneel resepsiyona fabrikadan ayrılacaklarını bildirdiler. Clousarr da izin aldı, zimolog tartı odasının temizlenmesi için birinin gönderilmesini de istedi. Sonunda dışarıya çıkarak park edilmiş olan polis arabasının yanına gittiler.</p>

    <p class="MsoNormal">Clousarr, "Bir dakika." diyerek duraklayıp R. Daneel'e döndü. Baley onu engelleyemeden zimolog öne doğru bir adım attı ve elini kaldırdığı gibi tokadı robotun yanağına indirdi.</p>

    <p class="MsoNormal">Baley telaşla Clousarr'ı çekti. "Ne oluyor?"</p>

    <p class="MsoNormal">Clousarr detektife karşı koymadı bile. "Bir şey yok, bir şey yok. Seninle geliyorum. Sadece bir deney yapmak istedim." Gülüyordu.</p>

    <p class="MsoNormal">R. Daneel tokat yüzüne inerken biraz gerilemiş ama bundan tümüyle kurtulamamıştı. şimdi sessizce Clousarr'a bakıyordu. Yanağı tokat yüzünden kızarmamış, zimologun el izi de kalmamıştı. "Bu yaptığın tehlikeli bir hareketti, Francis. Gerilemeseydim, elini sakatlayabilirdin. Ama yine de canın yandı sanırım. Bunun için üzülüyorum."</p>

    <p class="MsoNormal">Baley, "Haydi, bin, Clousarr." dedi. "Sen de Daneel, Arka koltuğa Clousarr'ın yanına otur. Onun kımıldamamasına dikkat et. Bunun için kolunu kırman gerekiyorsa, öyle yap. Bana vız gelir."</p>

    <p class="MsoNormal">Clausarr alay etti. "Birinci Kural ne olacak?"</p>

    <p class="MsoNormal">"Daneel seni zarar vermeden durduracak kadar güçlü ve çevik. Ama bir ya da iki kolunun birden kırılmasının sana yararı olur sanırım."</p>

    <p class="MsoNormal">Baley direksiyona geçti ve polis arabası hızlandı. Rüzgâr detektifin ve Clousarr'ın saçlarını karıştırıyordu. Ama R. Daneel'in saçları hâlâ pek düzgündü.</p>

    <p class="MsoNormal">R. Daneel, Clousarr'a usulca, "Robotlardan işin yüzünden mi korkuyorsun, Francis?" diye sordu.</p>

    <p class="MsoNormal">Baley, Clousarr'ın yüzündeki ifadeyi görebilmek için dönemedi. Ama adamın yüzünün sertleşip âdeta donduğundan ve nefretini yansıttığından emindi. Herhalde R. Daneel'den mümkün olduğu kadar uzaklaşmış, dimdik oturuyordu.</p>

    <p class="MsoNormal">Clousarr, "Çocuklarımın işleri yüzünden de." diye açıkladı.</p>

    <p class="MsoNormal">Robot, "Ama mutlaka bir çare bulunur." dedi. "Örneğin, çocukların yeni gezegenlere göç etmek için eğitimden geçmeye razı oldukları takdirde..."</p>

    <p class="MsoNormal">Clousarr onun sözünü kesti. "Sen de mi? Bu polis de göçten söz etti. Onu bir robot gibi iyi eğitmişler. Belki o da robot."</p>

    <p class="MsoNormal">Baley homurdandı. "Yeter!"</p>

    <p class="MsoNormal">R. Daneel sakin sakin, "Göç etmek için bir okul kurulduğunu düşünelim." dedi. "Bu güvenlik, iyi bir derece ve bir meslek sağlar. Çocukların için endişe ediyorsan, bu konuyu düşünebilirsin."</p>

    <p class="MsoNormal">"Ben bir robottan, bir Uzaycıdan ya da sizin gibi hükümetin talimli çakallarından bir şey kabul etmem."</p>

    <p class="MsoNormal">Hepsi o kadar. Taşıt yolunun sessizliği etraflarını sardı. şimdi polis arabasının hafif homurtusu ve tekerleklerinin hışırtısı duyuluyordu.</p>

    <p class="MsoNormal">Baley polis bölümüne döndüğü zaman Clousarr için bir tutuklama belgesi imzaladı. Ondan sonra da R. Daneel'le moto-helezona binerek bürosunun bulunduğu katlara çıktı.</p>

    <p class="MsoNormal">R. Daneel asansöre binmemelerine şaşmamış gibiydi. Baley'nin de böyle bir şey beklediği yoktu zaten. Detektif, R. Daneel'in beceriklilik ve uysallık karışımı bir robot olmasına alışmaya başlamıştı. Bu yüzden çoğu zaman onu hesaba katmıyordu. Tutuklama Bölümüyle Merkez arasındaki dikey uzaklığı aşmanın en mantıklı yolu asansöre binmekti. Uzun, hareketli bir merdiven olan moto-helezon aslında kısa çıkışlar için uygundu. Ya da sadece birkaç kat aşağıya inmek için. Memurlardan çoğu buna bir dakikadan daha kısa bir süre içinde binip iniyorlardı. Sadece Baley'le R. Daneel helezonda uzun süre kaldılar ve ağır ağır yukarı çıktılar. Baley zamana ihtiyacı olduğunu düşünmüştü. Helezonda sadece birkaç dakika kazanacaktı ama büroya varır varmaz sorunun başka bir yanına şiddetle dalacaktı. Onun için dinlenmek, düşünecek zaman ve yönünü bulmak istiyordu. Moto-helezonun ağır ağır çıkmasına karşın, Baley'e yine de hızlı geldi.</p>

    <p class="MsoNormal">R. Daneel, "Clousarr'ı hemen sorguya çekemeyeceğimiz anlaşılıyor." dedi.</p>

    <p class="MsoNormal">Baley öfkeyle, "Zararı yok." diye karşılık verdi. "Clousarr kaçacak değil. şimdi şu R. Sammy olayının iç yüzünü öğrenelim." Sonra R. Daneel'le değil de kendi kendisiyle konuşuyormuş gibi mırıldandı. "Bu ayrı bir olay olamaz... Arada bir bağlantı var..."</p>

    <p class="MsoNormal">R. Daneel, "Yazık." dedi. "Clousarr'ın beyin nitelikleri..."</p>

    <p class="MsoNormal">"Ee, ne olmuş?"</p>

    <p class="MsoNormal">"Onlar garip bir biçimde değiştiler. Ben yokken tartı odasında onunla aranızda ne geçti?"</p>

    <p class="MsoNormal">Baley dalgın dalgın, "Ben sadece ona nutuk çektim." diye açıkladı. "Aziz Fastolfe'un kutsal izinden gittim."</p>

    <p class="MsoNormal">"Ne demek istediğini anlayamadım, Elijah."</p>

    <p class="MsoNormal">Baley içini çekti. "Dinle. Clousarr'a Arzın robotlardan yararlanmasının iyi bir şey olacağını, nüfus fazlalığının başka gezegenlere gönderilebileceğini söyledim. Kafasını dolduran Ortaçağcı uydurmalarının birazını boşaltmaya çalıştım. Bunun nedenini de Tanrı bilir. Bir misyoner gibi davranacağım hiçbir zaman aklıma gelmemişti. Her neyse... İşte olanlar bu."</p>

    <p class="MsoNormal">"Anlıyorum. Mantıklı bir davranış bu tabii. Belki bu olay da diğerlerinin arasına yerleştirilebilir. Söyle, Elijah, ona robotlar hakkında neler anlattın?"</p>

    <p class="MsoNormal">"Bunu bilmeyi gerçekten istiyor musun? Clousarr'a robotların aslında birer makine olduklarını söyledim. Bu bakımdan da Aziz Gerrigel'in kutsal izinden gittim. Sanırım böyle birçok aziz ve değişik gerçekler var."</p>

    <p class="MsoNormal">"Clousarr'a bir insanın bir robota çekinmeden vurabileceğini ve onun buna karşılık vereceğinden korkmak için bir neden olmadığını söyledin mi? Bunun başka bir makineye vurmaktan farksız olacağından söz ettin mi?"</p>

    <p class="MsoNormal">Baley merakla robota baktı. "Bunu nasıl tahmin ettin?"</p>

    <p class="MsoNormal">R. Daneel, "Bu, Clousarr'ın beynindeki değişikliklere uyuyor." dedi. "Biz fabrikadan çıktıktan sonra onun bana tokat atması olayını da açıklıyor. Herhalde Clousarr senin sözlerini düşündü. Ve böylece hem söylediklerini denedi, hem öfkesini benden çıkardı, hem de beni küçük düşürdüğünü sanarak sevindi. Beşlisindeki delta değişiklikleri göz önüne alınırsa, bu güdü..." Robot uzun bir an sustu. Sonra da ekledi. "Evet, bu çok ilgi çekici. Artık bütün bilgiyi mantıklı bir bütün hale sokabileceğimi sanıyorum."</p>

    <p class="MsoNormal">Merkez katına yaklaşıyorlardı. Baley, "Saat kaç?" dedi. Sonra da huysuzca, saçma, diye düşündü. Saatime bakabilirim. Bu daha az zaman alır. Ama saati R. Daneel'e neden sorduğunu da biliyordu aslında. Bu, Clousarr'ın R. Daneel'i tokatlama nedeninden pek de farklı sayılmazdı. R. Daneel'e yerine getireceği basit bir emir vermek onun robotluğunu iyice vurguluyordu. Tabii Baley'nin insanlığını da.</p>

    <p class="MsoNormal">Baley, hepimiz kardeşiz, dedi kendi kendine. Dışımız ve içimiz bakımından. Her açıdan...</p>

    <p class="MsoNormal">R. Daneel, "Yirmiyi on geçiyor." diye açıkladı</p>

    <p class="MsoNormal">Moto helezondan indiler. Baley'nin uzun dakikalar alan bir çıkıştan sonra hareketsizliğe alışması için birkaç saniye geçmesi gerekti. Detektif, "Yemek de yemedim." dedi. "Lanet olsun bu işe."</p>

    <p class="MsoNormal">Baley polis müdürünün açık kapısından Enderby'i gördü ve sesini de duydu. Büyük oda sanki burası yeni temizlenmiş gibi bomboştu. Enderby'nin sesi garip bir boğuklukla yankılanıyordu. Polis müdürü gözlüğünü eline almıştı. Bu yüzden suratı çıplak gibi duruyordu. Enderby ince bir kâğıt peçeteyle düzgün alnını silip duruyordu. Baley kapıya eriştiği sırada müdür de onu fark etti. Sesi tizleşerek aksileşti.</p>

    <p class="MsoNormal">"Baley! Hangi cehennemdeydin?"</p>

    <p class="MsoNormal">Baley bu sözlere aldırmadı. "Ne oldu? Gece vardiyası nerede?" Sonra müdürün odasında birinin daha olduğunu fark etti. Şaşkın şaşkın, "Dr. Gerrigel!" dedi.</p>

    <p class="MsoNormal">Kır saçlı robotik uzmanı bu sözler karşısında başıyla hafif bir selam verdi. "Sizi tekrar gördüğüme sevindim, Bay Baley."</p>

    <p class="MsoNormal">Polis müdürü gözlüğünü takarak çamların arkasından detektife baktı. "Bütün memurları aşağıda sorguya çekiyorlar. Hepsi de ifadelerini imzalıyorlar. Seni bulmaya çalışırken neredeyse çıldıracaktım. Burada olmaman pek garip gözüktü."</p>

    <p class="MsoNormal">Baley öfkeyle bağırdı. "Burada olmamam mı?"</p>

    <p class="MsoNormal">"Herhangi bir memurun büroda olmaması Bu işi bürodan biri yaptı. Ve şimdi kıyamet kopacak! Ne korkunç bir felaket! Ne korkunç, ne iğrenç bir felaket!" Aynı anda gözü R.Danel'e ilişti.</p>

    <p class="MsoNormal">Baley alayla, ilk kez Daneel'in yüzüne bakıyorsun, Julius, diye düşündü, iyi bak. İyice bak.</p>

    <p class="MsoNormal">Müdür alçak sesle, "Onun da ifade vermesi gerekiyor." diye açıkladı. "Bunu ben de yapmak zorunda kaldım. Ben bile!"</p>

    <p class="MsoNormal">Baley, "Buraya bakın, müdür bey." dedi. "R, Sammy'nin sigortasını kendi kendisinin attırmadığından neden bu kadar eminsiniz? Onu mahsus bozduklarını nereden çıkardınız?"</p>

    <p class="MsoNormal">Enderby koltuğuna yığıldı. "Ona sor." Dr. Gerrigel'i işaret etti.</p>

    <p class="MsoNormal">Robotik uzmanı hafifçe öksürdü. "Durumu nasıl anlatacağımı bilemiyorum; Yüzünüzdeki ifadeden beni gördüğünüz zaman çok şaşırdığınızı anladım."</p>

    <p class="MsoNormal">Baley, "Biraz şaşırdım." diye itiraf etti.</p>

    <p class="MsoNormal">"Şey... Washington'a hemen dönmek zorunda değildim. New York'a ender geldiğim için de kentte biraz daha kalmak istedim. Daha da önemlisi, o şahane robotunuzu tekrar incelemeden New York'tan ayrılmamın âdeta bir cinayet olacağını düşündüm." Dr. Gerrigel'in yüzünde heyecanlı bir ifade belirdi. "Onun yanınızda olduğunu görüyorum."</p>

    <p class="MsoNormal">Baley huzursuzca kımıldandı. "Onu incelemeniz imkansız!"</p>

    <p class="MsoNormal">Robotik uzmanı düş kırıklığına uğramıştı. "Belki şu anda öyle... Ama daha sonra?"</p>

    <p class="MsoNormal">Baley'nin uzun yüzü taş gibi ifadesizdi.</p>

    <p class="MsoNormal">Dr. Gerrigel konuşmasını sürdürdü. "Sizi aradım ama büroda değildiniz. kimse nereye gittiğinizi bilmiyordu. Müdür beyle konuştum. O buraya gelerek sizi beklememi söyledi."</p>

    <p class="MsoNormal">Enderby hemen atıldı. "Sorunun önemli olabileceğini düşündüm. Dr. Gerrigel'i görmek istediğini biliyordum, Baley."</p>

    <p class="MsoNormal">Beley başını salladı. "Teşekkür ederim."</p>

    <p class="MsoNormal">Dr. Gerrigel, "Ne yazık ki, rehber çubuğum biraz bozuktu." dedi. "Ya da o telaş arasında ısıyı iyice anlayamadım. Her neyse... Ters tarafa saptım ve kendimi küçük bir odada buldum!"</p>

    <p class="MsoNormal">Müdür yine onun sözünü kesti. "Fotoğraf malzemesi depolarından birini kastediyor..."</p>

    <p class="MsoNormal">Dr. Gerrlel, "Evet." dedi. "Odada yerde bir robot yatıyordu. Robot olduğu ilk bakışta anlaşılıyordu. Onu kısaca inceledikten sonra robotun bir daha hareket edemeyecek kadar bozulmuş olduğunu anladım. Bunun nasıl yapılmış olduğu da ortadaydı.</p>

    <p class="MsoNormal">Baley sordu, "Nasıl?"</p>

    <p class="MsoNormal">Dr. Gerrigel, "Robotun hafifçe kapatmış olduğu sağ elinde." diye açıkladı. "Yumurta biçimi, parlak bir cisim vardı. Beş santim boyunda, bir santim eninde, bir ucunda mika örtülü bir açıklık bulunan bir şey. Robot elini başına götürmüş yatıyordu. Sanki yaptığı son hareket başına dokunmak olmuştu. Elindeki cisim bir alfa püskürtücüsüydü. Onların ne olduklarını herhalde biliyorsunuz?"</p>

    <p class="MsoNormal">Baley, "Evet." der gibi başını solladı. Alfa püskürtücünün ne olduğunu anlamak için ne sözlüğe, ne de bir el kitabına ihtiyacı vardı. Fizik kursları sırasında laboratuvarda böyle birkaç cisim üzerinde çalışmıştı. Bu kurşun bileŞiminden yapılmış bir mahfazaydı. İçinde uzunlamasına bir boşluk, dibinde de bir plütonyum tuzu parçacığı bulunuyordu. Boşluğun tepesine mika geçiriliyordu. Bu alfa parçacıklarını engelleyemeyen bir şeydi. Sert radyasyon da oradan fışkırıyordu işte.</p>

    <p class="MsoNormal">Bir alfa püskürtücüsü birçok işe yarardı. Ama robotları öldürmek bunların arasında yoktu. Hiç olmazsa hukuk açısından.</p>

    <p class="MsoNormal">Baley, "R. Sammy püskürtücünün mika ucunu başına mı dayamış?" diye sordu.</p>

    <p class="MsoNormal">Dr. Gerrigel cevap verdi. "Evet. Bu yüzden pozitronik beyin yolları bir anda karmakarışık olmuş. Yani robot hemen ölmüş, diyebiliriz."</p>

    <p class="MsoNormal">Baley rengi iyice uçmuş olan Enderby'e döndü. "Bu işte bir hata yok mu? Gerçekten bir alfa püskürtücüsü mü kullanılmış?"</p>

    <p class="MsoNormal">Müdür tombul dudaklarını sarkıtarak başını salladı. "Evet, gerçekten. Sayıcılar bunu üç metreden fark ettiler. Depodaki fotoğraf filmleri de dumanlanmıştı. Durum meydanda." Bir an olayı acı acı düşündü. Sonra da birdenbire, "Dr. Gerrige!." dedi. "Korkarım New York'ta birkaç gün aaha kalmanız gerekecek. İfadenizi tel-filme alacağız. şimdi sizi bir odaya götürecekler. Kapınızda bir polisin beklemesinin bir sakıncası var mı?"</p>

    <p class="MsoNormal">Dr. Gerrigel endişeyle, "Sizce buna gerek var mı?" diye mırıldandı.</p>

    <p class="MsoNormal">"Böylece daha güvende olursunuz."</p>

    <p class="MsoNormal">İyice dalgınlaşmış olan robotik uzmanı herkesin elini sıktı. R. Daneel'in bile. Sonra da odadan çıktı.</p>

    <p class="MsoNormal">Müdür derin derin içini çekti. "Bu işi içimizden biri yaptı, Lije. Beni endişelendiren de bu. Dışarıdan hiç kimse bir robotu bozmak için büroya gelmez. Dışarıda robot çok. Onları parçalamak daha kolay olur. Bu işi, bir alfa püskürtücü bulabilecek birinin yaptığı da belli bir şey. Onları ele geçirmek kolay değildir."</p>

    <p class="MsoNormal">R. Daneel sakin ve tatlı sesiyle müdürün heyecanlı sözlerini yarıda kesti. "Ama bu cinayetin sebebi ne olabiilr?"</p>

    <p class="MsoNormal">Enderby belli bir tiksintiyle R. Daneel'e baktıktan sonra gözlerini kaçırdı. "Biz de insanız. Polisler de başkalan gibi robotlara düşman olabilirler. R. Sammy ortadan kalktı artık. Belki bu yüzden içimizden biri çok rahatladı. O seni çok sinirlendirirdi. Lije. Bunu hatırlıyorsun değil mi?"</p>

    <p class="MsoNormal">R. Daneel atıldı. "Bu onu öldürmek için bir neden olamaz."</p>

    <p class="MsoNormal">Baley kesin bir tavırla, "Tabii olamaz." dedi.</p>

    <p class="MsoNormal">Enderby, "Bu cinayet değil ki." diye hatırlattı. "Bir eşyaya zarar verme vakası. Hukuk terimlerini birbirine karıştırmayalım. Ama bu olay büroda oldu. Başka yerde olsaydı kimse bunu önemsemezdi. Hiç önemsemezdi. Ama şimdi bu birinci sınıf bir rezalet halini alacak. Lije?"</p>

    <p class="MsoNormal">"Efendim?"</p>

    <p class="MsoNormal">"R. Sammy'i en son ne zaman gördün?"</p>

    <p class="MsoNormal">Baley, "R. Daneel öğle yemeğinden sonra R. Sammy'le konuştu." diye cevap verdi. "13.30 sıralarında sanırım. Odanızı kullanmamızı sağladı."</p>

    <p class="MsoNormal">"Odamı mı? Neden?"</p>

    <p class="MsoNormal">"R. Daneel'le olayı, bizi kimsenin duymayacağı bir yerde konuşmak istedik. Siz burada değildiniz. Bu işe en uygun olan yer de odanızdı."</p>

    <p class="MsoNormal">"Anlıyorum..." Müdürün yüzünde kuşku dolu bir ifade belirmişti ama ısrar da etmedi. "R. Sammy'i sen de görmedin mi?"</p>

    <p class="MsoNormal">"Hayır. Ama bir saat kadar sonra sesini duydum."</p>

    <p class="MsoNormal">"Duyduğunun R. Sammy olduğundan emin misin?"</p>

    <p class="MsoNormal">"Kesinlikle."</p>

    <p class="MsoNormal">"Bu olay 14.30'da mı oldu?"</p>

    <p class="MsoNormal">"Ya da biraz daha önce."</p>

    <p class="MsoNormal">Enderby kalın alt dudağını düşünceli düşünceli dişledi. "Eh, böylece bir nokta aydınlanmış oluyor."</p>

    <p class="MsoNormal">"Öyle mi?"</p>

    <p class="MsoNormal">"Evet. Vincent Barrett adlı o delikanlı bugün buradaydı. Bunu biliyor muydun?"</p>

    <p class="MsoNormal">"Evet. Ama Vincent böyle bir şey yapamaz, müdür bey."</p>

    <p class="MsoNormal">Müdür başını kaldırarak Baley'e baktı. "Neden yapamasın? R. Sammy işini onun elinden aldı. Delikanlının duygularını anlıyorum. Herhalde bunun müthiş bir haksızlık olduğunu düşündü ve intikam almayı tasarladı. Sen olsaydın aynı şeyi yapmaz miydin? Ama Vincent Barrett bürodan 14.00'de ayrıldı. Ve sen 14.30'da R. Sammy'nin sesini duydun. Tabii delikanlı buradan ayrılmadan önce alfa püskürtücüsünü R. Sammy'e vermiş ve ona, 'Bunu bir saat sonra kullan.' diye emretmiş olabilir. Ama alfa püskürtücüsünü nereden buldu? Bunu düşünmek bile istemiyorum. şimdi tekrar R. Sammy'e dönelim. Onunla 14.30'da konuştuğun zaman R. Sammy sana ne söyledi."</p>

    <p class="MsoNormal">Baley belirli bir kararsızlıkla durakladı. Sonra da dikkatle, "Hatırlamıyorum." dedi. "Bundan kısa bir süre sonra da buradan ayrıldık."</p>

    <p class="MsoNormal">"Nereye gittiniz?"</p>

    <p class="MsoNormal">"Maya Köyüne, Ha, aklıma gelmişken. Sizinle bunu konuşmamız gerekiyor."</p>

    <p class="MsoNormal">"Daha sonra. Daha sonra." Müdür çenesini ovuşturdu. "Jessie'nin bugün buraya geldiğini öğrendim. Yani bugün büroya gelenlerin listesini inceliyordum, karının adını gördüm."</p>

    <p class="MsoNormal">Baley soğuk soğuk, "Evet, Jessie buradaydı." dedi</p>

    <p class="MsoNormal">"Neden?"</p>

    <p class="MsoNormal">"Ailemizle ilgili kişisel bir sorun için."</p>

    <p class="MsoNormal">"Jessie'nin de sorguya çekilmesi gerekecek tabii bu sadece bir formalite."</p>

    <p class="MsoNormal">"Polisin nasıl çalıştığını biliyorum, müdür bey. Ha, sahi, alfa püskürtücü konusunda araştırma yapıldı mı? Onu nereden almışlar?"</p>

    <p class="MsoNormal">"Ah, evet. Güç santrallerinden birinden çalınmış."</p>

    <p class="MsoNormal">"Santraldekiler püskürtücünün kayboluşunu nasıl açıkladılar?"</p>

    <p class="MsoNormal">"Açıklayamadılar. Bu konuda hiçbir şey bilmiyorlar. Ama bütün bunların seninle bir ilişkisi yok, Lije. Sen sadece diğerleri gibi ifade vereceksin o kadar. Sen kendi görevinle ilgilen. Yalnız... şey... neyse. Sen Uzay Kenti olayıyla ilgilen."</p>

    <p class="MsoNormal">Baley, "İfademi daha sonra alamazlar mı, müdür bey?" diye sordu. "Anlayacağınız daha yemek yemedim."</p>

    <p class="MsoNormal">Enderby gözlüklü gözlerini Baley'e dikti. "Hemen yemeğini ye. Ama bürodan da ayrılma, olur mu? Ama iş arkadaşın haklı, Lije..." R. Daneel'le konuşmayı ya da robotun adını kullanmayı istemiyormuş gibiydi. "Nedenini öğrenmemiz gerekiyor. Nedenini..."</p>

    <p class="MsoNormal">Baley'nin sanki kendi dışında, ona tümüyle yabancı bir güç ansızın son üç günün olaylarını almış ve bunları birbirlerine karıştırmıştı. şimdi parçalar yeniden birleşiyor ve başka bir şekil ortaya çıkıyordu.</p>

    <p class="MsoNormal">Detektif sordu. "Alfa püskürtücüsü hangi güç santralinden alınmış, müdür bey."</p>

    <p class="MsoNormal">"Williamsburg'dakinden. Neden sordun."</p>

    <p class="MsoNormal">"Hiç.. Hiç..."</p>

    <p class="MsoNormal">Baley peşinde R. Daneel'le müdürün odasından çıkarken duyduğu son sözler, "Neden, neden." oldu.</p>

    <p class="MsoNormal">Baley büronun pek fazla kullanılmayan, küçük yemekhanesinde az bir şey yedi. Ne yediğinin farkına varmadan marul yaprağının üzerine yerleştirilmiş domates dalmasını yuttu. Son lokmayı da çiğnedikten sonra çatalını amaçsızca kaygan tabaka dalaştırdı durdu. Orada olmayan bir şeyi arıyordu. Sonunda durumu fark ederek boğuk bir sesle, "Yakup adına." diye homurdandı. Ve çatalı bıraktı. "Daneel"</p>

    <p class="MsoNormal">R. Daneel sanki derin düşüncelere dalmış olan Baley'i rahatsız etmek istemiyormuş gibi başka bir masaya oturmuştu. Ya da kendisi de yalnız kalmak istiyormuş gibi. Baley artık bu nedenle ilgilenecek halde değildi.</p>

    <p class="MsoNormal">Daneel ayağa kalkarak Baley'nin masasına yaklaştı Bir iskemleye oturdu. "Evet, ortak Elijah?"</p>

    <p class="MsoNormal">Baley robota bakmadı. "Daneel, bana yardım etmelisin."</p>

    <p class="MsoNormal">"Nasıl?"</p>

    <p class="MsoNormal">"Jessie'yi de, beni de sorguya çekecekler. Bu kesin. Sorulan kendimce cevaplamama izin ver. Anlıyor musun?"</p>

    <p class="MsoNormal">"Ne dediğini anlıyorum, Tabii. Ama ya bana doğrudan doğruya soru sorarlarsa? O zaman gerçekten başka bir şeyi nasıl söylerim?"</p>

    <p class="MsoNormal">"Sana doğrudan doğruya soru sordukları takdirde durum değişir. Ben sadece durup dururken açıklama yapmanı istemiyorum. Bunu yapabilirsin değil mi?"</p>

    <p class="MsoNormal">"Öyle sanıyorum, Elijah. Tabii sesimi çıkarmayarak bir insanın zarar görmesine neden olmamam, koşuluyla."</p>

    <p class="MsoNormal">Baley sertçe, "Bu istediğimi yapmadığın takdirde bana zarar vereceksin." dedi. "Bundan emin olabilirsin."</p>

    <p class="MsoNormal">"Görüş acını pek anlayamıyorum, ortak Elijah. Herhalde R. Sammy olayının seninle bir ilgisi yok."</p>

    <p class="MsoNormal">"Öyle mi dersin? Her şey nedene bağlı, değil mi? Sen nedeni sordun. Polis müdürü de öyle. R. Sammy'i öldürmeyi neden istesinler? Bunun genellikle robotlara düşman olmak ve onları parçalamaya kalkışmakla bir ilgisi olduğunu sanmıyorum. Bunu yapmayı hemen her Arzlı ister. Üzerinde durulması gereken şu: Öldürmek için R. Sammy'i kim seçmiş olabilir? Vincent Barrett bunu yapabilirdi. Ama müdür Enderby çocuğun bir alfa püskürtücüsü bulamayacağını söyledi. Bunda da haklıydı. Başka birini bulmamız gerekiyor. Ve böyle biri de var. R. Sammy'i öldürmeyi isteyecek biri. Çok belirli bir şey bu. Âdeta insanın gözüne batıyor."</p>

    <p class="MsoNormal">"Kim bu, Elijah?"</p>

    <p class="MsoNormal">Ve Baley usulca, "Ben, Daneel diye fısıldadı.</p>

    <p class="MsoNormal">Robotun suratındaki ifade bu açıklama yüzünden değişmedi. R. Daneel sadece, "Olamaz." der gibi başını salladı.</p>

    <p class="MsoNormal">Baley, "Benimle aynı fikirde olmadığın anlaşılıyor." dedi. "Karım bugün büroya geldi. Bunu öğrendiler bile. Müdür nedenini merak etti Eğer eski bir arkadaşı olmasaydım, sorularını orada da kesmezdi. Yakında Jessie'nin buraya neden geldiğini öğrenecekler. Bu kesin. Karım bir komploya karıştı. Budalaca ve zararsız bir Komploya. Ama yine de bir komploydu bu. Ve bir polisin karısının böyle işlere karışmaması gerekir. Bu onun durumunu tehlikeye düşürür. Yani olayı örtbas etmemin işime geleceğini düşünecekler.</p>

    <p class="MsoNormal">"Olayı kimler biliyordu? Sen, ben ve tabii Jessie. Ve R. Sammy. O, karımın paniğe kapılmış olduğunu gördü. R. Sammy, Jessie'ye rahatsız edilmemek için emir verdiğimizi söylediği zaman karım herhalde kontrolünü kaybetti. Jessie'nin odaya ilk girdiğinde ne halde olduğunu gördün."</p>

    <p class="MsoNormal">R. Daneel, "Ama herhalde Jessie, R. Sammy'e başını derde sokabilecek bir açıklama yapmadı." dedi.</p>

    <p class="MsoNormal">"Olabilir. Ama ben sana diğerlerinin neler düşüneceklerini, olay konusunda neler söyleyeceklerini açıklıyorum. Jessie'nin R. Sammy'e aleyhinde olabilecek açıklamalarda bulunduğunu söyleyecekler. Robotu susturmak için benim öldürdüğümü iddia edecekler."</p>

    <p class="MsoNormal">"Böyle düşünemezler."</p>

    <p class="MsoNormal">"Pekala da düşünecekler! Robotu mahsus öldürdüler. Şüpheleri üzerime çekmek için. Katıl neden alfa püskürtücüsü kullandı dersin? Aslında tehlikeli bir yoldu bu. Alfa püskürtücüsü bulmak kolay değildir, bunun nereden alındığı çabucak anlaşılır. Bence alfa püskürtücüyü aslında bu nedenle kullandılar. Hatta katil R. Sammy'e fotoğraf malzemesinin durduğu depoya gitmesini ve kendisini orada öldürmesini de emretti. Bence bunu cinayetin nasıl işlendiğinin iyice anlaşılması için yaptı. Herkes bir alfa püskürtücüsünü tanıyamayacak kadar geri zekâlı da olsaydı, yine de biri kısa bir süre sonra filmlerin bulanıklaştığını fark edecekti."</p>

    <p class="MsoNormal">"Bütün bunların seninle ne ilgisi var, Elijah?"</p>

    <p class="MsoNormal">Baley sinirli sinirli güldü. Uzun yüzü neşesizdi. "Ah, bütün bunları ustalıkla bana bağlayıverdiler. Alfa püskürtücüsü Williarnsburg güç santralinden alındı. Dün, sen ve ben Wililamsburg'daki o güç santralinden geçtik. Bizi gördüler. Bu da yakında öğrenilecek. Böylece silahı ele geçirmek için fırsat bulduğumu söyleyecekler. Zaten cinayeti işlemek için önemli bir nedenim olduğuna da inanacaklar. Ayrıca R. Sammy'i en son duyan ya da gören biz olabiliriz. Gerçek katil dışında tabii."</p>

    <p class="MsoNormal">"Güç santralinde ben yanındayım. Alfa püskürtücüsü çalmak için fırsat bulamadığına tanıklık edebilirim."</p>

    <p class="MsoNormal">Baley kederle, "Teşekkür ederim." dedi. "Ama sen bir robotsun. Tanıklığın geçerli sayılmaz."</p>

    <p class="MsoNormal">"Polis müdürü arkadaşın. O seni dinler."</p>

    <p class="MsoNormal">"Polis müdürü de mevkinden olmak istemez. Zaten benim yüzümden endişelenmeye başladı. Kendimi bu kötü durumdan ancak bir yoldan kurtarabilirim."</p>

    <p class="MsoNormal">"Evet."</p>

    <p class="MsoNormal">"Kendi kendime R. Sammy'nin öldürülmesi olayını neden benim üzerime yıktıklarını soruyorum. Tabii beni buradan atmak için. Ama niçin? Çünkü biri için tehlikeli olmaya başladım. Dr. Sarton'u Uzay Kentinde öldüren katili yakalamak için elimden gelen yapıyorum. Tabii bu Ortaçağcıların işi olabilir. Hiç olmazsa o üst kademedeki grubun. Onlar güç santralinden geçtiğimi biliyorlar belki de. Belki içlerinden biri şeritlerde bizi santrale kadar izledi. Sen onları geri bıraktığımızı söyledin ama farkına varmadığın biri yine de peşimizden gelmiş olabilir.</p>

    <p class="MsoNormal">"Yani... Dr. Sarton'u öldüren adamı yakalarsam, beni işimden uzaklaştırmaya çalışan insan ya da insanları da bulmuş olacağım. İyice düşündüğüm, esren aydınlattığım, aydınlatabildiğim takdirde güvende olacağım. Jessie de öyle. Karımın kötü duruma düşmesine dayanamam... Neyse... Ama fazla zamanım yok." Baley yumruklarını sıkıp sıkıp açıyordu. "Fazla zamanım yok." Birdenbire başını kaldırarak müthiş bir umutla R. Daneel'in düzgün hatlı yüzüne baktı. Bu yaratık ne olursa olsun, diye düşündü. Sadık ve güçlü. Bencilce davranmıyor. İnsan bir dostundan başka ne isteyebilir? Baley'nin bir dosta ihtiyacı vardı. Bu dostunda kan damarlarının yerini dişli çarkların almış olmasına boş yere karsı çıkacak değildi.</p>

    <p class="MsoNormal">Ama R. Daneel başını sallıyordu. "Çok üzgünüm, Elijah." Tabii robotun yüzünde üzüntü yoktu. "Ama böyle şeyler olacağını tahmin edemedim Belki yaptığım şey sana zarar verecek.</p>

    <p class="MsoNormal">Ayrıca insanlığın iyiliği için gerekliydi bu. Üzgünüm."</p>

    <p class="MsoNormal">Baley kekeledi, "in... insanlığın iyiliği mi?"</p>

    <p class="MsoNormal">"Dr. Fastolfe'la bağlantı kurdum."</p>

    <p class="MsoNormal">"Ne zaman?"</p>

    <p class="MsoNormal">"Sen yemek yerken."</p>

    <p class="MsoNormal">Baley'nin dudakları geriliverdi. Sonra güçlükle, "Ee?" diyebildi. "Ne oldu?"</p>

    <p class="MsoNormal">"R. Sammy'nin öldürülmesi olayında kendini başka yoldan temize çıkarman gerekecek. Bunu yaratıcım D. Sarton'un öldürülmesi olayını inceleyerek yapamayacaksın. Verdiğim bilgi sonucu Uzay Kentindekiler soruşturmayı sona erdirmeye karar verdiler. Artık Uzay Kenti ve Arzdan ayrılmak için hazırlık yapmaya başlayacaklar "</p>

    <p class="MsoNormal"></p>
  </div>
</body>
</html>
