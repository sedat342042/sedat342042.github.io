<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çelik Mağaralar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"><b class="calibre1"><br /></b></p>

    <h1 class="MsoNormal"><b class="calibre1">DÖRT</b></h1>

    <p class="MsoNormal">Elijah Bailey'nin Jessie'yı fark etmesine adı neden olmuştu. Baley onunla '02 yılının Noel Partisinde, punç kâsesinin başında tanışmıştı Elijah eğitimini yeni tamamlamış, kentte ilk işine girmiş ve sektöre taşınmıştı. 122A numaralı Genel Salondaki bekâr bölmelerinden birinde oturuyordu.</p>

    <p class="MsoNormal">Punçu Jessie dağıtıyordu. Kız, "Adım Jessie." demişti. "Jessie Navodny. Seni tanımıyorum."</p>

    <p class="MsoNormal">Genç adam da, "Ben Baley'ım." diye açıklamıştı. "Lije Baley. Bu kesime yeni taşındım." Punç bardağını alarak çabucak gülümsemişti Kız ona neşeli ve dost canlısı bir insan gibi geimişti. Bu yüzden Jessie'nin yanından uzaklaşmamıştı. Oranın yenisiydi. Gruplar halinde toplaşan insanlara bakarken kendisini yapayalnız hissetmişti. O hiçbir gruptan değildi. Belki biraz içki içildikten sonra durum düzelecekti. Ama Şimdiki halde Baley punç kasesinin yakınında duruyor, içkisini düşünceli düşünceli yudumlayarak gelip gidenleri seyrediyordu.</p>

    <p class="MsoNormal">"Punçun yapılmasına ben yardım ettim." Kızın sesi Baley'nin daldığı düşüncelerden uyanmasına neden oldu. "Onun için size garanti veririm. Biraz punç daha ister misiniz?"</p>

    <p class="MsoNormal">Baley küçük bardağının boşalmış olduğunu fark etti. "Evet." diye gülümsedi.</p>

    <p class="MsoNormal">Baley ikinci pançını içerken kız da ona katıldı. Genç adam Şimdi kendisini daha iyi hissetmeye başlamıştı. Sanki adın tadını çıkarıyormuş gibi, "Jessie..." diye mırıldandı. "Güze! bir ad bu. Seni Jessie diye çağırabilir miyim?"</p>

    <p class="MsoNormal">"Tabii. Madem istiyorsun. Bunun hangi kısaltılmış şekli olduğunu biliyor musun?"</p>

    <p class="MsoNormal">"Jessica'nın mı?"</p>

    <p class="MsoNormal">"Hiçbir zaman bilemeyeceksin."</p>

    <p class="MsoNormal">"Aklıma başka ad gelmiyor."</p>

    <p class="MsoNormal">Kız gülerek cilveli cilveli, "Tam adım Jezebel'dir." dedi,</p>

    <p class="MsoNormal">Baley ciddi ciddi. "Benim adım da Elijah." diye karşılık verdi. "Yani tam adım."</p>

    <p class="MsoNormal">Kız onun ne dernek istediğini anlayamadı.</p>

    <p class="MsoNormal">Genç adam açıkladı ,o zaman. "Elijah, Jezebel'in en büyük düşmanıydı."</p>

    <p class="MsoNormal">"Öyle mi?"</p>

    <p class="MsoNormal">"Ah, Tabii. Kutsal Kitapta öyle yazıyor."</p>

    <p class="MsoNormal">"Ya? Bundan haberim yoktu. Ne garip değil mi? Bana gerçekten düşman olmayacağını umarım."</p>

    <p class="MsoNormal">Daha başında imkansız bir hal almıştı bu. Adlarıyla ilgili rastlantı yüzünden Jessie, Baley için sadece punç kâsesinin başında bekleyen nazik bir kız olmaktan çıkmıştı. Genç adam daha sonra Jessie'nin neşeli, iyi kalpli biri olduğunu anladı. Hatta onu güzel bile bulmaya başladı. Genç adam özellikle kızın neşesini takdir ediyordu. Hayata alay ve kuşkuyla bakan Baley' nin böyle bir panzehire ihtiyacı vardı.</p>

    <p class="MsoNormal">Ama Jessie, Baley'nin uzun yüzündeki ciddi ifadeye pek önem vermiyordu. "Ekşi suratlıysan ne yapalım yani? Aslında öyle olmadığını biliyorum. Benim yaptığım gibi durmadan gülseydin bir araya geldiğimiz zaman herhalde patlardık. Sen hiç değişme, Lije! Benim delilikler yapmama da engel ol."</p>

    <p class="MsoNormal">Ve Jessie, Lije Baley'nin bir keder bataklığına batmasını da engelledi. Genç adam çiftlere ayrılan küçük dairelerden biri için başvurdu. Evlenmeden önce oraya yerleşebilmek için izin aldı. Belgeleri kıza göstererek, "Bekârlar bölümünde çıkmamı sağlar mısın, Jessie?" diye sordu. "Orası hiç hoşuma gitmiyor."</p>

    <p class="MsoNormal">Belki de Dünyanın en romantik evlenme teklifi değildi ama bu sözler Jessie'nin hoşuna gitti.</p>

    <p class="MsoNormal">Baley, Jessie'nin her zaman yerinde plan keyfinin bir kez kaçtığını gördü. Bu da yine onun adıyla ilgiliydi. Evliliklerinin ilk yılıydı ve henüz çocukları olmamıştı. Aslında Jessie, Bentley'e o ay hamile kalmıştı. Zekâ dereceleri, genetik değerlendirilme durumları ve Baley'nin Güvenlik Bölümündeki görevi dolayısıyla iki çocuk sahibi olmaya hakları vardı. Kadın birinci çocuklarına ilk yıl hamile kalabilirdi.) Baley o günleri düşündüğü zaman Jessie'nin olağanüstü huysuzluğuna Bentley'in neden olduğu kanısına varıyordu.</p>

    <p class="MsoNormal">Baley iş saatlerinden sonra da devamlı çalıştığı için Jessie biraz sıkılmaya başlamıştı. "Her gece mutlakta yalnız başıma yemek yediğim için utanıyorum."</p>

    <p class="MsoNormal">Baley yorgun ve keyifsizdi. "Neden utanasın? Orada bazı hoş bekârlarla karşılaşabilirsin!"</p>

    <p class="MsoNormal">Tabii Jessie'nin hemen tepesi attı. "Onları etkileyemeyeceğimi mi sanıyorsun, Lije Baley?"</p>

    <p class="MsoNormal">Baley de kızdı o zaman. Belki bunun nedeni yorgun olmasıydı. Belki de kendisi yerinde sayarken sınıf arkadaşı Julius Enderby'nin derecesinin yükselmesi. Belki de Baley'i sinirlendiren Jessie'nin çok dürüst bir kadın olmasına karşın adına uygun bir biçimde davranmaya çabalamasıydı. Her neyse... Genç adam öfkeyle, "Herhalde etkileyebilirsin." dedi. "Ama böyle bir şeye kalkışacağını sanmıyorum. Adını unutsan ve olduğun gibi davransan."</p>

    <p class="MsoNormal">"Ben istediğim gibi davranırım."</p>

    <p class="MsoNormal">"Jezebel gibi olmaya çalışman bir işe yaramaz ki. Zaten aslında o adın anlamı sandığın gibi değil. Kutsal Kitapta sözü edilen Jezebel kocasına sadık bir eş, kendince iyi bir kadındı. Âşığı yoktu. Aşk maceralarına atılmıyor, ahlaksızlık da etmiyordu."</p>

    <p class="MsoNormal">Jessie hiddetle Baley'e baktı. "Hiç de değil 'Boyalı Jezebel' lafını duymadığımı mı sanıyorsun? Bunun ne anlama geldiğini biliyorum."</p>

    <p class="MsoNormal">"Belki bildiğini sanıyorsun. Ama beni dinle. Jezebel'in kocası Kral Ahab öldüğü zaman oğlu Jehoram tahta çıktı. Ama maiyetinden biri, yani Yehu ona baş kaldırdı ve kralı öldürdü. Sonra da yaşlı ana kraliçe Jezebel'in oturduğu Jezreel'e doğru yola çıktı. Jezebel, Yehu'nun gelmekte olduğunu duydu. Adamın kendisini öldürmek niyetinde olduğunu anladı. Gururlu ve cesur bir kadın olduğu için yüzünü boyadı ve en güzel elbiselerini giydi. Yehu'nun karşısına azametli, ona meydan okuyan bir kraliçe gibi çıkmak için. Yehu kadını sarayın penceresinden attırarak öldürttü. Ama bence Jezebel cesurca öldü. Herkes 'Boyalı Jezebel'den söz ettiği zaman bu olayı kastediyor. Ama çoğu olayın iç yüzünü bilmiyor."</p>

    <p class="MsoNormal">Ertesi akşam Jessie güç duyulacak bir sesle, "Kutsal Kitabı okudum Lije." diye açıladı</p>

    <p class="MsoNormal">"Ne?" Baley bir an gerçekten şaşaladı.</p>

    <p class="MsoNormal">"Jezebel'le ilgili bölümleri..."</p>

    <p class="MsoNormal">"Ah... Jessie, seni kırdıysam özür dilerim. Çocukça davrandım."</p>

    <p class="MsoNormal">"Hayır, hayır." Jessie, Baley'nin beline doladığı elini itti. Kanepede kocasından uzaklaşarak soğuk bir tavırla dimdik oturdu. "Gerçeği bilmek iyi oluyor. Bilgisizliğim yüzünden aldanmak istemem. Bu yüzden Jezebel'le ilgili bölümleri okudum. O kötü bir kadınmış, Lije."</p>

    <p class="MsoNormal">"O bölümleri Jezebel'in düşmanları yazmışlar. Olayı bir de ondan dinlemek gerekirdi."</p>

    <p class="MsoNormal">"Jezebel bulabildiği bütün peygamberleri öldürmüş."</p>

    <p class="MsoNormal">"Öyle diyorlar..." Baley ceplerinde çiklet aradı. (Daha sonra Jessie, "Uzun yüzün ve kederli kahverengi gözlerinle ağzındaki otları ne yutabilen, ne de tükürebilen yaşlı bir ineğe benziyorsun." dediği için bu alışkanlığından vazgeçecekti.) "Ben Jezebel'in tarafını tutar, onun adına konuşabilirim. O, atalarının dinine değer veriyordu. Ataları o topraklarda İbraniler gelmeden çok önce yaşamışlardı. İbranilerin kendi Tanrıları vardı. Üstelik bu bir zümreye özgü bir Tanrıydı. Ama İbraniler Tanrılarına tapmakla yetinmiyorlar, çevredeki herkesin de kendileri gibi yapmalarını istiyorlardı. Jezebel tutucu bir kadındı. Yeni inançlara değil, eskilerine bağlıydı. Sonuçta yeni inançlar ahlak bakımından çok sıkıydı ama eskiler duygu bakımından daha doyurucuydu. Jezebel'in rahipleri öldürtmesi onun sadece çağına uygun bir biçimde davrandığını gösterir. O günlerde insanları kendi dinlerine sokmak isteyenlerin başvurdukları bir yoldu bu. Eski Ahit'teki Krallar Kitabını okuduysan, Elijah'ın neler yaptığını öğrenmişsindir. O da benim adaşım. Elijah, Baal'in 850 peygamberiyle yarıştı. Kimin gökyüzünden ateşler yağdırabileceğiyle ilgiliydi bu. Elijah yarışmayı kazandı ve seyircilere hemen 850 Baal'liyi öldürmelerini emretti. Onlar da bu emri yerine getirdiler."</p>

    <p class="MsoNormal">Jessie dudağını ısırdı. "Ya Naboth'un bağı ne olacak, Lije? Naboth aslında zararsız bir adammış ama bağını krala satmaya razı olmamış. Jezebel bu yüzden yalancı tanıklar bulmuş. Onlar da Naboth'un küfrettiğini söylemişler. İşte böyle bir şey."</p>

    <p class="MsoNormal">Baley düzeltti. "Tanrı ve kralı inkâr ettiğini iddia ettiler."</p>

    <p class="MsoNormal">"Evet. Naboth'u idam ettiler ve kral da adamın bağlarına el koydu."</p>

    <p class="MsoNormal">"Bu yanlış bir şeydi. Tabii modern çağlarda Naboth meselesi kolaylıkla halledilebilirdi. Kent yönetimi, hatta ortaçağ hükümdarlarından biri Naboth'un topraklarını isterse, mahkemeler onun bağından çıkmasını emreder, bunu yapmadığı takdirde onu güç kullanarak uzaklaştırırlardı. Adama uygun buldukları bir miktar para da öderlerdi. Kral Ahab'ın böyle yapması imkansızdı. Tabii Jezebel'in başvurduğu yol da hatalıydı. Kadın için bir tek mazeret ileri sürebiliriz. Ahab bu durum yüzünden mutsuz ve hastaydı. Jezebel kocasına olan aşkının Naboth'un iyiliğinden daha önemli olduğuna inanıyordu. Sana onun sadık bir eş modeli piduğunu..."</p>

    <p class="MsoNormal">Öfkesinden yüzü kızarmış olan Jessie yerinden fırladı. "Çok kinci ve kötüsün!"</p>

    <p class="MsoNormal">Baley müthiş bir üzüntüyle karısına baktı. "Ben ne yaptım ki? Nen var senin?"</p>

    <p class="MsoNormal">Jessie ona cevap vermeden apartmandan çıktı ve gecenin yarısını esir-altı sinema katlarında geçirdi. Asık suratla bir gösteriden ötekine gitti. İki aylık biletini harcadı. Kocasınınkini de.</p>

    <p class="MsoNormal">Baley daha sonra, çok sonra Jessie'nin hayatının önemli bir bölümünü yıkmış olduğunu anladı. Kadın için adi ilgi çekecek kadar kötü bir şeyin simgesiydi. Jessie fazla dürüst ve sıkıcı geçmişini böyle zevkli bir biçimde kendince dengeliyordu. Ahlaksız sayılabilecek bir yanı olduğunu düşünüyor ve bu da hoşuna gidiyordu. Ama Baley bunu ortadan kaldırmıştı işte. Jessiebir daha asıl adından kimseye söz etmedi. Ne Lije'ye, ne de arkadaşlarına. Hatta artık bunu kendi kendisine bile tekrarlamıyordu. O sadece Jessie'ydi. İmzasını da artık böyle atıyordu</p>

    <p class="MsoNormal">Günler geçerken Jessie yeniden Baley'le konuşmaya başladı. Bir hafta kadar sonra da ilişkileri eski haline döndü. Ondan sonraki kavgaları hiçbir zaman o akşamki kadar şiddetli olmadı.</p>

    <p class="MsoNormal">Jessie o olaydan sadece bir kez, o da dolambaçlı bir biçimde söz etti. Sekiz aylık hamileydi o sırada. A 23 numaralı Sektör Mutfağındaki besin uzmanı yardımcılığı görevinden ayrılmıştı. Alışık olmadığı kadar boş saati vardı şimdi. Bu yüzden de bebeğin doğumunu düşünerek, hazırlık yaparak oyalanmaya çalışıyordu.</p>

    <p class="MsoNormal">Bir akşam, "Bentley'e ne dersin?" diye sordu.</p>

    <p class="MsoNormal">Baley eve getirdiği kâğıtlardan başını kaldırdı. "Efendim, hayatım?" Pek yakında beslenmesi gereken bir üçüncü kişi katılacaktı aileye. Jessie artık ücret almıyordu. Baley'nin kâtiplikten daha yüksek bir göreve getirilmesi de, görünüşte her zamanki gibi uzak bir olasılıktı. Genç adam bu yüzden ek işler yapıp duruyordu.</p>

    <p class="MsoNormal">"Bebek erkek olduğu takdirde, demek istedim, Bentley adına ne dersin?"</p>

    <p class="MsoNormal">Baley'nin ağzının kenarları aşağıya doğru büküldü. "Bentley Baley... Bu iki ad birbirine çok benzemiyor mu?"</p>

    <p class="MsoNormal">"Bilmem ki... Bence çok uyumlu. Zaten çocuk büyüdüğü zaman kendisine uygun bir göbek adı da seçer."</p>

    <p class="MsoNormal">"İyi ya..."</p>

    <p class="MsoNormal">"Emin misin? Yani... belki de çocuğa Elijah adı verilmesini isterdin."</p>

    <p class="MsoNormal">"Çocuğun adına bir Jr. yani 'Küçük' sözcüğünün eklenmesi için mi? Bence bu hiç de iyi bir fikir değil. İsterse o kendi oğluna Elijah adını versin."</p>

    <p class="MsoNormal">Jessie, "Bir şey daha var." diye mırıldanırken duraksadı.</p>

    <p class="MsoNormal">Sessizlik uzayınca Baley başını kaldırarak baktı. "Neymiş o?"</p>

    <p class="MsoNormal">Jessie bakışlarını kocasından kaçırdı ama yine de güçlü bir tavırla, "Bentley, Kutsal Kitaptan bir ad değil sanırım." dedi.</p>

    <p class="MsoNormal">Baley, "Hayır, değil." diye cevap verdi. "Bundan eminim."</p>

    <p class="MsoNormal">"İyi öyleyse. Kutsal Kitaptan bir ad istemiyorum."</p>

    <p class="MsoNormal">Evlilikleri süresince o olaya bir kez böyle değinildi işte.</p>

    <p class="MsoNormal">Şimdi Elijah Baley, yanında R. Daneel OIivaw'Ia evine dönüyordu. Jessie'yle on sekiz yıldan daha uzun bir süreden beri evliydiler. Hâlâ bir göbek adı seçmemiş olan oğulları Bentley Baley de on altısını geçmişti.</p>

    <p class="MsoNormal">Baley üzerine iri, parlak harflerle, "ERKEKLER-ÖZEL" yazılı, çift kanatlı büyük bir kapının önünde durdu. Aşağıya daha küçük harflerle, "1A-1E Alt Sektörü" yazılmıştı. Kilit yarığının üzerindeyse daha da küçük harflerden oluşan bir cümle görülüyordu. "Anahtarın kaybedilmesi halinde hemen 2710151'e başvurulması."</p>

    <p class="MsoNormal">Bir adam onların yanından geçerek ince bir aluminyum parçasını kilit yarığına soktu ve içeri girdi. Kapıyı Baley'nin de geçmesi için açık tutmayarak arkasından kapattı. Böyle bir şey yaptığı takdirde Baley ciddi bir şekilde kızardı. Erkekler-Özel'in içinde ya da hemen önünde birbirlerini görmezlikten gelirlerdi. Çok güçlü bir gelenekti bu. Baley evli olması sayesinde öğrendiği sırlardan birini hatırladı. Jessie ona Kadınlar-Özel'de durumun farklı olduğunu açıklamıştı.</p>

    <p class="MsoNormal">Kadın her zaman, "Özel'de Josephine Greely'e rastladım." diye söze başlıyordu. "O bana dedi ki..."</p>

    <p class="MsoNormal">Baley'nin derecesi yükseldiği zaman aileye yatak odasındaki musluğu çalıştırma izni verilmişti Bu ayrıcalık yüzünden Jessie'nin sosyal yaşamı Özel'deki dedikodulardan uzak kalması nedeniyle zarar görmüştü.</p>

    <p class="MsoNormal">Baley utancını tam anlamıyla gizlemeyi başaramayarak, "Lütfen burada, dışarıda bekle, Daneel." dedi.</p>

    <p class="MsoNormal">R. Daneel sordu. "Yıkanmayı mı düşünüyorsun?"</p>

    <p class="MsoNormal">Baley sıkıntılı sıkıntılı kımıldanarak, kahrolasıca robot diye düşündü. Bu çelik kentle ilgili her şeyi anlatmışlar da, neden biraz terbiye etmemişler onu? Başka birine böyle bir şey söylediği takdirde beni sorumlu tutacaklar... Sonra, "Duş yapacağım." diye açıkladı. "Akşamları kalabalık oluyor, o nedenle zaman kaybediyorum. Ama bu işi şimdi halledersem, bütün akşam bize kalır."</p>

    <p class="MsoNormal">R.Daneel'in yüzü pek sakindi. "Dışarıda beklemem geleneklerinizden biriyle mi ilgili?"</p>

    <p class="MsoNormal">Baley'nin utancı daha da arttı. "İçeriye... boş... boş yere neden giresin?"</p>

    <p class="MsoNormal">"Ah, ne demek istediğini anladım. Evet, Tabii.</p>

    <p class="MsoNormal">Ama benim elleri de kirleniyor, Elijah. Ellerimi yıkayacağım." R. Daneel avuçlarını Arzlıya doğru uzattı. Avuçları pembe ve dolgundu. Uygun yerlerde çizgiler ve kıvrımlar da vardı. Bu eller olağanüstü ve dikkatli bir işçiliğin izlerini taşıyorlardı. Ve gerektiği kadar da temizdiler.</p>

    <p class="MsoNormal">Baley, "Apartmanda bir lavabomuz var." dedi. Bunu kayıtsızca söylemişti. Robotun züppeliği fark etmeyeceğini biliyordu.</p>

    <p class="MsoNormal">"Nezaketin için teşekkür ederim. Ama bence buradan yararlanmam daha iyi olur. Siz Arzlılarla birlikte yaşayacaksam, davranışlarınızı taklit etmem ve geleneklerinize alışmam gerekir."</p>

    <p class="MsoNormal">"Gel, öyleyse."</p>

    <p class="MsoNormal">içerisinin aydınlığı ve neşeli havası, sadece işe yarar şeylere yer verilen kentin geri kalan bölümüyle taban tabana zıttı. Ama Baley bu kez etrafını fark bile etmedi.</p>

    <p class="MsoNormal">Daneel'e, "işim yarım saat kadar sürebilir." diye fısıldadı. "Beni bekle." Bir iki adım attı, sonra tekrar döndü. "Dinle. kimseyle konuşma. Hiç kimseye bakma. Ne bir bakış, ne bir kelime!</p>

    <p class="MsoNormal">Bir gelenek bu!" Bu kısa konuşmasının fark edilip edilmediğini anlamak için telaşla çevresine bakındı. Neyse antrede hiç kimse yoktu. Zaten antreydi burası, konuşmak da fazla uygunsuz kaçmazdı.</p>

    <p class="MsoNormal">Baley koridordan hızla ilerleyerek genel odaların önünden geçti. Nedense kendisini kirli hissediyordu. Sonunda özel bölmelere geldi. Ona da beş yıl önce özel bir bölme verilmişti. Burası bir duş, küçük bir çamaşır makinesi ve gerekli diğer şeyleri alacak kadar genişti. Hatta burada haber filmlerini seyretmek için küçük bir ekran bile vardı. Bu bölme Baley'e ilk verildiği zaman, "Evimden uzaktaki yuvam." diye de şaka yapmıştı. Ama şimdi sık sık bölme elinden alınırsa o genel odalara yeniden nasıl alışacağını düşünüyordu.</p>

    <p class="MsoNormal">Çamaşır makinesini çalıştıran düğmeye basınca saatin kadranı aydınlandı...</p>

    <p class="MsoNormal">Baley dışarı çıktığı zaman R. Daneel'in kendisini beklediğini gördü. Arzlı iyice yıkanmış; temiz çamaşır giymişti. Gömleği çabucak yıkanıp kurutulmuştu. Baley şimdi kendisini çok daha rahat hissediyordu.</p>

    <p class="MsoNormal">Kapıdan çıktıklarında Baley, "Bir şey olmadı ya?" diye sordu.</p>

    <p class="MsoNormal">R. Daneel, "Hiçbir sorun çıkmadı, Elijah." dedi.</p>

    <p class="MsoNormal">Jessie kapıda onları bekliyor, sinirli sinirli gülümsüyordu. Baley karısını öptü. Sonra da, "Jessie." diye mırıldandı. "Bu yeni iş arkadaşım Daneel Olivaw."</p>

    <p class="MsoNormal">Jessie elini uzattı. R. Daneel bu eli çabucak sıkıp bıraktı. İçeri girdikleri zaman Jessie kocasına baktı. Sonra da çekine çekine R. Daneel'e döndü. "Oturmaz mısınız, Bay Olivaw? Kocamla ailemizle ilgili bir konuyu konuşmam gerekiyor. Bir dakika sürmez... Sizce bir sakıncası olmadığını umarım." Baley'nin kolunu tutuyordu.</p>

    <p class="MsoNormal">Adam karısının peşinden yandaki odaya geçti.</p>

    <p class="MsoNormal">Jessie telaşla, "Yaralanmadın ya?" diye fısıldadı. "Yayını dinleyeli beri endişeden ölüyorum."</p>

    <p class="MsoNormal">"Hangi yayını?"</p>

    <p class="MsoNormal">"Bir saat önceki. Ayakkabı bölümünde olay çıktığını, iki sivil polisin olayı önlediğini açıkladılar. Senin iş arkadaşınla eve geleceğini biliyordum. Olay bizim alt bölümde olmuştu. Tam da senin döneceğin saatte. Olayı mahsus önemsemezmiş gibi davrandıklarını düşündüm. Senin..."</p>

    <p class="MsoNormal">"Jessie, lütfen. Hiçbir şeyim olmadığını görüyorsun."</p>

    <p class="MsoNormal">Jessie bütün gücünü kullanarak kendini topladı. Titrek bir sesle, "!ş arkadaşın senin bölümden değil sanırım." dedi.</p>

    <p class="MsoNormal">Baley üzüntüyle, "Hayır." diye cevap verdi. "O... o tümüyle yabancı."</p>

    <p class="MsoNormal">"Ona nasıl davranmam gerekiyor?"</p>

    <p class="MsoNormal">"Herkese nasıl davranıyorsan öyle. O sadece benim iş arkadaşım." Ama bu sözler Baley'nin ağzından dökülmüştü sanki. Jessie'nin her ayrıntıyı hemen fark eden gözleri kısılıverdi. "Ne var?"</p>

    <p class="MsoNormal">"Hiçbir şey yok. Haydi gel, oturma odasına dönelim Burada fazla kalmamız garip kaçacak."</p>

    <p class="MsoNormal">Elijah Baley şimdi apartman konusunda kararsızlığa kapılmıştı. O ana dek hiçbir kuşku duymamış, hatta dairesiyle her zaman gururlanmıştı. Uç büyük oda vardı burada. Örneğin, dört buçuk metre genişliğinde ve beş buçuk metre boyunda olan oturma odası iyice büyüktü. Her odaya birer yerli dolap yapılmıştı. Ana havalandırma borularından biri dairenin hemen yanından geçiyordu. Ender olarak hafif bir gürültü duyuyorlardı ama buna karşılık daire iyice havalandırılıyor ve ısı da güzelce kontrol ediliyordu. Aynca daire iki Özel'e de yakındı. Önemli bir rahatlık sağlıyordu bu.</p>

    <p class="MsoNormal">Ama uzayın ötesindeki Dünyalardan gelmiş bir yaratık şimdi bu dairedeydi ve Baley de birdenbire kararsızlaşmıştı. şimdi apartman ona dapdar ve biçimsiz geliyordu.</p>

    <p class="MsoNormal">Jessie biraz da yapmacık bir neşeyle, "Bay Olivaw'la sen yemek yediniz mi, Lije?" diye sordu.</p>

    <p class="MsoNormal">Baley çabucak, "Daneel bizimle yemeyecek." dedi. "Ama ben acıktım."</p>

    <p class="MsoNormal">Jessie bir mesele çıkarmadan bu açıklamayı kabul etti. Yiyecek pek sıkı kontrol ediliyordu. Her şey eskisinden daha sıkı bir biçimde karneye bağlanmıştı. Bu yüzden birinin konukseverce önerisini geri çevirmek nezaket sayılıyordu.</p>

    <p class="MsoNormal">Jessie, "Yemek yememizin sizce bir sakıncası olmadığını umarım. Bay Olivaw." dedi. "Lije, Bentley ve ben genellikle sektör mutfağında yemek yeriz. Daha kolay oluyor. Sonra orada daha çeşitli yemekler bulunuyor. Laf aramızda porsiyonlar bakımından da pek cömertçe davranıyorlar. Ama Lije'yle bana istediğimiz takdirde haftada üç kez evde yemek yeme izni verildi. Lije işinde çok başarılı. Derecemiz de iyi. Bu kez sizin de bize katılacağınızı ve küçük, özel bir ziyafet vereceğimizi düşündüm. Ama ben aslında yalnız kalma hakları konusunda aşırılığa koçan insanların topluma fazla bağlı olmadıklarını düşünürüm."</p>

    <p class="MsoNormal">R. Daneel terbiyeli bir tavırla bu sözleri dinledi</p>

    <p class="MsoNormal">Baley elini usulca sallayarak karısını susturmaya çalıştı. "Jessie, çok acıktım."</p>

    <p class="MsoNormal">R. Daneel, "Sizi küçük adınızla çağırırsam geleneklere aykırı davranmış olur muyum, Bayan Baley?" diye sordu.</p>

    <p class="MsoNormal">"Ah, hayır, ne münasebet." Jessie duvara gömülü masayı açtı. Masanın ortasındaki çukura tabak ısıtıcıyı yerleştirdi. "Beni istediğin kadar Jessie diye çağırabilirsin şey... Daneel." Kikır kıkır güldü.</p>

    <p class="MsoNormal">Baley fena halde öfkelendi. Durum gitgide daha sıkıcı bir hal alıyordu. Jessie, R. Daneel'in gerçek bir erkek olduğunu sanmıştı. Kadınlara Ozel'de sözü edilecek ve övünülecek biri R. Daneel'in ifadesiz yüzü yakışıklıydı. Saygılı davranışı aa Jessie'nin hoşuna gitmişti. Belli bir şeydi bu.</p>

    <p class="MsoNormal">Baley kendi kendine, R. Daneel, Jessie hakkında ne düşünüyor acaba, diye sordu Kadın on sekiz yıllık sürede fazla değişmemişti. Daha doğrusu Baley için öyleydi. Tabii biraz toplamış, vücudu gençlere özgü canlılığını bir hayli kaybetmişti. Yanakları fazlaca dolgundu. Ağzının iki yanında çizgiler belirmişti. Koyu kumral saçları eskisine göre parlaklığını yitirmişti</p>

    <p class="MsoNormal">Baley sıkıntıyla, ama bütün bunların hiç önemi yok, diye düşündü. Dış Dünyalarda kadınlar da erkekler kadar uzun boylu, ince ve azametliler. Daha doğrusu kitap filmlerde öyleler R.Daneel de her halde o tip kadınlara alışık.</p>

    <p class="MsoNormal">Ama R. Daneel'in, Jessie'nin sözleri, görünüşü ve senli benli oluşundan etkilenmiş gibi bir hali de y.oktu. Robot, "Bundan emin misin?" dedi. "Jessie'nin bir adın kısaltılmış şekli olduğu anlaşılıyor. Belki bunu sadece yakınların kullanıyor. Belki asıl adını kullanmam daha uygun olacak."</p>

    <p class="MsoNormal">Yiyeceklere sarılmış olan izolasyonu açmakla uğraşan Lessle, ani bir dikkatle bunların üzerine eğildi. "Adım sadece Jessie." Sesi sinirliydi. "Herkes beni böyle çağırıyor. Başka adım yok."</p>

    <p class="MsoNormal">"'Pekâlâ, Jessie."</p>

    <p class="MsoNormal">Kapı açıldı ve bir çocuk içeri girdi. Gözleri hemen R. Daneel'e doğru kaydı. Kararsızca, "Baba?" dedi.</p>

    <p class="MsoNormal">Baley alçak sesle açıkladı. "Oğlum, Bentley. Bu Bay Olivaw, Ben."</p>

    <p class="MsoNormal">"Demek o iş arkadaşın, baba. Hoş geldiniz. Bay Olivaw." Ben'in irileşen gözlerinde bir pırıltı belirdi. "Baba, o ayakkabıcıda ne oldu? Haberlerde..."</p>

    <p class="MsoNormal">Baley sert sert, "şimdi soru sorma." dedi.</p>

    <p class="MsoNormal">Bentley'in yüzündeki neşeli ifade kayboldu. Çocuk annesine baktı. Jessie ona oturmasını işaret etti. Bentley iskemleye yerleşti. Kadın, "Sana söylediğimi yaptın mı, Bentley?" diye sorarak elini okşarcasına oğlunun saçlarına sürdü. Çocuğun saçları babasınınkiler kadar siyahtı. Elijah gibi uzun boylu da olacaktı. Ama diğer bakımlardan Jessie'ye çekmişti. Yüzü onunki gibi oval, gözleri de elaydı. Yaşama annesi gibi neşeli gözlerle bakıyordu.</p>

    <p class="MsoNormal">Bentley mis gibi kokuların yükseldiği çift katlı kaba bakabilmek için iskemlesini biraz öne doğru çekti. "Tabii anne. Ne yemek var? Yine zimo-dana mı yiyeceğiz, anne? Yine mi?"</p>

    <p class="MsoNormal">Jessie, "Zimo-dananın nesi varmış?" diye söylenerek dudaklarını birbirine bastırdı. "Önüne konulanı ye. Bir şey de söyleme."</p>

    <p class="MsoNormal">Zimo-dana yiyecekleri belliydi.</p>

    <p class="MsoNormal">Baley de yerine geçti. Tadı insanın ağzından uzun süre gitmeyen, keskin kokulu zimo-danadan başka bir yemeği yeğlerdi. Ama Jessie daha önce durumu açıklamıştı.</p>

    <p class="MsoNormal">"Bunu yapamam, Lije'" demişti. "Ben bütün gün bu katlarda oturuyorum. Diğerlerini kendime düşman edemem. Yoksa hayat dayanılmaz bir ha! alır. Hepsi de besin uzmanının yardımcısı olduğumu biliyorlar. Hal böyleyken ben iki haftada bir biftek ya da tavuk alıp gelirsem, bize iltimas ettiklerini ya da besin hazırlama bölümünde dostlarımız olduğunu söylerler. Dedikodudan geçilmez, O zaman kapıdan başımı bile uzatamaz, Özel'e de rahat rahat gidemem. Aslında zimo-dana da, proto-sebze de çok güzel. Dengeli beslenme sağlayan yiyecekler bunlar. Vitamin, maden ve gereken diğer şeylerle dolu. Salı günleri mutfakta tavuk veriliyor. O gün bol bol tavuk yeriz."</p>

    <p class="MsoNormal">Baley çabucak boyun eğmişti. Durum Jessie'nin açıkladığı gibiydi. En önemli sorun, insanın etrafını saran kalabalıkla bir sürtüşme olmadan geçinebilmesiydi. Ama Bentley babası gibi hemen ikna olmamıştı.</p>

    <p class="MsoNormal">Çocuk bu kez de, "Anne." dedi. "En iyisi ben babamın kartını alayım ve gidip mutfakta yemek yiyeyim. Böylesi daha iyi."</p>

    <p class="MsoNormal">Jessie öfkeyle başını salladı. "Sana şaşıyorum, Bentley. Sanki ailen sana lâyık değilmiş. ya da biz seni evden atmışız gibi yalnız başına yemek yersen herkes ne der?"</p>

    <p class="MsoNormal">"Bu başkalarının üzerine vazife değil kıl</p>

    <p class="MsoNormal">Baley sinirli sinirli, "Annenin sözünü dinle, Bentley." dedi.</p>

    <p class="MsoNormal">Bentley mutsuzca omzunu silkti.</p>

    <p class="MsoNormal">R. Daneel birden odanın öbür köşesinden, "Siz yemek yerken kitap-filmlere bakabilir miyim?" diye sordu.</p>

    <p class="MsoNormal">"Ah, Tabii." Yüzünde hemen ilgi dolu bir ifade beliren Bentley masadan kalktı. "Onlar benim. Onları özel okul izniyle genel kitaplıktan aldım. Size göstericimi getireyim. Oldukça iyi bir aygıtım var. Onu bana son doğum günümde babam armağan etti." Çocuk aygıtı R. Daneel'e getirdi. "Robotlar sizi ilgilendiriyor mu, Bay Olivaw?"</p>

    <p class="MsoNormal">Baley kaşığını düşürdü. Sonra almak için eğildi.</p>

    <p class="MsoNormal">R. Daneel, "Evet. Bentley." dedi. "Çok ilgilendiriyor."</p>

    <p class="MsoNormal">"O halde bunlar hoşunuza gidecek. Hepsi de robotlarla ilgili. Okulda bana ev ödevi verdiler. Robotlarla ilgili bir yazı hatırlayacağım. Onun için araştırma yapıyorum." Bentley önemli bir adam tavrıyla ekledi. "Çok karmaşık bir konu bu. Açıkçası ben robotlara karşıyım."</p>

    <p class="MsoNormal">Baley çaresizce, "Yerine geç, Bentley." dedi. "Bay Olivaw'i rahatsız etme."</p>

    <p class="MsoNormal">"O beni rahatsız etmiyor ki, Elijah. Bentley. seninle başka zaman bu konudan söz etmek isterim. Bu gece babanla işimiz çok."</p>

    <p class="MsoNormal">"Teşekkür ederim, Bay Olivaw." Bentley yerine oturdu. Annesine tiksintiyle bir göz attıktan son re pembe, gevşek zimo-danadan çatalıyla bir parça kopardı</p>

    <p class="MsoNormal">Baley, bu gece işimiz çok muymuş, diye düşündü. Sonra da görevini hatırlayarak âdeta şok geçirdi. Uzay Kentinde öldürülmüş olan adamı düşündü. Saatlerce kendi derdine dalmış ve cinayet denilen soğuk gerçeği de unutmuştu.</p>

    <p class="MsoNormal"></p>
  </div>
</body>
</html>
