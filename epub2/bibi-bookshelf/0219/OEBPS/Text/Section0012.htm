<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çelik Mağaralar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"><b class="calibre1"><br /></b></p>

    <h1 class="MsoNormal"><b class="calibre1">ON İKİ</b></h1>

    <p class="MsoNormal">Polis Müdürü Julius Enderby içeri girerken, Elijah Baley başını kaldırarak ona bakıp yorgun yorgun selam verdi.</p>

    <p class="MsoNormal">Polis müdürü saate bir göz atarak, "Bütün gece burada çalıştığım söylemeyeceksin umarım." diye homurdandı.</p>

    <p class="MsoNormal">Baley, "Hayır." dedi. "Söylemeyeceğim."</p>

    <p class="MsoNormal">Enderby sesini alçalttı. "Dün gece bir sorun çıktı mı?"</p>

    <p class="MsoNormal">Baley, "Hayır." der gibi başını salladı.</p>

    <p class="MsoNormal">Polis müdürü, "Kargaşa çıkması olasılığını pek önemsemediğimi düşündüm." diye açıkladı. "Eğer böyle bir..."</p>

    <p class="MsoNormal">Baley sinirli sinirli, "Tanrı aşkına, müdür bey!" dedi. "Bir olay çıksaydı size hemen haber verirdim. Hiçbir şey olmadı."</p>

    <p class="MsoNormal">"Pekâlâ." Polis müdürü uzaklaşarak yüksek mevkini belirten kendisine özgü odaya girdi.</p>

    <p class="MsoNormal">Baley onun arkasından bakıp, dün gece rahat rahat uyumuş herhalde, diye düşünerek yazmaya çalıştığı olağan raporun üzerine eğildi. Bunu, son iki gün gerçekten olanları gizleyecek biçimde hazırlamaya çabalıyordu. Ama parmaklarını dokunarak yazdığı kelimeler gözlerinin önünde oynuyor ve bulanıklaşıyorlardı. Detektif neden sonra birinin masasının yanında durduğunu fark etti.</p>

    <p class="MsoNormal">Başını kaldırarak, "Ne istiyorsun?" diye sordu. Yanında duran R. Sammy'ydi. Baley, Juilus'un özel uşağı, dedi kendi kendine. Polis müdürü olmak iyi bir şey...</p>

    <p class="MsoNormal">R. Sammy aptal aptal gülüyordu. "Polis müdürü seni görmek istiyor, Lije, 'Hemen gelsin,' dedi."</p>

    <p class="MsoNormal">Baley elini salladı. "Polis müdürü beni demin gördü. Ona daha sonra odasına gideceğimi söyle."</p>

    <p class="MsoNormal">R. Sammy, "'Hemen gelsin,' dedi." diye tekrarladı.</p>

    <p class="MsoNormal">"Pekâlâ, pekâlâ! Git başımdan."</p>

    <p class="MsoNormal">Robot geri geri gitti. "Polis müdürü seni görmek istiyor, Lije. 'Hemen gelsin,1 dedi."</p>

    <p class="MsoNormal">Baley dişlerinin arasından, "Yakub adına." dedi. "Gidiyorum! Gidiyorum!" Masasından kalkarak Enderby'nin odasına doğru ilerledi. R. Sammy de sustu o zaman.</p>

    <p class="MsoNormal">Baley içeri girerken, "Kahretsin." diye homurdandı. "Müdür bey, lütfen o nesneyi bana yoüamayın!"</p>

    <p class="MsoNormal">Ama Enderby sadece, "Otur, Lije." dedi. "Otur."</p>

    <p class="MsoNormal">Baley iskemleye yerleşerek dikkatle polis müdürüne baktı. Belki bizim Julius'a karşı haksızlık ettim, diye düşündü. Belki de bu gece pek uyumadı. Hali hiç de iyi değil.</p>

    <p class="MsoNormal">Polis müdürü parmağını önündeki kâğıda vuruyordu. "Yalıtılmış ışınla Washington'da Dr. Gerrigel adında biriyle bağlantı kurduğun yazılı burada."</p>

    <p class="MsoNormal">"Evet, öyle yaptım, müdür bey."</p>

    <p class="MsoNormal">"Konuşma yalıtılmış olduğu için neler söylediğiniz buraya kaydedilmemiş. O adamı neden aradın?"</p>

    <p class="MsoNormal">"Bilgi edinmek için."</p>

    <p class="MsoNormal">"Dr. Gerrigel robotik uzmanı değil mi?"</p>

    <p class="MsoNormal">"Evet, öyle."</p>

    <p class="MsoNormal">Enderby alt dudağını sarkıttı. O haliyle huysuzlanmaya hazırlanan bir çocuğa benziyordu. "Nasıl bir bilgi istiyorsun?"</p>

    <p class="MsoNormal">"Bunu pek de kesinlikle bilmiyorum, müdür bey. Böyle bir olayda robotlarla ilgili ayrıntılı bilginin işe yarayacağını düşünüyorum." Baley bu açıklamadan sonra ağzını sıkıca kapattı. Belirli bazı şeyleri söyleyecek değildi, işte o kadar.</p>

    <p class="MsoNormal">"Ben senin yerinde olsaydım böyle yapmazdım, Lije, kesinlikle yapmazdım. Bence bu akılıca bir şey olmaz."</p>

    <p class="MsoNormal">"İtirazınız neye, müdür bey?"</p>

    <p class="MsoNormal">"Bu olayı ne kadar az kişi öğrenirse, o denli iyi olur."</p>

    <p class="MsoNormal">"'Dr. Gerrigel'e fazla bir şey açıklayacak değilim. Tabii."</p>

    <p class="MsoNormal">"Ama bence yine de akıllıca bir şey olmaz."</p>

    <p class="MsoNormal">Kendisini pek de iyi hissetmeyen Baley'nin tepesi atıverdi. "Bana Dr. Gerrigel'i görmememi mi emrediyorsunuz?"</p>

    <p class="MsoNormal">"Hayır, hayır! Uygun gördüğün her şeyi yapabilirsin. Bu soruşturmayı sen yönetiyorsun. Sadece..."</p>

    <p class="MsoNormal">"Sadece ne?"</p>

    <p class="MsoNormal">Polis müdürü başım salladı. "Hiç, hiç O nerede? kimi kastettiğimi biliyorsun?"</p>

    <p class="MsoNormal">Baley biliyordu tabii. "Daneel yine arşivde."</p>

    <p class="MsoNormal">Enderby uzun bir an sustu. Sonra da, "Fazla ilerleyemedik." diye mırıldandı, "Bunu biliyorsun."</p>

    <p class="MsoNormal">"Hiç ilerleyemedik. Ama durum değişebilir."</p>

    <p class="MsoNormal">Polis müdürü, "İyi öyleyse." dedi. Ama durumun gerçekten iyi olduğunu düşünüyormuş gibi bir hali de yoktu.</p>

    <p class="MsoNormal">Baley masasına döndüğü zaman R. Daneel onu bekliyordu. Detektif sert sert, "Eee, neler buldun bakalım?" diye sordu.</p>

    <p class="MsoNormal">"Dosyaları araştırmayı tamamladım. İlk ve oldukça acele sayılabilecek araştırmalarım bitti,<br class="calibre5" />
    ortak Elijah. Dün gece peŞimize takılmaya kalkışan o iki adamın izini buldum. Üstelik onlar ilk olay sırasında da ayakkabı mağazasındalardı."</p>

    <p class="MsoNormal">"Şuna bir bakalım."</p>

    <p class="MsoNormal">R. Daneel küçük, pul boyu kartları Baley'nin önüne koydu. Bunlar noktalarla beneklenmişlerdi. Şifreydi bu noktalar. Robot ayrıca bir portatif şifre çözücü çıkararak kartlardan birini bundaki yarığa yerleştirdi. Noktalarda, kartınkinden çok farklı bir elektrik geçirme özelliği vardı. Bu yüzden karttan geçen elektrik alanı çok özel bir biçimde yansıtılıyor ve aygıtın yukarısındaki yedi buçuk santim boyunda ve on beş santim enindeki ekran kelimelerle doluyordu. Aslında bu çözülen şifreler kâğıtlara yazılsaydı, bunun için standart boyda birçok sayfayı doldurmak gerekecekti. Üstelik bu ekrandaki sözcükleri resmi polis şifre çözücüsü olmayan hiç kimse anlayamazdı</p>

    <p class="MsoNormal">Baley belgeyi ifadesiz bir yüzle sonuna kadar okudu. Birinci şüpheli kişinin adı Francis Clousarr'di. iki yıl önce yakalandığı sırada otuz üç yaşındaydı. New York'luları ayaklanmaya teşvik ettiği için yakalanmıştı. New York Maya Fabrikasında çalışıyordu. Belgede Ciousarr'ın adresi, ana ve babasının adları, saç ve göz rengi, belirli özellikleri, eğitimi, sicili, psikanaliz sonuçları, tıp raporu açıklanıyor, üç boyutlu fotoğrafının sabıkalıların resimlerinin arasında bulunabileceğinden söz ediliyordu.</p>

    <p class="MsoNormal">Baley sordu. "Clousarr'ın resmine baktın.</p>

    <p class="MsoNormal">"Evet, Elijah."</p>

    <p class="MsoNormal">İkinci şüpheli Gerbard Paul adında biriydi Baley kartta yazılı olanlara bir göz attı. "Bütün bunlar pek işe yarayacak gibi değil."</p>

    <p class="MsoNormal">R. Daneel, "Ben o fikirde değilim." dedi. "Araştırdığımız cinayeti işleyebilecek Arzlılardan oluşan bir örgüt varsa, o zaman bu insanlar da o örgütün üyesi demektir. Bu adamları sorguya çekmemiz gerekmez mi?"</p>

    <p class="MsoNormal">"Onlardan bir şey öğrenemeyiz ki."</p>

    <p class="MsoNormal">"Bu iki adam hem ayakkabı mağazasındaydı, hem de lokantada. Bunu inkâr edemezler."</p>

    <p class="MsoNormal">"Orada bulunmaları bir suç sayılmaz ki. Ayrıca bunu pekâlâ inkâr edebilirler. Orada olmadıklarını söylerler. Bu iş bu kadar basit. Onların yalan söylediklerini nasıl kanıtlarız?"</p>

    <p class="MsoNormal">"Ben o iki adamı gördüm."</p>

    <p class="MsoNormal">Baley müthiş bir öfkeyle, "Bu kanıt sayılmaz ki." diye karşılık verdi. "Hiçbir mahkeme senin bir milyon insanın arasından bu iki adamın yüzünü kolaylıkla hatırlayabildiğini kabul etmez."</p>

    <p class="MsoNormal">"Ama hatırlayabildiğim kanıtlanabilir."</p>

    <p class="MsoNormal">"Tabii. Mahkemeye aslında ne olduğunu açıklarsın. Bunu yapar yapmaz da tanıklığının geçerli olmadığını söylerler. Arzda senin gibilerin bir mahkemede yerleri yoktur."</p>

    <p class="MsoNormal">R. Daneel, "Yani fikrini mi değiştirdin?" dedi.</p>

    <p class="MsoNormal">"Ne demek istiyorsun?"</p>

    <p class="MsoNormal">"Dün mutfakta yüzlerini hatırladığım sürece onları istediğimiz zaman yakalayabileceğimizden söz ettin."</p>

    <p class="MsoNormal">Baley, "O zaman durumu iyice düşünmemiştim." dedi. "Bu istediğini yapmamız imkansız."</p>

    <p class="MsoNormal">"Ama onlar elimizde komploya katıldıklarını gösteren kesin kanıtlar olmadığını bilemezler ki..."</p>

    <p class="MsoNormal">Detektifin sinirleri iyice gerildi. "Dinle, Dr Gerrigel yarım saat sonra Washington'dan gelecek. O gelip gidinceye kadar bekleyebilir misin? Bunun sence bir sakıncası var mı?" R. Daneel, "Beklerim." diye cevap verdi.</p>

    <p class="MsoNormal">Anthony Gerrigel orta boylu, son derecede nazik, kesin tavırla konuşan bir adamdı. Onu gören, Arzın en bilgili robotik uzmanlarından biri olduğunu kesinlikle tahmin edemezdi. Dr Gerrigel yirmi dakika gecikti ve bu yüzden uzun uzun özür diledi. Endişenin neden olduğu bir öfke yüzünden bembeyaz kesilen Baley nazik olmayan bir tavırla omuz silkerek bu özür dilemelere son verdi. Detektif D numaralı konferans salonunu ayırtmıştı. Bu konuyu ilgililerle tekrar konuştu. Rahatsız edilmemeleri konusundaki talimatını yineledi. Sonra Dr. Gerrigel'le R.Daneel'i bir koridordan geçirerek bir rampadan çıkardı. Onları bir kapıdan casus ışınların işlemediği odalardan birine soktu.</p>

    <p class="MsoNormal">Baley oturmadan önce duvarları dikkatle inceledi. Elindeki aygıtın hafif vızıltısını dinliyor, bu devamlı sesin hafiflemesini bekliyordu. O zaman odanın yalıtımında küçük de olsa bir açıklık bulunduğunu anlayacaktı. Ama izolasyonda en ufak bir delik bile yoktu.</p>

    <p class="MsoNormal">Dr. Gerrigel hafifçe gülümsedi. Onun her zaman sadece hafifçe gülümseyen bir insan olduğu anlaşılıyordu. Kılığına fazla özen göstermişti. Kır saçlarını dikkatle geriye doğru taramış, yüzü tertemiz ve pespembeydi. dimdik oturuyordu. Sanki çocukluğunda annesinin sık sık dimdik oturmasını söylemesi sonucu bel kemiği kaskatı kesilmişti.</p>

    <p class="MsoNormal">Dr. Gerrigel, "Her şeyi pek korkutucu bir hale sokuyorsunuz" dedi Baley'e.</p>

    <p class="MsoNormal">"Bu sorun gerçekten önemli. doktor, robotlar konusunda bilgiye ihtiyacım var. Bunu da bana belki ancak siz verebilirsiniz. Tabii konuşmalarımız aramızda kalacak. Gizli bir konu bu Kent yönetimi buradan ayrılırken size açıklanan her şeyi unutacağınızı umuyor."</p>

    <p class="MsoNormal">Robotik uzmanının yüzündeki hafif gülümseyiş kayboldu. "Neden geç kaldığımı açıklamama izin verin." Bu konunun aklından çıkmadığı anlaşılıyordu. "Buraya havadan gelmemeye karar verdim. Beni uçak tutuyor."</p>

    <p class="MsoNormal">"Ya, vah vah." Baley aygıtta bir bozukluk olup olmadığını anlamak için ayarları kontrol etti Gayet iyi çalışıyordu. Detektif bir iskemleye oturdu.</p>

    <p class="MsoNormal">"Aslında buna uçak tutması da denmez ya. Sinirlerim bozuluyor. Hafif bir agorafobi. Aslında bu anormal bir şey sayılmaz ama durum böyle. Bu yüzden ekspres yolu tercih ettim."</p>

    <p class="MsoNormal">Baley ani, şiddetli bir ilgi duydu. "Agorafobi mi?"</p>

    <p class="MsoNormal">Robotik uzmanı hemen atıldı. "Bu terim durumun olduğundan daha kötü sanılmasına yol açıyor. İnsanın uçakta kapıldığı bir duygu sadece, . Siz hiç uçağa bindiniz mi, Bay Baley?"</p>

    <p class="MsoNormal">"Birkaç kez."</p>

    <p class="MsoNormal">"O halde ne demek istediğimi anlıyorsunuz. Etrafınızda hiçbir şey olmadığını düşünüyorsunuz. Sizinle... sizinle bomboş hava arasında birkaç santim kalınlığında bir maden var sadece. Çok rahatsız edici bir duygu bu."</p>

    <p class="MsoNormal">"Demek ekspres yolla geldiniz..."</p>

    <p class="MsoNormal">"Evet."</p>

    <p class="MsoNormal">"Ta Washington'dan New York'a kader mı?"</p>

    <p class="MsoNormal">"Ah, bu yolculuğu daha önce de yaptım. Baltimore-Philedelphia tüneli yapılı beri bu çok kolaylaştı."</p>

    <p class="MsoNormal">Gerçekten de öyleydi. Baley böyle bir yolculuk hiç yapmamıştı ama yapılabildiğini biliyordu. Washington, Baltimore, Philadelphia ve New York son iki yüzyılda öylesine büyümüşlerdi ki, artık neredeyse sınırları birbirlerine dokunacaktı. Bütün kıyıya "Dört Kent Bölgesi" adı verilmişti. Bazı kimseler yönetimlerin birleştirilmesini ve bir tek "süper kent" kurulmasını istiyorlardı. Baley hiç de beğenmiyordu bu fikri. New York Kenti merkezi bir hükümet tarafından yönetilemeyecek kadar büyüktü. İçinde elli milyondan fazla insanın yaşadığı daha büyük bir kent kendi ağırlığı yüzünden çökerdi.</p>

    <p class="MsoNormal">Dr. Gerrigel, "işin kötüsü." diyordu. “Philadelphia'da, Chester Kesiminde aktarma yapacağım ekspres yolu kaçırdım. Bu yüzden zaman kaybettim. Ayrıca geçici olarak oda bulmakta da zorluk çektim İşte bu iki neden yüzünden geciktim.”</p>

    <p class="MsoNormal">"Bunun için üzülmeyin, doktor. Ama söyledikleriniz de gerçekten ilgi çekici. Uçaklardan hoşlanmadığınıza göre, yürüyerek kent sınırları dışına çıkmaya ne dersiniz. Dr. Gerrigel?"</p>

    <p class="MsoNormal">"Neden?" Adam hem şaşırmış, hem de oldukça endişelenmişti.</p>

    <p class="MsoNormal">"Telaşlanmayın, aslında böyle yapmanızı önerdiğim yok. Sadece bu fikri nasıl bulduğunuzu öğrenmek istiyorum, o kadar."</p>

    <p class="MsoNormal">"Bu fikir hiç hoşuma gitmedi."</p>

    <p class="MsoNormal">"Diyelim ki, gece kentten ayrılmanız ve yedi yüz elli metre ya da daha fazla yürüyerek kırlan aşmanız gerekti..."</p>

    <p class="MsoNormal">"Bu . bunu yapmam için beni ikna edebileceklerini hiç sanmıyorum."</p>

    <p class="MsoNormal">"Çok önemli olsa da mı?"</p>

    <p class="MsoNormal">"Böyle bir şey ailemin ya da benim hayatımın kurtulması için gerekseydi... belki denerdim." Gerrigel'in yüzünde utanç dolu bir ifade belirdi. "Bu sorunuzun nedenini sorabilir miyim, Bay Baley?"</p>

    <p class="MsoNormal">"Bunu size açıklayacağım. Çok ciddi bir suç işlendi. Bir cinayet. Size ayrıntıları açıklamam imkansız. Buna izin vermediler. Ama katilin o cinayeti işleyebilmek için bu sözünü ettiğimiz şeyi yaptığı iddia ediliyor. Yani gece yalnız başına kırları aştığı. Bunu ne tür bir insanın yapabileceğini düşünüyordum."</p>

    <p class="MsoNormal">'Dr. Gerriger titredi. "Tanıdıklarımdan hiçbiri böyle bir şey yapamaz. Ben de öyle tabii. Kesinlikle. Ancak milyonların arasında birkaç dayanıklı kimse belki bulabilirsiniz."</p>

    <p class="MsoNormal">"Ama bunun bir insanın yapabileceği bir şey olmadığını da düşünüyorsunuz, öyle mi?"</p>

    <p class="MsoNormal">"Evet. Bence bu olanaksız."</p>

    <p class="MsoNormal">"Yani cinayeti başka biçimde açıklamak mümkün olduğu takdirde, bu olasılığın da üzerinde durulması gerektiğini düşünüyorsunuz. Başka akia uygun her olasılığın üzerinde durulması gerektiğini..."</p>

    <p class="MsoNormal">Dr. Gerrigel yine dimdik oturuyordu, bakımlı ellerini kavuşturmuştu. Gitgide daha sıkıldığı belliydi, "ikinci bir açıklama yolu var mı sizce?"</p>

    <p class="MsoNormal">"Evet. Örneğin... bir robotun açık havada kırları aşmakta hiçbir zorluk çekmeyeceğini düşündüm."</p>

    <p class="MsoNormal">Dr. Gerrigel ayağa kalktı. "Ah, aziz dostum!"</p>

    <p class="MsoNormal">"Ne oldu?"</p>

    <p class="MsoNormal">"Cinayeti bir robotun işlemiş olabileceğini mi söylemeye çalışıyorsunuz?"</p>

    <p class="MsoNormal">"Neden olmasın?"</p>

    <p class="MsoNormal">"Yani bir robot bir cinayet işleyecek? Bir insanı öldürecek öyle mi?"</p>

    <p class="MsoNormal">"Evet. Lütfen oturun, doktor."</p>

    <p class="MsoNormal">Robotik uzmanı söylenileni yaptı. "Bay Baley, bu olayla ilgili iki davranış var. Yürüyerek kırları aşmak ve cinayet işlemek. Bir insan ikincisini kolaylıkla yapabilir. Ama ilkini başarmakta zorluk çeker. Bir robot bunlardan ilkini kolaylıkla başarır ama ikinciyi yapması olanaksızdır. Olmayacak bir varsayımın yerine, imkansız bir şeyi geçirmeye çalışıyorsanız..."</p>

    <p class="MsoNormal">"'İmkânsız' fazla güçlü bir sözcük, doktor."</p>

    <p class="MsoNormal">"Birinci Robot Kuralı denilen şeyi duydunuz mu, Bay Baley?"</p>

    <p class="MsoNormal">"Tabii duydum. Hatta bunu tekrarlayabilirim de. Bir robot bir insana zarar veremez. Ya da harekete geçmekten kaçınarak bir insanın zarar görmesine göz yumamaz." Baley birden robotik uzmanını parmağıyla işaret ederek sözlerini sürdürdü. "Birinci Kurala uymayacak bir robot yapılamaz mı? Bu neden bu kadar kutsal sayılıyor?"</p>

    <p class="MsoNormal">Dr. Gerrigel şaşırdı, sonra da kıkır kıkır güldü "Ah, Bay Baley."</p>

    <p class="MsoNormal">"Ee, cevabınız nedir?"</p>

    <p class="MsoNormal">"Bay Baley herhalde sizin de robotik konusunda biraz bilginiz var. Pozitronik beyin yapmak için matematik ve elektronik uzmanlarının ne kadar uğraşmaları gerektiğini mutlaka biliyorsunuz."</p>

    <p class="MsoNormal">Baley, "Bu konuda bir fikrim var." dedi. Vaktiyle görevi nedeniyle gittiği bir robot fabrikasını anımsamıştı. Uzmanların kitap-fılmlerle dolu kütüphanelerini görmüştü. Upuzun filmlerdi bunlar. Her birinde de sadece bir tek pozitronik beyin tipinin matematik analizi vardı. Böyle bir filmi normal hızla seyretmek bir saatten fazla sürüyordu. simgelerin kısaltılmış olmasına karşın hem de. İki beyin en sıkı kurallara göre hazırlandıkları zaman bile yine de birbirlerinin eşi olmuyorlardı, Baley bunun Heisenberg'in Kesinsizlik Prensibinin bir sonucu olduğunu biliyordu. Bu, her filme mümkün değişikliklerle ilgili ekler yapılması gerektiği anlamına geliyordu. Evet, bu gerçekten zor bir işti. Baley de bunu inkâr edecek değildi.</p>

    <p class="MsoNormal">Dr. Gerrigel, "O halde şu gerçeği anlıyorsunuz." dedi. "Yeni tip bir pozitronik beyin bir gecede yapılamaz. Basit değişiklikler yapılması gerekse bile bu durum değişmez. Genellikle orta büyüklükteki bir fabrikanın bütün araştırma grubu bu sorunla ilgilenir. Bunun çözümlenmesi bir yıl kadar sürebilir. Neyse ki, bu tür devrelerle ilgili temel teori standart bir hale sokulmuştur. Bu yeni değişiklikler için temel olarak da kullanılabilir. Böyle olmasaydı bir yıllık çalışma yetmezdi zaten. Standart temel teori Üç Robot Kuralına dayanır. Tekrarladığınız Birinci Kural... 'Bir robot insanların verdiği emirlere itaat etmelidir. Ancak bu tür emirler Birinci Kurala aykırı olduğu zaman bunlara uymayabilir,' diyen İkinci Kural... 'Bir robot kendi varlığını korumalıdır. Tabii bunun Birinci ve İkinci Kurallara aykırı olmaması koşuluyla,' diye açıklayan Üçüncü Kural. Anlıyor musunuz?"</p>

    <p class="MsoNormal">Görünüşte bu konuşmayı büyük bir dikkatle dinleyen R. Daneel söze karıştı. "İzninle, Elijah. Dr. Gerrigel'in ne demek istediğini anlayıp anlamadığımı öğrenmeliyim. Pozitronik beyni Üç Kurala göre ayarlanmamış bir robotun yapılması için önce yeni temel bir teori oluşturulması gerektiğini ve bunun yıllar alacağını söylüyorsunuz sanırım, efendim."</p>

    <p class="MsoNormal">Robotik uzmanı pek memnun oldu. "Evet, öyle Bay..."</p>

    <p class="MsoNormal">Baley bir an bekledi, sonra da dikkatle robotu tanıttı. "Bu Daneel Olivaw, Dr. Gerrigel."</p>

    <p class="MsoNormal">"Memnun oldum, Bay Olivaw." Dr. Gerrigel, Daneel'in elini sıktı. "Bence pozitronik bir beyin yapılması için gereken temel teorinin oluşturulması ve modern modellere benzeyen robotlar yapılabilmesi için de iyice geliştirilmesi elli yıl alır. Yani Uç Kuralın temellerinin işlenmediği bir pozitronik beyin yapılması için."</p>

    <p class="MsoNormal">Baley sordu. "Ve bu hiç yapılmadı öyle mi? Doktor, biz birkaç bin yıldan beri robot yapıyoruz. Bütün bu sürede bir kimse ya da grup elli yıl bulamadı mı?"</p>

    <p class="MsoNormal">Dr. Gerriger, "Tabii buldu." dedi. "Ama bu, herkesin yapmayı isteyebileceği bir şey değil."</p>

    <p class="MsoNormal">"İşte buna inanmak zor. Merak insana her şeyi yaptırır."</p>

    <p class="MsoNormal">"Ama asenion olmayan robotlar yapılmadı, insan ırkında güçlü bir Frankenstein kompleksi vardır, Bay Baley."</p>

    <p class="MsoNormal">"Ne kompleksi?"</p>

    <p class="MsoNormal">"Bu bir ortaçağ romanından alınan ve çok tutulan bir addır. Romanda, yaratıcısına saldıran bir robottan söz edilir. Ben, kendim, bu kitabı okumadım. Ama bu konumuzun dışında. Benim söylemek istediğim şu: Beyinlerine Birinci Kural yerleştirilmemiş robotlar yapılmıyor."</p>

    <p class="MsoNormal">"Bunu sağlayacak bir teori bile yok, öyle mi?"</p>

    <p class="MsoNormal">"Benim böyle bir teoriden haberim yok." Robotik uzmanı mahcup bir tavırla gülümsedi. "Ve benim bu konudaki bilgim bir hayli geniştir."</p>

    <p class="MsoNormal">"Ve beynine Birinci Kural işlenmiş olan bir robot insan öldüremez, öyle mi?"</p>

    <p class="MsoNormal">"Kesinlikle. Hiç bir zaman öldüremez. Tabii bir robot bir kaza sonucu bir insanı öldürebilir. Ya da iki ya da daha fazla insanın hayatını kurtarmak için bir kimseyi öldürmek zorunda kalabilir. Ama iki durum da pozitronik potansiyel beynin düzeltilemeyecek derecede zarar görmesine yol açar."</p>

    <p class="MsoNormal">Baley, "Pekala." dedi. "Arzda durum böyle sanırım. Öyle değil mi?"</p>

    <p class="MsoNormal">"Evet, Tabii."</p>

    <p class="MsoNormal">"Peki ya Dış Dünyalarda?"</p>

    <p class="MsoNormal">Dr. Gerrigel'in kendine olan güveni biraz kayboldu. "Ah, azizim, Bay Baley, bu konuda kesin bir şey bilmiyorum. Ama asenion olmayan pozitronik beyinler hazırlansaydı ya da bununla ilgili matematik teori oluşturulsaydı bunu duyardık."</p>

    <p class="MsoNormal">"Gerçekten duyar mıydık dersiniz? şimdi kafamdaki başka bir düşünceyi geliştirmek istiyorum. Dr. Gerrigel. Bunun sizce bir sakıncası olmadığını umarım."</p>

    <p class="MsoNormal">"Hayır, hayır, Tabii yok." Robotik uzmanı çaresiz bir tavırla önce Baley'e sonra da. R. Daneel'e baktı. "Durum söylediğiniz kadar önemliyse, memnunlukla elimden geleni yaparım."</p>

    <p class="MsoNormal">"Teşekkür ederim, doktor. şimdi... sorum şu: Neden insan biçimi robotlar? Yani hayatım boyunca bu tür robotlara önem vermedim. Ama şimdi onların varlığının nedenlerini hic bilmediğimi anlıyorum. Neden bir robotun bir başı, iki l&lt;olu ve iki bacağı olması gerekiyor? Neden bir insana benzetilmeye çalışılıyor?"</p>

    <p class="MsoNormal">"Yani neden bir robot da diğer makineler gibi sadece işe yarayacak bir biçimde yapılmıyor, öyle mi?"</p>

    <p class="MsoNormal">Baley, "Evet." dedi. "Neden?"</p>

    <p class="MsoNormal">Dr. Gerrigel hafifçe gülümsedi. "Aslında siz çok geç Dünyaya gelmişsiniz, Bay Baley. Robotik alanındaki ilk tezler bu konuyla ilgili tartışmalarla doluydu. Bazen münakaşalar korkunç bir hal alıyordu. İşlevden yana olanlarla robotların insanlara benzetilmesini isteyen uzmanlar arasındaki tartışmaları okumak isterseniz size Handford'un bir eserini önerebilirim. Robotik Tarihi adlı kitabı. Bunda matematiğe fazla yer verilmemiştir. Kitabı çok ilginç bulacağınızdan eminim."</p>

    <p class="MsoNormal">Baley sabırla, "O kitabı okuyacağım." diye cevap verdi. "Ama bana şimdi bu konuda bir fikir veremez misiniz?"</p>

    <p class="MsoNormal">"Kararın nedeni ekonomiyle ilgiliydi. Buraya bakın, Bay Baley. Diyelim ki, siz bir çiftliği yönetiyorsunuz. Her birinde pozitronik beyin olan bir traktör, bir biçici, bir ekici, bir sürücü, bir süt sağıcı, bir otomobil ve benzer aletler mi alırsınız? Yoksa sıradan, beyinsiz makineler seçer ve bunların hepsini pozitronik bir robotun yönetimine mi bırakırsınız? Bu ikincisinin, birincisinin ellide, hatta yüzde birine mal olacağını söylemeliyim."</p>

    <p class="MsoNormal">"Ama neden insan biçimi?"</p>

    <p class="MsoNormal">"Çünkü bu, bütün doğada en başarılı genelleştirilmiş biçimdir. Sinir sistemimiz ve birkaç ayrıntı dışında, biz özel bir görevle yaratılmış hayvanlar değiliz. Bay Baley. Birbirine zıt birçok işi oldukça başarılı bir biçimde yapabilecek bir makine istiyorsanız, insan biçimini kopya etmekten daha iyi bir yol bulamazsınız. Zaten bütün teknolojimiz de insan biçimine göre geliştirilmiştir. Örneğin, bir otomobili alalım. Bunun kontrolleri belirli boyda insan elleri ve ayakları tarafından kolayca tutulacak ya da kullanılacak biçimde yapılmıştır. Bu eller ve ayaklar belirli boyda olan ve belirli biçimde eklemleri bulunan kollar ve bacaklarla gövdeye bağlanmıştır. Sandalyeler ve masalar ya da çatallar ve bıçaklar gibi en basit cisimler bile insan vücudunun çalışma biçimine ve ölçeklerine göre yapılır. Robotların yapımında insan biçimini kopya etmek, aletlerimizin temelindeki felsefeyi tümüyle değiştirmekten çok daha kolaydır."</p>

    <p class="MsoNormal">"Anlıyorum. Bu çok da mantıklı. Yanılmıyorsam, Dış Dünyalardaki uzmanlar, insanlara bizim robotlardan daha çok benzeyen modeller yapıyorlar. Öyle değil mi, doktor?</p>

    <p class="MsoNormal">"Evet, öyle sanıyorum."</p>

    <p class="MsoNormal">"Acaba onlar olağan koşullarda insan sanılacak bir model de yaratabilirler mi?"</p>

    <p class="MsoNormal">Dr. Gerrigel kaşlarını kaldırarak bu soruyu düşündü. "Yaratabilirler sanırım, Bay Baley. Tabii bu müthiş pahalıya mal olur. Masraflarını da pek çıkaramazlar."</p>

    <p class="MsoNormal">Baley acımasızca konuşmasını sürdürdü. "Dış Dünyalılar insan sanabileceğiniz bir robot yapabilirler mi, doktor? Sizi aldatacak bir robot?"</p>

    <p class="MsoNormal">Robotik uzmanı kıkır kıkır güldü yine. "Ah, azizim, Bay Baley buna pek ihtimal vermiyorum. Gerçekten. Bir robot sadece bir görü..." Dr. Gerrigel değil cümlesini, kelimesini bile tamamlayamadan dondu kaldı. Ağır ağır R. Daneel'e doğru döndü ve pembe yüzü bembeyaz kesildi. "Ah, Tanrım..." diye fısıldadı. "Ah, Tanrım..." Elini uzatarak usulca robotun yanağına dokundu. R. Daneel gerilemedi. Robotik uzmanına sakin sakin bakıyordu. Dr. Gerrigel hıçkırır gibi, "Ah, Tanrım..." diye tekrarladı. "Sen bir robotsun."</p>

    <p class="MsoNormal">Baley alayla, "Bunu çok uzun bir süre sonra fark edebildiniz." dedi.</p>

    <p class="MsoNormal">"Böyle bir şeyi beklemiyordum. Onun gibi bir robot hiç görmedim. O Dış Dünyada mı yaratılmış?"</p>

    <p class="MsoNormal">Baley, "Evet." dedi.</p>

    <p class="MsoNormal">"şimdi durum o kadar belli ki. Duruşu. Konuşma tarzı. O kusursuz bir kopya değil, Bay Baley."</p>

    <p class="MsoNormal">"Ama yine de başarılı. Öyle değil mi?"</p>

    <p class="MsoNormal">"Ah, şahane! Bence kimse ilk bakışta onun robot olduğunu anlayamaz. Onunla karşılaşmamı sağladığınız için size derin bir minnet duyuyorum. Robotu inceleyebilir miyim?" Robotçu ayağa fırlamıştı.</p>

    <p class="MsoNormal">Baley elini uzattı. "doktor, lütfen. Bunu bir dakika sonra yaparsınız. Cinayet olayı her şeyden önemli."</p>

    <p class="MsoNormal">"Demek gerçekten cinayet işlendi?" Dr. Gerrigel müthiş bir düş kırıklığına uğramıştı, bunu da gizlemiy.ordu. "Bunun beni oyalamak ve ne kadar zaman kanacağımı anlamak için uydurulmuş bir hikâye olduğunu sanıyordum..."</p>

    <p class="MsoNormal">"Bu bir hikâye değil, Dr. Gerrigel. şimdi bana şunu söyleyin: Daneel gibi insana benzeyen br robot yapılıyor. Onun insan sanılması da isteniyor. Robotun beyninin bir insanınkine mümkün olduğu kadar benzemesi de gerekmez mi?"</p>

    <p class="MsoNormal">"Tabii gerekir."</p>

    <p class="MsoNormal">"Pekala. Öyle insanca bir beyine Birinci Kural işlenmemiş olamaz mı?"</p>

    <p class="MsoNormal">Dr. Gerrigel hızla başını sallıyordu. "Hayır. Hayır. imkansız bu."</p>

    <p class="MsoNormal">"Bundan emin misiniz? Tabii İkinci Kuraiı deneyebiliriz. Daneel, atom tabancanı bana ver." Baley gözlerini robota dikmiş, bir elini de yana atarak kendi silahının kabzasını kavramıştı.</p>

    <p class="MsoNormal">R. Daneel sakin sakin, "İşte, al, Elijah." diyerek tabancayı uzattı. Kabzasını detektife doğru çevirmişti.</p>

    <p class="MsoNormal">Baley, "Bir sivil memurun silahını hiç bir zaman vermemesi gerekir." diye açıkladı. "Ama bir robot bir insanın emirlerine uymak zorundadır."</p>

    <p class="MsoNormal">Dr. Gerrigel atıldı. "Bu emirler Birinci Kurala aykırı olduğu takdirde durum değişir, Bay Baley."</p>

    <p class="MsoNormal">"Darleel'in tabancasını silahsız bir insan grubuna doğru çevirdiğini ve onları vurmakla tehdit ettiğini biliyor musunuz, doktor?"</p>

    <p class="MsoNormal">R. Daneel hatırlattı. "Ama kimseyi vurmadım ki."</p>

    <p class="MsoNormal">"Orası öyle. Ama bu tehdit de yine olağanüstü bir şey sayılır. Öyle değil mi, doktor?"</p>

    <p class="MsoNormal">Dr. Gerrigel dudağını ısırdı. "Karar verebilmek için olayın bütün ayrıntılarını bilmem gerekir. Bu olağanüstü bir duruma benziyor."</p>

    <p class="MsoNormal">"O halde bir de şunu düşünün: Cinayet sırasında R. Daneel de oradaydı. Bir Arzlının yanında silahıyla açık havada kırlardan geçmesi olasılığını bir yana bırakalım. Cinayet yerindekilerin içinde Daneel, sadece Daneel ölüm silahını saklayabilirdi."</p>

    <p class="MsoNormal">Gerrigel, "Silahı mı saklayabilirdi?" diye tekrarladı.</p>

    <p class="MsoNormal">"İzin verin de anlatayım. Kurbanın vurulduğu silah bulunamadı. Cinayetin işlendiği yer büyük bir dikkatle araştırıldı. Ama silah ele geçirilemedi. Bunun duman olup havaya uçması imkansızdı. Silah bir tek yere saklanmış olabilirdi. kimsenin aramayı akıl edemeyeceği bir yere."</p>

    <p class="MsoNormal">R. Daneel sordu. "Nereye, Elijah?"</p>

    <p class="MsoNormal">Baley atom silahını çekerek açıkça robota nişan aldı. "Yiyecek kesene, Daneel. Yiyecek kesene."</p>

    <p class="MsoNormal"></p>
  </div>
</body>
</html>
