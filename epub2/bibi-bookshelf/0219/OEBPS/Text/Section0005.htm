<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çelik Mağaralar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"><b class="calibre1"><br /></b></p>

    <h1 class="MsoNormal"><b class="calibre1">BEŞ</b></h1>

    <p class="MsoNormal">Jessie onlara, "Hoşça kalın." dedi. Ciddi havalı bir şapka ve kerato-liften yapılmış kısa bir ceket giymişti. "Kusuruma bakmayacağını umarım, Bay Olivaw. Lije'yle konuşmanız gereken çok şey olduğunu biliyorum." Kapıyı açarak oğlunu önden itti.</p>

    <p class="MsoNormal">Baley sordu. "Ne zaman dönersin, Jessie?"</p>

    <p class="MsoNormal">Kadın durakladı. "Ne zaman dönmemi istiyorsun?"</p>

    <p class="MsoNormal">"Şey... Bütün gece dışarıda kalmana gerek yok. Neden her zamanki saatte dönmüyorsun? Gece yansına doğru." Kuşkuyla R. Daneel'e bir göz attı.</p>

    <p class="MsoNormal">Robot başını salladı. "Seni evinden uzaklaştırdığım için üzülüyorum."</p>

    <p class="MsoNormal">"Bunun için hiç üzülme. Bay Olivaw. Beni evimden uzaklaştırdığın yok. Zaten bu gece her zamanki gibi bizim kızlarla buluşacaktım. Haydi gel. Ben."</p>

    <p class="MsoNormal">Çocuk isyan etti. "Neden benim de gitmem gerekiyor? Ben onları rahatsız etmem ki."</p>

    <p class="MsoNormal">"Sen dediğimi yap."</p>

    <p class="MsoNormal">"Neden ben de seninle birlikte sinemaya gitmiyorum?"</p>

    <p class="MsoNormal">"Çünkü ben arkadaşlarımla gideceğim. Senin de yapman gereken bazı..." Kapı ana oğulun arkasından kapandı.</p>

    <p class="MsoNormal">İşle o an gelmişti. Baley saatlerdir bunu düşünmemeye çalışıyordu. Kendi kendine, önce şu robotu göreyim bakayım, demişti. Sonra, ,onu eve götüreyim de... Ve sonunda, yemek yiyeyim de... Ama artık bütün bunlar olmuştu. Konuşmayı geciktirmek için bir neden yoktu. şimdi sıra cinayete, yıldızlararası olaylara, derecesinin yükselmesine ya da başarısızlığa uğrayarak rezil olması sorunlarına gelmişti. Baley parmaklarını, duvardaki yerine sokulmamış olan masanın üzerinde amaçsızca dolaştırdı.</p>

    <p class="MsoNormal">R. Daneel, "Konuşmamızı dinlemeyeceklerinden emin misin?" diye sordu.</p>

    <p class="MsoNormal">Baley hayretle başını kaldırdı. "kimse bir başkasının apartmanını dinlemez."</p>

    <p class="MsoNormal">"Komşuları dinlemek âdetinde değil misi</p>

    <p class="MsoNormal">"Böyle bir şey kesinlikle yapılmaz, Daneel.</p>

    <p class="MsoNormal">Bu... bu sen yemek yerken tabağına bakmaları gibi bir şey olur."</p>

    <p class="MsoNormal">"kimse cinayet de işlemez mi?"</p>

    <p class="MsoNormal">"Ne?"</p>

    <p class="MsoNormal">"Öldürmek geleneklerinize aykırı, öyle değıi mi, Elijah?"</p>

    <p class="MsoNormal">Baley öfkelenmeye başladığını hissetti. "Buraya bak. Birlikte çalışacaksak Uzaycıları taklit ederek küstah tavırlar takınma! Bu sana göre bir şey değil, R. Daneel." Dayanamamış, R.harfinin üzerinde özellikle durmuştu</p>

    <p class="MsoNormal">"Seni kırdıysam özür dilerim, Elijah. Ben sadece şunu söylemeye çalışıyordum: İnsanlar bazen geleneklere meydan okuyarak cinayet işliyorlar Onun için komşuyu dinlemek gibi daha önemsiz bir suç işleyebilirler."</p>

    <p class="MsoNormal">Baley'nin kaşları çatıktı. "Daireye uygun şekilde yalıtım sağlandı. İki yandaki dairelerden bir ses geldiğini duydun mu? Eh, onlar da bizi duymazlar. Zaten burada önemli bir şeyler olduğunu düşünmeleri için bir neden yok ki."</p>

    <p class="MsoNormal">"Düşmanı önemsememek gibi bir hata yapmamalıyız."</p>

    <p class="MsoNormal">Baley omzunu silkti. "Haydi, başlayalım artık. Olay konusunda pek az bilgim var. Sadece Aurora gezegeni vatandaşı olan ve Uzay Kentinde oturan Roj Nemennuh Sarton adlı bir adamın bir cinayete kurban gittiğini biliyorum. Anladığım kadarıyla, Uzaycılar bunun bir tek olay olmadığını da düşünüyorlar. Tamam mı?"</p>

    <p class="MsoNormal">"Tamam, Elijah."</p>

    <p class="MsoNormal">"Uzaycılar bu cinayeti, destekledikleri yeni planı sabote etme girişimlerine bağlıyorlar. Bu plan Arzı, Dış Dünyalara benzer bir insan/ robot toplumu haline sokmakla ilgili. Uzaycılar cinayetin iyi örgütlenmiş bir terörist grubunun işi olduğunu düşünüyorlar."</p>

    <p class="MsoNormal">"Evet."</p>

    <p class="MsoNormal">"Pekala. şimdi... Uzaycıların bu tahminlerinin doğru olması şart mı? Cinayeti bir tek fanatik işlemiş olamaz mı? Arzlılar robotlara karşı güçlü bir düşmanlık duyuyorlar. Ama bu tür şiddete başvurulmasını destekleyen örgütlenmiş bir grup yok."</p>

    <p class="MsoNormal">"Belki açıkça harekete geçen bir örgüt yok."</p>

    <p class="MsoNormal">"Kendisini robotların ve robot fabrikalarının ortadan kaldırılmasına adamış bir grup olduğunu varsayalım. Ama onların da herhalde yapabilecekleri en kötü şeyin bir Uzaycıyı öldürmek olacağını anlayacak kadar akıllan var. Sence bu cinayet dengesiz birinin işi."</p>

    <p class="MsoNormal">R.Daneel Arzlıyı dikkatle dinlemişti. "Bence olaylar bir fanatikle ilgili varsayımı desteklemiyorlar. Kurban çok iyi seçilmişti, cinayet saati de öyle. Onun için olayı iyi örgütlenmiş bir grubun dikkatle planladığını düşünüyorum."</p>

    <p class="MsoNormal">"Tabii bu konuda bilgin benden fazla. Haydi, baklayı ağzından çıkar bakalım."</p>

    <p class="MsoNormal">"Kelimelerinin anlamı pek belli değil ama ne demek istediğini kavradığımı sanıyorum. Önce sana cinayetten evvelki durum hakkında bilgi vermem gerekiyor. Uzay Kentindekilere göre, Arzla olan ilişkiler hiç de memnunluk verici değil, Elijah."</p>

    <p class="MsoNormal">Baley mırıldandı. "Vah vah."</p>

    <p class="MsoNormal">"Bana, Uzay Kenti ilk kurulduğu zaman, Arzlıların çoğunun Dış Dünyalarda pek başarılı olan robot/insan karışımı bir toplumu memnunlukla kabul edeceklerinin sandığını söylediler. İlk ayaklanmalardan sonra bile Arzlılar yeniliğin neden olduğu şoku atlattıkları zaman her şeyin düzeleceğini düşünmüşler. Ama öyle olmamış. Arz hükümetinin ve kentlerin çoğunun yöneticilerinin işbirliği yapmalarına karşın, Arzlilar bu plana dalma karşı koymuşlar. İlerleme de çok ağır ağır oluyor. Tabii bu, bizimkileri çok endişelendirmekte..."</p>

    <p class="MsoNormal">Baley, "Başkalarının iyiliğini çok istedikleri için olacak." diye mırıldandı.</p>

    <p class="MsoNormal">R. Daneel, "Pek de değil." dedi. "Tabii onların yüksek amaçlarla hareket ettiklerini düşünmen güzel bir şey. Aslında biz sağlıklı ve modern bir Arzın bütün Galaksi için yararlı olacağına inanıyoruz. Hiç olmazsa Uzay Kentindekiler böyle düşünüyorlar. Ama Dış Dünyalarda onlara karşı koyan güçlü gruplar olduğunu da itiraf etmeliyim."</p>

    <p class="MsoNormal">"Ne? Uzaylıların arasında anlaşmazlık mı var?"</p>

    <p class="MsoNormal">"Tabii. Bazıları modern bir Arzın emperyalist isteklere kapılacağını ve Dış Dünyalar için tehlikeli olacağını düşünüyorlar. Özellikle Arza daha yakını olan eskice Dünyalarda yaşayanlar bu görüşteler. Tabii onlar yıldızlararası yolculukların ilk yapıldığı yüzyılları daha iyi hatırlıyorlar. Arzın Dünyalarını ekonomi ve siyaset bakımından kontrolü altında tuttuğunu da unutamıyorlar."</p>

    <p class="MsoNormal">Baley içini çekti. "Pek eski bir tarih bu. Onlar gerçekten endişeleniyorlar mı? Bin yıl önce olan bir şey yüzünden hâlâ bize düşmanlar mı?"</p>

    <p class="MsoNormal">R. Daneel, "İnsanların kendilerine özgü kişilikleri var." dedi. "Onlar birçok bakımdan biz robotlar kadar mantıklı değiller. Çünkü devreleri önceden planlanmamış. Ama bana bunun da bazı üstünlükler sağladığını söylediler."</p>

    <p class="MsoNormal">Baley alayla, "Belki öyledir." diye güldü.</p>

    <p class="MsoNormal">R. Daneel, "Tabii bunu sen benden daha iyi bilecek durumdasın." dedi. "Her neyse... Arzdaki devamlı başarısızlık Dış Dünyalardaki milliyetçi partilerin güçlenmelerine neden oldu. şimdi onlar Arzlıların Uzaycılardan farklı olduğunu, aynı törelere uyamayacaklarını söylüyorlar. 'Üstün gücümüzden yararlanarak Arzın robotları kabul etmesini sağlarsak, Galaksinin mahvolmasına yol açarız,' diyorlar. Anlayacağın hiç unutamadıkları bir şey var. Arzın nüfusunun sekiz milyar olduğu. Buna karşılık elli Dış Dünyanın nüfuslarının toplamı ancak beş buçuk milyar kadar. Uzay Kentindekiler, özellikle Dr. Sarton..."</p>

    <p class="MsoNormal">"O doktor muydu?"</p>

    <p class="MsoNormal">"Sosyoloji doktoruydu. Robotik uzmanıydı. Son derecede zeki bir adamdı. Bir dâhi."</p>

    <p class="MsoNormal">"Anlıy.orum. Devam et."</p>

    <p class="MsoNormal">"Dr. Sarton ve diğerleri, Dış Dünyalardaki bu tür duygular davanın başarısızlığımız yüzünden beslendiği takdirde, Uzay Kentinin ve bunun temsil ettiği şeylerin fazla yaşayamayacağını biliyorlardı. Dr. Sarton, Arzlıların psikolojisini anlamak için büyük bir çaba göstermenin zamanının gelmiş olduğuna inanıyordu. 'Aslında Arzular yaradılış olarak çok tutucular,' demek, o basmakalıp sözleri tekrarlayarak, 'değişmeyen Arzdan' ve 'anlaşılmayan Arzlı kafasından' söz etmek çok kolaydı. Ama bütün bunlar sadece sorundan kaçmaktan başka bir şey de değildi. Dr. Sarton, 'Bu cehaletin sesi,' diyordu. 'Arzlıları bir atasözü ya da basmakalıp laflarla bir kenara atamayız. Arzı yeniden yaratmaya çalışan Uzaycılar, Uzay Kentinden ayrılmalı ve Arzlıların arasına girmeli. Arzlılar gibi yaşamalı, onlar gibi düşünmeli.'"</p>

    <p class="MsoNormal">Baley, "Bunu Uzaycılar mı yapacak?" dedi. "imkansız."</p>

    <p class="MsoNormal">R. Daneel, "Haklısın." diye cevap verdi. "Dr. Sarton bütün bu düşüncelerine karşın kentlerden hiçbirine giremezdi. Bunu kendisi de biliyordu. Bu koskocaman yerlere, kalabalığa dayanamazdı. Bir atom silahının zoruyla kente girseydi bile dış görünüm aklını karıştırırdı. Bu yüzden de aradığı iç gerçekleri fark edemezdi."</p>

    <p class="MsoNormal">Baley sordu. "Ya Uzaycıların o hastalık korkularına ne demeli? Bunu da unutma! Bence sırf bu yüzden bir tek Uzaycı bile kente giremez."</p>

    <p class="MsoNormal">"Evet, bu da var. Dış Dünyalarda Arzın anladığı anlamda hiçbir hastalık yok. Bilinmeyene karşı duyulan o marazi korku da. Dr. Sarton bütün bunları biliyordu. Ama yine de Arzlıları ve yaşam tarzlarını iyice öğrenmenin şart olduğunda ısrar ediyordu."</p>

    <p class="MsoNormal">"Kendi kendisini bir köşeye sıkıştırmış anlaşılan."</p>

    <p class="MsoNormal">"Pek de değil. Sayılan nedenler sadece insan Uzaycılarla ilgiliydi. Robot Uzaycılar onlardan farklıydı."</p>

    <p class="MsoNormal">Baley, lanet olsun, diye düşündü. Bunu unutup duruyorum. Sonra, "Ya?" dedi.</p>

    <p class="MsoNormal">R. Daneel başını salladı. "Evet. Tabii biz daha kolaylıkla uyum sağlayabiliriz. Bizi Arzdaki bir yaşama uyacak biçimde planlayabilirler. Dış görünüşümüz insanlarınkine çok benzediği takdirde Arzlılar bizi aralarına alabilirler. Biz de o zaman yaşamlarını daha yakından inceleyebiliriz."</p>

    <p class="MsoNormal">Baley birden durumu kavradı. "Ve sen de..."</p>

    <p class="MsoNormal">"İşte ben öyle bir robotum. Dr. Sarton bir yıl böyle bir robotun planlarının hazırlanması ve yapılması için çalıştı. Dr. Sarton'un robotlarının ilki benim. Tabii artık benden başkası da yok. Ne yazık ki, eğitimim henüz tamamlanmadı. Bu cinayet yüzünden rolümü planlanan zamandan daha erken oynamaya başlamak zorunda kaldım."</p>

    <p class="MsoNormal">"Demek bütün Uzaycı robotları senin gibi değil? Yani bazıları insanlara daha az benziyor, robotlara daha çok. öyle mi?"</p>

    <p class="MsoNormal">"Tabii. Dış görünüş bir robotun görevlerine: bağlıdır. Görevim insanlara çok benzememi gerektiriyor. Onun için bu biçimde yaratıldım. Ötekiler benden farklı. Ama hepsi de yine insan biçiminde. Ayakkabıcıda gördüğüm o Korkunç ilkel modellerden çok daha insana benziyorlar. Bütün robotlarınız onlar gibi mi?"</p>

    <p class="MsoNormal">Baley, "Aşağı yukarı." dedi. "Bu hoşuna gitmedi mi?"</p>

    <p class="MsoNormal">"Tabii gitmedi. İnsanların kaba bir karikatürünü andıran bir şeyin kafa bakımından sana eşit olduğunu kabul etmek çok zor. Fabrikalarınız daha iyi modeller yapamıyor mu?"</p>

    <p class="MsoNormal">"Yapabileceklerinden eminim, Daneel. Ama galiba biz karşımızdakinin robot mu, yoksa insan mı olduğunu hemen anlamayı tercih ediyoruz." Baley bu sözleri söylerken robotun gözlerinin içine bakmıştı. Bu gözler bir insanınki gibi parlak ve nemliydi. Ama Baley, R. Daneel'in bakışlarının biraz sabit olduğunu, bir insanınki gibi hafifçe sağa sola kaymadığını düşündü.</p>

    <p class="MsoNormal">R. Daneel mırıldandı. "Zamanla bu görüş açısını anlayacağımı umuyorum."</p>

    <p class="MsoNormal">Baley bir an robotun sesinde hafif bir alay olduğunu sandı, ama sonra fikrini değiştirdi.</p>

    <p class="MsoNormal">R. Daneel ekledi. "Her neyse... Dr. Sarton bunun bir C/Fe meselesi olduğunu iyice anlamıştı."</p>

    <p class="MsoNormal">"Ce/fe mi? O da nesi?"</p>

    <p class="MsoNormal">"Bunlar karbon ve demir elementlerinin simgeleri, Elijah. Karbon insan hayatının temelidir, demir de robotların. Bu iki varlığın en iyi taraflarını eşil omu paralel bir biçimde birleştiren bir kültürden söz etmek istediğin zaman kısaca C/Fe demek daha kolay oluyor."</p>

    <p class="MsoNormal">"Ce Fe. Bunların arasına bir tire mi konuyor? Bu simgeler nasıl yazılıyor?"</p>

    <p class="MsoNormal">"İkisinin arasına bir bolü işareti konuluyor, Elijah. Bu ne birini tek başına simgeliyor, ne de diğerini. Bu iki tarafın eşit bir karışımını gösteriyor."</p>

    <p class="MsoNormal">Baley istememesine rağmen bu konuya karşı yine de bir ilgi duydu. Arzdaki resmi eğitimin eksik yanları vardı. Öğrencilere Dış Dünyaların, ana gezegenle ilişkilerini kesmelerine ve bağımsızlıklarını ilan etmelerine yol açan Büyük İhtilalden sonraki durumları, tarih ya da toplumları konularında hiç bilgi verilmiyordu. Gerçi çok beğenilen romantik kitap-filmlerde belirli Dış Dünya tiplerine rastlanıyordu: Arzı görmeye gelen eksantrik ve öfkeli milyarder. Sevimli Arzlıya âşık olan ve kibrini aşkında boğan güzel zengin kız. Arzlının her zaman yendiği azametli ve kötü Uzaycı rakibi. Ama bunlar değersiz portrelerdi. Çünkü en temel ve iyi bilinen gerçekleri bile yadsıyorlardı. Yani Uzaycıların hiçbir zaman kentlere girmedikleri gerçeğini.</p>

    <p class="MsoNormal">Baley hayatında ilk kez garip bir merak duydu. Uzaycıların yaşamları aslında nasıl bir şeydi acaba? Sonra kendisini zorlayarak konuya döndü. "Ne demek istediğini anladığımı sanıyorum. Senin Dr. Sarton, Arzın C/Fe'ye dönüştürülmesi sorununu yepyeni ve başarılı olabilecek bir açıdan ele almıştı. Bizim tutucu gruplar ya da kendi deyimleriyle Ortaçağcılar endişelendiler. Dr. Sarton'un başarılı olmasından Korktular. Bu yüzden onu öldürdüler. İşte bunun için olayın bir tek saldırı değil, planlanmış bir komplo olduğu düşünülüyor. Öyle mi?"</p>

    <p class="MsoNormal">"Evet, sorun bu biçimde açıklanabilir, Elijah."</p>

    <p class="MsoNormal">Baley düşünceli düşünceli, usul usul ıslık çalmaya başladı. Uzun parmaklarını masaya hafifçe vuruyordu. Sonra başını salladı. "Hayır, olamaz. imkansız bu."</p>

    <p class="MsoNormal">"Bağışla, ne demek istediğini anlayamadım."</p>

    <p class="MsoNormal">"Sahneyi gözlerimin önünde canlandırmaya çalışıyorum. Bir Arzlı yürüyerek Uzay Kentine gidiyor. Dr. Sarton'a yaklaşıyor. Onu atom tabancasıyla öldürdükten sonra dışarı çıkıyor. Bu olacak gibi değil. Herhalde Uzay Kentinin girişinde nöbetçiler var."</p>

    <p class="MsoNormal">R. Daneel, "Hiçbir Arzlının gizlice giriş kapısından geçmediğini rahatlıkla söyleyebiliriz." dedi.</p>

    <p class="MsoNormal">"Eee, şimdi ne olacak?"</p>

    <p class="MsoNormal">"Bu gerçek durumu daha da karıştırıyor, Elijah. Tabii New York'tan Uzay Kentine ulaşmanın tek yolu bu giriş .olsaydı, o zaman işin içinden çıkılmazdı."</p>

    <p class="MsoNormal">Baley iş arkadaşına düşünceli bir tavırla baktı. "Ne demek istediğini anlayamadım... İkisi arasında sadece o giriş var."</p>

    <p class="MsoNormal">"Evet, doğrudan doğruya..." R. Daneel bir an bekledi. "Neyi kastettiğimi anlayamadın, değil mi?"</p>

    <p class="MsoNormal">"Öyle. Hiç anlayamadım."</p>

    <p class="MsoNormal">"Bana kızmazsan sana ne demek istediğimi anlatırım. Bana bir kâğıtla bir yazıcı verir misin? Teşekkür ederim. Buraya bak, ortak. şimdi büyük bir daire çiziyor ve içine Mew York Kenti yazıyorum. Bu küçük daire de Uzay Kenti. Bunların birbirlerine dokundukları yeri bir okla gösteriyorum. Bu da 'Engel.' İki kentin birbirlerine dokundukları başka bir nokta var mı?"</p>

    <p class="MsoNormal">Baley, "Tabii yok." dedi.</p>

    <p class="MsoNormal">"Bir bakıma böyle söylemene sevindim. Arzlıların bu düşünce tarzı hakkında bana öğretilenlere uyuyor. Evet, aradaki tek bağlantı Engel. dolambaçsız bir şey bu. Ama... hem New York'un, hem de Uzay Kentinin bütün etrafı açık. Kırların ortasındalar bunlar. Bir Arzlı New York'un sayısız kapılarından birinden çıkar. Kırları aşarak Uzay Kentine ulaşır. Kendisini durduracak bir engel olmadığı için içeri girer."</p>

    <p class="MsoNormal">Baley dilinin ucunu üst dudağına dayayarak bir an öyle durdu. "Kırları mı aşacak?"</p>

    <p class="MsoNormal">"Evet."</p>

    <p class="MsoNormal">"Kırları aşacak, öyle mi? Hem de yalnız başına?"</p>

    <p class="MsoNormal">"Neden olmasın?"</p>

    <p class="MsoNormal">"Yürüyerek?"</p>

    <p class="MsoNormal">"Kesinlikle yürüyerek. Adam yürüdüğü takdirde kimse kendisini fark etmezdi. Cinayet bir iş gününde erken saatlerde oldu. Herhalde katil şafak sökmeden yola çıktı."</p>

    <p class="MsoNormal">"imkansız! New York'ta bunu yapabilecek bir tek kişi bile yok. Adam kentten çıktı öyle mi? Hem de yalnız başına?"</p>

    <p class="MsoNormal">"Evet, normal durumda bu olanaksız gibi gözükebilir. Biz Uzaycılar da bunu biliyoruz. İşte bu yüzden giriş kapısında nöbetçiler var. Büyük Ayaklanmada Arzlılar o sırada giriş yerinin önünde olan Engele saldırdılar sadece. Böylece hiç kimsenin New York'tan dışarı çıkmasına gerek kalmadı."</p>

    <p class="MsoNormal">"İyi ya..."</p>

    <p class="MsoNormal">"Ama şimdi olağanüstü bir durumla karşı karşıyayız. Bu en kolay yolu seçen bir güruhun körce saldırısı değil. Küçük bir grup mahsus, bilerek savunmasız bir noktaya saldırdı. Bu saldın iyi planlanmıştı. İşte böylece bir Arzlı Uzay Kentine girmeyi başardı. Kurbanına yaklaşarak onu öldürdü, sonra da uzaklaştı. Adam bizim kör noktamızdan saldırıya geçti."</p>

    <p class="MsoNormal">Baley başını salladı. "Olacak gibi değil. Sizinkiler bu varsayımı desteklemek için araştırmalar yaptılar mı?"</p>

    <p class="MsoNormal">"Evet, yaptık. Sizin polis müdürü de hemen hemen cinayet anında oradaydı..."</p>

    <p class="MsoNormal">"Biliyorum. Bunu bana söyledi."</p>

    <p class="MsoNormal">"İşte bu da katilin zamanlama bakımından çok ustaca davrandığını gösteren diğer bir örnek, Elijah. Sizin polls müdürü daha önce de Dr. Sarton'la işbirliği yapmıştı. Dr. Sarton, New York'a benim gibi R.Merin gizlice girmeleri için ilk hazırlıkları da yine Bay Enderby'yle birlikte yapmayı düşünüyordu. O sabahki randevunun nedeni de buydu. Tabii cinayet bu planları engelledi. Hiç olmazsa şimdilik. Polis müdürü cinayet sırasında Uzay Kentinde olduğu için Arz zor ve utanılacak bir duruma düştü. Bizimkiler de öyle. Ama aslında söylemek istediğim bu değildi. Polis müdürünüz olay sırasında oradaydı." Kendisine, 'Adam herhalde kırları aşarak geldi,' dedik. O da senin gibi, 'imkânsız,' diye karşılık verdi. Ya da, 'Aklın alacağı bir şey değil bu,' dedi. Tabii çok sarsılmıştı. Belki de bu yüzden önemli olan noktayı göremedi. Ama biz onu bu olasılığı hemen araştırmaya zorladık."</p>

    <p class="MsoNormal">Baley polis müdürünün kırılan gözlüğünü anımsadı. O ciddi anda bile dudağının kenarı usulca titredi. Zavallı Julius, diye düşündü. Tabii çok sarsıldı. Ama fiziki zayıflıkları, genetik seçim uygulanmayan Arzlılara özgü, tiksinti verici bir özellik sayan azametli Uzaycılara durumu anlatması da olanaksızdı. Hiç olmazsa bunu itibarını kaybetmeden yapamazdı. Polis müdürü Julius Enderby için itibar çok önemlidir... Arzlıların bazı konularda birbirlerini tutmaları gerekir. Bu robota Enderby'nin uzağı göremediğini hiçbir zaman söylemeyeceğim...</p>
  </div>

  <div class="Section">
    <p class="MsoNormal">R. Daneel konuşmasını sürdürdü. "New York'taki çıkış kapılan birer birer araştırıldı. Kentte kaç kapı olduğunu biliyor musun? Elijah?"</p>

    <p class="MsoNormal">Baley başını salladı, sonra da tahmine çalıştı. "Yirmi?"</p>

    <p class="MsoNormal">"Beş yüz iki."</p>

    <p class="MsoNormal">"Ne?"</p>

    <p class="MsoNormal">"Başlangıçta kapı sayısı daha da fazlaymış. Ama artık kullanılacak halde olan beş yüz iki kapı var. Senin kentin ağır bir gelişmenin simgesi Elijah. Burası bir zamanlar gökyüzüne acıkmış. İnsanlar rahatça kentten kırlara çıkarlarmış."</p>

    <p class="MsoNormal">"Tabii. Bunu biliyorum."</p>

    <p class="MsoNormal">"Kentin üzeri ilk kapandığı zaman birçok girişe dokunulmamış. Beş yüz iki kapı hâlâ kullanılacak halde. Diğerleri ya kapatılmış, ya önlerine duvar örülmüş. Tabii hava şileplerinin giriş yerlerini saymıyoruz."</p>

    <p class="MsoNormal">"Ee, kapılarda ne buldunuz?"</p>

    <p class="MsoNormal">"Umutsuz bir durumdu bu. Çıkış kapılarında nöbetçi bulunmuyordu. Çıkışları kontrol eden ya da onların görev alanına girdiğini düşünen bir tek memur bile bulamadık. Sanki kimsenin o kapılardan haberi yoktu. Bir insan istediği zaman o kapıların birinden çıkar, sonra da rahatça kente dönebilirdi. kimse onu fark etmezdi bile."</p>

    <p class="MsoNormal">"Başka? Cinayet silahı olay yerinde değildi sanırım."</p>

    <p class="MsoNormal">"Evet, öyle."</p>

    <p class="MsoNormal">"İpuçları?"</p>

    <p class="MsoNormal">"Bir tek ipucu bile yok. Uzay Kentinin etrafındaki toprakları iyice araştırdık. Çiftliklerde çalışan robotlar tanık olarak işe yarayacak gibi değillerdi. İnsanca tarafları pek yok onların. Otomatik çiftlik aletlerinden pek farklı sayılmazlar. Etrafta insan da yoktu."</p>

    <p class="MsoNormal">"Anlıyorum. şimdi ne olacak?"</p>

    <p class="MsoNormal">"Bir uçta başarılı olamadık. Yani Uzay Kentinde. şimdi diğer uçta çalışacağız. New York Kentinde. Bütün yıkıcı grupların izini bulacağız. Bütün muhalif örgütleri inceleyeceğiz..."</p>

    <p class="MsoNormal">Baley robotun sözünü kesti. "Bu işe ne kadar zaman ayıracaksın?"</p>

    <p class="MsoNormal">"Mümkün olduğu kadar az. Gerektiği kadar çok."</p>

    <p class="MsoNormal">Baley düşünceli bir tavırla, "Pek berbat bir iş bu." diye mırıldandı. "Keşke başka bir iş arkadaşın olsaydı."</p>

    <p class="MsoNormal">R. Daneel, "Ben öyle düşünmüyorum." dedi. "Polis müdürü sadakatini ve yeteneklerini çok övdü."</p>

    <p class="MsoNormal">Baley alay etti. "Büyük bir lütufta bulunmuş." S.onra da, zavallı Julius, diye düşündü Benim yüzümden vicdan azabı çekiyor. Onun için de çabalayıp duruyor.</p>

    <p class="MsoNormal">R. Daneel, "Tabii sözlerini olduğu gibi kabul etmedik." diye ekledi. "Sicilini inceledik. Sizin bölümde robotların kullanılmasına açık açık karşı çıkmışsın."</p>

    <p class="MsoNormal">"Ah? Buna bir itirazın var mı?"</p>

    <p class="MsoNormal">"Hiç yok. İstediğin gibi düşünebilirsin. Ama bu yüzden psikolojik profilini iyice incelemek zorunda kaldık. Sonunda R.'lerden müthiş nefret etmene karşın bunun görevin olduğuna inandığın takdirde öyle biriyle işbirliği yapabileceğini anladık. Sadakat yeteneğin olağanüstü denilecek kadar fazla. Yasal otoriteye büyük saygın var. Bize de böyle biri gerekiyordu. Polis Müdürü Enderby seni iyi tanıyor."</p>

    <p class="MsoNormal">"Robotlara olan duygularım yüzünden bana kızmıyor musun?"</p>

    <p class="MsoNormal">"Benden istenileni yapmama, senin de bana yardım etmene engel olmayacaksa, bu duyguların ne önemi var?"</p>

    <p class="MsoNormal">Baley durakladı, sonra da öfkeyle, "Pekala." diye homurdandı. "Sınavı geçtiğim anlaşılıyor. Ama ya sen? Bir detektif olduğuna nasıl karar verdiler?"</p>

    <p class="MsoNormal">"Ne demek istediğini anlayamadım."</p>

    <p class="MsoNormal">"Seni aslında bir bilgi toplama makinesi olarak yaratmışlar. Uzaycılar için insanların yaşamlarıyla ilgili gerçekleri kaydedecek adam taklidi bir makine."</p>

    <p class="MsoNormal">"Bir araştırmacı için bu iyi bir başlangıç sayılmaz mı? Yani bilgi toplayan bir makine olmak."</p>

    <p class="MsoNormal">"Başlangıç için iyi olabilir belki. Ama detektiflik sadece bu değildir."</p>

    <p class="MsoNormal">"Tabii devrelerimi son duruma ayarladılar."</p>

    <p class="MsoNormal">"Bu olayın ayrıntılarını öğrenmek isterim, Daneel."</p>

    <p class="MsoNormal">"Bunu açıklamak kolay. Güdü bankalarıma özellikle güçlü bir istek kattılar. Adaletin yerini bulması isteği."</p>

    <p class="MsoNormal">Baley, "Adalet!" diye haykırdı. Yüzündeki alaylı ifade kayboldu, bunun yerini müthiş bir kuşku aldı.</p>

    <p class="MsoNormal">R. Daneel iskemlesinde hızla dönerek kapıya doğru baktı. "Biri geldi."</p>

    <p class="MsoNormal">Gerçekten de gelmişti. Kapı açılarak Jessie içeri girdi. Kadının rengi uçmuş, dudakları incelmişti.</p>

    <p class="MsoNormal">Baley şaşırdı. "Jessie! Bir şey mi oldu?"</p>

    <p class="MsoNormal">Kadın orada durdu. Kocasına bakamıyordu. "Çok üzgünüm. Ama..." Sesi hafifledi.</p>

    <p class="MsoNormal">"Bentley nerede?"</p>

    <p class="MsoNormal">"Bu geceyi Gençlik Salonunda geçirecek."</p>

    <p class="MsoNormal">Baley, "Neden?" diye s.ordu. "Ben senden böyle bir şey istemedim ki."</p>

    <p class="MsoNormal">"İş arkadaşının gece burada kalacağını söyledin ya. Bentley'in odasını ona vereceğimizi düşündüm."</p>

    <p class="MsoNormal">R. Daneel, "Buna hiç gerek yoktu, Jessie." dedi.</p>

    <p class="MsoNormal">Jessie gözlerini R. Daneel'in yüzüne dikerek onu dikkatle süzdü.</p>

    <p class="MsoNormal">Baley parmaklarının ucuna baktı. Olacakları seziyor, midesi bulanıyordu. Ama nedense araya girmesi de imkansızdı. Uzun sessizlik kulak zarlarına baskı yapıyordu sanki. Sonra karısının uzaklardan, kat kat plasteksin arkasından geliyormuş gibi bir etki yapan sesini duydu.</p>

    <p class="MsoNormal">"Sen bir robotsun sanırım, Daneel."</p>

    <p class="MsoNormal">R. Daneel her zamanki gibi sakin sakin, "Evet, öyle." dedi.</p>
  </div>
</body>
</html>
