<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çelik Mağaralar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"></p>

    <h1 class="MsoNormal"><b class="calibre1">ON BİR</b></h1>

    <p class="MsoNormal">Baley farkına varmadan çatalının sapını sıkıca kavradı. Düşünmeden, "Emin misin?" diye sordu. Ama daha bu sözler ağzından çıkarken, sorusunun ne kadar anlamsız olduğunu da anladı. Bir bilgisayara verdiği yanıtın doğru olup olmadığı sorulamazdı.</p>

    <p class="MsoNormal">Kolları ve bacakları olan bir bilgisayara bile.</p>

    <p class="MsoNormal">R. Daneel, "Tabii eminim!" dedi.</p>

    <p class="MsoNormal">"Yakınımızdalar mı?"</p>

    <p class="MsoNormal">"Pek değil. Salona dağılmışlar."</p>

    <p class="MsoNormal">"Pekala öyleyse." Baley yemeğine döndü. Çatalını makine gibi indirip kaldırıyordu artık. Kaşlarını çatmış, kafası hızla çalışıyordu. Ya dün geceki olayı robot düşmanı fanatikler planladılarsa? Bu olay göründüğü gibi birdenbire çıkmadıysa? Bu tür tahrikçilerin arasında robotlardan nefret ettikleri için bu makineleri iyice incelemiş kimseler de bulunabilir. Belki onlardan biri R. Daneel'in de ne olduğunu anladı. Enderby de buna benzer bir şey söyledi. Kahretsin! Julius'un fark etmediğim derin tarafları var...</p>

    <p class="MsoNormal">Evet, bunların hepsi de mantığa uyuyor. Belki grup dün gece çabucak örgütlü bir biçimde harekete geçemedi. Ama gelecekle ilgili plan lan pekala yapabilirler. R. Daneel'in robot olduğunu fark ettilerse, herhalde benim de polis olduğumu anladılar. Kararlan insana benzeyen bir robotla birlikte olan bir polis memurunun verdiğini de düşündüler... Artık olay geride kaldığı için detektif bir mantık dizisi kurabiliyordu. Belki de Belediye Sarayını gözetliyorlar. Ya da içeride casusları var. Çok geçmeden beni ya da R. Daneel'i veya ikimizi birden fark ettiler. Bunu yirmi dört saat içinde başarmış olmaları çok da şaşılacak bir şey değil. Eğer günün önemli bir bölümünü Uzay Kentinde ve taşıt yolunda geçirmeseydik, bizi daha önce bulurlardı...</p>

    <p class="MsoNormal">R. Daneel yemeğini bitirmişti. şimdi sessizce bekliyordu. Kusursuz ellerini masanın bir ucuna dayamıştı. "Bir şey yapmamız gerekmez mi, Lije?" diye sordu.</p>

    <p class="MsoNormal">Baley, "Burada, mutfakta güvendeyiz." dedi. "Bu işi bana bırak. Lütfen." Baley ihtiyatla etrafına bakındı. Sanki böyle bir mutfağı ilk kez görüyordu. İnsanlar! Salonda binlerce insan vardı. Sıradan bir mutfak kaç kişi alıyordu? Bir keresinde bu sayıyı okumuştu bir yerde, İki bin iki yüz, diye düşündü. Ama burası normal bir mutfaktan daha da büyüktü.</p>

    <p class="MsoNormal">Ya şimdi biri, "Robot!" diye bağırırsa? Ya bu söz bir bomba gibi iki bin kişinin ortasında patlarsa?.. Baley bu olayı neye benzeteceğini bilemedi. Ama bu da önemli değildi. Öyle bir olay çıkmayacaktı. Hemen her yerde ani bir kargaşalık çıkabilirdi. Mutfaklarda da, koridorlarda ya da asansörlerde de. Ama belki böyle bir olayın mutfakta çıkması daha kolaydı. Yemek zamanlarında insanlar çekingenlikten kurtuluyor, hatta şakalaşıyorlardı. Böyle bir durum basit bir nedenle yozlaşarak daha ciddi bir olay halini alabilirdi.</p>

    <p class="MsoNormal">Ama tabii planlanmış bir kargaşalık farklı bir şeydi. Komplocular bu büyük ve kalabalık mutfakta kendileri de bir köşeye sıkışıp kalabilirlerdi. Tabaklar uçmaya, masalar kırılmaya başladığı an kolaylıkla kaçamazlardı. Mutlaka yüzlerce kişi ölürdü. Komplocularda ölebilirlerdi. Hayır, komplocular kendilerini tehlikeye atmamak için olayın oldukça dar geçitlerden birinde çıkmasını sağlarlardı. Panik ve isteri ağır ağır yayılır, o zaman komplocular da planladıkları gibi çabucak kaçabilirlerdi. Ya yan geçide sapar ya da usulca yükselen bir banliyö yoluna binerek üst katlara çıkar ve gözden kaybolurlardı.</p>

    <p class="MsoNormal">Baley kendisini tuzağa kıstırılmış gibi hissetti. Herhalde dışarıda bekleyenler de vardı. Baley'le R. Daneel'i uygun bir uzaklıktan izleyecekler ve kararlaştırılan yere geldikleri zaman olan olacaktı.</p>

    <p class="MsoNormal">R. Daneel, "Onları neden tutuklamıyorsun?" dedi.</p>

    <p class="MsoNormal">"Bu sadece olayın daha çabuk çıkmasına yol açar. Onların yüzlerini tanıyorsun değil mi? Unutmazsın ya?"</p>

    <p class="MsoNormal">"Unutmam imkansızdır."</p>

    <p class="MsoNormal">"O halde onları bir başka gün yakalarız. şimdiki halde planlarını altüst etmekle yetineceğiz. Beni izle ve yapacaklarımı taklit et."</p>

    <p class="MsoNormal">Baley ayağa kalkarak tabağını dikkatle tersine çevirdi ve tabağın altından yükseldiği hareket eder diskin üzerine yerleştirdi. Çatalı, aldığı oyuğa koydu. Onu dikkatle izleyen R. Daneel de aynı şeyleri yaptı. Tabaklar ve çatallar gözden kayboldu.</p>

    <p class="MsoNormal">R. Daneel, "Onlar da kalkıyorlar." diye haber verdi.</p>

    <p class="MsoNormal">"Pekala. Bize fazla yaklaşacaklarını sanmıyorum."</p>

    <p class="MsoNormal">Arzlıyla robot tekrar kuyruğa girdiler. Kuyruk Kapıya doğru gidiyor, yarıklara sokulan fişlerin şıkırtısı duyuluyordu. Her şıkırtı belirli bir yiyecek kotasının kullanılmış olduğunu belirtiyordu.</p>

    <p class="MsoNormal">Baley o gürültüde buhar bulutçuklarının arasından geriye baktı. Ve nedense Ben'le altı, yedi yıl önce kent hayvanat bahçesine gidişlerini olanca canlılığıyla hatırladı. Hayır, aradan sekiz yıl geçmişti. Çünkü Ben o sırada sekizine yeni basmıştı. Yakub adına! Zaman ne çabuk geçiyordu...</p>

    <p class="MsoNormal">Ben'in hayvanat bahçesine ilk gidişiydi bu. Çocuk çok heyecanlanmıştı. Ben o zamana kadar bir kedi ya da köpek hiç görmemişti. Üstelik bahçede kuş kafesi de vardı. Bunu daha önce belki on kez görmüş olan Baley bile kafesten gözlerini alamamıştı. Birtakım canlıların havada uçmalarını ilk olarak gören insan çok şaşırıyordu. Kırlangıç kafesindeki kuşların yem zamanı gelmişti. Bakıcılardan biri uzun yalağa yulaf dolduruyordu. İnsanlar mayadan üretilen yiyecekleri yemeye alışmışlardı. Ama insanlardan daha tutucu olan hayvanlar tahıldan vazgeçmiyorlardı.</p>

    <p class="MsoNormal">Belki de yüzlerce kırlangıç yalağın başına üşüşmüşlerdi. Kulakları sağır edecek cıvıltılarla kanat kanada yalağın kenarına dizilmişlerdi...</p>

    <p class="MsoNormal">Evet, tamam! İşte Baley çıktıkları mutfağa baktığı zaman gözlerinin önünde bu sahne belirmişti. Yalağın başındaki kırlangıçlar... Bu düşünce detektifte tiksinti uyandırdı. Daha iyi bir yol olmalı, diye düşündü. Ama hangi iyi yol? Bu yöntemin nesi var? Bu şimdiye kadar beni hiç rahatsız etmedi...</p>

    <p class="MsoNormal">Baley birden robota, "Hazır mısın, Daneel?" diye sordu.</p>

    <p class="MsoNormal">"Hazırım, Elijah."</p>

    <p class="MsoNormal">Mutfaktan çıktılar. Artık kaçıp kurtulmaları açıkça ve tümüyle Baley'e bağlıydı.</p>

    <p class="MsoNormal">Çocukların oynadığı bir .oyun vardı. "Şeritlerde koşmaca." Bunun kuralları kentten kente biraz değişiyordu ama temel aynıydı. San Francisco'lu bir çocuk Kahire'de hiç sıkıntı çekmeden bu oyuna katılabilirdi. Oyunda ebenin kentin hızlı taşıma sisteminden yararlanarak A noktasından B'ye gitmesi ve o arada peşindekilerden olabildiğince çoğuna izini kaybettirmesi gerekiyordu. Son noktaya yalnız başına ulaşan bir ebe gerçekten usta sayılırdı. Onun peşini bırakmayan bir oyuncu da öyle. Oyun genellikle akşamlan, trafik iyice arttığı zaman oynanıyordu. Kalabalık yolcu grupları oyunu hem daha tehlikeli, hem de karmaşık bir hale sokuyordu. Ebe harekete geçerek şeritlerde bir aşağı bir yukarı koşuyordu. Elinden geldiğince beklenmeyen şeyler yapmaya çalışıyor, bir şeritte uzun süre kaldıktan sonra birdenbire başka bir yöne doğru sıçrıyordu. Koşarak birkaç şeridi aşıyor, sonra yine duraklıyordu. Bir oyuncu bir şerit daha ileri gitmek ihtiyatsızlığını gösterdiği on yanıyordu. Daha hatasını anlayamadan ebenin yanından geçerek uzaklaşıyor ya da çok genlerde kalıyordu. Ancak çok çevik olduğu takdirde bu hatasını düzeltebilirdi. Zeki bir ebe de bu hatayı uygun yönde çabucak ilerleyerek onarılamayacak hale sokardı. Ebe oyunu daha karmaşık duruma getirmek istediği zaman ekspres ya da banliyö yola atlar ve çabucak diğer taraftan inerdi. Bunlara hiç binmemek kalleşlik sayılıyordu. Ekspres ya da banliyö yollarda uzun süre kalmak da öyle. Bu oyunun çekiciliği olgun bir insanın anlayabileceği bir şey değildi. Özellikle yeni yetişme çağında şeritlerde hiç koşmamış bir insanın. Çocukların karşılaştıkları yolcular onlara her zaman sert davranırlardı. Anne ve babaları onları cezalandırır, polis de peşlerini bırakmazdı. Okullarda ve esir-altı sinemalarda bu oyun şiddetle eleştirilmekteydi. Hemen her yıl dört, beş delikanlı bu oyun sırasında ölüyor, sürüyle çocuk yaralanıyordu.</p>

    <p class="MsoNormal">Oyunla ilgisi olmayan insanlar da çeşitli felaketlerle karşılaşıyorlardı. Ama şeritlere koşmaca oynayan grupları ortadan kaldırmanın yolu da yoktu. Tehlike ne kadar büyük olursa, ödüllerin en değerlisini kazanmak isteyen oyuncuların sayısı da o denli artıyordu. Bu oduı arkadaşlarının saygı ve itibarını kazanmaktı. Başarılı bir ebe kabara kabara dalaşır, tanınmış bir oyuncunun kurumundan yanına varılmazdı.</p>

    <p class="MsoNormal">Örneğin, Elijah Baley de şimdi bile bir zamanlar şeritlerde koştuğunu memnunlukla hatırlıyordu. Yirmi kişilik bir grubu Concourse kesiminden Queens sınırlarına kadar sürüklemiş,<br class="calibre5" />
    o arada üç ayrı ekspres yolu aşmıştı. Amansız iki saat süresinde hiç yorulmamış, peşindeki<br class="calibre5" />
    Bronx'lu çocuklardan en çeviklerini bile geride bırakmış ve bitiş noktasına yalnız başına erişmişti. Bu başarısından aylarca söz etmiş,erdi.</p>

    <p class="MsoNormal">Tabii Baley artık kırkını geçmişti. Yirmi yıldan daha uzun bir süreden beri şeritlerde koşmamıştı. Ama bazı oyun ve hileleri anımsıyordu. Çeviklik bakımından kaybettiklerini başka biçimde giderebilecekti. Bir polisti o. Ancak kendisi gibi bir polis kenti bu kadar iyi tanıyabilir, yanları maden kaplı geçitlerin hemen hepsinin nerede başlayıp nerede bittiklerini hatırlardı.</p>

    <p class="MsoNormal">Baley adımlarını sıklaştırarak mutfaktan uzaklaştı. Ama fazla hızlı yürümüyordu. Her an|</p>

    <p class="MsoNormal">arkasında, "Robot! Robot!" feryatlarının yankılanmasını bekliyordu. En tehlikeli olanlar bu ilk anlardı. Baley adımlarını saydı ve sonunda ilk hızlanma şeridinin ayaklarının altında kaydığını hissetti. Bir an durdu. R. Daneel düzgün bir hareketle arkadan ona yaklaştı.</p>

    <p class="MsoNormal">Baley fısıltıyla, "Hâlâ peŞimizdeler mi?" diye sordu.</p>

    <p class="MsoNormal">"Evet. Yaklaşıyorlar."</p>

    <p class="MsoNormal">Baley güvenle, "Bu fazla sürmeyecek." dedi. İki tarafa doğru uzanan şeritlere baktı. Taşıdıkları insanlar sola doğru gitgide daha büyük bir hızla kayıyorlardı. Baley tüm yaşamı boyunca hemen her gün birkaç kez bu şeritlerden yararlanmıştı. Ama yedi bin günlük bir süreden, hatta daha uzun bir zamandan beri şeritlerde koşmak için dizlerini böyle heyecanla kırmamıştı. Detektif o eski heyecanı duyuyordu şimdi. Soluklan hızlanmışın Ben'i bir keresinde bu oyunu oynarken yakaladığını da unutmuştu. Oğluna kaç defa nutuk çekmiş ve onu göz hapsine aldırmakla da tehdit etmişti.</p>

    <p class="MsoNormal">Baley çevik hareketlerle çabucak ve güvenle, süratin iki katı bir hızla şeritten yukarı çıktı. Hıza karşı iyice öne doğru eğilmişti. Banliyö yolu homurdanarak yandan geçiyordu. Baley bir an sanki buna atlayacakmış gibi bir tavır takındı. Ama sonra birden geri geri gitmemeye başladı. Daha ağır şeritte, gitgide kalabalıklaşan yolcuların arasından geçiyordu.</p>

    <p class="MsoNormal">Baley durdu ve saatte on beş mil hızla giden şeritte bekledi. "PeŞimizde kaç kişi kaldı, Daneel?"</p>

    <p class="MsoNormal">"Bir tek kişi, Elijah." Robot detektifin yanında duruyordu. Sakindi ve nefes de almıyordu.</p>

    <p class="MsoNormal">"O da gençliğinde bu oyunda ustaymış anlaşılan. Ama fazla devam edemeyecek." Kendisine iyice güvenmeye başlayan Baley belli belirsiz gençliğindeki bir duyguyu hissetti. Bu başkalarının katılmadıkları mistik bir töreye dalmanın ve tehlikenin varlığının uyandırdığı duyguların bir karışımıydı. Bir de insanın yüzüne ve saçlarına çarpan rüzgârın yarattığı coşku... Arzlı Daneel'e alçak sesle, "Buna yan kayma denilir." diye açıkladı.</p>

    <p class="MsoNormal">Uzun adımlarıyla hızla ilerledi. Ama bir tek şeritte yürüyor, fazla çaba harcamadan yolcuların arasından sıyrılıyordu. Böyle ilerleyerek şeridin kenarına doğru gitti. Kalabalığın arasından görünen başının sürekli hızı insanı ipnotize edecek gibiydi. Baley'nin de istediği buydu. Sonra hiç duraklamadan yana doğru beş santim kaydı. Ve böylece yandaki şeride geçmiş oldu. Dengesini kaybetmemeye çalışırken bacaklarının üst kısmındaki kasların sızladıklarını hissetti. Hızla kalabalığın arasından geçti ve sürati saatte kırk beş mil olan şeride ulaştı.</p>

    <p class="MsoNormal">"Durum şimdi nasıl, Daneel?"</p>

    <p class="MsoNormal">Robot sakin sakin cevap verdi. "Hâlâ peŞimizde."</p>

    <p class="MsoNormal">Baley'nin dudakları gerildi. Artık hareket halindeki platformlardan yararlanmaktan başka çare yoktu. Bunun için kas koordinasyonu gerekiyordu. Belki Baley bu bakımdan artık eskisi gibi değildi. Çabucak etrafına bakındı. O anda nerede olduklarını anlamaya çalışıyordu. 22. Sokağın önünden hızla geçtiler. Baley çabucak bir hesap yaptı ve fırladı. Geri kalan şeritleri düzgünce aştı ve banliyö yola erişti. Baley'le Daneel platforma çıkarak parmaklıktan geçerlerken, sıkıca yolculuğa çoktan alışmış olan kadın ve erkeklerin yüzünde öfkeye benzer ifadeler belirdi.</p>

    <p class="MsoNormal">Bir kadın şapkasını tutarak tiz bir sesle bağırdı. "Buraya bakın!"</p>

    <p class="MsoNormal">Baley nefes nefese, "Bağışlayın." dedi. Ayakta duran yolcuların arasından geçip bir vücut hareketiyle öte yandan aşağı atladı. Son anda itilmesine kızan bir adam sırtına yumruğu indirdi. Baley sendeleyerek çaresizce ayakta durmaya çalıştı. Bir şeridin sınırını yalpalayarak aştı. Hızdaki bu ani değişiklik yüzünden önce dizüstü çöktü, sonra yan devrildi. Paniğe kapıldığı için bir an gözlerinin önünde bir sahne belirdi. İnsanlar ona çarparak devriliyorlardı. Şeritlerde bir karmaşa başlıyordu. O korkulan "yolcu sıkışmalarından biri oluyor ve sürüyle insan kol ve bacakları kırıldığı için hastaneye kaldırılıyorlardı.</p>

    <p class="MsoNormal">Ama Daneel kolunu onun gövdesinin altına sokmuştu. Baley robotun kendisini insanüstü bir güçle kaldırdığını hissetti.</p>

    <p class="MsoNormal">Baley, "Teşekkür ederim." diye inledi. Başka bir şey söyleyecek zamanı yoktu. Ağırlaştırıcı şeritlerde ilerlemeye başladı. Karmaşık bir yöntem uyguladı. Sonunda şeritleri aştı ve ayakları bir ekspres yolun V biçimi bağlantı yerine erişti. Baley tempoyu bozmadan yeniden hızlandı. Bir başka ekspres yola atlayarak diğer tarafa geçti.</p>

    <p class="MsoNormal">"Halâ peŞimizde mi, Daneel?"</p>

    <p class="MsoNormal">"Görünüşte kimse yok, Elijah."</p>

    <p class="MsoNormal">"İyi. Sen bu oyunda çok başarılı olurdun, Daneel... Ah, haydi, haydi!"</p>

    <p class="MsoNormal">Başka bir banliyö yola hızla geçtiler. Gürültüyle şeritleri aşarak, resmi görünüşlü, büyük bir kapıya gittiler. Orada bekleyen bir nöbetçi ayağa kalktı.</p>

    <p class="MsoNormal">Baley kimliğini gösterdi. "Resmi bir işimiz var."</p>

    <p class="MsoNormal">İçeri girdiler.</p>

    <p class="MsoNormal">Baley kısaca, "Güç santrali." diye açıkladı, "Böylece izimizi tümüyle kaybedecekler."</p>

    <p class="MsoNormal">Detektif o zamana kadar burayı da görmüştü, diğer santralleri de. Ama yine de kendisini rahatsız eden bir huşu duydu. Babasının bir zamanlar böyle bir santralde çalışan memurların en önemlilerinden olduğu gerçeği bu duygusunu daha da arttırıyordu. Yani babası kovulmadan önce...</p>

    <p class="MsoNormal">Santralin ortasındaki kuyuya saklanmış olan jeneratörlerin uğultusu etrafı sarıyordu. Havada hafif, keskin bir ozon kokusu vardı. "Arkasında koruyucu elbiseler olmayan kimselerin aşamayacakları sınırı belirten ve sessiz bir tehditle dolu olan kırmızı çizgiler dikkati çekiyordu. Santralde, Baley'nin bilmediği bir yerde her gün yarım kilo bölünebilir madde yenilip yutuluyordu. "Sıcak Kül" diye tanımlanan radyoaktif bölünme ürünleri sık sık hava basıncıyla kurşun borulardan okyanusun on beş kilometre açığındaki ve anızın yedi yüz elli metre derinliğindeki mağaralara yollanıyordu. Baley bazen mağaralar ağzına kadar dolduğunda neler olacağını düşünüyordu.</p>

    <p class="MsoNormal">Dedektif, R. Daneel'e dönerek ani bir sertlikle, "O kırmızı çizgilere yaklaşma." diye emretti. Sonra kendisini toplayarak utançla ekledi. "Ama herhalde bu senin için önemli değil."</p>

    <p class="MsoNormal">Daneel sordu. "Radyoaktiviteyle mi ilgili?"</p>

    <p class="MsoNormal">"Evet."</p>

    <p class="MsoNormal">"O halde bu benim için önemli. Gama ışınları pozitronik beynin nazik dengesini bozar. Bu ışınlar beni senden daha çabuk etkiler."</p>

    <p class="MsoNormal">"Yani seni öldürür mü?"</p>

    <p class="MsoNormal">"O zaman bana yeni bir pozitronik beyin takılması gerekir. Böyle iki beyin birbirinin eşi olamayacağı için, ben de yeni bir kişilik kazanırım. Şu anda konuştuğun Daneel de bir bakıma ölmüş olur."</p>

    <p class="MsoNormal">Baley kuşkuyla robota baktı. "Bundan haberim yoktu. Şu rampadan çıkalım."</p>

    <p class="MsoNormal">"Bu noktanın üzerinde durmuyorlar. Uzay Kenti, Arzlıları benim gibilerin ne kadar yararlı olduğuna inandırmaya çalışıyor. Zayif taraflarımız olduğuna değil."</p>

    <p class="MsoNormal">"Öyleyse bunu bana neden açıkladın?"</p>

    <p class="MsoNormal">R. Daneel gözlerini yanındaki insana dikti. "Sen benim iş arkadaşım, ortağımsın, Elijah. Zayıf taraflarımı ve kusurlarımı bilmen gerekir."</p>

    <p class="MsoNormal">Baley hafifçe öksürdü ve bu konuda söyleyecek bir söz de bulamadı. Ancak bir dakika sonra, "Şu yandan çıkacağız." dedi. "Bize verdikleri daire dört yüz metre kadar ötede."</p>

    <p class="MsoNormal">Gittikleri kasvetli, aşağı tabakadan insanların kaldığı bir yerdi. Daire de iki karyola konulmuş bir tek odadan oluşuyordu. İçeride açılır kapanır iki iskemle ve bir dolap vardı. Yerli bir esir-altı ekranı elle ayarlamak mümkün değildi. Bu ancak belirli saatlerde çalışıyordu, ama gerçekten iyi çalışıyordu o sürelerde. İçeride çalışmayan bir musluk bile yoktu. Yemek pişirme, hatta su kaynatmak için bir ocak bulunmadığı gibi. Odanın bir köşesinden küçük bir çöp yok etme borusu uzanıyordu. Çirkin, süssüz, sadece işe yaraması sağlanmış, hoşa gitmeyecek bir şeydi bu.</p>

    <p class="MsoNormal">Baley omzunu silkti. "İşte burası. Herhalde dayanabiliriz."</p>

    <p class="MsoNormal">R. Daneel çöp yok etme borusuna doğru gitti. Bir dokunuşta gömleği dikiş yerinden açıldı. Ve ortaya düzgün ve görünüşte iyice kaslı bir göğüs çıktı.</p>

    <p class="MsoNormal">Baley sordu. "Ne yapıyorsun?"</p>

    <p class="MsoNormal">"Yuttuğum yiyecekleri çıkaracağım. Onları yerlerinde bırakırsam çürürler. O zaman herkeste tiksinti uyandırırım." R. Daneel iki parmağını dikkatle bir göğsünün altına dayadı. Ve belirli bir tempoyla itti. Göğsü uzunlamasına açıldı. R. Daneel bu yarıktan elini soktu ve ışıltılı madenlerin arasından ince, yarı saydam bir kese çıkardı. Bu hafifçe şişmişti. Baley âdeta dehşetle bakarken robot keseyi açtı.</p>

    <p class="MsoNormal">R. Daneel durakladı. "Yiyecek son derecede temiz. Ağzımda tükürük salgılayan bezler yok. Yiyecekleri de çiğnemiyorum. Bunlar emme gücüyle boğazımdan geçiyorlar. Yani... bu yiyecekler yenilecek durumdalar."</p>

    <p class="MsoNormal">Baley usulca, "Anlıyorum." dedi. "Ama acıkmadım. Onları at gitsin." R. Daneel'in yemek kesesinin florokarbon plastikten yapılmış olduğuna karar verdi. Yiyecekler buna yapışmamışlardı. Daneel yiyecekleri parça parça çıkararak boruya attı. Baley, canım yiyecekler ziyan oldu, diye düşündü. Yataklardan birine oturarak gömleğini çıkardı. "Yarım işe erken başlayalım, Daneel."</p>

    <p class="MsoNormal">Robot, "Bunun özel bir nedeni var mı?" dedi.</p>

    <p class="MsoNormal">"Dostlarımız henüz bu apartmanın yerini bilmiyorlar. Daha doğrusu bilmediklerini umuyorum. Buradan ne kadar erken ayrılırsak, o denli güvende oluruz. Belediye Sarayına vardıktan sonra artık birlikte çalışmamızın yararlı olup olmayacağını konuşuruz."</p>

    <p class="MsoNormal">"Bunun yararlı olmadığını mı düşünüyorsun?"</p>

    <p class="MsoNormal">Baley omzunu silkerek aksi aksi, "Her gün böyle kovalamaca oynayamayız." diye söylendi</p>

    <p class="MsoNormal">"Ama bence... Daneel sözlerini tamamlayamadı. Parlak kırmızı bir işaret kapıda birinin olduğunu açıklıyordu.</p>

    <p class="MsoNormal">Baley ayağa kalkarak atom tabancasını aldı. Kapı işareti tekrar yanıp söndü. Detektif sessizce kapıya giderek başparmağını tabancanın çalıştırma düğmesine dayadı. Diğer eliyle kapıda tek yanlı saydam bir kısmın belirmesini sağlayan düğmeyi çevirdi. Bakma camı hiç de iyi değildi. Küçük ve görüntüyü de çarpıtıyordu. Ama Baley yine de dışarıda oğlu Ben'in beklediğini görebildi.</p>

    <p class="MsoNormal">Detektif pek çabuk hareket etti. Kapıyı hızla açarak Ben'i hoyratça bileğinden yakaladı. Çocuk tam o sırada zile üçüncü kez basmaya hazırlanıyordu. Baley oğlunu hızla içeri çekti</p>

    <p class="MsoNormal">Ben, babasının kendisini fırlattığı duvara yaslanıp kaldı. Soluk soluğaydı. Gözlerindeki hayret ve korku dolu ifade ağır ağır kayboldu Çocuk bileğini ovuşturdu. Öfkeyle, "Baba." dedi. "Beni öyle yakalaman gerekli miydi?"</p>

    <p class="MsoNormal">Baley kapattığı kapıdaki bakma camından dışarıyı gözetliyordu. Görebildiği kadarıyla koridor boştu. "Dışarıda kimse var mı. Ben? Birini gördün mü?"</p>

    <p class="MsoNormal">"Hayır. Ben senin iyi durumda olup olmadığını anlamaya gelmiştim."</p>

    <p class="MsoNormal">"Neden iyi durumda olmayayım?"</p>

    <p class="MsoNormal">"Bilmem. Annemin yüzünden geldim Ağlayıp durdu. Ne halde olduğunu öğrenmem gerektiğini söyledi. 'Sen gitmezsen babanı ben ararım,' dedi. 'Ondan sonra olacakları da Tanrı bi!ir!' Beni buraya gelmeye zorladı, baba."</p>

    <p class="MsoNormal">Baley, "Beni nasıl buldun?" diye sordu "Annen nerede olduğumu biliyor muydu?"</p>

    <p class="MsoNormal">"Hayır, bilmiyordu. Ben büronu aradım."</p>

    <p class="MsoNormal">"Ve sana nerede olduğumu açıkladılar öyle mi?"</p>

    <p class="MsoNormal">Babasının öfkesi Ben'i şaşırttı. Çocuk alçak sesle, "Evet." dedi. "Açıklamamaları mı gerekiyordu?"</p>

    <p class="MsoNormal">Baley'le Daneel birbirlerine baktılar. Karyolasına çökmüş olan Arzlı ağır ağır ayağa kalktı. "Annen şimdi nerede, Ben? Bizim apartmanda mı?"</p>

    <p class="MsoNormal">"Hayır. Akşam yemeği için büyük anneme gittik ve orada kaldık. şimdi benim de büyükannemin katma dönmem gerekiyor. Yani. . bir şeyin yok."</p>

    <p class="MsoNormal">"Sen burada kalacaksın. Daneel, bu kattaki iletişim aygıtının nerede olduğunu fark ettin mi?"</p>

    <p class="MsoNormal">Robot, "Evet." dedi. "Onu kullanmak için daireden dışarı mı çıkacaksın?"</p>

    <p class="MsoNormal">"Evet. Jessie'yle konuşmam gerekiyor."</p>

    <p class="MsoNormal">"Bu işi Bentley'nin yapması daha mantıklı olmaz mı? Bir bakıma tehlikeli bir şey bu. Ve o senin kadar değerli sayılmaz."</p>

    <p class="MsoNormal">Baley hayretle robota bakakaldı. "Seni..." Sonra, neden kızıyorum, diye düşündü ve daha sakin bir tavırla sözlerini sürdürdü. "Sen durumu anlayamıyorsun, Daneel. Bizde bir erkeğin genç oğlunu tehlikeye atması âdet değildir. Bu ne kadar mantıklı olursa olsun yine de yapılamaz.?</p>

    <p class="MsoNormal">Ben dehşetle karışık bir memnunlukla, "Tehlike!" diye bağırdı "Ne oluyor, baba? Söylesene!"</p>

    <p class="MsoNormal">"Bir şey olduğu yok. Ben. Zaten bu iş seni hiç ilgilendirmez. Anlıyor musun? Haydi, yatmak için hazırlan bakalım. Döndüğüm zaman seni yatakta bulmalıyım. Tamam mı?"</p>

    <p class="MsoNormal">"Yapma, baba. Bana pekâlâ söyleyebilirsin. Bundan kimseye söz etmem."</p>

    <p class="MsoNormal">"Yat, dedim!"</p>

    <p class="MsoNormal">"Ama, baba..."</p>

    <p class="MsoNormal">Baley kattaki iletişim aygıtının önünde durdu ve ceketini arkaya doğru itti. Böylece her an atom silahını çekebilecekti. Vericiye kişisel numarasını söyledi ve yirmi üç kilometre ötedeki bir bilgisayar konuşmaya izin olup olmadığını anlamak için bunu kontrolden geçirdi. Baley fazla beklemedi. Çünkü bir detektifin yapacağı iş konuşmaları kısıtlı değildi. Baley vericiye kayın validesinin kot numarasını tekrarladı. Aygıtın altındaki küçük ekran aydınlandı ve Baley'nin kayın validesinin yüzü belirdi.</p>

    <p class="MsoNormal">Detektif alçak sesle, "Anne." dedi. "Jessie'yi ver."</p>

    <p class="MsoNormal">Jessie'nin ondan haber beklediği anlaşılıyordu. Görüntüsü hemen ekrana yansıdı. Baley karısının yüzüne baktı, sonra da mahsus ekranı kararttı. "Pekâlâ, Jessie. Ben burada. şimdi bana ne olduğunu söyler misin?" Durmadan etrafına bakmıyor, birilerinin yaklaşıp yaklaşmadığını anlamaya çalışıyordu.</p>

    <p class="MsoNormal">"İyi misin? Başın dertte değil ya?" "İyi olduğum belli değil mi, Jessie? Bırak artık bunları!"</p>

    <p class="MsoNormal">"Ah, Lije, o kadar endişelendim ki."</p>

    <p class="MsoNormal">Baley sinirli sinirli, "Neden?" diye sordu,</p>

    <p class="MsoNormal">"Biliyorsun... Şu arkadaşın..."</p>

    <p class="MsoNormal">"Ne olmuş ona?"</p>

    <p class="MsoNormal">"Sana dün gece söyledim ya. Mesele çıkacak."</p>

    <p class="MsoNormal">"Saçma bu. Ben bu gece yanımda kalacak. Haydi, sen de yat artık. İyi geceler, hayatım." Baley bağlantıyı kesti. Daireye dönmeden önce iki dakika bekledi. Yüzü endişe ve korkudan kül gibiydi.</p>

    <p class="MsoNormal">Baley içeriye girdiği sırada Ben odanın ortasında duruyordu. Çocuk kontak lenslerinden birini küçük bir emici kaba koymuştu. Diğeri hâlâ gözündeydi.</p>

    <p class="MsoNormal">Çocuk, "Baba burada hiç su yok mu?" diye sordu. "Bay Olivaw Özel'e gidemeyeceğim! söyledi."</p>

    <p class="MsoNormal">"Haklı. Gerçekten gidemezsin. Onu tekrar gözüne tak. Ben. Kontak lenslerle bir gece yatmanın bir zararı olmaz."</p>

    <p class="MsoNormal">"Pekâlâ." Ben kontak lensi yeniden gözüne takarak emici kabı kaldırdı. Gidip yattı. "Tanrım, ne sert yatak bu!"</p>

    <p class="MsoNormal">Baley, R. Daneel'e döndü. "Sabaha kadar oturabilirsin, değil mi?"</p>

    <p class="MsoNormal">"Tabii... Elijah, Bentley'nin gözlerine taktığı o garip camlar ilglmi çekti. Bütün Arzlılar onlardan takıyorlar mı?"</p>

    <p class="MsoNormal">Baley dalgın dalgın, "Hayır." diye mırıldandı. "Sadece bazıları. Ben takmıyorum, örneğin..."</p>

    <p class="MsoNormal">"O camları ne için takıyorlar?"</p>

    <p class="MsoNormal">Ama düşüncelerine dalmış olan Baley robota cevap vermedi. Endişe dolu düşüncelerdi bunlar.</p>

    <p class="MsoNormal">Işıklar sönmüştü.</p>

    <p class="MsoNormal">Baley uyumuyordu. Bentley'nin soluklarının derin ve düzenli bir hal aldığını fark etti. Başını çevirdiği zaman bir iskemlede hareketsiz oturan R. Daneel'in siluetini gördü. Robot başını kapıya doğru çevirmişti. Sonra Baley uykuya daldı ve rüya görmeye başladı.</p>

    <p class="MsoNormal">Rüyasında Jessie bir nükleer güç santralinin bölünme hücresine düşüyordu. Düşüyor, düşüyordu kadın. Kollarını Baley'e doğru uzatmış, çığlıklar atıyordu. Ama adam bir kırmızı çizginin ötesinde donmuş gibi duruyor, sadece karısının çarpılmış vücudunun döne döne düşüşünü izleyebiliyordu. Bu vücut küçüldü küçüldü ve sonunda bir nokta halini aldı.</p>

    <p class="MsoNormal">Baley rüyasında karısını seyrediyor ve onu kendisinin ittiğini düşünüyordu.</p>

    <p class="MsoNormal"></p>
  </div>
</body>
</html>
