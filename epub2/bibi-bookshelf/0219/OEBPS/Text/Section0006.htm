<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çelik Mağaralar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"></p>

    <h1 class="MsoNormal"><b class="calibre1">ALTI</b></h1>

    <p class="MsoNormal">Kentin en zengin kesimlerinden bazılarının en üst katlarında doğal "solaryumlar" vardı. Burada maden bir kepengi olan kuvartz bir bölme havayı engeller ama güneş ışınlarının içeri süzülmesine izin verirdi. Kentin en yüksek mevkideki yöneticilerinin karıları ve kızları bu solaryumlarda güneşlenirlerdi. Bu yerlerde her gece eşsiz bir dağa olayı görülürdü.</p>

    <p class="MsoNormal">Yani gece olurdu.</p>

    <p class="MsoNormal">Kentin geri kalan bölümünde keyfi olarak kararlaştırılmış, saatlerden oluşan devrelere uyulurdu. (Milyonların sırayla, binde bir, ark lamlarının altında "güneşlendikleri" genel solaryumlarda da durum böyleydi.)</p>

    <p class="MsoNormal">Kentin işleri "gece" ya da "gündüz" sekiz saatlik üç devre ya da altı saatlik dört sürede kolaylıkla devam ederdi. Aydınlık ve çalışma sonsuza dek uzayabilirdi. Zaman zaman reformcuların ekonomi ve üretim adına böyle bir şeyi önerdikleri oluyordu.</p>

    <p class="MsoNormal">Ama bu fikir hiçbir zaman benimsenmiyordu.</p>

    <p class="MsoNormal">Arzdaki toplumların eski alışkanlıklarının çoğundan yine bu ekonomi ve üretim adna vazgeçilmişti. Yer, mahremiyet, hatta özgür iradenin önemli bir bölümünden. Zaten bunlar uygarlığın ürünleriydiler ve ancak on bin yaşındaydılar.</p>

    <p class="MsoNormal">Ama geceleri uyumak insanlık kadar eski bir alışkanlıktı. Bir milyonluk yıllık bir yaşam biçimi. Bu alışkanlık kolay vazgeçilecek bir şey değildi. Akşam olduğunu gözle görmek imkansızdı ama karanlık saatler geçerken apartmanların ışıkları sönükleşir, kentin nabzı yavaşlardı. Kentin üzeri kapalı caddelerinde, öğlenin gece yansından ayırt edilmesini sağlayacak kozmik bir olgu görülmezdi. Ancak insanlar akrebin zamanı sessizce bölümlere ayırmasına razı olur, buna uyarlardı.</p>

    <p class="MsoNormal">Bu "gece" de ekspres yollar boşalmış, yaşam gürültüsü hafiflemiş, dev geçitleri dolduran kalabalık kaybolmuştu. New York Kenti kimsenin dikkatini çekmeden Arzın gölgesinde yatıyor, sakinleri de uyuyorlardı.</p>

    <p class="MsoNormal">Elijah Baley gözleri açık yatakta yatıyordu. Apartmanda hiç ışık yanmıyordu ama işte o kadar. Jessie onun yanına uzanmıştı. Karanlıkta hiç kımıldamıyordu. Baley karısının hareket ettiğini ne hissetmiş, ne de duymuştu.</p>

    <p class="MsoNormal">Duvarın öbür tarafında R. Daneel Olivaw oturuyor, ayakta duruyor ya da yatıyordu. Baley robotun bunlardan hangisini yaptığını merak ediyordu.</p>

    <p class="MsoNormal">Arzlı usulca, "Jessie." diye fısıldadı. Sonra tekrarladı. "Jessie."</p>

    <p class="MsoNormal">Yanında yatan karanlık gölge örtünün altında hafifçe kımıldadı. "Ne istiyorsun?"</p>

    <p class="MsoNormal">"Durumumu daha zorlaştırma, Jessie."</p>

    <p class="MsoNormal">"Bana söyleyebilirdin."</p>

    <p class="MsoNormal">"Nasıl söylerdim? Ama bir yolunu bulup durumu açıklamak niyetindeydim. Yakup adına..."</p>

    <p class="MsoNormal">"Hişş..."</p>

    <p class="MsoNormal">Baley'nin sesi tekrar alçalarak bir fısıltı halini aldı. "Onun ne olduğunu nasıl öğrendin? Bunu bana söylemeyecek misin?"</p>

    <p class="MsoNormal">"Lije..." Jessie'nin sesi havadaki hafif bir dalgalanmadan farksızdı. "Bizi duyabilir mi? O şey?"</p>

    <p class="MsoNormal">"Fısıldaşırsak duyamaz."</p>

    <p class="MsoNormal">"Nereden biliyorsun? Belki kulakları en hafif sesi alabilmesi için özel biçimde yapıldı. Uzaycı robotları her türlü şey yapabilirler..."</p>

    <p class="MsoNormal">Bunu Baley de biliyordu. Robotlar lehindeki propaganda Uzaycıların makine adamlarının mucizeden farksız başarılarını durmadan vurguluyordu. Bunlar çok dayanıklı, duyulan geliştirmiş, insanlara yüzlerce yeni yoldan hizmet eden robotlardı. Baley bu tarz bir yaklaşımın kendi kendisini yenilgiye uğrattığını düşünüyordu. Çünkü Arzlılar robotlardan bu kadar üstün oldukları için daha da nefret ediyorlardı. Baley fısıltıyla, "Daneel onlardan değil." diye açıkladı. "Onu mahsus insan biçiminde yapmışlar. Daneel'in bir insan sanılmasını istemişler. Bu yüzden onda sadece insanca duyular olabilir."</p>

    <p class="MsoNormal">"Nereden biliyorsun?"</p>

    <p class="MsoNormal">"Daneel'de ek duyular olsaydı, insan olmadığını kazara belli edebilirdi. Çok şey bilir, gereğinden fazla başarılı olurdu."</p>

    <p class="MsoNormal">"Belki..."</p>

    <p class="MsoNormal">Yine bir sessizlik oldu.</p>

    <p class="MsoNormal">Bir dakika geçti ve Baley ikinci kez çabaladı. "Jessie, bu konuyu daha sonraya bıraksak... Şeye... şeye kadar... Dinle, hayatım, öfkelenmen haksızlık."</p>

    <p class="MsoNormal">"Öfkelenmem mi? Ah, Lije, ne aptalsın! Ben öfkeli değilim, korkuyorum. Ödüm patlıyor..." Jessie sesli sesli yutkundu ve Elijah'ın pijamasının yakasını yakaladı.</p>

    <p class="MsoNormal">Bir süre birbirlerine sarılarak yattılar. Baley'nin haksızlığa uğradığı için duyduğu kırgınlığın yerine, endişe aldı. "Neden, Jessie? Korkulacak bir şey yok ki. Zararsız o. Yemin ederim."</p>

    <p class="MsoNormal">"Onu başından atamaz mısın, Lije?"</p>

    <p class="MsoNormal">"Bunu yapamayacağımı biliyorsun. Bu bizim büronun bir işiyle ilgili. Onu başımdan nasıl atarım?"</p>

    <p class="MsoNormal">"Nasıl bir iş bu, Lije? Bana bunu söyle."</p>

    <p class="MsoNormal">"Beni şaşırtıyorsun, Jessie." Baley karanlıkta uzanarak karısının yanağını okşadı. Islaktı bu yanak. Pijamasının koluyla karısının gözyaşlarını sildi. Şefkatle, "Bebek gibi davranıyorsun." dedi.</p>

    <p class="MsoNormal">"Bürodakilere bu işi başkasına vermelerini söyle. O iş neyse. Lütfen, Lije."</p>

    <p class="MsoNormal">Baley'nin sesi biraz sertleşti. "Jessie, uzun yıllardan beri bir polisin karışısın. Görevden kaçınılmayacağını da çoktan öğrenmiş olman gerekir."</p>

    <p class="MsoNormal">"Bu görevi neden sana verdiler?"</p>

    <p class="MsoNormal">"Julius Enderby..."</p>

    <p class="MsoNormal">Kocasının kollarında yatan Jessie birdenbire kaskatı kesildi. "Bunu bilmeliydim. Neden Julius Enderby'e bir kerecik olsun pis işlerini başkasına yaptırmasını söylemiyorsun? Çok şeye katlanıyorsun, Lije. Ve bu da..."</p>

    <p class="MsoNormal">Baley kadını yatıştırmaya çalıştı. "Pekala, pekala."</p>

    <p class="MsoNormal">Jessie titreyerek sustu.</p>

    <p class="MsoNormal">Baley, hiçbir zaman anlayamayacak, diye düşündü.</p>

    <p class="MsoNormal">Jessie'yle Baley nişanlandıkları günden beri dalma Juilus Enderby yüzünden kavga etmişlerdi. Baley'le Juilus Enderby aynı okula gitmişlerdi, Kent Yöneticilik Okuluna. Enderby, Baley'den iki sınıf büyüktü. Ama yine de iyi arkadaştılar. Baley yetenek testleri ve nöro-analizden sonra polis kadrosuna gireceğini öğrendiği zaman, Enderby'nin bu bakımdan da kendisinden önde olduğunu anlamıştı. Enderby o sırada sivil memur bölümüne geçmişti bile. Baley, Enderby'i izledi ama aralarındaki uzaklık gitgide büyüyordu. Aslında kimsenin suçu değildi bu. Baley yeterince becerikli ve yetenekliydi. Ama Enderby'deki bir özellik onda yoktu. Enderby yönetim makinesine güzelce uymuştu. O doğuştan memur olan ve bürokratların arasında rahat eden bir tipti.</p>

    <p class="MsoNormal">Polis müdürü olağanüstü kafalı bir adam sayılmazdı. Baley de biliyordu buna. Enderby'nin çocuksu gariplikleri vardı. Örneğin, zaman zaman gösterişli bir Ortaçağa tavırlarını takınması. Ama başkalarına karşı hep nazikti, kimseyi kırmıyordu. Emirleri incelikle dinliyor, emir verirken de işe uygun bir biçimde nazik ama kesin bir tavır takınıyordu. Adam Uzaycılarla bile geçinebiliyordu. Belki de onlara biraz fazla yaltaklanmaktaydı. (Baley aslında hiçbir Uzaycıyla konuşmamıştı. Ama onlara yarım gün bile dayanamayacağından emindi.) Ancak Uzaycılar, Enderby'e güveniyorlardı. Bu yüzden de adam kent için son derece yararlıydı.</p>

    <p class="MsoNormal">Toplum kurallarına uyarak nazikçe davranmanın kişilik ve beceriklilikten çok daha yararlı olduğu memurluk yaşamında Enderby merdiveni çabucak tırmanmıştı. Baley 5 S. derecesine eriştiği sırada, o da polis müdürü olmuştu. Baley aralarındaki bu farka hiçbir zaman kızmadı. Ama insandı sonuçta ve bu yüzden hayıflandığı da .oluyordu. Enderby eski dostluklarını unutmamıştı. Kendince Baley'e yardım etmeye çalışıyordu. R. Daneel'le yapacaklar! çalışma da bunun bir örneğiydi. Zor ve hoşa gitmeyecek bir görevdi bu. Ama bu işin Baley'nin yükselmesini sağlayacağı da kesindi. Polis müdürü bu fırsatı pekala bir başkasına verebilirdi. Enderby'nin, Baley'nin kendisine bir iyilik etmesi isteğiyle ilgili sözleri bu gerçeği maskelemiş ama tümüyle saklayamamıştı.</p>

    <p class="MsoNormal">Ama Jessie bu ilişkiye hiçbir zaman aynı gözle bakmamıştı. Enderby daha önoe de Baley'e görev verdiğinde, "Bunun nedeni o gülünç sadakat yeteneğin." diye söylenmişti. "Herkesin görevine çok düşkün olduğunu söyleyerek seni övmesinden bıktım. Bir kerecik olsun kendini düşün. Yukarı tırmanmış olanların kendi sadakat yetenekleri konusunu hiçbir zaman açmadıklarının farkındayım."</p>

    <p class="MsoNormal">Baley şimdi vücudu kaskatı, hiç uyumadan yetiyor ve Jessie'nin sakinleşmesini bekliyordu. Düşünmesi gerekliydi. Kuşkularım konusunda emin olmalıyım... Kafasında küçük ayrıntılar birbirlerini kovalıyor, ağır ağır birleşerek bir şekü oluşturuyorlardı.</p>

    <p class="MsoNormal">Jessie dönerken yatak çukurlaştı.</p>

    <p class="MsoNormal">"Lije..." Kadın dudaklarını kocasının kulağına yaklaştırmıştı.</p>

    <p class="MsoNormal">"Ne var?&gt;;</p>

    <p class="MsoNormal">"Neden istifa etmiyorsun?"</p>

    <p class="MsoNormal">"Sen çıldırdın mı?"</p>

    <p class="MsoNormal">"Neden istifa etmeyesin?" Jessie birden heveslenmiş gibiydi. "Böylece o iğrenç robottan kurtulmuş olursun. Büroya git ve Enderby'e işten ayrılacağını söyle."</p>

    <p class="MsoNormal">"Önemli bir araştırma sırasında istifa edemem." Baley'nin sesi soğuktu. "Aklıma estiği an her şeyi kaldırıp çöpe atamam. Böyle bir şey derecemi sıfıra indirmelerine neden olur."</p>

    <p class="MsoNormal">"Öyle de olsa çalışır, yeniden yükselirsin. Bunu yapabilirsin, Lije. Başka bir bölüme memur olarak girersin. Bir sürü yer var."</p>

    <p class="MsoNormal">"Belirli bir nedenle derecesi düşürülen kimseleri tekrar memur olarak almazlar. Ancak amelelik edebilirim. Sen de ağır işe verilirsin. Bentley benden kalacak o mevkini kaybeder.</p>

    <p class="MsoNormal">Tanrım, Jessie, sen bunun ne demek olduğunu bilmiyorsun!"</p>

    <p class="MsoNormal">Kadın, "Bununla ilgili yazılar okudum." diye mırıldandı. "Hiç korkmuyorum."</p>

    <p class="MsoNormal">"Sen aklını kaçırmışsın! İyice kaçırmışsın!" Baley titremeye başlamıştı. Gözlerinin önünde tanıdık biri belirmişti. Babası... Küflenerek ölüme yaklaşan babası...</p>

    <p class="MsoNormal">Jessie derin derin içini çekti.</p>

    <p class="MsoNormal">Baley öfkeyle karısını düşünmekten vazgeçti. Gözünün önünden babası gitmiyordu. Sinirli sinirli, "Jessie." dedi. "Daneel'in robot olduğunu nereden öğrendin? Bunu bana söylemelisin. Buna nasıl karar verdin?"</p>

    <p class="MsoNormal">Kadın, "Şey..." diye başladı, sonra da sustu. Jessie üçüncü kez meseleyi açıklamaya çalışmış ve başaramamıştı.</p>

    <p class="MsoNormal">Baley karısının elini şiddetle sıkarak onu konuşmaya zorladı. "Jessie, lütfen... Seni korkutan nedir?"</p>

    <p class="MsoNormal">Kadın, "Onun robot olduğunu tahmin ettim." dedi.</p>

    <p class="MsoNormal">Baley, "Bunu tahmin etmeni sağlayacak hiçbir şey yoktu." diye karşılık verdi. "Evden ayrılmadan önce onun robot olduğu aklına bile gelmedi. Öyle değil mi?"</p>

    <p class="MsoNormal">"Gelmedi... Ama sonra düşündüm..."</p>

    <p class="MsoNormal">"Haydi, Jessie... Ne oldu, söyle."</p>

    <p class="MsoNormal">"Şey... Dinle, Lije, kızlar Özel'de konuşuyorlardı. Onların nasıl olduklarını bilirsin. Her şeyden söz ederler."</p>

    <p class="MsoNormal">Baley, ah şu kadınlar, diye düşündü.</p>

    <p class="MsoNormal">Jessie ekledi. "Her neyse... Dedikodu bütün kente yayıldı sanırım... Yayılmış olmalı."</p>

    <p class="MsoNormal">"Bütün kente mi?" Baley ani, âdeta vahşi bir zafer duygusuna kapıldı. Bir parça daha, o şekildeki yerini bulmuştu.</p>

    <p class="MsoNormal">"Konuşmalarından bu anlam çıkıyordu. Uzaycı bir robotun kentte başıboş dalaştığından söz edildiğini söylüyorlardı. 'Tıpkı insana benziyormuş ve polisle birlikte çalışıyormuş,1 dediler. Hatta onu bana bile sordular. Gülerek, "Senin Lije bu konuda ne biliyor, Jessie?" dediler. Ben de, 'Saçmalamayın,' diye bir kahkaha attım.</p>

    <p class="MsoNormal">"Sonra esir-altı sinemaya gittik. O zaman senin yeni iş arkadaşını düşünmeye başladım. Eve getirdiğin resimleri hatırlıyor musun? Julius Enderby'nin Uzay Kentinde çektiği fotoğrafları. Uzaycıların nasıl insanlar olduklarını görmem için getirmiştin onları. Düşünürken yeni iş ortağının o Uzaycılara benzediğini fark ettim. Kendi kendime, Tanrım, dedim. Herhalde ayakkabıcıdaki olayda sözünü ettikleri Uzaycı robot şimdi Lije'nin yanında... Başımın ağrıdığını bahane ederek dışan fırladım. Koştum..."</p>

    <p class="MsoNormal">Baley, "Lütfen Jessie!" dedi. "Kendini toplamaya çalış. Neden korkuyorsun? Daneel'den korkmadığından eminim. Eve döndüğün zaman onun karşısına dikildin. Hem de cesaretle. Onun için..." Birden sustu. Yatakta doğrulup oturdu. Karanlıkta gözlerini boş yere iri iri açmıştı.</p>

    <p class="MsoNormal">Baley karısının yanında kımıldandığını hissetti. Elini uzatarak kadının ağzını buldu. Parmaklarını Jessie'nin dudaklarına sıkıca bastırdı. Kadın gerilemeye çalıştı. Baley'nin bileğini kavrayarak elini çekmek için çabaladı. Ama Ba</p>

    <p class="MsoNormal">ley elini daha da bastırdı.</p>

    <p class="MsoNormal">Sonra ansızın Jessie'yi bıraktı. Kadın inledi. Baley boğuk bir sesle, "Bağışla, Jessie." diye fısıldadı. "Etrafı dinliyordum." Yataktan kalkarak tabanlarına sıcak plasto-film levhaları geçirdi.</p>

    <p class="MsoNormal">"Lije, nereye gidiyorsun? Beni yalnız bırakma."</p>

    <p class="MsoNormal">"Endişelenme. Kapıya kadar gideceğim."<br class="calibre5" />
    Baley karyolanın yanından dalaşırken plasto-film hafifçe hışırdadı. Oturma odasına açılan<br class="calibre5" />
    kapıyı biraz aralayarak uzun bir an bekledi. Hiçbir şey olmadı. Etraf o kadar sessizdi ki, Baley yatakta Jessie'nin nefes alırken hafif, ıslığa benzer bir ses çıkardığını bile duyuyordu. Kanı kulaklarında ağır bir ritmle boğuk boğuk uğulduyordu. Baley elini aralıktan usulca uzattı. Bulması için ışık yakınasına gerek olmayan o noktaya doğru kaydı. Parmakları tavandaki ışığı kontrol eden tokmağı kavradı. Hafif bir baskı yapınca tavan hafifçe aydınlandı. Işık o kadar hafifti ki, oturma odasının zemini gölge içinde kalıyordu.</p>

    <p class="MsoNormal">Ama Baley gerekenleri görmüştü. Dış kapı kapalı, oturma odası da sessizdi. Tokmağı tekrar çevirerek "kapalı"ya getirdi ve karyolaya döndü. Gereken her şeyi öğrenmiş, parçalar birbirlerine iyice uymuştu artık. Şekil tamamlanmıştı.</p>

    <p class="MsoNormal">Jessie yalvarırcasına, "Lije, ne oldu?" diye sordu.</p>

    <p class="MsoNormal">"Kötü bir şey olmadı, Jessie, Her şey yoSunda. O burada değil."</p>

    <p class="MsoNormal">"Robot mu? Yani o gitmiş mi? Hepten mi?"</p>

    <p class="MsoNormal">"Hayır, hayır. Buraya dönecek. Ama o gelmeden soruma cevap vermeni istiyorum."</p>

    <p class="MsoNormal">"Hangi soruna?"</p>

    <p class="MsoNormal">"Neden korkuyorsun?"</p>

    <p class="MsoNormal">Jessie sesini çıkarmadı.</p>

    <p class="MsoNormal">Baley üsteledi. "Ödünün patladığını söyledin."</p>

    <p class="MsoNormal">"Ondan korktum."</p>

    <p class="MsoNormal">"Hayır, bunu konuştuk. Daneel'den korkmadın. Zaten bir robotun insanlara zarar veremeyeceğini de çok iyi biliyorsun."</p>

    <p class="MsoNormal">Kadın ağır ağır, "Herkes onun robot olduğunu öğrendiği takdirde." dedi. "Bir kargaşalık çıkabilirdi. Bizi de öldürürlerdi."</p>

    <p class="MsoNormal">"Bizi neden öldürsünler?"</p>

    <p class="MsoNormal">"Kargaşalıkların nasıl olduğunu biliyorsun..."</p>

    <p class="MsoNormal">"Sen de bundan mt korktun? Bir kargaşalık çıkmasından?"</p>

    <p class="MsoNormal">"Şey..."</p>

    <p class="MsoNormal">"Şişş..." Baley karısını iterek yatırdı. Sonra onun kulağına, "Geri döndü." diye fısıldadı. "şimdi dinle ve tok kelime söyleme. Her şey yolunda, Daneel yarın sabah gidecek ve bir daha geri gelmeyecek. Kargaşalık da çıkmayacak." Bunu söylerken âdeta mutluluk auydu. Hemen hemen mutluluk... Artık uyuyabilecekti, için için tekrarladı. Kargaşalık çıkmayacak... Derecemi de düşürmeyecekler... Tam uykuya dalacağı sırada da, cinayet araştırılmayacak bile, diye düşündü. O bile olmayacak Bütün esrarı çözdüm.. Uyuyakaldı.</p>

    <p class="MsoNormal"></p>
  </div>
</body>
</html>
