<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çelik Mağaralar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"><b class="calibre1"><br /></b></p>

    <h1 class="MsoNormal"><b class="calibre1">YEDİ</b></h1>

    <p class="MsoNormal">Polis Müdürü Julius Enderby gözlüğünün camlarını büyük bir dikkatle sildi. Sonra gözlüğü burnunun üzerine yerleştirdi.</p>

    <p class="MsoNormal">Baley, iyi bir hile bu, diye düşündü. Ne söyleyeceğine karar vermeye çalışırken yapacak bir şey buluyorsun. Aynca pipo yakacak gibi pahalıya da gelmiyor... Aklına geldiği için piposunu çıkardı ve kesesinden pek az kalmış olan kaba kıyılmış tütünden aldı, Arzda hâlâ yetiştirilen lüks ürünlerden biri de tütündü. Ama bunun sonu da gelmek üzereydi. Baley'in yaşamı boyunca tütün fiyatları her zaman yükselmiş, hiç alçalmamıştı. Herkese verilen tütün kotasıysa dalma azalmıştı.</p>

    <p class="MsoNormal">Enderby gözlüğünü iyice yerleştirdikten sonra masasının bir ucundaki düğmeye uzandı.</p>

    <p class="MsoNormal">Çevirerek kapısının bir an tek taraflı bir saydamlık kazanmasını sağladı. "Sahi, o şimdi nerede?"</p>

    <p class="MsoNormal">"Büroyu dalaşmak istediğini söyledi. Bu şerefli işi Jack Tobin'e bıraktım." Baley piposunu yakıp üstündeki kapağı dikkatle sıkıştırdı. Polis müdürü tiryaki olmayan çok kimse gibi tütün dumanı konusunda pireyi deve yapmaya meraklıydı.</p>

    <p class="MsoNormal">"Tobin'e onun robot olduğunu söylemediğini umarım."</p>

    <p class="MsoNormal">"Tabii söylemedim."</p>

    <p class="MsoNormal">Polis müdürü bir eliyle masasındaki otomatik takvimle oynayıp duruyordu. Baley'e bakmadan, "Durum nasıl?" diye sordu</p>

    <p class="MsoNormal">"Oldukça kötü."</p>

    <p class="MsoNormal">"Üzgünüm, Lije."</p>

    <p class="MsoNormal">Baley kesin bir tavırla, "Bana onun insandan farksız olduğunu söylemeliydiniz." dedi.</p>

    <p class="MsoNormal">Enderby şaşırdı. "Bunu sana söylemedim mi?" Sonra ani bir huysuzlukla ekledi. "Lanet olsun! Bunu bilmen gerekirdi. O, R. Sammy'e benzeseydi senden robotu evine almanı istemezdim. öyle değil mi?"</p>

    <p class="MsoNormal">"Biliyorum, müdür bey. Ama ben hayatım boyunca öyle bir robot görmedim. Siz görmüşsünüz. Hatta ben öyle bir robotun yapılmasının mümkün olduğunu bile bilmiyordum. Keşke beni uyarsaydınız..."</p>

    <p class="MsoNormal">"Bak, Lije, gerçekten üzgünüm. Sana bunu açıklamam gerekirdi. Çok haklısın. Ama bu iş, bütün bu olay, sinirlerimi öyle bozdu ki, durup dururken herkese çatıyorum. O yani... o nesne yeni tip bir robot. Ve bu henüz deney evresinde."</p>

    <p class="MsoNormal">"Bunu o da söyledi."</p>

    <p class="MsoNormal">"Ya?.. Tamam öyleyse."</p>

    <p class="MsoNormal">Baley'in vücudu biraz gerildi. O an gelmişti. Piponun sapını dişlerinin arasına sıkıştırarak kayıtsızca, "R. Daneel Uzay Kentine gitmemi sağlayacak." dedi.</p>

    <p class="MsoNormal">"Uzay Kentine mi?" Enderby ani bir öfkeyle başını kaldırdı.</p>

    <p class="MsoNormal">"Evet. Bu mantıklı bir adım, müdür bey. Cinayet yerini görmek, birkaç soru sormak istiyorum."</p>

    <p class="MsoNormal">Enderby kararlı bir tavırla başını salladı. ".Bence bu hiç de iyi bir fikir değil, Lije. Cinayetin işlendiği yeri araştırdık. Öğrenilecek yeni bir şey olduğunu hiç sanmıyorum. Sonra onlar garip insanlar. Onlara karşı dikkatli davranmak gerekiyor... çok dikkatli Senin bu konuda hiç tecrüben yok." Tombul elini alnına götürerek beklenmedik bir hırsla ekledi. "Onlardan nefret ediyorum!"</p>

    <p class="MsoNormal">Baley mahsus düşmanca bir tavırla, "Lanet olsun diye bağırdı. "Robot buraya geldi. şimdi benim de oraya gitmem gerekiyor. Bir görevi bir robotla paylaşmak yeterince kötü zaten. İkinci planda kalmak hiç hoşuma gitmeyecek. Ama tabii bu soruşturmayı yönetecek yeteneğim olmadığını düşünüyorsanız, müdür bey..."</p>

    <p class="MsoNormal">"Mesele bu değil, Lije. Bunun seninle ilgisi yok. Sorun o Uzaycılar. Sen onların nasıl insanlar olduklarını bilmiyorsun."</p>

    <p class="MsoNormal">Baley'nin kaşları büsbütün çatıldı. "O halde siz de benimle gelin, müdür bey." Sağ elini dizine koymuştu. Bu sözleri söylerken farkına varmadan iki parmağını üst üste getirdi.</p>

    <p class="MsoNormal">Enderby'nin gözleri irileşti. "Hayır, Lije. Oraya gidecek değilim. Bunu benden isteme." Ağzından âdeta fışkıran bu sözcükleri gözle görebilecek bir çabayla engellemeye çalıştı. Yalandan gülümseyerek daha sakin bir tavırla, "Burada sürüyle işim var." dedi. "Programın gerisinde bile kaldım."</p>

    <p class="MsoNormal">Baley polis müdürünü düşünceli bir tavırla süzdü. "O halde size ne yapacağımızı söyleyeyim. Daha sonra üç boyutlu vericiden yararlanabilirsiniz. Kısa bir süre için yani. Yardıma ihtiyacım olabilir."</p>

    <p class="MsoNormal">"Şey... evet. Bunu yapabilirim sanırım." Enderby'nin sesi pek isteksizdi.</p>

    <p class="MsoNormal">"İyi." Baley duvardaki saate baktı. Başını sallayarak ayağa kaktı. "Sizinle bağlantı kuracağım."</p>

    <p class="MsoNormal">Detektif dışan çıkarken kapıyı bir an kapatmadı ve omzunun üzerinden geriye baktı. Polis müdürünün başını, masasına dayadığı dirseğine doğru eğdiğini gördü. Neredeyse bir hıçkırık duyduğuna yemin edecekti. Adeta şok geçirerek, Tanrım, diye düşündü.</p>

    <p class="MsoNormal">Memurların çalıştığı büyük odaya girerek en yakındaki masanın köşesine ilişti. Masada çalışan adama da aldırmadı. Memur başını kaldırarak, "Merhaba." diye mırıldandı. Sonra tekrar işiyle ilgilendi. Baley piposunun kapağını çıkarıp bunu üfleyerek temizledi. Pipoyu masadaki küçük kül vakumuna doğru uzatarak tersine çevirdi. Toz gibi beyazımsı tütün külü gözden kayboldu. Detektif üzgün boş pipoya baktıktan sonra cebine soktu. Bir pipo dolusu tütün bir daha geri gelmemek üzere kül olup gitmişti,</p>

    <p class="MsoNormal">Baley içeride olanları yeniden düşündü. Bir bakıma Enderby'nin takındığı tavır onu şaşırtmamıştı. Polis müdürünün onun Uzay Kentine gitmesine karşı geleceğini tahmin etmişti. Enderby'nin Uzaycılarla ilişkileri sürdürmenin ne kadar zor olduğundan, en önemsiz sorunlarda bile bu konuda deneyimi olan kimselerin gönderilmesinden, tecrübesiz Arzlıları yollamanın tehlikelerinden sık sık söz ettiğini duymuşum. Ama Baley, polis müdürünün bu kadar çabuk razı olacağını da aklına getirmemiş, Enderby'nin hiç olmazsa onunla birlikte gitmekte ısrar edeceğini sanmıştı. Bu konu çok önemliydi. Diğer işlerin çokluğu iddiaları da bu yüzden anlamsızlaşıyordu.</p>

    <p class="MsoNormal">Baley, polis müdürünün kendisiyle gelmesini istemiyordu. Her şey istediği gibi olmuştu zaten. Baley, Enderby'nin üç boyutlu vericiyle konuşmaya katılmasını istemişti. Böylece Enderby güvenli bir yerden olayların gelişmesine tanık olabilecekti.</p>

    <p class="MsoNormal">"Güvenlik." İşte anahtar sözcük buydu. Baley'e hemen ortadan kaldırılması imkansız bir tanık gerekiyordu. Kendi güvenliği için bir önlemdi bu. Polis müdürü de Baley'nin önerisini hemen kabul etmişti. Baley odadan çıkarken Enderby'nin hafifçe hıçkırdığını hatırlayarak, Yakub adına, diye düşündü. Bu batağa fena saplanmış...</p>

    <p class="MsoNormal">Baley'nin dirseğinin dibinden neşeli bir ses yükseldi. Biri kelimeleri ezip büzerek, bağlayarak konuşuyordu. Baley irkildi. Müthiş bir öfkeyle, "Ne istiyorsun?" diye homurdandı.</p>

    <p class="MsoNormal">R. Sammy'nin yüzündeki budalaca gülümseyiş silinmedi. "Jak sana Daneel'in hazır olduğunu söylememi istedi, Lije."</p>

    <p class="MsoNormal">"Pekâlâ, Haydi, çık git." Baley kaşlarını çatarak, uzaklaşan robotun arkasından baktı. Bu hantal makinenin insanı her zaman küçük adıyla çağırması kadar sinir bozucu bir şey olamazdı. Baley, R. Sammy oraya ilk geldiği zaman polis müdürüne bundan yakınmıştı. Enderby omzunu silkerek, "Ya1 öyle olacak, ya böyle." demişti. "Halk, kent robotlarına güçlü bir dostluk devresi eklenmesinde ısrar ediyor. Eh, sonuç da böyle oluyor işte. R. Sammy sana dostluk duyuyor. Seni bildiği en dostça isimle çağırıyor.</p>

    <p class="MsoNormal">Dostluk devresiyle yapılan hiçbir robot, ne türden olursa olsun, bir insana zarar veremezdi. Birinci Robot Kuralıydı bu. "Bir robot bir insana zarar veremez ya da hareket etmekten kaçınarak bir insanın zarar görmesine göz yumamaz."</p>

    <p class="MsoNormal">Yapılan her pozitronik beynin teme! devrelerinin derinliklerine bu emir mutlaka yerleştiriliyordu. Hiçbir şey bu emri bozamazdı. Özel dostluk devresine de hiç gerek yoktu.</p>

    <p class="MsoNormal">Ama müdür haklıydı yine de. Arzlıların robotlara karşı duydukları kuşku aslında pek mantıksızca bir şeydi. Bu yüzden robotlara dostluk devrelerinin eklenmesi gerekiyor, bu makine adamların güler yüzlü olmaları da sağlanıyordu. Hiç olmazsa Arzda durum böyleydi.</p>

    <p class="MsoNormal">Ama R. Daneel durup dururken hiç gülümsemiyordu.</p>

    <p class="MsoNormal">Baley içini çekerek ayağa kalktı. Kendi kendine, bundan sonraki durak Uzay kenti, dedi. Ya da bu son durak!</p>

    <p class="MsoNormal">Kentin güvenlik güçleri ve yüksek mevkideki bazı memurlar resmi arabalarla kentin koridorlarında, hatta yayalara yasak olan yeraltındaki eski otoyollarında dalaşabiliyorlardı. Liberaller bu yolların çocuklar için oyun alanları, yeni alışveriş merkezleri ya da ekspres yol veya banliyö hatları haline getirilmesini istiyorlardı.</p>

    <p class="MsoNormal">Ama, "halkın güveni" gibi güçlü bir nedeni küçümsemek olanaksızdı. Yerel aygıtların başa çıkamayacakları büyük yangınlar, güç hatları ya da vantilatörlerdeki ciddi ve yaygın arızalar ve en önemlisi, tehlikeli ayaklanmalar sırasında kent kuvvetlerinin kriz noktasına çabucak erişebilmeleri için bazı yolların bulunması gerekliydi. Araba yollarının yerini hiçbir şey almamıştı. Alamazdı.</p>

    <p class="MsoNormal">Baley daha önce de birkaç kez bu yollardan geçmişti. Ama caddelerin âdeta ayıp sayılacak kadar tenha olması ona her zaman kasvet vermişti. Sanki bu yollar kentin yaşayan, sıcak nabzından milyonlarca kilometre uzaktaydılar. Cadde şimdi de polis arabasının kontrollerinin başında oturan Baley'nin önünde kör ve içi boş bir solucan gibi uzanıyordu. Araba hafif bir dönemeci alırken yeni bölümler ortaya çıkıyordu. Baley arkasına bakmamasına karşın geride diğer bir kör ve içi boş solucanın devamlı büzülüp kapandığını biliyordu. Cadde iyi aydınlatılmıştı. Ama bu sessizlik ve boşlukta ışığın da bir anlamı yoktu.</p>

    <p class="MsoNormal">R. Daneel de sessizliği bozmak ya da boşluğu doldurmak için hiçbir şey yapmıyordu. Gözlerini ileri dikmişti. Boş caddenin de, kalabalık ekspres yol gibi onu etkilemediği belliydi.</p>

    <p class="MsoNormal">Kentin koridorlarından birindeki hafif dönemeçli taşıt yoluna girerlerken polis otomobilinin iniltili sireni sessizliği yardı. Her büyük koridorda taşıt yolları âdeta saygıyla işaretlenmişti. Geçmişin bir kalıntısına duyulan saygıyla. Artık kentte polis ve itfaiye arabalarından, resmi otomobillerden, bakım ve onarım kamyonlarından başka taşıt yoktu. Yayalar da yolları büyük bir güvenle kullanıyorlardı. Baley'nin iniltiler arasında ilerleyen arabasının önünden öfkeli bir telaşla kaçıştılar.</p>

    <p class="MsoNormal">Baley de etrafından gürültü yükselirken rahat bir nefes aldı. Ama bu pek kısa sürdü. İki yüz metre kadar sonra Uzay Kentinin kapısına giden sessiz koridora saptılar.</p>

    <p class="MsoNormal">Onları bekliyorlardı. Nöbetçilerin R. Daneel'i daha önce görmüş oldukları belliydi. Hiç sıkılmadan robota başlarıyla selam verdiler.</p>

    <p class="MsoNormal">Adamlardan biri Baley'e yaklaşarak kusursuz ama soğuk bir nezaketle onu selamladı. Uzun boylu, ciddi tavırlı bir adamdı. Ama R. Daneel gibi Uzaycı fiziğinin kusursuz bir örneği de sayılmazdı.</p>

    <p class="MsoNormal">Nöbetçi, "Lütfen kimlik belgenizi verin, efendim." dedi. Baley'nin uzattığı kartı çabucak ama yine de dikkatle inceledi. Arzlı, nöbetçinin ellerinde ten rengi eldivenler olduğunu fark etti. Burun deliklerine takmış olduğu filtreler hemen hemen belli olmuyordu. Nöbetçi tekrar selam vererek belgeyi iade etti. "Burada erkekler için Küçük bir Özel var, efendim. Belki duş yapmak istersiniz Oradan yararlanmanız bizi çok memnun eder."</p>

    <p class="MsoNormal">Baley buna hiç gerek olmadığını söylemek üzereydi. Ama nöbetçi gerileyerek yerine geçerken, R. Oaneel Arzlının kolunu usulca çekiştirdi.</p>

    <p class="MsoNormal">"New York'luların Uzay Kentine girmeden önce duş yapmaları âdettir, ortak Lije. Bunu sana, bilgin olmadığı ve kendini ya da bizi sıkıcı bir duruma düşürmek istemediğini bildiğim için açıklıyorum. Ayrıea gerektiğini düşündüğün her türlü kişisel temizlik önlemini de alman doğru olur. Uzay Kentinde bu işler için başka yer bulamazsın."</p>

    <p class="MsoNormal">Baley şiddetle, "Başka yer yok mu? dedi. "Ama bu imkansız!"</p>

    <p class="MsoNormal">R. Daneel, "Yani." diye açıkladı. "New York'luların kullanabileceği bir yer yok."</p>

    <p class="MsoNormal">Baley'nin yüzünde hayret ve düşmanlık dolu bir ifade belirdi.</p>

    <p class="MsoNormal">R. Daneel, "Bu duruma üzülüyorum." dedi. "Ama bu bir gelenek."</p>

    <p class="MsoNormal">Baley hiç sesini çıkarmadan Özel'e girdi. R. Daneel'in peşinden geldiğini görmekten çok hissetti. Beni kontrol mu ediyor, diye düşündü. Yıkanıp üzerimden New York'un tozlarını akıtacağımdan emin olmak mı istiyor? Öfkeli bir an Uzay Kenti için planladığı şoku düşünerek sevindi. Belki bunu yaparken atom tabancasını kendi göğsüne doğru çevirmiş olacaktı. Ama o anda bunu önemseyecek halde değildi.</p>

    <p class="MsoNormal">Özel küçüktü ama gereken her şey vardı. İçerisi son derecede temizdi. Havada hafif, keskin bir koku vardı. Baley şaşkın şaşkın havayı kokladı. Sonra da, zor, diye düşündü. Burası morötesi ışınlarla dolu...</p>

    <p class="MsoNormal">Küçük bir levha birkaç kez yanıp söndü. Sonra ışığı sabitleşti. Bunda, "Ziyaretçi ayakkabıları da dahil olmak üzere bütün giysilerini lütfen çıkarsın." diye yazılıydı. "Eşyalarını aşağıdaki göze bıraksın."</p>

    <p class="MsoNormal">Baley bu sessiz emri yerine getirdi. Atom tabancasını ve kayışını çıkardı. Sonra bunu çıplak beline sardı. Silah ona pek ağır geldi. Taşınması rahatsızdı.</p>

    <p class="MsoNormal">Gözün ağzı kapandı ve Baley'nin eşyaları ortadan kayboldu. Levhanın ışığı söndü, üzerinde yeni bir levha aydınlandı. "Ziyaretçi kişisel gereksinimlerini lütfen karşılasın. Sonra okla gösterilen duşa girsin."</p>

    <p class="MsoNormal">Baley kendisini bir montaj tezgâhında uzaktan yönetilen aletlerin biçim verdiği bir makineye benzetti. Duşun bulunduğu bölmeye girdiği zaman ilk iş, atom tabancasının muhafazasındaki nem geçirmeyen tabakayı çekti ve bunu kayışın üzerine sardı. Silahını beş saniyeden daha kısa bir sürede çekerek kullanabileceğini uzun deneyler sonucu öğrenmişti. Bölmede tabancasını asabileceği bir çengel ya da tokmak yoktu. Duş kafası bile gözükmüyordu. Baley silahını kapıdan uzaktaki bir köşeye koydu.</p>

    <p class="MsoNormal">Bir levha daha aydınlandı. "Ziyaretçi kollarını lütfen öne doğru uzatsın ve ortadaki dairede ayaklarını belirtilen yöne doğru çevirerek dursun."</p>

    <p class="MsoNormal">Baley dairenin ortasındaki çukurlara ayaklarını sokarken levha söndü. Aynı anda tavan, zemin ve dört duvardan yakıcı, köpüklü sular fışkındı. Baley suyun tabanlarının altında bile kabardığını hissetti. Bir dakika sürdü bu yıkanma. Baley'nin cildi sıcaklık ve basınç yüzünden kıpkırmızı kesildi. Bu sıcak ve nemli yerde soluk almaya çalışırken ciğerleri sızladı. Bunu, fazla basınçlı olmayan, serin bir duş izledi. Sonra sıcak hava Baley'i bir dakikada kuruttu, onun canlanmasını sağladı.</p>

    <p class="MsoNormal">Detektif tabancasıyla kayışını alınca onların da kuru ve sıcak olduklarını fark etti. Bunları takarak bölmeden çıktı. Aynı anda R. Daneel'in de yandaki duştan çıktığını gördü. Ah, tabii. diye düşündü. R. Daneel, New York'lu değil. Ama ona da bizim kentin tozlan bulaştı. Baley düşünmeden hemen başını çevirdi. Sonra R. Daneel'in geleneklerinin New York alışkanlıklarından farklı olduğunu düşünerek istemeye istemeye ona bir göz attı. Dudakları hafif bir gülümseyişle titreşti. R. Daneel'in sadece yüzü ve elleri insanlarınkine benzemiyordu. Aynı dikkat ve özen bütün vücudu için de gösterilmişti.</p>

    <p class="MsoNormal">Baley, Özel'e gireli beri devamlı olarak ilerlediği yöne doğru birkaç adım attı. Ve dikkatle katlanmış olan elbiselerinin kendisini beklediklerini gördü. Bunların sıcak ve temiz bir kokusu vardı.</p>

    <p class="MsoNormal">Bir levhada, "Ziyaretçi lütfen giyinsin ve elini gösterilen çukurluğa koysun." yazısı aydınlandı.</p>

    <p class="MsoNormal">Baley bu emri de yerine getirdi. Elini bembeyaz, temiz yüzeye dayarken orta parmağının ucu birden karıncalandı. Arzlı elini telaşla çekti. Parmağının ucundan küçük bir kan damlası sızdığını gördü. Baley parmağına bakarken kan kesildi. Parmağını sallayarak damlanın düşmesini sağladı. Parmağının ucunu sıktı ama kan akmıyordu artık. Uzaycıların kanını tahlil ettikleri belli bir şeydi. Baley ani bir endişe duydu. Büronun doktorları onu her yıl kontrolden geçiriyorlardı. Ama detektif o muayenelerin bu Dış Dünyalardan gelen Uzaycılarınki kadar bilgili bir biçimde ve kılı kırk yararcısına yapılmadığından emindi. Arzlı sağlığının bu kadar yakından incelenmesini istediğinden de pek emin değildi.</p>

    <p class="MsoNormal">Bekleyiş Baley'e pek uzun geldi. Sonra ışık yandı. Levhada sadece, "Ziyaretçi içeri girebilir." yazılıydı.</p>

    <p class="MsoNormal">Baley uzun uzun, rahat bir nefes aldı. İlerleyerek bir kemerin altından geçti. İki maden çubuk birdenbire yolunu kapattı. Ve ışıltılı havada bir cümle belirdi. "Ziyaretçiyi daha fazla ilerlememesi için uyarıyoruz."</p>

    <p class="MsoNormal">Baley hâlâ Özel'de olduğunu unutarak, "Ne oluyor?" diye bağırdı.</p>

    <p class="MsoNormal">R. Daneel kulağına, "Araştırıcılar bir güç kaynağını fark ettiler sanırım." dedi. "Atom tabancan yanında mı, Elijah?"</p>

    <p class="MsoNormal">Baley hızla döndü. Yüzü kıpkırmızı kesilmişti. İki kez ağzını açıp kapadı, sonunda boğuk bir sesle, "Bir polis memuru." diye cevap verdi. "Görev sırasında da, diğer zamanlarda da tabancasını üzerinde taşır ya da bunu kolaylıkla erişebileceği bir yere koyar." Baley on yaşından beri ilk kez Özel'de konuşuyordu. On yaşındayken de Bori Dayının yanında ayağını çarptığı için farkına varmadan yakınmıştı. Eve döndükleri zaman dayısı onu bir güzel dövmüş, herkesin içinde edebiyle davranması konusunda nutuk çekmişti.</p>

    <p class="MsoNormal">R. Daneel, "Hiçbir ziyaretçi silah taşıyamaz." dedi. "Bu bizim geleneğimiz, Elijah. Müdürün bile buraya her gelişinde tabancasını geride bırakıyor."</p>

    <p class="MsoNormal">Baley başka her durumda döner ve oradan uzaklaşırdı. Uzay Kentinden, bu robottan. Ama şimdi planını uygulayabilmek için âdeta çıldırıyordu. Böylece harika bir biçimde öç almış olacaktı. Baley, gençliğimdeki Engelle ilgili ayaklanmaların nedenini şimdi daha iyi anlıyorum, diye düşündü. Kapkara bir öfkeyle tabancasının kayışını çözdü. R. Daneel silahı ondan alarak duvardaki bir oyuğa bıraktı. İnce maden bir levha kayarak deliği kapattı.</p>

    <p class="MsoNormal">R. Daneel, "Başparmağını şu çukura bastır." dedi. "Böylece daha sonra sadece senin başparmağın oyuğun açılmasını sağlar."</p>

    <p class="MsoNormal">Baley kendisini çırçıplak hissediyordu. Duştakinden daha da çıplak. Çubukların kendisini durdurduğu noktayı aşarak sonunda Özel'den çıktı. Kendisini yine koridorda buldu. Ama bu kez bu yerde bir gariplik vardı. İlerideki ışık da ona yabancı geliyordu. Baley bir hava akımının yüzüne çarptığını hissetti ve farkına varmadan, bir polis arabası geçti galiba, diye düşündü.</p>

    <p class="MsoNormal">R. Daneel onun yüzündeki endişeyi fark etmişti. "Artık açık havada sayılırsın, Elijah."</p>

    <p class="MsoNormal">Baley'nin midesi hafifçe bulanır gibi oldu. Uzaycılar, sırf New York'tan geldiği için insanı sıkı bir incelemeden geçiriyorlar. Ama sonra da kırların kirli havasını içlerine çekiyorlardı. Nasıl yapabiliyorlar bunu? Sanki içeri giren havayı daha etkili bir biçimde süzebilecekmiş gibi detektif burun kanatlarını kıstı.</p>

    <p class="MsoNormal">R. Daneel, "Açık havanın insan sağlığı için zararlı olmadığını anlayacaksın." diye açıklamada bulundu.</p>

    <p class="MsoNormal">Baley güç duyulan bir sesle, "Pekâlâ." dedi. Hava akımları onu sinirlendirecek bir biçimde yüzüne çarpıyorlardı. Bunlar hafif ama düzensizdiler. Bu da detektifi endişelendiriyordu.</p>

    <p class="MsoNormal">Sonra daha kötüsü de oldu. Koridor bir maviliğe açıldı. Bunun sonuna yaklaşırlarken içeriye güçlü beyaz bir ışık doluştu. Baley daha ence güneş ışığını görmüştü. Bir soruşturma sırasında dağai bir solaryuma girmişti. Ama orada da solaryumun etrafını koruyucu bir cam sarıyor, güneşin görüntüsü kırılarak genel bir pırıltı haline sokuluyordu. Ama burada her şey açıktaydı.</p>

    <p class="MsoNormal">Baley düşünmeden kafasını kaldırarak güneşe baktı. Sonra da hemen başını çevirdi. Kamaşan gözlerini kırpıştırdı. Gözleri sulanmıştı. Bir Uzaycı yaklaşıyordu. Baley ani bir endişeye kapıldı.</p>

    <p class="MsoNormal">Ama R. Daneel ilerleyerek yaklaşan adansın elini sıktı. Uzaycı Baley'e döndü. "Benimle gelir misiniz, efendim? Ben Dr. Han Fastolfe'um."</p>

    <p class="MsoNormal">Kubbelerden birinin içine girdikleri zaman durum biraz düzeldi. Odaların büyüklüğü, yerlerin dikkatsizce dağıtılması yüzünden Baley'nin gözleri yerlerinden uğradı âdeta. Ama tavanın aygıtlardan süzülmesi yüzünden de sevindi.</p>

    <p class="MsoNormal">Uzun bacaklı bir adam olan Fastolfe oturarak ayak ayak üstüne attı. "Havalandırma aygıtını serbestçe esen rüzgâra tercih ediyorsunuz sanırım." Tavırları dostcaydı. Alnında çizgiler vardı. Gözlerinin altında cepler belirmiş, gerdanı biraz sarkmıştı. Saçları seyrelmeye başlamıştı ama aralarında henüz bir tek kır bile yoktu. Kulakları yelken gibiydi. Bu adamı çirkinleştirmekle birlikte ona neşeli bir hava da veriyordu. Bu da Baley'nin içinin rahatlamasına neden oldu.</p>

    <p class="MsoNormal">Baley o sabah erkenden Enderby'nin Uzay Kentinde çektiği resimlere tekrar bakmıştı. R. Daneel, Uzay Kentini ziyaret etmesi için izin almış, Baley de gerçek Uzaycılarla karşılaşacağı fikrine alışmaya çalışmıştı. Bu, detektifin daha önce yaptığı gibi, onlarla kilometrelerce uzaktan taşıyıcı dalgalarla konuşmaktan çok başkaydı. Fotoğraflardaki Uzaycılar kitap-filmlerde sık sık rastlanan tiplere benziyorlardı: Uzun boylu, kızıl saçlı, ciddi, yakışıklı ve soğuk. Yani R. Daneel gibi.</p>

    <p class="MsoNormal">Robot fotoğraflardaki Uzaycıların adlarını Baley'e tek tek söylemişti. Sonra detektif birden bir resmi göstererek hayretle, "Bu sensin, değil mi?" diye sormuştu.</p>

    <p class="MsoNormal">R. Daneel, "Hayır, Elijah." diye karşılık vermişti. "O benim yaratıcım Dr. Sarton." Sesi ifadesizdi.</p>

    <p class="MsoNormal">Baley alayla mırıldanmıştı. "Yaratıcın seni kendisine benzetmiş..." Ama R. Daneel bir şey söylememişti. Aslında Baley de bir cevap beklemiyor, Kutsal Kitabın Dış Dünyalarda pek okunmadığını biliyordu.</p>

    <p class="MsoNormal">Baley şimdi ideal Uzaycılara hiç benzemeyen Han Fastolfe'a bakıyor ve bu yüzden de bayağı minnet duyuyordu.</p>

    <p class="MsoNormal">Fastolfe, “Bir şey yemez misiniz?" diyerek c ve R. Daneel'le ArzImın arasındaki masayı işaret etti. Bunun üzerinde içi renk renk kürelerle dolu bir kâseden başka hiçbir şey yoktu.</p>

    <p class="MsoNormal">Baley hafif bir hayret duydu. O bu kürelerin süs olduğunu sanmıştı.</p>

    <p class="MsoNormal">R. Daneel açıkladı. "Bunlar Auroro'da yetişen doğal bir bitkinin meyvaları. Şunu denemeni öneririm. Adı 'elma' onun. Lezzetli olduğunu söylüyorlar."</p>

    <p class="MsoNormal">Fastolfe gülümsedi. "R. Daneel elmayı denemiş değil tabii. Ama sözleri doğru."</p>

    <p class="MsoNormal">Baley bir elmayı ağzına götürdü. Meyvanın üzeri kırmızılı yeşilliydi. Yüzeyin hafif kokusu da hoştu. Detektif elmayı ısırdı. Bunun beklenmedik ekşiliği dişlerinin kamaşmasına neden oldu. Arzlı meyvayı çekine çekine çiğnedi. New York'lular buldukları zaman doğal besinler yiyorlardı tabii. Baley de kaç kez doğal et ve ekmek yemişti. Ama bu yiyecekler yine de işlem görmüş besinlerdi. Pişirilmiş ya da öğütülmüş, karıştırılmış, içlerine bir şeyler katılmıştı. Meyvanın da reçel ya da sos halinde olması gerekirdi. Oysa şimdi elinde tuttuğu bu meyvanın doğrudan doğruya gezegenin toprağından geldiği anlaşılıyordu.</p>

    <p class="MsoNormal">Baley, bunu hiç olmazsa yıkamış olduklarını umarım, diye düşündü. Uzaycıların temizlik konusundaki fikirlerinin birbirini tutmayışına yine hayret etti.</p>

    <p class="MsoNormal">Fastolfe, "Size kendimi daha iyi tanıtmama izin verin." dedi. "Dr. Sarton'un öldürülmesi olayının araştırılmasını Uzay Kentinde ben yönetiyorum. Polis Müdürü Enderby de aynı şeyi New York'ta yapıyor. Size yardım edebilecek durumdaysam bunu hemen yapmaya hazırım. Biz de siz New York'lular gibi bu olayın sessizce çözümlenmesini, gelecekte bu tür sorunlar çıkmasının engellenmesini çok istiyoruz."</p>

    <p class="MsoNormal">Baley, "Çok teşekkür ederim, Dr. Fastolfe." diye cevap verdi. "Bu tavırlarınızı takdir ediyorum." İçin için de ekledi. Bu kadar nezaket yeter .. Elmanın ortasını ısırdı ve küçük, siyah, yumurta biçimi cisimcikler ağzına doldu. Detektif elinde olmadan tükürdü. O siyah cisimler uçarak yere düştü. Bunlardan biri Fastolfe'nin bacağına çarpacaktı ama Uzaycı telaşla geriledi.</p>

    <p class="MsoNormal">Kızaran Baley eğilecek oldu.</p>

    <p class="MsoNormal">Fastolfe nazik nazik, "Önemli değil, Bay Baley." dedi. "Bırakın yerde kalsınlar."</p>

    <p class="MsoNormal">Baley tekrar doğruldu. Elmayı usulca masaya bıraktı. Sıkıntıyla, herhalde ben gittikten sonra o küçücük şeyleri bulacak ve emme gücüyle toplayacaklar, diye düşündü. Kâse dolusu meyva yakılacak ya da Uzay Kentinden uzaklara atılacak. Oturduğumuz bu odaya da virüs öldürücü bir ilâç sıkılacak... Baley utancını sertlikle maskelemeye çalıştı. "Polis Müdürü Enderby'in de üç boyutlu görüntüyle konuşmamıza katılması için izin isteyecektim"</p>

    <p class="MsoNormal">Fastolfe kaşlarını kaldırdı. "Tabii, madem istiyorsunuz. Daneel, bağlantı kurar mısın?"</p>

    <p class="MsoNormal">Baley rahatsızca dimdik oturarak bekledi. Sonunda odanın bir köşesindeki büyük parlak yüzey sanki eridi ve bunun yerini Polis Müdürü Julius Enderby'le masasının bir bölümü aldı. Aynı anda Baley'nin sıkıntısı geçti. Detektif bu tanıdık görüntüye karşı âdeta sevgi duydu. O anda Enderby'nin yanında ya da New York'un herhangi bir yerinde olmayı o kadar istedi ki. Hatta pek de hoş olmayan maya fıçılarıyla dolu Jersey'e bile razıydı.</p>

    <p class="MsoNormal">Artık istediği gibi bir tanığı vardı. Baley bu yüzden kritik anı ertelemesine gerek kalmadığına karar verdi. "Dr. Sarton'un öiümü olayını saran esrarı aydınlattığımı sanıyorum."</p>

    <p class="MsoNormal">Göz ucuyla Enderby'nin ayağa fırladığını ve burnundan havalanan gözlüğünü yakalamayı başardığını gördü. Polis müdürü ayağa kalktığı için kafası üç boyutlu alanın sınırları dışına çıkmıştı. Bu yüzden tekrar yerine oturmak zorunda kaldı. Yüzü kıpkırmızı kesilmişti, konuşacak halde değildi.</p>

    <p class="MsoNormal">Başını bir yana eğıniş olan Dr. Fastolfe'da aynı derecede şaşırmıştı ama o daha sakindi. Sadece R. Daneel etkilenmemişti.</p>

    <p class="MsoNormal">Dr. Fastolfe, "Yani katilin kim olduğunu bildiğinizi mi söylemek istiyorsunuz?" diye sordu.</p>

    <p class="MsoNormal">Baley, "Hayır." dedi. "Ortada bir cinayet olmadığını söylemek istiyorum."</p>

    <p class="MsoNormal">Enderby haykırdı. "Ne?"</p>

    <p class="MsoNormal">Dr. Fastolfe elini kaldırdı. "Bir dakika. Bay Enderby." Gözlerini Baley'nin gözlerine dikmişti. "Dr. Sarton'un hayatta olduğunu mu söylemek istiyorsunuz?"</p>

    <p class="MsoNormal">"Evet, efendim. Onun nerede olduğunu bildiğimi de sanıyorum."</p>

    <p class="MsoNormal">"Nerede?"</p>

    <p class="MsoNormal">"İşte, şurada." Baley kesin bir tavırla R. Daneel Olivaw'i işaret etti.</p>

    <p class="MsoNormal"></p>
  </div>
</body>
</html>
