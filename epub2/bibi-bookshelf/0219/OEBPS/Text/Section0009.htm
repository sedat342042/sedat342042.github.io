<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çelik Mağaralar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"><b class="calibre1"><br /></b></p>

    <h1 class="MsoNormal"><b class="calibre1">DOKUZ</b></h1>

    <p class="MsoNormal">Dakikalar geçti. Baley'nin kulaklarındaki uğultu artarak kahkahaları boğdu. Kubbe ve altındakiler sallandılar. Baley'nin zaman duyusu da sarsıntı geçirdi.</p>

    <p class="MsoNormal">Sonunda Arzlı kendisini iskemlesinde oturur buldu. Ama ona aradan bir süre geçmiş gibi geliyordu. Polis müdürü ortadan kaybolmuştu. Uç boyutlu alıcı saydamlığını kaybetmişti, şimdi süt gibi beyazdı. R. Daneel, Baley'nin yanında oturuyor ve Arzlının çıplak kolunun üst kısmını sıkıyordu. Baley, cildinin hemen altındaki ince, küçük, siyah hipo-iğneyi fark etti. Baley bakarken bu eriyerek hücreler arasındaki sıvıya karıştı. Oradan kana ve etraftaki hücrelere geçecekti. Sonra da Baley'nin vücudundaki bütün hücrelere.</p>

    <p class="MsoNormal">Baley kendisine biraz geldi.</p>

    <p class="MsoNormal">R. Daneel, "Kendini daha iyi hissediyor musun, ortak Elijah?" diye sordu.</p>

    <p class="MsoNormal">Gerçekten de Baley daha iyileşmiş gibiydi. Kolunu çekiştirdi. Robot parmaklarını açtı o zaman. Arzlı gömleğinin kolunu indirerek etrafına bakındı. Dr. Fastolfe hâlâ eski yerinde oturuyordu. Hafif bir gülümseme çirkin yüzünün ifadesini yumuşatıyordu.</p>

    <p class="MsoNormal">Baley, "Bayıldım mı ben?" dedi.</p>

    <p class="MsoNormal">Dr. Fastolfe, "Bir bakıma öyle." diye cevap verdi. "Korkarım müthiş bir şok geçirdiniz."</p>

    <p class="MsoNormal">Baley olanları tüm berraklığıyla anımsadı. R. Daneel'in kendisine daha yakın olan kolunu çabucak yakaladı. Gömleğin kolunu yukarı sıyırmaya çalıştı. Robotun bileği ortaya çıktı. Daneel'in eti Baley'e yumuşak geldi. Ama bunun altında kemikten daha sağlam bir şeyin sertliği vardı. R. Daneel kolunu rahatça detektifin eline bırakmıştı. Baley bu kola baktı. Yan tarafı çimdikledi. Şurada pek hcfif bir birleşme yeri mi vardı? Tabii olması gerekirdi. Sentetik deriyle kaplı olan ve özellikle insanlara benzeyecek bir biçimde yapılan bir robot sıradan makineler gibi tamir edilemezdi. Bu iş için göğüsteki bir levhanın vidaları sökülemez, kafatasının tepesi bir kapak gibi açılamazdı. Onun yerine makine vücudun mikromanyetik bir çizgiye göre birleştirilmesi şarttı. Uygun bir biçimde dokunulduğu zaman robotun kolunun, başının, bütün gövdesinin ikiye ayrılması gerekirdi. Karşıt bir dokunuşla da birleşmesi.</p>

    <p class="MsoNormal">Baley başını kaldırdı. Küçük düştüğü için yüzü alev alev yanıyordu. "Polis müdürü nerede?"</p>

    <p class="MsoNormal">Dr. Fastolfe, "Önemli bir işi varmış." dedi. "Korkarım ben de gitmesi için ısrar ettim. Ona sizinle ilgileneceğimizi söyledim."</p>

    <p class="MsoNormal">Baley sertçe, "Bana gerçekten iyi baktınız." diye söylendi. "Teşekkür ederim. Artık işimiz sona erdi sanırım." Gücü kesilmiş eklemlerinin yardımıyla ayağa kalkarak dimdik durdu. Birdenbire kendisini çok yaşlı gibi hissetmeye başlamıştı. Her şeye yeniden başlayamayacak kadar yaşlı. Geleceğin neler getireceğini tahmin etmesi için kâhin olmasına da gerek yoktu.</p>

    <p class="MsoNormal">Polis müdürü herhalde hem korkmuş, hem de öfkelenmişti. Yüzü bembeyaz kesilmiş olan adam Baley'nin karşısına dikilecek, her on beş saniyede bir gözlüğünü çıkarıp silecekti. O yumuşak sesiyle Uzaycıların fena halde gücendiklerini söyleyecekti. Julius Enderby hemen hiç bağırmazdı. "Uzaycılarla öyle konuşulamaz, üi'e. Buna gelemezler." Baley, Enderby'nin sesini bütün ton farklarıyla duyuyordu sanki. "Seni uyardım. Verdiğin zararın derecesini Tanrı bilir. Tabii seni de anlıyorum. Ne yapmaya çalıştığının farkındayım. Karşımızdakiler Arzlı olsalardı o zaman durum değişirdi. O zaman sancı, 'Evet,' derdim. 'Bu tehlikeyi göze alabilirsin Riske aldırma. Komplocuları ortaya çıkar!' Ama Uzaycılar? Ne yapmak niyetinde olduğunu bana söyleyebilirdin, Lije. Benim fikrimi alabilirdin. Ben Uzaycıları tanıyorum. Onlar bakımından bilmediğim hiçbir şey yok."</p>

    <p class="MsoNormal">Baley bütün bunlara ne cevap verecekti? Amacını açıklayamayacağı tek insanın Enderby olduğunu söyleyemezdi ya. Baley'nin yapmak istediği son derecede tehlikeli bir şeydi. Enderby ise haddinden fazla ihtiyatlı bir adamdı. Polis müdürüne, "Başarısızlığa uğramamın da, yanlış yoldan başarıya erişmemin de son derecede tehlikeli olacağını bana söyleyen sensin."de diyemezdi. "işimden atılmamanın tek yolu, suçlunun Uzay Kentinde olduğunu kanıtlamaktı."</p>

    <p class="MsoNormal">Enderby, "Bu olayın bildirilmesi gerekiyor, Lije." diyecekti. "Bunun türlü yankılan olacak. Ben Uzaycıları tanırım. Senin soruşturmadan alınmanı isteyecekler. Bunu yapmak zorunda da kalacağım. Bunu anlıyorsun, değil mi, Lije? Sana yardım etmeye çalışacağım. Bana güvenebilirsin. Seni elimden geldiğince koruyacağım, Lije."</p>

    <p class="MsoNormal">Baley, Enderby'nin böyle yapmaya çalışacağını da biliyordu. Ama mümkün olduğu kadar. Enderby tepesi atmış bir Belediye Başkanını büsbütün öfkelendirmekten kaçınacaktı.</p>

    <p class="MsoNormal">Baley, Belediye Başkanını da duyar gibi oluyordu, "Kahretsin! Enderby, neler oluyor? Neden benim fikrim alınmadı? Bu kenti kim yönetiyor? Bir robotun izinsiz kente girmesine ncst! göz yumuldu? Ya bu Baley denilen adam..."</p>

    <p class="MsoNormal">Enderby kendi geleceğiyle Baley'nin bürodaki durumu arasında bir seçim yapmak zorunda kalacaktı. Baley bu durumda ne bekleyebilirdi ki? Enderby'i suçlayamazdı da.</p>

    <p class="MsoNormal">En hafif ceza Baley'nin derecesini indirmek olacaktı. Bu da yeteri kadar kötü sayılırdı. Modern bir kentte sadece oturmak bile insanın yaşayabilmesini zar zor sağlıyordu. Derecesizler için bile böyleydi bu. Baley bunun nasıl bir yaşam olduğunu da çok iyi biliyordu. İnsana ek şeyleri sağlayan o önemli derecelerdi. Daha rahat bir koltuk. Daha iyi et. Kuyrukta daha kısa süre beklemek. Filozofça düşünen kimseler için bunlar uğraşmaya değmeyecek kadar önemsiz şeyler olabilirlerdi. Ama bir insan ne kadar filozofça düşünürse düşünsün, elde ettiği bu hakları kaybederken yine de üzülürdü. İşte mesele de buydu. Otuz yıl boyunca Özel'e gitmeye alışmış bir insan için apartmandaki musluğun çalıştırılmaya başlaması hiç de önemli bir şey sayılmazdı. Bu "mevkinin yüksekliğini" kanıtlamak bakımından bile bir işe yaramazdı. Zaten insanın mevkini başkalarının gözüne sokmaya çalışması da ayıp sayılırdı. Ama musluğun kullanılmasının yasak edilmesinden sonra Özel'e her gidişinde Baley'nin gururu kırılacak, bu duruma dayanamayacaktı. Yatak odasında rahatlıkla tıraş olduğunu düşünecek, bu anı ona pek çekici gelecek, özlem duymasına neden olacaktı! Bu lüksü kaybetmek onu ne kadar sarsacaktı!</p>

    <p class="MsoNormal">Modern siyasi yazarlar arasında, ekonominin temelini maliyenin oluşturduğu ortaçağa kendini beğenmişcesine, hoşnutsuzca bakmak moda olmuştu. Onlar yaşamak için rakiplerle savaşmanın insanlıktan uzak bir şey olduğunu söylüyorlardı. O sonsuz "para savaşı"nın gerilime neden olduğuna, bu yüzden gerçekten karmaşık bir toplumun yaşamasının imkansızlaştığına inanıyorlardı.</p>

    <p class="MsoNormal">Buna karşılık modem vatandaşlığın etkili ve aydın bir yaşam biçimi olduğunu söyleyerek bunu övüyorlardı.</p>

    <p class="MsoNormal">Belki gerçekten de öyleydi. Heyecanlı ve romantik bir sürü tarihi roman yazılmıştı. Ve Ortaçağcılar "maliyeciliğin" kişilik ve beceriklilik gibi özellikleri geliştirdiğini iddia ediyorlardı.</p>

    <p class="MsoNormal">Baley'nin bu konuda kesin bir kararı yoktu. Ama Arzlı şimdi acıyla, acaba hangi insan para için, pazar gecesi yediği tavuk budunu kaybetmemek uğruna .savaşan bir kentli kadar çabalamıştır, diye düşünüyordu. Daha önce canlı olan bir tavuğun gerçek, etli budu uğruna savaşan bir kentli kadar...</p>

    <p class="MsoNormal">Baley için için ekledi. Kendimi o kadar düşünmüyorum. Ama ya Jessie'yle Ben?</p>

    <p class="MsoNormal">Dr. Fastolfe'un sesiyle daldığı düşüncelerden uyandı. "Bay Baley beni duyuyor musunuz?"</p>

    <p class="MsoNormal">Detektif gözlerini kırpıştırdı. "Efendim?" Orada ne kadar zamandan beri donmuş gibi, aptal aptal duruyordu?</p>

    <p class="MsoNormal">"Oturmaz mısınız, efendim? Bize düşüncelerinizi açıkladınız. Belki artık cinayetin işlendiği yerde, olaydan hemen sonra çekilen filmleri seyretmeyi istersiniz."</p>

    <p class="MsoNormal">"Hayır, teşekkür ederim. Kentte işim var."</p>

    <p class="MsoNormal">"Dr. Sarton'un ölümü diğer işlerinizden daha önemli değil mi?"</p>

    <p class="MsoNormal">"Benim için değil. Herhalde beni bu görevden aldılar bile." Baley'nin tepesi birden attı. "Kahretsin! Madem R. Daneel'in bir robot olduğunu kanıtlayacak durumdaydınız, neden bunu hemen yapmadınız? Niçin bu konuşmayı bir komedi haline soktunuz?"</p>

    <p class="MsoNormal">"Sevgili, Bay Baley, çıkardığınız sonuçlar ilglmi çok çekti. Sizi görevden almalarına gelince. . buna hiç ihtimal vermiyorum. Polis müdürü ayrılmadan önce ondan özellikle soruşturmaya sizin devam etmenizi istedim. Bay Enderby'nin bizimle işbirliği yapacağını sanıyorum."</p>

    <p class="MsoNormal">Baley iskemlesine çöktü. Sadece istediği için değil. Dizlerinin gücü de kesildiğinden. Sert seri, "Neden?" dedi.</p>

    <p class="MsoNormal">Dr. Fastolfe ayak ayak üstüne atarak içini çekti. "Bay Baley, ben şimdiye kadar 'ki tür New York'luyla karşılaştım. Kargaşa çıkarmaya çalışanlar ve politikacılar. Polis müdürünüz bize yararlı oluyor ama o bir politikacı. Bize duymak istediğimiz şeyleri söylüyor. Yani bizi idare ediyor. Ne demek istediğimi anlıyorsunuz değil mi? Ama siz... siz buraya geldiniz, bizi korkunç komplolar kurmakla suçladınız ve iddialarınızı da kanıtlamaya çalıştınız. Bu olay çok hoşuma gitti. Bunu umut verici bir gelişme sayıyorum."</p>

    <p class="MsoNormal">Baley alayla sordu. "Ne kadar umut verici?"</p>

    <p class="MsoNormal">"Yeteri kadar. Siz açık açık konuşabileceğim bir insansınız. Bay Daley, dün gece R. Danee! benimle esir-altı yoluyla bağlantı kurdu. Hakkınızda söylediği bazı şeyler ilgimi çok uyandırdı. Örneğin, Daneel apartmanınızdaki bazı kitap-filmlerin konularından söz etti."</p>

    <p class="MsoNormal">"Ne olmuş o kitap-filmlere?"</p>

    <p class="MsoNormal">"Bunlardan çoğu tarih ve arkeolojiyle ilgiliymiş. Bu da insan toplumuyla ilgilendiğinizi ve onun geçirdiği evrimler konusunda biraz bilginiz olduğunu gösteriyor."</p>

    <p class="MsoNormal">"Bir polis bile istiyorsa boş zamanında kitap-filmler seyredebilir."</p>

    <p class="MsoNormal">"Doğru... Seçtiğiniz kitaplar beni memnun etti. Bu yapmaya çalıştığım şey konusunda bana yardımcı olacak. Önce size Dış Dünyalıların neden Arzlılarla kaynaşmadıklarını anlatacağım. Ya da anlatmaya çalışacağım. Burada, Uzay Kentinde yaşıyoruz. New York'a gitmiyoruz. Siz kentlilerle ender olarak karşılaşıyoruz. Açık havada yaşıyoruz. Ama taze havayı içimize çekeceğimiz zaman burnumuza filtre takıyoruz. şimdi karşınızda oturuyorum, ellerimde eldivenler, burnumda da filtreler var. Size mümkün olduğu kadar yaklaşmamak konusunda da kararlıyım. Bunların nedenini biliyor musunuz?"</p>

    <p class="MsoNormal">Baley, "Tahminler yürütmenin bir yararı olmaz." dedi. Sonra da için için ekledi. Artık bırakayım da o konuşsun.</p>

    <p class="MsoNormal">"Sizinkiler gibi bir tahminde bulunsaydınız, o zaman Uzaycıların Arzlıları aşağı gördüklerini ve gölgelerinin üzerine düşerek şereflerine leke sürülmesini istemediklerini söylerdiniz. Ama bu doğru değil. Aslında gerçek cevap belli. Muayeneden geçmeniz ve tabii temizlenmeniz sadece bir töre yüzünden yaptırılan şeyler değillerdi. Bunlar çok gerekliydi."</p>

    <p class="MsoNormal">"Hastalık yüzünden mi?"</p>

    <p class="MsoNormal">"Evet, hastalık yüzünden. Sevgili Bay Baley. Dış Dünyalara yayılan insanlar kendilerini Arza özgü bakteri ve virüslerin olmadığı gezegenlerde buldular. Tabii Arzlılar kendi mikroplarını da birlikte getirdiler. Ama birlikte getirdikleri başka şeyler de vardı: En modern tıp ve mikrobiyoloji teknikleri. Başa çıkmaları gereken sadece bir avuç mikroorganizma vardı. Bunları besleyen, yaşatan başka aracı canlılar da yoktu. Konaklar yani O gezegenlerde sıtmayı yayacak sivrisinekler, sistozomiazı aşılayacak sümüklü böcekler yaşamıyordu. Hastalığa neden olan organizmalar ortadan kaldırıldı. Yararlı bakterilerin gelişmelerine izin verildi. Böylece Dış Dünyalar yavaş yavaş hastalıklardan arındılar. Tabii zamanla Arzlı göçmenlerin gezegenlere gelebilmeleri için daha sıkı kurallar konulmaya başlandı. Çünkü Dış Dünyalıların hastalıklara karşı olan bağışıklık ve dayanıklılıkları gitgide azalıyordu."</p>

    <p class="MsoNormal">"Siz hiç hastalanmadınız mı, Dr. Fastolfe?" "Mikropların neden olduğu bir hastalığa hiç yakalanmadım Bay Baley. Tabii hepimizde damar sertliği gibi yozlaşmaya bağlı hastalıklar görülebilir. Ama sizin grip ya da soğuk algınlığı diye tanımlayacağınız hastalıklara hiçbir zaman tutulmadım. Böyle bir mikrop aldığım takdirde bu yüzden ölebilirim. Çünkü buna alışık değilim. Gribe karşı bir dayanma gücü de geliştirmedim. İşte burada, Uzay Kentindekilerin derdi bu. Buraya gelenler her zaman kesin bir tehlikeyle karşı karşıyalar. Arz, savunmamız, yani dağa! bir savunmamız olmayan türlü hastalıkla dolu. Siz şimdi bilinen hemen her hastalığın mikrobunu taşıyorsunuz. Ama bunun farkında bile değilsiniz. Çünkü onları vücudunuzun uzun yıllar boyunca geliştirdiği antijenler sayesinde hemen her zaman kontrol altında tutabiliyorsunuz. İşte bende bu antijenler yok. Artık size fazla yaklaşmamama şaşıyor musunuz? Bana inanın, Bay Baley, sizden uzak duruyorsam bunun nedeni sadece kendimi koruma isteğim."</p>

    <p class="MsoNormal">Baley, "Madem durum böyle." dedi. "Neden bu gerçeği Arzlılara açıklamıyorsunuz? Yani sizde tiksinti uyandırmadığımızı, sadece gerçek bir fiziki tehlikeye karşı korunmaya çalıştığınızı?"</p>

    <p class="MsoNormal">Uzaycı başını salladı, "Burada birkaç kişiyiz. Bay Baley Ve yabancı olduğumuz için zaten bizden nefret ediyorlar. Üstün varlıklar olarak biraz bir saygınlığımız var. Bununla kendimizi koruyoruz. Arzlılara yaklaşmaktan korktuğumuzu açıklayarak itibarımızı kaybetmeyi göze alamayız. Uzaycılarla Arzlılar birbirlerini daha iyi anlayıncaya kadar bunu yapamayız."</p>

    <p class="MsoNormal">"Bu durumda aramızda bir anlaşma da olamaz. Bizden üstün olduğunuzu sandığımız için sizden... nefret ediyoruz."</p>

    <p class="MsoNormal">"Çözümlenmesi zor bir sorun bu. Bunun farkında olmadığımızı sanmayın."</p>

    <p class="MsoNormal">"Polis müdürü bu durumu biliyor mu?"</p>

    <p class="MsoNormal">"Size yaptığım gibi sorunu ona açık açık anlatmadım. Ama tabii durumu tahmin etmiş olabilir. Bay Enderby çok zeki bir insan."</p>

    <p class="MsoNormal">Baley düşünceli bir tavırla mırıldandı. "Bunu tahmin etseydi bana söylerdi."</p>

    <p class="MsoNormal">Dr. Fastolfe kaşlarını kaldırdı. "Size söyleseydi, siz de o zaman R. Daneel'in bir Uzaycı olduğunu düşünmezdiniz, öyle mi?"</p>

    <p class="MsoNormal">Baley hafifçe omzunu silkerek konuyu kapatmaya çalıştı.</p>

    <p class="MsoNormal">Ama Dr. Fastolfe konuşmasını sürdürdü. "Aslında bu önemli bir nokta. Psikolojik zorluklar, gürültü ve kalabalığın üzerimizde yapacağı korkunç etki bir yana, içimizden birinin New York'a girmesi bir idam hükmünden farksız olur. işte Dr. Sarton insana benzer robotlar projesini bu yüzden başlattı. Onlar insanların yerini alacak yaratıklar olacaklardı. Bizim yerimize kente gireceklerdi..."</p>

    <p class="MsoNormal">"Evet, biliyorum. R. Daneel bunu bana anlattı."</p>

    <p class="MsoNormal">"Bu hoşunuza gitmedi mi?"</p>

    <p class="MsoNormal">Baley, "Dinleyin." dedi. "Madem birbirimizle açık açık konuşuyoruz, size basit bir soru sormama izin verin. Siz Uzaycılar Arza neden geldiniz? Niçin bizi kendi başımıza bırakmıyorsunuz?"</p>

    <p class="MsoNormal">Dr. Fastolfe çok şaşırdı. "Arzdaki yaşamdan memnun musunuz?"</p>

    <p class="MsoNormal">"İdare ediyoruz."</p>

    <p class="MsoNormal">"Evet, ama bu daha ne kadar sürebilir? Nüfusunuz sürekli artıyor. Her insana gereken kalori gitgide daha zorlukla sağlanabiliyor. Arz sadece bir çıkmaz sokak, dostum."</p>

    <p class="MsoNormal">Baley inatla yineledi. "İdare ediyoruz."</p>

    <p class="MsoNormal">"Zorlukla! New York gibi bir kent su getirmek ve boşaltım maddelerini dışarı atmak için bütün gücünü harcamak zorunda. Nükleer reaktörleri çalıştırmak için gereken uranyum sistemdeki diğer gezegenlerden bile gitgide daha zorlukla sağlanabiliyor. Uranyum ihtiyacı giderek daha da artıyor üstelik. Kentin varlığı her zaman maya fıçıları için kâğıt hamuru ve hidroponik çiftlikler için de madenlerin gelmesine bağlı. Havanın durmadan dalaşması şart. Denge son derecede nazik. Hem de birçok bakımdan. Her yıl bu durum daha da nazikleşiyor. Malzemenin giriş ve çıkışı bir saat için durdurulursa. New York'a neler olur bunu hiç düşündünüz mü?"</p>

    <p class="MsoNormal">"Hiçbir zaman durdurulmadı."</p>

    <p class="MsoNormal">"Ama bu gelecek için bir garanti sayılmaz ki. İlkel çağlarda tek tek yerleŞim merkezleri hemen hemen kendi kendilerine yeterlerdi. Bu merkezler civarındaki çiftliklerin ürünleriyle beslenirlerdi. Onlara ani bir felaket, sel, salgın hastalık ya da ürünün az olmasından başka hiçbir şey de zarar veremezdi. YerleŞim merkezleri genişler ve teknoloji de ilerlerken, uzaklardaki toplumlardan yardım istenerek yerel felaketler önlenmeye başlandı. Ama buna karşılık daha da geniş bölgeler bağımsız hale geldiler. Ortaçağda açık kentler, hatta bunların en büyüğü bile depolanmış yiyecekler ve acil durumda kullanılacak malzeme sayesinde en aşağı bir hafta yaşamayı başarıyordu. New York ilk kez bir kent halini aldığı zaman kendi başına bir gün yaşayabilirdi. şimdi bir saat bile yaşaması imkansız. On binlerce yıl önce insanı sadece rahatsız eden, bin yıl önce biraz ciddi sayılan ve yüzyıl önce acil olduğu ilan edilen bir felaket New York'u öldürmeye yetecek."</p>

    <p class="MsoNormal">Baley iskemlesinde huzursuzca kımıldandı. "Bütün bunları daha önce de duydum. Ortaçağcılar kentlerin ortadan kaldırılması görüşündeler. Toprağa, doğal tarıma geri dönmemizi istiyorlar. Onlarınki çılgınlık. Geri dönemeyiz. Artık çok kalabalığız ve insan tarihin akışı içinde hiçbir zaman geri dönemez, hep ileri gider. Tabii Dış Dünyalara göç kısıtlanmamış olsaydı..."</p>

    <p class="MsoNormal">"Bunun neden kısıtlanması gerektiğini biliyorsunuz."</p>

    <p class="MsoNormal">"O halde yapılacak ne var? Siz ölü bir hattan akım almaya çalışıyorsunuz."</p>

    <p class="MsoNormal">"Yeni Dünyalara göç etmeye ne dersiniz? Galakside yüz milyarlarca yıldız var. Yüz milyon gezegenin insanların yaşamasına uygun olduğu ya da bu duruma getirilebileceği saptandı."</p>

    <p class="MsoNormal">"Saçma!"</p>

    <p class="MsoNormal">Dr. Fastolfe heyecanla, "Neden saçma?" diye sordu. "Neden bu öneriyi saçma buluyorsunuz? Arzlılar geçmişte gezegenleri sömürgeleştirdiler. Elil Dış Dünyadan otuzuna Arzlılar doğrudan doğruya yerleştiler. Buna kendi Dünyam Aurora da dahil. Artık gezegenleri kolonileştirmek imkansız mı?"</p>

    <p class="MsoNormal">"Şey..."</p>

    <p class="MsoNormal">"Cevap veremiyorsunuz değil mi? Belki bu artık mümkün değil. Bunun nedeni de Arzda kent kültürünün gelişmiş olması. Kentlerden önce Arzda insan yaşamı özel bir amaçla geliştirilmemişti. Bu yüzden atalarınız buradan ayrılarak başka, vahşi bir gezegende her şeye yeniden başlayabiliyorlardı. Ve bunu otuz kez yaptılar. Ama artık Arzlılar çelik mağaralarında hapisler. Her türlü özen görüyorlar. Artık hapishanelerinden kurtulmaları da olanaksız. Siz, bir New York'lunun Uzay Kentine girebilmek için kırları aşabileceğine kesinlikle ihtimal vermiyorsunuz. Hele uzayı aşarak yeni bir Dünyaya gitmek sizin için aklın almayacağı bir şey olmalı. Dev kentler, Arzı mahvediyor, efendim."</p>

    <p class="MsoNormal">Baley öfkeyle, "Öyle olduğunu varsayalım." dedi. "Bu sizi neden ilgilendiriyor? Bu bizim sorunumuz. Bunu bildiğimiz gibi de çözümleriz. Çözümleyemezsek de bu sadece bizim felaketimiz olur."</p>

    <p class="MsoNormal">"Başkalarının sağlayacakları mutluluk yerine bu felaketi tercih edeceksiniz öyle mi? Neler hissettiğinizi anlıyorum. Bir yabancının öğütlerini dinlemek hoş bir şey olmasa gerek. Ama keşke siz de bize bir nutuk çekebilseydiniz. Bizim de bir sorunumuz var. Sizinkine paralel bir şey."</p>

    <p class="MsoNormal">Baley ağzını çarpıtarak güldü. "Nüfus çokluğu mu?"</p>

    <p class="MsoNormal">"Paralel dedim, aynı değil. Bizim derdimiz de nüfus azlığı. Kaç yaşındayım dersiniz. Bay Baley?"</p>

    <p class="MsoNormal">Arzlı Uzaycıyı bir an süzdü sonra da mahsus tahmininden fazlasını söyledi. "Altmış sanırım."</p>

    <p class="MsoNormal">"Yüz altmış demeliydiniz."</p>

    <p class="MsoNormal">"Ne?"</p>

    <p class="MsoNormal">"Gelecek yıl dönümümde yüz altmış üçüne basacağım. Bunun hileli bir yanı da yok. Yaşımı, standart Arz yılına göre söyledim. Şansım varsa, kendime bakarsam ve en önemlisi Arzda bir hastalığa yakalanmazsam bu yaş iki katma da çıkabilir. Aurora'da üç yüz ellisine kadar yaşayan insanlar var. Ortalama yaş oranı da gitgide yükseliyor."</p>

    <p class="MsoNormal">Baley bu konuşmayı sakin bir sessizlik içinde dinleyen Daneel'e baktı. Sanki robotun da bu sözleri onaylamasın! bekliyordu. Sonra, "Bu nasıl olur?" dedi.</p>

    <p class="MsoNormal">"Nüfusun az olduğu yerlerde gerontoloji alanındaki çalışmaları yoğunlaştırmak, yaşlanma konusunda araştırmalar yapmak akıllıca bir şey sayılır. Sizinki gibi bir Dünyada uzun ömür bir felaket olur. Nüfusun bu yoldan da çoğalması ekonomiyi çökertir, Aurora'da üç yüz yaşındaki insanlara yer var. Tabii bu yüzden de uzun bir ömür iki, üç katı daha değerli bir hal alıyor.</p>

    <p class="MsoNormal">"Bugün öldüğünüzü düşünelim. Ancak yaşamınızın kırk yılını kaybetmiş olacaksınız. Belki de daha azını. Ben ölürsem yüz elli yıl kaybetmiş olacağım. Belki de daha fazlasını. İşte bu yüzden bizimki gibi bir kültürde kişinin hayatı çok önemli sayılıyor. doğum oranımız düşük. Nüfus artışı sıkı bir biçimde kontrol ediliyor. Kişilerin tam anlamıyla rahat etmeleri için robot insan oranını kesinlikle sabit tutuyoruz. Gelişen çocuklar olgunlaşmalarına izin verilmeden önce fizik ve kafa bakımından kusurları olup olmadığının anlaşılması için dikkatle inceleniyorlar. Bu da mantıklı bir şey..."</p>

    <p class="MsoNormal">Baley Uzaycının sözünü kesti. "Yani uygun olmayanları öldürüyor musunuz?"</p>

    <p class="MsoNormal">"Evet, ölçülere uymadıkları takdirde. Emin olun hiçbir acı duymuyorlar. Bu fikir sizi çok sarstı. Ama Arzlıların kontrolsüzce çoğalmaları da bizi sarsıyor."</p>

    <p class="MsoNormal">"Biz her zaman kontrol altındayız, Dr. Fastolfe. Her ailenin belirli sayıda çocuk sahibi olmasına izin veriliyor."</p>

    <p class="MsoNormal">Dr. Fastolfe hoşgörüyle gülümsedi. "Belirli sayıda, herhangi tipte çocuklar. Ayrıca sağlıklı olmaları da şart değil. Ama yine de yasalara aykırı bir biçimde çocuklar Dünyaya geliyor ve nüfusunuz durmadan artıyor."</p>

    <p class="MsoNormal">"Hangi çocukların yaşayacağı konusunda karar vermek kime düşer?"</p>

    <p class="MsoNormal">"Bu karmaşık bir konu ve sorunuz bir tek cümleyle de yanıtlanamaz. İleride bir gün bu konuyu bütün ayrıntılarıyla konuşuruz."</p>

    <p class="MsoNormal">"Eh, sorun nedir öyleyse? Toplumunuzdan memnun olduğunuz anlaşılıyor."</p>

    <p class="MsoNormal">"Çok durağan. İşte sorun da bu. Bizim toplum fazla sabit."</p>

    <p class="MsoNormal">Baley, "Sizi de hiçbir şey memnun etmiyor." diye mırıldandı. "Size göre bizim toplum karmaşa uçurumuna yuvarlanmak üzere. Sizinkiyse fazla sabit."</p>

    <p class="MsoNormal">"Bu bakımdan da mübalağaya kaçılabilir. Hiçbir Dış Dünya iki yüz elli yıldan beri bir tek gezegeni sömürgeleştirmedi. İleride de böyle bir şey olacağı yok. Dış Dünyalarda yaşayanların ömürleri tehlikeye atılamayacak kadar uzun, alt üst edilemeyecek derecede de rahat."</p>

    <p class="MsoNormal">"Bunu bilemem. Dr. Fastolfe Ama sonuçta Arza geliyor ve hastalanma tehlikesini göze alıyorsunuz."</p>

    <p class="MsoNormal">"Evet, ben bunu göze aldım. Benim gibi birkaç kişi daha var. Bay Baley. Biz insanlığın geleceğinin uzun bir Ömrün sona ermesi olasılığına değeceğini düşünüyoruz. Ama ne yazık ki, sayımız az."</p>

    <p class="MsoNormal">"Pekâlâ. şimdi asıl konuya gelelim. Uzay Kenti bu duruma nasıl yardım ediyor?"</p>

    <p class="MsoNormal">"Arza robotları kabul ettirmeye çalışırken, sizin kent ekonominizi altüst etmek için de elimizden geleni yapıyoruz."</p>

    <p class="MsoNormal">"Demek sizin yardım fikriniz bu?" Baley'nin dudakları titredi. "Yani işlerinden atılan, dereceleri düşürülen insanlardan oluşan ve gitgide kalabalıklaşan bir grup yaratıyorsunuz."</p>

    <p class="MsoNormal">"Bunun nedeni duygusuzluğumuz ya da zalimliğimiz değil. Bana inanın, işlerinden atılan o grup, kolonicilerin çekirdeğini oluşturabilir. Sizin eski Amerika'yı mahkûmların doldurulduğu gemiler keşfetmişti. Sizin kent denilen çelik mağaraların işlerini kaybeden adamlara bir yararı olmadığının, onları düş kırıklığına uğrattığının farkında değil misiniz? öyle bir insan Arzı terk etmekle hiçbir şey kaybetmez. Tersine çok şey de kazanır."</p>

    <p class="MsoNormal">"Ama bu planınız işlemiyor."</p>

    <p class="MsoNormal">Dr. Fastolfe kederle, "doğru." dedi. "İşlemiyor. Bir yerde bir hata yaptık. Arzlıların robotlara karşı duydukları nefret her şeyi engelliyor. Ama aslında o robotlar insanlarla birlikte uzaya açılır, vahşi bir Dünyaya ilk yerleşildiği sırada karşılaşılan güçlükleri halleder, kolonizasyonu kolay bir hale getirirler."</p>

    <p class="MsoNormal">"Sonra? Bir sürü Dış Dünya daha mı yaratılacak?"</p>

    <p class="MsoNormal">"Hayır. İnsanlar Dış Dünyalara kentçilik Arza yayılmadan önce yerleştiler. Kent kültüründen önce. Yeni kolonilerse C/Fe kültürünün başlangıcını görmüş, kentlerde yetişmiş insanlar tarafından kurulacak. Bu bir sentez, bir tür melezleştirme işlemi olacak. şimdiki durum devam ettiği takdirde Arzın yapısı yakın bir gelecekte çökmeye başlayacak. Dış Dünyalar ağır ağır yozlaşacak ve daha uzak bir gelecekte kokuşacaklar. Ama yeni koloniler iki kültürün en iyi yanlarını birleştiren, sağlıklı bir soy sayılacaklar. Onların, Arz da dahil olmak üzere bütün eski Dünyalara gösterecekleri tepki, bizlerin yeniden hayata kavuşmamızı da sağlayabilir."</p>

    <p class="MsoNormal">"Bilemiyorum... Bütün bunlar çok belirsiz, Dr. Fastolfe."</p>

    <p class="MsoNormal">"Evet, bu bir hayal. Ama bu konuyu düşünün." Uzaycı birdenbire ayağa kalktı. "Sizinle* kararlaştırdığımdan daha uzun bir süre ahbaplık ettim. Sağlık Yasalarımızın izin verdiğinden daha da uzun bir süre bu. İzninizle."</p>

    <p class="MsoNormal">Baley'le R. Daneel kubbeden ayrıldılar. Güneş ışınları tekrar onları aydınlattı. Ama bunların açıları daha farklı, ışıltıları da daha sarımsıydı. Baley, başka bir Dünyanın güneşi bana farklı mı gözükürdü, diye düşündü. Belki daha az göz kamaştırıcı ve daha yumuşak bulurdum bunu. O güneşi daha kolaylıkla mı kabul ederdim? Başka bir Dünya? O yelken kulaklı çirkin Uzaycı kafama garip hayaller soktu. Acaba Aurora gezegenindeki doktorlar çocukluğunda Fastolfe'a bakarak, gelişmesine izin versek mi, diye düşündüler mi? Çok çirkin bir insan değil mi? Yoksa Aurora'lıların ölçülerine fiziki görünüş da nil değil mi? Çirkinlik ne zaman bir sakatlık sayılır? Ve hangi sakatlıklar...</p>

    <p class="MsoNormal">Güneş ortadan kaybolduğu ve Özel'e giden ilk kapıdan girdikleri zaman Baley'nin o ruh halini sürdürmesi de zorlaştı. Arzlı öfkeyle başını salladı. Bütün bunlar saçma! Arzlıları başka gezegenlere göç etmeye ve yeni toplumlar kurmaya zorlayacaklarmış! Saçma! Gülünç! Bu Uzaycıların asıl amacı nedir? Baley bu konuyu düşündüyse de bir sonuca varamadı.</p>

    <p class="MsoNormal">Araba ağır ağır taşıt yolundan ilerledi. Gerçekler Baley'nin etrafını sarıyorlardı artık. Kalçasında ağırlığını hissettiği atom tabancası rahatlatıcı, sıcak bir yük gibiydi. Kentin gürültüsü ve canlılığı da aynı derecede sıcak ve rahatlık vericiydi.</p>

    <p class="MsoNormal">Kentin havası çevrelerini sararken Baley'nin burun kapakları hafif ve keskince bir koku yüzünden titreşti. Detektif şaşkın şaşkın, kent kokuyor, dedi kendi kendine, Dev mağaranın çelik duvarlarının arasına sıkışmış olan yirmi milyon insanı düşündü. Ve hayatında ilk kez dışarıdaki taze havanın temizlediği burnuyla bu insanların kokusunu aldı. Başka bir Dünyada durum farklı mı olur? Daha az insan ve daha fazla hava... Her şey daha temiz mi olur acaba?</p>

    <p class="MsoNormal">Ama kentin öğleden sonrasına özgü gümbürtüsü etraflarını sarmıştı. Koku hafifledi ve duyulmaz oldu. Baley de kendinden biraz utandı.</p>

    <p class="MsoNormal">Baley sürme çubuğunu ağır ağır iterek ışınla verilen güçten daha fazla yararlandı. Araba boş caddeye girerken iyice hızlandı.</p>

    <p class="MsoNormal">Arzlı, "Daneel." dedi,</p>

    <p class="MsoNormal">"Evet, Elijah?"</p>

    <p class="MsoNormal">"Dr Fastolfe bana bütün bunları neden anlattı?"</p>

    <p class="MsoNormal">"Sanırım sana araştırmanın ne kadar önemli olduğunu iyice açıklamaya çalıştı, Elijah. Biz sadece bir cinayetin esrarını çözmeyeceğiz. Aynı zamanda Uzay Kentini ve böylece bütün insanlığın geleceğini de kurtaracağız."</p>

    <p class="MsoNormal">Baley alayla, "Cinayet yerini görmeme, cesedi bulan insanlarla konuşmama izin verseydi." dedi. "Daha iyi olurdu."</p>

    <p class="MsoNormal">"Bu bakımdan yeni bir şey bulamazdın, Elijah. Biz cinayet yerini iyice araştırdık. Tanıklarla da dikkatle konuştuk."</p>

    <p class="MsoNormal">"Öyle mi? Ve elinizde hiçbir şey yok. Ne bir ipucu, ne de şüphelendiğiniz biri."</p>

    <p class="MsoNormal">"Evet, haklısın. Sorunun cevabı New York' ta olmalı. Ama yanlış sonuç çıkarmaman için şunu da söylemeliyim: Şüphelendiğimiz bir kişi vardı."</p>

    <p class="MsoNormal">"Ne? Bundan daha önce hiç söz etmedin."</p>

    <p class="MsoNormal">"Bunu gerekli bulmadım, Elijah. Herhalde şüphelerin otomatik olarak bir tek kişinin üzerinde toplandığını sen de fark ettin."</p>

    <p class="MsoNormal">"Kim? Tanrı aşkına! kim bu?"</p>

    <p class="MsoNormal">"Cinayet yerinde bulunan tek Arzlı. Polis müdürü Julius Enderby."</p>

    <p class="MsoNormal"></p>
  </div>
</body>
</html>
