<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çelik Mağaralar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"><b class="calibre1"><br /></b></p>

    <h1 class="MsoNormal"><b class="calibre1">ON DÖRT</b></h1>

    <p class="MsoNormal">Şok yüzünden kasları büzülmüş olan Baley hâlâ ayakta duruyordu. Jessie ona doğru koşarak adamın omuzlarını yakaladı, ona iyice sokuldu.</p>

    <p class="MsoNormal">Baley uçuk dudaklarıyla bir tek kelime söyleyebildi. "Bentley?"</p>

    <p class="MsoNormal">Jessie ona bakarak başını şiddetle salladı, Kestane rengi saçları uçuştu. "Onun bir şeyi yok."</p>

    <p class="MsoNormal">"O halde..."</p>

    <p class="MsoNormal">Jessie birden şiddetle hıçkırmaya başladı. O arada güçlükle duyulabilen alçak bir sesle bir şeyler anlatmaya çalışıyordu. "Devam edemeyeceğim, Lije. Edemeyeceğim. Uyuyamıyorum, yemek yiyemiyorum. Her şeyi sana anlatmalıyım."</p>

    <p class="MsoNormal">Baley ıstırapla, "Bir şey söyleme." dedi. "Tanrı aşkına, konuşmanın sırası değil, Jessie!"</p>

    <p class="MsoNormal">"Konuşmalıyım. Çok feci bir şey yaptım! Çok korkunç bir şey! Ah, Lije..." Kadının ne dediği artık anlaşılmıyordu.</p>

    <p class="MsoNormal">Baley umutsuzca hatırlattı. "Burada yalnız değiliz, Jessie."</p>

    <p class="MsoNormal">Kadın başını kaldırarak R. Daneel'e baktı ama onu tanımadı. Belki de gözyaşları yüzünden robotu şekilsiz bir gölge gibi görüyordu,</p>

    <p class="MsoNormal">R. Daneej alçak sesle, "Kendine gel, Jessie." diye mırıldandı.</p>

    <p class="MsoNormal">Jessie inledi. "O... robot mu?" Gözlerini kurulayarak Baley'nin beline sardığı sağ kolundan sıyrıldı. Derin bir nefes aldı ve bir an, titreyen dudaklarıyla hafifçe gülümsedi. "Sensin değil mi?"</p>

    <p class="MsoNormal">"Evet, Jessie."</p>

    <p class="MsoNormal">"Sana 'robot' dememe alınmadın ya?"</p>

    <p class="MsoNormal">"Hayır, Jessie. Ben gerçekten bir robotum."</p>

    <p class="MsoNormal">"Bana da budala, ahmak ve yıkıcı bir ajan, diyebilirsin. Çünkü ben de öyle biriyim."</p>

    <p class="MsoNormal">Baley, "Jessie." diye inledi.</p>

    <p class="MsoNormal">Kadın, "Hiçbir şeyin yaran yok, Lije." dedi. "Madem o iş arkadaşın, her şeyi bilmesi doğru olur. Artık bu sırla yaşayamayacağım. Dünden beri cehennem azabı çektim. Hapse de atılsam aldırmayacağım. İsterlerse beni en aşağı katlara göndersinler, sadece çiğ maya ve su versinler... Hepsi de bana vız gelecek... Lise, böyle bir şey yapmalarına izin vermeyeceksin, değil mi? Bana bir şey yapmalarına engel ol. Ben kor... korkuyorum..."</p>

    <p class="MsoNormal">Baley karısının omzunu okşadı ve onun ağlamasını engellemeye de çalışmadı, R. Daneel'e dönerek, "İyi değil o." dedi. "Jessie'yi burada tutamayız. Saat kaç?"</p>

    <p class="MsoNormal">R. Daneel odadaki saatlere bakmadan açıkladı. "On dördü kırk beş geçiyor."</p>

    <p class="MsoNormal">"Müdür her an dönebilir. Dinle, bir polis arabası işte. Bu meseleyi taşıt yolunda konuşabiliriz."</p>

    <p class="MsoNormal">Jessie telaşla başını kaldırdı. "Taşıt yolunda mı? Ah, olmaz, Lije!"</p>

    <p class="MsoNormal">Baley elinden geldiğince yumuşak bir sesle konuşmaya çalıştı. "Batıl inançları unut, Jessie. Bu halde ekspres yola binemezsin. Haydi şimdi uslu bir kız gibi sakinleş bakalım. Yoksa bizimkilerin çalıştığı büyük odadan bile geçemeyiz. Sana su getireyim."</p>

    <p class="MsoNormal">Jessie ıslak bir mendille yüzünü silerek sıkıntıyla, "Ah, makyajımın haline bak." diye bağırdı.</p>

    <p class="MsoNormal">Baley, "Bırak şimdi makyajın için endişelenmeyi." dedi. "Daneel, araba işini hallettin mi?"</p>

    <p class="MsoNormal">"Otomobil bizi bekliyor, ortak Elijah."</p>

    <p class="MsoNormal">"Haydi, gel. Jessie."</p>

    <p class="MsoNormal">"Bir dakika, Life, bir dakika. Makyajımı düzeltmem gerekiyor."</p>

    <p class="MsoNormal">"Bu önemli değil."</p>

    <p class="MsoNormal">Ama Jessie döndü. "Lütfen. Arkadaşlarının çalıştığı odadan bu halde geçemem. Merak etme, bir saniye bile sürmez."</p>

    <p class="MsoNormal">Baley'le robot beklediler. Adam kesik hareketlerle yumruklarını sıkıp sıkıp açıyordu. Robotsa sakindi.</p>

    <p class="MsoNormal">Jessie gereken şeyleri almak için çantasını karıştırdı. Baley bir keresinde ciddi ciddi, "Ortaçağdan beri mekanik gelişmeye karşı koyan bir tek şey var." demişti. "O da kadın çantaları." Gerçekten de maden klipsler yerine mıknatıslı parçaların geçirilmesi bile başarılı olamamıştı. Jessie bir ayna ve Baley'nin üç yıl önce doğum gününde ona hediye ettiği gümüş süslü kozmeto-çantayı çıkardı. Bunun birkaç ağzı vardı. Jessie hepsini de kullandı. Püskürtülen son sıvı dışında diğerleri gözle görülmüyorlardı, Jessie bunları kadınların en gergin anlarda bile yaptıkları gibi zarif bir kontrol ve incelikle kullandı. Bu yetenekler kadınlarda doğuştan vardı.</p>

    <p class="MsoNormal">Jessie önce fondöteni sûrdu. Bu düzgün tabaka cildin parlaklığını ve pürüzlerini gizledi. şimdi Jessie'nin cildinde hafifçe yaldızlı gibi bir ışıltı vardı. Kadın bu tonun göz ve saç rengine çok uyduğunu uzun tecrübeleri sonucu öğrenmişti. Jessie alnına ve çenesine güneş yanığını hatırlatan bir renk, yanaklarına da allık sürdü. Allığı çene kemiğine kadar indirdi. Göz kapaklarını ve kulak memelerini hafif, uçuk bir maviye boyadı. Dudaklarını da kırmızıya. Gözle görülen sıvıyı bunun için kullandı işte. Hafifçe pembe bir sis havada pırıldadı, ama sonra kadının dudaklarına dokununca kuruyarak, koyu kırmızı bir renk aldı.</p>

    <p class="MsoNormal">Jessie saçların! çabucak düzelterek hoşnutsuzca, "İşte, oldu." diye açıkladı, "Bu kadarı yetişir sanırım."</p>

    <p class="MsoNormal">Bu işlem Jessie'nin söz verdiğinin tersine bir saniyeden fazla sürmüşse de on beş saniyeyi de geçmemişti. Ama makyaj Baley'e sonsuza dek sürmüş gibi geldi.</p>

    <p class="MsoNormal">Adam. "Haydi, gidelim." dedi. Jessie'yi iterek kapıdan çıkarırken kadın boyanma aracını çantasına tıkmak için zor vakit buldu.</p>

    <p class="MsoNormal">Taşıt yolunda garip bir sessizlik vardı.</p>

    <p class="MsoNormal">Baley, "Haydi bakalım, Jessie." dedi.</p>

    <p class="MsoNormal">Kadının polis müdürünün odasından çıktıklarından beri pek ifadesiz olan yüzü değişti. Jessie çaresizce bir kocasına baktı, bir Daneel'e.</p>

    <p class="MsoNormal">Baley ekledi. "Şu işi bitirelim, Jessie, Lütfen. Bir suç mu işledin? Gerçek bir suç? Bir cinayet?"</p>

    <p class="MsoNormal">"Bir cinayet mi?" Kadın kararsızca başım salladı.</p>

    <p class="MsoNormal">"Kendine hâkim ol. Sinir krizi geçirmemelisin. Sorularıma sadece, 'Evet/ ya da, 'Hayır,' diye cevap ver. Sen..." Baley durakladı. "Birini öldürdün mü?"</p>

    <p class="MsoNormal">Jessie'nin yüzünde hemen öfkeli bir ifade belirdi. "O ne biçim söz, Lije Baley!"</p>

    <p class="MsoNormal">"Evet ya da hayır, Jessie."</p>

    <p class="MsoNormal">"Hayır, ne münasebet!"</p>

    <p class="MsoNormal">Baley'nin iyice büzülmüş olan midesi hafifçe gevşedi. "Bir şey çaldın mı? Yemek karnesi için yanlış bilgi verdin mi? Birine saldırdın mı? Eşyalara zarar verdin mi? Konuş, Jessie."</p>

    <p class="MsoNormal">"Ben bir şey yapmadım... Yani... beliril bir şey... Ben... böyle şeyleri kastetmedim." Jessie omzunun üzerinden baktı. "Lije, burada konuşmamız şart mı?"</p>

    <p class="MsoNormal">"Konuşma sona erinceye kadar buradan ayrılmayacağız. şimdi başından başla bakalım.</p>

    <p class="MsoNormal">Bize neyi açıklamaya geldin?" Baley önüne bakan Jessie'nin başının üzerinden R. Daneel'e bir göz attı.</p>

    <p class="MsoNormal">Jessie yumuşak bir sesle konuşmaya başladı. Sonra gitgide açıldı ve sesi de güçlendi. "Şu insanlar, yani Ortaçağcılar... Sen onları biliyorsun, Lije. Onlara her zaman rastlıyoruz. Konuşup duruyorlar. Eski günlerde, besin uzmanının yardımcılığını yaptığım zamanlarda da böyleydi. Elizabeth Thornbowe'u hatırlıyor musun? O da Ortaçağcıydı. Bütün dertlere kentlerin neden olduğunu söylüyordu. Onlardan önce her şeyin çok daha iyi olduğunu iddia ediyordu.</p>

    <p class="MsoNormal">"Ona bundan nasıl emin olabileceğini soruyordum. Özellikle seninle tanıştıktan sonra, Lije. Seninle yaptığımız konuşmaları hatırlıyor musun? Elizabeth o zaman o elden ele dalaşan küçük kitap-makaralardan bazı bölümleri tekrarlıyordu. Şu adamın yazdığı Kentlerin Utancı adlı kitaba benzer eserlerden bölümler... Yazann adını anımsayamadım."</p>

    <p class="MsoNormal">Baley dalgın dalgın mırıldandı. "Ogrinsky."</p>

    <p class="MsoNormal">"Evet. Ama kitaplardan çoğu daha da kötüydü. Ben seninle evlendikten sonra Elizabeth büsbütün alaylı tavırlar takınmaya başladı, 'Bir polisle evlendiğin için herhalde artık tam bir kentli kadın olacaksın,' dedi. Ondan sonra da benimle pek konuşmaz oldu. Ben de işten çıktım, oldu bitti. Aslında Elizabeth çoğu zaman beni sarsmak için öyle konuşuyordu sanırım. Esrarh ve çekici bir kadın tavırları takınabilmek için. Evde kalmış bir kızdı... Ölünceye kadar da evlenemedi. O Ortaçağcılardan çoğu modern hayata ayak uyduramıyorlar zaten. Bir keresinde, insanlar kendi kusurlarım topluma yüklerler, kendilerini nasıl düzelteceklerini bilemedikleri için kenti ıslah etmeye çalışıyorlar,' demiştin, Lije. Hatırlıyor musun?"</p>

    <p class="MsoNormal">Baley anımsıyordu. şimdi bu sözler kendisine yüzeyde kalan, derin anlamları olmayan, düşüncesizce laflar gibi geldi. "Konu dışına çıkma, Jessie."</p>

    <p class="MsoNormal">Kndin konuşmasını sürdürdü. "Neyse... Elizabeth her zaman ileride bir gün herkesin birleşmek zorunda kalacağından söz ediyordu, 'Bütün suç Uzaycılarda,' diyordu. Çünkü onlar Arzın zayıf ve kokuşmuş bir halde kalmasını istiyorlar.' Pek sevdiği bir kelimeydi bu. 'Kokuşmuş' sözcüğü. Ertesi hafta için hazırladığım yemek listelerine bakıyor ve burun kıvırıyordu. 'Kokuşmuş, kokuşmuş.' Jane Myers aşçının yanında onun taklidini yapıyor, gülmekten kınıyorduk... Elizabeth bazı kehanetlerde de bulunuyordu. İleride bir gün kentleri dağıtacak ve toprağa geri döneceğiz. Bize robotları zorla kabul ettirerek kentlere sonsuza dek bağlı kalmamızı sağlayan Uzaycılardan da hesap soracağız.' Ama Elizabeth onlardan 'robot' diye söz etmiyordu. 'Ruhları olmayan canavar makineler,' diyordu. Bu sözler için özür dilerim, Daneel.</p>

    <p class="MsoNormal">Robot, "Kullandığın sıfatların ne anlama geldiklerini bilmiyorum, Jessie." dedi. "Ama o sözleri kullanmanı da hoş görüyorum. Lütfen, devam et."</p>

    <p class="MsoNormal">Baley huzursuzca kımıldandı. Jessie böyleydi işte. Hiç bir acil durumda, hiçbir tehlikeli anda derdini kısaca anlatmaz, lafı evirip çevirir, sözü uzattıkça uzatırdı.</p>

    <p class="MsoNormal">Jessie, "Elizabeth sanki kalabalık bir gruptanmış gibi konuşmaya çalışıyordu her zaman." dedi. "Örneğin, 'Son toplantıda,' diyor, sonra duraklayarak bana gurur ve korkuyla bakıyordu. Sanki ona bu konuda sorular sormamı ıslıyordu. Böylece önemli bir insan tavırları takınabilecekti. Ama başını derde sokmamdan da korkuyordu. Tabii ona bu konuda hiçbir zaman bir soru sormadım, Elizabeth'i memnun etmek niyetinde değildim. Her neyse... Seninle evlendikten sonra bu konuşmalar da sona erdi. Sonra.. " Durakladı.</p>

    <p class="MsoNormal">Baley mırıldandı. "Devam et, Jessie."</p>

    <p class="MsoNormal">"Aramızda çıkan tartışmayı hatırlıyor musun, Lije? Jezebel yüzünden çıkan tartışmayı?"</p>

    <p class="MsoNormal">"Jezebel'e ne olmuş?" Baley ancak birkaç saniye sonra karısının başka bir kadından söz etmediğini, bunun Jessie'nin asıl adı olduğunu kavrayabildi. R. Daneel'e dönerek farkına varmadan karısını savunmaya çalıştı. "Jessie'nin tam adı Jezebel'dir. Bu isimden hoşlanmaz ve onu kullanmaz."</p>

    <p class="MsoNormal">R. Daneel ciddi ciddi başını salladı. Baley bir yandan da, neden onun için boş yere endişeleniyorum, diye düşünüyordu.</p>

    <p class="MsoNormal">Jessie, "O olay beni çok sarstı, Lije." diye açıkladı. "Gerçekten. Aslında bu gülünç bir şeydi sanırım. Ama söylediklerini düşündüm durdum. Yani Jezebel'in tutucu bir kadın olduğu, yeni gelenlerin garip törelerine karşılık atalarının geleneklerim savunmak için savaştığı konusundaki sözlerini. Sonuçta ben de Jezebel'dim ve her zaman..." Uygun kelimeler aradı.</p>

    <p class="MsoNormal">Baley ona yardım etti. "Kendini onunla özdeşleştiriyordun. Öyle mi?"</p>

    <p class="MsoNormal">"Evet." Ama Jessie bu cevabın hemen arkasından, "Hayır." der gibi başını salladı. Ve gözlerini kocasından kaçırdı. "Aslında öyle değildi tabii. Yani gerçek anlamda. Jezebel'in nasıl bir kadın olduğunu düşündüğümü biliyorsun. Ben öyle bir insan değildim."</p>

    <p class="MsoNormal">"Bunu biliyorum, Jessie, saçmalama."</p>

    <p class="MsoNormal">"Ama yine de sık sık Jezebel'i düşünüyordum. Sonunda, 'Durum o zamankinin eşi,' dedim. 'Biz Arzlıların eski gelenekleri var. Uzaycılar yeni yöntemler getiriyorlar. Rastlantı sonucu bulduğumuz yenilikleri uygulamamız için bizi teşvik ediyorlar. Belki de Ortaçağcılar haklı. Belki de o eski, sağlam geleneklere dönmemiz daha doğru olur.' işte bu yüzden gidip Elizabeth'i buldum."</p>

    <p class="MsoNormal">"Anlıyorum. Devam et."</p>

    <p class="MsoNormal">&lt;&lt;O bana neden söz ettiğimi anlamadığını söyledi. 'Sen bir polisin karışısın,' dedi. 'Bunun kocamla bir ilişkisi yok,' diye cevap verdim. Elizabeth sonunda birileriyle konuşacağını söyledi. Bir ay sonra gelerek, 'Her şey yolunda,' diye açıkladı. 'Sen de gruptansın artık.' O günden beri toplantılara katılıyorum."</p>

    <p class="MsoNormal">Baley kederle karısına baktı. "Ve bundan bana hiçbir zaman söz etmedin..."</p>

    <p class="MsoNormal">"Çok üzgünüm, Lije." Jessie'nin sesi titriyordu.</p>

    <p class="MsoNormal">"Bunun hiçbir yararı yok. Üzülmenin yani. O toplantıları anlatmanı istiyorum. Önce... toplantı nerede yapılıyordu?" Baley'nin duyguları uyuşmaya, yavaş yavaş tarafsız davranmaya başlıyordu. İnanmayı istemediği şey gerçekti. İş ortaya çıkmıştı, yanılmış olması da imkansızdı artık. Bir bakıma o kararsızlığın sona ermesi adamı rahatlatıyordu.</p>

    <p class="MsoNormal">Jessie, "Burada." dedi.</p>

    <p class="MsoNormal">"Burada mı? Yani bu noktada mı? Ne demek istiyorsun?"</p>

    <p class="MsoNormal">"Burada, taşıt yolunda. İşte bu yüzden buraya inmeyi istemedim. Ama aslında burası toplanmak için gerçekten uygun bir yerdi. Buluşuyor..."</p>

    <p class="MsoNormal">"Kaç kişi toplanıyordu?"</p>

    <p class="MsoNormal">"Altmış, yetmiş kişi sanırım. Bu yerel bir bölümdü. Açılır kapanır iskemleler, yiyecek içecek getiriliyordu. Biri bir konuşma yapıyordu. Çoğu zaman eski günlerde hayatın ne şahane olduğundan, ileride canavarları, yani robotları ve Uzaycıları nasıl ortadan kaldıracağımızdan söz ediyordu. Aslında bu konuşmalar sıkıcıydı. Çünkü hepsi de birbirinin aynıydı. Ama onlara katlanıyorduk. Çünkü toplanmak ve önemli insanlar olduğumuzu düşünmek hoşumuza gidiyordu. Yeminler ediyor, kentte karşılaştığımız zaman birbirimizi gizlice selamlamak için yöntemler uyduruyorduk."</p>

    <p class="MsoNormal">"Toplantıların hiç yarıda kesildiği olmadı mı? Bir polis otomobili ya da itfaiye arabası geçmedi mi?"</p>

    <p class="MsoNormal">"Hayır. Hiçbir zaman."</p>

    <p class="MsoNormal">R. Daneel söze karıştı. "Bu olağanüstü bir şey mi, Elijah?"</p>

    <p class="MsoNormal">Baley düşünceli bir tavırla, "Belki de değil." diye cevap verdi. "Bazı yan geçitler hemen hiç kullanılmıyor. Ama onları öğrenmek de kolay değil. Toplantılarda bütün yaptıklarınız bunlar mıydı, Jessie? Konuşmalar yapıyor ve komplocu rolüne mi çıkıyordunuz?"</p>

    <p class="MsoNormal">"Hemen hemen hepsi bu kadar. Bazen şarkılar söylüyorduk. Tabii bir şeyler de yiyip içiyorduk. çok değil. Genellikle sandviç ve meyva suyu."</p>

    <p class="MsoNormal">Baley sertçe, "O halde şimdi seni endişelendiren nedir?" diye sordu.</p>

    <p class="MsoNormal">Jessie yüzünü buruşturdu. "Bana kızdın."</p>

    <p class="MsoNormal">Baley kesin bir tavırla, "Lütfen soruma cevap ver." dedi. "Madem bu toplantılar pek zararsız şeylerdi, neden son bir buçuk gün paniğe kapıldın?"</p>

    <p class="MsoNormal">"Sana zarar vermelerinden korktum, Lije. Tanrım! Neden durumu anlamıyormuş gibi davranıyorsun? Sana anlattım ya!"</p>

    <p class="MsoNormal">"Hayır, anlatmadın. Henüz her şeyi açıklamadın. Bana katıldığın zararsız bir gizli 'Kadınlar Kulübü'nden söz ettin sadece. Onlar hiç açık açık gösteriler yaptılar mı? Robotları parçaladıkları o!du mu? Kargaşalık çıkardılar mi? İnsanları öldürdüler mi?"</p>

    <p class="MsoNormal">"Hiçbir zaman! Lije, ben hiç öyle şeyler yapar mıyım? Bunlara kalkışsalardı gruptan hemen çıkardım."</p>

    <p class="MsoNormal">"Pekala! O halde neden feci bir şey yaptığını söyledin? Niçin seni hapse atacaklarını düşündün."</p>

    <p class="MsoNormal">"Şey... Gruptakiler ileride bir gün hükümete baskı yapacaklarından söz ediyorlardı. Örgütlenecektik. Ondan sonra geniş çapta grevler olacak, işler duracaktı. Hükümeti bütün robotları yasaklamaya ve Uzaycıları da geldikleri yere dönmeye zorlayacaktık. O sırada bütün bunların boş laflar olduğunu düşünüyordum. Sonra bu olay başladı. Yani sen ve Daneel'le ilgili olay. O zaman gruptakiler, 'Eh, artık harekete geçeceğiz,' dediler. 'Onlar herkese bir ders olacak. Böylece robot istilasını hemen durduracağız,' Bunu Özel'de söylediler hem de. Sözünü ettikleri adamın sen olduğundan haberleri yoktu. Ama ben anladım bunu. Hemen anladım." Jessie'nin sesi boğuklaştı.</p>

    <p class="MsoNormal">Baley yumuşadı. "Haydi, haydi, Jessie. Ortada bir şey yok ki. Seninkiler sadece konuşmuşlar. Bir şey olmadığını sen de biliyorsun."</p>

    <p class="MsoNormal">"O kadar... o kadar... ko...korktum ki. Bu işe ben de karıştım, diye düşündüm. Her şeyi parçalayacak, insanları öldürecekler. Belki Lije' le Ben de ölecek. Ve suç bende. Çünkü bu komploya katıldım. Hapsedilmeye lâyığım ben."</p>

    <p class="MsoNormal">Jessie yine hıçkıra hıçkıra ağlamaya başladı.</p>

    <p class="MsoNormal">Baley karısını susturmaya çalışmayıp kolunu onun omzuna atarak R. Daneel'e baktı. Dudakları gerilmişti. Robot sakin sakin onun bu bakışlarına karşılık verdi.</p>

    <p class="MsoNormal">Detektif, "şimdi." dedi. "İyice düşünmeni istiyorum, Jessie. Sizin grubun başı kimdi?"</p>

    <p class="MsoNormal">Kadın daha sakinleşmişti. Mendiliyle gözlerini usulca kuruluyordu. "Joseph Klemin adında biri. Ama aslında o öyle önemli biri sayılmaz. Boyu ancak bir altmış. Son derecede de kılıbık sanırım. Bence Klemin kötü niyetli, zararlı bir insan değil. Onu tutulamayacaksın ya, Life? Sırf ben söyledim diye?" Hem suçlu, hem de endişeli bir hali vardı şimdi.</p>

    <p class="MsoNormal">"Henüz kimseyi tutuklayacak değilim. Klemin'e nasıl talimat veriliyordu?"</p>

    <p class="MsoNormal">"Bilmiyorum."</p>

    <p class="MsoNormal">"Toplantılara yabancılar da katılıyorlar mıydı? Ne demek istediğimi anlıyorsun değil mi? Merkezden önemli kimseleri kastediyorum."</p>

    <p class="MsoNormal">"Bazen birkaç kişi gelip konuşma yapıyorlardı. Ama bu pek sık olmazdı. Ancak yılda iki kez."</p>

    <p class="MsoNormal">"Onların adlarını biliyor musun?"</p>

    <p class="MsoNormal">"Hayır. Onları her zaman, 'bizlerden biri' ya da 'Jackson Heights'dan bir dost' diye tanıtıyorlardı."</p>

    <p class="MsoNormal">"Anlıyorum... Daneel!"</p>
  </div>

  <div class="Section">
    <p class="MsoNormal">Robot, "Evet, Elijah." dedi.</p>

    <p class="MsoNormal">"Dün araştırdığın o adamları tarif et Bakalım Jessie onları tanıyacak mı?"</p>

    <p class="MsoNormal">R. Daneel görünüşlerini tam tamına açıkladı. Kişisel özellikler listesi uzarken, Jessie de gitgide daha kesin bir tavırla başını sallamaya başladı. Ama yüzünde kederli ve umutsuz bir ifade vardı.</p>

    <p class="MsoNormal">Sonra, "Bütün bunların hiçbir yararı yok!" diye bağırdı. "Hiçbir yararı yok! Onları nasıl tek tek hatırlarım? Bunu nasıl..." Durakladı. Düşünüyor gibiydi. "Onlardan birinin maya üreticisi olduğunu mu söyledin?"</p>

    <p class="MsoNormal">R. Daneel, "Francis Clousarr." dedi. "New York Maya'da çalışıyor."</p>

    <p class="MsoNormal">"Şey... Bir keresinde yabancı bir adam konuşma yapıyordu. Ben de ön sırada oturuyordum. Burnuma çiğ maya kokusu geldi durdu. Hafif bir maya kokusu. Ne demek istediğimi anlıyorsun değil mi? Olayı hatırlamamın nedeni de şu: O gün midem bozuktu. Maya kokusu midemin büsbütün bulanmasına neden oldu. Sonunda kalkıp arkaya geçmek zorunda kaldım. Tabii ne olduğunu açıklayamadım. çok utandım. Belki sözünü ettiğin adam o. Koku dalma maya içinde çalışan bir adamın üzerine siner." Jessie burnunu kırıştırdı.</p>

    <p class="MsoNormal">Baley sordu. "Onun nasıl bir adam olduğunu hatırlamıyor musun?"</p>

    <p class="MsoNormal">Kadın kesin bir tavırla, "Hayır." diye cevap verdi.</p>

    <p class="MsoNormal">"Pekala. Dinle, Jessie. Seni annenin evine götüreceğim. Bentley de seninle kalacak. İkiniz de Bölümden ayrılmayacaksınız. Ben'in birkaç gün okula gitmemesinin bir sakıncası yok. Yemekleri annenin dairesine yollamalarını sağlayacağım. Apartmanın etrafındaki koridorları da polis kontrol altına alacak."</p>

    <p class="MsoNormal">Jessie titredi. "Ya sen?"</p>

    <p class="MsoNormal">"Ben tehlikede değilim."</p>

    <p class="MsoNormal">"Ama bu ne kadar sürecek?"</p>

    <p class="MsoNormal">"Bilmiyorum. Belki bir, iki gün." Bu sözler Baley'in kendisine bile anlamsız geidi.</p>

    <p class="MsoNormal">Yine taşıt yolundalardı. Ama bu kez Baley'le R. Daneel yalnızdı. Düşüncelere dalmış olan Baley'nin yüzünde sıkıntılı bir ifade vardi.</p>

    <p class="MsoNormal">Sonra, "Bana iki kademeli bir örgütle karşı karşıyaymışız gibi geliyor." diye fikrini açıkladı. "Birinci kademedeki grubun belirli bir programı yok. Onlar sadece ilerideki darbe sırasında asıl liderleri destekleyecekler. İkinci kademeyse daha küçük. Seçkin bir grup bu. Ve üyeler iyi planlanmış bir hareket programıyla meşguller. İşte bu seçkin grubu bulmamız gerekiyor. Jessie'nin sözünü ettiği 'operakomik' grupları önemli değil."</p>

    <p class="MsoNormal">R. Daneel, Tabii Jessie'nin hikâyesini olduğu gibi kabul ediyorsak." dedi. "O zaman böyle düşünebiliriz."</p>

    <p class="MsoNormal">Bal'ey soğuk soğuk karşılık verdi. "Bence Jessie'nin hikâyesi baştan sona kadar doğruydu."</p>

    <p class="MsoNormal">R. Daneel, "Öyle gözüküyordu." dedi. "Serebro dürtülerinde Jessie'nin patolojik bir yalancı olduğunu gösteren bir şey yok."</p>

    <p class="MsoNormal">Baley kırgın bir tavırla robota baktı. "Tabii ki yok. Raporlarımızda Jessie'den söz etmemiz</p>

    <p class="MsoNormal">de yersiz olur. Anlıyor musun?"</p>

    <p class="MsoNormal">R. Daneel sakın sakin, "İstiyorsan öyle yaparız, ortak Eli|ah." dedi. "Ama o zaman raporlarımız ne tam olur, ne de doğru."</p>

    <p class="MsoNormal">Baley başını salladı. "Belki. Ama bunun gerçek bir zararı da olmaz. Jessie bize bütün bildiklerini açıkladı. Ondan söz etmek adının polis kayıtlarına geçmesine neden olur. Bunu istemiyorum."</p>

    <p class="MsoNormal">"O halde Jessie'den hiç söz etmeyiz. Tabii öğrenilecek başka bir şey olmadığından eminsek."</p>

    <p class="MsoNormal">"Bence Jessie başka bir şey bilmiyor. Bunu garanti ederim."</p>

    <p class="MsoNormal">"O halde bana bir şeyi açıklar mısın? Jezebel sözü, bu bir tek ad neden Jessie'nin eski inançlarından vazgeçmesine neden oldu? Niçin onun yeni inançlara saplanmasına yol açtı?"</p>

    <p class="MsoNormal">Dönemeçli, boş tünelde ağır ağır ilerliyorlardı.</p>

    <p class="MsoNormal">Baley, "Bunu açıklamak zor." diye mırıldandı. "Jezebel ender duyulan bir ad. Bir zamanlar Jezebel isminde, adı çok kötüye çıkmış bir kadın yaşardı. İşte karım bu tarihi gerçeğe çok değer veriyordu. Kendisini sanki çok kötüymüş gibi hissediyor, böylece çok dürüst olan yaşamını dengeliyordu."</p>

    <p class="MsoNormal">"Yasalara uyan bir kadın neden kendisini kötüymüş gibi hissetmek istesin?"</p>

    <p class="MsoNormal">Baley neredeyse gülecekti. "Kadınlar böyledir, Daneel. Her neyse... Ben pek budalaca bir şey yaptım, öfkeli bir anımda eski çağlarda yaşamış olan Jezebel'in aslında kötü bir kadın olmadığında ısrar ettim. Hatta onun iyi bir eş olduğunu söyledim. O günden beri çok pişmanlık duydum. Bu yüzden Jessie'yi çok mutsuz ettiğim anlaşılıyor. Önün bir daha yerine koyamayacağı bir şeyi yok ettim. Sanırım, Jessie de anlattığı gibi davranarak benden öç almaya çalıştı. Herhalde hoş karşılamayacağımı bildiği bir şey yaparak beni cezalandırmak istedi. Ama bunu bilinçli bir biçimde düşündüğünü sanmıyorum."</p>

    <p class="MsoNormal">"Bilinçsiz bir istek olabilir mi? Bu sözlerin çelişkili değil mi?"</p>

    <p class="MsoNormal">Baley hayretle R. Daneel'e baktı. Ona bilinçaltını anlatamayacağını düşünerek umutsuzluğa kapıldı. "Ayrıca." diye ekledi. "Kutsal Kitapların insan düşünce ve duygulan üzerinde büyük etkisi olmuştur."</p>

    <p class="MsoNormal">"Kutsal Kitaplar nedir?"</p>

    <p class="MsoNormal">Detektif bir an şaşırdı. Sonra da şaşırdığı için kendi kendisine hayret etti. Uzaycıların tümüyle mekanik, kişisel bir felsefeye göre yaşadıklarını öğrenmişti. R. Daneel de ancak Uzaycıların bildiklerini öğrenebilirdi. Başka bir şey bilmesine imkan yoktu. "Arzdaki insanların Kutsal Kitapları işte." Baley'nin sesi sertti.</p>

    <p class="MsoNormal">"Bu sıfatın anlamını kavrayamadım."</p>

    <p class="MsoNormal">"Bu kitaplara büyük saygı duyulur. Bunların çeşitli bölümleri insan davranışları için temel oluştururlar. Tabii uygun biçimde yorumlandıkları zaman. Çok kimse bu prensiplerin insanlara sonsuz mutluluğu sağlayacağına da inanırlar."</p>

    <p class="MsoNormal">R. Daneel bu açıklamayı düşündü. "Bu prensipler yasalarınıza da alınmış mıdır?"</p>

    <p class="MsoNormal">"Hayır. Korkarım alınmamıştır. Prensiplerin hukuk bakımından uygulanmaları mümkün değildir. Her insan bunlara, çok istediği ve içinden öyle geldiği için uymalıdır. Bir bakıma bunlar yasalardan üstündürler."</p>

    <p class="MsoNormal">"Yasalardan üstünler mi? Bu da birbiriyle çelişkili bir açıklama değil mi?"</p>

    <p class="MsoNormal">Baley alayla güldü. "Sana böyle bir kitaptan bir bölümü tekrarlayayım mı? Bu seni ilgilendirir mi?"</p>

    <p class="MsoNormal">"Evet, lütfen..."</p>

    <p class="MsoNormal">Baley arabayı yavaşlatarak durdurdu. Birkaç dakika gözleri kapalı oturarak anımsamaya çalıştı. Ortaçağ İngilizcesiyle yazılmış sözleri tekrarlamayı istiyordu. Ama R. Daneel o sözlerden bir anlam çıkaramayacaktı o zaman. Sonra insanlığın gölgeler arasında kalmış geçmişinden bir hikâyeyi değil de, modern yaşamla ilgili bir şey anlatıyormuş gibi, "Ve o Zeytin Dağına çıktı." diye başladı. "Şafakta tapınağa döndü. Herkes ona geldi. Ve o oturarak onlara vaaz etti. Kâtipler ve Ferisiler zina yaparken yakalanan bir kadını getirdiler. Kadını onun önüne çıkararak, 'Efendimiz,' dediler. 'Bu kadın zina halinde yakalandı. Suçüstü. şimdi... Musa bize yasa kitabında böyle suçluları taşlamamızı emretti. Sen ne diyorsun?'</p>

    <p class="MsoNormal">"Bunu mahsus, onu tuzağa düşürmek için söylediler. Böylece onu suçlamak için bir bahane bulmuş olacaklardı. Ama o eğildi ve parmaklarıyla yere yazı yazdı. Sanki onları duymamış gibi. Ama onlar sorularını tekrarlamayı sürdürdüler. O zaman o doğruldu ve onlara, 'İçinizde günahsız olanınız varsa ilk taşı ona atsın,' dedi.</p>

    <p class="MsoNormal">"Sonra tekrar eğilerek yere yazı yazdı. Bu sözleri duyanları kendi vicdanları mahkûm etti. Yaşlılardan başlayarak gençlere kadar birer birer uzaklaştılar. O doğrulduğu zaman orada kadından başka kimsenin kalmamış olduğunu gördü. Kadına, 'Suçlayıcıların nerede?' diye sordu. 'kimse seni mahkûm etmedi mi?' Kadın, 'kimse etmedi. Efendimiz,1 dedi. O zaman o, 'Ben de seni mahkûm etmiyorum,' diye açıkladı. 'Git ve bir daha günah işleme.'"</p>

    <p class="MsoNormal">R.Daneel bütün bunları dikkatle dinlemişti Sonra, "Zina nedir?" diye sordu.</p>

    <p class="MsoNormal">"Bu önemli değil. Zina bir suçtu. Ve o sırada suçlular taşlanıyordu. Yani suçlu kadına, o ölünceye kadar taş atıyorlardı."</p>

    <p class="MsoNormal">"Ve bu kadın da suçluydu, öyle mi?"</p>

    <p class="MsoNormal">"Evet."</p>

    <p class="MsoNormal">"Öyleyse o neden taşlanmadı?"</p>

    <p class="MsoNormal">"O sözlerden sonra kadını suçlayanlardan hiçbiri ona taş atamayacağını düşündü. Bu hikâye kafana sokulan adalet düşüncesinden daha da yüksek şeyler olduğunu gösterir. Merhamet diye bilinen insanca bir duygu vardır. Bağışlamak diye tanımlanan insanca bir davranış."</p>

    <p class="MsoNormal">"Ben bu sözcükleri bilmiyorum, ortak Elijah."</p>

    <p class="MsoNormal">Baley, "Biliyorum." diye mırıldandı, "Biliyorum." Sert bir hareketle polis arabasını çalıştırdı. Taşıtı öfkeli bir hızla sürdü. Kanepenin arkalığına dayanmıştı.</p>

    <p class="MsoNormal">R. Daneel sordu. "Nereye gidiyoruz?"</p>

    <p class="MsoNormal">Baley, "Maya Köyüne." dedi. "Komplocu Francis Clousarr'tan gerçeği öğreneceğiz."</p>

    <p class="MsoNormal">"Bunu başarmak için bir yöntemin var mı?"</p>

    <p class="MsoNormal">"Hayır, pek yok. Ama senin var, Daneel. Ve bu basit bir şey."</p>

    <p class="MsoNormal">Hızla yollarına devam ettiler.</p>

    <p class="MsoNormal"></p>
  </div>
</body>
</html>
