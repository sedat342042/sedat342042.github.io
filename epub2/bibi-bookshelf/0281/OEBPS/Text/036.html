<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5"><span class="t4">&nbsp;</span></p>

  <h1 class="p3"><span class="t4">30</span><span class="t10">.</span><span class="t4">8.1921</span></h1>

  <p>Yemek yemeye başladım. Hattâ, akşamları da, yemek odasına inerek sofraya oturuyorum... Herkesin yüzü gülüyor. Cécile yemek yiyor! Yemek yediğine göre de, Cécile iyi! Allahım! Ne aptallık, ne aşağılık! İlgilendikleri tek şey, insan hayatında insanlıkla ilgisinin olmadığı yiyip-içme işi. Yemek yersen iyisin, yemek yemezsen hastasın! Kimse senin mutlu olup olmadığını, sevilip sevilmediğini, sevip sevmediğini, yaratıp yaratmadığını sormuyor da tüm endişeleri sütünü içip içmediğin veya köfteni yiyip yemediğin! Demek ki, ben, önüme konanları yedim mi, iyiyim! Julie teyze beni aşağılatsa ve kendi mutsuzluğunun acısını benden çıkarsa da, annem hayatı boyunca duymakta olduğu kadın tatminsizliğini bana yansıtsa da, babam siliklik ve pısırıklığının miskinliği ile bana acı çektirse de, madam Monique tüm iki sınıftan beni kekeme Emestine ile aynı kefeye koyup Noel ve Yılbaşı kutlamalarına katmasa da, Jean-Paul bana acımasızca yaptığı bir nezaket jesti ile kendisinin ve arkadaşlarının terbiyesizliklerini hallettiğini zannetse de, Annette tüm kadınlığı ile benim kadınsızlığımı yüzüme vursa da sütümü içtiğim ve köftemi yediğim sürece sağlıklıyım! Herkesten, dünyadan, yaşamdan, İsa&rsquo;dan ve de Meryem&rsquo;den ve de Tanrılar&rsquo;dan nefret ediyorum! Yalan, riya, ikiyüzlülük üzerine kurulmuş dünyalarından nefret ediyorum! Bir tek kendimi seviyorum! Kendimin dünyasına, kendi varoluşuma saygı duyuyorum...</p>
</body>
</html>
