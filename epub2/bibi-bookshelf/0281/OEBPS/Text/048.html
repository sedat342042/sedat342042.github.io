<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5"><span class="t4">&nbsp;</span></p>

  <h1 class="p3"><span class="t4">30</span><span class="t10">.</span><span class="t4">12.1921</span><span class="t10">/</span><span class="t4">1</span><span class="t10">.</span><span class="t4">1.1922</span></h1>

  <p>Sevgilimi tanıdım! Mitolojideki bir ilâh kadar asil ve güzel Iason! Hiçbir kadının böylesine değerli bir Yılbaşı hediyesi olmadı! Tam gece yansı, o ana kadar sahibini bilmediğim o güzel ses, bana, varlık&rsquo;ın bitiminden sonra dahi ve hiçlik&rsquo;in bitmezliği süresince mutluluk dolu bir bağlılık yeminini ederken, Iason odamın ortasında çıkageldi! Asalet dolu güçlü vücudu, kuvvetli kolları, rüzgârla uçuşan upuzun saçları, kolları ile adaleli bacaklarını ve sağ omuzunu açık bırakan vücudunu sarmalamış deniz kokan ıslak elbisesi içinde Iason! Medeia istediği kadar korkunç bir aşkla onu her yerde arasın! Onun tek sevdiği, üç bin yıldan beri sahilin açıklarındaki denizin dibinde sabırla beklediği, bir gün gelip onu bulacağından emin olmanın verdiği güven ile yılmadan beklediği benim! Beraberliğimiz, denizin dibindeki evimizde gerçekleşecektir; o ev ki, denizin tüm hâzineleri ve süsleriyle bezenmiş olacaktır!.. Ve Iason, bir anda, arkasında bir tek &ldquo;gel&rdquo; diyen sesini bırakarak gitti... Ben ise, <span class="t2">o</span> andan beri, kendimi gerçekten ben olarak görüyorum... Ben Cécile&rsquo;im ve Cécile de benim! Böylesine gizemli bir davet alan, böylesine erişilmez bir sevgiye sahip olan kadın gerçek olmaz da, hangisi olur? Artık sana yazarken, benden sözettiğimde (Cécile) veya (o) demeyeceğim... Çünkü, artık ben benim, ben gerçeğim... Ben varım...</p>
</body>
</html>
