<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5"><span class="t4">&nbsp;</span></p>

  <h1 class="p3"><span class="t4">16</span><span class="t10">.</span><span class="t4">7.1921</span></h1>

  <p>Bugün akşam yemeğinde çok ilginç bir konuşmaya tanık oldum. Babamın çalıştığı mühendislik şirketi Doğu&rsquo;da bir su işinin müteahhitliğini üstlenmiş; dediklerine göre dünyanın en güzel şehri, Avrupa ile Asya&rsquo;nın kucaklaştığı Boğaziçi&rsquo;nin etrafındaki İstanbul&rsquo;da... İstanbul&rsquo;un içme suyu probleminin hâlli için yapılacak yeni tesisatta babamın da çalışması düşünülüyormuş. Yemekte bunlar tartışılırken, ben, her zamanki gibi, masanın duvar tarafındaki kenarının soba yanındaki köşesinde, gözlerim karşıdaki kapının orta menteşesine takılmış, tabağımdaki eti kestikten sonra çatalıma alıp ağzıma götürüyor ve dört kez çiğnedikten sonra yutuyor ve bu işlemi heyecansız matematiksel bir tekdüzelik içinde tekrarlayıp duruyordum. Kimse, o masanın etrafında benim de oturduğumun farkında değildi... Ben yoktum... ben yokum... bilmezler ki, ben daima varım... ben daima her şeyin içinde varım ve her şeyin farkındayım... Ben, sadece, varlığımın önüne, onlarla beni ayıran kalın bir perde indirdim; ama, o perdenin arkasında oyun devam ediyor... Hem de nasıl!... Ben bir seçim yaptım ve bu şekilde davranma kararını verdim! Seçim yapmak ve karar vermek! Varoluşun iki temel öğesi... Ve, ben de, herkesin körükörüne gittiği yolun tersine bir seçim yapmak ve karar vermekle, onların tümünden daha da fazla varolduğumu ispatlamış durumdayım... Demek öyle, ha!... Rüya şehir, Doğu&rsquo;nun tüm mistik gizemine bürünmüş İstanbul&rsquo;a yol görünmüş... Öyle mi?...</p>
</body>
</html>
