<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5"><span class="t4">&nbsp;</span></p>

  <h1 class="p3"><span class="t4">8</span><span class="t10">.</span><span class="t4">11.1920</span></h1>

  <p>Akşam yemeğe indiğimde, konuyu bizimkilere açtım. Müsamereden, madam Monique&rsquo;in tutumundan, çocukların küçümsemelerinden sözettim; hattâ, tüm bunlardan evde sözetmem veya etmemem hususunda şu son günlerde duymakta olduğum tereddütü de anlattım... Sonra, sustum. Cevaplarını bekliyordum. Fazla beklemedim, sevgili günlüğüm... İlk olarak, Julie teyzenin yılan dili kendisini belli etti. Madam Monique ne yaptığım biliyordu... herhalde kekeme Ernestine&rsquo;e şiir okutacak değildi ya... bana gelince, benim de okulu temsil edecek ve sahneye çıkacak fazla bir halim yoktu... kaldı ki, Noel ve Yılbaşı şenlikleri gibi soytarılıklar katolik dürüstlük ve ahlâka uymadığı gibi, harp sonrasında azgınlaşan dinsizlik ve ahlâksızlığın ifadelerinden başka bir şey değildi. Anneme baktım... Sanki bir şey yokmuş gibi, çenesine iyi oturmadığı için her ısırıkta yalpalayan üst çene protezi ile bifteğini çiğnemekle meşgûldü. Babamın bir ara yüzünün sarardığını, göz bebeklerinin kocamanlaştığını ve iki eliyle masanın kenarını avuçlayarak &ldquo;fakat, sizlerin bu davranışı zavallı Cécile&rsquo;e haksızlıktan başka bir şey değildir&rdquo; dediğini gördüm. Bir süre masaya bir sessizlik çöktü... Herkesin lokması ağzında kaldı... Sonra, annem, ağzındaki lokmayı yuttu, babama döndü ve beklenmedik bir hınç ile bağırmaya başladı: &ldquo;Öyle mi, bu yaptığımız sevgili kızma karşı haksızlıktır, öyle mi?... Kızına yapılan bu haksızlığa aslan kesiliyorsun da, sen, bunca yıllık evlilik yaşamımızın içinde bana... karına... ne verdin ki? Ne tür bir mutluluk verdin ki, etrafındakilerinden de kızının mutluluğunu korumalarını istiyorsun!..&rdquo; Hiçbir şey anlayamıyordum, konu nasıl başlamış ve saniyeler içinde nereye dönmüş gidiyordu... Annem hızını alamamış, çılgın gibi bağrışmalarına devam ediyordu: &ldquo;Ne verdin bana, söylesene bana ne verdin ki ben de sevgili kızının mutluluğu üzerine titreyeyim! Silik, işinde bir türlü ilerleyemeyen, müdürü mösyö Breton&rsquo;un kuklası, onun ağzının içine bakan miskin bir herifsin! Memurlarla işçilerin senin hakkında ne düşündüklerine bir baksana! Sorsana onlara! Sor! Seni sayan tek bir kimse var mı ki, karın ve evdekilerin seni saysın... Beni bu çamurlu sokağın karanlığında gömdün ve gerçekten gömülünceye kadar buradan çıkmayacağımı biliyorum... Sen nesin ki, kızının öğretmenlerinden soyadma saygı beslemelerini, çirkin kızma iltifat etmelerini bekliyorsun...&rdquo; Babama hakaretler yağdırıyor, bir türlü susmuyordu... Tüm bunlara babam ne mi yaptı? Her zamanki gibi... Sustu... Sonra da &ldquo;ben zaten bu evde ağzımı açtım mı, kıyameti koparıyorsunuz... Zaten kararımı verdim... artık hiç konuşmayacağım... Haklısın, haklısın karıcığım...&rdquo; dedi, ve, bifteğine devam etti... Şimdi de, benim ne yaptığımı soracaksın, değil mi? Yemeğimi yedim... Ama tuhaftır... Biliyor musun? Şu anda pek de üzüntülü değilim...</p>
</body>
</html>
