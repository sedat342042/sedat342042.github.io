<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5"><span class="t4">&nbsp;</span></p>

  <h1 class="p3"><span class="t4">9</span><span class="t10">.</span><span class="t4">6.1922</span></h1>

  <p>Sevgili günlüğüm! Senden kopartılmış durumda idim. Nerede ise, iki ay kadar kocaman bir süre senden uzak kaldım. Hoyrat eller beni senden, odamdan, penceremden giren dostluk dolu rüzgârımdan ve rüzgârın bana iletmekte olduğu sevgili kocam Iason&rsquo;un sesinden kopardılar. Sana son yazdığımın ertesi günü, kaba insanlar zorla odama girerek ellerimi ve ayaklarımı bağladılar ve beni bir arabaya attılar. Dört saat sonra, İstanbul&rsquo;un çevresinde Fransız rahibelerin bulunduğu bir hastanede idim... Herkes benim delirdiğimden sözediyor... Ne onlar beni anlıyor, ne de ben onları... Ne var ki, ne ben onları anlamak istiyorum, ne de onların beni anlamamaları umurumda değil... Sanki, bellim, onların riya ve ikiyüzlülük dolu <span class="t13">ya</span>şamlarına ayak uydurmam şartmış gibi... Doktor Mazhar ve doktor Ziyalanaki benim deli olduğuma karar vermişler! Fakat, ben de, böylesine bir duygu ve davranma çeşidini kendi yaşam tarzı olarak seçme kararını vermiş durumdayım... Bir türlü ne doktorlara, ne de hastanedeki rahibelere bunu anlatabildim! Tüm bağırmalarım, çırpınmalarım boşuna! Hastanede geçirdiğim daha ilk geceden beri haklılığımı ifadeye çalıştım! Kaldı ki, benim Iason ile evli olmam nedeni ile, benim yaşamıma benden ve ondan başka hiç kimsenin karışamayacağını defalarca anlattım! Ben anlatmaya çalıştıkça, onlar da bana iğne yapmaya, sıcak su ile dolu küvetlere sokmaya başladılar... Öylesine yalnız ve korumasızdım ki... Ama, nasıl olduğunu bilmiyorum, hastaneye girdiğim andan itibaren gene Iason yardımıma koştu... Sesi gene kulağımda idi... Karadeniz&rsquo;in ücra köşesinden, bunca uzakla iken, sevgili Iason&rsquo;um gene bana ulaşmıştı... Bana cesaret veriyor, birbirimizden bu insafsız koparmışımızın uzun sürmeyeceğini ve biraz sonra hiç ayrılmamacasına birleşeceğimizi söylüyordu... Sevgili kocam, benim... Haftalarca zorla içirtilen şuruplar, geceleri yutturulan tozlar ile yaptırılan iğneler... Ve, en iğrenci, ellerim ile ayaklarım bağlı iken, saatlerce pis banyoların içinde kalmak... Bir süre sonra takatim kesildi. Karşı koymak, bağırmak bir yana kımıldanacak takatim kalmamıştı... Uyku ve yorgunluktan kırılıyordum... Ağzımdan tek bir kelime çıkamaz olmuştu... Ama, aklım ile beni yaşama bağlayan düşüncelerim sağlamdı... Bir de, bana karşı aşkı ile bağlılığını tekrarlayan sevgilimin sesi... Ne yazık ki, insanların varolduğu ilk günden beri hiçbir kadının hissetmemiş olduğu böylesine bir mutluluğu getiren sesleri duymam, etrafımdaki &ldquo;akıllılar&rdquo; tarafından iyileşmemiş olduğum ve dolayısıyla daha bir süre o pis hastanede kalmamın gerekli olduğu şeklinde değerlendiriliyordu. Ben de, yapılacak en akıllı işi yaptım! Evvelsi günkü son konsültasyonda, artık bana böyle seslerin gelmediğini, bir zamanlar duymakta olduğum o seslerin, artık geçmiş bulunan hastalığımın bir ifadesi olduğunu söyledim... Ama, bunları söylerken, içimden, aşkımıza karşı samimi davranmadığım için bir taraftan Iason&rsquo;dan beni affetmesini dilerken, diğer taraftan da, her şeye rağmen tüm varlığı ile daima bağlı kalacağını tekrarlayan sesini duyuyordum. Doktorların gözünde iyileşmiştim artık! Arlık çıkabilirdim! Ve, dün annemle babam beni almaya geldiklerinde, doğup büyüdüğüm Paris&rsquo;ten ve oradaki çevremden ayrılıp buradaki yabancı muhite gelmiş olmamın ruhsal sağlığıma olumsuz etkisi olacağından, bir an önce Paris&rsquo;e dönmemin şart olduğunu da eklemeyi ihmâl etmediler! Zavallılar, benim akıllı tarafımı hiç görmediler ki... Doktor olmanın kendilerine yüklemiş olduğunu zannettikleri ciddiyetleri, onlara, on sekiz- on dokuz yaşlarında bir genç kızın, hattâ ufak bir çocuğun endişe, korku, umut ve beklenti yıkımları ile ilgilenmelerine müsaade etmedi ki... Orada hep deli Cécile vardı... vuran, kıran, bağıran, ses duyan, elleri-ayakları bağlı olarak günlerce pis banyo küvetlerinde tutulan Cécile vardı... Ve, herkes görünürdeki deli Cécile ile ilgilendi... Kimse, onun neden ses duyduğunu ve neden vurup kırdığını, neden tüm gece boyunca deli gömleği içinde yatağında çırpınıp durduğunu, ne düşündü ve ne de sordu... Beni tedavi ettiklerini zannedenler, beni yıkanın Paris&rsquo;teki çevrem ile anne-babamın, ve, yaşamam için yapmaya kalkıştığım her atılımı nefret dolu varlığı ile önlemeye çalışan Julie teyzenin olduğunun farkında değiller... Benimle, gerçek Cécile ile hiç konuşmadılar... İşte, böylece, bugün öğle üzeri geri döndüm! Seni öylesine özlemiştim ki... İyi ki, seni her akşam sakladığım dolabın üst rafındaki gizli yerinde bulamadılar... Yoksa, eminim ki, "iyiliğim için&rdquo; seni de yokedeceklerdi... Ne ise... İşte, gene buluştuk sevgili günlüğüm...</p>
</body>
</html>
