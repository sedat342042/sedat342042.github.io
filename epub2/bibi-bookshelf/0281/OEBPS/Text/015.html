<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p6"><span class="t4">30.12.1920</span></p>

  <p>Pamuk Prenses&rsquo;e benziyorum. Gece-gündüz yanan sobanın tatlı ılıklığı içinde, süslü-püslü yatakta kurulmuş oturuyorum. Profesör sivri sakallı, ince kelebek gözlüklü bir adam. Muayeneden sonra Doktor Corot ile konuşurken, ayaklarımdaki bu hastalığın &ldquo;heyecandan&rdquo; ileri gelmiş olduğunu söylediğini duydum... Hoppala! bu da nereden çıktı!... Ama, ne olursa olsun, bu hastalığımın bana yararı da yok değil!... Bir defa, okuldaki Noel ve Yılbaşı törenlerinin saçmalıklarına katlanmaktan kurduldum... Hele çocukların ukalâlıkları ve alaycı gülümsemeleri yok mu... kahrolacaktım!.. Ayrıca, bizim evdekilere de iyi bir ders oldu... &ldquo;Cécile&rsquo;ciğim nasılsın?&rdquo; yukarı, &ldquo;Cécile&rsquo;ciğim iyileştin mi?&rdquo; aşağı... &ldquo;aman kendini üşütme Cécile&rsquo;ciğim... sütünü iç Cécile&rsquo;ciğim&rdquo;lerin arkası kesilmiyor... Hani, benim hastalığım &ldquo;heyecandaymış? Bizim keçi sakallı profesör öyle demedi mi? Nedense, o kelimeyi ağzına alan yok! Zaten, doktorlar gittikten sonra annemle Julie teyze odanın dışında tartışırlarken, Julie teyzenin &ldquo;bacak kadar kızda heyecan da ne oluyormuş! ya hastadır, ya değildir! terbiyesizliğe heyecan adını takmışlar...&rdquo; diye dırlandığını duydum... Neyse ki, babam &ldquo;meslek adamlarına saygısızca davranmanız doğru olmaz... herhalde bildikleri bir şey vardır&rdquo; diye araya girdi de, bizimkilerin dedikodularını kesti...</p>
</body>
</html>
