<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5"><span class="t4">&nbsp;</span></p>

  <h1 class="p3"><span class="t4">26</span><span class="t10">.</span><span class="t4">10.1920</span></h1>

  <p>Bugün gerçekten kötü geçti. Okulda Noel ve Yılbaşı şenlikleri için hazırlıklara başlanıyor. Müdire madam Monique, bizim sınıf ile son sınıf öğrencilerini gruplara ayırarak, kendilerine çeşitli görevler verdi. Noel kutlamaları arasında yapılacak İsa&rsquo;nın doğumunu canlandıran ahır dekoru ile bebek Isa, Meryem Ana ile Aziz Yusuf ve melekler, çobanlar ve de hediye getiren kâhinlerin yerine geçecek çocuklan seçtiği gibi, koroda duaları ve şarkıları okuyacakları da seçti; Yılbaşı akşamı eğlencelerinde şiir ve şarkı okuyacak, dans edecek, monolog okuyacak, hattâ şaklabanlık yapacakları da ayırdı; ve, bu arada, pek fazla yeteneği olmayanlara da, renkli kalemler ile çizilecek süslü davetiyeleri evlere dağıtma, gelecek davetlilere yer gösterme, toplantı salonunu temizleme ve tertipleme gibi daha basit işler verdi. Herkes kendi grubuna doğru gittikten sonra, sırada bir ben, bir de kekeme Ernestine kalmıştık; Ernestine&rsquo;e doğru baktığımda başını eğmiş ağlıyordu... Tüm cesaretimi toplayarak madam Monique&rsquo;e beni hangi grupta görevlendirdiğini sormak için ağzımda bir iki kelime gevelemeye çalıştım. Hayır! Ne bana ne de Ernestine&rsquo;e herhangi bir görev vermemişti. Ancak, her ikimiz de, grup başkanları lüzum gördüklerinde, herhangi bir gruba &ldquo;kendi yeteneklerimiz nispetinde&rdquo; yardımcı olabilecektik! Buz gibi kaldım! Çocuklar ise gülümsüyordu... Akşam okuldan çıktığımda pis bir yağmur yarı karanlık sokağımızın her zamanki çamurunu koyu bir balçığa dönüştürmüştü. Ayakkabılarım ile siyah uzun çoraplarım çamurlu, gözlerim yaşlı eve girdim. Hiçbir şey söylemeden yemek saatine kadar odama kapandım. Şimdi boş gözlerle, ıslak dar sokak ile karşı evin karanlık gölgesine bakıyorum...</p>
</body>
</html>
