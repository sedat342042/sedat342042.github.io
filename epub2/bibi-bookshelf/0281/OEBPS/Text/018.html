<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5"><span class="t4">&nbsp;</span></p>

  <h1 class="p3"><span class="t4">4</span><span class="t10">.</span><span class="t4">2.1921</span></h1>

  <p>Dün akşam üzeri ben kadın oldum! Artık, kadınım! Jean-Paul&rsquo;ün kadını! Gururlu ve mutlu gerçek bir kadın! Okuldan çıkarken Jean-Paul bana işaret etti; adımlarımı yavaşlattım, diğer çocukların pek kullanmadığı yan kapıdan çıkıp ilerideki köşede bekledim; çok geçmeden, Jean-Paul bana yetişti ve ailesi bir ahbaplarına akşam yemeğine gidecekleri için, evinde bir süre kalabileceğimizi söyledi. Ben zaten böyle bir teklifi bekliyordum; şu son günlerdeki ısrarlı suskunluğunun arkasında tüm aşkı ve arzulan ile bana atılmasını bekliyordum. Bir erkeğin evinde olmak, yatağına girmek ne kadar güzel! Benim sadık dostum, sırdaşım, sevgili günlüğüm!... evet, Tanrı&rsquo;nın insanları yaratmış olduğu o ilk günden beri hiçbir kadın ve hiçbir erkek O&rsquo;nun ulu yaratıcılığına lâyık olurcasına böyle bir sevişmeyi tatmamışlar! Bir ara, odanın üstü açıldı... Yukarılarda kanatlı bir at bizi bekliyordu... ikimiz de çırılçıplaktık... o ala bindik ve göğe doğru yükseldik, yükseldik... her tarafımızdan meleklerin söylediği şarkı sesleri ile güneşin binbir renge dönüşen şualarından oluşmuş tanrısal bir yatak belirdi, ve bulutlar arasından Tanrı&rsquo;nın yüzü belirerek benim kadınlığımın ancak böylesine kutsal ve kimseye nasip olmamış bir yatakta kutlanabileceğini söyledi&mdash; Seviştik... Sevişmemiz ikiyüzellialtıbin yıl sürdü... Beni kadınlığa ulaştıran kan ile Jean-Paul&rsquo;ün spermlerini, Tanrı&rsquo;ya sunmak üzere, kırmızı gül yapraklarından yapılmış kâselere topladık... Sonra, üstümüze güneşten de parlak bir ışık düştü... Ve, ikimiz de günlük yaşantımıza dönerek kendimizi evlerimizde bulduk...</p>
</body>
</html>
