<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Tüccar Prensin Yükselişi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-18-</p>
	<p class="block_12">KEŞİF</p>
	<p class="block_13"> </p>
	<p class="block_14">Roo başını salladı.</p>
	<p class="block_13"> </p>
	<p class="block_14">Duncan yumruğunu geri çekip sandalyedeki adama vurdu. Adamın kafası geriye doğru gitti ve burnu kanamaya başladı. "Yanlış yanıt," dedi Duncan.</p>
	<p class="block_13"> </p>
	<p class="block_14">Herbert McCraken, "Bilmiyorum," dedi.</p>
	<p class="block_13"> </p>
	<p class="block_14">Duncan adama bir kez daha vurdu.</p>
	<p class="block_13"> </p>
	<p class="block_14">Roo, "Çok basit McCraken," dedi. "Bana, altınımı çalman için seni kimin ayarttığını ve altını kimin aldığını söyle, biz de gitmene izin verelim." "Söylersem beni öldürürler," dedi adam.</p>
	<p class="block_13"> </p>
	<p class="block_14">"Söylemezsen seni biz öldüreceğiz," dedi Roo.</p>
	<p class="block_13"> </p>
	<p class="block_14">McCraken, "Eğer size söylersem, pazarlık etme gücümü yitiririm," dedi. "Konuştuğumda, seni gırtlağımı kesmekten alıkoyacak olan şey nedir?"</p>
	<p class="block_13"> </p>
	<p class="block_14">"Bunun bana hiçbir faydası dokunmaz," dedi Roo. "Altın benim; onu almakla Kral'ın yasalarını çiğnemeye çalışıyormuşuz gibi davranma. Seni Şehir Muhafızları'nın ofisine götürürsem ve Dük'ün saray nazırı tarafından suçlu bulunursan, yarattığın hesaplar bilmecesini anlayabilecek bir yargıç buluruz ve sen de önümüzdeki on beş yıl boyunca liman ekibinde çalışıyor olursun."</p>
	<p class="block_13"> </p>
	<p class="block_14">"Peki söylersem?"</p>
	<p class="block_13"> </p>
	<p class="block_14">"Şehirden ayrılmana izin veririz... canlı olarak."</p>
	<p class="block_13"> </p>
	<p class="block_14">Adam bir dakika düşündükten sonra, "Adamın adı Newton Briggs," dedi. "Altının transferini o ayarladı."</p>
	<p class="block_13"> </p>
	<p class="block_14">Roo, McCraken'ın onu göremeyeceği bir yerde, arkasındaki gölgelerde duran Jason'a göz attı. Jason sessizce, "Biz satın almadan önce muhasebe bürosunun ortaklarından biriydi," dedi.</p>
	<p class="block_13"> </p>
	<p class="block_14">McCraken, "Kontrolü kaybetmekten mutlu değildi," dedi. "Sanırım senden çalması için birisi ona ödeme yaptı. Bütün bildiğim, bana, bir Queg unvanı ve bir villa almaya ve kendi işimi kurmaya yetecek kadar altın sözü verdiği."</p>
	<p class="block_13"> </p>
	<p class="block_14">"Neden Queg unvanı?" diye sordu Duncan.</p>
	<p class="block_13"> </p>
	<p class="block_14">Adamın arkasında durup sandalyede kalmasını sağlayan Luis, "Krallık'taki birçok kişi, bir düzine genç köle kızla," omuzlarını silkti, "ya da çocukla dolu bir villada yaşamak için zengin bir Queg soylusu olma hayali kurar," dedi.</p>
	<p class="block_13"> </p>
	<p class="block_14">Roo güldü. "Sen bir aptalsın. Oyuna getirildin. Queg limanından dışarı adımını atar atmaz, dakikalar içinde kadırgalara doğru gidiyor olacaktın. Sahip olduğun bütün altın ceza olarak devlete gidecekti. Orada güçlü müttefiklerin yoksa, Queg vatandaşı olmayanların hakları yoktur." McCraken gözlerini kırpıştırdı. "Ama bana söz verdiler..." Roo, "Bırakın onu," dedi.</p>
	<p class="block_13"> </p>
	<p class="block_14">"Öylece bırakalım mı?" diye sordu Duncan.</p>
	<p class="block_13"> </p>
	<p class="block_14">"Nereye gidebilir ki?"</p>
	<p class="block_13"> </p>
	<p class="block_14">Luis, McCraken'ı yaklaşık dört saat önce birisiyle -artık Briggs olduğunu biliyorlardı- buluşmak için bir depoda beklerken bulmuştu. Duncan Sarth'a giden adamları geri getirmeleri için çoktan bir atlı göndermişti; her şey plana göre giderse, bir saat içinde Roo'nun merkez ofisinde olmaları gerekiyordu. Adam ayağa kalkıp, "Şimdi ne yapacağım ben?" diye sordu. "Queg'e gidip bir soyluluk beratı almaya çalış," dedi Roo. "Ama başkasının parasını kullan. Yarın günbatımına kadar şehirden ayrılmazsan, seni öldürmeye çalışanlar yalnızca suç ortakların olmayacak."</p>
	<p class="block_13"> </p>
	<p class="block_14">Adam elinin tersiyle kanlı dudağını sildi ve sendeleyerek kapıdan çıktı. Roo, "Duncan, bir dakika sonra onu takip etmeye başla," dedi. "Tek başına kaçmaya çalışamayacak kadar korkmuş bir halde. Eğer bu işte başka birisi daha varsa, bizi ona götürebilir. Gerçekten kaçmasına da izin verme; Kraliyet Mahkemesi'ne ifade vermesi için ona ihtiyacımız olabilir. Soygun suçuyla aramızda duran tek şey o olabilir."</p>
	<p class="block_13"> </p>
	<p class="block_14">Duncan başıyla onayladı. "Sen nerede olacaksın?" "Limanda," dedi Roo. "Sabah akıntısıyla Queg'e gidebilecek bir gemi olma olasılığına karşı sadece. Oraya haber gönderirsiniz." Duncan başını sallayıp çıktı.</p>
	<p class="block_13"> </p>
	<p class="block_14">Roo, "Jason, ofise dön ve orada bekle," dedi. "Eğer sana başka bir yerde ihtiyacımız olursa, haber göndeririz."</p>
	<p class="block_13"> </p>
	<p class="block_14">Jason da ayrıldı. Luis, "Haber ettiğin anda yelken açacak bir gemimiz hazır bekliyor," dedi. "Güzel," dedi Roo. "Altın hırsızımız şehirden kaçacaksa, onu dalgakıranın dışına çıkmadan yakalamak istiyorum. Herhangi bir kraliyet savaş gemisi sorgulamaya gelene kadar her şeyin bitmiş olmasını istiyorum. Bir gümrük muhafız gemisi bize bordaladığında altının elimizde olmasını istiyorum. O zaman açıklama yapması çok daha kolay olur."</p>
	<p class="block_13"> </p>
	<p class="block_14">Luis kafasını iki yana salladı. "Neden altını kaçırıyorlar? Neden sadece bir yere atıp Acı Deniz Şirketi'nin iflas etmesini beklemiyorlar?"</p>
	<p class="block_13"> </p>
	<p class="block_14">Roo, "Çünkü bu hem zekice, hem de riskli," dedi. "Bu, işbirliği yaptığın adamların şehirden ayrılıp konuşmayacaklarını bilirsen zekice bir hamle olur. Ama yakalanacaklarını ve konuşmaya zorlanacaklarını düşünürsen, eninde sonunda bizi bu soygunu gerçekleştiren beyne götürecektir ve o noktada," parmaklarını şaklattı, "kiralayabildiğimiz her kılıçla üstlerine gideriz ve bir meydan savaşı olur." İç geçirdi. "Ama eğer altın güvenle, bir limana ya da dağların arkasına giden bir arabayla gönderilirse... " Omuzlarını silkti.</p>
	<p class="block_13"> </p>
	<p class="block_14">"Bunu kim planlamışsa, zamanlamayı mükemmel yapmış," dedi Luis.</p>
	<p class="block_13"> </p>
	<p class="block_14">Roo, "Beni endişelendiren de bu," dedi. "Bu işin içinde sadece muhasebe bürosundaki piçler yok. Acı Deniz Şirketi ve mali durumu hakkında McCraken ve Briggs gibi insanlardan daha çok şey bilmeleri gerekirdi." Bir parmağını kaldırdı. "Jason'ın ya da başka birisinin soygunu fark etmeye yakın olacağını bilmeleri gerekiyordu. Bu iş çok uzun zamandır devam ediyordu." Bir parmağını daha kaldırdı. "Ve böyle bir kaybı telafi edebilmemiz için birkaç haftamız olduğunu bilmeleri gerekiyordu." Hayal kırıklığıyla kafasını iki yana salladı. "Doğu'dan gelecek kervanlarımız ve bugün Ylith'e varacak bir tahıl nakliyemiz var. Uzak Sahil filomuz ya Carse'da ya da eve dönüş ayağında olmalı. Bunlardan herhangi biri bu açığımızı kapatacak kadar altın getirecekti," yumruğunu avucunun içine indirdi, "ama bugün değil!"</p>
	<p class="block_13"> </p>
	<p class="block_14">"Bir casus mu?"</p>
	<p class="block_13"> </p>
	<p class="block_14">"Bir çeşit ajan," dedi Roo. Kapıya yürüdü. "Duncan'dan başka, tamamen güvendiğim tek kişi sensin Luis. Seninle ölüm hücresinde beraberdik ve yüzerek Vedra Nehri'ni geçtik. Birlikte ölümle burun buruna geldik ve Jadow ve Greylock hariç, Krondor'da senin dışında arkamı dönebileceğim hiç kimse yok."</p>
	<p class="block_13"> </p>
	<p class="block_14">Luis'in yüzünde her zamanki neşeli ifadesi vardı. "Tek eli olsa bile mi?"</p>
	<p class="block_13"> </p>
	<p class="block_14">Roo kapıyı açtı. "Bir bıçakla, çoğu adamın bir kılıç ve iki elle olduğundan daha iyisin. Gel, rıhtımları taramaya başlayalım."</p>
	<p class="block_13"> </p>
	<p class="block_14">Kapıdan çıkarlarken Luis patronunun sırtına bir şaplak indirdi ve arkasından kapıyı kapadı. Bu baraka Acı Deniz Şirketi'nin Tüccarlar Mahallesi'nde sahibi olduğu pek çok barakadan biriydi ve ikili oradan çabucak rıhtımlara doğru ilerlemeye başladı.</p>
	<p class="block_13"> </p>
	<p class="block_14">Onlar gittikten sonra, barakanın çatısında birisi ayağa kalktı. Sessizce yere atlayan gölgeler içindeki izleyici, karanlıkta gözden kaybolan Luis ile Roo'yu izledi, ardından döndü ve onları göstererek hafifçe ıslık çaldı. Sokağın bir blok ötesinden iki kişi daha çıktı ve hızla ıslık çalanın yanına gitti. Üç kişi bir süre konuştuktan sonra ikisinden biri dönüp geldiği yere geri gitti. Diğer ikisi limana giden Roo ile Luis'i takip etmeye başladı.</p>
	<p class="block_13"> </p>
	<p class="block_7"><img alt="Line" src="images/image.png" class="calibre3"/></p>
	<p class="block_13"> </p>
	<p class="block_14">"Pusu!" diye bağırdı Renaldo.</p>
	<p class="block_13"> </p>
	<p class="block_14">"Kama!" diye bağırdı Calis ve bütün adamlar anında konuşlandılar. Birlik, genişliği rahatlıkla altmış metreyi bulan ve altı girişi olan büyük bir galerideydi. Eğitildikleri gibi, kırk adam, kılıçları herhangi bir saldırganı aşağı indirmek için dik bir durumda, kalkan kalkana bir kama oluşturdu. Galeriyi insanlık dışı bir hırıltı ve çığlık doldururken, diğer yirmi adam çıkardıkları küçük yaylarına sakin bir şekilde oklarını yerleştirdi.</p>
	<p class="block_13"> </p>
	<p class="block_14">Önlerindeki üç tünelden, Calis'in Kızıl Kartalları'nın üstüne Pantathialılar akıyordu. Erik karşılarındaki gücü kabaca tahmin etmeye çalışıyordu, ama saldırganların ilk dalgası okçuların atışlarıyla düşmeye başlayınca saymaktan vazgeçti. Ardından kalkan duvarına ulaştılar. Erik güçlü kılıç darbeleriyle saldırıyordu. Pantathialı askerler kılıçlarıyla Erik'in darbelerini savuşturmaya çalışırlarken, iki kere vuruşunun altında çeliğin kırıldığını duydu. Rakiplerinde çok az beceri olduğunu fark etti. Calis'ten emir beklemeden, "İkinci sıra!" diye bağırdı. "Kılıçlarınızla beni takip edin!"</p>
	<p class="block_13"> </p>
	<p class="block_14">Yirmi okçu yaylarını bırakıp kılıçlarını çekti. Erik bulunduğu sıranın sağ ucundan dolaşarak bir daire çizip Pantathialılara yandan saldırdı. Tahmin ettiği gibi, çabucak şaşkınlığa düştüler. Ama kaçmak yerine, aniden son ikisi Calis'in adamlarının önünde yere düşene ve galeri sessizliğe bürünene kadar kendilerini sadece Krallık askerlerinin üstüne attılar. Boldar Blood, "Odun kesmek gibi," dedi.</p>
	<p class="block_13"> </p>
	<p class="block_14">Erik garip paralı askere baktı ve zırhına sıçrayan kanların, sanki garip beyaz yüzeyde kalmaları mümkün değilmiş gibi aşağı aktığını fark etti. Erik soluklanarak, "Cesurdular, ama bunlar savaşçı değildi," dedi. İki adama, o taraftan başka Pantathialıların da gelmesi durumunda tetikte beklemeleri için tünel ağızlarına gitmelerini işaret etti. "Cesur değillerdi," dedi Boldar. "Bağnazdılar."</p>
	<p class="block_13"> </p>
	<p class="block_14">Calis, "Hiçbir Pantathialının göğüs göğüse çarpıştığını duymamıştık," diyen Miranda'ya baktı.</p>
	<p class="block_13"> </p>
	<p class="block_14">"Savaşmak için gizli kalmayı ve kurnazca davranmayı tercih ederler."</p>
	<p class="block_13"> </p>
	<p class="block_14">Erik bir tanesini çevirmek için çizmesinin ucunu kullandı ve "Bu yetişkin değil," dedi.</p>
	<p class="block_13"> </p>
	<p class="block_14">"Hiçbiri yetişkin değil," dedi Calis. "Dün tünelde bulduğumuzdan daha küçükler."</p>
	<p class="block_13"> </p>
	<p class="block_14">Erik de Loungville'e göz attı. "Üstümüze çocukları mı salıyorlar?" "Olabilir," dedi Başçavuş. "Bu tavşan deliğinin diğer kısımlarında da dün bulduğumuz yuva gibi yenilmişlerse, tek parça kalanları korumak için çaresiz bir durumda olabilirler."</p>
	<p class="block_13"> </p>
	<p class="block_14">Calis ve Miranda ölü Pantathialıyı incelerken, Erik çabucak adamlarını kontrol etti. Calis'in komutasındaki hiç kimsenin önemli bir yarası yoktu. "Sadece kesikler ve çürükler var," diye rapor verdi Erik.</p>
	<p class="block_13"> </p>
	<p class="block_14">"Birkaç dakika dinlendikten sonra devam edeceğiz," dedi de Loungville.</p>
	<p class="block_13"> </p>
	<p class="block_14">Erik başını salladı. "Hangi tünelden?" De Loungville soruyu Calis'e tekrarladı.</p>
	<p class="block_13"> </p>
	<p class="block_14">"Ortadakinden sanırım. Gerekirse aynı yoldan dönebiliriz," dedi Yüzbaşı.</p>
	<p class="block_13"> </p>
	<p class="block_14">Erik öyle olmasını umdu, ama düşüncelerini kendine sakladı.</p>
	<p class="block_13"> </p>
	<p class="block_7"><img alt="Line" src="images/image.png" class="calibre3"/></p>
	<p class="block_13"> </p>
	<p class="block_14">Silahlı adamlardan oluşan beklenmedik bir güç dikkatle karanlıkta ilerlerken, Roo bir balyanın arkasına çöktü. Ortalığı sis basmıştı ve şafak loşluğunda insan bir kol boyu mesafeyi güçlükle görebiliyordu.</p>
	<p class="block_13"> </p>
	<p class="block_14">Roo'nun adamlarından biri büyük bir muhafız birliğini ve rıhtımlara doğru giden bir arabayı haber verince, Roo ve Luis rıhtımları araştırmıştı. Roo, Luis'i daha fazla adam getirmesi için yollamış ve takibe tek başına devam etmişti.</p>
	<p class="block_13"> </p>
	<p class="block_14">Arkasından gelen ani bir sesle hızla arkasını döndü. Roo kılıcını çekerken, Duncan elini kaldırıp fısıldayarak, "Benim!" dedi. Roo kılıcını indirip arabanın rıhtıma girişini izlemek üzere döndü. Duncan kuzeninin yanına geçip diz çöktü. "McCraken bu tarafa yöneldi. Sis yüzünden onu bir an kaybettim, birisinin -senin- şu ara sokaktan," Roo'nun arkasını gösterdi, "eğilerek çıktığını görünce takip ettim. Her an Herbert'ü görebiliriz."</p>
	<p class="block_13"> </p>
	<p class="block_14">Roo başını salladı. "O arabadaki şeyin bizim altınımız olduğuna kuşkum yok."</p>
	<p class="block_13"> </p>
	<p class="block_14">"Onlara limanda mı saldıracağız?"</p>
	<p class="block_13"> </p>
	<p class="block_14">Roo sayım yaptı. "Onlar kayığa binmeden önce Luis adamlarımızla gelmedikçe hayır," diye fısıldadı. "Adamlarımız ya Acı Deniz Kraliçesinde ya da depoda, emir bekliyor."</p>
	<p class="block_13"> </p>
	<p class="block_14">Araba durdu ve karanlıkta bir ses çınladı. "Şu kayığa yükleyin." Tek bir kapaklı fener açıldı ve araba ve etrafındaki adamlar, artık zayıf ışıkla dış hatları belli olan siluetler şeklinde görülebiliyordu.</p>
	<p class="block_13"> </p>
	<p class="block_14">Adamlar arabanın arka kapağını açıp birkaç tane küçük sandık indirmeye başladı. Aniden karanlıktan, arabanın etrafını saran fener ışığının oluşturduğu küçük ışık havuzuna birisi çıktı.</p>
	<p class="block_13"> </p>
	<p class="block_14">Kılıçlar çekilince korku dolu bir ses, "Benim! McCraken!" dedi.</p>
	<p class="block_13"> </p>
	<p class="block_14">Sürücü koltuğundan bir adam aşağıya atladı ve iki muhafız Herbert'ün koluna girerken feneri kaptı.</p>
	<p class="block_13"> </p>
	<p class="block_14">Adam feneri yukarı kaldırıp bir adım attı.</p>
	<p class="block_13"> </p>
	<p class="block_14">Roo nefesini tuttu. Bu Tim Jacoby idi. Ardından arkasında Tim'in kardeşi Randolph'u gördü. Tim, "Burada ne arıyorsun?" diye sordu. "Briggs gelmedi," dedi McCraken.</p>
	<p class="block_13"> </p>
	<p class="block_14">"Budala," dedi Tim Jacoby. "Sana, ne kadar sürerse sürsün o gelene kadar orada beklemen söylenmişti. Şu anda muhtemelen depoda seni bekliyordur." Randolph, "Yüzüne ne oldu?" diye sordu.</p>
	<p class="block_13"> </p>
	<p class="block_14">Herbert elini yüzüne götürdü, ardından, "Karanlıkta düşüp dudağımı bir sandığa çarptım," dedi. "Birisi sana vurmuş gibi duruyor," dedi Tim Jacoby.</p>
	<p class="block_13"> </p>
	<p class="block_14">"Hiç kimse vurmadı bana," dedi McCraken, Tim Jacoby'nin hoşlandığından daha yüksek bir sesle.</p>
	<p class="block_13"> </p>
	<p class="block_14">"Yemin ederim!"</p>
	<p class="block_13"> </p>
	<p class="block_14">"Sesini yükseltme," dedi Tim. "Herhangi biri seni takip etti mi?"</p>
	<p class="block_13"> </p>
	<p class="block_14">"Bu siste mi?" dedi McCraken. Derin bir nefes aldı. "Beni de yanında götürmelisin. Briggs'in günbatımında altınımla birlikte gelmesi gerekiyordu. Bekledim ama gelmedi. Bu işten payıma elli bin altın düşüyordu. Bunu telafi etmen gerekiyor." "Yoksa ne olur?" dedi Tim.</p>
	<p class="block_13"> </p>
	<p class="block_14">McCraken korkmuştu. "Ben..."</p>
	<p class="block_13"> </p>
	<p class="block_14">Roo, McCraken geldiğinden beri arabanın etrafındaki hiç kimsenin kıpırdamadığını fark etti. Rıhtım basamaklarının dibindeki kayık, sallanarak hafifçe taşlara çarpıyordu. "Konuşmaya devam et," dedi Roo sessizce, her geçen dakika Luis ve adamlarının daha da yaklaştığını bilerek. Onları burada karşılamak denizde savaşmaktan çok daha kolay olurdu. Ödemeyi yapmaları için günbatımına kadar vakitleri vardı ve Jacoby'nin adamlarını limanda halledemezlerse, bir deniz takibine girişmek ve Tim'in gemisini öğleden önce ele geçirmek zorunda kalacaklardı.</p>
	<p class="block_13"> </p>
	<p class="block_14">Fısıldayarak Duncan'a, "Gerekirse, Luis gelene kadar onları burada tutmayı planlıyorum," dedi.</p>
	<p class="block_13"> </p>
	<p class="block_14">"Etraflarından dolaşıp arkalarına geçebilir misin?"</p>
	<p class="block_13"> </p>
	<p class="block_14">"Ne?" dedi Duncan fısıldayarak. "Onları sadece ikimizin mi durdurmasını istiyorsun?"</p>
	<p class="block_13"> </p>
	<p class="block_14">"Onları yavaşlatmak istiyorum, hepsi bu. Arkalarına geç ve oyunumu uygula."</p>
	<p class="block_13"> </p>
	<p class="block_14">Duncan gözlerin devirip fısıldayarak, "Tanrılardan bizi öldürtmeyeceğini ümit ediyorum kuzen," dedi. Ardından döndü ve sisin içinde gözden kayboldu.</p>
	<p class="block_13"> </p>
	<p class="block_14">McCraken, "Zararımı telafi etmezsen, Dük'ün saray nazırının önünde ifade veririm," dedi. "Hesaplarda tahrifat yapmam için senle Briggs'in beni zorladığını söylerim."</p>
	<p class="block_13"> </p>
	<p class="block_14">Tim kafasını iki yana salladı. "Çok aptal bir adamsın McCraken. Bağlantımızın olmaması gerekiyordu. Briggs'in işi buydu."</p>
	<p class="block_13"> </p>
	<p class="block_14">"Briggs gelmedi!" dedi McCraken, neredeyse histerik bir sesle.</p>
	<p class="block_13"> </p>
	<p class="block_14">Tim başıyla işaret verince McCraken'ın koluna girmiş olan iki muhafız hareket etmemesi için McCraken'ı sıkıca tuttu. Jacoby kemerinden hızla bir kama çekip McCraken'ın karnına soktu. "Depoda kalmalıydın McCraken. Önce Briggs öldü, şimdi de," muhasebeci, onu tutan iki muhafızın arasında yığılıp kaldı, "sen." Bir baş hareketiyle cesetten kurtulmalarını işaret etti. İki muhafız kayığa inen basamaklardan aşağı iki adım atıp cesedi pruvanın birkaç metre önünden suya attı.</p>
	<p class="block_13"> </p>
	<p class="block_14">Limanda yüzerken bulunan başka bir ceset Krondor'da pek konuşulmaya değer bulunmazdı. Roo neredeyse altının hepsinin kayığa yüklendiğini tahmin edene kadar bekledikten sonra balyanın arkasından çıkıp yapabildiği kadar buyurgan bir sesle, "Kıpırdamayın!" diye bağırdı. "Etrafınız sarıldı."</p>
	<p class="block_13"> </p>
	<p class="block_14">Tahmin ettiği gibi, arabanın ve kayığın yanındakiler, sis yüzünden orada kimin olduğunu göremiyordu ve bu duraksama Roo'ya umduğu avantajı sağladı; anında saldırıya geçmiş olsalardı, ne kadar iyi kılıç kullanırsa kullansın adamlar onu alt ederdi.</p>
	<p class="block_13"> </p>
	<p class="block_14">Arabanın arkasından boğuk bir çığlık geldi ve bir adam yere yığıldı. Roo ne olduğunu merak ederken, Duncan'ın bağırdığını duydu. "Kıpırdamamanızı söylemiştik!"</p>
	<p class="block_13"> </p>
	<p class="block_14">Cesedin yanındaki bir adam aşağı bakıp, "Hançer bu!" dedi. "Şehir Muhafızları olamazlar!" Bir adım atınca başka bir hançerle yere yığıldı ve farklı bir ses, "Şehir Muhafızları olduğumuzu iddia etmedik ki," dedi. Roo'nun saklandığı binanın diğer tarafından yavaşça, belli belirsiz onlara doğru gelen bir şekil görünüyordu. Roo sesi tanıdığını düşündü ve ardından birtakım tanıdık özellikler gördü. Her iki taraf da görene kadar Dashel Jameson ileri çıktı.</p>
	<p class="block_13"> </p>
	<p class="block_14">Uzaktan nal sesleri duyulmaya başladı ve Dash, "Ayrıca destek kuvveti de yolda," dedi.</p>
	<p class="block_13"> </p>
	<p class="block_14">"Silahlarınızı bırakın."</p>
	<p class="block_13"> </p>
	<p class="block_14">Dashel'in çıktığı karanlıktan üçüncü bir hançer fırlayıp tok bir küt sesiyle arabanın yanına saplanınca adamlardan bazıları duraksadı. "Size silahlarınızı bırakmanızı söyledi!" diye bağırdı farklı, garip aksanlı biri.</p>
	<p class="block_13"> </p>
	<p class="block_14">Hızla yaklaşan atlar Luis ve adamlarına ait olduğu için, Roo Şans Tanrıçası Ruthia'ya şükretti.</p>
	<p class="block_13"> </p>
	<p class="block_14">Jacoby'nin muhafızları yavaşça diz çöküp silahlarını yere bıraktı.</p>
	<p class="block_13"> </p>
	<p class="block_14">Roo bir an bekledikten sonra ileri çıktı. "Günaydın Timothy, Randolph." Sakin görünmeye çalışıyordu.</p>
	<p class="block_13"> </p>
	<p class="block_14">Jacoby, "Sen!" dedi.</p>
	<p class="block_13"> </p>
	<p class="block_14">Tam o anda Luis arkasında bir düzine atlıyla görüş alanına girdi ve atlılar yayılarak diz çökmüş adamların etrafını sardı. Birkaç tanesinin elinde, arabaya ve kayığa doğrultulmuş arbaletler vardı. "Altınımla kaçmana izin vereceğimi mi sandın?"</p>
	<p class="block_13"> </p>
	<p class="block_14">Jacoby o kadar sinirlenmişti ki, neredeyse tükürerek konuştu. "Altınım demekle neyi kastediyorsun?"</p>
	<p class="block_13"> </p>
	<p class="block_14">Roo, "Hadi Tim," dedi. "McCraken ve Briggs bize her şeyi anlattı." Jacoby, "Briggs mi?" dedi. "Nasıl anlatabilir ki? Biz-" "Kapa çeneni aptal!" diye çıkıştı Randolph.</p>
	<p class="block_13"> </p>
	<p class="block_14">Roo, McCraken'ın koyda yüzdüğü yere göz attı. "Yani Herbert'ü de Briggs'in yanına gönderdiniz, öyle mi?"</p>
	<p class="block_13"> </p>
	<p class="block_14">"Cehennemde onlara katılman için seni de yanlarına göndereceğim!" diye bağırdı Timothy Jacoby, kendisine doğrultulmuş arbaletlere aldırış etmeden kılıcını çekerek.</p>
	<p class="block_13"> </p>
	<p class="block_14">"Hayır!" diye bağırdı Randolph, üç arbalet boşalırken kardeşini kenara iterek.</p>
	<p class="block_13"> </p>
	<p class="block_14">Oklardan ikisi Randolph'un göğsüne, bir tanesi de boğazına isabet etti ve arkasında duran adamların üstüne kan sıçradı. Randolph, havada ezilen bir sinek gibi yere düştü.</p>
	<p class="block_13"> </p>
	<p class="block_14">Tim Jacoby, bir elinde kılıcı, diğerinde de kamasıyla yerden kalktı. Gözlerinde sadece delilik ve öfke vardı. Luis hançerini fırlatmak için kolunu geri çekmeye başlamıştı ki Roo, "Hayır!" dedi.</p>
	<p class="block_13"> </p>
	<p class="block_14">"Bırakın gelsin. Bu işi bitirmenin zamanı geldi."</p>
	<p class="block_13"> </p>
	<p class="block_14">"Karşılaştığımız günden beri içime dert oldun," dedi Tim Jacoby. "Kardeşimi öldürdün!" Roo kılıcını yere paralel konuma getirip, "Sen de Helmut'u öldürdün," dedi. Jacoby'ye ona doğru gelmesini işaret etti. "Hadi! Ne bekliyorsun?"</p>
	<p class="block_13"> </p>
	<p class="block_14">Adamlar geri çekildi ve Jacoby Roo'ya doğru koştu. Roo deneyimli askerdi, Jacoby ise katil kabadayıdan başka biri değildi, ama artık nefretle yanıp tutuşan ve intikam almak isteyen bir katil kabadayıydı.</p>
	<p class="block_13"> </p>
	<p class="block_14">Roo'nun üstüne beklediğinden daha hızlı geldi ve Roo ölümcül çift el saldırıya karşı kendini savunmak ve geri çekilmek zorunda kaldı.</p>
	<p class="block_13"> </p>
	<p class="block_14">Duncan, "Işık!" diye emir verince adamlar çabucak fenerlerin kapaklarını açtı ve iki adam mücadele ederken sisin içinde ürkütücü bir parlaklık yayıldı. Atlılardan biri aşağı atladı, eyer çantasını açtı ve bir demet meşale çıkardı. Roo ve Jacoby kılıçlarını savurup kendilerini savunurken, bir çelik çakmağı çakıp ateş yaktı. Çabucak yakıp meşaleleri Luis'in adamlarına dağıttı ve dövüşen iki adamın etrafını bir ışık dairesi sardı.</p>
	<p class="block_13"> </p>
	<p class="block_14">Luis adamlarına Jacoby'nin adamlarının yere bıraktığı silahlarını toplatmıştı ve muhafızları arabanın yanına götürmüşlerdi. Roo hayatı için dövüşüyordu.</p>
	<p class="block_13"> </p>
	<p class="block_14">İki adam, diğerinin hata yapmasını bekleyerek ileri geri saldırıp savunma yaparak ilerliyordu. Jacoby yorulunca öfkesi uçup gitmişti. Roo bir daha alıştırma yapmadan böyle bir işe kalkışmayacağına dair yemin etti. Birbirine çarpan çelik sesleri limanda yankılanıyordu. Limana demirlemiş uzaktaki gemilerde bulunan bekçiler fenerlerini yakmış bağırarak birbirlerine sorular soruyordu.</p>
	<p class="block_13"> </p>
	<p class="block_14">İki binanın arasından bir bekçi çıktı, Randolph'un yayılan bir kan havuzunun ortasında yattığını, dövüşen iki adamı ve iki grup adamı gördü ve çabucak geri çekildi. Güvenli bir mesafeye çekilince, bir düdük çıkarıp bütün gücüyle çalmaya başladı. Çok geçmeden üç kişilik bir muhafız ekibi göründü ve bekçi gördüklerini anlattı. Kıdemli muhafız, daha fazla adam getirmesi için adamlarından birini karargâha gönderdi ve ardından diğer adamla birlikte rıhtıma doğru yöneldi. Roo kollarının ağrımaya başladığını hissetti. Jacoby beceri eksikliğini, tek kılıçla savunması zor bir dövüş tarzı olan iki silah kullanarak kapatıyordu.</p>
	<p class="block_13"> </p>
	<p class="block_14">Jacoby, sol elini savurmasını takiben kılıcını ileriye uzatarak kurnazca bir hamle yaptı. Hamle, kılıcını karşılamayı deneyip çabucak karşılık vermek isteyen rakibin göğsünü biçmek için tasarlanmıştı. Bunu ilk denediğinde, Roo tuniğinin yırtılmasıyla ucuz kurtulmuştu.</p>
	<p class="block_13"> </p>
	<p class="block_14">Roo, kılıcının ucunu Jacoby'ye doğru tutarak sol eliyle alnındaki terleri sildi. Jacoby sağ topuğunu hafifçe yere vurdu ve ardından, sol el savurmasını takiben uzanıp hamle yaptı. Roo geriye doğru sıçradı. Omzunun üstünden arkaya bakma riskine girdi ve büyükçe bir yığın sandığa doğru sürüldüğünü gördü. Sırtı onlara dayandığında kaçacak yeri kalmayacaktı.</p>
	<p class="block_13"> </p>
	<p class="block_14">Jacoby'nin topuğunun bir kez daha yere hafifçe vurması, Roo'nun hayatını kurtardı, çünkü Jacoby'ye bakmadan tekrar geriye sıçradı ve kama havada ıslık çalarak çok yakınından geçti. Roo çömeldi.</p>
	<p class="block_13"> </p>
	<p class="block_14">Beklediği gibi, Tim'in topuğu tekrar yere vurdu ve Roo duraksamadan öne doğru eğildi. Jacoby'nin uzanmış kılıcına yandan vurdu, ama doğruca bir darbe indirmek yerine, silahını indirdi, sol elini yere koydu ve eğilerek kamanın tehlikeli savruluşunun altından geçti. Bir an için tamamen savunmasız kalmıştı, ama Jacoby'nin silahları avantajı değerlendirecek konumda değildi. Roo deneyimli herhangi bir savaşçının yere düşürmek için ona tekme atacağını biliyordu, ama Jacoby'nin daha önce bu hamleyi gördüğünden kuşkuluydu. Sağ elini yere koyup kendini ileri doğru ittirdi ve Jacoby'yi sağ tarafından, kaburgalarının tam altından yakaladı. Kılıç yukarı doğru girerken, ciğerleri ve kalbi deldi.</p>
	<p class="block_13"> </p>
	<p class="block_14">Jacoby'nin gözleri büyüdü ve ciğerlerinden garip, çocuksu bir ses geldi ve parmaklarındaki bütün güç çekildi. Kılıcı ve kaması yere düştü. Ardından dizleri boşaldı ve Roo göğsünden kılıcını çekerken yere yığıldı.</p>
	<p class="block_13"> </p>
	<p class="block_14">"Kimse kıpırdamasın," dedi birisi.</p>
	<p class="block_13"> </p>
	<p class="block_14">Roo omzunun üstünden arkaya göz atınca, elindeki sopayı dalgın dalgın avucuna vurarak yaklaşan kıdemli muhafızı gördü. Nefes nefese kalmış Roo, iki düzine silahlı adama rozetinden ve copundan başka bir şey olmaksızın kafa tutmaya istekli Prens'in Şehir Muhafızı subayına garip bir hayranlıkla baktı.</p>
	<p class="block_13"> </p>
	<p class="block_14">Roo, "Aklımdan bile geçirmedim," dedi.</p>
	<p class="block_13"> </p>
	<p class="block_14">Atlılar yaklaşırken subay, "Burada neler oluyor bakalım?" diye sordu.</p>
	<p class="block_13"> </p>
	<p class="block_14">Roo, "Çok basit," dedi. "Bu iki ölü adam hırsızdı. Şuradaki adamlar da," arabanın yanında duran silahları alınmış korumaları gösterdi, "kiralanmış haydutlar. Ve o arabayla şu kayık da, benden çaldıkları altınlarla dolu." Hiç kimsenin sorun çıkarmayacağını anlayan subay, copunu kolunun altına koyup çenesini ovuşturdu. "Peki limanda yüzen şu adam kim?"</p>
	<p class="block_13"> </p>
	<p class="block_14">Roo nefesini koyuverip derin bir nefes aldı. "Adı Herbert McCraken. Muhasebe büromda çalışan bir muhasebeciydi. Bu ikisinin altınımı çalmasına yardım etti."</p>
	<p class="block_13"> </p>
	<p class="block_14">"Hmm," dedi subay. İkna olmadığı belliydi, "Peki, muhasebe bürosu sahibi, muhasebecisi ve büyük miktarda altını olan siz kimsiniz bayım?" Jacoby kardeşlere göz atıp, "Ve gereğinden fazla cesede sahip olan," diye ekledi.</p>
	<p class="block_13"> </p>
	<p class="block_14">Roo gülümsedi. "Rupert Avery. Acı Deniz Şirketi'nin ortaklarından biriyim."</p>
	<p class="block_13"> </p>
	<p class="block_14">Muhafız başını salladı. Atlılar köşeyi dönüp gruba yaklaşırken, "Son birkaç yılda Krondor'da bu adı duymamış çok az kişi vardır," dedi. "Burada sizi doğrulayacak birisi var mı?" Dash öne çıktı. "Ben varım. Patronumdur." "Peki sen kimsin?" diye sordu muhafız.</p>
	<p class="block_13"> </p>
	<p class="block_14">"Torunum," dedi atlıların başındaki adam.</p>
	<p class="block_13"> </p>
	<p class="block_14">Loş ışıkta atın üstündeki adamı görmeye çalışan muhafız, "Peki sen kimsin?" diye sordu.</p>
	<p class="block_13"> </p>
	<p class="block_14">Lord James meşale ve fener ışıklarının oluşturduğu dairenin içine girdi ve "Adım James," dedi.</p>
	<p class="block_13"> </p>
	<p class="block_14">"Ve bir anlamda senin patronunum."</p>
	<p class="block_13"> </p>
	<p class="block_14">Ardından, Prens'in kişisel muhafızlarının kıyafetlerini giyen diğer atlılar belirdi ve Şövalye-Mareşal William, "Neden şu adamları," Jacoby'nin korumalarını gösterdi, "tutuklamıyorsunuz Çavuş," dedi.</p>
	<p class="block_13"> </p>
	<p class="block_14">"Biz diğer beyefendilerle ilgileniriz."</p>
	<p class="block_13"> </p>
	<p class="block_14">Muhafız'ın Krondor Dükü'nün ve Şövalye-Mareşal'in huzurunda olduğu için neredeyse dili tutulmuştu ve konuşmadan önce uzun bir süre duraksadıktan sonra, "Emredersiniz efendim!" dedi.</p>
	<p class="block_13"> </p>
	<p class="block_14">"Titus!"</p>
	<p class="block_13"> </p>
	<p class="block_14">Gölgelerden genç bir muhafız çıktı. Görünüşüne bakılacak olursa yirmi yaşında ya var ya yoktu. Elinde bir arbalet vardı. "Evet Çavuş?"</p>
	<p class="block_13"> </p>
	<p class="block_14">"Şuradaki grubu tutukla."</p>
	<p class="block_13"> </p>
	<p class="block_14">"Emredersiniz efendim!" dedi genç muhafız ve tatar yayını tehditkar bir tarzda adamlara doğrulttu. "Benimle gelin ve aptalca davranışlarda bulunmayın."</p>
	<p class="block_13"> </p>
	<p class="block_14">Diğer muhafızlar göründü ve çavuş onları bir düzine tutuklunun etrafına yerleştirdi. Roo Lord James'e dönüp, "Sabahın köründe atla gezinti yapmaya çıktığınızı zannetmiyorum lordum," dedi. James, "Hayır," dedi. "Seni izliyorduk." Gölgelerden Katherine ve Jimmy çıktı.</p>
	<p class="block_13"> </p>
	<p class="block_14">"İzlemek mi?" diye sordu Roo. "Neden?"</p>
	<p class="block_13"> </p>
	<p class="block_14">"Konuşmamız gerekiyor," dedi James. Atını çevirerek, "Altınını güven altına al, temizlen ve ardından saraya kahvaltıya gel," dedi.</p>
	<p class="block_13"> </p>
	<p class="block_14">Roo başını salladı. "Emredersiniz lordum." Luis ile Duncan'a dönüp, "Altını kayıktan alıp ofise götürün," dedi. Ardından Dash'a dönüp, "Söylesene: kimin için çalışıyorsun sen?" diye sordu.</p>
	<p class="block_13"> </p>
	<p class="block_14">"Benim için mi, yoksa büyükbaban için mi?"</p>
	<p class="block_13"> </p>
	<p class="block_14">Dash sırıtıp omuzlarını silkti. "Bir anlamda ikiniz için de." Roo bir süre sessiz kaldıktan sonra, "Kovuldun," dedi. Dash, "Ah, bunu yapabileceğini sanmıyorum," dedi. "Nedenmiş o?" diye sordu Roo.</p>
	<p class="block_13"> </p>
	<p class="block_14">"Büyükbabam açıklar."</p>
	<p class="block_13"> </p>
	<p class="block_14">Roo omuzlarını silkti. Aniden kendini çok yorgun hissederek, "Yiyecek bir şeyler ve kahve işime yarayabilir," dedi. İç geçirdi. "Bol bol kahve…"</p>
	<p class="block_13"> </p>
	<p class="block_14">Adamlar altını Jacoby'nin arabasına geri yüklemeye başladı ve iki adam Jacoby kardeşlerin cesetlerini alıp altınların yanına koydu. Roo, sırada neyin olduğunu merak ederek kılıcını kınına soktu. En azından ödemeyi yapabilecek ve şirketini ayakta tutabilecekti. Asla, diye yemin etti içinden, şirketinin bir daha bu kadar savunmasız kalmasına izin vermeyecekti.</p>
	<p class="block_13"> </p>
	<p class="block_14">Roo kahvesinden bir yudum alıp iç geçirdi. "Mükemmel."</p>
	<p class="block_13"> </p>
	<p class="block_14">James başını salladı. "Jimmy'ye Barret'ten aldırttım."</p>
	<p class="block_13"> </p>
	<p class="block_14">Roo gülümsedi. "Şehirdeki en iyi kahve…"</p>
	<p class="block_13"> </p>
	<p class="block_14">Krondor Dükü, "Seninle ne yapacağım ben?" dedi.</p>
	<p class="block_13"> </p>
	<p class="block_14">"Ne demek istediğinizi anladığımdan emin değilim lordum."</p>
	<p class="block_13"> </p>
	<p class="block_14">Dük'ün dairesindeki büyük bir masada oturuyorlardı. Şövalye-Mareşal William Dük'ün yanında oturuyor ve grubu Jimmy, Dash ve Katherine tamamlıyordu. Owen Greylock odaya girip oturdu.</p>
	<p class="block_13"> </p>
	<p class="block_14">"Günaydın lordum, Mareşal, Roo," dedi gülümseyerek.</p>
	<p class="block_13"> </p>
	<p class="block_14">"Buradaki eski arkadaşına anlatmaya çalıştığım gibi Yüzbaşı Greylock, onunla ne yapacağımı bilemiyorum," dedi James.</p>
	<p class="block_13"> </p>
	<p class="block_14">Greylock'un kafası karışmış gibiydi. "Yapmak mı?"</p>
	<p class="block_13"> </p>
	<p class="block_14">"Rıhtımların orada birkaç tane ceset var ve oraya nasıl gittiğine dair hiçbir açıklama olmayan çok fazla altın var."</p>
	<p class="block_13"> </p>
	<p class="block_14">Roo, "Lordum, kusura bakmayın ama, size her şeyi anlattım," dedi.</p>
	<p class="block_13"> </p>
	<p class="block_14">"Sen öyle diyorsun," diye karşılık verdi James. Öne doğru eğilip parmağını Roo'ya doğru uzattı.</p>
	<p class="block_13"> </p>
	<p class="block_14">"Ama hüküm giymiş bir katilsin ve son zamanlardaki ticari işlerinin birkaçı suç çizgisini aştı." Roo'nun yorgunluğu çabuk öfkelenmesine sebep oldu. "Suç çizgisini aşmak suçlu olmakla aynı şey değildir... Lordum."</p>
	<p class="block_13"> </p>
	<p class="block_14">"Eh, altına el koyup bir duruşma düzenleyebiliriz," dedi Mareşal William.</p>
	<p class="block_13"> </p>
	<p class="block_14">Roo doğruldu. "Yapamazsınız! Gün sonuna kadar o altını alacaklılarıma veremezsem batarım. Bu Jacoby'nin planına tam tamına uyar."</p>
	<p class="block_13"> </p>
	<p class="block_14">James, "Bay Avery dışında herkes çıkabilir mi lütfen," dedi. "Kahvaltı bitmiştir."</p>
	<p class="block_13"> </p>
	<p class="block_14">Greylock üzüntüyle masadaki yiyeceklere baktı, ama Roo'yu Lord James ile baş başa bırakmak için kalkıp diğerleriyle birlikte dışarı çıktı.</p>
	<p class="block_13"> </p>
	<p class="block_14">James yerinden kalkıp Roo'nun yanındaki sandalyeye oturdu. "Böylesi daha iyi," dedi. "Çok iyi iş çıkardın. Olağanüstü kelimesi, yükselişini anlatmaya yetmiyor genç Avery. Rakiplerinin sana yaptıklarından kurtulman konusunda, bir noktada sana yardım etmemiz gerekebileceğini düşünmüştüm, ama bizim yardımımıza ihtiyacın olmadı. Bu da senin başarın.</p>
	<p class="block_13"> </p>
	<p class="block_14">"Ama sana boş bir tehdit savurmuyorum; bir şeyi anlamanı istiyorum ve o da, ne kadar güçlü olursan ol, senin ve Erik'in, Stefan von Darkmoor'u öldürdüğünüzde olduğu gibi yasanın üstünde olmayacağındır."</p>
	<p class="block_13"> </p>
	<p class="block_14">Roo hiçbir şey söylemedi.</p>
	<p class="block_13"> </p>
	<p class="block_14">"Altınına el koymaya çalışmayacağım Rupert. Alacaklılarına borcunu ödeyip zenginleşmeye devam et, ama her zaman seni ilk kez ölüm hücresine attığımızda olduğu gibi çabucak kenara atılabileceğini unutma."</p>
	<p class="block_13"> </p>
	<p class="block_14">Roo, "Bunları bana neden anlatıyorsun?" diye sordu. "Çünkü bize yapacağın hizmetler bitmedi genç Avery." James kalkıp odada dolaşmaya başladı. "Denizin öteki tarafından gelen raporlar düşündüğümüzden daha kötü; çok daha kötü. Arkadaşın Erik çoktan ölmüş olabilir. Calis ile giden herkes ölmüş olabilir." Durup Roo'ya baktı. "Ama başarmaya çalıştıkları hedeflere ulaşmış olsalar bile, şuna güvenebilirsin: Zümrüt Kraliçe'nin ordusu geliyor ve sen de en az benim kadar iyi biliyorsun ki eğer o bu kıyılara ayak basarsa, güçlükle elde ettiğin zenginliklerin hiçbir anlamı kalmaz. O hedefine -bu dünyadaki yaşayan her şeyin yok edilmesi- doğru ilerlerken, sen, karın ve çocukların kenara atılacak nesnelerden başka bir şey olmayacaksınız." Roo, "Benden ne yapmamı istiyorsun?" diye sordu.</p>
	<p class="block_13"> </p>
	<p class="block_14">"Yapmak mı?" dedi James. "Senden bir şey yapmanı istediğimi de nereden çıkardın?"</p>
	<p class="block_13"> </p>
	<p class="block_14">"Çünkü, bana sadece beni asabilme becerini, ya da Calis'in emrindeyken gördüğüm korkunç şeyleri hatırlatmaya çalışmıyorsan, bu yemeği yiyor olmazdık." Roo, "Bu iki gerçeği de çok iyi biliyorum!" derken sesi öfkeyle yükseldi. Yumruğunu masaya indirdi ve tabakların havalanıp takırdamasına yol açtı. Ardından, "Lordum," diye ekledi.</p>
	<p class="block_13"> </p>
	<p class="block_14">"Sana ne istediğimi söyleyeyim," dedi Lord James. Bir eli bir sandalyenin arkasında, bir eli masanın üstünde öne doğru eğildi ve gözlerinin içine bakarak yüzünü Roo'nun yüzüne yaklaştırdı.</p>
	<p class="block_13"> </p>
	<p class="block_14">"Altına ihtiyacım var."</p>
	<p class="block_13"> </p>
	<p class="block_14">Roo gözlerini kırpıştırdı. "Altın mı?"</p>
	<p class="block_13"> </p>
	<p class="block_14">"Senin gibi açgözlü küçük bir piçin bile hayal edebileceğinden daha fazla altına Rupert." Doğruldu. "Bu kıyılarda, bu dünyanın tarihindeki en büyük savaş patlak vermek üzere." Limanı yukarıdan gören pencereye yürüdü ve elini savurarak dışarıyı gösterdi. "Birisi bu Krallık'taki bütün lordların sahip olduğundan çok daha fazla güçle ve zekâyla ortaya çıkıp beklenmedik bir çözümle gelmedikçe, üç yıldan daha az bir sürede bu limana giren tarihteki en büyük donanmayı göreceğiz. Ve o donanma hiç görülmemiş büyüklükte bir orduyu taşıyor olacak."</p>
	<p class="block_13"> </p>
	<p class="block_14">Dönüp Roo'ya baktı. "Ve bu pencereden gördüğün her şey kül olacak. Buna evin, işin, Barret'in Kahve Evi, rıhtımların, depoların, gemilerin, karın, çocukların ve metresin de dahil."</p>
	<p class="block_13"> </p>
	<p class="block_14">Sonuncusunda, Roo boğazının neredeyse düğümlendiğini hissetti. Sylvia ile olan ilişkisini hiç kimsenin bilmediğini sanıyordu. James sakin konuşuyordu, ama hareketleri güçlükle kontrol altında tutulan bir öfkeyi ele veriyordu. "Bu şehre karşı duyduğum sevgiyi asla anlayamazsın Rupert." Çevresini gösterdi. "Bu sarayı neden bu dünyadaki diğer her yerin üstünde tuttuğumu asla anlayamazsın. Çok özel bir adam, bende başka hiç kimsenin göremediği bir şey gördü ve elini uzatıp beni, benim statümde doğan hiç kimsenin hayal bile edemeyeceği bir yere taşıdı." Roo Lord James'in gözlerinde hafif bir ıslaklık parlaması gördü. "Onun anısına, oğluma o adamın adını verdim." Dük sırtını Roo'ya dönüp tekrar pencereden dışarı baktı. "Ve şu anda o adamın aramızda olmasını ne kadar istediğimi bilemezsin. Bu korkunç günler yaklaşırken, bize ne yapmamız gerektiğini söylemesini istediğim tek kişi o."</p>
	<p class="block_13"> </p>
	<p class="block_14">Derin bir nefes alan yaşlı Dük kendini toparladı. "Ama aramızda değil. Öldü ve olmayacak işler hakkında düşünmenin bir zaman kaybı olduğunu bana ilk söyleyen oydu." Tekrar Roo'nun gözlerinin içine baktı. "Ve düşündüğümüzden çok daha az zamanımız var. O donanmanın üç yıldan daha az bir sürede burada olacağını söyledim. İki yıldan daha az da sürebilir. Novindus'tan gelen bir gemi görünmedikçe bunu bilemeyeceğim." Roo, "İki, üç yıl mı?" dedi.</p>
	<p class="block_13"> </p>
	<p class="block_14">"Evet," dedi James. "Bu yüzden altına ihtiyacım var. Krallık tarihindeki en büyük savaşı finanse etmem gerekiyor. Bu öyle bir savaş ki diğer bütün savaşlarımızı gölgede bırakacak. Prenslik'te yaklaşık beş bin adamdan oluşan düzenli bir ordumuz var. Krallık sancağını kaldırdığımız zaman, Doğu ve Batı Toprakları, deneyimli gaziler ve silah altına alınan insanlar dahil savaş alanına belki kırk bin adam sürebilir. Peki Zümrüt Kraliçe bize karşı kaç adam getirecek?"</p>
	<p class="block_13"> </p>
	<p class="block_14">Paralı askerlerin randevusundaki o birlikleri hatırlayan Roo arkasına yaslandı. "Eğer hepsini getirebilirse iki yüz, iki yüz elli bin."</p>
	<p class="block_13"> </p>
	<p class="block_14">James, "Son raporlarımıza göre altı yüz gemisi var," dedi. "Haftada iki gemi yapıyor. Üretimi o seviyede tutmak için bütün kıtayı yok ediyor, ama bütün halkın gırtlağına basmış durumda ve üretim devam ediyor."</p>
	<p class="block_13"> </p>
	<p class="block_14">Roo hesap yaptı. "Minimum elli hafta... O kadar adamı besleyecek erzakı taşıyabilmek için en azından yüz gemi daha yapması lazım. Mantıklıysa, yüz hafta daha gemi yapar." "Mantık gösteren herhangi bir şey yaptığını gördün mü?"</p>
	<p class="block_13"> </p>
	<p class="block_14">"Hayır," dedi Roo, "ama diğer taraftan hizmetindeki her adamı öldürmeye istekli birisinin bile, hedefine varmak için neye ihtiyacı olduğuna dair bir fikri olması gerekiyor." James başını salladı. "Şu andan itibaren iki ya da üç yıl sonra, bu limanda olacaklar." Roo, "Ben hangi rolü üstleneceğim?" diye sordu.</p>
	<p class="block_13"> </p>
	<p class="block_14">James, "Bu savaşı finanse etmek için iflas edene kadar sana vergi koyabilirim, ama Dünyanın Dişleri'nden Kesh'e, Günbatımı Adaları'ndan Roldem'e kadar her sikkeyi toplaması için bir ordu göndersem bile yeterli olmaz," dedi. Bir kez daha öne doğru eğildi ve birisinin dinliyor olabileceğinden korkuyormuş gibi sessizce konuştu. "Ama önümüzdeki iki ya da üç yılda, uygun bir yardımla, bu savaşı sen finanse edebilirsin." Roo anlamamış gibi baktı. "Lordum?"</p>
	<p class="block_13"> </p>
	<p class="block_14">James, "Bu savaşı finanse etmemiz için gerekli olacak parayı Taç'a borç olarak verebilmen için önümüzdeki iki yılda yeterli kazancı sağlaman gerekiyor," dedi.</p>
	<p class="block_13"> </p>
	<p class="block_14">Roo derin derin iç geçirdi. "Bu beklenmedik. Benden, kazanmayabileceğimiz bir savaşı yürütmek üzere Taç'a borç verebilmem için düşlerin ötesinde zengin olmamı istiyorsun." James, "Evet," dedi.</p>
	<p class="block_13"> </p>
	<p class="block_14">"Söylediklerinizden anladığım kadarıyla, bu zor sınavı atlatmayı basarsak bile, Taç'ın geri ödemeyi zamanında yapabilecek durumda olabileceğini sanmıyorum." James, "Seçenekleri düşün," dedi.</p>
	<p class="block_13"> </p>
	<p class="block_14">Roo başını salladı. "O da doğru." Kalktı. "Pekâlâ, üç yıl içinde kül yığınının en tepesinde oturan en zengin adam olmam gerekiyorsa, daha fazla para kazanmak için işe koyulsam iyi olur. Bunu yapmak için, günbatımına kadar alacaklılarıma borçlarımı ödemem gerekiyor." "Bir şey daha var," dedi James.</p>
	<p class="block_13"> </p>
	<p class="block_14">"Nedir lordum?"</p>
	<p class="block_13"> </p>
	<p class="block_14">"Jacoby'ler meselesi. Babaları var."</p>
	<p class="block_13"> </p>
	<p class="block_14">"Başka bir saldırıdan mı korkmam gerekiyor?"</p>
	<p class="block_13"> </p>
	<p class="block_14">"Olabilir," dedi James. "Yapılacak en akıllıca şey, oğullarını öldürdüğünü öğrenmeden önce derhal onu görmeye gitmen olur. Barış yap Rupert, çünkü önümüzdeki yıllarda müttefiklere ihtiyacın var ve her olayda sana yardım edemem, benim gücümün bile sınırları var."</p>
	<p class="block_13"> </p>
	<p class="block_14">Roo, "Frederick Jacoby ile işimi hallettikten sonra, bütün bunları ortaklarıma anlatmam gerekecek," dedi.</p>
	<p class="block_13"> </p>
	<p class="block_14">"Bütün hisseleri almanı tavsiye ederim," dedi James. "Ya da en azından Acı Deniz Ticaret ve Holding Şirketi'nin kontrolünü ele geçir." Ardından sırıttı ve Roo Dük'ün yüzünde hem bir zamanlar Krondor sokaklarında koşturan çocuk hırsızın, hem de torunlarının yansımasını gördü. "Zaten eninde sonunda bunu yapmayı planlıyordun, değil mi?"</p>
	<p class="block_13"> </p>
	<p class="block_14">Roo güldü. "Eninde sonunda."</p>
	<p class="block_13"> </p>
	<p class="block_14">"Ne kadar erken olursa, o kadar iyi olur. Bunu yapmak için az miktarda altına ihtiyacın olursa, Taç bunu sana borç verebilir; senden bunu ve çok daha fazlasını kesinlikle alacağız."</p>
	<p class="block_13"> </p>
	<p class="block_14">Roo Dük'ü gelişmelerden haberdar edeceğini söyleyip ayrıldı. Saraydan ayrılırken, kaderinin Taç ile bağlantılı oluğu ve ne kadar uğraşırsa uğraşsın, Erik ile birlikte Stefan'ı öldürdüğü anda çizilen kaderinden kurtulamayacağını düşünüyordu.</p>
	<p class="block_13"> </p>
	<p class="block_14">Kapıya vardığında, onu ne bir atın ne de bir arabanın beklediğini fark etti. Ardından ofise kadar yürümenin, oğullarının öldüğünü Frederick Jacoby'ye nasıl söylemesi gerektiğini zihninde oturtmasına yardımcı olacağına karar verdi.</p>
	<p class="block_13"> </p>
	<p class="block_7"><img alt="Line" src="images/image.png" class="calibre3"/></p>
	<p class="block_13"> </p>
	<p class="block_14">Erik keşifçilere önlerindeki galeriyi kontrol etmelerini işaret etti. Yaklaşık on dakikadır zayıf sesler duyuyorlardı, ama seslerin kaynağı belirsizdi. Çok fazla yan geçit ve galeri vardı ve sesler garip ve kafa karıştırıcı bir tarzda yankılanıyordu.</p>
	<p class="block_13"> </p>
	<p class="block_14">Keşifçiler birkaç dakika sonra döndü. "Kertenkelelerle dolu," diye fısıldadı keşifçilerden biri. Erik onu takip etmesini işaret etti ve adamı Calis ve diğerlerinin beklediği yere götürdü. Adam çabucak galerinin planını çizdi.</p>
	<p class="block_13"> </p>
	<p class="block_14">Galeri neredeyse, girişten aşağı sağa doğru kıvrılan uzun bir rampası ve sola doğru kıvrılan düz bir sırtı olan tam bir daireydi. Okçular aşağıdaki yılanların üstüne ok yağdırmak için sol tarafa konuşlanırken, kılıç kullananlar rampadan aşağı saldıracaktı.</p>
	<p class="block_13"> </p>
	<p class="block_14">Calis emirleri verdi ve Erik ve de Loungville emirleri aktardı. Erik Calis'in Boldar'a, Miranda ile kalıp onu korumasını söylediğini duyduktan sonra, önden kendisinin gitmesi konusunda ısrar eden Calis'in ilerlemeye başladığını gördü.</p>
	<p class="block_13"> </p>
	<p class="block_14">Daha önce de olduğu gibi, her bir adam emirleri duraksamadan ya da düşünmeden eksiksiz yerine getirdi, ama galeriye girdikleri zaman, savaş başlayacaktı. Ve Erik'in hem ilk elden, hem de William'ın ona verdiği kitaplardan öğrendiği gibi, savaş başladığı zaman planlar rüzgârdaki saman çöpüne dönerdi.</p>
	<p class="block_13"> </p>
	<p class="block_14">Bu Pantathialılar, bugün daha önce savaştıkları genç savaşçılardan yarım kat daha büyük yetişkinlerdi. En uzunları Erik'in çenesine geliyordu ve en iyi savaşçıları Calis'in acımasızlığıyla yarışamazdı, ama sayıca üstündüler.</p>
	<p class="block_13"> </p>
	<p class="block_14">Galeride iki yüz ya da daha fazlası toplanmıştı ve Erik bazılarının yaralı olduğunu fark etti. Ama Pantathialıların başka nerede savaşmış olabileceğini düşünecek zaman yoktu. Bunun, Calis'in üçüncü oyuncu dediği şeyle bir ilgisi olduğunu tahmin etti.</p>
	<p class="block_13"> </p>
	<p class="block_14">Birlikteki herkes sürpriz saldırının çok az bir avantaj sağlayacağını biliyordu ve mümkün olduğunca çok Pantathialıyı öldürmek için çabucak bu avantaja sarılmaları gerekiyordu. Emirler, yılan rahiplerin anlaması mümkün olmayan tıslamalı dilinde galerinin diğer tarafına iletildi. Erik bütün gücüyle saldırıya geçti; çarpışmanın ilk iki dakikasında, indirdiği her darbede bir yılan adam öldü.</p>
	<p class="block_13"> </p>
	<p class="block_14">Derken savunma toparlanıp saldırganları geri püskürtmeye başladı. Savaş kafa kafaya gidiyor gibi görünürken, yirmi okçu galeriye tepeden bakan sırtın üstünde yerlerini aldı ve aşağıdaki Pantathialıların üzerine ok yağdırmaya başladı.</p>
	<p class="block_13"> </p>
	<p class="block_14">Erik, "İleri!" diye bağırdı ve şiddetle düşmanlarının üzerine saldırırken diğerlerinin emri tekrarladığını duydu. Daha önce olduğu gibi Pantathialılar teslim olmayı reddedip, ya okla ya da kılıçla ölmek için yerlerinde kaldılar. Derken ortalığa sessizlik çöktü.</p>
	<p class="block_13"> </p>
	<p class="block_14">Etrafına göz gezdiren Erik, her tarafta seğiren vücutlar gördü. Bunlardan birkaç tanesi kendi adamlarıydı, ama çoğu yeşil derililerdi. Sayım yapmak için etrafa göz gezdirdi, ardından ikinci kez baktıktan sonra, nefes nefese biraz ötede duran de Loungville'i gördü. "Yedi adamımız düştü Başçavuş."</p>
	<p class="block_13"> </p>
	<p class="block_14">De Loungville başını salladı. Erik diğerlerine, yaralıları alıp okçuların beklediği sırta götürmelerini emretti. Ardından salonu inceleyen de Loungville, Calis ve Miranda'nın yanına gitti. Keşifçiler, bu ışıkta güçlükle görülebilen yakındaki galerilere gönderildi.</p>
	<p class="block_13"> </p>
	<p class="block_14">Hava nemli ve sıcaktı. Nefes almak zordu. İlerideki duvarın dibindeki bir çatlaktan sürekli buhar çıkıyordu. Pantathialılardan birkaçı hâlâ yaşıyordu ve Calis'in adamları onları çabucak öldürdü. Emirler açıktı: Pantathialıysa öldür. Adam, kadın ya da çocuk ayrımı yapılmıyordu. Erik emirleri sorgulamamıştı bile, ama adamlar bunu tartışmıştı.</p>
	<p class="block_13"> </p>
	<p class="block_14">Arkadaşlarının öldüğü bir savaşın ardından, emirleri uygulamak daha kolaydı. Derken bir keşifçi,</p>
	<p class="block_13"> </p>
	<p class="block_14">"Çavuş!" diye seslendi. "Buraya gelin!"</p>
	<p class="block_13"> </p>
	<p class="block_14">Erik döndü ve hızlı hızlı yürüyerek keşifçinin yanına gitti. "Ne oldu?"</p>
	<p class="block_13"> </p>
	<p class="block_14">"Bakın efendim."</p>
	<p class="block_13"> </p>
	<p class="block_14">Erik bir galeriye bakıyordu ve açıklığın ortasında kabarcıklar çıkaran bir sıcak su havuzu gördü. Kayalarda görünen alet izlerinden, yılan rahipler tarafından oyulduğu anlaşılıyordu. Kuluçka için uygun sıcaklıktaki havuzun içinde bir düzineden fazla büyük yumurta vardı. Yumurtalardan biri hareket ediyordu.</p>
	<p class="block_13"> </p>
	<p class="block_14">Erik yaklaşırken, yumurtanın bir tarafında bir çatlak belirdi ve ardından gürültülü bir çatırtıyla yarıldı. Dışarı tökezleyerek bir köpekten biraz daha büyük bir vücut çıktı. Yaratık kafası karışmış gibi gözlerini kırpıştırdı ve bir insan bebeği gibi tiz bir sesle ağlamaya başladı.</p>
	<p class="block_13"> </p>
	<p class="block_14">Erik kılıcını kaldırdı ve küçük yaratık meraklı bir ses çıkarınca duraksadı. Ardından bebek Pantathialı bakışlarını Erik'e çevirdi.</p>
	<p class="block_13"> </p>
	<p class="block_14">Bebeğin gözleri kısıldı ve Erik o yeni doğmuş kürelerde nefret gördü. Küçük yaratık, öfkeye yaklaşan bir düşmanlıkla tıslayıp Erik'in üzerine atladı.</p>
	<p class="block_13"> </p>
	<p class="block_14">Erik duraksamadan kılıcını aşağı indirip küçük yaratığın başını vücudundan ayırdı.</p>
	<p class="block_13"> </p>
	<p class="block_14">Midesinin bulanmaya başladığını hisseden Erik güçlükle yutkunup, "Kır hepsini!" diye bağırdı. Keşifçi yanına geldi ve bütün yumurtaları kırdılar. Yumurtalardan küçük bedenler döküldü ve Erik başka herhangi bir yerde olabilmeyi istediğini fark etti. Yaratıklardan hızla yükselen koku, dayanabileceğinin ötesinde bir iğrençliğe sahipti.</p>
	<p class="block_13"> </p>
	<p class="block_14">Tüyler ürpertici iş bittikten sonra galeriyi terk eden Erik diğerlerinin de öteki galerilerde aynı şeyi yaptığını gördü. Gördükleri şeyden sonra, birçok adam öğürerek galerileri terk etti. Birkaç dakika sonra Miranda, "Bir şey var..." dedi.</p>
	<p class="block_13"> </p>
	<p class="block_14">"Ne?" dedi Calis.</p>
	<p class="block_13"> </p>
	<p class="block_14">"Bilmiyorum... ama yakın."</p>
	<p class="block_13"> </p>
	<p class="block_14">Calis kıpırdamadan durdu, ardından, "Galiba ne olduğunu biliyorum," dedi. Aşağı inen bir tünele doğru gitti. "Bu taraftan."</p>
	<p class="block_13"> </p>
	<p class="block_14">De Loungville, "İki ölü, yalnızca bir tanesi devam etmek için çok kötü, beş yaralı," dedi. Calis'in çenesindeki kasların yalnızca bir an titremesi, bu raporu duyduğu için çektiği acıyı göstermeye yetmişti. Calis yaralıların götürüldüğü yere çıkan rampaya doğru ilerlemeye başlayınca de Loungville, "Ben sorarım," dedi.</p>
	<p class="block_13"> </p>
	<p class="block_14">Erik, Bobby'nin adama, arkadaşlarının ellerinden çabuk bir ölümü mü istediğini, yoksa Calis'in birliğinin bu yoldan dönüp onu alabileceğini umut ederek, ne pahasına olursa olsun burada tek başına bırakılma riskine mi girmek isteyeceğini soracağını biliyordu. Erik hangi seçeneği seçeceğini biliyordu, ya da en azından bildiğini düşünüyordu ve de Loungville'in nasıl olup da böylesi bir göreve gönüllü olduğunu merak etti.</p>
	<p class="block_13"> </p>
	<p class="block_14">Diğer yaralılar ve okçular rampadan inerken, Erik Bobby'nin bunu nasıl yapabildiğini bildiğini fark etti. Pantathialıların ve müttefiklerinin dehşetini kendi gözleriyle görmüştü ve birliğindekilerden biri için iyi sokulmuş bir bıçak ve bir anlık sıcak bir acı, yakalanırsa çekeceği uzun acılardan çok daha iyiydi.</p>
	<p class="block_13"> </p>
	<p class="block_14">Boğuk bir acı homurtusu Erik'e adamın neyi seçtiğini anlatmıştı. De Loungville yüzünde anlaşılması güç bir ifadeyle döndü ve "Kolu oluştur," dedi. Erik emri verince adamlar hareket etmeye hazır hale geldi.</p>
	<p class="block_13"> </p>
	<p class="block_7"><img alt="Line" src="images/image.png" class="calibre3"/></p>
	<p class="block_13"> </p>
	<p class="block_3" id="calibre_pb_20"> </p>
</body></html>
