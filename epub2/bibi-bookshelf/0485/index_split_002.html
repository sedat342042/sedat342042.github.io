<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Tüccar Prensin Yükselişi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_11">-Giriş-</p>
	<p class="block_12">İBLİSYA</p>
	<p class="block_13"> </p>
	<p class="block_14">Ruh çığlık attı.</p>
	<p class="block_13"> </p>
	<p class="block_14">İblis döndü. Açık duran ağzı kalıcı bir sırıtmaya dönerken, artan hazzının tek belirtisi, gözlerinin, bir köpekbalığının gözlerine benzeyen yassı ve donuk siyah kürelerin, hafifçe açılmasıydı. Kısa bir süre tek varlığını, elindeki kavanozu inceledi.</p>
	<p class="block_13"> </p>
	<p class="block_14">Bu ruh son derece aktifti ve iblis bu ruhu bulduğu ve sakladığı için çok şanslıydı. Kavanozu çenesinin altına koyan iblis, gözlerini kapayıp kavanozdan içine akan enerjiyi hissetti. Yaratığın duygusal yaradılışı, korkunun ve öfkenin hafifletilmiş halleri dışında mutluluk denilen şey hakkında hiçbir şey bilmiyordu, yaratığın mutluluğa dair anlayabileceği en yakın şey, içindeki bu his kabarmasıydı. Kavanozun içindeki ruh her çırpındığında, ortaya çıkan enerji küçük iblisin zihnini yeni fikirlerle dolduruyordu.</p>
	<p class="block_13"> </p>
	<p class="block_14">İblis, oyuncağının daha güçlü kardeşlerinden biri tarafından alınmasından endişeleniyormuş gibi etrafına baktı. Bu salon, yok edilmiş Saaur ırkının başkenti Cibui'un büyük sarayındaki pek çok salondan biriydi.</p>
	<p class="block_13"> </p>
	<p class="block_14">Derken iblis şunu hatırladı: büyülü bir kapıdan geçerek kaçanlar hariç, yok edilmiş Saaur ırkını. Öfkesinin geri geldiğini hissetti ve ardından his çabucak uçup gitti. Küçük bir iblis olduğu için, zeki değildi, sadece kurnazdı ve neredeyse yok olmuş bu ırkın küçük bir kısmının kaçmasının neden bu kadar önemli olduğunu tam olarak anlayamıyordu. Ama demek ki, önemliydi, çünkü İblis Lordları şu anda bile Cibul şehrinin doğusundaki ovalarda, hayatta kalan Saaurların içinden geçerek kaçtıktan sonra arkalarından kapattığı gediğin bulunduğu yeri incelemek üzere toplanmıştı.</p>
	<p class="block_13"> </p>
	<p class="block_14">Beşinci Çember'in Lordları geçidi bir kez açmaya çalışmış ama içinden ufak bir iblisin geçebilmesine yetecek kadar açık tutmayı başardıktan sonra gedik, iki diyarın arasını mühürleyip iblisi diğer tarafta bırakarak kendi içine çökmüştü. O gediği tekrar açma ve yeni diyara giriş yapma konusunda büyük iblisler arasında çok fazla fikir alışverişi olmuştu.</p>
	<p class="block_13"> </p>
	<p class="block_14">İblis, çevresindeki yıkımın farkında olmadan salonu dolaştı. Dokuması bir nesil süren goblenler yırtılarak duvarlardan indirilmiş ve üstlerine basıldığı için toz ve kanla kirlenmişti. İblis yürürken bir Saaurun kaburga kemiğine bastı ve kemiği ayağıyla dalgın dalgın kenara itti. Sonunda, Beşinci Çember Ordusu bu soğuk gezegene yerleştiğinden beridir kendisinin olarak gördüğü gizli bölmesine vardı.</p>
	<p class="block_13"> </p>
	<p class="block_14">İblis diyarını terk etmek korkunç bir deneyim, diye düşündü genç iblis. Bu, iblisin bu diyara yaptığı ilk yolculuk olmuştu ve geçişin acısını çok fazla umursadığından emin değildi. Ziyafet muhteşem olmuştu; ziyafet çukurlarında beslenirken ordunun en güçlülerinin dışarıya attığı yemek artıkları sınırlı olmasına rağmen, hiç bu kadar bol yiyecek görmemişti. Ama yemek artığı ya da değil, iblis çok yemiş ve büyümüştü. Ve bu, birtakım sorunlar yaratıyordu.</p>
	<p class="block_13"> </p>
	<p class="block_14">Vücudu değiştiği için rahat bir pozisyon bulmaya çalışarak olurdu. Ziyafet neredeyse bir yıl sürmüştü ve küçük iblislerin çoğu büyümüştü. Bu iblis, hâlâ kayda değer bir zekâ ya da cinsel bir kimlik geliştirmeye yetecek kadar olgunlaşmamış olsa da çoğundan daha hızlı büyümüştü. Oyuncağına bakan iblis, sessizce ağzını açıp havayı içine çekerek güldü. Ölümlü gözler kavanozun içindeki şeyi göremezdi.</p>
	<p class="block_13"> </p>
	<p class="block_14">Henüz bir adı olmayan iblis, bu ruhu yakaladığı için çok şanslıydı. Neredeyse bir lord olan büyük bir iblis yüzbaşısı, yüce Tugor'unki kadar kudretli bir büyüyle Saaur liderini parçalayıp yiyecekti. Saaur büyü kullanıcılarından biri, güçlü bir tanesi, iblis yüzbaşıyı yok etmişti, ama bu kendi hayatına mâl olmuştu. Küçük iblis zeki olmayabilirdi, ama hızlıydı ve ölü büyü kullanıcısının kaçan ruh gücünü duraksamadan yakalamıştı.</p>
	<p class="block_13"> </p>
	<p class="block_14">İblis, aygıtı -ruh kavanozunu- bir kez daha inceledi ve kavanoza hafifçe vurdu. Kavanozun içindeki büyülü ruh, çırpınmasıyla iblisi ödüllendirdi; tabii, vücudu olmayan bir şey için çırpınıyor denilebilirse.</p>
	<p class="block_13"> </p>
	<p class="block_14">İblis ağırlığını diğer yöne verdi. Gittikçe güçlendiğini biliyordu, ama neredeyse sürekli beslenmenin de bir sonu vardı. Saaurların sonuncusu da ölmüş ve yenmişti ve iblis ordusu arlık onunki bir ruh gücüne sahip olmayan ikinci derecedeki hayvanlarla besleniyordu. Bazıları ziyafet çukurlarına gidecek olsa da, ırklarının devamını sağlamak için çocuklar yetiştirmeye gönüllü birtakım ırklar vardı, ama bu diyarda bu, yavaş büyüme anlamına geliyordu. Vücudu, bir sonraki diyara girilene kadar önemli ölçüde büyümeyecek olsa da, olgunlaşmaya devam edecekti.</p>
	<p class="block_13"> </p>
	<p class="block_14">Soğuk, diye düşündü iblis, özgün kullanımını umursamadan geniş odaya göz gezdirerek: Saaur liderlerinden birinin pek çok karısından birine ayrılmış bir yatak odası. Doğduğu diyar, Beşinci Çember'in iblislerinin kaçmak ve İblis Kral ile onun lordlarına ve yüzbaşılarına hizmet etmek için yeterince güçlenene kadar birbirlerini yiyen vahşi yaratıklar olarak büyüdüğü, vahşi enerjilerden ve dalga dalga yayılan ısıdan oluşan bir yerdi. Bu iblisin kendi varoluşuna dair belirsiz anıları vardı ve yalnızca öfkeyle korkuyu ve bir şey yerken ara sıra duyduğu zevki hatırlıyordu.</p>
	<p class="block_13"> </p>
	<p class="block_14">İblis iyice yerleşti. Değişen vücudundan dolayı rahat bir pozisyon bulamayacakmış gibi görünüyordu. Sırtı kaşınıyordu ve yakında orada, ilk başta küçük, sonra o güçlendikçe büyüyen kanatların çıkmaya başlayacağını biliyordu. Rütbe kazanmak için dövüşmesi gerekeceğini ve bu yüzden dinlenmesinin iyi olacağını bilecek kadar zekiydi. Büyüme evresindeki kritik dönemler bu dünyadaki savaşa denk geldiği ve ordunun çoğu bu dünyanın sakinlerini yemekten, rütbelerini korumaya ya da yükseltmeye fırsat bulamayacak kadar meşgul olduğu için şimdiye kadar şansı yaver gitmişti.</p>
	<p class="block_13"> </p>
	<p class="block_14">Diğerleri artık birbirleriyle dövüşmeye başlamıştı ve kaybedenler mideye indirilirken kazananların gücüne katkıda bulunuyorlardı; bir lord ya da yüzbaşı aksini istemediği sürece, yeterli rütbede olmayan her iblis bir başkası için iyi bir hedefti. Irkının izlediği yol buydu ve mideye indirilenler hatırlanmaya değmeyecek kadar değersiz sayılıyordu. Bu iblis, daha çok güç kazanmanın, açıkça meydan okuyup saldırıya geçmekten daha iyi bir yolu olması gerektiğini düşünüyordu. Ama bunun ne olabileceğini düşünemiyordu.</p>
	<p class="block_13"> </p>
	<p class="block_14">Bir zamanlar görkemli ve şık bir biçimde düzenlenmiş odaya göz gezdiren iblis, ruh kavanozuna son bir kez baktıktan sonra gözlerini kapadı. Beslenme ve onunla birlikle gelen fiziksel büyüme bir süreliğine durabilirdi, ama savaş sırasında, etkileyici olmasına rağmen fiziksel büyümenin, bir şeyler bilmek kadar önemli olmadığını öğrenmişti. Ruh kavanozunun içindeki, bilgi bakımından zengin bir varlıktı ve bu küçük iblis bu bilgiyi öğrenmeye kararlıydı.</p>
	<p class="block_13"> </p>
	<p class="block_14">Kavanozu alnına dayayıp biraz daha çırpınması için ruhu zihinsel olarak dürttü ve ortaya çıkan enerji iblisin içine aktı. Bir ölümlünün uyuşturucu kullanmasına benzer bir etkisi olan his, iblis türünün bildiği en muhteşem hisler arasındaydı. İblis, deneyimlerinin arasında yeni bir şey hissetti: doyum. Yakında daha zeki olacaktı, bir şeyler bilecekti ve ardından rütbe kazanmak ve güçlü bir konuma gelmek için hayvansı kurnazlığından çok daha fazlasını kullanabilecek duruma gelecekti.</p>
	<p class="block_13"> </p>
	<p class="block_14">Ve sonunda İblis Lordları, kaçan Saaurların arkalarından mühürledikleri geçidi tamamen açmanın bir yolunu bulduktan sonra Beşinci Çember'in İblis Ordusu kapıdan geçecek ve orada, Saaurlarla ve Midkemia denilen dünyada yaşayan diğer her türlü zeki, ruh taşıyan yaratıkla beslenmek için bol bol fırsat olacaktı.</p>
	<p class="block_13"> </p>
	<p class="block_7"><img alt="Line" src="images/image.png" class="calibre3"/></p>
	<p class="block_13"> </p>
	<p class="block_3" id="calibre_pb_2"> </p>
</body></html>
