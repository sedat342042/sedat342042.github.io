<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Tüccar Prensin Yükselişi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-SONSÖZ-</p>
	<p class="block_12">KURTARMA</p>
	<p class="block_13"> </p>
	<p class="block_14">Erik ileriyi işaret etti.</p>
	<p class="block_13"> </p>
	<p class="block_14">Calis başını salladı. "Gördüm."</p>
	<p class="block_13"> </p>
	<p class="block_14">Hayatta kalan beş asker, iki aydan fazladır ev dedikleri kaba kulübenin önündeki, okyanusa tepeden bakan bir kayalığın tepesinde oturuyordu. "Haberi getiren balıkçı onu dün günbatımından önce ufukta gördüğünü söylüyor. Kraliçe'nin gemilerinin normal devriye rotasının çok güneyinde olduklarını söyledi. Bu suları bilenler için buzdağı sürüklenmelerine çok yakınlar."</p>
	<p class="block_13"> </p>
	<p class="block_14">"Bir Krallık gemisi mi?" diye sordu Renaldo, dönüp Micha'ya -Calis, Erik ve Alfred ile birlikte dağlardan inmeyi başarmış diğer bir asker- bakarak.</p>
	<p class="block_13"> </p>
	<p class="block_14">"Olabilir," dedi Calis, koltuk değneklerinin üstünde dikilmeye çalışarak. Üç ay önce dağlardan indiklerinden beridir öldürücü koşullara dayanmıştı. Mağarada geçirdikleri altı günden sonra, meşalelerden ve birbirlerinden başka ısı kaynağı olmadan aşağı inmeye başlamışlardı. O süre zarfında Calis biraz güç toplamıştı, ama inişlerinin ilk iki günü yardıma ihtiyacı olmuştu. Erik'in ateş yaktığı ve yabani tavşan yakaladığı kar çizgisinin altında bir mağara bulmuşlar ve iki gün daha dinlenmişlerdi.</p>
	<p class="block_13"> </p>
	<p class="block_14">Ondan sonrası, sadece Erik atların olduğu vadiyi bulamadığı için değil, onları Dee nehrinin güney kıyısına geçecek sığlık yeri olmayan yanlış tarafına götürdüğü için çok uzun bir yürüyüş olmuştu. Ama sonunda sahile ulaşmışlar ve balıkçı köyünü bulmuşlardı. Köy, Saaur devriyeleri tarafından saldırıya uğramış, Brijan gemisinin olduğu kurutma barakası yakılmış ve koruma için bırakılan altı adam öldürülmüştü. Saaurlar arkalarında savaşçılar bırakmış, ama onlar da, kimse gelmeyince iki hafta sonra yurttaşlarına katılmak üzere gitmişti. Beşinin üzerine de bir ümitsizlik duygusu çökmüştü, ama bir günlük moral bozukluğundan sonra, Erik sağlıklı olan diğer üç adamı organize etmiş ve köyden biraz uzakta sade bir kamp kurmaya başlamışlardı.</p>
	<p class="block_13"> </p>
	<p class="block_14">Köylüler iş karşılığında yardım etmeye dünden hazırdı, çünkü bu adamların zorbaların düşmanları olduğu belliydi. Köylülerden bir teki bile onları Zümrüt Kraliçe'nin ordusuna teslim etmeleri gerektiğini teklif bile etmemişti.</p>
	<p class="block_13"> </p>
	<p class="block_14">Gemi ufukta yavaş yavaş büyüyordu. Sonunda Calis, "Bu bir Krallık gemisi," dedi.</p>
	<p class="block_13"> </p>
	<p class="block_14">Micha Savaş Tanrısı Tith-Onanka'ya kısa bir şükran duası okurken, Alfred ve Renaldo bir sevinç çığlığı attı. Calis koltuk değneklerine dayanarak doğruldu. "Köye gitsek iyi olacak." Erik yardıma ihtiyacı olabilir diye Calis'in yanında yürüyordu. Herhangi bir ölümlünün dayanabileceğinden çok daha fazla yara almıştı, ama yine de yaşıyordu. İyileşiyordu. Yüzünün sol tarafında yanık izleri kalacaktı, ama saçları yeniden çıkıyordu.</p>
	<p class="block_13"> </p>
	<p class="block_14">Yaraların ağırlığına bakılacak olursa -ki Erik her gün temizlemiş ve üzerlerinde düzenli olarak reiki yapmıştı- izler o kadar da kötü değildi. Sol tarafında bir güçsüzlük vardı ve topallıyordu, ama Erik Krallık'a ulaştıkları zaman, Prens'in doktorundan ya da tapınakların birindeki şifacı rahiplerin birinden alınacak biraz yardımın, Yüzbaşı'ya eski dinçliğini kazandıracağından emindi.</p>
	<p class="block_13"> </p>
	<p class="block_14">Dağların yükseklerinde bulunan buzlu mezarı hariç, Bobby de Loungville'den hiç bahsetmediler. Erik'in, ölülerden bahsetmek istemeyişinin Calis'in elf mirasından kaynaklandığına dair belli belirsiz bir sezgisi vardı. Birtakım derin kişisel kayıp da sezmişti: Bobby, Calis için bir arkadaştan çok daha fazlasıydı. De Loungville, Calis'in özel amacı için seçilen ilk kişiydi ve Calis'in komutasındaki herkesten daha çok dayanmıştı.</p>
	<p class="block_13"> </p>
	<p class="block_14">Kumsala ulaştıklarında Erik, artık Calis'e Bobby'den daha uzun süre hizmet eden tek kişinin Jadow Shati olduğunu, onun da ancak üç yıldır hizmet etmekte olduğunu fark edince neredeyse şok oldu. Kafasını iki yana salladı.</p>
	<p class="block_13"> </p>
	<p class="block_14">Calis bunu fark edip, "Ne oldu?" diye sordu.</p>
	<p class="block_13"> </p>
	<p class="block_14">Erik omuzlarını silkti. "Sadece, uzun yaşamanın bu hizmetin kalitesini belirlemediğini düşünüyordum."</p>
	<p class="block_13"> </p>
	<p class="block_14">"Bu doğru," dedi Calis. "Ve korkarım katliam daha yeni başlıyor. Aramızdaki beş kişiden, her şey bittiğinde hiçbirimiz yaşamıyor olabiliriz."</p>
	<p class="block_13"> </p>
	<p class="block_14">Erik hiçbir şey söylemedi. Köye vardıklarında, Rajis adındaki yaşlı bir balıkçı, "O gemiyi karşılamak istiyor musunuz?" diye sordu.</p>
	<p class="block_13"> </p>
	<p class="block_14">"Evet," dedi Erik. "Bizimkilerden biri. Bizi eve götürecek."</p>
	<p class="block_13"> </p>
	<p class="block_14">Köylü başını sallayıp Erik'in elini sıktı, ardından Calis'in ve diğerlerinin. "Size sadece teşekkür edebiliriz," dedi Calis.</p>
	<p class="block_13"> </p>
	<p class="block_14">"Eğer Zümrüt Kraliçe'yi yenme yolunda yardımcı olabildikse, bize teşekkür etmenize gerek yok." Bindikleri sandal dalgalara doğru itildi ve iki balıkçı kürek çekmeye başladı. Gemi yaklaşırken, Erik, "Bu kraliyet gemisi değil," dedi.</p>
	<p class="block_13"> </p>
	<p class="block_14">Calis başını salladı. "Ticaret sancağı taşıyorlar." "Ne?" dedi Alfred. "Bu bir ticaret gemisi mi?" "Öyle görünüyor," dedi Calis.</p>
	<p class="block_13"> </p>
	<p class="block_14">Birkaç dakika sonra Erik, "Bilemiyorum..." dedi. Ayağa kalkıp el sallamaya başladı. Gemi yaklaşırken, güvertedekiler de el sallamaya başladı, ardından Erik aniden içlerinden birini tanıdı. "Bu Roo!" diye bağırdı. "Bu Roo!" Hemen ardından, "Yanında da Nakor var!" dedi. "Ve Sho Pi!" Çok geçmeden gemiye yanaştılar ve bir ip merdiven atıldı. İki denizci aşağı inip Calis'in güverteye çıkmasına yardım etti. Erik gemiye en son binmek için bekledi, ardından iki balıkçıyla vedalaştı. Güverteye çıktığı zaman Nakor'u, Sho Pi'yi ve Roo'yu beklerken buldu. Roo yanına geldi ve iki çocukluk arkadaşı kucaklaştı. Bir süre sonra Erik, "Sizi tekrar görmek güzel; hiç bilemeyeceğiniz kadar," dedi.</p>
	<p class="block_13"> </p>
	<p class="block_14">Güneşten yanmış, iyi beslenememiş, üstleri başları dökülen beş kirli adama bakan Roo kafasını iki yana salladı. "Sadece beşiniz mi kurtuldunuz?"</p>
	<p class="block_13"> </p>
	<p class="block_14">"Bildiğimiz bu," dedi Calis. "Miranda'nın yanında bir düzine adam vardı."</p>
	<p class="block_13"> </p>
	<p class="block_14">Nakor, "Şimdiye kadar buraya gelmedilerse, çıkamamışlardır," dedi. "Miranda Elvandar'a Boldar adında garip bir adamla gelmiş. Onları orada gördüm. Pug, gelip sizi alabilmem için beni Roo'ya gönderdi."</p>
	<p class="block_13"> </p>
	<p class="block_14">Calis doğruldu. "Konuşmamız gereken çok şey var, dağın altında gördüğüm ama henüz anlayamadığım şeyler. Belki olaylar üstündeki garip bakış açın anlamamda bana yardımcı olur." "Önümüzde uzun bir yol var," dedi Nakor. "Konuşacak çok zamanımız olacak. İlk önce bir şeyler yemeniz gerekiyor, ardından da uyumanız. Sonra Sho Pi ve ben yaralarınız üstünde çalışmaya başlayacağız." Diğer üç adam aşağıya götürüldü ve Erik Roo'ya, "Neden sen?" diye sordu.</p>
	<p class="block_13"> </p>
	<p class="block_14">Roo omuzlarını silkti. "Dük James, Nakor'a bir gemi vermeye isteksizdi. Biraz para kazandım ve limanda bekleyen birkaç gemim vardı, bu yüzden ona bir tane vermeyi kabul ettim." Giden Isalani'nin arkasından bakarak, "Ardından onun ne kadar manyak olabileceğini düşününce, onunla gelip gemimi geri götürmeyi garanti altına almamın iyi olacağını düşündüm," dedi.</p>
	<p class="block_13"> </p>
	<p class="block_14">Erik güldü. Roo, "De Loungville?" dedi.</p>
	<p class="block_13"> </p>
	<p class="block_14">Erik'in gülümsemesi kayboldu. "Yukarıda," dedi, başıyla zirveleri bulutlarla sarılı uzaktaki dağları göstererek.</p>
	<p class="block_13"> </p>
	<p class="block_14">Roo uzun bir süre sessiz kaldıktan sonra kıç güvertesine döndü. "Kaptan!"</p>
	<p class="block_13"> </p>
	<p class="block_14">"Evet Bay Avery?"</p>
	<p class="block_13"> </p>
	<p class="block_14">"Bizi eve götürün."</p>
	<p class="block_13"> </p>
	<p class="block_14">"Baş üstüne," dedi kaptan. Emri ikinci kaptana iletti ve gemi arkasını yavaşça Novindus'a dönerek yol almaya başladı.</p>
	<p class="block_13"> </p>
	<p class="block_14">Erik kolunu Roo'nun omzuna koyup, "Gelirken bir sorunla karşılaştınız mı?" diye sordu. Roo güldü. "Kraliçe'nin küçük kotralarından biriyle bir kovalamaca yaşadık. Kısa sürede tutabildiğim en pis kavgacılardan bazılarını yanımda getirdim ve bize yanaşmalarına izin verdik, ardından bordalayıp kotrayı batırdık. Burada korsanlarla pek deneyim yaşadıklarını sanmıyorum."</p>
	<p class="block_13"> </p>
	<p class="block_14">Erik güldü. "Eee, sonunda Krallık'ın en zengin adamı oldun mu?"</p>
	<p class="block_13"> </p>
	<p class="block_14">Roo, "Muhtemelen," dedi. "Olamamışsam bile, ona uğraşıyorum." Güldü. "Gel de sana yiyecek bir şeyler bulalım."</p>
	<p class="block_13"> </p>
	<p class="block_14">İki adam aşağı indi ve gemi yarım tur atarak dönüp o iki adamın yuva dediği uzak bir limana yönelerek geldiği yere doğru olan uzun yolculuğuna başladı.</p>
	<p class="block_13"> </p>
	<p class="block_14">- SON -</p>
	<p class="block_13"> </p>
	<p class="block_7"><img alt="Line" src="images/image.png" class="calibre4"/></p>
	<p class="block_13"> </p>
	<p class="block_15">Raymond Elias Feist</p>
	<p class="block_">Güney Kaliforniya'da doğdu ve büyüdü. Kaliforniya Üniversitesinde İletişim Bilimleri eğitimi aldı. Çok satan ve övgü toplayan Gediksavaşları Efsanesi (Riftwar Saga) kitaplarının yazarıdır. Daughter of the Empire, Servant of the Empire ve Mistress of the Empire kitaplarını Janny Wurts ile birlikte kaleme almıştır.</p>
	<p class="block_">Feist, Rancho Santa Fe, Kaliforniya'da eşi -roman yazarı- Kathlyn Starbuck ve kızıyla yaşamaktadır.</p>
	<p class="block_13"> </p>
	<p class="block_7"><img alt="Line" src="images/image.png" class="calibre4"/></p>
	<p class="block_13"> </p>
	<p class="block_13"> </p>
	<p class="block_14">Taranmış belgeden düzenleme: ERASMUS</p>
	<p class="block_13"> </p>

</body></html>
