<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Tüccar Prensin Yükselişi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-6-</p>
	<p class="block_12">BARRET'İN YERİ</p>
	<p class="block_13"> </p>
	<p class="block_14">Roo sıçradı.</p>
	<p class="block_13"> </p>
	<p class="block_14">Mutfaktan çıkan garson, Barret'in Kahve Evi'nin mutfağına giren Roo'ya çarpmamak için ustaca yolunu değiştirdi. Roo siparişlerini verirken tepsisini tezgaha koydu. Mutfaktaki kargaşa, Barret'in salonuyla ikinci katındaki özel alanların sakinliğiyle belirgin bir karşıtlık oluşturuyordu. Geniş, çift kanatlı meşe kapılar, kahve evinin dört bir tarafında kısık seslerle konuşan tüccarlarla iş adamlarının seslerini engelliyordu.</p>
	<p class="block_13"> </p>
	<p class="block_14">Roo, aklına Barret'in Kahve Evi gelmeden önce neredeyse bir hafta iş aramıştı. Birkaç ticari işletme, bu kötü giyimli eski askere pek az nezaket göstermiş ve hiç kimse, teşvik edici miktarda bir sermayesi olmadan, çok küçük bile olsa bir hissedar almakla ilgilenmemişti. Sıkı çalışma, çabalama, keskin zekâ ve sadakat sözleri, bu adamlar için altının ettiğinden çok daha az değerliydi. Çoğu tüccarın ya oğlu ya da çırağı vardı.</p>
	<p class="block_13"> </p>
	<p class="block_14">Birkaç tanesinin de muhafız ya da hizmetçi dışında çalışana ihtiyacı yoktu. Roo, Erik ile onu şehir kapısı tarafındaki at tüccarına gönderen Barret'in yerindeki Jason adlı genç garsonu hatırlamadan önce yenildiğini kabul etmek üzereydi. Roo Barret'in yerine gitmiş, garsonların şefini bulmuş, Jason'ın adını vermiş ve Sebastian Lender ile yaptığı kısa bir görüşmenin ardından, Barret'in müdürü -Hoen adında bir adam- Roo'ya garsonluğu denemesini teklif etmişti.</p>
	<p class="block_13"> </p>
	<p class="block_14">Jason'ın ona bir öğrenci gibi davranmasıyla, Roo alt kattaki işleri çabucak öğrenmişti. Roo, şehrin başka bir kısmındaki bir tüccarın en küçük oğlu olan Jason'dan hoşlanmaya başlamıştı. Şef garson McKeller Jason'a, 'yeni çocuğa işin püf noktalarını öğretmesini' söylemişti. Roo kendisine 'çocuk' olarak hitap edilmesinden hoşlanmamıştı, ama McKeller'ın yaşı göz önüne alındığında, bunun mantıklı olduğunu düşünmüştü.</p>
	<p class="block_13"> </p>
	<p class="block_14">McKeller'ın yanında, Dük James bile çocuk kalırdı. Jason, kahve evinde işlerin nasıl yürüdüğünü bilmediği için Roo'yu aptal olarak değerlendirmeyerek, iyi bir öğretmen olduğunu kanıtlamıştı. Roo'nun, Erik'in Kılkuyruk Hanındaki ailesinin yanında büyümüş olması işe yaramıştı; mutfakta ya da salonda işlerin nasıl yürütüldüğünden tamamen habersiz değildi.</p>
	<p class="block_13"> </p>
	<p class="block_14">Yine de, Barret'in yerinde Roo'nun alışık olmadığı çok şey vardı. Her şeyden önce, servis yaparken kulak misafiri olabileceği hiçbir şeyi kimseye söylemeyeceğine dair Saflık Tanrıçası Sung'ın tapınağından getirtilen kutsal bir emanet üzerine, yemin etmesi gerekiyordu. İkinci olarak tunik, pantolon, önlük ve çizmeden -kendininkilerin çok yıpranmış olduğuna karar verilmişti- oluşan tek tip bir üniforma giymesi gerekiyordu ve kıyafetlerin parasının maaşından kesileceği bildirilmişti. Ardından mutfağa götürülmüş ve Barret'in müşterilerine sunduğu çok fazla çeşidi olan kahve ve çay, hamur işleri, kahvaltı, öğle yemeği ve akşam yemeği çeşitleri gösterilmişti.</p>
	<p class="block_13"> </p>
	<p class="block_14">Hızlı bir biçimde, ihtiyacı olan diğer şeyleri öğreneceğinden emin bir şekilde elinden geldiği kadarını ezberlemişti. Kahve evinin en yoğun olduğu zamanlardaki düzenli kargaşası, Roo'ya birçok açıdan savaşı hatırlatıyordu. Bir müşterinin istediği her şeyi ve siparişlerin hangi masaya gideceğini ve hangi beyefendinin ya da hangi soylunun hangi şeyleri alacağını hatırlaması beklenen garsonlardan siparişler geliyordu. Bu çoğunlukla kahve ya da ara sıra çörek, ama sık sık bir kahvaltı tabağı ya da öğle yemeği oluyordu.</p>
	<p class="block_13"> </p>
	<p class="block_14">Çoğu iş adamı akşam yemeğini aileleriyle birlikte yemeyi tercih ettiği için Barret'in yerinde nadiren akşam yemeği yeniyordu, ama bazen işler uzuyor ve garsonlar ve aşçılar, son müşteri gidip kapılar kilitlenene kadar günbatımından sonra iki ya da üç saat daha çalışıyordu. Bir müşteri bile kalsa kapıların kapatılmaması Barret'in yerinin âdetiydi. Ayrıca kahve evi, Krallık'taki ekonomik krizin doruk noktasında birkaç kere yirmi dört saat açık kalmıştı ve garsonlardan tetikte olmaları, düzgün bir şekilde giyinmiş ve salonda toplanan çılgına dönmüş iş adamlarının ve soyluların isteklerine yanıt vermeye hazır olmaları istenmişti. Aşçı, "Siparişlerin hazır," dedi.</p>
	<p class="block_13"> </p>
	<p class="block_14">Roo tezgâhtan tepsisini aldı, siparişleri iki kere kontrol etti ve kapıya doğru yöneldi. Kapıdaki sallanmaya, hangi kapıdan geçeceğini unutan bazı aptalların değil de -her zaman sağ tarafı kullanması söylenmişti- kapıdan geçen son garsonun sebep olduğundan emin olmak için bir an bekledi. Jason en büyük sorunun, mutfak kapısını ara sıra tuvalet ya da arka kapı zanneden müşteriler olduğunu ve çarpışmanın genellikle gürültü ve ortalığın batmasıyla sonuçlandığını- söylemişti.</p>
	<p class="block_13"> </p>
	<p class="block_14">Roo sanki bunu yıllardır yapıyormuş gibi dönüp sırtıyla kapıyı açtı ve akıcı bir zarafetle salona girdi. Roo'nun, önünde giderken birden dönüp ters yöne ilerleyen bir müşteriyle çarpışmasını sadece savaş eğitimi refleksleri engelledi. "Affedersiniz beyefendi," dedi Roo tekdüze bir sesle, ama asıl söylemek istediği, "Nereye gittiğine baksana, balık beyinli!" diyebilmekti.</p>
	<p class="block_13"> </p>
	<p class="block_14">Kendini zorlayarak gülümsedi.</p>
	<p class="block_13"> </p>
	<p class="block_14">Jason, Barret'te maaşların normal olduğunu, ama garsonların asıl gelir kaynağının bahşişler olduğunu söylemişti. Hızlı, etkili, kibar ve güler yüzlü servis, işler iyiyse bir garsonun bir haftalık ücretini bir günde kazanmasını sağlıyordu. Bazen tek bir masa, bir garsona sıradan girişimlerden birine para yatırabilmesine yetecek kadar iyi para kazandırıyordu.</p>
	<p class="block_13"> </p>
	<p class="block_14">Bu yüzden personelin en yeni üyesi olan Roo, salonun en az para getiren bölümüne bakıyordu. İmrenerek, iş ortaklıklarının, aracıların ve ortakların bir araya geldiği üst kattaki balkona göz atıyordu. İçlerinden birkaç zeki genç adam, iş yaşamlarına Barret'te garson olarak başlamıştı. Bu, uzak diyarlarda hazine aramak kadar hızlı bir yükseliş olmayabilirdi, ama sonuçları aynı derecede etkileyiciydi.</p>
	<p class="block_13"> </p>
	<p class="block_14">Kendisine gösterildiği gibi Roo siparişleri ustalıkla, onu görmezden gelerek konuşmalarına devam eden iş adamlarının önüne koydu. İş meselelerinden çok, bir ortağın karısının evlilik dışı maceralarını konuştuklarını anlayacak kadar fazla şey duymuştu ama onları duymazdan geldi. Kahvenin ve tepsideki çöreklerin fiyatı, kendisine verilen bir bakır sikkeden daha azdı. Roo başıyla onaylayıp uzaklaştı.</p>
	<p class="block_13"> </p>
	<p class="block_14">Müşterilere kibarca herhangi bir şeye ihtiyaçları olup olmadığını sorarak bölgesinde dolaştı ve turunu tamamlayıp yeni sipariş almayınca, ona ihtiyacı olan herhangi bir müşterinin çağrısına yanıt vermeye hazır bir şekilde, sessizce göz önünde bir yere geçti.</p>
	<p class="block_13"> </p>
	<p class="block_14">Birkaç dakikalığına da olsa kendine ayıracak zamanı vardı ve yüzleri ve isimleri ezberlemek için etrafa göz gezdirdi; böylesi bir bilgi bir gün işe yarayabilirdi. Karşı taraftan birisi işaret etti. Roo bunun Kurt adında, uzun boylu, pislik ve kabadayılık taslayarak kendinden küçük çoğu garsonu korkutan başka bir garson olduğunu fark etti. Aynı zamanda yalakanın tekiydi ve öyle olmadığı halde, Hoen ve McKeller onun becerikli ve iyi bir garson olduğuna inanıyordu. Kendisi her fırsatta iş yapmaktan kaçınırken, daha genç garsonlara mümkün olduğunca çok pis iş yaptırmayı başarıyordu. Roo, böylesi bir hödüğün nasıl olup da Barret'te kıdemli bir konuma geldiğini merak ediyordu.</p>
	<p class="block_13"> </p>
	<p class="block_14">Roo hareketi görmezden gelince, Kurt sonunda ona doğru yürümeye başladı. Yaklaşırken, müşterilere yaranmak için kendini zorlayarak gülümsedi. Yakışıklı biri olabilirdi, diye düşündü Roo, bu kadar iğrenç gülümsemese ve gözleri böylesine kısılmasa.</p>
	<p class="block_13"> </p>
	<p class="block_14">"Sana işaret ediyordum," diye tısladı Kurt, sıktığı dişlerinin arasından.</p>
	<p class="block_13"> </p>
	<p class="block_14">"Fark ettim," dedi Roo ona bakmadan. Gözlerini kendi bölümündeki müşterilerden ayırmıyordu.</p>
	<p class="block_13"> </p>
	<p class="block_14">"Neden gelmedin?" diye sordu Kurt, tehdit edici olduğunu düşündüğü bir ses tonuyla.</p>
	<p class="block_13"> </p>
	<p class="block_14">"Son gördüğümde maaşımı sen vermiyordun," diye karşılık verdi Roo, az önce ona bahşiş veren adamın yanına giderken. Çabucak adamın yarısı boşalmış fincanını doldurdu ama masadaki iki iş adamı bunu neredeyse fark etmedi.</p>
	<p class="block_13"> </p>
	<p class="block_14">Yerine dönerken, Kurt elini Roo'nun koluna koydu. Roo Kurt'ün eline bakıp, "Bana tekrar dokunmamanı tavsiye ederim," dedi.</p>
	<p class="block_13"> </p>
	<p class="block_14">Kurt alçak sesle konuşurken neredeyse hırladı. "Dokunursam ne olur?"</p>
	<p class="block_13"> </p>
	<p class="block_14">"Öğrenmek istemezsin," diye karşılık verdi Roo sakince. Kurt, "Kahvaltı niyetine senden daha büyük adamları da yedim," dedi.</p>
	<p class="block_13"> </p>
	<p class="block_14">Roo, "Buna şüphem yok," dedi. "Ama ben senin aşk hayatınla ilgilenmiyorum." Sesini alçalttı.</p>
	<p class="block_13"> </p>
	<p class="block_14">"Şimdi elini kolumdan çek."</p>
	<p class="block_13"> </p>
	<p class="block_14">Kurt elini çekip, "Rezalet çıkartmaya değmezsin," dedi. "Ama seni unutacağımı sanma." "Şayet unutursan diye sana bunu hatırlatmak için her gün burada olacağım," dedi Roo. "Şimdi, benden ne için gelmemi istiyordun?"</p>
	<p class="block_13"> </p>
	<p class="block_14">"İş değişimi. Kapıdasın."</p>
	<p class="block_13"> </p>
	<p class="block_14">Roo tavandan sarkan işlemeli büyük saate göz attı. Bu, Kesh'te yapılmış bir su saatiydi; kontrollü bir oranla, saatlerin işaretli olduğu şeffaf bir tüpe damlayıp yükselen mavi bir su sütunu sayesinde, saati ve dakikayı gösteriyordu. En kıdemsiz garson olarak işlerinden biri de, tank damla damla boşalmaya başlarken, garip aletin suyu yukarıdaki diğer tanka geri pompalaması için vanayı açmak üzere şafakta salonda olmaktı; böylece saat sürekli doğru oluyordu. Roo, iş adamlarının her zaman saatin kaç olduğunu bilmesinin neden bu kadar hayati önem taşıdığını anlamamıştı, ama aletten ve odanın ortasına göz attığında saatin kaç olduğunu görebilmesi gerçeğinden etkilenmişti. "Değişiklik neden?" diye sordu mutfağa doğru giderken bir adım arkasından gelen Kurt'e. "İş değişimi yapmamıza daha bir saat vardı."</p>
	<p class="block_13"> </p>
	<p class="block_14">Kurt alnındaki siyah saçları çekip tepsisini alırken, "Yağmur yağıyor," dedi kendinden memnun bir sırıtmayla. "Yerleri daima yeni çocuk temizler."</p>
	<p class="block_13"> </p>
	<p class="block_14">Roo, "Bence oldukça adil," dedi. Bunun hiç de adil olmadığını düşünüyordu, ama Kurt'e onu üzgün görme zevkini verirse kahrolurdu. Tepsisini bıraktı ve temiz kıyafetlerini çıkarıp, işe girdiğinde ona verdikleri bir rafa yerleştirdi. Çabucak çift kanatlı mutfak kapısına ilerledi ve salonu geçip ön kapıya gitti.</p>
	<p class="block_13"> </p>
	<p class="block_14">Jason onu bekliyordu. Roo dışarı bakınca, Kesh'ten yukarı çıkarak Acı Deniz'i aşıp gelen ve artık Prens'in Şehri'ne büyük miktarlarda ılık yağmur boşaltan tropik fırtınayı gördü.</p>
	<p class="block_13"> </p>
	<p class="block_14">Köşede çoktan ıslak bezlerden bir yığın oluşmuştu. Jason, "Kahve evinin tamamını temizlemek zorunda kalmamak için parmaklığın önünü mümkün olduğunca temiz tutmaya çalışıyoruz," dedi. Roo başını salladı. Jason ona bir bez attı ve diz çöküp kendi tarafındaki kapı girişinde yağmurun etkisiyle dağılan çamurları temizlemeye başladı. Roo, Jason'ın hareketini kendi kapısında tekrarlayınca, bunun uzun ve sinir bozucu bir sabah olacağını anladı.</p>
	<p class="block_13"> </p>
	<p class="block_14">Kapının dörtte birini temizlemişti ki, büyük bir yük arabası hızla, Barret'in yerinden yalnızca birkaç santim öteden köşeyi döndü. Sıçrayıp kapıdan içeri giren çamur Roo'nun çizmelerinin ucuna kadar geldi. Çabucak diz çöküp tahta zeminden mümkün olduğunca çoğunu temizlemek için elindeki bezi kullandı. Yağmur sabit bir hızla yağmaya, kirli sular da tahta zeminin kenarına sıçramaya devam ediyordu, ama girişin büyük bir bölümü hâlâ temizdi.</p>
	<p class="block_13"> </p>
	<p class="block_14">Jason Roo'ya temiz bir bez attı. "Al bakalım."</p>
	<p class="block_13"> </p>
	<p class="block_14">"Teşekkürler," dedi Roo, bezi yakalayarak. "Bu bana biraz anlamsız geldi," diye ekledi, başıyla yağmurun şiddetini artırdığı açık kapının dışını göstererek. Bu Acı Deniz'den gelen tipik bir fırtına yağışı olduğu için, günlerce sürecek bir yağmur anlamına gelebiliyordu. Sokaklar çamur nehirlerine dönüşmeye başlamıştı ve Barret'e her gelen, girişteki ahşap zeminde artan koyu kahverengi çamur izleri bırakıyordu.</p>
	<p class="block_13"> </p>
	<p class="block_14">"Temizlemiyor olsaydık şu ana kadar nasıl görüneceğini bir düşün," dedi Jason.</p>
	<p class="block_13"> </p>
	<p class="block_14">"Çamurla savaşmaktan başka ne yapılıyor?" diye sordu Roo.</p>
	<p class="block_13"> </p>
	<p class="block_14">Jason, "Müşterilerin arabalarından inmesine yardım ederiz," dedi. "Eğer bir tanesi senin kapına yanaşırsa, arabacının yalnız olup olmadığına ya da arkada bir uşak olup olmadığına bak. Uşak yoksa, arabanın kapısını aç. Arabanın şu yeni, katlanan merdivenlerinden varsa, içeride kim olursa olsun merdiveni indir. Merdiven yoksa, şuradaki kutuyu alıp araba kapısının önüne koy." Girişin köşesinde duran küçük, ahşap kutuyu gösterdi. Kutu, içinde bir miktar kirli havlu olan büyük metal bir çanağın yanında duruyordu.</p>
	<p class="block_13"> </p>
	<p class="block_14">Bir araba yanaştı ve Roo Jason'a göz atınca delikanlı başını salladı; bu kiralık bir araba olduğu için uşak yoktu ve Roo katlanan yeni moda merdivenler olmadığını gördü. Kutuyu aldı ve yağmura aldırış etmeyerek arabanın kapısının altına yerleştirdi, ardından denildiği gibi kolu aşağı doğru çekti. Kapıyı açarak bekledi. Arabadan çabucak yaşlıca bir beyefendi indi ve iki adımda nispeten daha korunaklı olan girişe ulaştı.</p>
	<p class="block_13"> </p>
	<p class="block_14">Roo kutuyu aldı ve araba hareket ederken son anda bir adım atıp uzaklaşabildi. Tam içeri girmişti ki, McKeller'ın yeni gelen müşteriyi karşılayışını duydu: "Günaydın Bay Esterbrook."</p>
	<p class="block_13"> </p>
	<p class="block_14">Roo kutuyu, suyu ve çamuru tutması için dizayn edilmiş metal çanağın içine koyarken, Jason Bay Esterbrook'un çizmelerindeki çamuru temizliyordu. Roo temiz bir bez aldı ama o bezi alana kadar, müşteri Barret'in iç tarafına doğru ilerlemişti. "O adam Jacob Esterbrook muydu?" diye sordu Roo.</p>
	<p class="block_13"> </p>
	<p class="block_14">Jason başını salladı. "Onu tanıyor musun?"</p>
	<p class="block_13"> </p>
	<p class="block_14">"Yolcu arabalarını biliyorum. Sürekli Ravensburg'den geçerlerdi."</p>
	<p class="block_13"> </p>
	<p class="block_14">"Krondor'un en zengin insanlarından biridir," dedi Jason, yerleri silmeyi bitirerek. "İnanılmaz da bir kızı var."</p>
	<p class="block_13"> </p>
	<p class="block_14">"Ne kadar inanılmaz?" diye sordu Roo, çamurlu bezi atarken.</p>
	<p class="block_13"> </p>
	<p class="block_14">Jason Roo'nun sıradan bulduğu, orta boylarda, hafif çilli ve kahverengi saçlı genç bir adamdı, ama yanıt verirken yüzü neredeyse donakalmış gibi bir ifadeye büründü. "Ne diyebilirim ki? Hayatımda gördüğüm en güzel kız."</p>
	<p class="block_13"> </p>
	<p class="block_14">Roo sırıttı. "Peki ona âşık mısın?"</p>
	<p class="block_13"> </p>
	<p class="block_14">Jason'ın kızarması, onu incitecek herhangi bir sözü kendine saklamasına rağmen, Roo'nun hoşuna gitti. "Hayır. Yani, eğer bana ikinci kez bakacak ona benzeyen bir kadın bulabilecek olsaydım, hayatımın geri kalanı boyunca gelirimin onda birini Şans Tanrıçası Ruthia'ya verirdim. Çok zengin ya da soylu bir adamla evleneceğinden eminim. O benim için yalnızca... " "Hakkında hayal kurabileceğin birisi," dedi Roo.</p>
	<p class="block_13"> </p>
	<p class="block_14">Jason bezini kenara atarken omuzlarını silkti. Ardından Roo'nun ayaklarına baktı ve "Çizmelerin," dedi.</p>
	<p class="block_13"> </p>
	<p class="block_14">Aşağı bakan Roo, temizlemeye çalıştıkları yerde çamur izleri bıraktığını görünce irkildi. Metal çanaktan bir bez alarak, çizmelerini, ardından da yerde bıraktığı izleri temizledi. "Hayatını yalınayak geçirdiğin zaman bunu çok sık yapmak zorunda kalmıyorsun." Jason başını salladı. "Tahmin edebiliyorum."</p>
	<p class="block_13"> </p>
	<p class="block_14">"Şimdi, gelelim şu harikaya..."</p>
	<p class="block_13"> </p>
	<p class="block_14">"Sylvia. Sylvia Esterbrook."</p>
	<p class="block_13"> </p>
	<p class="block_14">"Evet Sylvia. Onu ne zaman gördün?"</p>
	<p class="block_13"> </p>
	<p class="block_14">"Şehirde alışverişe çıktığı zaman bazen babasıyla birlikte buraya geliyor. Şehrin sınırında, Prens'in Yolu'na yakın, büyük bir malikânede oturuyorlar."</p>
	<p class="block_13"> </p>
	<p class="block_14">Roo omuzlarını silkti. Krondor'da Kral'ın Yolu'na Prens'in Yolu denildiğini biliyordu ve yoldan çıkıp ormanın içinden ve birkaç çiftlik arazisinden geçmiş olmalarına rağmen, Erik ile beraber Krondor'a ilk gelişlerinde o yolu kullanmışlardı. Daha sonraki yolculukları savaşmayı öğrendikleri eğitim alanına giden güney yolunda olduğu için, Jason'ın bahsettiği malikâneyi hiç görmemişti.</p>
	<p class="block_13"> </p>
	<p class="block_14">"Tipi nasıl?"</p>
	<p class="block_13"> </p>
	<p class="block_14">"Çok harika mavi gözleri ve neredeyse beyaza kaçan açık safi saçları var."</p>
	<p class="block_13"> </p>
	<p class="block_14">Roo, "Mavi, yeşil değil, değil mi?" diye sordu. "Sarı saçlı?"</p>
	<p class="block_13"> </p>
	<p class="block_14">"Mavi göz, sarı saç," diye karşılık verdi Jason. "Neden sordun?"</p>
	<p class="block_13"> </p>
	<p class="block_14">"Sadece kontrol etmek için. Gerçekten güzel bir kadınla karşılaşmıştım ve beni az kalsın öldürtecekti. Ama o yeşil gözlü ve siyah saçlıydı. Her neyse, devam et."</p>
	<p class="block_13"> </p>
	<p class="block_14">"Söylenecek başka bir şey yok. Babasıyla geliyor ve o arabadan indikten sonra gidiyor. Ama bana gülümsüyor. Hatta bir keresinde benimle bir an konuştu bile."</p>
	<p class="block_13"> </p>
	<p class="block_14">Roo güldü. "Bu olağanüstü bir şey olmalı."</p>
	<p class="block_13"> </p>
	<p class="block_14">Bir bağırış ve yakından gelen bir ses Roo'nun dönmesine sebep oldu. Köşeyi dönerek sanki bir an içeri girmeye çalışacakmış gibi görünen, hayatında gördüğü en yorgun, en yaşlı ve en perişan yaratık olan atı gördü. Açık kapının önünde görüş alanına bir arabacı ve araba tekerleği girerken birbirine sürten ahşabın çıkardığı yüksek bir gıcırtının arasında küfürler ve kırbaç şaklamaları duyuldu.</p>
	<p class="block_13"> </p>
	<p class="block_14">Roo'nun, bu adamın araba sürmek hakkında en ufak bir bilgisi bile olmadığını anlaması bir an sürdü. Adam dönemeci çok keskin almaya çalışmış ve arabayı binanın köşesine sıkıştırmıştı. Roo şiddetli yağmura aldırış etmeden atın önüne geçti ve hayvanın yularını tutarak, "Çüş!" diye bağırdı.</p>
	<p class="block_13"> </p>
	<p class="block_14">Köşeye sıkışan araba ve çok fazla çamur yüzünden hareket etmek çok güç olduğu için, neredeyse bitme noktasına gelmiş hayvan itaat etti. "Bu da ne demek oluyor?'' dedi sürücü.</p>
	<p class="block_13"> </p>
	<p class="block_14">Roo kafasını kaldırıp kendisinden yalnızca birkaç yaş genç olan sırılsıklam olmuş zayıf delikanlıya baktı. Çizme ya da ayakkabı giymediği, teni güneşten yanmış ve sarhoş olduğu için bir denizci olduğu belliydi.</p>
	<p class="block_13"> </p>
	<p class="block_14">"Dur ahbap," diye bağırdı Roo, "yoksa çamura saplanacaksın."</p>
	<p class="block_13"> </p>
	<p class="block_14">Genç denizci tehdit edici görünmeye çalışarak sinirli bir şekilde, "Çekil önümden! Arabanın takımlarına zarar veriyorsun!" diye bağırdı.</p>
	<p class="block_13"> </p>
	<p class="block_14">Roo yorgunluktan göğsü inip kalkan hayvanın etrafından dolaşıp, "Çok keskin bir dönüş yaptın dostum, bu yüzden de sıkıştın," dedi. "Bu hayvanı nasıl geri geri çıkartacağını biliyor musun?" Delikanlının bunu bilmediği belliydi. Denizci küfür edip aşağı atladı, dengesini kaybetti ve yüzükoyun yerdeki kalın çamur tabakasının içine düştü. Kayarak ve küfür ederek ayağa kalkmaya çalıştı. Sonunda ayağa kalkmayı başarınca, "Bir arkadaşa iyilik yapmaya çalıştığım güne lanet olsun," dedi.</p>
	<p class="block_13"> </p>
	<p class="block_14">Roo tekerlek göbeğine kadar çamura batmış ve aşırı yüklenmiş arabaya baktı. Araba tepelemesine kutularla doldurulmuş, üzerlerine çadır bezi örtülmüş ve sıkıca bağlanmıştı. "Arkadaşın sana iyilik yapmamış. Bu yük iki, aslında en iyisi, dört at gerektirir." Tam o anda Jason, "Neler oluyor?" diye bağırdı.</p>
	<p class="block_13"> </p>
	<p class="block_14">Roo yanıt veremeden, Kurt'ün bağırdığını duydu. "Evet Avery, ne oluyor?"</p>
	<p class="block_13"> </p>
	<p class="block_14">"Kör bir adam bile kapının önünde bir arabanın saplanıp kaldığını görebilir Kurt," diye karşılık verdi Roo.</p>
	<p class="block_13"> </p>
	<p class="block_14">Kurt'ün elindeki en iyi yanıt, anlaşılmaz bir hırıltıydı. Derken şiddetli yağmurun gürültüsünü McKeller'ın sesi bastırdı. "Ne oluyor burada?"</p>
	<p class="block_13"> </p>
	<p class="block_14">Roo hızla çamur kaplı denizcinin yanından uzaklaşıp hâlâ nefes nefese olan hayvanın boynunun altından geçti. Girişi daha çok çamurlamamak için, içeriye kafasını uzattı. McKeller ve garsonlardan birkaçı kapıdan biraz uzakta duruyor ve neredeyse işletmenin içine girmiş atı izliyorlardı. "Arabacı sarhoş efendim," dedi Roo.</p>
	<p class="block_13"> </p>
	<p class="block_14">"Sarhoş ya da ayık, o hayvanı buradan çekmesini sağla," diye emir verdi yaşlı başgarson.</p>
	<p class="block_13"> </p>
	<p class="block_14">Roo Kurt'ün bu söylenenlere yılışık yılışık sırıttığını görebiliyordu.</p>
	<p class="block_13"> </p>
	<p class="block_14">Arkasını döndüğünde denizcinin uzaklaşmaya başladığını gördü. Üç hızlı -bileğine kadar gelen çamurun içinde mümkün olduğunca hızlı- adım atıp denizciye yetişti. Kolundan tutup çevirerek, "Bir dakika arkadaş!" dedi.</p>
	<p class="block_13"> </p>
	<p class="block_14">Denizci, "Ben senin arkadaşın değilim oğlum, ama bütün bu olanlara rağmen seni suçlamayacağım," dedi. "Bir içki içmek ister misin?"</p>
	<p class="block_13"> </p>
	<p class="block_14">"Şu atın başka bir kırbaca daha ihtiyacı olduğu gibi, senin de bir içkiye ihtiyacın olduğu belli," dedi Roo, "ama, sarhoş ol ya da olma, o arabayı işverenimin kapısının önünden çekmen gerekiyor." Denizci öfkeyle keyif arasında bir yerde gibi görünüyordu. Sarhoş gözükmek istemeyen sarhoşların takındığı pozu takındı ve ağır ağır, "Dur da sana açıklayayım delikanlı," dedi. "Tim Jacoby adında, henüz bugün karşılaştığım yakın bir çocukluk arkadaşım, beni, babasının yanında bir arabacı olarak çalışmanın gemiyle başka bir yolculuğa çıkmaktan daha iyi olacağına ikna etti."</p>
	<p class="block_13"> </p>
	<p class="block_14">Roo geriye göz atınca, korkuyla, atın çamurun içinde dizlerinin üstüne çökmeye çalıştığını gördü, ama koşum kayışları yüzünden bunu başarması imkânsızdı. "Ah tanrılar!" dedi, denizciyi kolundan tutup arabaya doğru çekmeye çalışarak. "Kolik oldu!"</p>
	<p class="block_13"> </p>
	<p class="block_14">"Bir dakika!" diye bağırdı denizci kolunu çekip kurtararak. "Daha bitirmedim." "Evet, ama at bitirdi," dedi Roo, tekrar denizcinin koluna yapışarak.</p>
	<p class="block_13"> </p>
	<p class="block_14">"Diyordum ki," diye devam etti denizci, "bu arabayı Nakliye Şirketi Jacoby ve Oğulları'na teslim etmem, ardından da paramı almam gerekiyordu."</p>
	<p class="block_13"> </p>
	<p class="block_14">At tam hastalıklı, tiz bir ses çıkarmaya başlamıştı ki, kapıdan McKeller'ın sesi duyuldu. "Avery, çek şu arabayı. Müşteriler rahatsız olmaya başlıyor."</p>
	<p class="block_13"> </p>
	<p class="block_14">Denizciyi arabaya doğru ittiren Roo, arka bacakları şiddetli bir şekilde titreyen yaşlı hayvanın, dizlerinin üstüne çöktüğünü gördü. Tuniğinden bıçağını çeken Roo, çabucak koşum kayışlarını kesti. Hayvan serbest kaldığını hissetmiş gibi ayağa kalkmaya çalıştı, ileri doğru sendeledi, ardından çamurun içine çöktü. Sanki hiçbir şey bundan daha rahatlatıcı olamazmış gibi iç geçirerek öldü.</p>
	<p class="block_13"> </p>
	<p class="block_14">"Kahretsin," dedi denizci. "Bunun hakkında ne düşünüyorsun?"</p>
	<p class="block_13"> </p>
	<p class="block_14">"Çok fazla şey düşünmüyorum," dedi Roo. At düşe kalka da olsa köşeyi dönmüş, böylece diğer girişin de önü yarı yarıya kapanmıştı. Giren ve çıkan müşteriler artık nasıl sırılsıklam olup çamura bulanacaklarını seçebilirdi: pis bir arabanın etrafından dolaşarak ya da ölü bir atın üstünden atlayarak.</p>
	<p class="block_13"> </p>
	<p class="block_14">McKeller, "Jason, diğer çocuklarla birlikte şu hayvanı ve şu arabayı buradan çekin," dedi. Roo, "Hayır!" diye bağırdı.</p>
	<p class="block_13"> </p>
	<p class="block_14">McKeller, "Ne dedin sen?" dedi.</p>
	<p class="block_13"> </p>
	<p class="block_14">Roo, "Bunu tavsiye etmezdim efendim, demek istedim," dedi. Roo, McKeller'ın, "Nedenmiş o?" derken, arabanın arkasından kendisine baktığını görebiliyordu.</p>
	<p class="block_13"> </p>
	<p class="block_14">Başparmağıyla atı gösteren Roo, "O hayvan yaşlı ve hastaydı, ama bir yük atıydı," dedi. "En az altı yüz elli kilo gelir. Bütün personel bir araya gelse bile o atı o çamurdan çıkaramayız. Ayrıca o araba da çok ağır, yerinden bile kımıldatamaz."</p>
	<p class="block_13"> </p>
	<p class="block_14">"Bir önerin mi var?" dedi McKeller, artık tamamen sırılsıklam olmuş Roo'ya.</p>
	<p class="block_13"> </p>
	<p class="block_14">Roo'nun gözleri kısıldı ve "Sanırım var," derken yüzünden bir an için hafif bir gülümseme geçti. Denizciye döndü. "Arkadaşının şirketine git ve ona kargosunu istiyorsa, gelip buradan alabileceğini söyle."</p>
	<p class="block_13"> </p>
	<p class="block_14">"Sanırım denizlere döneceğim," dedi denizci. Elini tuniğinin içine sokup kâğıtlardan şişmiş deri bir cüzdan çıkardı. "Bunu da alabilirsin bayım," diye ekledi başıyla bir sarhoş selamı vererek. "Bu şekilde çekip gidersen, seni bulup ellerimle gebertirim," dedi Roo. Cüzdanı alıp, "Gidip arkadaşının babasına mallarının Barret'te olduğunu ve Roo Avery'yi bulmasını söyle, sonra istersen git biranın içinde boğul, umurumda değil," dedi.</p>
	<p class="block_13"> </p>
	<p class="block_14">Roo onu iterek uzaklaştırırken denizci hiçbir şey söylemedi, ama Jacoby'nin şirketinin olduğu tarafa yöneldi, limana değil.</p>
	<p class="block_13"> </p>
	<p class="block_14">"Jason!"</p>
	<p class="block_13"> </p>
	<p class="block_14">"Evet Roo?"</p>
	<p class="block_13"> </p>
	<p class="block_14">"Gidip at kasaplarını bul. Bekle!" diye bağırdı. At kasapları hayvanı kesip taşımak için para isterdi. "Fakir Mahalle'ye gidip bir sosis imalatçısı bul. Ona buradaki manzarayı anlat ve gelip hayvanı götürecek tek kişinin o olduğunu söyle. At kasapları eti sosis imalatçılarına satacak; neden aracıya para ödeyelim ki?"</p>
	<p class="block_13"> </p>
	<p class="block_14">McKeller'a bir sorun olup olmadığını soran Jason'ın sesi duyuldu ve yanıt olumlu olunca, Jason yağmura çıktı ve Fakir Mahalle'ye doğru çabucak gözden kayboldu.</p>
	<p class="block_13"> </p>
	<p class="block_14">Çabucak arabayı inceleyen Roo, yükünü boşaltmadan kımıldatmanın imkânsız olduğunu anladı. "Birkaç hamal bulmaya gidiyorum," diye bağırdı McKeller'a. "Arabayı çekebilmek için kargoyu boşaltmamız gerekiyor."</p>
	<p class="block_13"> </p>
	<p class="block_14">McKeller, "Pekâlâ," dedi. "Mümkün olduğunca acele et Avery."</p>
	<p class="block_13"> </p>
	<p class="block_14">Roo yandaki sokağa seğirtti, ardından bir sonrakine, ta ki Hamallar Loncası'nın ofisine varana kadar. İçeri girince, iş bekleyen bir düzine iri yarı adamın bir ateşin başında oturmakta olduğunu gördü. Lonca memurunun oturduğu küçük masaya yaklaşarak, "Sekiz adama ihtiyacım var," dedi.</p>
	<p class="block_13"> </p>
	<p class="block_14">"Peki, sen kimsin?" diye sordu masanın arkasındaki taburede oturan işgüzar küçük adam. "Barret'ten geliyorum. Kahve evinin önünde çamura saplanmış bir araba var. Çekilmeden önce yükünün boşaltılması gerekiyor." Barret'ten bahsedilince, adamın işgüzar tavrının bir kısmı kayboldu. "Kaç adam demiştiniz?"</p>
	<p class="block_13"> </p>
	<p class="block_14">Roo, yıllarını arabacıların ve hamalların etrafında geçirmenin yararını gördü ve duraksamadan, "En güçlülerinden sekiz adam," dedi.</p>
	<p class="block_13"> </p>
	<p class="block_14">Memur çabucak on iki adamdan sekizini seçip, "Hava yüzünden ek ücret alıyoruz," dedi.</p>
	<p class="block_13"> </p>
	<p class="block_14">Roo'nun gözleri kısıldı. En ciddi ses tonunu takınıp, "Ne?" dedi. "Şimdi de ıslanmaya dayanamayan hassas çocuklar mı oldular? Fazladan birkaç içki parası dilenmek için beni meşgul etme, yoksa Lonca Başkanı'yla, yıllardır kaç tane daha küçük dolap çevirmiş olabileceğini konuşuyor olurum. Arka kapısına yetişebildiğimden beri araba yükleyip boşaltıyorum, o yüzden bana lonca kurallarını anlatmaya çalışma."</p>
	<p class="block_13"> </p>
	<p class="block_14">Roo'nun aslında neden bahsettiğine dair hiçbir fikri yoktu, ama bir dolandırıcının kokusunu uykusunda bile alabilirdi. Boğazından anlaşılmaz bir ses gelen adam kıpkırmızı oldu ve "Aslında bu kar ve buz için geçerli, yağmur için değil, şimdi aklıma geldi. Karışıklık için üzgünüm." Roo sekiz adamla birlikte arabanın yanına gitti. Arka kapıyı açıp çadır bezini kaldırdı. "Ah kahretsin!"</p>
	<p class="block_13"> </p>
	<p class="block_14">Kargo karışık mallardan oluşuyordu, ama hemen sağında, eğer kumaştan birazcık anlıyorsa, bu ve bir sonraki yıl kazanacağı altından daha fazla eden büyük bir yığın halinde kaliteli bir ipek vardı. Eğer ıslanıp çamurlanırsa, ederi ancak evde dokunmuş kumaş kadar olurdu. Baş hamala, "Burada bekleyin," dedi. Arabanın etrafından dolaşınca, başında garsonlar ve manzarayı bir hayli keyifle izleyen müşteriler olan McKeller'ın hâlâ kapıda olduğunu gördü. "Büyük, kalın masa örtülerinden birine ihtiyacım var efendim."</p>
	<p class="block_13"> </p>
	<p class="block_14">"Neden?"</p>
	<p class="block_13"> </p>
	<p class="block_14">"Kargonun bir kısmının ıslanmaması gerekiyor ve..." Etrafa göz attı. Barret'in çapraz karşısındaki kullanılmayan binayı görerek "ve öğleden sonrası için onu şuraya koyabileceğimizi düşündüm," diye devam etti. "Kargoyu zarar görmeden saklarsak, muhtemelen daha az sıkıntı yaşarız. Mallarına zarar verdiğimizi ve onlar almaya gelene kadar malları oldukları yerde bırakmamız gerektiğini iddia edebilirler."</p>
	<p class="block_13"> </p>
	<p class="block_14">Bu sav Krondor'daki herhangi bir hancıyı ya da meyhane sahibini, değerli masa örtüsünün mahvolma olasılığına rıza göstermeye ikna edemeyebilirdi, ama Barret'in Kahve Evi diğer yatırımları olduğu gibi kargoları da korumak üzere kurulmuş bir işletme olduğu için McKeller başını salladı. Müşterilerinin arasında düzinelerce dava vekili olduğu için, olası bir davada yerel yargıcın huzuruna çıkmak istemiyordu. "Büyük bir masa örtüsü getir," diye emir verdi Kurt'e.</p>
	<p class="block_13"> </p>
	<p class="block_14">Roo'ya yardımı olacak herhangi bir şey yapmaktan dolayı canı sıkılmış görünen Kurt, dönüp müşterilerin arasından geçti ve birkaç dakika sonra elinde büyük bir masa örtüsüyle geri geldi. Roo, arabanın arkasına koşarken örtüyü göğsüne yakın tutup kamburunu çıkararak mümkün olduğunca kuru tutmaya çalıştı. Örtüyü ittirerek altına soktuktan sonra tentenin iki ucunu çözdü. Çadır bezini bir eliyle yukarıda tutarak, değerli ipeğe değmediğinden emin olacak şekilde ağır ağır arabaya çıktı. En yakınındaki hamala işaret edip, "Yanıma gel, ama dikkat et de hiçbir şeye değme," dedi. "Bu kumaşa çamur bulaşırsa ücretini alamazsın."</p>
	<p class="block_13"> </p>
	<p class="block_14">Loncadaki atışmadan dolayı bu delikanlının bir iki şey bildiğini anlayan ve Hamallar Loncası'nın var olma sebeplerinden birinin de, malların zarar görmeden taşınmasının sağlanması olduğunu bilen adam, Roo'nun yanına neredeyse yavaş sayılacak hareketlerle çıkacak kadar dikkatliydi. "Çadır bezini, bu kuru kalacak şekilde tut," dedi Roo, ipeği göstererek.</p>
	<p class="block_13"> </p>
	<p class="block_14">Roo kargonun ne kadar suya dayanabileceğini anlamaya çalıştı, ama öğle olmasına rağmen şiddetli fırtına yüzünden azalan ışık bunu zorlaştırıyordu. Bir süre sonra, kargonun biraz ıslanmaya dayanabileceğini düşündü. Masa örtüsünü açtı ve ipeğe, tuniğinden bulaşan çamurla pislenen tarafın değil de, diğer tarafın gelmesini sağladı. Büyük keten kumaşla bütün yığını örtmesi, çevirmesi ve alt tarafını sarması neredeyse on dakikasını aldı. Kumaş olabildiğince korunaklı duruma gelince, "Şimdi tentenin diğer uçlarını çözün," dedi.</p>
	<p class="block_13"> </p>
	<p class="block_14">Hamallardan ikisi söyleneni yapmak için seğirtti ve iş bittiğinde Roo, "Çadır bezini paketin etrafına sarın," dedi.</p>
	<p class="block_13"> </p>
	<p class="block_14">Roo arabadan inip sokağın karşısına geçerken, iki hamal arabaya çıkıp söyleneni yaptı. "Buraya getirin!" diye bağırdı Roo, hamalların olabildiğince çabuk hareket etmesini sağlamak için. Kullanılmayan binanın kapısına ulaştığında, kapıda küçük, süslü bir asma kilit olduğunu gördü. Kilidi inceledikten sonra bıraktı. Böyle bir kilidi nasıl açacağına dair hiçbir fikri yoktu. İç geçirdi, ayağını kaldırdı ve bütün gücüyle kilide tekme attı. Kilit sağlam kaldı, ama köprüsünün dört vidası yerinden çıktı ve kapı açıldı.</p>
	<p class="block_13"> </p>
	<p class="block_14">Roo terk edilmiş eve girdi. Girişin geçkin görkemini olağanüstü bulmuştu. Koridordan yukarıya döne döne çıkan merdivenler, ikinci kattaki parmaklıklı merdiven sahanlığıyla birleşiyordu ve girişteki kubbeli tavanda, zayıf öğleden sonrası ışığının açığa çıkaracağı parıltı her neyse, onu belirsizleştiren tozla kaplı büyük bir kristal avize asılıydı.</p>
	<p class="block_13"> </p>
	<p class="block_14">Arkasından gelen hamalların sesi, üst koridora şöyle bir göz atmaktan vazgeçmesine sebep oldu. İlerleyip karşısındaki büyük sürme kapıyı açtı. Balkonun altında mobilyalardan yoksun bir oturma odası vardı. Ama karşıdaki büyük pencereler sağlam olduğu için içerisi kuruydu.</p>
	<p class="block_13"> </p>
	<p class="block_14">Roo hamallara, "Buraya getirip şu duvara dayayın," dedi. Birisi kırmanın bir yolunu bulursa diye her ihtimale karşı pencerelerin en uzağındaki duvarı göstermişti. Mahvolmaktan kurtarılan bu ipek, ancak zarar görmeden saklanabilirse onun işine yarayabilirdi. Hamallar paketi yere koyunca Roo, "Kargonun geri kalanını da buraya getirin," dedi.</p>
	<p class="block_13"> </p>
	<p class="block_14">Sekiz adamın arabayı boşaltması yarım saatten daha az sürmüştü. Roo cüzdanı açmış ve beklediği gibi bir envanter listesi bulmuştu, ama tek bir önemli fark dışında; ipek için konşimento yoktu. Bütün kutularda gümrük damgası ve hepsinin karşılığında da damgalı ve imzalı belgeler vardı. Ama Kraliyet Gümrüğü'ne göre bu ipek yoktu.</p>
	<p class="block_13"> </p>
	<p class="block_14">Kargonun son kısmı da binaya getirildikten sonra Roo hamallara, ipeği alıp kapısında eski metal bir kovayla paspasın durduğu başka bir odaya, merdivenlerin altındaki küçük bir ardiyeye taşımalarını söyledi.</p>
	<p class="block_13"> </p>
	<p class="block_14">Adamları dışarı çıkarttı ve asma kilit köprüsünün vidalarını yerlerine yerleştirerek kapıyı kapadı. Bunun güvenli bir tarafı yoktu, ama yoldan geçen herhangi biri kilidin sağlam olduğunu düşünecekti.</p>
	<p class="block_13"> </p>
	<p class="block_14">O zamana kadar Jason, Roo'nun Novindus'taki savaştan bu yana gördüğü en kötü kokan gaip olan bir sosis imalatçısı, yarım düzine çırak ve işçiyle geri dönmüştü. Hamalları, artık kendisi kadar ıslanmış Jason'ın yanına götüren Roo, "Bunları nereden bulduğunu bana söylemeyi unutma da, bir daha oradan sosis almayayım," dedi.</p>
	<p class="block_13"> </p>
	<p class="block_14">Jason suratını buruşturdu. "Dükkândan içeri adım atar atmaz hatırlarsın." Adamlar büyük bıçaklarla ata girişince iğrenerek izledi. "Bir daha asla sosis yemeyebilirim, Kral'ın masasında olsa bile." Atlar, köpekler ve diğer hayvanlar Krondor sokaklarında o kadar sık ölüyordu ki, sosis imalatçılarının at kesen kanlı görüntüsü yoldan geçen birkaç kişinin dönüp ikinci kez bakmasına yol açıyordu, ama müşterilerin girmek ya da çıkmak için ölü bir hayvanın çevresinden dolaşmak zorunda kalması, Barret'in yeri için büyük bir utanç kaynağıydı. Sosis imalatçısı omzunun üstünden, "Toynakları, deriyi ve kemikleri istiyor musunuz?" diye bağırdı.</p>
	<p class="block_13"> </p>
	<p class="block_14">"Hepsini alın," dedi Roo baş hamal gelip omzuna vururken.</p>
	<p class="block_13"> </p>
	<p class="block_14">"Bize sekiz altın borcun var," dedi hamal.</p>
	<p class="block_13"> </p>
	<p class="block_14">Roo ücret üstüne pazarlık etmeyecek kadar akıllıydı. Oturduğu yerde çalışan lonca memuru kendi adına fazladan biraz altın kazanmak için olta atmayı deneyebilirdi, ama bu hamallar lonca tarifesini istiyordu ve Krallık'taki hiçbir tüccar loncayı bu tarifeler den bir bakır bile indirim yapmaya ikna edemezdi. Roo, "Tam olarak değil," dedi.</p>
	<p class="block_13"> </p>
	<p class="block_14">Hamallara onu arabaya doğru takip etmelerini işaret etti. "Bunu buradan çıkarıp kargoyu koyduğumuz binanın arkasındaki avluya götürün."</p>
	<p class="block_13"> </p>
	<p class="block_14">"Biz hamalız, kahrolası birer at değil!" dedi baş hamal.</p>
	<p class="block_13"> </p>
	<p class="block_14">Roo dönüp adama uğursuz bir bakış attı. "Üşüyorum, ıslandım ve tartışacak havamda değilim. Bana kalırsa bu arabayı buradan alıp hamallar gibi taşıyabilirsiniz, ama oraya taşıyacaksınız!" diye bağırdı.</p>
	<p class="block_13"> </p>
	<p class="block_14">Bu ufak tefek adamın tarzındaki bir şey hamalı etkilemişti, çünkü onunla tartışmadı ve adamlarına sıraya girmelerini işaret etti. Dördü arabanın arkasına geçerken, diğer dördü de koşum takımlarını tuttu. Arabanın arka kapağını kapattılar ve ikisi arka tekerlekleri eliyle döndürmeye hazırlanırken, diğer ikisi de arabayı itmeye hazırlandı.</p>
	<p class="block_13"> </p>
	<p class="block_14">İş bir miktar çabalama ve epey bir ter gerektirdi, ama biraz emekten sonra, araba çamurdan kurtuldu ve çamurun içinde yarı yuvarlanıp yarı sürüklenerek sokağın karşısına, oradan da terk edilmiş binanın arka avlusuna giden küçük ara sokağa götürüldü.</p>
	<p class="block_13"> </p>
	<p class="block_14">"O evin arkasında bir avlu olduğunu nereden biliyorsun?" diye sordu Jason.</p>
	<p class="block_13"> </p>
	<p class="block_14">Roo sırıttı. "Bir arkadaşıma bir gün o evi alabileceğimi söylemiştim, bu yüzden de merak edip etrafını dolaştım. Çevresinden dolaşan küçük bir ara sokak ve o avluya bakan iki penceresi olan bir oturma odası var. Bir hanımefendinin çiçek bahçesi için güzel bir yer olabilir."</p>
	<p class="block_13"> </p>
	<p class="block_14">"Güzel bir hanımla mı evleneceksin?" diye sordu Jason hafif alay eder bir tonla.</p>
	<p class="block_13"> </p>
	<p class="block_14">"Bilmiyorum," dedi Roo. "Son derece övgüyle bahsettiğin şu Sylvia Esterbrook ile evlenebilirim." Çok geçmeden sosis imalatçısı ve adamları pis işlerini bitirdi ve arkalarında deri parçaları ve bir miktar sakatat bırakarak atı götürdüler. Roo, "Yağmur bu şeyleri kısa sürede temizleyecektir," dedi. Hamallar geri gelirken Roo Jason'ı girişe doğru yönlendirdi. "Hey, baksana!" diye bağırdı baş hamal. "Ödememiz?"</p>
	<p class="block_13"> </p>
	<p class="block_14">Roo onu takip etmelerini işaret etti ve adamları, McKeller'ın dikilmeye devam ettiği kapıya götürdü. "Efendim, bu adamlara ödeme yapılması gerekiyor."</p>
	<p class="block_13"> </p>
	<p class="block_14">"Ödeme mi?" dedi başgarson. Hamal getirmeye gittiğinde yaşlı adamın bunun bir fiyatı olacağını düşünmemiş olduğunu Roo gayet iyi biliyordu.</p>
	<p class="block_13"> </p>
	<p class="block_14">"Bunlar lonca hamalı efendim."</p>
	<p class="block_13"> </p>
	<p class="block_14">Lonca kelimesinden bahsedilince McKeller neredeyse irkildi. Krondor'da iş yapan diğer herkes gibi, McKeller da şehirde birçok loncanın olmasına alışıktı ve şehrin loncalarıyla arası açılırsa, hiçbir işyeri uzun süre dayanamazdı. "Pekâlâ, ne kadar?"</p>
	<p class="block_13"> </p>
	<p class="block_14">Baş hamal yanıt veremeden, Roo, "On altın efendim," dedi.</p>
	<p class="block_13"> </p>
	<p class="block_14">"On altın mı!" dedi McKeller. Bu fiyat, deneyimli bir zanaatkârın bir haftada kazanmayı umduğundan daha fazlaydı.</p>
	<p class="block_13"> </p>
	<p class="block_14">"Sekiz kişiler efendim ve yağmur yağıyor."</p>
	<p class="block_13"> </p>
	<p class="block_14">McKeller kemerinden büyük bir kese çıkartırken hiçbir şey söylemedi ve parayı sayıp Roo'ya verdi. Roo hamalların yanına gitti ve baş hamala dokuz altın verdi. Adam kaşlarını çattı. "Ama yaşlı bunağa-"</p>
	<p class="block_13"> </p>
	<p class="block_14">Roo sesini alçaltarak, "Ona ne söylediğimi biliyorum," dedi. "Dokuz altını al ve sekizini lonca yazmanına ver, o da size payınızı versin. Haberinin olmadığı dokuzuncu altın için şikâyet etmeyecektir ve sen de onuncu için şikâyet etmeyeceksin."</p>
	<p class="block_13"> </p>
	<p class="block_14">Adam mutlu görünmüyordu, ama mutsuz da değildi. Fazladan birkaç gümüş sikke sekiz adam için de uygun birer ikramiye olacaktı. Parayı tuniğinin içine sokup, "Ne demek istediğini anlıyorum," dedi. "Bu akşam şerefine kadeh kaldıracağız."</p>
	<p class="block_13"> </p>
	<p class="block_14">Roo dönüp Jason'ın bir havluyla kurulandığı girişe ilerledi. İçeri girince, yerlerin çamurdan ve yağmurdan pislik içinde kaldığını gördü. Rüzgâr hızlanmaya başladığı için McKeller, "Kepenkleri kapatıp şu pisliği temizlesek iyi olacak," dedi. Kurt ile başka bir garsona el etti. "Buraları temizleyin." Roo ile Jason'a dönüp, "Mutfağa, dışarıdan dolaşıp arka kapıdan girin," dedi. "Yerde çamur izleri bırakmanızı istemiyorum. Temiz kıyafetlerinizi giyip işinize dönün."</p>
	<p class="block_13"> </p>
	<p class="block_14">Roo kirli ve ıslak bezini metal kovaya attı ve Kurt'ün, sanki bu ekstra iş havanın değil de Roo'nun suçuymuş gibi ters ters ona baktığını gördü. Roo'nun sırıtması Kurt'ün sinirini bir kat daha artırmıştı.</p>
	<p class="block_13"> </p>
	<p class="block_14">Tam gitmek üzereyken McKeller, "Avery," dedi. Roo döndü. "Efendim."</p>
	<p class="block_13"> </p>
	<p class="block_14">"Çabuk düşünüp hızlı davrandın. İyi iş çıkardın."</p>
	<p class="block_13"> </p>
	<p class="block_14">"Teşekkür ederim efendim," dedi Roo, Jason ile birlikte tekrar fırtınaya çıkarlarken.</p>
	<p class="block_13"> </p>
	<p class="block_14">Kahve evinin arkasındaki sokağa doğru giderlerken Jason, "Bu ender görülür," dedi.</p>
	<p class="block_13"> </p>
	<p class="block_14">"Ne?"</p>
	<p class="block_13"> </p>
	<p class="block_14">"McKeller'ın içimizden birini övmesi sık duyulan bir şey değildir. Bazen sakin bir şekilde işleri ne kadar canlandırdığımızı söylese de, çoğu zaman hiçbir şey söylemez. Bizden her zaman doğru şeyi yapmamızı bekler. Onu etkiledin." Roo burnunu ovuşturdu. "Soğuk bir gecede ölürken bunu hatırlayacağım."</p>
	<p class="block_13"> </p>
	<p class="block_14">Köşeyi dönüp sokağa girdiler ve kahve evinin arkasındaki büyük dağıtım avlusuna vardılar. Yükleme platformuna çıktıktan sonra mutfağa girdiler. Soğuk fırtınada zaman geçirdikten sonra, mutfak onlara çok sıcak gelmişti. Temiz kıyafetlerinin olduğu yere gidip üstlerini değiştirmeye başladılar.</p>
	<p class="block_13"> </p>
	<p class="block_14">Roo giyinmeyi bitirirken mutfağa Kurt girdi ve önlüklerini bağlayan Roo ile Jason'ın yanına geldi.</p>
	<p class="block_13"> </p>
	<p class="block_14">"Senin pisliğini ben temizlemek zorunda kaldım Avery. Bana borçlusun." "Ne?" dedi Roo, zevk ve kızgınlıkla karışık bir yüz ifadesiyle.</p>
	<p class="block_13"> </p>
	<p class="block_14">"Beni duydun. Ben kapı görevi almam, ama senin yüzünden burada çalışmaya başladığım günden beri görmediğim kadar çamuru temizlemek zorunda kaldım." "Bunun için zamanım yok," dedi Roo, onu iterek geçerken.</p>
	<p class="block_13"> </p>
	<p class="block_14">Kurt Roo'nun koluna yapıştı. Roo döndü ve Calis'in paralı asker birliğindeyken denizin ötesine yaptıkları yolculukta Sho Pi'den öğrendiği bir tutuşu kullanarak Kurt'ün parmaklarını, son derece rahatsızlık verecek bir açıyla geriye doğru büktü. Acı anında etkisini gösterdi. Kurt'ün yüzünün rengi çekildi ve dizlerinin üstüne çökerken gözleri sulanmaya başladı. Roo sakin bir şekilde, "Sana, eğer bana bir daha dokunursan, ne olacağını öğrenmek istemezsin demiştim," dedi. Kurt'ün bir an daha acı çekmesini bekledikten sonra parmaklarını bıraktı. "Bir dahaki sefere elini kırarım. Ondan sonra servis yapmaya ne kadar uygun olduğunu görürüz." Kurt fısıldayarak, "Sen delisin!" dedi.</p>
	<p class="block_13"> </p>
	<p class="block_14">Roo Kurt'ün gözlerindeki korkuyu gördü. Bütün kabadayılar gibi, o da herhangi bir direnç beklemiyordu ve bu direncin Roo gibi ufak tefek birisinden gelmesi onu iki kat şaşırtmıştı. "Fazla deli," dedi Roo. "Ayrıca seni çıplak ellerimle öldürebilirim. Bunu unutma ve ben etraftayken çeneni kapalı tut ki iyi geçinelim."</p>
	<p class="block_13"> </p>
	<p class="block_14">Roo bir yanıt ya da Kurt'ün diz çökmek zorunda kalışını izlemek için dönen mutfak personelinin bir şey demesini beklemedi. Artık bir düşmanı olduğunu biliyordu, ama Kurt'ten korkmuyordu. Korkularını yıllar önce geride bırakmıştı ve Roo Avery'ye onları tekrar hatırlatmak için şişirilmiş bir kasaba kabadayısından çok daha fazlası gerekiyordu.</p>
	<p class="block_13"> </p>
	<p class="block_7"><img alt="Line" src="images/image.png" class="calibre3"/></p>
	<p class="block_13"> </p>
	<p class="block_3" id="calibre_pb_8"> </p>
</body></html>
