<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Tüccar Prensin Yükselişi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-14-</p>
	<p class="block_12">SÜRPRİZ</p>
	<p class="block_13"> </p>
	<p class="block_14">Atlı dizginlere asıldı.</p>
	<p class="block_13"> </p>
	<p class="block_14">Atlı yönünü değiştirip onlara doğu yaklaşmaya başlayınca, tarlalarında geçirdikleri uzun bir günün sonunda eve dönen çiftçiler şaşırdılar. Konuşmaksızın yayıldılar ve beklemeye başladılar, çünkü barış zamanları olmasına rağmen, atlı açıkça silahlıydı ve insan yabancılardan ne bekleyeceğini asla bilemezdi.</p>
	<p class="block_13"> </p>
	<p class="block_14">Atlı geniş kenarlı şapkasını çıkarınca, ortaya kıvırcık kahverengi saçlı genç bir adam çıktı. Gülümsedi ve bir çocuktan biraz daha büyük olduğu da belli oldu. "Selam," diye seslendi.</p>
	<p class="block_13"> </p>
	<p class="block_14">Çiftçiler homurtudan biraz fazlasıyla selama karşılık verdi. Yürümeye devam ettiler, çünkü bu yorgun emekçilerin, canı sıkıldığı için akşamüstü gezmesine çıkmış bir soylunun oğluyla çene çalarak harcayacakları vakitleri yoktu.</p>
	<p class="block_13"> </p>
	<p class="block_14">" Hasat nasıl gidiyor?" diye sordu delikanlı.</p>
	<p class="block_13"> </p>
	<p class="block_14">"İyi," diye karşılık verdi çiftçilerden biri.</p>
	<p class="block_13"> </p>
	<p class="block_14">"Bir fiyat belirlediniz mi?" diye sordu atlı.</p>
	<p class="block_13"> </p>
	<p class="block_14">Bu soru karşısında bütün çiftçiler tekrar durdu. Çocuk bu adamların dünyada en çok ilgilendiği iki şey hakkında konuşuyordu: buğday ve para.</p>
	<p class="block_13"> </p>
	<p class="block_14">"Daha değil," dedi aynı çiftçi, "Krondor ve Ylith'ten aracıların gelmesine daha iki ya da üç hafta var."</p>
	<p class="block_13"> </p>
	<p class="block_14">"Buğdayınız için ne kadar istiyorsunuz?" diye sordu çocuk.</p>
	<p class="block_13"> </p>
	<p class="block_14">Çiftçiler sessizce birbirlerine baktı. Ardından bir tanesi, "Karşılaştığım hiçbir komisyoncuya benzemiyorsun," dedi. "Bir değirmencinin oğlu musun?"</p>
	<p class="block_13"> </p>
	<p class="block_14">Genç adam güldü. "Pek sayılmaz. Doğrusunu söylemek gerekirse büyükbabam bir hırsızdı.</p>
	<p class="block_13"> </p>
	<p class="block_14">Babam... Krondor Dükü'nün hizmetinde."</p>
	<p class="block_13"> </p>
	<p class="block_14">"Bu ilginin sebebi nedir?" diye sordu başka bir çiftçi.</p>
	<p class="block_13"> </p>
	<p class="block_14">"Buğday almak isteyen, ama fiyatı şimdi belirlemeye can atan bir adamı temsil ediyorum." Bu, çiftçilerin kendi aralarında kısık sesle konuşmasına yol açtı. Bir dakika sonra, ilk konuşan çiftçi, "Bu alışılmadık bir durum," dedi. "Henüz ne kadar ürün alacağımızdan bile emin değiliz." Çocuk tek tek çiftçilere baktı. Sonunda bir tanesini gösterip, "Bu topraklarda ne kadardır çiftçilik yapıyorsun?" diye sordu.</p>
	<p class="block_13"> </p>
	<p class="block_14">Adam, "Doğduğumdan beri," dedi. "Burası babamın tarlasıydı."</p>
	<p class="block_13"> </p>
	<p class="block_14">"Bunun gibi bir yılda, şu tarladan çıkacak tahılın kaç kile geleceğini bilmediğini mi söylemeye çalışıyorsun?"</p>
	<p class="block_13"> </p>
	<p class="block_14">Adam kızarıp sırıttı. "Şey, doğrusunu istersen, bilebilirim."</p>
	<p class="block_13"> </p>
	<p class="block_14">"Öyleyse hepiniz bilebilirsiniz," dedi genç adam. "İşte teklifim: şimdi bir fiyat belirlerseniz, ben de ödemeyi şimdi yaparım. Teslimatı da hasatta yaparız."</p>
	<p class="block_13"> </p>
	<p class="block_14">Çiftçiler şaşkın görünüyordu. "Ödemeyi şimdi mi alacağız?" diye sordu bir tanesi.</p>
	<p class="block_13"> </p>
	<p class="block_14">"Evet."</p>
	<p class="block_13"> </p>
	<p class="block_14">Birdenbire fiyatlar atlının hiçbirini anlayamayacağı kadar hızlı bir şekilde bağırmaya başlandı. "Durun!" deyip elini kaldırdı atlı. Atından indi, dizginleri çiftçilerden birine verdi, ardından eyer çantasından birtakım yazı aletleri çıkardı.</p>
	<p class="block_13"> </p>
	<p class="block_14">İlk çiftçi bin kile için bir fiyat söyledi ve atlı başını salladı. Atlı başka bir fiyat söyledi ve pazarlık başladı. Pazarlıklar bittiğinde, atlı eyer çantasından çıkardığı parşömene adları yazdı. Her birinin karşısına, anlaştıkları fiyatları ve miktarları yazıp imza attırdı ve ardından birer birer altınları saymaya başladı.</p>
	<p class="block_13"> </p>
	<p class="block_14">Atlı uzaklaşırken, çiftçiler şanslarına inanamıyordu. Fiyat mümkün olan en iyi fiyat olmamasına rağmen, adildi ve parayı hemen almışlardı.</p>
	<p class="block_13"> </p>
	<p class="block_14">Dash kuzeye giderken, sırtının ve omuzlarının ağrıdığını hissetti.</p>
	<p class="block_13"> </p>
	<p class="block_14">Son üç gündür bunun gibi bir düzine köye gitmişti ve Duncan'ın, Roo'nun ve Luis'in de aynısını yaptığını biliyordu. Ama eğer sıkı at sürerse Sarth'tan önceki son köye günbatımından hemen sonra ulaşabileceğini biliyordu. Bu da, köylülerle buğday üstüne biraz pazarlık yaptıktan sonra, John Vinci'ye Roo için bir mesaj götürebileceği, bir handa sağlam bir uyku çekebileceği, ardından da sabah Krondor'a dönebileceği anlamına geliyordu.</p>
	<p class="block_13"> </p>
	<p class="block_14">Topuklarını bineğinin böğrüne geçirdi ve güneş batarken hayvanı yorgun bir tırısa kaldırdı. Hafta biterken, dört yorgun atlı Krondor'a dönmüş ve Roo'nun deposunda buluşmuştu. Dash sırıtarak, "Eğer burasıyla Sarth arasında bizim olmayan tahıl varsa, atların yem torbalarındakilerdir," dedi. Luis, "Aynısı, burasıyla Karanın Sonu arasında da geçerli," dedi. Duncan, "Burasıyla Vadi güzergâhı arasındaki bütün buğdayı alıp almadığımı bilmiyorum, ama bana verdiğin bütün altını harcadım," dedi. Kuzenine çiftliklerin ve fiyatların listesini verdi.</p>
	<p class="block_13"> </p>
	<p class="block_14">Roo, "Buradan dağ eteklerine kadar ben de aynısını yaptım," dedi. Kâğıtlara baktı ve "Eğer bu işe yaramazsa, Kral'ın Ordusu'na katılmayı tekrar gözden geçirmek isleyebiliriz," dedi.</p>
	<p class="block_13"> </p>
	<p class="block_14">Dash, "Benim başka seçeneklerim var," dedi. Sırıtarak, "Umarım," diye ekledi. Roo, "Eve gidip üstümü değiştirmeliyim," dedi. "Bu akşam Jacob Esterbrook ile yemek yiyeceğim."</p>
	<p class="block_13"> </p>
	<p class="block_14">Dash ve Duncan birbirlerine baktı. Duncan'ın yüz ifadesi anlaşılmazken, Dash sırıtmaya devam etti. Jason, "Sence Sylvia da orada olacak mı?" diye sordu. Roo gülümsedi. "Ben de ona güveniyorum." Luis'in alnı kırıştı, ama bir şey söylemedi.</p>
	<p class="block_13"> </p>
	<p class="block_14">Roo dükkândan çıkıp aceleyle eve yöneldi. Karli'yi, bebeği sallayıp ninni söylerken oturma odasında buldu. Roo bebeğin uyuduğunu görünce durdu ve sessizce odaya girdi.</p>
	<p class="block_13"> </p>
	<p class="block_14">Karli fısıldayarak, "Çok mızmızlandı," dedi. Roo karısını yanağından öptü. "Planın işe yaradı mı?" "Bir hafta içinde öğreneceğiz."</p>
	<p class="block_13"> </p>
	<p class="block_14">"Bunu akşam yemeğinde konuşmak hoşuma gider. Bir süre uyanmaz."</p>
	<p class="block_13"> </p>
	<p class="block_14">Roo kıpkırmızı oldu. "Bütün bu koşuşturmacanın arasında, sana bu gece yemeği dışarıda yiyeceğimi söylemeyi unuttum. Özür dilerim."</p>
	<p class="block_13"> </p>
	<p class="block_14">Karli, "Ama eve daha yeni geldin," dedi. "Biliyorum, ama bu önemli. İş meseleleri." Karli, "Gece vakti iş mi?" dedi.</p>
	<p class="block_13"> </p>
	<p class="block_14">Roo'nun yorgunluğu, endişesi ve Sylvia Esterbrook'u tekrar görmek için sabırsızlanması, niyet ettiğinden daha sert konuşmasına sebep oldu. "Evet! Gece vakti iş! Krallık'taki en önemli yatırımcılardan biriyle akşam yemeği yiyeceğim!"</p>
	<p class="block_13"> </p>
	<p class="block_14">Babasının sesi yükselince Abigail sıçrayarak uyandı ve ağlamaya başladı. Karli'nin gözleri öfkeyle parladı, ama sesi kontrollü bir tıslama şeklinde çıktı. "Şşşş. Kızını uyandırdın."</p>
	<p class="block_13"> </p>
	<p class="block_14">Roo elini salladı. "Üzgünüm. Onunla sen ilgilen. Temizlenip üstümü değiştirmem lazım." Arkasını dönerek, "Mary!" diye bağırdı. "Bir küvet dolusu sıcak suya ihtiyacım var!"</p>
	<p class="block_13"> </p>
	<p class="block_14">Bağırması kızının daha da yüksek sesle ağlamasına sebep oldu. Karli'nin yüzü tam bir kontrol maskesiydi, ama gözleri, akşam yemeği randevusu için temizlenmek üzere merdivenlerde gözden kaybolurken kocasının sırtından ayrılmadı.</p>
	<p class="block_13"> </p>
	<p class="block_14">Roo acele ediyordu ve banyo yapmış olmasına rağmen yeni kıyafetlerinin altında sıcak ve terli hissediyordu kendini. Esterbrook'un evinin bahçe kapısının önünde durdu. Atla gelmek yerine bir araba kiralamalıydım, diye düşündü. Esterbrook'un kapısına sakin ve rahat gelmesi gerekiyordu, ama neredeyse nefes nefeseydi.</p>
	<p class="block_13"> </p>
	<p class="block_14">Kapıyı çalınca kapı yanındaki küçük kapı anında açıldı ve dışarı bir seyis çıktı. "Evet?" "Adım Rupert Avery. Bay Esterbrook ile akşam yemeği yiyeceğim," dedi Roo.</p>
	<p class="block_13"> </p>
	<p class="block_14">"Evet efendim," dedi seyis ve küçük kapıdan geçerek ortadan kayboldu. Kısa bir süre sonra ana kapı ardına kadar açıldı.</p>
	<p class="block_13"> </p>
	<p class="block_14">Roo, Esterbrook malikânesinin bahçesine girer girmez etkilendi. Buraya gelmek Roo'nun sadece yarım saatini almış olmasına rağmen, ev, şehrin doğu ucundaki, yandaki konaktan neredeyse kırsal hissettirecek kadar yüksek bir tepenin üstüne kurulmuştu. Dar yolda ilerlerken, yüksek taş duvar, bir çeşit küçük kule hariç evi görmesini engellemişti.</p>
	<p class="block_13"> </p>
	<p class="block_14">Roo aslında kulenin, küçük sivri bir çatısı olan, pencereleri dört yöne bakan bir gözlem platformu olduğunu şimdi görebiliyordu. Kulenin neden orada olduğunu merak etti, ardından güneydoğudaki kervansaraylara ve limana yapılan giriş-çıkışları gözetlemek için mükemmel bir yer olduğunu fark etti. Gökyüzünde iki ay vardı ve Roo bir metal parlaması gördü ve atından inip dizginleri seyise verirken kendi kendine gülümsedi. Yukarıda o marifetli aynalardan biri olmalıydı.</p>
	<p class="block_13"> </p>
	<p class="block_14">Bunun dışında ev beklediği gibiydi. İki katlı ve büyük olmasına rağmen hiç de görkemli değildi. Roo çiçek kokuları aldığına göre, bahçeler olmalıydı, Birkaç pencerede ışık vardı ve içeriden sesler geliyordu.</p>
	<p class="block_13"> </p>
	<p class="block_14">Kapı, Roo çaldıktan bir süre sonra açıldı. Bir hizmetkâr beklerken, karşısında Sylvia Esterbrook'u görünce neredeyse nefesi kesildi.</p>
	<p class="block_13"> </p>
	<p class="block_14">"Bay Avery," dedi kız Roo'nun midesine kramp sokan gülümsemesiyle. Roo'nun düşündüğü kadar ince yapılı olmadığını gözler önüne seren derin dekolteli bir gece elbisesi giyiyordu. Elbise, gözlerinin vurgusunu arttırmak için uçuk mavi tasarlanmıştı.</p>
	<p class="block_13"> </p>
	<p class="block_14">Üzerinde elmas bir gerdanlıktan başka mücevher yoktu. Roo içeri girerken güçlükle "merhaba" diyebildi.</p>
	<p class="block_13"> </p>
	<p class="block_14">"Pelerininizi alabilir miyim?" diye sordu kız.</p>
	<p class="block_13"> </p>
	<p class="block_14">Roo boynundaki bağı beceriksizce çözmeye başladı ve sonunda yeni pelerinini çıkarmayı başardı. "Babam odasında sizi bekliyor. Koridorun sonuna ilerleyip sola dönün," dedi, göstererek. "Bunu asıp yemeğe bakacağım."</p>
	<p class="block_13"> </p>
	<p class="block_14">Roo sağdaki kapıdan geçip gözden kaybolan kızı izledi ve kendini derin bir nefes almaya zorladı. Kızın görüntüsünden tamamen sarhoş olan Roo babasıyla uğraşmanın bir savaşa girmek kadar tehlikeli olduğunu biliyordu.</p>
	<p class="block_13"> </p>
	<p class="block_14">Koridorda ilerlerken, iki açık kapıdan içeri göz attı ve tek kişilik yataklar, masalar ve komodinlerle sade bir şekilde döşenmiş odalar gördü. Hizmetçilerin odaları mı acaba, diye düşündü.</p>
	<p class="block_13"> </p>
	<p class="block_14">Ortasındaki masada duran tek bir mumun aydınlattığı loş koridorda güçlükle görülebilen koridorun sonundaki büyük kapıya ulaştı. İçeriden, "Girin lütfen," diye bir ses geldi.</p>
	<p class="block_13"> </p>
	<p class="block_14">Roo kapıyı açıp içeri girdi. Jacob Esterbrook, Roo'nun sadece bir kütüphane olarak adlandırabileceği odanın ortasındaki büyük bir masanın arkasında ayağa kalkıyordu. Prens'in sarayında eğitim görürken, bir keresinde içinde birçok kitap olan bir oda görmüştü. Soylu olmayan birisinin bu kadar çok kitabı olduğunu görmek onu şaşırtmıştı. Odayı, bir tanesi Esterbrook'un masasında, diğeri de karşıdaki duvara dayanmış okuma masasında olmak üzere iki tane mum aydınlatıyordu; iki ışık havuzu dışında kütüphane karanlıktı.</p>
	<p class="block_13"> </p>
	<p class="block_14">Masaya yaklaşırken, Roo loş ışıkta duvarın yanında başka birisinin durduğunu gördü. Ardından, karanlıkta iki adam daha olduğunu fark etti. Adamlar öne çıkınca, Roo'nun eli refleks olarak genellikle bıçağının asılı olduğu yan tarafına gitti.</p>
	<p class="block_13"> </p>
	<p class="block_14">"Sakin olun," dedi Esterbrook sanki bir çift çocuğa güven veriyormuş gibi. Işığa Tim Jacoby ve ona yalnızca kardeşi olacak kadar benzeyen daha genç bir adam çıktı.</p>
	<p class="block_13"> </p>
	<p class="block_14">"Bay Avery, sanırım Timothy Jacoby ile zaten tanışmıştınız. Diğer beyefendi onun kardeşi Randolph." Kapıya bakıp, "Onlar da şimdi gidiyordu," dedi.</p>
	<p class="block_13"> </p>
	<p class="block_14">Roo kendini savunmaya hazırmış gibi dimdik duruyordu. Tim Jacoby bir şey söylemedi, ama kardeşi, "Bay Avery," dedi başıyla selam vererek.</p>
	<p class="block_13"> </p>
	<p class="block_14">"Bay Jacoby," diye karşılık verdi Roo, başıyla selam vererek. İkisi de elini uzatmadı.</p>
	<p class="block_13"> </p>
	<p class="block_14">Kapıya doğru yürürlerken Tim dönüp, "Görüşürüz Jacob," dedi.</p>
	<p class="block_13"> </p>
	<p class="block_14">"Görüşürüz Timothy," dedi Esterbrook. "Babana selamlarımı ilet."</p>
	<p class="block_13"> </p>
	<p class="block_14">"Olur," dedi Tim.</p>
	<p class="block_13"> </p>
	<p class="block_14">Esterbrook, "İşimizi bitirmemiz beklediğimden biraz daha uzun Sürdü," dedi. "Burada bulunmaları sizi korkuttuysa özür dilerim." Roo, "Bunu beklemiyordum?" dedi.</p>
	<p class="block_13"> </p>
	<p class="block_14">"Oturun," dedi Esterbrook, büyük masanın diğer tarafındaki bir sandalyeyi göstererek. "Sylvia bizi çağırmadan önce biraz vaktimiz var."</p>
	<p class="block_13"> </p>
	<p class="block_14">Esterbrook, "Hakkında araştırma yaptım genç Avery," dedi. Arkasına yaslanıp ellerini göbeğinin üstünde birleştirdi. Roo onu şapkasız hiç görmemişti. Adam kulaklarının üstü hariç keldi ve gri saçları ensesine iniyordu. Uzun favorileri vardı. Yüzünden çarpık bir keyif ifadesi geçti. "Darkmoor'dan toptan şarap getirme fikrin çok iyiymiş. Bence kovalamaya değer bir girişim. Şakacılar'ın işe bulaşmış olması çok kötü. Eğer seninle daha önce tanışmış olsaydık, zararının bir kısmını ve Sam Tannerson'ın hayatını kurtarabilirdim."</p>
	<p class="block_13"> </p>
	<p class="block_14">Roo, "Ayrıntılar üzerindeki bilginizden etkilendim," dedi.</p>
	<p class="block_13"> </p>
	<p class="block_14">Esterbrook sağ elini umursamaz bir tavırla salladı. "Bilgi değerlidir, ama kaynakların varsa elde edilmesi kolaydır." Öne eğilip, "Şunu unutma: insanların ticaretini yaptığı mallar arasında, en değerli olanı bilgidir," dedi.</p>
	<p class="block_13"> </p>
	<p class="block_14">Roo başını salladı. Esterbrook'un söylediklerini tam olarak anladığından ya da ona katıldığından emin değildi. Bunun bir görüşme, hatta bir tartışmadan çok bir ders olduğuna karar verdi. "Şimdi, umarım gelecekte, ne kadar derin olursa olsun, sen ve Timothy Jacoby aranızdaki anlaşmazlıklarınızı bir kenara bırakırsınız, çünkü her an birbirlerini öldürmek isteyen iki adamla iş yapmak benim için zor olur."</p>
	<p class="block_13"> </p>
	<p class="block_14">Roo, "İş yaptığımızın farkında değildim," dedi.</p>
	<p class="block_13"> </p>
	<p class="block_14">Esterbrook gülümsedi ama gülümseyişinde arkadaşça ya da içten hiçbir şey yoktu. "Sanırım şans senden yana genç Avery. Hızlı bir şekilde önemli bir noktaya geldin. Helmut Grindle'ın kızıyla evlenmek, senin yaşındaki çoğu adamın gıpta edeceği kaynaklar verdi sana, ama bunun çok ötesinde bir gelişme kaydettin. Sarayda saygın birisi olduğun açık. Bay Jacoby'nin babası, saraya mal taşıma anlaşmasını senin şirketinin almasına çok sinirlendi; mantıklı seçimin kendisi olacağını düşünüyordu.</p>
	<p class="block_13"> </p>
	<p class="block_14">"Daha az saygın olan ticaret alanlarında iki kere önüne çıktım sanırım."</p>
	<p class="block_13"> </p>
	<p class="block_14">Roo kendini zorlayarak güldü. "Genç yaşıma rağmen bir şey öğrendim Bay Esterbrook, hiçbir şeye teslim olmamak." Esterbrook bu kez gerçek bir keyifle güldü. "İyi dedin." İç geçirdi. "Ne olursa olsun, umarım uyum içinde çalışmayı başarabiliriz." Roo, "Görülecek bir hesabım var Bay Esterbrook, ama siz bunun bir parçası değilsiniz," dedi.</p>
	<p class="block_13"> </p>
	<p class="block_14">"Eh, bu noktada evet," dedi Esterbrook. Kapı vuruldu ve açılırken Roo sandalyesinden kalktı.</p>
	<p class="block_13"> </p>
	<p class="block_14">Sylvia kafasını içeri uzattı. "Yemek hazır." Esterbrook, "Konağın hanımını bekletmeyelim," dedi.</p>
	<p class="block_13"> </p>
	<p class="block_14">Roo kafasını iki yana salladı ama bir şey söylemedi. Kapıdan çıkan ev sahibini takip etti. Esterbrook önüne geçmesi gerektiğini işaret etti. Roo koridorda Sylvia'yı takip etti ve iyi aydınlatılmış bekleme odasına girdiklerinde, mum ışığının kızın altın sarısı saçlarında oynayışıyla bir kez daha büyülendiğini fark etti.</p>
	<p class="block_13"> </p>
	<p class="block_14">Kalbi hızla çarparak kızı yemek salonuna kadar takip etti. Uzun masadaki bir sandalyeye ilerlerken, ev sahibinin solunda ve masanın başında oturduğunu güçlükle fark etti, çünkü Sylvia tam karşısında oturuyordu. Masada yedi kişilik daha yer vardı.</p>
	<p class="block_13"> </p>
	<p class="block_14">Roo, "Daha önce hiç böyle bir salon görmemiştim," dedi.</p>
	<p class="block_13"> </p>
	<p class="block_14">Esterbrook, "Kesh Konfederasyonu'ndaki krallıklardan birindeki bir sarayda gördüğüm yemek salonundan esinlendim," dedi. "O kral, alışıldık saray karmaşası yerine samimi bir şekilde yemek yemeyi ve masanın ortasında, yani senin iki sandalye sağında oturmak yerine, masanın bir ucuna oturup herkesle konuşabileceği bir yeri tercih ediyordu."</p>
	<p class="block_13"> </p>
	<p class="block_14">Sylvia, "Eskiden şu çok büyük yuvarlak masalardan kullanıyorduk ama karşınızdakine sesinizi duyurabilmeniz için bağırmanız gerekiyordu," dedi.</p>
	<p class="block_13"> </p>
	<p class="block_14">Roo gülümsedi. "Hoşuma gitti." Kendi kendine, tıpkı bunun gibi bir masa alacağına söz verdi. Ardından küçük evinde bu büyüklükte bir masaya yer olmadığını fark etti. Aniden ortaklarıyla beraber oynadığı kumarı hatırladı ve kazanırlarsa böyle bir masaya uygun bir ev yaptırtabileceğini fark etti. Kumarı kaybederlerse ne olacağı hakkındaki endişelerini bir kenara bıraktı. Gece hızla ilerledi ve Roo konuşulanların yarısını bile duymamıştı. Gece boyunca Sylvia'ya bakmamaya çalışmış, ama kendine engel olamamıştı. Gözlerini ondan alamıyordu. Yemeğin sonunda, kızın bütün yüz hatlarını ezberlemişti. Kızın boynunun her bir kıvrımını, dudaklarının duruşunu, güzelliğinde bulabildiği tek kusur olan hafifçe yandaki dişin üstüne binmiş ön dişlerinden birinin ufak kusurunu biliyordu.</p>
	<p class="block_13"> </p>
	<p class="block_14">Nasıl olduğunu anlamadan, kendini ev sahibiyle sahibesine iyi geceler derken kapıda buldu. Sylvia, Roo'nun elini parmak boğumlarının hafifçe göğüslerinin üstüne değmesi için kaldırarak sıkıca tuttu.</p>
	<p class="block_13"> </p>
	<p class="block_14">"Harika bir geceydi Bay Avery. Umarım tekrar ziyaretimize gelirsiniz, hem de çok yakında."</p>
	<p class="block_13"> </p>
	<p class="block_14">Roo tekrar geleceğine söz verirken neredeyse kekeledi. Dönüp atına bindi ve yavaşça kapıya doğru ilerledi. Hissettiği bu büyülü şeye yalnızca şaşırabiliyordu ve bütün belirtilerden, Sylvia Esterbrook'un onun arkadaşlığından hoşlandığını keşfetmesine şaşırmıştı.</p>
	<p class="block_13"> </p>
	<p class="block_14">Kapı arkasından kapanırken, Roo bu inanılmaz durumu düşünüyordu.</p>
	<p class="block_13"> </p>
	<p class="block_14">Sylvia kapı kapanana kadar bekledikten sonra, atıyla uzaklaşan Roo'yu izlemek için yandaki pencereye gitti. Babasına dönerek, "Ne düşünüyorsun?" diye sordu.</p>
	<p class="block_13"> </p>
	<p class="block_14">Jacob Esterbrook, "Gelecek vaat etmeyen genç bir adam," diye yanıtladı.</p>
	<p class="block_13"> </p>
	<p class="block_14">"Kesinlikle çekici değil, ama böylesine fare suratlı birisi için oldukça etkileyici bir zekâsı var," dedi kız duygusuz bir sesle. "Ama eli şaşırtıcı derecede güçlü..." Tırnağını hafifçe dişlerine vurdu. "Bu çirkin delikanlılar, büyük... dayanıklılığa sahip olma eğilimindedir."</p>
	<p class="block_13"> </p>
	<p class="block_14">"Sylvia," diye çıkıştı babası, "bu tür konuşmalardan hoşlanmadığımı biliyorsun."</p>
	<p class="block_13"> </p>
	<p class="block_14">Yatak odasına çıkan merdivenlere doğru giderken babasına sürtünerek geçip, "Ne olduğumu biliyorsun baba," dedi. "Beni böyle yetiştirdin." Omzunun üstünden bakıp gülümsedi. "Onu öldürtecek misin?"</p>
	<p class="block_13"> </p>
	<p class="block_14">Esterbrook, "Umarım hayır; akıllı biri ve askerlik günlerinden duyduğum bazı şeylere göre, hayatta kalma becerisi var," dedi. "Bence bir düşmandan çok bir müttefik olması daha iyi olacaktır." Sylvia merdivenleri çıkmaya başladı. "Ama bu seni onu batırmaya çalışmaktan alıkoymuyor." Esterbrook kütüphanesine dönerken umursamaz bir tavırla elini salladı. "Bir adamı batırmak onu öldürmekten çok farklıdır. Bu buğday spekülasyonunda batarsa, ona şirketlerimden birinde bir iş bile teklif edebilirim. Böylece rakibim olacağı endişesini taşımam ve benim için çok değerli olabilir."</p>
	<p class="block_13"> </p>
	<p class="block_14">Sylvia merdivenlerin tepesinde gözden kaybolunca Jacob kütüphaneye gitti. Kendi kendine, "Ayrıca, gerekirse, onu öldürmesi için elimde Tim Jacoby var," dedi.</p>
	<p class="block_13"> </p>
	<p class="block_14">Roo kahvesinden bir yudum aldı. Bu, bugün içtiği beşinci ya da altıncı kahveydi ve keyif aldığından değil, alışkanlıktan içiyordu.</p>
	<p class="block_13"> </p>
	<p class="block_14">Dash hızla merdivenlerden çıkıp Roo'nun ortaklarıyla oturduğu masaya geldi. "Sana bir mesaj geldi."</p>
	<p class="block_13"> </p>
	<p class="block_14">Roo'ya bir not uzattı. Salador'daki mücevher alıcısı, Roo'nun umduğundan daha düşük bir fiyat vermişti, ama Roo'nun daha iyi bir teklif aramasını gerektirecek kadar değil. Çabucak hesap yapıp, "Hızlı bir atlıyla yanıt gönderin," dedi. "Altını bir an önce göndersin."</p>
	<p class="block_13"> </p>
	<p class="block_14">Dash, "Bir de Duncan hanın çevresinde bir arbede başladığını söylüyor," dedi. "Bir değirmencinin dün gece içerken, çiftçiler buğdayı şehre getirmediği için öğütecek buğdayı olmadığını söylediği duyulmuş."</p>
	<p class="block_13"> </p>
	<p class="block_14">Roo başını salladı. "Beni haberdar etmeye devam edin." Dash aceleyle ayrıldı ve Roo, "Başlıyor," dedi.</p>
	<p class="block_13"> </p>
	<p class="block_14">Masterson başıyla onayladı ve bir garsona masaya gelmesini işaret etti. Genç adam gelince Masterson bir not yazıp garsona verdi. "Bunu alt kata götür lütfen. Bay Amested'e ver."</p>
	<p class="block_13"> </p>
	<p class="block_14">Roo iç geçirdi. "Durumumuz nedir?"</p>
	<p class="block_13"> </p>
	<p class="block_14">Masterson, "Altı yüz bin altınlık buğday opsiyonu ödedik ya da borçlandık," dedi. "Tarihteki en büyük buğday alımını yaptın!" Elini yüzünde gezdirdi. "Malac Geçidi ile Uzak Sahil arasında, önümüzdeki iki hafta içinde şehir kapılarından girip de üzerinde ismimizin yazmayacağı tek bir buğday tanesi bile yok kuşkusuz. Tahminlerimiz doğru çıksa iyi olur Roo."</p>
	<p class="block_13"> </p>
	<p class="block_14">Roo gülümsedi. "İşe yarayacağını fark etmeseydiniz hiçbiriniz planımı onaylamazdınız." Başparmağıyla alt katı işaret etti. "Her şey bir gerçeğe işaret ediyor Jerome. Buradaki herkes, sen ve ben de dahil, açgözlü birer piç."</p>
	<p class="block_13"> </p>
	<p class="block_14">Masterson güldü. "Bu hiç olmadığı kadar doğru Roo." Öne doğru eğildi. "Doğrusunu istersen, çocukken hayatımı kazanmak için para keselerini keserdim. Büyük İsyan zamanında orduda doğru yola girmek için bir şans yakaladım ve kullandım. Daha çocuktum, ama görev yapan her erkek gibi, Kralın affını kazandım. Dürüst işlere yönelmeye karar verdim ve dürüst işle dürüst olmayan iş arasındaki en büyük farkın, söylediğin şeye ne kadar yakın olduğunu fark ettim." Arkasına yaslandı. "Ah, bu bir adamın her şeyini almak sayılmaz ve birlikte çalışırsak ikimiz de para kazanabiliriz, ama genelde bu iş, pazar yerinde para kesesini çalıp kaçmak kadar acımasız olabiliyor."</p>
	<p class="block_13"> </p>
	<p class="block_14">Roo, "Fiyatlar ne durumda?" diye sordu.</p>
	<p class="block_13"> </p>
	<p class="block_14">"Yüzde altı teminatla, on kilesi üç gümüşten sabitledik."</p>
	<p class="block_13"> </p>
	<p class="block_14">Roo, "Hesap yapmak için çok yorgunum," dedi. "Son durumumuz nedir?"</p>
	<p class="block_13"> </p>
	<p class="block_14">Masterson, "Hiçbir fikrim yok," dedi. "Hâlâ Özgür Şehirler'den gelen tahıl alıcılarının ortaya çıkmasını ve fiyatın artmaya başlamasını bekliyoruz."</p>
	<p class="block_13"> </p>
	<p class="block_14">"Umarım birkaç gün daha ortaya çıkmazlar," dedi Roo. "Hâlâ birkaç tane daha ucuz opsiyon almamız gerekiyor." Sesini alçalttı. "Duncan uzaktaki çiftliklerden buğday gelmediğine dair söylentilerin yayılmaya başladığını söyledi. Birkaç gün içinde hiç kimse teklif yapmayacak. Bu işi bugün, en geç yarın bitirmemiz gerekiyor."</p>
	<p class="block_13"> </p>
	<p class="block_14">"Altınım bitti ve elimdeki her şeyi tefecilere teminat olarak gösterdim," dedi Masterson. Güldü. "Ölümüne korkmam gerekiyor, ama işin aslı, çocukken ensemde Şehir Muhafızları şehirde kaçtığımdan beridir kendimi bu kadar mutlu hissetmemiştim!" Roo, "Ne demek istediğini anlıyorum," dedi. "Bu... âşık oyununda ortaya hayatını koymaya benziyor."</p>
	<p class="block_13"> </p>
	<p class="block_14">"Zar oyunlarını hiç sevemedim," dedi Masterson. "Her zaman kartları tercih ettim. Lin-lan ya da poker. Diğerlerine karşı sen…"</p>
	<p class="block_13"> </p>
	<p class="block_14">Roo, "Salador'dan gelecek altınım var," dedi. "On bin altın; ihtiyacımız olursa."</p>
	<p class="block_13"> </p>
	<p class="block_14">"İhtiyacımız olacak," dedi az önce üst kata çıkmış olan Hume. "O kadar çok alım yaptık ki, kahve paramızı ödeyecek bakırımız yok." Öne doğru eğildi. "O para üzerinde dursun; hepimizin hızlı bir kaçışa ihtiyacı olabilir."</p>
	<p class="block_13"> </p>
	<p class="block_14">Roo güldü. "Bunun olacağını sanmıyorum. Tahmin ettiğimiz şeyin her an olabileceğini bekliyorum ve bu olduğunda..." Sırıttı. Avuç içi yukarı bakacak şekilde elini uzattı, ardından, "Elimizde olacaklar!" derken hızla elini kapadı.</p>
	<p class="block_13"> </p>
	<p class="block_14">Birkaç dakika sonra elinde iki notla bir garson geldi. Masterson ilk notu açıp, "Amested kabul etmiş ve on bin altın koyuyor," dedi. "Ne yaptığımızı görmek için birazdan damlar." Crowley gelip yanlarına oturdu. "Nedir o? Amested'inki mi?" "Evet, kabul etmiş," dedi Masterson.</p>
	<p class="block_13"> </p>
	<p class="block_14">"Diğer not ne?" diye sordu Roo.</p>
	<p class="block_13"> </p>
	<p class="block_14">Masterson notu açıp okuduktan sonra sırıttı. "İşte." "Ne yazıyor?" diye sordu Crowley sabırsızlıkla.</p>
	<p class="block_13"> </p>
	<p class="block_14">"Bir sendika bize, yüzde on opsiyonla üç kilesi iki gümüşten otuz bin kile teklif ediyor." Roo elini masaya vurdu. "Bunlar onlar. Onlar olmalı. Açgözlü piçler dayanamadılar. Artık elimizdeler."</p>
	<p class="block_13"> </p>
	<p class="block_14">Masterson bazı hesaplamalar yaptı. "Pek sayılmaz." Yanaklarını şişirip oflayarak arkasına yaslandı. "Yeterli altınımız yok." Roo inledi. "Ne kadar eksiğimiz var?"</p>
	<p class="block_13"> </p>
	<p class="block_14">Masterson hesapladı. "Salador'dan gelecek olan şu on bin altınını kullanabiliriz."</p>
	<p class="block_13"> </p>
	<p class="block_14">"On bin altın yeter mi?"</p>
	<p class="block_13"> </p>
	<p class="block_14">"Neredeyse," dedi Masterson. "Ama hâlâ iki bin altın eksiğimiz olacak."</p>
	<p class="block_13"> </p>
	<p class="block_14">Roo inledi. "Buradan çıkmam gerekiyor." Kalktı. "Bir şeyler düşüneceğim."</p>
	<p class="block_13"> </p>
	<p class="block_14">Ortaklarının yanından ayrılıp kahve evinin kalbine giden merdivenlerden indi. Dışarı çıktı ve sokakların nispeten boş olduğunu gördü. Gözüne, kariyerini başlatan ipeği sakladığı ev ilişince, su birikintilerinden kaçınarak karşıya geçti. Şehirdeki hafif trafikten kısmen, önceki gece şiddetli yağan yağmur sorumluydu.</p>
	<p class="block_13"> </p>
	<p class="block_14">Boş evin verandasına ulaşan Roo, zorlayarak açtığı kırık kilidi kimsenin değiştirmemiş olduğunu gördü. Bu evin sahibi her kimse, sanki kapıdaki kilit meraklı gözleri uzakta tutmaya yetermiş gibi, vidaları sadece tahtaya sıkıştırmıştı. İçeride çalmaya değer hiçbir şey olmadığı içindir, diye düşündü iterek kapıyı açarken.</p>
	<p class="block_13"> </p>
	<p class="block_14">Kendini evinde gibi hissederek dolaştı. Karli'ye hiçbir şey söylememişti, ama zengin olduğu zaman bu evi almak istiyordu. Barret'e yakın bir eve sahip olmak çekici geliyordu, çünkü her ne kadar nakliye şirketinin, kuracağı ticaret imparatorluğun kalbi olmasına çoktan karar verdiyse de, bu, ileride atılacağı pek çok girişimden yalnızca biri olacaktı.</p>
	<p class="block_13"> </p>
	<p class="block_14">Barret'in yerinde ticaret yapmak daha önce karşılaştığı hiçbir şeye benzemiyordu; bütün maaşını bir birahanede harcayan herhangi bir askerin hayal bile edemeyeceği bir kumardı bu oynadıkları. Sarhoş ediciydi ve Roo da olasılıklarla sarhoş olmuştu.</p>
	<p class="block_13"> </p>
	<p class="block_14">Hava kararıp gün biterken yağan yağmuru ve şehrin seslerini dinleyerek orada uzun bir süre oturdu. Sonunda dönmesi gerektiğine karar verdiğinde, neredeyse günbatımı olmuştu.</p>
	<p class="block_13"> </p>
	<p class="block_14">Evden çıkıp karşıya geçince Dash'ın onu beklemekte olduğunu gördü. Dash, "Luis ilk parti buğdayın geldiğini söylüyor," dedi. "Karanın Sonu'nun dışındaki köylerden biri hasadı erken yapmış."</p>
	<p class="block_13"> </p>
	<p class="block_14">Roo küfür etti. "Bizim depoda o buğdayı koyacak yer var mı?"</p>
	<p class="block_13"> </p>
	<p class="block_14">"Diğer her şeyi avluya ve sokağa çıkarırsak ancak..."</p>
	<p class="block_13"> </p>
	<p class="block_14">Roo, "Durum tatsızlaşabilir," dedi. "Rıhtımlarda depo kiralayacak paramız da yok, Özgür Şehirler'den gelen herhangi bir gemi de." "Var," dedi Dash.</p>
	<p class="block_13"> </p>
	<p class="block_14">"Ne?" dedi Roo.</p>
	<p class="block_13"> </p>
	<p class="block_14">"Özgür Şehirler'den gelen bir tüccarın öğlen limana girdiği haberini aldık. Bunu söylemek için saatlerdir seni arıyordum."</p>
	<p class="block_13"> </p>
	<p class="block_14">Roo'nun gözleri büyüdü ve "Benimle gel!" dedi.</p>
	<p class="block_13"> </p>
	<p class="block_14">Dash ile birlikte hızlı adımlarla limana doğru yürümeye başladılar. Limana vardıklarında Roo, "Gemi nerede?" diye sordu.</p>
	<p class="block_13"> </p>
	<p class="block_14">Dash, "Demir atmış," dedi. "Şurada." İleriyi işaret etti.</p>
	<p class="block_13"> </p>
	<p class="block_14">Roo, "Kaptan gümrük ofisinde olmalı," dedi. "Yürü."</p>
	<p class="block_13"> </p>
	<p class="block_14">Gümrük ofisine doğru seğirttiler ve içeride, belgeleri inceleyen bir memur ve onu bekleyen iki tane sabırsız adamla karşılaştılar. Roo tezgâhın üstünden, "Özgür Şehirler'den gelen geminin kaptanı burada mıydı?" diye sordu.</p>
	<p class="block_13"> </p>
	<p class="block_14">Memur kafasını kaldırıp bakarak, "Ne?" dedi.</p>
	<p class="block_13"> </p>
	<p class="block_14">Bekleyen adamlardan biri, "Evet, buradaydı ve kargosunu alıcısına," yanındaki adamı gösterdi, "teslim etmek için hâlâ şu taş kafalı memurun belgelerini imzalamasını bekliyor," dedi.</p>
	<p class="block_13"> </p>
	<p class="block_14">Roo, "Eğer yeriniz varsa Özgür Şehirlere gönderilecek bir kargom var," dedi.</p>
	<p class="block_13"> </p>
	<p class="block_14">Kaptan, "Üzgünüm delikanlı, ama doluyum," dedi. "Mal almak için kredi mektupları ve yetkilerle donatıldım. İşverenim bu konuyu üstüne basa basa vurguladı." Sesini alçalttı. "Eğer ufak bir kargoysa onu koyacak bir yer bulabilirim, aksi takdirde gemimi tahılla doldurmam ve olabildiğince hızlı bir şekilde geri dönmem söylendi."</p>
	<p class="block_13"> </p>
	<p class="block_14">Roo sırıttı. "Tahıl mı?"</p>
	<p class="block_13"> </p>
	<p class="block_14">"Evet delikanlı. Buğday. Normal piyasa fiyatına yüksek kalite buğday aldıktan sonra mümkün olduğunca çabuk yola çıkacağım." Ters ters memura baktı. "Mürettebatımı karaya çıkartabilmek için işimin olabildiğince çabuk bitmesini istiyorum. Üç haftadır denizdeler ve burada yalnızca bir ya da iki gün kalacağız."</p>
	<p class="block_13"> </p>
	<p class="block_14">"Buğday için seninle kim bağlantıya geçti?" diye sordu Roo.</p>
	<p class="block_13"> </p>
	<p class="block_14">"Bunun seni neden ilgilendirdiğini anlayamama rağmen, henüz hiç kimse:"</p>
	<p class="block_13"> </p>
	<p class="block_14">Rupert sırtını dikleştirip, "Kaptan, kabalığımı bağışlayın," dedi. "Çok üzgünüm. Kendimi ve arkadaşımı tanıtmama izin verin." Dash'a dönüp,. "Yardımcım Dashel Jameson, Krondor Dükü'nün torunu," dedi. Dük'ün adı geçince kaptan ve alıcısı ayağa kalkarken elini göğsüne koydu. "Krondor Tahıl Tüccarları Birliği'nden Rupert Avery." Neredeyse kendini kontrol edemeyerek, "Ne kadar tahıla ihtiyacınız var?" diye sordu.</p>
	<p class="block_13"> </p>
	<p class="block_14">"Bir gemiyi doldurmaya yetecek kadar Bay Avery."</p>
	<p class="block_13"> </p>
	<p class="block_14">Roo Dash'a döndü. "Bugün gelen buğday gemiyi doldurmaya yeter mi?" Dash, "Sanırım," dedi.</p>
	<p class="block_13"> </p>
	<p class="block_14">Roo, "Güzel," dedi. "Fiyata gelince: teklifiniz nedir?" Kaptan, "Elinizde buğday mı var?" diye sordu.</p>
	<p class="block_13"> </p>
	<p class="block_14">"Evet, günün ilk ışıklarıyla limana getirebilirim."</p>
	<p class="block_13"> </p>
	<p class="block_14">Kaptanın yüzünden kurnaz bir ifade geçti. Roo adamın ne düşündüğünü biliyordu: kıtlık haberi yayılmadan buğday alabilirse, geminin sahibine, tayfaların karaya çıkma izinlerini iptal etmeye değecek kadar yüklü bir kâr sağlayabilirdi. Adam sonunda, "Yarın limanda teslim edilmek üzere, üç kile için iki gümüş teklif etmeye hazırım," dedi. Roo, "Kile başına bir gümüş alırım," dedi.</p>
	<p class="block_13"> </p>
	<p class="block_14">"Dört kile için üç gümüş," dedi kaptan.</p>
	<p class="block_13"> </p>
	<p class="block_14">Roo, "Kile başına bir gümüş, bir bakır," dedi.</p>
	<p class="block_13"> </p>
	<p class="block_14">"Bir dakika!" diye itiraz etti kaptan. "Az önce kile başına bir gümüş dedin. Fiyatı mı arttırıyorsun?" "Evet," dedi Roo, "ve bir dakika içinde bir gümüş, iki bakır olacak." Ardından öne doğru eğilip çok sessizce, "Çekirge istilası," dedi.</p>
	<p class="block_13"> </p>
	<p class="block_14">Kaptanın yüzü kıpkırmızı oldu ve sanki birisi az önce pantolonunun içinde ateş yakmış gibi baktı. Uzunca bir süre Roo'ya baktıktan sonra elini uzatıp, "Anlaştık!" dedi. "Sabahın ilk ışıklarında limana teslim, kile başına bir gümüş, bir bakır..."</p>
	<p class="block_13"> </p>
	<p class="block_14">Roo dönüp elini Dash'ın omzuna koydu ve gümrük evinden çıktılar. "İşe yarıyor," dedi sokağa çıktıklarında.</p>
	<p class="block_13"> </p>
	<p class="block_14">Ertesi sabah arabalar sıraya girmiş, gemiye taşınacak tahılı mavnalara yüklemek üzere limana gidiyordu. Liman işçileri büyük tahıl çuvallarını arabalardan alıp mavnalara yüklerken Kaptan ve Roo hesapları karşılaştırıyordu.</p>
	<p class="block_13"> </p>
	<p class="block_14">Öğleye kadar hesap bitmişti ve iki adam rakamları karşılaştırıyordu. Roo kaptanın kasten yanlış saydığını ve altı kile az gösterdiğini biliyordu. Yarım altından biraz fazla olduğu için, kaptanın bu küçük zafer sevincini yaşamasına izin vermeye karar verdi.</p>
	<p class="block_13"> </p>
	<p class="block_14">"Senin rakamlarını kabul ediyorum kaptan."</p>
	<p class="block_13"> </p>
	<p class="block_14">Kaptan ikinci kaptanına işaret edince, adam bir sandık getirdi ve kaptan içinden altın torbaları çıkardı. Roo'nun torbaların içine bakmasına izin verdi ve alışveriş bittiği zaman, Roo altınları, hesap açtırdığı muhasebe bürosuna götürülecek bir sandıkla biraz ileride bekleyen Duncan'a verdi.</p>
	<p class="block_13"> </p>
	<p class="block_14">Limandan boş arabalarla dönerlerken, Roo en öndeki arabada Duncan ile birlikte gidiyordu. Hayatında hiç tatmadığı bir mutluluk yaşıyordu. "İşe yarıyor," dedi kendi kendine.</p>
	<p class="block_13"> </p>
	<p class="block_14">"Ne?" diye sordu Duncan.</p>
	<p class="block_13"> </p>
	<p class="block_14">Roo kendini daha fazla tutmadı. Uzun uzun güldü, ardından çığlık attı. "Çok zengin bir adam olacağım kuzen."</p>
	<p class="block_13"> </p>
	<p class="block_14">"Senin adına çok sevindim," dedi Duncan düz bir sesle. Roo kuzeninin hevessizliğini fark etmedi. Kahve evinin alt katında tam bir keşmekeş vardı. Yetişkin adamlar birbirlerine bağırıyordu ve garsonların kavga eden birkaç kişiyi ayırması gerekmişti. McKeller'ın birkaç kez, "Beyler, beyler, lütfen, kendinize gelin!" dediği duyuldu.</p>
	<p class="block_13"> </p>
	<p class="block_14">Adamın biri bir masanın üstünden Roo'nun üzerine uçmuş ve Roo'nun savaş eğitimi işe yaramıştı; Roo'nun az önce durduğu yerde boşlukla karşılaşmıştı. Adam çenesini bir sandalyeye çarpınca kendini neredeyse baygın bir şekilde yerde bulmuştu.</p>
	<p class="block_13"> </p>
	<p class="block_14">Merdivenleri ikişer ikişer çıkan Roo, üst katı çıkma izni olmayanlardan korumak için iki garsonun beklediğini gördü. Üst kat alt kattan daha sakin değildi, ama en azından orada kavga yoktu. Koca koca adamlar neredeyse çaresizlikten ağlayacak gibi görünüyordu. Roo iki tane kızgın adamı iterek geçti ve masanın yanında, eşit derecede kızgın görünen Masterson ile konuşmak için duran birkaç tane daha adam olduğunu gördü.</p>
	<p class="block_13"> </p>
	<p class="block_14">"Söylediklerin umurumda değil," diye bağırdı Masterson, ellerini sertçe masaya bastırıp öne eğilmiş iki adama. "Anlaşmayı imzaladıysanız, ya buğdayı verirsiniz, ya da piyasa fiyatını ödersiniz. Üç gününüz var!"</p>
	<p class="block_13"> </p>
	<p class="block_14">Adamlardan biri öfkeli görünürken, diğeri yalvarmaya hazır gibiydi. "Ödeyemem. Lütfen. Varımı yoğumu satmak zorunda kalırım. Beş parasız kalırım."</p>
	<p class="block_13"> </p>
	<p class="block_14">Masterson öfkesini güçlükle kontrol altında tutuyor gibi görünüyordu. "Bunu, elinizde olmayan buğdayı bana satmadan önce düşünecektiniz!"</p>
	<p class="block_13"> </p>
	<p class="block_14">Roo Masterson'ın koluna girip omzunun üstünden, "İzninizle beyler, bir dakika içinde döneriz," dedi.</p>
	<p class="block_13"> </p>
	<p class="block_14">"Ne oldu?" diye sordu Jerome, sinirli bir şekilde.</p>
	<p class="block_13"> </p>
	<p class="block_14">Roo istifini bozmamaya çalıştı ama başaramayınca sırıttığı görülmesin diye sırtını masanın çevresine toplanmış adamlara döndü. "Ne kadar?"</p>
	<p class="block_13"> </p>
	<p class="block_14">Masterson, "Bize iki yüz bin kile buğday borçlular ama ellerinde hiç buğday yok!" dedi. Ardından birdenbire kiminle konuştuğunu fark etti ve kıs kıs gülmeye başladı. Elinin tersiyle ağzını kapayarak, esniyormuş gibi yaptı. "Ne şu Meany, ne de kuzeni Meaks umurumda. Onları biraz terletmeyi düşündüm."</p>
	<p class="block_13"> </p>
	<p class="block_14">"Jacoby ile ilişkileri var mı?" diye sordu Roo, kısık sesle.</p>
	<p class="block_13"> </p>
	<p class="block_14">"Hayır," dedi Jerome. "Bildiğim kadarıyla yok. Dediğini yaptım ve Jacoby ile ortaklığı olduğunu düşündüğüm her sendikayı ve birliği araştırdım ama bunlar onların arasında yok."</p>
	<p class="block_13"> </p>
	<p class="block_14">Roo, "Düşünüyordum da," dedi, "Krondor'daki her yatırımcıyı batıramayız, aksi takdirde iş yapacağımız kimse kalmaz. Bu ikisi ne iş yapıyor?"</p>
	<p class="block_13"> </p>
	<p class="block_14">Masterson sırıtmaya başladı. "Meany'nin kötü yönettiği çok şirin, küçük bir değirmeni, Meaks'in de buraya pek uzak olmayan ve çok iyi iş yapmayan bir fırını var. Çoğunlukla vurgunculuk yapıyorlar, ama sadece orta ölçekte." Fısıldadı. "Birileri ortalığa, bu işte kan döküleceği haberini yaymış olmalı. Ödeyemedikleri takdirde, mallarının ederinin iki-üç katına anlaşma yaptığım insanlar var."</p>
	<p class="block_13"> </p>
	<p class="block_14">Roo başını salladı. "Pekâlâ, eğer Krondor Tahıl Tüccarları Birliği'ni kurduysak ve bunun kalıcı bir sendikaya dönüşmesini istiyorsak, sürekli olarak altın üreten birkaç işimizin olmasının bizim için bir zararı olmaz. Bir fırında ve değirmende hissen olmasını ister misin?"</p>
	<p class="block_13"> </p>
	<p class="block_14">Masterson çenesini ovuşturdu. "Kötü bir fikir değil. Crowley ve Hume ile oturup bunu konuşmalıyız. Sonradan gelen ortaklara diş geçirebiliriz, ama Brandon Crowley ve Stanley Hume bu işin başından beri bizimle."</p>
	<p class="block_13"> </p>
	<p class="block_14">"Tamam," dedi Roo. Döndü ve masaya gitti. "Bay Meany?" İki adamdan öfkeli olanı, "Evet?" dedi.</p>
	<p class="block_13"> </p>
	<p class="block_14">Anladığım kadarıyla, elinizde anlaştığımız fiyattan bize teslim edeceğiniz kadar buğday yok?" "Olmadığını biliyorsunuz!" diye bağırdı Meany. "Birisi buradan Yüce Kesh'e kadar olan bütün tahılı almış! Prenslik'teki bütün tahıl alıcılarından, hiçbir yerde satılık buğday olmadığı haberini aldım! Tahıl alamazsak, bu anlaşmaları nasıl yerine getirebiliriz?" Roo, "Talihsiz bir durum," dedi.</p>
	<p class="block_13"> </p>
	<p class="block_14">Diğer adam, Meaks, "Lütfen," dedi. "Son ödeme tarihinde ödeme yapmaya zorlanırsak, batarız. Benim bir ailem var!"</p>
	<p class="block_13"> </p>
	<p class="block_14">Roo bunu düşünüyormuş gibi yaptı, ardından, "Senet yapabiliriz," dedi.</p>
	<p class="block_13"> </p>
	<p class="block_14">Kelimeler ağzından çıkar çıkmaz Meaks, "Ah, teşekkür ederim beyefendi!" dedi. Rahatlaması onu ağlama sınırına getirmişti.</p>
	<p class="block_13"> </p>
	<p class="block_14">Meany, "Yapacak mısınız?" dedi.</p>
	<p class="block_13"> </p>
	<p class="block_14">"Mantıklı bir faiz oranıyla... Ayrıca malınızı da şey olarak..." Roo Masterson'a göz attı ve fısıldayarak, "Neydi?" dedi. Masterson, "Teminat," dedi.</p>
	<p class="block_13"> </p>
	<p class="block_14">"...teminat olarak alabiliriz. Elinizdekilerin bir listesini yapıp son ödeme tarihinde buraya gelin, bir şeyler düşünürüz. Ailelerinizi sokağa atamayız, değil mi?" dedi Roo Meaks'e anlamlı bir şekilde. İki adam gidince Roo satın alacak tahıl olmadığı için son ödeme tarihini uzatmalarını rica etmeye gelen iki adamla ilgilenmeye başladı. Masterson'ın incelemesi için bir kenara koyduğu notları fark etti ve notlardaki isimleri aklının bir köşesine yazdı. O adamlardan hiçbiri onu görmeye gelmedi. Günün sonunda, Roo ve üç ortağı, Sebastian Lender ile birlikte oturuyordu. Roo, "Beyler, kalıcı bir şirket kurmamızı öneriyorum," dedi.</p>
	<p class="block_13"> </p>
	<p class="block_14">Crowley, "Devam et," dedi.</p>
	<p class="block_13"> </p>
	<p class="block_14">"Jerome'un söylediğine göre, Barret'in tarihinde, Batı Toprakları piyasalarının en çarpıcı manipülasyonunu gerçekleştirmişiz." Lender, "Az bile demiş," dedi.</p>
	<p class="block_13"> </p>
	<p class="block_14">Jerome, "Eh, hiçbirimiz bunu beklemiyorduk," dedi.</p>
	<p class="block_13"> </p>
	<p class="block_14">Roo, "Demek istediğim, elimizden gelenin en iyisini yaptık çünkü siz beyler, sözünüzden dönmediniz," dedi. "Çoğu insan ortaklığı bozup kaçardı."</p>
	<p class="block_13"> </p>
	<p class="block_14">Crowley ikna olmamış gibi görünüyordu, ama bu yorum Hume'un hoşuna gitmiş gibiydi.</p>
	<p class="block_13"> </p>
	<p class="block_14">"İki korkunç yıl boyunca askerdim," dedi Roo, "ve arkanızda güvenebileceğiniz adamların olmasının paha biçilmez değerini bilirim." Tek tek masadakilere baktı. "Dördünüze de güveniyorum."</p>
	<p class="block_13"> </p>
	<p class="block_14">Bu laf üzerine Crowley gerçekten duygulanmış göründü.</p>
	<p class="block_13"> </p>
	<p class="block_14">Roo, "Yeni elde ettiğimiz zenginliği bir araya getirip, daha önce görülmedik derecede geniş ve yaygın bir şirket kurmamızı öneriyorum," dedi. İçten içe, bir gecede Jacob Esterbrook'un çok yaygın holdinglerine rakip olacak bir şirket kurmayı teklif ettiğini biliyordu.</p>
	<p class="block_13"> </p>
	<p class="block_14">Crowley, "Sen de bu şirkete başkanlık mı edeceksin?" diye sordu. Sesinde şüpheli bir hava vardı. "Hayır," dedi Roo. "Ben hâlâ yeniyim ve bu tür işlerde yetenekli olduğumu düşünmeme rağmen, aynı zamanda şanslı olduğumuzu da biliyorum." Güldü. "Uzun süre Krallık'ta hiç kimsenin, parasını peşin ödeyip tahılı almadan bir tahıl anlaşması yapacağını sanmıyorum." Diğerleri de güldü.</p>
	<p class="block_13"> </p>
	<p class="block_14">"Hayır," dedi Roo, "ben senin başkanlık etmen gerektiğini düşünüyordum Brandon." Crowley'ye ilk defa adıyla hitap etmişti.</p>
	<p class="block_13"> </p>
	<p class="block_14">"Benim mi?" diye sordu Crowley. Şaşırdığı belliydi.</p>
	<p class="block_13"> </p>
	<p class="block_14">"Eh," dedi Roo, Jerome'a bakarak, "Bay Masterson ve ben, diyelim ki, daha az temiz bir geçmişe sahibiz." Masterson güldü. "Ve Bay Hume'a saygı duymama rağmen, aramızdaki en yaşlı üye sizsiniz gibi geldi bana. Yaşınız ve deneyiminiz işimize yarayacaktır. Sizin başkan olmanızı, Bay Hume'un da şirketin başkan yardımcısı olmasını öneriyorum. Dört ortaktan biri olmak bana yetecektir. Şirketin dışında, kendi işlerimle ilgileneceğim. Avery ve Oğlu zamanımın bir kısmını alacak. Ve hepimizin, şirket dışında kovalamak isteyeceği işleri olduğunu tahmin ediyorum.</p>
	<p class="block_13"> </p>
	<p class="block_14">Ama bizimle yaptıkları anlaşmaları yerine getiremeyecek pek çok insanla karşılaşmak üzereyiz." Masterson ile yaptıkları konuşmanın dış hatlarını ve Meaks ile Meany'ye yaptığı teklifi anlattı. "Bu işi, Acı Deniz'in etrafına yayılmış düzinelerce işte ortak hisseler elde ederek sonuçlandırabiliriz. Bu yüzden beyler," dedi, "Acı Deniz Ticaret ve Holding Şirketi'ni kurmayı öneriyorum."</p>
	<p class="block_13"> </p>
	<p class="block_14">Masterson elini masaya vurdu. "Eğer bu işte yeni parlayan yıldız değilsen kahrolayım Roo Avery! Ben varım."</p>
	<p class="block_13"> </p>
	<p class="block_14">Ardından Hume konuştu. "Ben de varım; evet, varım."</p>
	<p class="block_13"> </p>
	<p class="block_14">Bir süre sonra Brandon Crowley, "Şirket başkanı, ha?" dedi. Başını salladı. "Pekâlâ, ben de varım." Roo, "Bay Lender, bu yönde bir anlaşma hazırlar mısınız?" dedi.</p>
	<p class="block_13"> </p>
	<p class="block_14">"Memnuniyetle Bay Avery."</p>
	<p class="block_13"> </p>
	<p class="block_14">Masterson ellerini ovuşturdu. "Beyler, sanırım bir içkinin zamanı geldi." Başını çevirip yakındaki bir garsona özel konyağıyla beş kadeh getirmesini söyledi.</p>
	<p class="block_13"> </p>
	<p class="block_14">İçkiler koyulup herkes bir tane aldığında Masterson, "Bay Rupert Avery'ye! Onun azmi ve inancı olmasaydı, çok yakında zengin adamlar olmayı bırak, muhtemelen sokaklarda dileniyor olurduk," dedi.</p>
	<p class="block_13"> </p>
	<p class="block_14">Roo, "Hayır," dedi. "Lütfen. Bu işte hepimizin payı var. Kadehlerimizi," kadehini kaldırdı, "Acı Deniz Ticaret ve Holding Şirketi'ne kaldırmayı tercih ediyorum!" Hep bir ağızdan yeni şirketlerinin adını söyleyip içkilerini içtiler.</p>
	<p class="block_13"> </p>
	<p class="block_7"><img alt="Line" src="images/image.png" class="calibre3"/></p>
	<p class="block_13"> </p>
	<p class="block_3" id="calibre_pb_16"> </p>
</body></html>
