<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <h1 id="calibre_toc_6"><sup>VI</sup></h1>

  <p>Seke seke giden atının eyerine bağlı Terralbalı Medardo, sabahın erken saatinde, yamaçlara tırmanıp iniyor, yırtıcı gözlerle çevreyi tarayarak vadiye dalıyordu. Çayırın orta yerinde keçilerini otlatan çoban Pamela kızı gördü.</p>

  <p>Vikont kendi kendine şöyle dedi: "Bilenmiş duygularımın içinde, bütünlerin adına sevda dedikleri duyguya karşılık olabilecek hiçbir şey yok. Böyle aptalca bir duygu, onlar için bunca önemli olduğuna göre, bendeki karşılığı kim bilir ne denli parlak ve korkunç olur." Bunun üzerine, sırtında basit pembe bir entari, otların üzerine uzanmış, yarı uykulu, keçilerle söyleşen, çiçekleri koklayan, yalınayak, etine dolgun Pamela'ya sevdalanmaya karar verdi.</p>

  <p>Ama soğukkanlı bir biçimde geliştirdiği bu düşüncenin bizi yanıltmaması gerekir. Pamela'yı görünce, Medardo uzun bir süredir karşılaşmadığı bir şeyle karşılaşmış, kanında belli belirsiz bir devinim hissetmişti, korkuyla karışık bir aceleyle bu düşünceleri geçirmişti aklından.</p>

  <p>Öğleyin dönerken, Pamela çayırlardaki bütün papatyaların taç yapraklarının sadece yarısının kalmış, öbür yarısının yolunmuş olduğunu gördü. "Eyvah, dedi, vadide bunca kız varken, bana mı rastlayacaktı!" Vikontun kendisine sevdalandığını anlamıştı. Bütün yarım papatyaları derledi, eve götürüp ayin kitabının sayfaları arasına koydu.</p>

  <p>Öğleden sonra, ördekleri otlatıp bataklıkta yüzdürmek için Rahibeler Çayırı'na gitti. Çayır beyaz yabanturpu doluydu, ama bunların da başına papatyaların başına gelen gelmişti, her birinin yarısı sanki bir makasla kesilmişti. "Eyvah, dedi kendi kendine, besbelli, beni istiyor!" Konsolun aynasının çerçevesine yerleştirmek için, bir demet yarım bayır turpu topladı.</p>

  <p>Sonra bunları düşünmedi, örgülü saçlarını başının çevresine doladı, entarisini çıkarttı, ördeklerle birlikte gölde yıkandı.</p>

  <p>Akşam eve dönerken, çayırlar 'körük ' de denen otlarla doluydu. Pamela, hepsinin de, sanki birisi yere uzanmış da, ağzının sadece yarısıyla bir taraftan üflemiş gibi, bir taraftaki tüylerinin dökülmüş olduğunu gördü. Pamela bu beyaz yarım yuvarların birkaçını eline aldı, üzerlerine üfleyince, yumuşacık tüyleri uzaklara uçuştu. "Eyvah!" dedi kendi kendine, "beni istiyor. Ne olacak bu işin sonu?"</p>

  <p>Pamela'nın derme çatma evi öyle küçüktü ki, keçileri birinci kata, ördekleri yer katına soktuktan sonra, yer kalmıyordu. Evin çevresi arı doluydu, çünkü kovanları da vardı. Bodrum ise karınca yuvasıydı, elinizi rastgele bir yere koyup da çekince, üstünün kapkara karınca kaynadığını görürdünüz. Bu durumda Pamela'nın anası samanlıkta yatıyordu, babası da boş bir fıçının içinde. Pamela ise bir incir ağacıyla bir zeytine gerili hamakta uyuyordu.</p>

  <p>Pamela eşikte durdu. Ölü bir kelebek vardı. Bir kanadıyla, vücudunun yarısı bir taşla ezilmişti. Pamela bir çığlık atıp anasını babasını çağırdı.</p>

  <p><br id="calibre_pb_29" /></p>

  <div>
    <p>—Kim geldi buraya, dedi Pamela.</p>

    <p>—Az önce vikont geçti, dediler anasıyla babası, kendisini sokan bir kelebeği kovalıyormuş.</p>

    <p>—Kelebekler ne zamandan beri insanları sokuyorlar, dedi Pamela.</p>

    <p>—Biz de duymamıştık hiç.</p>

    <p>—Gerçek şu ki, dedi Pamela, vikont bana sevdalandı, daha da kötü şeylere hazırlıklı olmalıyız.</p>

    <p>—Oh , oh, sinirlenme, abartıyorsun, diye yanıt verdiler ihtiyarlar, gençlerden fırsat bulduklarında, ihtiyarların yanıt vermeye alışık oldukları biçimde.</p>

    <p>Ertesi sabah, keçileri otlatırken oturduğu kayanın yanına vardığında, Pamela bir çığlık attı. Korkunç leşler kayayı pisletmişti. Bir yarasanın yarısıyla, bir denizanasının yarısıydı, biri kara kan damlatıyordu, öbürü yapışkan madde, birinin kanadı açıktı, öbürünün yumuşak, jelatinli saçakları. Çoban kız kendisine bir haber iletildiğini anladı. Bu akşam deniz kıyısına gel, deniyordu. Pamela cesaretini toplayıp gitti.</p>

    <p>Deniz kıyısında çakıllara oturup beyaz dalgaların hışırtısını dinlemeye koyuldu. Sonra çakılların üstünde nal sesleri duyuldu, Medardo kıyıda at sürüyordu. Durdu , bağlarını çözdü, eyerden indi.</p>

    <p>—Ben, sana sevdalanmaya karar verdim, Pamela, dedi ona.</p>

    <p>—Bunun için mi, diye hemen karşılık verdi Pamela, doğadaki bütün canlıları boğazlıyorsunuz?</p>

    <p>—Pamela, diye içini çekti vikont, bunun dışında konuşacak ortak bir dilimiz yok ki. Yeryüzünde karşılaşan iki varlık, hep birbirlerinin gözlerini oyarlar. Benimle gel, bu kötülüğü iyi biliyorum ben, yanımda, başka hiç kimseyle olamayacağın kadar güvencede olacaksın, ben de herkes gibi kötülük yapıyorum, ama başkalarından farkım, elimin keskin olması.</p>

    <p>—Beni de papatyalar ya da denizanaları gibi parçalayacak mısınız?</p>

    <p>—Seni ne yapacağımı bilmiyorum daha. Kuşkusuz sana sahip olmak, aklımın ucundan bile geçmeyen şeylerin gerçekleşmesini sağlayacak. Seni şatoya götürüp orada tutacağım, benden başkası görmeyecek, ne yapmamız gerektiğini anlamak, birlikte olmamızı sağlayacak yeni yöntemler icat etmek için günlerimiz, aylarımız olacak.</p>

    <p>Pamela çakıllı kumlara uzanmıştı, Medardo da yanında diz çökmüştü. Konuşurken, ona neredeyse değecek gibi devinimler yapıyor, ama hiç dokunmuyordu.</p>

    <p>—Her şeyden önce, bana ne yapacağınızı bilmek isterim. Hatta bunun örneğini şimdi gösterirseniz, şatoya gelip gelmemeye karar veririm.</p>

    <p>Vikont ince, kıvrık elini Pamela'nın yanağına yaklaştırdı. El titriyordu, okşamak için mi yoksa tokat atmak için mi uzatıldığı anlaşılmıyordu. Ama eli daha ona dokunmadan, birden geri çekti, ayağa kalktı.</p>

    <p>—Şatoda istiyorum seni, dedi ata binerken, gidip kalacağın kuleyi hazırlayacağım. Düşünmek için sana bir gün daha izin, sonra kararını ver.</p>

    <p>Böyle dedikten sonra o kıyılardan uzaklaştı.</p>

    <p>Ertesi sabah Pamela, dut toplamak için her zaman yaptığı gibi dut ağacına çıktı, bağırıldığını duydu, dalların titreştiğini gördü. Az kalsın korkudan yere düşüyordu. Yüksek bir dala kanatlarından bir tavuk bağlanmıştı; tüylü, mavi, kocaman tırtıllar parçalıyorlardı tavuğu, tam ibiğine, köknarlarda yaşayan zararlı ayin böceklerinin yuvası yerleştirilmişti.</p>

    <p>Hiç kuşkusuz vikontun korkunç haberlerinden biriydi bu. Pamela şöyle yorumladı: "Yarın şafakta ormanda görüşelim."</p>

    <p>Bir çuval kozalak toplamak bahanesiyle Pamela ormana tırmandı, Medardo, koltuk değneğine dayanarak, bir ağaç gövdesinin arkasından çıkıverdi.</p>

    <p>—Karar verdin mi, dedi Pamela'ya, benimle şatoya gelmeye?</p>

    <p>Pamela çamların iğnelerinin üstüne uzanmıştı.</p>

    <p>—Gelmemeye karar verdim, dedi hafif dönerek. Beni istiyorsanız, gelip burada, ormanda bulun.</p>

    <p>—Şatoya geleceksin. Oturacağın kule hazırlandı, tek sahibi sen olacaksın.</p>

    <p>—Siz beni tutsak etmek, sonra da belki tutuşturup yakmak ya da farelere kemirtmek istiyorsunuz. Hayır. Size dedim, isterseniz sizin olurum, ama burada, çamların iğnelerinin üstünde.</p>

    <p>Vikont, kızın başının yanına çömelmişti. Elinde bir çam iğnesi vardı, boynuna yaklaştırdı, çevresine dokundurdu. Pamela tüylerinin diken diken olduğunu hissetti, ama öyle durdu. Üzerine eğilmiş vikontun yüzünü görüyordu, karşıdan da bakıldığında profil gibi duran profilini, makas gibi bir gülüşün ortaya çıkarttığı yarım dişleri görüyordu. Ayağa kalktı:</p>

    <p>—Senin şatoya kapanmanı istiyorum, şatoya kapanmanı!</p>

    <p>Pamela tehlikeyi göze alabileceğini anlamıştı, ayakkabısız ayaklarını havada oynatarak şöyle dedi:</p>

    <p>—Burada ormanda hayır demiyorum, ama kapanmak mı, ölürüm daha iyi.</p>
  </div>

  <p><br id="calibre_pb_30" /></p>

  <div>
    <p>—Ben seni götürmesini bilirim, dedi Medardo, sanki oradan bir rastlantı sonucu geçiyormuş gibi yaklaşan atın sağrısına elini koyarak. Üzengiye bastı, orman yollarına doğru mahmuzladı atını.</p>

    <p>Pamela o gece zeytin ağacıyla incir arasında gerili hamağında uyudu. Sabah korkunç bir şey oldu, kucağında kanlar içinde bir hayvan leşi buldu. Yarım bir sincaptı, her zamanki gibi uzunlamasına kesilmişti, ama kızıla çalan kuyruğuna dokunulmamıştı.</p>

    <p>—Nedir bu başıma gelen, dedi anasına babasına, bu vikont yaşama hakkı tanımıyor bana.</p>

    <p>Anasıyla babası sincabın ölüsünü elden ele geçirdiler.</p>

    <p>—Ama, dedi babası, kuyruğu olduğu gibi bırakmış. Belki iyi bir işarettir...</p>

    <p>—Belki iyileşmeye başlıyor... dedi anası.</p>

    <p>—He r şeyi hep ikiye bölerdi, dedi babası, ama sincabın en güzel yerine, kuyruğuna dokunmamış...</p>

    <p>—Bu haber belki şu demek, dedi anası, iyi, güzel yanlarına dokunmayacak senin...</p>

    <p>Pamela ellerini saçlarının üstüne koydu.</p>

    <p>—Neler duyuyorum, anamdan, babamdan! Dilinizin altında bir şeyler var, vikont sizinle konuşmuş...</p>

    <p>—Konuşmak denmez, dedi baba, ama gelip bizi görmek istediği, yoksulluğumuzla ilgilendiği konusunda haber saldı.</p>

    <p>—Gelip seninle konuşacak olursa, kovanları açıp arıları üstüne sal, baba.</p>

    <p>—Mastro Medardo belki iyi yürekli oluyordur kızım... dedi yaşlı kadın.</p>

    <p>—Eğer gelip sizinle konuşursa, bağlayıp karıncaların oraya bırakın onu ana.</p>
  </div>

  <p><br id="calibre_pb_31" /></p>

  <div>
    <p>O gece, anasının uyuduğu samanlık ateş aldı, babasının uyuduğu fıçı kırıldı. Ertesi sabah iki ihtiyar bu felaketin kalıntılarına bakarlarken, vikont çıkageldi.</p>

    <p>—Bu gece sizleri korkuttuğum için bağışlayın, dedi, ama konuya nasıl gireceğimi bilemiyordum. Olay şu, kızınız Pamela'dan hoşlanıyorum, onu şatoya götürmek istiyorum. Bu nedenle kızınızı istiyorum sizden. Bütün yaşamı değişecek, elbette sizinki de.</p>

    <p>—Bizim bu işe nasıl sevineceğimizi anlarsınız efendimiz, dedi yaşlı erkek. Ama kızımın huyunu n nasıl olduğunu bir bilseniz! Düşünebiliyor musunuz, kovandaki arıları size saldırtmamızı istedi...</p>

    <p>—Bakın efendim... dedi, ana, sizi bağlayıp karıncalığa atmamızı istedi...</p>

    <p>Bereket o gün Pamela eve erken döndü. Anasını babasını bağlanmış, birini kovanlarda, birini karıncalıkta ağızları tıkalı olarak buldu. Neyse ki arılar yaşlı adamı tanıyorlardı, karıncalar da yaşlı kadını sokacak yerde başka işler yapmışlardı. Böylece ikisini de kurtarabildi.</p>

    <p>—Vikontun ne kadar iyi olduğunu gördünüz değil mi, dedi Pamela.</p>

    <p>Ama iki ihtiyarın niyeti başkaydı. Ertesi sabah Pamela'yı bağlayıp hayvanlarla birlikte eve kapattılar, şatoya gidip vikonta, eğer isterse adam gönderip kızlarını aldırtabileceğini, kızı vermeye hazır olduklarını söylediler.</p>

    <p>Ama Pamela hayvanlarla konuşmayı biliyordu. Ördekler gagalarıyla ipleri çözdüler, keçiler boynuzlarıyla kapıyı kırdılar. Pamela en sevdiği keçiyle ördeği alıp dışarı fırladı, ormanda yaşamaya gitti. Sadece kendisinin, bir de yiyecek, haber getiren bir çocuğun bildiği bir mağarada oturuyordu.</p>

    <p>O çocuk bendim. Pamela ile ormanda yaşamak çok güzeldi. On a meyve, peynir, kızarmış balık götürüyordum, o da karşılığında bana birkaç bardak keçi sütüyle, birkaç ördek yumurtası veriyordu. Sularda, ırmaklarda yıkandığında, kimse görmesin diye gözcülük yapıyordum.</p>

    <p>Bazen dayım ormandan geçiyordu, kendisine özgü üzücü biçimlerde varlığını belli etse de, uzaklarda dolaşıyordu. Bazen Pamela'yı, hayvanlarını, çakılların yalayıp geçtiği oluyordu, bazen dayandığı bir çam ağacı, dibi baltalandığı için, yıkılıveriyordu, kimi kez bir su kaynağının öldürülmüş hayvan leşleriyle kirletildiği oluyordu.</p>

    <p>Dayım, tek koluyla kullanabildiği oluklu bir okla avlanma âdeti edinmişti. Ama vücudunun kalıntısını sanki yeni acılar kemiriyormuş gibi, çok daha hüzünlenmiş, incelmişti.</p>

    <p>Bir gün Doktor Trelawney benimle çayırda dolaşırken, vikont çıktı karşımıza atıyla. Neredeyse doktoru ezerek, yere düşürdü. At, nalları ingiliz'in göğsünde durdu, dayım dedi ki:</p>

    <p>— Bir açıklama istiyorum doktor, olmayan bacağımın çok yürümek nedeniyle ağrıdığı gibi bir duyguya kapılıyorum. Ne olabilir bu?</p>

    <p>Trelawney her zamanki gibi şaşırıp kekeledi, vikont atını uzaklaştırdı. Ama sorusu, kafasını ellerinin arasına alıp düşünmeye koyulan doktoru etkilemişti. İnsan sağlığıyla ilgili bir konuya bu denli ilgi gösterdiğini daha önce hiç görmemiştim.</p>
  </div>

  <p><br /></p>
</body>
</html>
