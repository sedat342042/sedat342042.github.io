<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <h1 id="calibre_toc_7">VII</h1>

  <p>Pratofungo'nun çevresinde acı nane çalılıkları, biberiye çitleri yetişiyordu, kendiliklerinden mi bittikleri yoksa kokulu bitki ekimi mi yapıldığı anlaşılmıyordu. Buralarda göğsümü tatlı bir havayla doldurup geziniyor, yaşlı sütninem Sebastiana'ya ulaşmanın yolunu arıyordum.</p>

  <p>Sebastiana cüzzamlılar köyüne giden patikada gözden kaybolalı beri yetimliğimi daha sık anımsar olmuştum. Ondan hiçbir haber alamamış olmak üzüyordu beni, Galateo geçerken bir ağacın tepesine tırmanıp bağırarak sütninemden haber soruyordum, ama Galateo, ağaçların tepesinden üstüne zaman zaman canlı kertenkele atan çocuklara düşmandı, titrek, çınlayan sesiyle alaylı, anlaşılmaz yanıtlar veriyordu. Artık Pratofungo'yu görme merakıma, bir de yaşlı sütninemi bulabilmek eklenmişti, durup dinlenmeden kokulu otların arasında dolaşıp duruyordum.</p>

  <p>Bir keresinde, bir kekik çalılığından açık renk giysili, başı hasır şapkalı birisi kalktı, köye doğru yola koyuldu. Yaşlı bir cüzzamlıydı, sütninemi sormak istedim ona, bağırmadan sesimi duyurabilecek kadar yaklaşınca:</p>

  <p>— Hey, cüzzamlı amca, dedim.</p>

  <p>Ama o sırada, belki de sözlerimin uyandırdığı başka biri, tam yanı başımda doğrulup oturdu, gerinmeye başladı. Kurumuş bir ağaç kabuğu gibi pul pul yüzü seyrek, pamuk gibi ak bir sakalı vardı. Cebinden bir düdük çıkartıp alay edercesine bana doğru çaldı. O zaman öğle sonrası güneşinin, çalılara uzanmış, saklanmış cüzzamlılarla dolu olduğunu, açık renkli abalarıyla şimdi ağır ağır doğrulduklarını, ellerinde tuttukları çalgıları, bahçe aletlerini tıngırdatarak, ışığa karşı Pratofungo'ya doğru yola koyulduklarını fark ettim. Sakallı adamdan uzaklaşmak için geri çekilmiştim, ama bu kez de, bir defnenin dallan arasında saçlarını tarayan burunsuz bir cüzzamlıyla burun buruna gelmiştim. Çalıların arasında ne tarafa gidersem gideyim, hep başka cüzzamlılarla karşılaşıyordum, attığım adımların da hep, çiçekli uçurtmalarla süslü saman damları artık yaklaşmış olan, yokuşun dibindeki Pratofungo'ya doğru olduğunu fark ediyordum.</p>

  <p>Cüzzamlılar arada sırada göz atarak ya da çalgılarını tıngırdatarak benimle ilgileniyorlardı, ama bana öyle geliyordu ki, yürüyüşün orta yerinde ben vardım, beni yakalanmış bir hayvan gibi Pratofungo'ya götürüyorlardı. Köyde evlerin duvarları leylak rengine boyanmıştı, bir pencerede, yüzü, göğsü leylak lekeli, yarı giyinik bir kadın, lir çalarak bağırdı:</p>

  <p>—Bahçıvanlar dönüyor! Sonra lir çalmayı sürdürdü. Pencerelere, taraçalara başka kadınlar çıkıp çıngırak çalarak şarkı söylemeye koyuldular:</p>

  <p>—Hoş geldiniz bahçıvanlar!</p>

  <p>Daracık yolun ortasından gitmeye, kimseye değmemeye çalışıyordum; sanki bir dört yol ağzındaydım, dört bir yanım, evlerinin önüne oturmuş, yırtık, rengi atmış abalarının altından hıyarcıklar, edep yerleri seçilen, saçlarına alıçlar, Manisa laleleri takılı, erkekli kadınlı cüzzamlılarla çevriliydi.</p>

  <p>Cüzzamlılar, benim onuruma olduğunu sandığım küçük bir konser veriyorlardı. Bazıları yayı abartılı bir biçimde gererek kemanı bana doğru eğiyor, bazıları, kendilerine bakar bakmaz kurbağa sesi çıkartıyor, bazıları da teller üzerinde inip çıkan tuhaf kuklalar gösteriyorlardı bana. Küçük konser böylesine karışık ve uyumsuz davranışlardan, seslerden oluşuyordu, ama arada bir yineledikleri bir tür nakarat vardı: "Lekesiz civciv dut ağacına tırmanıp lekelendi."</p>

  <p>—Sütninemi arıyorum, dedim hızlı, Sebastiana nineyi, nerede olduğunu biliyor musunuz?</p>

  <p>O bilgiç, fesat halleriyle kahkahayla gülmeye koyuldular.</p>

  <p><sub>—</sub>Sebastiana! diye bağırdım, Sebastiana! Neredesin?</p>

  <p><br /></p>

  <p>—Burada evlat, dedi bir cüzzamlı, güzel evlat; sonra bir kapıyı gösterdi.</p>

  <p>Kapı açıldı, zeytin rengine çalan, belki de Kuzey Afrika Müslümanı, yarı çıplak, dövmeli, sırtında uçurtma kuyrukları, bir kadın çıktı, açık saçık bir dans yapmaya koyuldu. Daha sonra neler olduğunu pek anlamadım, erkeklerle kadınlar birbirlerine girdiler, sonradan eğlence âlemi olduğunu öğrendiğim şeyi başlattılar.</p>

  <p>Olduğum yerde büzülmüştüm ki, birden yaşlı Sebastiana bu halkayı yardı.</p>

  <p>—Sizi gidi pisler, dedi. Hiç olmazsa bu masumu rahat bırakın.</p>

  <p>Elimden tutup beni çekti. Bu sırada ötekiler şarkı söylüyorlardı: "Lekesiz civciv dut ağacına tırmanıp lekelendi!"</p>

  <p><br id="calibre_pb_33" /></p>

  <div>
    <p>Sebastiana, neredeyse rahibelerinki gibi açık mor bir giysi giymişti, çizgisiz yanaklarım şimdiden lekeler çirkinleştirmişti. Sütninemi bulduğum için mutluydum, ama elimi tutup hiç kuşkusuz cüzzam bulaştırdığı için umutsuzluğa kapılmıştım. On a söyledim bunu.</p>

    <p>—Korkma, diye yanıt verdi Sebastiana, babam korsandı, dedem de keşiş. Hem bizim hastalıklarımıza, hem Mağriplilerin bulaştırdıkları hastalıklara karşı şifalı otlar biliyorum. Onlar, mercanköşkle, ebegümeciyle ovarlar kendilerini, bense hatmi, tereotu kaynatırım ağır ağır, yaşadığım sürece cüzzam yanıma bile uğramayacak.</p>

    <p>—Peki yüzündeki lekeler ne, sütnine, diye sordum. Biraz rahatlamıştım, ama bütünüyle aklım kesmemişti.</p>

    <p>—Reçine. Benim de cüzzama yakalandığımı sanmaları için. Gel bize gidelim, kaynattığım otlardan sıcak sıcak iç, buralarda dolaşırken, sakinimi elden bırakmamalı.</p>

    <p>Beni evine götürdü. Biraz sapa yerde bir kulübeydi, tertemizdi, düzenliydi, konuşmaya koyulduk:</p>

    <p>—Peki Medardo'dan, Medardo'dan ne haber, diye sordu bana, ama ağzımı açtığımda hep sözümü kesiyordu. "Vay haydut vay! Vay serseri vay! Sevdalanmış mı? Vah zavallı kız, vah! Ya burada olup bitenler, aklınızın ucundan bile geçiremezsiniz! Öyle bir israf var ki! Boğazımızdan kesip Galateo'ya verdiklerimiz var ya, biliyor musun ne yapıyorlar burada? Zaten Galateo'nun iyilik uğramamış yanına. Kötü adam, bir sürü kötü var daha! Geceleri neler yapıyorlar! Yalnız geceleri değil, gündüzleri de! Hele kadınlar, böyle yüzsüz şeyler görülmemiştir! Bari giyinip kuşanmayı bilseler! Ne gezer! Pasaklılar, pisler! Yüzlerine de söyledim zaten... Ne karşılık verdiler bana, biliyor musun?"</p>

    <p>Sütnineme yaptığım ziyaretten çok memnun kalmıştım, ertesi sabah yılanbalığı tutmaya gittim.</p>

    <p>Çavlanın göllerinden birine oltamı attım, beklerken uyuyakalmışım. Ne kadar uyuduğumu bilmiyorum, bir gürültüye uyandım. Gözlerimi açtım, başımın üstünde kalkmış bir el, elin üstünde de tüylü, kırmızı bir örümcek gördüm. Döndüm, kara cübbesi içinde dayımdı.</p>

    <p>Korkuyla sıçradım, tam o sırada örümcek dayımın elini ısırdı, hızla kayboldu. Dayım elini dudaklarına götürdü, yarayı hafifçe emdi:</p>

    <p>—Sen uyurken, dedi, şu daldan boynuna zehirli bir örümceğin sarktığını gördüm, elimi koyunca önüne, soktu.</p>

    <p>Dediklerinin tek sözcüğüne bile inanmadım, en azından üç kez, benzer yöntemlerle canıma kıymaya kalkmıştı. Ne var ki örümcek gerçekten de elini sokmuştu, eli şişiyordu.</p>

    <p>—Sen benim yeğenimsin, dedi Medardo.</p>

    <p>—Evet, diye yanıt verdim biraz şaşırarak, çünkü ilk kez beni tanıdığını belli ediyordu.</p>

    <p>—Hemen tanıdım seni, dedi, sonra ekledi, pis örümcek! Tek elim var, onu da zehirlemeye kalkıyorsun! Ama bu çocuğun boynu yerine benim elimi sokman daha doğru elbette.</p>

    <p>Dayımın böyle konuştuğunu hiç duymamıştım. Dediklerinin gerçeği yansıttığı, aniden iyi yürekli kesildiği kuşkusu düştü içime, ama hemen kovdum bu düşünceyi, ikiyüzlülük, sahtecilik olağandı onun için. Belki de ısırığın etkisiyle çok değişmiş görünüyordu,</p>
  </div>

  <p><br id="calibre_pb_34" /></p>

  <div>
    <p>gergin, ürkütücü görünüşü yumuşamış, gevşemişti. Ama toz içinde, her zamankinden biraz değişik üstü başı da katkıda bulunuyordu bu izlenimin uyanmasına; kara cübbesi, eteklerine yapışan çamurlarla, dikenli kestane kabuklarıyla sarkıyordu; giysisi her zamanki kadife giysi değildi, rengi atmış, tüylü dimidendi, ayağında da yüksek deri çizme yerine, mavi, beyaz çizgili yün bir çorap vardı.</p>

    <p>Kendisiyle ilgilenmediğimi göstermek için, gidip oltama bir yılanbalığı takılıp takılmadığına baktım. Yılanbalığı yoktu, ama iğneye geçmiş elmaslı bir altın yüzük pırıl pırıl işiyordu. Yüzüğü çıkarttım, taşın üstünde Terralbaların arması vardı.</p>

    <p>Vikont bakışlarıyla beni izliyordu.</p>

    <p>—Şaşırma, dedi. Buradan geçerken, oltaya yakalanmış bir yılanbalığının çırpınmakta olduğunu gördüm, öyle dokundu ki bana, özgürlüğüne kavuşturdum, sonra bu davranışımın balıkçıya verdiği zararı düşününce, elimde kalan son değerli şey olan yüzüğümle bu zararı gidermek istedim.</p>

    <p>Ağzım açık kalmıştı. Medardo konuşmayı sürdürdü:</p>

    <p>—Avlananın sen olduğunu bilmiyordum daha. Sonra seni otlar arasında uyurken gördüm, ama seni görme zevki, üstüne sarkmakta olan örümcek nedeniyle kaygıya dönüştü. Gerisini sen de biliyorsun. Bunları derken, şişip moraran eline baktı, üzüntülü bir biçimde.</p>

    <p>Bunların hepsi acımasız bir aldatmaca olabilirdi, ama ben, duygularının aniden değişmesinin ne kadar güzel olacağını, Sebastiana'yı, Pamela'yı, acımasızlığından yaka silken herkesi ne kadar sevindireceğini düşünüyordum.</p>
  </div>

  <p><br id="calibre_pb_35" /></p>

  <div>
    <p>—Dayı, dedim Medardó'ya, burada bekle beni. Otları tanıyan Sebastiana sütnineye gidip örümcek ısırmasına iyi gelen otu alıp getireyim.</p>

    <p>—Sütnine Sebastiana... dedi, eli göğsünün üzerinde, uzanmış olan vikont. Nasıl acaba?</p>

    <p>Sebastiana'nın cüzzama yakalanmamış olduğunu söylemek istemedim:</p>

    <p>—Şöyle böyle, demekle yetindim. Bu garip olaylar konusunda ne düşündüğünü Sebastiana'ya sormak isteğiyle fırlayıp koşmaya başladım.</p>

    <p>Sütnineyi kulübesinde buldum. Koştuğum, sabırsızlandığım için soluk soluğaydım, olayları karışık bir biçimde aktarabildim, ama yaşlı kadın, Medardo'nun iyiliksever davranışlarından çok, örümcek ısırmasıyla ilgilendi.</p>

    <p>—Kırmızı bir örümcek mi dedin? Hangi otun iyi geldiğini biliyorum... Bir oduncunun kolu şişmişti bir keresinde... İyi yürekli mi olmuş diyorsun? Ne söyleyeyim bilmiyorum ki, zaten hep öyle bir çocuktu, huyunu bilip ona göre davranmak gerek... Nereye koydum o otu? Bir paket yeter... Çocukluğundan beri ele avuca sığmazdı Medardo... Otu buldum, bir küçük torba ayırmışım... He p böyleydi, bir yerini acıtınca, sütninesine gelir ağlardı... Isırık derin mi?</p>

    <p>—Sol eli, böyle şiş, dedim.</p>

    <p>—Çok yaşa sen çocuk... diye güldü, sütninem. Sol eliymiş... Mastro Medardo'nun sol eli var mı? Bohemya'da Türklere bırakmadı mı, şeytan görsün suratlarını, vücudunun sol yarısını bıraktı orada...</p>

    <p>—Doğru dedim, ama... o oradaydı, ben de böyle duruyordum, elini şöyle uzatmıştı... Nasıl olur peki?</p>

    <p>—Artık sağla solu ayırt edemiyor musun, dedi sütninem. Oysa beş yaşındayken öğrenmiştin sağını, solunu...</p>

    <p>65/5</p>
  </div>

  <p><br id="calibre_pb_36" /></p>

  <div>
    <p>Kafamı toparlayamıyordum bir türlü. Kuşkusuz Sebastiana'nın hakkı vardı, ama ben de tam tersini anımsıyordum.</p>

    <p>—Hadi, ona şu otu götür şimdi, dedi sütninem. Koşarak fırladım.</p>

    <p>Soluk soluğa çavlana geldiğimde dayım yoktu. Çevredeki her yere baktım; şişmiş, zehirlenmiş eliyle ortadan yok olmuştu.</p>

    <p>Akşam oluyordu, zeytin ağaçlarının arasında dolaşıyordum. Birden, bir kıyıda, kara cübbesiyle, ayakta bir kütüğe dayanmış gördüm onu. Sırtı bana dönüktü, denize bakıyordu. Korkmaya başladığımı hissettim, zorlukla, alçak sesle:</p>

    <p>—Dayı, ısırık için otu getirdim, demeyi başardım.</p>

    <p>Yabanıl bir bakış takınmış yarım yüzünü hemen geri döndürdü.</p>

    <p>—N e otu, ne ısırığı, diye bağırdı.</p>

    <p>—Şifalı ot... dedim. Önceki yumuşak bakış kaybolmuştu, geçip gitmişti; gergin gülümseyişiyle, ağır ağır eski haline dönüyordu, belli ki ikiyüzlülük etmişti.</p>

    <p>—Peki... aferin... şu kütüğün oyuğuna koy... sonra alırım... dedi.</p>

    <p>Dediğini yapıp elimi oyuğa soktum. İçi eşekarısı yuvasıymış. Hepsi üstüme doğru uçmaya başladı. Peşimde sürü koşmaya başladım, kendimi çavlana attım. Suyun dibinden yüzerek eşekarılarından kurtulmayı başardım. Başımı kaldırınca, uzaklaşan vikontun ürkütücü kahkahasını duydum.</p>

    <p>Bir kez daha bizi aldatmayı başarmıştı. Ama bir sürü şeyi anlayamıyordum, bu konuda konuşmak için Doktor Trelawney'e gittim, İngiliz, mezarcının evinde, bir küçük kandilin ışığında, insan anatomisiyle ilgili bir kitabın üstüne eğilmişti, az rastlanır bir durumdu.</p>

    <p>—Doktor, diye sordum, kızıl örümceğin soktuğu bir insana hiçbir şey olmayabilir mi?</p>

    <p>—Kızıl örümcek mi dedin, diye doktor yerinden fırladı. Kimi, kızıl örümcek soktu yine?</p>

    <p>—Vikont dayımı, dedim. Sütninemin verdiği şifalı otu götürdüm, ama iyileşir gibi olan yüreği yine kötüleşmişti, otu almadı.</p>

    <p>—Vikontun, kızıl örümceğin ısırdığı eline az önce baktım, dedi Trelawney.</p>

    <p>—Söylesenize doktor, vikont iyi yürekli gibi mi geldi size, yoksa kötü yürekli mi?</p>

    <p>Bunun üzerine doktor olup bitenleri anlattı.</p>

    <p>Ben vikontu şişmiş eliyle, otlara uzanmış olarak bıraktığımda, oradan Doktor Trelawney geçmiş. Vikontu görmüş, her zaman olduğu gibi korkuya kapılarak, ağaçların arasında gizlenmeye çalışmış. Ama ayak sesleri duyan Medardo yerinden kalkıp bağırmış:</p>

    <p>—Hey, kim var orada?</p>

    <p>İngiliz, 'Saklananın ben olduğumu anlayacak olursa, kim bilir neler yapar bana,' diye düşünmüş, tanınmamak için kaçmış. Ama ayağı takılmış, çavlanın küçük gölüne düşmüş. Yaşamı gemilerde geçmiş olmakla birlikte Doktor Trelawney yüzme bilmiyormuş. Gölün orta yerinde çırpınmaya başlamış, imdat istemiş. Bunun üzerine vikont:</p>

    <p>—Dur, bekle, demiş.</p>

    <p>Kıyıya gitmiş, acıyan eliyle sarkan bir ağaç köküne asılarak suya inmiş, doktoru n ayağını tutabilmesini sağlayacak kadar sarkmış. İnce, uzun olduğu için doktoru kıyıya çıkartan bir ip görevi görmüş.</p>

    <p>İkisi de kurtulunca doktor: "Oh Milord... sağ olun, gerçekten de Milord... nasıl teşekkür..." diye kekelemiş, sonra da, soğuk aldığı için, dayımın yüzüne hapşırmış. Medardo:</p>

    <p>—Çok yaşayın, sarılın şuna, diyerek cübbesini doktorun omuzlarına koymuş.</p>

    <p>He r zamankinden de şaşkın bir durumda olan doktor yerinde sıçramış, vikont ise: "Alın sizin olsun," demiş.</p>

    <p>Bu sırada Trelawney, Medardo'nun elinin şişmiş olduğunu görmüş.</p>

    <p>—Hangi hayvan ısırdı?</p>

    <p>—Bir kızıl örümcek.</p>

    <p>—Hemen geçiririm Milord.</p>

    <p>Vikontu mezarcının evine götürmüş, elini ilaçlayıp sarmış. Bu arada vikont kendisiyle insancıl duygularla dolu olarak, çok nazik bir biçimde konuşmuş. Dostluklarını pekiştirmek için ilk fırsatta tekrar buluşmak üzere ayrılmışlar.</p>

    <p>—Doktor, dedim anlattıklarını dinledikten sonra, iyileştirdiğiniz vikont bir süre sonra her zamanki çılgınlığına büründü, elimi bir eşekarısı yuvasına sokturttu.</p>

    <p>—Benim iyileştirdiğim o değil, dedi doktor, sonra gözlerini kırptı.</p>

    <p>—N e demek istiyorsunuz doktor?</p>

    <p>—Zamanı gelince öğrenirsin. Şimdilik kimseye bir şey deme. Beni bırak çalışayım, önümüzde zor günler var.</p>

    <p>Doktor Trelawney artık benimle ilgilenmedi; alışılmadık biçimde, kendini yine insan anatomisi kitabını okumaya verdi. Kafasında bir şeyler tasarladığı belliydi.</p>

    <p>Dört bir yandan, Medardo'nun iki yanına ilişkin haberler geliyordu. Ormanda kaybolan çocukların korku dolu bakışları içinde yanlarına gelen koltuk değnekli yarım adam, onları ellerinden tutup evlerine götürüyor, çörek, börek veriyordu, çalı çırpı taşıyan yoksul dullara yardım ediyordu, engereklerin soktuğu köpeklere bakılıyor, yoksullar pencerelerinin, kapılarının önünde, kimin bıraktığı bilinmeyen armağanlar buluyorlar, rüzgârın söktüğü bir ağaç, daha sahibi burnun u kapıdan dışarı çıkartmadan önce, yeniden yerine dikiliyordu.</p>

    <p>Ama kara cübbesine yarı bürünmüş vikontun görünüşü üzücü olaylara da yol açıyordu, çocuklar çalınıyor, sonra ağzı taşla örülerek kapatılmış mağaralarda bulunuyorlardı, yeni olgunlaşmaya başlayan balkabakları, sırf kötülük olsun diye parçalanıyordu.</p>

    <p>Vikontun oluklu oku bir süredir hep kırlangıçları vuruyordu, ama kuşları öldürmeyip yalnızca yaralıyor, sakat bırakıyordu. Buna karşılık gökyüzünde, ayakları sarılarak, destek verici sopalara bağlanmış, kanatları yapıştırılmış ya da tafta geçirilmiş kırlangıçlar da görülüyordu; bu sarılıp sarmalanmış kırlangıçlar neredeyse bir sürü oluşturuyorlar, hep birlikte, sanki bir kuş hastanesinin iyileşme yolundaki hastaları gibi, büyük bir sakınımla uçuyorlardı; olacak şey değil, ama hastanenin doktorunun da Medardo'nun kendisinin olduğu söyleniyordu.</p>

    <p>Bir keresinde Pamela, ekilmemiş, uzak bir arazide, keçisi, ördeğiyle birlikte fırtınaya yakalandı. Yakında küçük, kayanın içini ancak oyabilmiş bir mağara olduğunu bildiğinden, oraya doğru yöneldi. Mağaradan eskimiş, yamalı bir çizmenin çıktığını, içeride ise, kara cübbeye sarılmış yarım vücudun büzülmüş olduğunu gördü. Kaçmaya kalkıştı, ama vikont onu görmüştü, bardaktan boşanır gibi yağan yağmura çıkıp:</p>

    <p>—Gel kızım, buraya sığın, dedi.</p>

    <p>—Nasıl sığınayım, dedi Pamela, bir kişi zor sığıyor oraya, ezmek mi istiyorsunuz yoksa beni.</p>

    <p>—Korkma, dedi vikont. Ben dışarıda dururum, sen keçinle, ördeğinle istediğin gibi kalırsın içeride.</p>

    <p>—Keçiyle ördek yağmurda da durabilirler.</p>

    <p>—Göreceksin, onlar da sığacak içeriye.</p>

    <p>Vikontun acayip iyilikleri konusunda anlatılanları dinlemiş olan Pamela, kendi kendine: "Dur bakalım hele," dedi, iki hayvana sarılarak, mağarada tortop oldu. On tarafta ayakta duran vikont, ördekle keçinin de ıslanmamaları için cübbesini bir perde gibi tutuyordu. Pamela, vikontun cübbeyi tutan eline baktı, bir süre düşünceye daldı, ardından kendi ellerine bakmaya koyuldu, bir elini öbür eliyle karşılaştırdı, sonra kahkahayla gülmeye başladı.</p>

    <p>—Neşelendiğine sevindim kızım, dedi vikont, ama neye gülüyorsun, söyleyebilir misin?</p>

    <p>—Bütün köylülerin aklını karıştıran şeyi anladım da ona gülüyorum.</p>

    <p>—Neyi?</p>

    <p>—Siz biraz iyisiniz, biraz da kötü. He r şey doğal şimdi.</p>

    <p>—Niye?</p>

    <p>—Çünkü, sizin öbür yarı olduğunuzu anladım. Şatoda yaşayan vikont, kötü vikont, bir yarı. Siz ise,</p>
  </div>

  <p><br id="calibre_pb_37" /></p>

  <div>
    <p>savaşta kaybolduğu sanılan, ama şimdi geri gelen öbür yarısınız. İyi yarısınız.</p>

    <p>—Çok naziksin. Sağ ol.</p>

    <p>—Gerçeği söylüyorum.</p>

    <p>Pamela'nın o gece öğrendiği Medardo'nun öyküsü şöyle. Top güllesi, sanıldığı gibi vücudunun öbür yarısını paramparça etmemiş, vücudu iki yarıya ayrılmış, bir yarı, ordunun yaralı toplayıcıları tarafından bulunmuş, öbür yarı Hıristiyanlarla Türklerin kalıntılarının oluşturduğu bir piramidin altında kaldığı için görülmemiş. Geceyarısı, savaş alanından, hak yolunda mı oldukları, yoksa büyücülük mü yaptıkları bilinmeyen iki keşiş geçmiş, savaşta birçok kişinin başına geldiği gibi, iki tarafın arasındaki sahipsiz arazide yaşamak zorundaymışlar, hatta şimdi denildiğine göre, hem Hıristiyanlığın üçlemini, hem de Muhammed'in Allahını birlikte benimsemeye çalışıyorlarmış. Garip bir sofuluk içindeki bu keşişler, Medardo'nun ikiye bölünmüş vücudunu bulmuşlar, mağaralarına götürmüşler, orada kendi elleriyle hazırladıkları merhemlerle, ilaçlarla sağaltıp kurtarmışlar. Yaralı gücünü kuvvetini toplar toplamaz, kurtarıcılarından izin istemiş, şatosuna dönmek için, koltuk değneğinin yardımıyla aylar, yıllar boyunca Hıristiyan topraklarında yol almış, karşısına çıkan insanları, iyilikseverliğimle şaşkınlığa uğratmış.</p>

    <p>Başından geçenleri Pamela'ya anlattıktan sonra, iyi yarım vikont, çoban kızın da kendisine yaşamöyküsünü anlatmasını istedi. Bunun üzerine Pamela, kötü Medardo'nun nasıl kendisini tuzağa düşürmek istediğini, nasıl evinden kaçıp ormanda saklanmak zorunda kaldığını anlattı.</p>
  </div>

  <p><br id="calibre_pb_38" /></p>

  <div>
    <p>Pamela'nın anlattıkları, iyi Medardo'yu duygulandırdı. Sevecenliğini çoban kızın saldırıya uğrayan erdemleri, kötü Medardo'nun bir benzeri olmayan hüznü ve Pamela'nın yoksul ana babasının yalnızlıkları arasında paylaştırdı.</p>

    <p>— Anam babam, dedi Pamela, eskiden eşkıyalık yaparlardı. Onlar için tasalanmanıza gerek yok.</p>

    <p>— Ama düşünsene Pamela, şu saatte evlerinde ne kadar üzülüyorlardır, ne kendilerine bakacak, ne de tarladaki, ahırdaki işleri görecek biri var.</p>

    <p>— Ahırları başlarına yıkılsın, dedi Pamela. Biraz fazla yufka yürekli olduğunuzu anlamaya başlıyorum, yaptığı kötülükler yüzünden öbür yarınıza kızacak yerde, sanki ona da acıyorsunuz.</p>

    <p>— Nasıl acımam? Bir insanın yarısı olmanın ne demek olduğunu biliyorum, acımamam mümkün değil.</p>

    <p>— Siz farklısınız, sizin de tuhaf bir yanınız var, ama iyisiniz.</p>

    <p>Bunun üzerine iyi Medardo şöyle dedi: "İkiye bölünmüş olmanın iyi tarafı şu ki Pamela, yeryüzündeki her erkeğin, her kadının, her şeyin kendi eksikliği konusunda duyduğu acıyı anlıyorsun. Bütünken anlamıyordum, dört bir yana ekilen acıların, yaraların arasında, bütün olmayan birinin inanma yürekliliğini gösterebileceği bir ortamda, sağır, iletişimsiz deviniyordum. Sadece ben değil Pamela, ben bölünmüş, parçalanmış bir varlığım, ama sen de, herkes de. Artık ben daha önce, bütünken tanımadığım bir kardeşliğe sahibim, yeryüzündeki bütün sakatlıklarla, eksikliklerle kardeşim. Benimle gelecek olursan Pamela, herkesin derdinin acısını çekmeyi, başkalarının derdini giderirken kendi derdini gidermenin yolunu öğrenirsin."</p>

    <p>— Çok güzel bütün bunlar, dedi Pamela, ama benim başım öbür yarınızla dertte, beni seviyor, bana ne yapmak istediğini bilen yok.</p>

    <p>Dayım cübbesini elinden bıraktı, çünkü fırtına dinmişti.</p>

    <p>— Ben de seni seviyorum Pamela.</p>

    <p>Pamela mağaradan dışarıya attı kendisini.</p>

    <p>— Ne güzel! Hem gökyüzünde ebemkuşağı var, hem kendime yeni bir sevgili buldum. Bu da yarım, ama iyi ruhlu.</p>

    <p>Çamurlu patikada, hâlâ yağmur damlalarının damladığı dalların altında yürüyorlardı. Vikontun yarım ağzı, tatlı, yarım bir gülümsemeyle yayılıyordu.</p>

    <p>— Ne yapacağız şimdi, dedi Pamela.</p>

    <p>— Bana sorarsan, zavallı anana babana gidip işlerinde yardımcı olalım biraz.</p>

    <p>— İstiyorsan, sen git, dedi Pamela.</p>

    <p>— İstediğimden eminim güzelim, dedi vikont.</p>

    <p>— Ben burada kalırım öyleyse, diyen Pamela, ördekle, keçiyle durdu.</p>

    <p>— Birlikte iyilik yapmak, birbirimizi sevmenin tek yolu.</p>

    <p>—Yazık, ben başka yollar da olduğunu sanıyordum.</p>

    <p>— Tanrıya emanet ol güzelim. Sana elma tatlısı getiririm. Koltuk değneğini sürüyerek patikada uzaklaştı.</p>

    <p>—N e diyorsun bu işe keçi? Ne diyorsun bu işe ördek, dedi Pamela, hayvanlarıyla yalnız kalınca. Hep böyleleri mi rastlayacak bana?</p>
  </div>
</body>
</html>
