<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre13" id="calibre_pb_30"><a class="calibre9 pcalibre1 pcalibre" id="_Toc410224548"></a><a class="calibre9 pcalibre1 pcalibre" id="bookmark16"></a><span class="calibre9"><span class="font3"><span class="calibre14">BİR DAVET</span></span></span></h2>

    <p class="calibre16"><span class="font"><span class="calibre3">Ertesi gün kahvaltıdan sonra kasaba merkezine yürüyüp gazete almaya karar verdim. Evde bir televizyon bile yoktu ve Steven Nell avı konusunda neler olup bittiğini&nbsp;öğrenmem lazımdı. Belki de polisler onu bulmuştu. Belki&nbsp;de her şey yolundaydı, artık eve dönebilirdik.</span></span></p>

    <p class="calibre16"><span class="font"><span class="calibre3">Elimi ön kapının tokmağına koyduğum an, pencereden karşı tarafta bir şeyin hareket ettiğini gördüm.</span></span></p>

    <p class="calibre16"><span class="font"><span class="calibre3">“Ne yapıyorsun?”</span></span></p>

    <p class="calibre16"><span class="font"><span class="calibre3">Elimi kalbime götürdüm. “Darcy! Beni korkuttun!”</span></span></p>

    <p class="calibre16"><span class="font"><span class="calibre3">“iyi de neden orada buz kesmiş gibi dikiliyorsun?” diye sordu beni tepeden tırnağa süzerek. Elini parıltılı siyah ve&nbsp;altın rengi tokayla düğümlenmiş atkuyruğuna götürdü,&nbsp;”bir an için katatonik gözüktün. Yine sanrı falan mı gördün?”</span></span></p>

    <p class="calibre16"><span class="font"><span class="calibre3">“Hayır.” Katatonik kelimesinin ne anlama geldiğini biliyor oluşuna inanamıyordum. “Yürüyüşe çıkmak üzereydim. <span>..</span> Şehre şöyle bir bakacaktım.” Kapıyı hızlıca açtım ve durdum. “Gelmek ister misin?”</span></span></p>

    <p class="calibre16"><span class="font"><span class="calibre3">Gözlerini kıstı. Benim düşündüğüm şeyin aynısını düşündüğünden emindim. 24 saatten az bir süredir ikimizin beraber takılması? Cehennem, sonunda soğumaya başlamıştı.</span></span></p>

    <p class="calibre16"><span class="font"><span class="calibre3">“Tabii,” dedi sonunda ve kapının yanındaki masanın üzerinden çantasını aldı. Neredeyse aile fotoğrafımıza çarpacaktı.</span></span></p>

    <p class="calibre16"><span class="font"><span class="calibre3">“Babama dışarıya çıktığımızı söylemeli miyiz?” diye sordum.</span></span></p>

    <p class="calibre16"><span class="font"><span class="calibre3">“Bir saat kadar önce koşuya çıktı,” dedi Darcy güneş gözlüklerini takarken.</span></span></p>

    <p class="calibre16"><span class="font"><span class="calibre3">“Gerçekten mi?” diye sordum, onu takiben kapıdan çıkıp verandaya geldim. “Yine mi?”</span></span></p>

    <p class="calibre16"><span class="font"><span class="calibre3">“Ne? Çok mu tuhaf?” diye sordu. Dış kapıyı açtı ve dışarıya çıktı. Kapıyı benim için tutmak aklına bile gelmemişti.</span></span></p>

    <p class="calibre16"><span class="font"><span class="calibre3">“Babam yaklaşık beş senedir koşmak için dışarıya çıkmamıştı,” dedim. “Burada olduğumuzdan beri ikidir çıkıyor.”</span></span></p>

    <p class="calibre16"><span class="font"><span class="calibre3">Darcy omzunu silkti ve güneşli kaldırıma doğru ilerledi. “İyi, ne mutlu ona. Belki bu sayede biraz sakinleşir.”</span></span></p>

    <p class="calibre16"><span class="font"><span class="calibre3">Sonra döndü, saçlarını savurdu ve benden önde yürümeye başladı. Köşeye ulaştığımızda döndüm ve pencerelerden birinde Tristan’m yüzünü görmeyi umarak gri eve baktım. Ancak hiçbir şey yoktu. Ev ıssız duruyordu. Yine&nbsp;de adımlarımı sıklaştırdım. Korktuğum için değil de, Darcy’yi yakalamak için hızlanıyormuşum gibi davranmaya&nbsp;çalıştım. Orta yaşlı bir adam, koltuğunun altında bir sörf&nbsp;tahtasıyla bisikletiyle geçerken, zili çaldı. Sokağın diğer tarafında ise yirmili yaşlarının başında bir genç, küçük çimenliğini suluyordu. Eşsiz kokan havadan derin bir nefes aldım ve rahatlamaya çalıştım.</span></span></p>

    <p class="calibre16"><span class="font"><span class="calibre3">“Bu koku nedir?” dedim. “Hanımeli mi? Lavanta mı? Tam anlayamadım.”</span></span></p>

    <p class="calibre16"><span class="font"><span class="calibre3">Darcy havayı içine çekti. “Bilmiyorum, ama güzel.” Elini kaldırımın köşesinde büyümüş bir gül ağacının tepesinde gezdirdi. “Sanki bir çeşit…”</span></span></p>

    <p class="calibre16"><span class="font"><span class="calibre3">“Sakinleştirici,” dedim.</span></span></p>

    <p class="calibre16"><span class="font"><span class="calibre3">Darcy düşünceli bir şekilde başını yana eğdi. “Evet. Aromaterapi gibi.”</span></span></p>

    <p class="calibre16"><span class="font"><span class="calibre3">Renkli, çiçekli bahçeleri, salıncakları, şeftali ağaçları olan evleri bir bir geride bırakarak, birkaç blok yürüdük.&nbsp;Gelen her ev, öncekinden de baş döndürücüydü. Hepsi&nbsp;çok güzellerdi ama sanki biraz fazla mükemmellerdi. Birisi gelmiş de evlerini kartpostal fotoğrafçıları için hazır&nbsp;tutmalarını söylemişti sanki.</span></span></p>

    <p class="calibre16"><span class="font"><span class="calibre3">“Bana dün gece Joaquin’le nasıl gittiğini sormadın,” dedi Darcy.</span></span></p>

    <p class="calibre16"><span class="font"><span class="calibre3">“Dün gece Joaquin’le nasıl gitti?” diye sordum.</span></span></p>

    <p class="calibre16"><span class="font"><span class="calibre3">“İnanılmaz!” diye yanıtladı, dizlerinin üzerinde hafifçe eğilerek. “O bir cankurtaran. Ne kadar seksi değil mi? Aynı zamanda koyun aşağısındaki barda çalışıyor. Ortak&nbsp;noktamız var yani.”</span></span></p>

    <p class="calibre16"><span class="font"><span class="calibre3">“Bu güzel,” dedim.</span></span></p>

    <p class="calibre1"><span class="font"><span class="calibre3">“Çok güzel, üstelik Manhattan’dan gelmiş olduğumuzu, bütün hikâyemizi yuttu. Büyülendi resmen,” dedi Darcy, ellerini çenesine götürdü ve sonra kollarını alabildiğine açıp salladı. “Tanrıya şükür kı bizi Kansas City gibi&nbsp;bir yere değil, güzel bir yere yolladılar. Onu yeniden görmek için can atıyorum.”</span></span></p>

    <p class="calibre16"><span class="font"><span class="calibre3">Güzel, en azından uydurma hikâyemizi birilerine anlatmıştı. Belki de şu an herkes bu hikâyeyi biliyordu ve böylelikle sahte geçmişimle ilgili sorulara cevap vermek&nbsp;zorunda kalmayacaktım.</span></span></p>

    <p class="calibre16"><span class="font"><span class="calibre3">“Harika Darcy, gerçekten.” Mutlu olmuştum. Oraya ilk gittiğimizde Joaquin’in bana ilgi gösterdiğini unutmuş&nbsp;gibi görünüyordu. Bunun için bana nasıl kızdığını da…&nbsp;Görünüşe göre, Darcy çekiciliği yine işe yaramıştı.</span></span></p>

    <p class="calibre16"><span class="font"><span class="calibre3">Sokaktan dönüp kasaba merkezine yöneldiğimizde, soğuk rüzgâr sırtımı ürpertti. İçimde izlendiğime dair çok kuvvetli bir his vardı. Yavaşça etrafımda şöyle bir döndüm&nbsp;ve bütün pencereleri kontrol ettim. Ancak çoğunun perdesi çekiliydi. Hiçbir şey yoktu.</span></span></p>

    <p class="calibre16"><span class="font"><span class="calibre3">Ben öylece dururken, Darcy önden ilerlemiş, neredeyse tepenin ucuna ulaşmıştı. Eski, büyük bir çocuk parkının yanından geçerken kendime sarıldım. Parkta iki salıncak,&nbsp;bir kaydırak ve bir de paslanmış tırmanma parmaklıkları&nbsp;vardı. Etrafındaki çitler kırılmış, yetişkinlere ayrılmış bir&nbsp;bank çalılarla kaplanmıştı. Bu şimdiye dek adada gördüğüm en çirkin şeydi. Adımlarım otomatik olarak yeniden&nbsp;yavaşladı. Salıncaklardan biri, okyanus rüzgârıyla gıcırdayarak tik-tak eden bir saatin düzenli ritminde sallanıyordu.</span></span></p>

    <p class="calibre16"><span class="font"><span class="calibre3">İlerideki tepede, Darcy sola döndü ve gözden kayboldu. Göz ucuyla, çitlere takılmış bir parça taba rengi kadife fark&nbsp;ettim. Steven Nell’in bana saldırdığı gün giyindiği ceketle&nbsp;aynı renkteydi.</span></span></p>

    <p class="calibre16"><span class="font"><span class="calibre3">Boğazım korkuyla düğümlendi. Yavaşça çevreme bakındım ama etrafta kimsecikler yoktu. Dudaklarımı birbirine bastırarak çitin arasındaki kumaş parçasını çektim. Parçanın tam ortasında iki küçük yama dikilmişti Yamalardan biri, mavi-beyaz ekoseliydi. Diğerinin ise mavi kenarları, kenarların içinde beyaz bir kare, merkezinde ise koyu kırmızı bir kare bulunuyordu. Denizcilerin diğer teknelere&nbsp;işaret yollamak için kullandıkları bayraklara benziyorlardı.&nbsp;Nell’in ceketinin üstünde bu tarz hiçbir şey yoktu.</span></span></p>

    <p class="calibre16"><span class="font"><span class="calibre3">Derin bir nefes aldım ve dışarı verdim. Sakin olmak zorundaydım. Gezegen üzerinde taba rengi kadifeye sahip olan tek kişi Steven Nell değildi. Parçayı cebime koydum&nbsp;ve yavaşça koşarak kardeşimin ardından yola koyuldum.</span></span></p>

    <p class="calibre16"><span class="font"><span class="calibre3">On saniye sonra, ana caddeye gelmiştim. Bloğun sonunda marketi görebiliyordum. Kasaba merkezindeki parkta, iki adam çimlerde İtalyan bovlingi oynuyor, sokak&nbsp;müzisyeni genç cuma günkü havai fişek gösterisi reklamının önünde <i class="calibre10">The Remedy</i>’nin reggae <span>versiyonunu</span> söylüyordu.</span></span></p>

    <p class="calibre16"><span class="font"><span class="calibre3">Genç adam şarkı söyleyip gitar çalarken bir yandan da kafasıyla ritim tutuyordu. Bu kez çevresine bir kalabalık&nbsp;da toplamıştı, bir çocuk ritme uygun şekilde davul çalarmış gibi yapıyordu. Tristan ve Fisher’ı karşı taraftan gruba&nbsp;yaklaşırlarken görünce kalbim yerinden oynadı. Tristan’ı&nbsp;ne zaman görsem, göz kamaştırıcı yakışıklılığı beni yeniden hayrete düşürüyordu. Elmacık kemiklerini sıyıran sarı&nbsp;saçları, yanık teni, güçlü kolları… Kısaca bana baktı ve ardından dikkatini müzisyene verdi. Ona bakarken yakalandığım için kızardım.</span></span></p>

    <p class="calibre16"><span class="font"><span class="calibre3">Fisher yediği dondurmanın paketini büzmüş, fırlatacaktı ki Tristan onu kolunu tutarak engelledi. Ona bir şey söyledi, Fisher omuz silkti ve paketi cebine tıkıştırdı. Sanırım Tristan yakışıklı olduğu kadar çevreciydi de.</span></span></p>

    <p class="calibre16"><span class="font"><span class="calibre3">Darcy, sokak müzisyeninin söylediği şarkıya başıyla tempo tutarken “biliyor musun, aslında o kadar da kötü&nbsp;değilmiş,” diye fısıldadı.</span></span></p>

    <p class="calibre16"><span class="font"><span class="calibre3">Gözlerimi devirdim. İşte bu Darcy’ydi. Bir şeyle bir gün alay eder, ertesi gün severdi.</span></span></p>

    <p class="calibre16"><span class="font"><span class="calibre3">“Gel,” dedim. “Gidip markete bir bakalım.”</span></span></p>

    <p class="calibre16"><span class="font"><span class="calibre3">Sokağın sonuna doğru yürüdük. Darcy bir elini kapıya koydu ve bir anda omzunun arkasından bir şeye bakarak&nbsp;donakaldı. Kocaman, geniş verandalı bir ev, adanın bu en&nbsp;güney noktasında, bir kayalığın üstünde, adeta okyanusta&nbsp;süzülüyordu. Maviye boyanmıştı ve pencerelerin kenarlarında incelikli oyma desenler vardı. Verandası düzinelerce&nbsp;saksıyla doluydu. Bir şato gibi iki kulesi vardı. Kalkan duvarlı pencereleri şehre bakıyordu ve oldukça büyük olan&nbsp;terası sarmaşıklar sarmıştı.</span></span></p>

    <p class="calibre16"><span class="font"><span class="calibre3">“Otel mi bu?” diye sordum.</span></span></p>

    <p class="calibre16"><span class="font"><span class="calibre3">“Öyle olmalı,” dedi Darcy. “Ya öyle, ya da feci bir zengin burada yaşıyor.”</span></span></p>

    <p class="calibre16"><span class="font"><span class="calibre3">Tam markete girmek üzere döndüğümüzde kapı aniden açıldı ve geriye doğru zıpladık. Kapıdan çıkan, Joaquin’di.</span></span></p>

    <p class="calibre16"><span class="font"><span class="calibre3">“Hey, Rory,” dedi derinden gelen sesiyle ve <i class="calibre10">beni gördüğüne sevinmedin mi</i> der gibi gülümsedi.</span></span></p>

    <p class="calibre16"><span class="font"><span class="calibre3">“Hımm, selam,” dedim, Darcy’ye dik dik bakarak.</span></span></p>

    <p class="calibre16"><span class="font"><span class="calibre3">“Ve Darcy!” diye ekledi çabucak. Sol göğüs cebi kuğu motifli, siyah bir polo gömlek giyinmişti. Motifin üstünde&nbsp;el yazısıyla SARHOŞ KUĞU yazıyordu. Elindeki ice-tea&nbsp;şişesinin kapağını açarken, Darcy’nin onun kol kaslarına&nbsp;hayran hayran baktığını gördüm.</span></span></p>

    <p class="calibre16"><span class="font"><span class="calibre3">“Selam!” dedi Darcy. “Bugün çift vardiyalı çalışacağını sanıyordum.”</span></span></p>

    <p class="calibre16"><span class="font"><span class="calibre3">“Öyle zaten.” Joaquin şişeyi bir dikişte bitirdi, sonra marketten çıkan iki kıza yol vermek için kapıdan uzaklaştı. Kızları dün geceden hatırlıyordum, Aaron’la muhabbet&nbsp;edenlerdi. Ancak geçerken bir merhaba deme zahmetine&nbsp;bile girmediler. “Buraya öğle yemeği için geldim.”</span></span></p>

    <p class="calibre16"><span class="font"><span class="calibre3">“Biz de öyle,” dedi Darcy.</span></span></p>

    <p class="calibre16"><span class="font"><span class="calibre3">Yemek hakkında tek kelime bile etmemiştik. Ancak Darcy, Joaquin’le her zaman hemfikir olmak zorundaydı&nbsp;elbette!</span></span></p>

    <p class="calibre16"><span class="font"><span class="calibre3">“Çok yazık, sizi kaçırdım,” dedi Darcy’yi baştan aşağı süzerek. “Thayer kızlarının bana arkadaşlık etmelerine&nbsp;itiraz etmezdim.”</span></span></p>

    <p class="calibre16"><span class="font"><span class="calibre3">Darcy kıpkırmızı oldu. Kusmamak için kendimi zor tuttum. Darcy geçebilmek için bizi ayırarak yakınımıza&nbsp;geldi.</span></span></p>

    <p class="calibre16"><span class="font"><span class="calibre3">“Bu akşam Kuğu’ya gelmelisiniz,” dedi. Kaldırımın tam ucunda duruyor, doğrudan bana bakıyordu.</span></span></p>

    <p class="calibre16"><span class="font"><span class="calibre3">“Neden?” dedim.</span></span></p>

    <p class="calibre16"><span class="font"><span class="calibre3">Darcy elinin arkasıyla koluma vurdu.</span></span></p>

    <p class="calibre16"><span class="font"><span class="calibre3">“Çünkü orada olacağım,” diye yanıtladı. Gözünde yarı ukala, yarı alaycı bir parıltı vardı.</span></span></p>

    <p class="calibre16"><span class="font"><span class="calibre3">“Ha-ha,” dedim soğukça.</span></span></p>

    <p class="calibre16"><span class="font"><span class="calibre3">“Senin sevgini gerçekten kazanamadım değil mi?” diye sordu Joaquin hâlâ gülerek.</span></span></p>

    <p class="calibre16"><span class="font"><span class="calibre3">Kardeşimin ona açık bir şekilde tapması yeterli değil miydi?</span></span></p>

    <p class="calibre16"><span class="font"><span class="calibre3">Ben cevap vermeyi umursamayınca “Hayır, gerçekten,” diye ekledi. “Herkes orada takılır. Bizim olayımız bu.”</span></span></p>

    <p class="calibre16"><span class="font"><span class="calibre3">“Güzel. Biz de geliyoruz,” dedi Darcy ve ellerini pantolonunun arka ceplerine bastırarak. Böyle yapınca göğüsleri daha çok öne çıkıyordu.</span></span></p>

    <p class="calibre16"><span class="font"><span class="calibre3">Ona bir bakış attım. Evden böyle gizlice kaçmaya devam edersek kısa zamanda yakalanacaktık.</span></span></p>

    <p class="calibre16"><span class="font"><span class="calibre3">“Güzel,” dedi Joaquin. “Limana doğru ilerleyin ve sarhoş kuğu oyması olan tabelaya bakının. Görmemenize imkân yok.”</span></span></p>

    <p class="calibre16"><span class="font"><span class="calibre3">Sonra pilot gözlüklerini tek eliyle burnunun üstüne itti ve gitti. On iki yaşında, elinde külah dondurmasıyla yürüyen kızdan tutun, mavi saçlı ihtiyar kadına kadar sokaktan&nbsp;geçen bütün dişi varlıklar dönüp ona baktı.</span></span></p>

    <p class="calibre16"><span class="font"><span class="calibre3">Joaquin duyma menzilinden çıkar çıkmaz “Bu çocuktan neden hoşlanıyorsun?” diye sordum Darcy’ye.</span></span></p>

    <p class="calibre16"><span class="font"><span class="calibre3">“Ondan nasıl hoşlanamazsın ki?” diye sordu.</span></span></p>

    <p class="calibre16"><span class="font"><span class="calibre3">Çünkü ukalaydı. Çünkü kendisinden fazlasıyla emindi ve bariz bir şekilde çapkındı. Ayrıca dün geceki o samimi&nbsp;hallerinden sonra Darcy orada yokmuş gibi benimle konuşmuştu.</span></span></p>

    <p class="calibre16"><span class="font"><span class="calibre3">“Bu akşam dışarı çıkmıyoruz,” dedim, plajda beni esir alan sisi düşünerek. Kahkahayı hayal etmiş olsam da olmasam da daha güvenli bir yerde kalacaktım.</span></span></p>

    <p class="calibre16"><span class="font"><span class="calibre3">“Evet, gidiyoruz,” diye yanıtladı Darcy marketin kapısını hızla açarak.</span></span></p>

    <p class="calibre16"><span class="font"><span class="calibre3">“Hayır, gitmiyoruz,” dedim.</span></span></p>

    <p class="calibre16"><span class="font"><span class="calibre3">Darcy yüksek sesle inledi ve beni beklemeden içeri girdi. Ben içeri girip kapıyı kapattığımda tel bir raftan güneş gözlüklerini alıp denemeye başlamıştı bile. Yavaşça, üç kısa&nbsp;koridoru baştan aşağı turlayarak mağazada dolandım. Bu&nbsp;kısımda, tahıldan bahçe eldivenine, iç çamaşırına kadar&nbsp;her şey vardı ancak gazete bölümü yoktu. Bu. <span>garipti</span>. Tatil yerlerindeki insanların US Weekly’nin son sayısı veya&nbsp;plajda okuyabilecekleri herhangi bir şey için yaygara kopardıklarını düşünürdüm.</span></span></p>

    <p class="calibre16"><span class="font"><span class="calibre3">Tezgâha yanaştım. Burada, beyaz saçlı bir kadın büfe bardaklarını kuruluyordu. Beyaz-mavi çizgili, pamuklu&nbsp;bir elbisesi ve beyaz, dantel işlemeli bir önlüğü vardı.</span></span></p>

    <p class="calibre16"><span class="font"><span class="calibre3">“Afedersiniz,” dedim.</span></span></p>

    <p class="calibre16"><span class="font"><span class="calibre3">Gülüşü dışarıdaki güneşten bile daha parlaktı. “Senin için ne yapabilirim, tatlım?”</span></span></p>

    <p class="calibre16"><span class="font"><span class="calibre3">“Gazeteniz var mı?” diye sordum.</span></span></p>

    <p class="calibre16"><span class="font"><span class="calibre3">Çenesiyle kasayı işaret etti. “Orada var. Ücretsizler.” Kasanın yanında, yılda dört kez çıkan okul gazeteme benzeyen, kıvrılmış bir kâğıt yığını duruyordu. Oraya doğru&nbsp;yürüdüm ve en üsttekini aldım.</span></span></p>

    <p class="calibre7"><span class="font"><i class="calibre10"><span class="calibre3">DAILY REGISTER:</span></i></span></p>

    <p class="calibre7"><span class="font"><i class="calibre10"><span class="calibre3">JUNİPER ADASI’NİN İLK VE TEK HABER KAYNAĞI</span></i></span></p>

    <p class="calibre16"><span class="font"><span class="calibre3">İlk haberin başlığı CANKURTARANIN BİR GÜNÜ’ydü. Manşetin hemen altında Joaquin Marquez’in kocaman, gülen bir fotoğrafı yer alıyordu.</span></span></p>

    <p class="calibre16"><span class="font"><span class="calibre3">“Bu kadar mı yani?” diyiverdim.</span></span></p>

    <p class="calibre16"><span class="font"><span class="calibre3">“İnsanlar buraya her şeyden uzaklaşmak için geliyor,” dedi kadın, omuz silkerek. Sonra büfenin arka tarafındaki&nbsp;sallanan kapıya yöneldi ve mutfağa doğru gözden kayboldu.</span></span></p>

    <p class="calibre16"><span class="font"><i class="calibre10"><span class="calibre3">İnanılmaz.</span></i></span> <span class="font"><span class="calibre3">Darcy’ye “Dışarı çıkıyorum!” diye bağırdım.</span></span></p>

    <p class="calibre16"><span class="font"><span class="calibre3">“Keyfin bilir,” diye yanıtladı.</span></span></p>

    <p class="calibre16"><span class="font"><span class="calibre3">Kapıdan çıkarken zil yine çaldı. Dışarıda bulduğum ilk tel sandalyeye çöktüm. Elimdeki ince paçavranın sayfalarını hızlıca çevirdim, ancak sayfayı her çevirdiğimde umudum biraz daha azaldı. Gelecek Kurucular Günü töreniyle ilgili hikâyeler, yerel takılar bölümü, belediye başkanının yuvarlak masa ev sahipliğine dair bir ilan vardı ancak ulusal&nbsp;haberler sayfası yoktu. Bir sütun bile ayrılmamıştı. Roger&nbsp;Krauss/Steven Nell, ya da Princeton ormanlarında saldırdığı “isimsiz genç kız” hakkında tek kelime edilmemişti.&nbsp;Oysa yaşadığımız eski yerde hikâyemiz her sabah ön sayfa&nbsp;haberi olurdu ve bütün yerel istasyonlar bizden bahsederdi. CNN’e ve <i class="calibre10">Dateline’a</i> bile çıkmıştık.</span></span></p>

    <p class="calibre1"><span class="font"><span class="calibre3">Ancak burada Juniper Adası’nda hiç var olmamış gibiydik.</span></span></p>
  </div>
</body>
</html>
