<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre13" id="calibre_pb_67"><a class="calibre9 pcalibre1 pcalibre" id="_Toc410224568"></a><a class="calibre9 pcalibre1 pcalibre" id="bookmark34"></a><span class="calibre9"><span class="font3"><span class="calibre14">KAVGA</span></span></span></h2>

    <p class="calibre16"><span class="font"><span class="calibre3">Havai fişek gösterisini izleyeceğimiz kayalığa doğru dik yoldan yürürken, Darcy beyaz yün hırkasının kollarını ellerinin üzerine çekti ve “Muhtemelen beni almaya geleceğini söylediğini unuttu,” dedi. Güneş, batıda hızla batıyor,&nbsp;serin bir rüzgâr bizi titretiyordu. “Bir ara kayalıkta buluşacağımızı konuşuyorduk. Karıştırdığına eminim.”</span></span></p>

    <p class="calibre16"><span class="font"><span class="calibre3">“Eminim öyledir,” dedi Aaron. “Ona söylediğinde kendini aptal bir pislik gibi hissedecek.”</span></span></p>

    <p class="calibre16"><span class="font"><i class="calibre10"><span class="calibre3">Ya da hakikaten aşağılık bir pislik…</span></i></span> <span class="font"><span class="calibre3">Yine de ağzımı açmamaya karar verdim. Bu gece eğlenmek istiyordum ve bu Darcy’yle kavga etmemek anlamına geliyordu. Aaron&nbsp;mavi-beyaz çizgili Amerikan futbolu gömleği ve ten rengi şortu içinde, yumuşak, rüzgârdan dağılmış kahverengi&nbsp;saçlarıyla çok sevimli duruyordu. Joaquin’in de eşcinsel&nbsp;olmasını, Aaron’un ona vurulmasını ve böylelikle Darcy’nin de hayatına devam etmesini diledim.</span></span></p>

    <p class="calibre16"><span class="font"><span class="calibre3">“Teşekkürler. Sen de güzel görünüyorsun,” dedi Aaron birdenbire ve kolunu omzuma attı.</span></span></p>

    <p class="calibre16"><span class="font"><span class="calibre3">Kızardım. “Ne düşündüğümü nereden bildin?”</span></span></p>

    <p class="calibre16"><span class="font"><span class="calibre3">“Hayranlık dolu bakışları hiçbir zaman kaçırmam, özellikle de odak noktası bensem,” dedi gülümseyerek. “Ama ciddiyim. Elbise sana yakışmış. Daha sık elbise giyinmelisin.”</span></span></p>

    <p class="calibre16"><span class="font"><span class="calibre3">Darcy’den ödünç aldığım üstten kollu elbiseye göz attım. Hışırdayan etekleri yürüdükçe kalçalarıma vuruyordu. Saçımın örgüsünden bile kurtulmuş, yerine alçak bir atkuyruğu yapmıştım. Bütün bu kılık her nasılsa beni daha&nbsp;hafif hissettiriyordu. Daha özgür…</span></span></p>

    <p class="calibre16"><span class="font"><span class="calibre3">“Belki giyerim,” dedim.</span></span></p>

    <p class="calibre16"><span class="font"><span class="calibre3">Kayalığın zirvesine ulaşıp, genç yüzlü, yanık tenli yerliler ve turistler görüş alanımıza girer girmez çiçek kokulu havadan derin bir nefes aldım ve verdim.</span></span></p>

    <p class="calibre16"><span class="font"><span class="calibre3">“Geldiğin için mutlu musun?” diye sordu Aaron, beni sıkıştırarak.</span></span></p>

    <p class="calibre16"><span class="font"><span class="calibre3">“Kesinlikle.”</span></span></p>

    <p class="calibre16"><span class="font"><span class="calibre3">Kayalık çıkıntıların ortasındaki manzaralı çardağa doğru ilerledik. İnsanların çoğu çardağın yanındaki merdivenlerin orada toplanmışlardı. Bunun nedenini yaklaştıkça anladım. Orada, küçük keklerin, kurabiyelerin ve meyvelerin sunulduğu büyük bir masa duruyordu. Ayakta duran iki soğutucu limonata ve buzlu çay servisi yapıyordu.&nbsp;Çardağın hemen ötesinde Tristanların, adanın en yüksek&nbsp;noktasında konumlanmış, hemen önünde Amerikan bayrağı dalgalanan evlerini gördüm. Kendimi Olive’le koşuya&nbsp;çıktığımız o gün, orada durmuş manzaraya bakarken gürdüm. Olive’in bana yetişmesi için beklerken hissettiklerim ne kadar da güzeldi. Olive bu akşam neredeydi acaba? Her nerede olursa olsun, o günkü gibi hissetmesini diliyordum.</span></span></p>

    <p class="calibre16"><span class="font"><span class="calibre3">“Ben yiyecek bir şeyler getirirken neden siz de oturacak bir yer aramıyorsunuz?” diye önerdi Aaron ve anında getirdiği ekoseli battaniyeyi bana uzattı.</span></span></p>

    <p class="calibre16"><span class="font"><span class="calibre3">“İyi fikir. Darcy?” diye sordum.</span></span></p>

    <p class="calibre16"><span class="font"><span class="calibre3">Darcy parmak uçları üzerinde dikilmiş, boynunu uzatmış, kalabalığı kontrol ediyordu. Gözlerimi devirdim ve elini tuttum.</span></span></p>

    <p class="calibre16"><span class="font"><span class="calibre3">“Gel,” dedim. “Bırak onlar sana gelsin, unuttun mu?”</span></span></p>

    <p class="calibre16"><span class="font"><span class="calibre3">Topuklarını yeniden toprağa geçirerek, iç geçirdi. “Öyle mi söylemiştim?”</span></span></p>

    <p class="calibre16"><span class="font"><span class="calibre3">Balkonun etrafından yürüdük. İnsanlar sandalyelerde ve battaniyelerin üzerinde, yüzleri suya dönük şekilde oturmuşlardı. Battaniyemizi açtım ve Darcy’yle birlikte&nbsp;çimenlere serdik. Yan yana yerleştik ve ben, ellerimin üzerinde geriye yaslandım.</span></span></p>

    <p class="calibre16"><span class="font"><span class="calibre3">“Babamın bu gece yazmaya karar vermesi kötü oldu,” dedim iç geçirerek. “Havai fişekleri severdi.”</span></span></p>

    <p class="calibre16"><span class="font"><span class="calibre3">Darcy “Biliyorum. Koşmak, yazmak, özür dilemek… Sanki son beş sene hiç yaşanmamış gibi,” diye yanıtladı.&nbsp;Dizleri üzerine oturdu, ayakları kalçasının altında, geriye&nbsp;yaslandı ve kalabalığı yokladı.</span></span></p>

    <p class="calibre16"><span class="font"><span class="calibre3">“Garip, değil mi?” dedim, konuyu hafifçe zorlayarak. Darcy’yle herhangi bir şey hakkında ciddi bir şekilde neredeyse hiç konuşmazdık. “Sence o…”</span></span></p>

    <p class="calibre1"><span class="font"><span class="calibre3">“Üzgünüm. Burada öylece oturamam,” diye sözümü kesti Darcy. “Şu an beni aradığına eminim.”</span></span></p>

    <p class="calibre1"><span class="font"><span class="calibre3">Homurdandım. Bugünlük de bu kadardı işte.</span></span></p>

    <p class="calibre16"><span class="font"><span class="calibre3">“O zaman bırak da seni bulsun,” diye önerdim. “Annem her zaman kaybolunca bulunmanın en iyi yolunun bir yerde sabit durmak olduğunu söylemez miydi?”</span></span></p>

    <p class="calibre16"><span class="font"><span class="calibre3">Darcy yanağını ısırdı. “Söylerdi.” Derin bir nefes aldı ve ben, bir an için rahatlayacağını düşündüm. Ancak onun&nbsp;yerine, Darcy ayağa fırladı. Tepemizdeki gökyüzü derin&nbsp;bir morluğa dönmüştü. İnsanlar, bize yaklaşarak, çardağın&nbsp;korkuluklarına doğru hareket etmeye başladılar. “Hızlıca&nbsp;şöyle bir bakınacağım.”</span></span></p>

    <p class="calibre16"><span class="font"><span class="calibre3">“Darcy,” dedim, ayağa kalkarak. “Kendine bir bak. Bu sen değilsin. Senden apaçık bir şekilde kaçan biri için neden zahmete giriyorsun?”</span></span></p>

    <p class="calibre16"><span class="font"><span class="calibre3">Darcy’nin yeşil gözleri parladı. “Bana bunu söylediğine inanamıyorum,” dedi, kollarını karnı üstünde birleştirerek.</span></span></p>

    <p class="calibre16"><span class="font"><span class="calibre3">Söylediğimi geri alabilmenin bir yolunu düşünmeye çabaladım ama artık çok geçti. Ayrıca haklıydım ve Darcy’nin düşündüklerimi duymaya ihtiyacı vardı.</span></span></p>

    <p class="calibre16"><span class="font"><span class="calibre3">“Üzgünüm ama bence Joaquin tam anlamıyla bir çapkın ve seni incitmesini istemiyorum,” dedim.</span></span></p>

    <p class="calibre16"><span class="font"><span class="calibre3">“incinmememi bu kadar önemsiyorsan, herkesin önünde onunla flört etmeyi bırak.”</span></span></p>

    <p class="calibre16"><span class="font"><span class="calibre3">“Ne?” dedim, yüzüm kafa karışıklığıyla allak bullak olmuştu.</span></span></p>

    <p class="calibre16"><span class="font"><span class="calibre3">Kollarını kaldırıp yana doğru bırakarak “Ah, lütfen! Bana masum rolü yapma Rory!” diye bağırdı Darcy. Gelen geçenlerden birkaçının bizim hakkımızda fısıldaştığını&nbsp;duydum ama umursamadım. “Önce sizi sarılırken gördüm, sonra bu sabah evin önünde kulağına bir şeyler fısıldıyordu? Ondan hoşlanıyorsun, Rory! İtiraf et!”</span></span></p>

    <p class="calibre16"><span class="font"><span class="calibre3">“Ne yapıyorsun sen, bütün gün evinin önünde oturmuş beni mi gözetliyorsun?” diye yanıtladım. “Ve bilgin olsun dive söylüyorum, bu söylediklerini yapmasını ben&nbsp;istemedim!”</span></span></p>

    <p class="calibre16"><span class="font"><span class="calibre3">“Aa. <span>öyle</span> mi? Güzel, peki ya Christopher? Benden ayrılmasını ona sen mi söyledin, yoksa o da kendi kararı&nbsp;mıydı?”</span></span></p>

    <p class="calibre16"><span class="font"><span class="calibre3">Tepemizde tek bir havai fişek, parlak, beyaz, yeri göğü sarsan bir patlamayla yükselerek, gösterinin başladığını&nbsp;anons etti. Çevremizdeki herkes neşeyle alkış tutuyordu.&nbsp;Darcy’yle ben öyle durmuş, yüzleşiyorduk.</span></span></p>

    <p class="calibre16"><span class="font"><span class="calibre3">Christopher’ı biliyordu. Biliyordu. Ayağımın altındaki kayalık yavaş yavaş dökülüyor gibi hissettim.</span></span></p>

    <p class="calibre16"><span class="font"><span class="calibre3">“Nasıl… Nasıl bil… Ne zamandır biliyorsun?”</span></span></p>

    <p class="calibre16"><span class="font"><span class="calibre3">Darcy öne doğru eğilerek öfkeyle “Yalnızca sana onunla kış partisine gitmen için yalvardığına kulak misafiri olduğumdan beri,” dedi.</span></span></p>

    <p class="calibre16"><span class="font"><span class="calibre3">Bir başka havai fişek patladı ve bir dizi neşeli çıtırtı onu takıp etti. Başımdan vurulmuşa dönmüş bir halde, kafamı&nbsp;salladım. Christopher’la o konuşmayı okuldan sonra, bizim evde yapmıştık. Darcy her gün olduğu gibi amigo kız&nbsp;antrenmanındaydı. Ya da orada olması gerekiyordu.</span></span></p>

    <p class="calibre16"><span class="font"><span class="calibre3">“<span>Orada miydin</span>?” diye utanarak sordum.</span></span></p>

    <p class="calibre16"><span class="font"><span class="calibre3">“Koç Haskins’e iyi hissetmediğimi söyleyip eve gittim. Uyuyamıyordum ya hani, hatırlamazsan diye söylüyorum.”</span></span></p>

    <p class="calibre16"><span class="font"><span class="calibre3">Uyuyamıyordu, çünkü Christopher ondan ayrıldıktan sonra neredeyse kırk sekiz saat boyunca durmadan ağlamıştı. Battaniyem göğsümde, yatakta uzanmış, dördüncü&nbsp;sınıftayken tavanıma yapıştırdığım yıldız çıkartmalarını sayarak, Darcy’nin hıçkırıklarla ağlayışını dinlediğimi hâlâ hatırlıyorum.</span></span></p>

    <p class="calibre16"><span class="font"><span class="calibre3">“Ama eğer… Eğer oradaydıysan onu geri çevirdiğimi de biliyorsundur,” diye kekeledim. “Sen… Sana bunu yapamayacağımı söylediğimi biliyorsundur.”</span></span></p>

    <p class="calibre16"><span class="font"><span class="calibre3">Darcy kendini zorlayarak güldü. Bu sırada herkes bir dizi gürültücü havai fişeğe bakarak hayranlık sesleri çıkarmaya başlamıştı.</span></span></p>

    <p class="calibre16"><span class="font"><span class="calibre3">“Evet. Duydum. Bana acıdığın için teşekkür ederim,” dedi Darcy. Yaşlar gözlerinden sel gibi akıp, özenle yapılmış makyajında çizgiler oluşuyordu. “Bu tam da her kızın&nbsp;istediği şey. Hayatının aşkını kendinden daha küçük, daha&nbsp;az popüler olan kardeşine birlikte olmaları için yalvarırken&nbsp;duymak ve kardeşimin duygularını bastırmak için ona hayır demesi… Çok teşekkürler, Rory. Sanırım bunlar bütün bir öğleden sonrayı onunla sevişerek geçirdikten sonra oldu? Christopher’ın bununla ilgili bir şey söylediğini&nbsp;hatırlıyorum.”</span></span></p>

    <p class="calibre16"><span class="font"><span class="calibre3">Boğazımda büyük, ıslak bir yumru nefes almamı engelliyordu. “Siz… Siz çoktan ayrılmıştınız.”</span></span></p>

    <p class="calibre16"><span class="font"><span class="calibre3">“Aa, biz çoktan ayrılmıştık!” Darcy ellerini yukarı kaldırdı. “Vay be! İki yıllık ilişkimize sekiz saat tanıdığın için çok teşekkürler.”</span></span></p>

    <p class="calibre16"><span class="font"><span class="calibre3">Ellerimi bir saniyeliğine alnıma götürdüm ve nefesimi düzenlemeye, düşüncelerimi toparlamaya çalıştım. Ona&nbsp;yeniden baktığımda gözlerimde yaş vardı. “Darcy…”</span></span></p>

    <p class="calibre16"><span class="font"><span class="calibre3">“Hayır. Bana öyle bakmaya hakkın yok. Gidip Joaquin’i bulacağım ve eğer bu durumdan ya da ondan hoşlanmıyorsan, güzel,” dedi. “En azından bu benden onu da çalmaya çalışmayacağın anlamına gelir.”</span></span></p>

    <p class="calibre16"><span class="font"><span class="calibre3">Topukları üzerinde döndü, kalabalığı yararak ilerledi. Aaron’u ve dikkatle dengelenmiş ziyafet tabağını neredeyse yolunun dışına itti.</span></span></p>

    <p class="calibre16"><span class="font"><span class="calibre3">“Neler oluyor?” diye sordu Aaron, yiyecekleri battaniyemizin üzerine koymak üzere eğilirken. “Darcy nereye gidiyor?” Yüzüme daha yakından bakabilmek için başım&nbsp;ilgiyle yana eğdi. “Rory, neden ağlıyorsun?”</span></span></p>

    <p class="calibre16"><span class="font"><span class="calibre3">“Peşinden gitmem lazım,” dedim.</span></span></p>

    <p class="calibre16"><span class="font"><span class="calibre3">“Şimdi mi?” dedi Aaron yukarıyı işaret ederek. Gökyüzü önce maviye, sonra mora ve parlak altın rengine döndü.</span></span></p>

    <p class="calibre16"><span class="font"><span class="calibre3">“Biliyorum, ama… Açıklayamayacağım kadar uzun hikâye. Onunla konuşmam lazım,” dedim. ‘Yardım edecek misin?”</span></span></p>

    <p class="calibre16"><span class="font"><span class="calibre3">“Elbette,” dedi Aaron. “Beni takip et.”</span></span></p>

    <p class="calibre16"><span class="font"><span class="calibre3">Aaron elimi tuttu ve kalabalığı yardı. Onun parmaklarını kavramış ilerlerken, sırtım bir kot ceketi sıyırdı ve ayağım katlanır bir sandalyenin metal bacağına takıldı. Biz&nbsp;insanları yararak ilerledikçe hava daha da kararıyor, havai&nbsp;fişekler çevremdeki yabancı yüzleri maviye, sonra mora,&nbsp;sonra kırmızıya çevirerek patlıyordu.</span></span></p>

    <p class="calibre16"><span class="font"><span class="calibre3">“Onu gördün mü?” diye sordum Aaron’a.</span></span></p>

    <p class="calibre16"><span class="font"><span class="calibre3">“Henüz değil!” diye bağırdı, gösterinin sesini bastırmak için. “Joaquin’i mi arıyordu? Belki de ilk onu bulmalıyız,&nbsp;böylece Darcy’yi de buluruz.”</span></span></p>

    <p class="calibre16"><span class="font"><span class="calibre3">Döndüm, Aaron’un bana yol açmasına müsait ederek geri geri yürümeye başladım. Tristanlardaki partideki kızıl&nbsp;saçlı çocuk, ince gözlüklerini takmış, çardağın yakınında&nbsp;bir kızla sohbet ediyordu. General Store’daki sarışın genç,&nbsp;sırtını balkonun kafesine dayamış, gökyüzünü seyrediyordu. Beyaz bir kıvılcım sağanağı dünyayı aydınlattığında birkaç merdiven yukarıda tırabzanlarına dayanmış duran Bea’yı, Lauren’ı, Fisher’ı ve Kevin’i gördüm. Kalbim durdu. Kalabalıkta neredeyse yüz kişi olmasına rağmen, bu&nbsp;dört yerli beni seyrediyordu.</span></span></p>

    <p class="calibre16"><span class="font"><span class="calibre3">Aaron’un elini bıraktım ve çardağa yürüdüm. “Darcy’yi gördünüz mü?” diye sordum.</span></span></p>

    <p class="calibre16"><span class="font"><span class="calibre3">“Kimi?” diye sordu Fisher.</span></span></p>

    <p class="calibre16"><span class="font"><span class="calibre3">“Kardeşimi! Darcy!” diye bağırdım. Boş gözlerle bana baktılar. Kendimi onlara küfürler savuruyormuşum gibi&nbsp;hissettim. Ciddi anlamda ağır küfürler. “Unutun gitsin.&nbsp;Joaquin nerede?”</span></span></p>

    <p class="calibre16"><span class="font"><span class="calibre3">“Bilmem,” diye yanıtladı Kevin. Omuz silkti, sırtını çevirip havai fişeklere döndü ve kalçasını tırabzana yasladı. “Görmedim.”</span></span></p>

    <p class="calibre16"><span class="font"><span class="calibre3">“Peki, eğer görürseniz…”</span></span></p>

    <p class="calibre16"><span class="font"><span class="calibre3">Birisi beni arkadan iteledi. Arkamdakinin Darcy olmasını umarak döndüm. Ancak, Darcy yerine, kalabalığın içine çekilen, taba rengi kadife bir ceket gözüme ilişti.</span></span></p>

    <p class="calibre16"><span class="font"><span class="calibre3">Kanım damarlarımda dondu.</span></span></p>

    <p class="calibre16"><span class="font"><span class="calibre3">“Hayır,” dedim alçak sesle.</span></span></p>

    <p class="calibre16"><span class="font"><span class="calibre3">Bu oydu. Buradaydı.</span></span></p>

    <p class="calibre16"><span class="font"><span class="calibre3">Ceketin ardından atıldım. Yoğun kalabalığı yararak ilerledim. Saçını iki yandan örmüş bir kız, ayağına bastığım için bana dik dik baktı. Kaslı bir çocuk göğsüne omuz&nbsp;geçirdiğim sırada bana lanet okudu. Gökyüzü pespembe&nbsp;parladı. Gözüme taba rengi ceketin ilişmesini bekleyerek,&nbsp;kendi etrafımda döndüm. Kalabalığın içinde bir boşluk&nbsp;oluştu ve işte oradaydı. O çirkin, kusmuk rengi. O korkunç, geniş iz. Ceketi giyen adam kafasını çevirdiğinde,&nbsp;yüzünü yandan gördüm.</span></span></p>

    <p class="calibre16"><span class="font"><span class="calibre3">Gözlükleri vardı. Çerçeveli gözlükleri…</span></span></p>

    <p class="calibre16"><span class="font"><span class="calibre3">Döndü ve adımlarını sıklaştırdı.</span></span></p>

    <p class="calibre16"><span class="font"><span class="calibre3">“Steven Nell!” Avazım çıktığı kadar bağırdım.</span></span></p>

    <p class="calibre16"><span class="font"><span class="calibre3">Donakaldı ve ciddi anlamda hızlanmaya başladı.</span></span></p>

    <p class="calibre16"><span class="font"><span class="calibre3">Yüreğim ağzımda, kalabalığı yarmaya devam ettim. Elbisemin kolu birinin düğmesine takıldı ve yırtıldı. Ekose gömlekli bir çocuğu öylesine ittim ki, diz üstü yere çöktü.&nbsp;Ayak bileğim uzanmış bir bacağa takıldı. Kendimi sıska&nbsp;kızın dizinden kurtarmak için ileriye fırladım.</span></span></p>

    <p class="calibre16"><span class="font"><span class="calibre3">Kızın üzerinden atlarken “Pardon,” diye homurdandım.</span></span></p>

    <p class="calibre16"><span class="font"><span class="calibre3">Adam kalabalığın ucuna yakındı, kasaba merkezine doğru yönelmişti. Kaçacaktı. Ancak tam o sırada, boş boş&nbsp;dolaşan bir grup mini etekli ve mini üstlü kız, önüne çıktı.&nbsp;Kızlar, kol kola girmiş dedikodu yapıyor, kıkırdıyor ve yavaşça yürüyor oldukları için adam durmak zorunda kaldı.&nbsp;Çok yakındaydı. Santimler kadar. Yaklaşıyordum.</span></span></p>

    <p class="calibre16"><span class="font"><span class="calibre3">“O nerede?” diye bağırdım ve elimi omzuna indirdim.</span></span></p>

    <p class="calibre16"><span class="font"><span class="calibre3">Bana bakmak üzere döndüğünde, kalbim patlayacakmış gibi hissettim. Sağ yanağında iltihaplı, kırmızı bir sivilce&nbsp;vardı. Dudaklarının üzerinde de bir kesik yarası… Geniş&nbsp;alın benek benek terlemişti ve gözlükleri tel değil, kalın,&nbsp;mavi çerçeveliydi.</span></span></p>

    <p class="calibre16"><span class="font"><span class="calibre3">Bu adam kesinlikle Steven Nell değildi.</span></span></p>

    <p class="calibre16"><span class="font"><span class="calibre3">“Ne?” dedi çocuk, etli avuç içlerini havaya kaldırarak. “Ne yaptım ben?”</span></span></p>

    <p class="calibre16"><span class="font"><span class="calibre3">Midemin bulandığını hissettim ve yapabildiğim çocuğun beyaz Nike’ları üzerine kusmamak için kendimi zor tuttum.</span></span></p>

    <p class="calibre16"><span class="font"><span class="calibre3">“Özür dilerim. Ben… Sizi başka biri sandım.”</span></span></p>

    <p class="calibre16"><span class="font"><span class="calibre3">“Her neyse,” dedi kafasını sallayarak.</span></span></p>

    <p class="calibre16"><span class="font"><span class="calibre3">Sonra burnunu çekti, fısıldayarak “deli” diye söylendi ve ana caddeye doğru yöneldi. Ellerimle saçımı geriye ittim ve nefes almaya çalıştım. Belki de deliydim. Belki&nbsp;Darcy iyiydi. Belki de Joaquin’i bulmuş, onunla sabaha&nbsp;kadar öpüşmekle meşguldü. Belki de lanet olası sinirlerimi sakinleştirmeliydim.</span></span></p>

    <p class="calibre16"><span class="font"><span class="calibre3">Aaron’u bulup geceme devam etmek niyetiyle dönüp kalabalığa yöneldim. Havai fişek patlamaları arasındaki o&nbsp;kısacık arada bir çığlık duydum. Darcy’nin çığlığıydı bu.&nbsp;Kamyon arabamıza çarptığı sırada attığı çığlık gibi… Nell&nbsp;onun kafasını parçaladığında attığı gibi. Saçları yüzüne karışmış, solgun parmakları toprağa yayılmıştı. Bileği hâlâ&nbsp;sıcaktı ancak nabzı atmıyordu.</span></span></p>

    <p class="calibre16"><span class="font"><span class="calibre3">Bir başka havai fişek patladı ve kalbim, göğüs kafesimden fırlayacak gibi oldu.</span></span></p>

    <p class="calibre16"><span class="font"><span class="calibre3">“Darcy!” Önümdeki insan sürüsüne doğra haykırdım. “Darcy! Neredesin? Cevap ver!”</span></span></p>

    <p class="calibre16"><span class="font"><span class="calibre3">Kalabalığın arkasındaki birkaç insan meraklı gözlerle bana baktı. Yavaşça çevremde döndüm. Nefesimin sesini,&nbsp;kulaklarımda atan nabzımı zapt etmeye çalıştım. Bir bağırış ya da başka bir çığlık, onun yerini saptamamı sağlayacak herhangi bir şey duymayı umuyordum. Her şey hızlıca gözlerimin önünden geçiyordu. Ağaçlar, ışıklar, çardak,&nbsp;okyanus, havai fişekler, kalabalık, kayalar, bina damlan…&nbsp;Her şey tekrar ve tekrar ve tekrar gözümün önünden geçiyorlardı. Ancak Darcy ortalıkta yoktu. Dönmeyi bıraktım&nbsp;ve ellerimi gözlerime bastırarak, dünyanın durmasını bekledim. Bir işaret, ya da ses bekledim. Ama hiçbir şey yoktu.&nbsp;Tepemdeki yeri göğü inleten patlamalardan, seyircilerin&nbsp;keyifli haykırışlarından başka hiçbir şey duyulmuyordu.</span></span></p>

    <p class="calibre16"><span class="font"><span class="calibre3">Sonunda gözlerimi açtığımda, birkaç metre önümde, topraktaki beyaz şeyi fark ettim. Nabzım binlerce kez attı.&nbsp;Koştum ve aniden durdum. Bu Darcy’nin yün hırkasıydı.&nbsp;Çöp kutusunun hemen yanında, yere atılmıştı. Bir adam,&nbsp;çamurlu botlarıyla üstüne basıyordu. Görüşüm bulanıklaştı.</span></span></p>

    <p class="calibre16"><span class="font"><span class="calibre3">“Darcy?” diye inledim. “Darcy?”</span></span></p>

    <p class="calibre16"><span class="font"><span class="calibre3">Hırkayı almak üzere eğilirken, ellerim titredi. Bir başka havai fişek, Juniper Adası’nın üzerine kırmızı kıvılcımlar&nbsp;yağdırarak patladı.</span></span></p>

    <p class="calibre16"><span class="font"><span class="calibre3">Elimden geldiğince yüksek sesle “Darcy!” diye bağırdım. “Darcy, neredesin?”</span></span></p>

    <p class="calibre16"><span class="font"><span class="calibre3">Birdenbire, şehrin ışıkları azaldı, sonra tamamen söndü. Çevremdeki hava bana doğru hareket edip, gölge gibi süzülürken, sendeleyerek bir adım attım. Saniyeler içinde,&nbsp;sis, ayak bileklerimi kırbaçlayarak, dizlerimden yukarı girdap yaparak dönüyordu. Gri sis, gökyüzüyle aramıza bir&nbsp;duvar örüp, havai fişekleri karartırken, arkamdaki sıkıntıyla homurdandığını duydum.</span></span></p>

    <p class="calibre16"><span class="font"><span class="calibre3">“Darcy!” diye bağırdım yeniden. “Darcy, lütfen cevap ver!”</span></span></p>

    <p class="calibre16"><span class="font"><span class="calibre3">Uzakta, imkânsız bir uzaklıktan bir bağırış duydum. Darcy bağırıyordu.</span></span></p>

    <p class="calibre16"><span class="font"><span class="calibre3">Ellerimle ağzımı örttüm. Bağırışın nereden geldiğini kestirebilmenin imkânı yoktu. Hatta o an, yüzümün hangi yöne dönük olduğunu söylemek bile imkânsızdı. Orada&nbsp;durdum ve dinledim. Bir başka bağırış, işaret, herhangi bir&nbsp;şey umuyordum. Ancak duyabildiğim tek şey, kalbimin&nbsp;atışı ve sisin dur durak bilmeyen tıslamasıydı.</span></span></p>

    <p class="calibre16"><span class="font"><span class="calibre3">Darcy’yi kaybetmiştim. Nell’in eline düşmüştü.</span></span></p>
  </div>
</body>
</html>
