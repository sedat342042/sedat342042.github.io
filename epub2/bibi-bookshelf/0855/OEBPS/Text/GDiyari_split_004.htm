<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre13" id="calibre_pb_6"><a class="calibre9 pcalibre1 pcalibre" id="_Toc410224535"></a><a class="calibre9 pcalibre1 pcalibre" id="bookmark5"></a><span class="calibre9"><span class="font3"><span class="calibre14">ON BEŞ NUMARA</span></span></span></h2>

    <p class="calibre16"><span class="font"><span class="calibre3">Mavi-kırmızı polis ışıkları gözlerimde nabız gibi atan bir bulanıklık bırakmıştı. Christopher bakışlarını öteye&nbsp;yoğunlaştırmış, gözleriyle öndeki polis aracını takip ediyordu. On camdaki silecekler, yağan yağmura ayak uydurabilmek için hızla sağa sola savruluyordu. Christopher&nbsp;arabayı evimin yakınındaki kaldırıma, iki düzine polis&nbsp;arabasının durduğu yere çekti. Siyah bir kamyonet, yarısı&nbsp;evimin önündeki çimenlikte, diğer yarısı da sokağa taşacak&nbsp;şekilde park edilmişti.</span></span></p>

    <p class="calibre16"><span class="font"><span class="calibre3">“Vay be,” dedi Chris sessizce.</span></span></p>

    <p class="calibre16"><span class="font"><span class="calibre3">Yavaş ve duygusuzca arabadan indim. Tek yapmak istediğim, bir duş almak, kıvrılıp yere yatmak ve kendimi yeniden ‘temiz’ hissedene dek uyanmamaktı. Ancak polis&nbsp;memurlarının başka planları olduğunu hissediyordum.</span></span></p>

    <p class="calibre16"><span class="font"><span class="calibre3">“Rory?” Babam üniformalı polis memurları ve trençkot giymiş ciddi görünüşlü adamların arasından geçerek arabaya doğru koştu. Beyaz düğmeli gömleğinin yarısı pantolonundan dışarı çıkmıştı ve tüvit ceketinin önü açıktı. Gözleri kızarmış, burnu kıpkırmızı olmuştu, koyu renk&nbsp;saçlarına düşen yağmur damlaları parlıyordu. Yanıma geldiğinde parmakları omzumu acıtacak kadar sıkıca kollarını&nbsp;sardı bana.</span></span></p>

    <p class="calibre16"><span class="font"><span class="calibre3">Orada, düzinelerce yabancı ve komşu bizi öylece seyrederken, kendimi tedirgin ve kasılmış hissettim. Babamın bana en son ne zaman sarıldığını hatırlamıyordum. Babam hâlâ hasta olduğumda beni okuldan alır ve vakti&nbsp;olduğunda sevdiğimiz yemekleri pişirirdi. Ancak annem&nbsp;öldüğünden beri bizi kontrol etmeyi ve iyi geceler öpücüğü vermeyi bırakmıştı. İçine kapanmış, büyüyen öfkesini&nbsp;her an patlayabilecek bir kalkana dönüştürmüştü.</span></span></p>

    <p class="calibre16"><span class="font"><span class="calibre3">Bir başka polis aracı, yüksek sesli bir siren eşliğinde yanaştı. Sarılmamız bir anda bitti. Darcy yakınlarda geziniyordu. İncecik kollarını, Princeton Hill Lisesi Amigo&nbsp;kıyafetinin üzerinde birleştirip kendini sarmıştı, siyah kapüşonu koyu kahverengi saçlarını yağmurdan koruyordu.&nbsp;Christopher arabadan inmeye yeltendi. Ancak Darcy’yle&nbsp;göz göze geldiği gibi inmekten vazgeçti ve yeniden koltuğa&nbsp;kuruldu. Babam boğazını temizledi.</span></span></p>

    <p class="calibre16"><span class="font"><span class="calibre3">“İyi misin?” diye sordu. “Polis, sınıfa ansızın girdiğinde düşündüm ki…” Sesi giderek kısıldı. Elini tedirginlikle uzattı ve hâlâ orada olduğumdan emin olmak istercesine&nbsp;bileğimi kavradı. “Keşke bunlar başına hiç gelmemiş olsaydı…”</span></span></p>

    <p class="calibre16"><span class="font"><span class="calibre3">“Ben iyiyim,” diye babamı ikna etmeye çalıştım. “Sadece…”</span></span></p>

    <p class="calibre16"><span class="font"><span class="calibre3">“Ne düşünüyordun?” diye sordu babam birdenbire geriye çekilerek. Korktum. Kalbim boğazımdan çıkacak gibi oldu. İstemsizce geriye doğru bir adım attım. “O ormanı <i class="calibre10">tek başına</i> geçerken aklın neredeydi? Öldürülebilirdin!”</span></span></p>

    <p class="calibre16"><span class="font"><span class="calibre3">İşte bu tanıdığını babamdı. Çabuk sinirlenen, suçlayan… Tuhaf bir şekilde güven vericiydi. Bu tuhaf günde, nihayet sıradan bir şeydi.</span></span></p>

    <p class="calibre16"><span class="font"><span class="calibre3">“Baba, kes şunu!’’ dedi Darcy birden.</span></span></p>

    <p class="calibre16"><span class="font"><span class="calibre3">Babamın yüzü kıpkırmızı oldu ve kimseyle göz göze gelmemeye özen göstererek yere baktı.</span></span></p>

    <p class="calibre16"><span class="font"><span class="calibre3">“İçeri girin,” dedi sessiz ama sert bir şekilde.</span></span></p>

    <p class="calibre16"><span class="font"><span class="calibre3">Başımı öne eğdim, yaşlar gözlerimi yakıyordu. Sallanarak evin yolunu tuttum. Darcy tam yanımdaydı. Eve doğru yürürken, omuzlarımız birbirine sürtüyordu. Yapabildiğim tek şey dönüp Christopher’a bakmak oldu. Tek&nbsp;elini direksiyondan çekip nazikçe havaya kaldırdı. Yüzünde naif, cesaret verici bir gülümseme vardı. Birdenbire&nbsp;arabaya geri dönmek istedim. Ona, yani asıl güvende hissettiğim yere dönmek istedim. Ancak araba hızlandı ve&nbsp;Christopher bir anda gitti.</span></span></p>

    <p class="calibre16"><span class="font"><span class="calibre3">İçeriye girdiğimizde babam ardımızdan kapıyı çarparak kapattı. Bir anlığına durdu. Oturma odasında, Darcy ve&nbsp;benim seneler önce çekindiğimiz bir fotoğrafın tam yanında siyah beyzbol şapkalı ve siyah pardösülü incecik bir&nbsp;kadın duruyordu. Mavi takımları içinde bir yığın adam&nbsp;merdivenlerden ciddiyetle inip çıkıyordu.</span></span></p>

    <p class="calibre16"><span class="font"><span class="calibre3">“Siz kimsiniz?” diye sordu babam.</span></span></p>

    <p class="calibre16"><span class="font"><span class="calibre3">“Adım Sharon Messenger.” Cüzdanını çıkardı ve kimliğini bize doğru tuttu. Gözüme kalın ve büyük üç harf çarptı: <i class="calibre10">FBI.</i></span></span></p>

    <p class="calibre16"><span class="font"><span class="calibre3">Kalbim acıyla atmaya başladı.</span></span></p>

    <p class="calibre16"><span class="font"><span class="calibre3">“FBI neden burada?” diye sordu babam, kaşlarını çatarak.</span></span></p>

    <p class="calibre16"><span class="font"><span class="calibre3">Ajan onu duymazdan gelerek bana döndü. Akıllı telefonunu çıkarıp ekrandaki bir tuşa bastıktan sonra “Sana saldıran adam bu mu?” diye sordu. Birdenbire ekranda Bay Nell’in yüzü belirdi. Şimdiki halinden daha gençti ve bıyıklıydı. Altın rengi kemik çerçeveli gözlüğü yerine siyah,&nbsp;kare bir gözlük vardı.</span></span></p>

    <p class="calibre16"><span class="font"><span class="calibre3">“Evet,” dedim başımı çevirerek. “Bu o. Bay Nell.”</span></span></p>

    <p class="calibre16"><span class="font"><span class="calibre3">Ajan Messenger solgun dudaklarını birbirine bastırdı. Yağmurdan ıslanan pardösüsünü çıkararak askıya astı ve&nbsp;eliyle koltukları gösterdi. “Neden oturmuyorsunuz?”</span></span></p>

    <p class="calibre16"><span class="font"><span class="calibre3">Babam omuzlarını dikleştirerek “Neden önce neler olduğunu bize anlatmıyorsunuz?” diyerek karşı çıktı. Bir&nbsp;zamanlar, babam atletti. İnce vücutlu bir kır koşucusuydu,&nbsp;tıpkı benim gibi. Ancak annem öldükten sonra spor yapmayı, koşmayı bırakmıştı. Şimdi yalnızca yorgun ve zayıf&nbsp;gözüküyordu.</span></span></p>

    <p class="calibre16"><span class="font"><span class="calibre3">“Baba,” diyerek yakındı Darcy, “bu konuda kavga etmeyi kesebilir miyiz lütfen?”</span></span></p>

    <p class="calibre16"><span class="font"><span class="calibre3">Babamın gözleri parladı, ancak yine de eski televizyon koltuğuna oturdu. Ben de kanepenin bir köşesine gömüldüm. Dizlerimi yukarı, çenemin altına alarak kendimi sıkıca sardım. Ajan Messenger, annemle babamın balayındayken aldıkları eski şark kiliminin üzerinde dolanırken,&nbsp;Darcy kanepenin diğer köşesine geçti.</span></span></p>

    <p class="calibre16"><span class="font"><span class="calibre3">“Steven Nell olarak tanıdığınız kişi aslında Roger Krauss,” dedi girizgâha gerek duymadan. “FBI on yılı aşkın bir süredir onu bulmaya çalışıyor.” Dolanmayı bıraktı ve&nbsp;doğrudan gözlerimin içine baktı. Boynuna yapışmış ıslak,&nbsp;siyah bukleleri, süt beyaz teninde birer dövme gibi duruyordu. “On eyalette on dört kızı öldürdü. Önce takip ediyor, daha sonra yakalıyor ve… Şanslıymışsın, kaçabildin.”</span></span></p>

    <p class="calibre16"><span class="font"><span class="calibre3">Kanım dondu. On dört kız. Tam on dört kız öldürmüştü. Ve ben bir sonraki olacaktım. Numara on beştim.</span></span></p>

    <p class="calibre16"><span class="font"><span class="calibre3">“İmkânsız.” deyiverdi Darcy kapüşonunu geriye iterek. “Bay Nell gerçekten bir seri katil mi?”</span></span></p>

    <p class="calibre16"><span class="font"><span class="calibre3">“Öyle görünüyor, evet,” diye cevapladı Messenger.</span></span></p>

    <p class="calibre16"><span class="font"><span class="calibre3">Birdenbire titremem geri geldi. O an, kollarıma yapışan kuru yaprak parçalarını fark ettim. Onları büyük bir hışımla yere silkeledim. Tırnaklarım üzerimdeki yünü&nbsp;yırtınıştı.</span></span></p>

    <p class="calibre16"><span class="font"><span class="calibre3">Messenger beysbol şapkasını çıkararak alnındaki damlaları sildi. Gözlerinin altında mor torbalar vardı. Yanakları oldukça zayıftı. Otuz beşten büyük göstermemesine rağmen saçları arasında gri teller göze çarpıyordu. Acaba&nbsp;Bay Nell’i yakalamak için ne kadar uğraştığı ve başarısız&nbsp;olduğu kaç yıl geçirmişti?</span></span></p>

    <p class="calibre16"><span class="font"><span class="calibre3">“Krauss akıllıdır. Hatta bir dâhidir,” dedi Messenger. Sesinin tonu öylesine sakindi ki, bir seri katilden değil de,&nbsp;havadan sudan ya da geçen hafta gördüğü bir filmden bahseder gibiydi. “Her zaman ayak izlerini örter. Gözden kaybolmakta üstüne yoktur. Her seferinde yaklaşırız, ancak&nbsp;biz yaklaştıkça o kaçar.” Messenger’ın telefonu çaldı. Çıkardı, baktı. Ekranı kontrol ettikten sonra cebine geri koydu. “Burada, New Jersey’de olabileceği bilgisini almıştık,&nbsp;şimdi elimizde kanıt var. Şehirdeki bütün polis memurları&nbsp;ve ajanlar şu anda onu arıyor.”</span></span></p>

    <p class="calibre16"><span class="font"><span class="calibre3">“İyi,” dedi Darcy bana bakarak. “Umarım onu tam yüzünden vururlar.”</span></span></p>

    <p class="calibre16"><span class="font"><span class="calibre3">“Darcy,” diyerek uyardı babam.</span></span></p>

    <p class="calibre16"><span class="font"><span class="calibre3">“Ona katılmadığımı söyleyemem bayım,” dedi Messenger, ellerini kaldırarak.</span></span></p>

    <p class="calibre16"><span class="font"><span class="calibre3">“Ajan Messenger?” bir ses onu çağırdı.</span></span></p>

    <p class="calibre16"><span class="font"><span class="calibre3">Bir memur, elinde plastik bir çantayla merdivenlerden aşağıya iniyordu. Çantanın içine, bir kabloya bağlı siyah&nbsp;küçük bir şey sıkıştırılmıştı. Bir casus kamera… “Bunu&nbsp;kızın odasında bulduk, tuvalet kapısının suntaları arasına&nbsp;saklanmıştı.”</span></span></p>

    <p class="calibre16"><span class="font"><span class="calibre3">“Tanrım.” Darcy’nin çenesi korkudan aşağı düşmüştü. Dehşetle bana bakıyordu.</span></span></p>

    <p class="calibre16"><span class="font"><span class="calibre3">Nefes alamadım. Evimizdeydi. Beni izlemişti. Artık daha şiddetli titriyordum.</span></span></p>

    <p class="calibre16"><span class="font"><span class="calibre3">“Laboratuvara götür,” dedi Messenger başıyla onaylayarak. “Verici etki alanını hesaplayın. Büyük ihtimalle bu yakınlardadır.”</span></span></p>

    <p class="calibre16"><span class="font"><span class="calibre3">Mideme bir yumruk saplandı. “Ne kadar süre buradaydı?” diye fısıldadım.</span></span></p>

    <p class="calibre16"><span class="font"><span class="calibre3">Messenger’ın siyah bakışları yumuşadı. “Buna cevap vermek imkânsız,” dedi nazikçe.</span></span></p>

    <p class="calibre16"><span class="font"><span class="calibre3">Odamı düşündüm, sarı duvarlarını, mikroskobumu, biyoloji kitaplarımı. Orası, benim ev ödevlerimi ve laboratuvar çalışmalarımı yaptığım yerdi. Arkadaşlarımı aradığım, annemin beni uyutmak için kurbağa Neville hakkında masallar anlattığı yer… O oda, benim her sabah uyandığım, giyindiğim ve…</span></span></p>

    <p class="calibre16"><span class="font"><span class="calibre3">Tuvalete koştum. Klozetin önünde, dizlerimi fayans zemine koydum. Midem boşalana kadar kustum, kustum. Doğruldum, sırtımı duvara yaslayarak oturdum ve gözlerimi kapadım. Kör bir halde sifona ulaşmaya çalışıyordum.&nbsp;Birdenbire, Bay Nell’in suratı üzerime çullandı. Şimdi, ellerimle göz boşluklarımı kapatmış, bu korkunç görüntüyü&nbsp;yok etmeye çalışıyordum.</span></span></p>

    <p class="calibre16"><span class="font"><span class="calibre3">Keşke Bay Nell’in -bütün sınav kâğıtlarımın üzerine ÇOK İYİ yazarak altını üç kez çizen, beni eyaletler arası&nbsp;matematik yarışmasına katılmaya ikna eden, güvendiğim&nbsp;ve akıl hocam olarak saydığım o adamın- beni odamdayken izlemiş olduğunu ve en mahrem anlarımı gözetlediğini unutabilseydim. Daha önce hiç bu denli hayal kırıklığı&nbsp;hissetmemiştim. Kurtulmaya ihtiyacım vardı. Duş almaya&nbsp;ihtiyacım vardı. Temizlenmeliydim. Yalnız kalmalıydım.</span></span></p>

    <p class="calibre16"><span class="font"><span class="calibre3">“Yukarı çıkıyorum!” diye bağırdım, tuvaletten dışarı doğru.</span></span></p>

    <p class="calibre16"><span class="font"><span class="calibre3">“Bekle.”</span></span></p>

    <p class="calibre16"><span class="font"><span class="calibre3">Babam koridorun sonunda endişeli bir yüz ifadesiyle dikiliyordu. Bir anlık tedirgin duraksamadan ve çekinceden sonra “iyi misin?” diye sordu.</span></span></p>

    <p class="calibre16"><span class="font"><span class="calibre3">Gözyaşlarını istemsizce süzülmeye başladı. Babam, iki adımda koridoru geçti, askıdaki pardösüyü aldı ve Ajan&nbsp;Messenger’a uzattı. Neredeyse gördüğüme inanamadım.&nbsp;Babamla hiç konuşmadan iletişim kurmuştuk. Birbirimizi gerçekten anlamıştık.</span></span></p>

    <p class="calibre16"><span class="font"><span class="calibre3">“Geldiğiniz için teşekkür ederiz, ancak eğer alınmazsanız, kızımın biraz sessizliğe ve huzura ihtiyacı var,” dedi babam, kapıyı göstermeye çalışarak. Ama kadın kıpırdamadı.</span></span></p>

    <p class="calibre16"><span class="font"><span class="calibre3">“Üzgünüm bayım ama mümkün değil,” dedi Messenger, ıslak pardösüsünü koluna atarak. “Burada yalnız olmanız güvenli değil. Krauss’un kızınızla işini bitirmemiş olması büyük şans.”</span></span></p>

    <p class="calibre16"><span class="font"><span class="calibre3">Kalbim ve midem yer değiştirdi. Ellerimin titremesini önlemek için bir araya getirdim. İşimi bitirmemiş olması?&nbsp;Bu ne demek oluyordu?</span></span></p>

    <p class="calibre16"><span class="font"><span class="calibre3">“Evinizi koruyacağız,” dedi Messenger bana bakarak. Neler hissettiğimi anlıyor gibiydi. “Bu adam yakalanana&nbsp;ve parmaklıklar ardına tıkılana dek bu evden ayrılmanızı&nbsp;istemiyorum. Yani, okul, iş, hiçbir şey yok…”</span></span></p>

    <p class="calibre16"><span class="font"><span class="calibre3">“Derslerim ne olacak?” diye sordu babam. İşi onun her şeyiydi. En azından annem öldükten sonra öyle olmuştu.&nbsp;”Yaz dönemi daha yeni başladı.”</span></span></p>

    <p class="calibre16"><span class="font"><span class="calibre3">“Eminim üniversite yerinize geçecek birini bulabilir,” dedi Messenger, ısrarla.</span></span></p>

    <p class="calibre16"><span class="font"><span class="calibre3">“Sanırım bu biyoloji finaline girmek zorunda değilim demek oluyor,” dedi kardeşim, gülerek.</span></span></p>

    <p class="calibre16"><span class="font"><span class="calibre3">Babam ona ters ters baktı. “Ev ödevlerini bir şekilde okula yollayacağız.”</span></span></p>

    <p class="calibre16"><span class="font"><span class="calibre3">Darcy görünür bir biçimde çöktü, ancak bunu güç bela fark edebildim. Ansızın, yeniden ormandaydım, yaşamak&nbsp;için koşuyor, Nell’in nefesini boynumda hissediyordum.&nbsp;Bir yandan da Messenger’ın sözleri kafamda yankılanıyordu.</span></span></p>

    <p class="calibre16"><span class="font"><i class="calibre10"><span class="calibre3">Güvenli değil. Güvenli değil. Güvenli değil.</span></i></span></p>

    <p class="calibre16"><span class="font"><span class="calibre3">“Ama onu yakalayacaksınız, değil mi?” diye sordum ısrarla, sonunda sesim yerine gelmişti. “Yani demek istediğim, bunca polis ve onu arayan şeylerle… Kaçmasının&nbsp;imkânı yoktur herhalde?”</span></span></p>

    <p class="calibre16"><span class="font"><span class="calibre3">“Başka bir şekilde gerçekleşmesini dilerdim Rory ama onu bulabilmek için böyle bir hamleye ihtiyacımız vardı.”&nbsp;Messenger güven veren bir biçimde koluma dokundu. Siyah gözleri bakışlarıma kilitlenmişti. “Şansımız yaver giderse onu bu gecenin sonunda yakalamış oluruz.”</span></span></p>
  </div>
</body>
</html>
