<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre13" id="calibre_pb_14"><a class="calibre9 pcalibre1 pcalibre" id="_Toc410224540"></a><a class="calibre9 pcalibre1 pcalibre" id="bookmark8"></a><span class="calibre9"><span class="font3"><span class="calibre14">KANUN KAÇAĞI</span></span></span></h2>

    <p class="calibre16"><span class="font"><i class="calibre10"><span class="calibre3">“Yetkililer seri katil Roger Krauss’u yakalamak için eyaletin dört bir yanında çalışmalarını sürdürüyor,</span></i></span> <span class="font"><span class="calibre3">“ dedi radyo spikeri,&nbsp;genizden gelen sesiyle. <i class="calibre10">“On dört kızı öldüren ve bir kıza saldıran zanlı, hâlâ kanundan kaçıyor…</i> “</span></span></p>

    <p class="calibre16"><span class="font"><span class="calibre3">Darcy radyoyu kapadı. Babam ona sinirli bir bakış attı. Darcy bu bakışı görmezden geldi. Christopher’ın haberleri dinleyip dinlemediğini merak ettim. Belki de bana ulaşmaya çalışmıştı. Keşke Steven Nell’in yatağıma bıraktığı&nbsp;o iğrenç notu bulmadan, Messenger telefonumu almadan&nbsp;önce onu aramış olsaydım. Tam şu an, onun sesini duyabilmek için her şeyi verirdim.</span></span></p>

    <p class="calibre16"><span class="font"><span class="calibre3">Saat sabahın dördüydü ve tam olarak yedi saattir durmaksızın yoldaydık. Yol boyunca nadiren konuşmuştuk. Yalnızca yoldan geçen araba lastiği sesleri, Darcy’nin kafasına göre kapayıp açtığı radyo ve GPS’in mekanik sesi&nbsp;vardı. GPS, bizi 1-95’e, yani varış noktamız olan Güney&nbsp;Carolina’ya yönlendiriyordu. Yollar birkaç aile aracı ve bir&nbsp;eyaletten diğerine giden on sekiz tekerlekli kargo araçları&nbsp;hariç neredeyse bomboştu.</span></span></p>

    <p class="calibre16"><span class="font"><span class="calibre3">“Bu topraklar Amerika’daki en sıkıcı yer olmalı,” diye mırıldandı babam, dişleri arasından. Direksiyonun üzerine iyice eğilmiş, gözlerini kısarak dışarı bakarak. Yağmur&nbsp;Maryland yakınlarında kesilmişti. Artık Virginia’daydık.&nbsp;Yolun diğer tarafını çevreleyen ağaçlar ve büyük çalılar bizi&nbsp;kuzeye giden trafikten ve batıdaki arazilerden ayırıyordu.&nbsp;Gördüğümüz manzara saatlerdir değişmemiş gibiydi.</span></span></p>

    <p class="calibre16"><span class="font"><span class="calibre3">Bedenim ağırlaşmıştı. Uyanık kalmaya çalışıyor, gözlerimi kapadığım an o malum kâbusları görmekten korkuyor ancak bu savaşı kaybediyordum. Gözlerim kızarmış bir şekilde bütün çıkış geçitlerini bir bir saymıştım. Saatler, bizim ve Bay Nell’in bana saldırdığı ormanın arasındaki mesafeyi gittikçe açıyordu. Her bir kilometre beni daha&nbsp;güvenli, daha huzurlu hissettiriyordu. Sonunda nefes alış&nbsp;verişim sakinleşti ve uykunun üzerime çöktüğünü hissettim.</span></span></p>

    <p class="calibre7"><span class="font"><span class="calibre20">★★★</span></span></p>

    <p class="calibre16"><span class="font"><span class="calibre3">Bir korna çalınca gözlerim fal taşı gibi açıldı. Araba birdenbire ışıklara boğuldu. Oturduğum yerde iki büklüm olmuştum. Koca bir kamyon bizi sıkıştırıyor, kör edici bir&nbsp;şekilde parlıyordu. Yüreğim ağzıma gelmişti. Babam koltuğunda doğrulmuş, dikiz aynasından ters ters bakıyordu.</span></span></p>

    <p class="calibre16"><span class="font"><span class="calibre3">“Bu budala ne yapıyor böyle?”</span></span></p>

    <p class="calibre16"><span class="font"><span class="calibre3">Yüksek sesle bir korna daha çalınca çığlık attım.</span></span></p>

    <p class="calibre16"><span class="font"><span class="calibre3">“Bu da ne böyle?” Darcy oturduğu yerde geriye dönerek gözlerini kıstı. Tek elini alnında siper etmiş, ışığı engellemeye çalışıyordu. “Çekil oradan, aşağılık herif!” diye bağırdı.</span></span></p>

    <p class="calibre16"><span class="font"><span class="calibre3">“Darcy!” diye haykırdı babam. “Konuşmana dikkat et!”</span></span></p>

    <p class="calibre16"><span class="font"><span class="calibre3">Bir anda kamyon arkadan bize çarptı. O an üçümüz de çığlık attık. Babam aracı aniden başka bir yöne sürdü ve&nbsp;lastik sesleri yankılandı.</span></span></p>

    <p class="calibre16"><span class="font"><span class="calibre3">“Tanrım, bu o. Bu o!” Ağlamaya başladım. Başımı ellerimin arasına, alnımı ise dizlerime götürmüş, kıskıvrak çırpınıyordum. Kafamda, Steven Nell’in kamyonun arkasında olduğunu, aileme saldırırken, çatlak dudakları arasından sarı dişlerin görüneceği an canlandı.</span></span></p>

    <p class="calibre16"><span class="font"><span class="calibre3">Kamyon bize yeniden çarpınca, başım öne doğru sarsıldı. Nell’in direksiyonu kavrayan kuru, çatlak parmaklarını, sadist gözlerinin altındaki torbaları, ormandayken üzerinde olan o soluk ekoseli gömleğini ve iğrenç kadife&nbsp;ceketini aklımda görebiliyordum.</span></span></p>

    <p class="calibre16"><span class="font"><span class="calibre3">“O değil, Rory,” dedi babam, panikle. “Ne yaptığını bilmeyen bir ayyaş sadece…”</span></span></p>

    <p class="calibre16"><span class="font"><span class="calibre3">Kamyonun motor sesi öylesine yüksekti ki kaportanın altında olduğumuza yemin edebilirdim. Bir başka çarpışma. Araba yeniden sallandı. Babam bir yandan o keşmekeşten kurtulmaya çalışıyor, diğer yandan küfrediyordu.</span></span></p>

    <p class="calibre16"><span class="font"><span class="calibre3">“Ne?” Tek eliyle arabanın ön panosuna tutunan Darcy acı bir çığlık kopardı. “Bu da ne?”</span></span></p>

    <p class="calibre16"><span class="font"><span class="calibre3">“Tamponumuz onun kamyonuna saplandı.”</span></span></p>

    <p class="calibre16"><span class="font"><span class="calibre3">Birdenbire kamyon yeniden hızını yükseltti ve arabamız kontrolden çıkarak, yeşil çıkış işaretine doğru savrulmaya başladı. Midem altüst olmuştu. Her şey bu kadardı. Ölecektik. Ailem ölecekti.</span></span></p>

    <p class="calibre16"><span class="font"><span class="calibre3">“Baba! Ne yapıyorsun?” Darcy ağladı.</span></span></p>

    <p class="calibre16"><span class="font"><span class="calibre3">“Ben yapmıyorum, o yapıyor!” diye haykırdı babam, elleri direksiyona kilitlenmişti.</span></span></p>

    <p class="calibre16"><span class="font"><span class="calibre3">“Baba! Bir şeyler yap! Bir şey yap!” diye çığlık attım.</span></span></p>

    <p class="calibre16"><span class="font"><span class="calibre3">Ama artık çok geçti. Her tarafta korkunç bir gıcırtı, çığlık ve asfaltın üzerinde yanan tekerlek sesleri vardı. Tepetaklak dönüyorduk. Kafamı cama çarparak arabanın yan&nbsp;kısmına yapıştım. Her şey sarsılıyordu. Her yerim acıyordu. Omzum. Dizlerim. Dişlerim. Kalbim. Araba yeniden&nbsp;döndü. İçim titriyordu. Bir şeyin beni göğsümden yukarı çektiğini hissettim. Adeta arabadan süzülmek, havada&nbsp;uçmak istiyordum. Bir anlığına, havada duruyor, aşağıda&nbsp;korkudan sinmiş kendimi izliyordum. Derken bir kez&nbsp;daha döndük. Emniyet kemerinin uyluklarımı kestiğini&nbsp;hissettim. Darcy’nin çığlıkları büyüyor, giderek daha acı,&nbsp;daha çaresiz bir hal alıyordu. Sonra birdenbire durduk. Bir&nbsp;başka sağır edici motor gürültüsünü tiz bir lastik sesi takip&nbsp;etti. Kamyon aniden yola koyuldu ve geceye doğru ilerledi. Şimdi her şey, acı verici ve korkutucu bir sessizliğe&nbsp;gömülüydü.</span></span></p>
  </div>
</body>
</html>
