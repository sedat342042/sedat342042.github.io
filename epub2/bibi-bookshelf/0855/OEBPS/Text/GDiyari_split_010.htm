<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre13" id="calibre_pb_16"><a class="calibre9 pcalibre1 pcalibre" id="_Toc410224541"></a><a class="calibre9 pcalibre1 pcalibre" id="bookmark9"></a><span class="calibre9"><span class="font3"><span class="calibre14">TAMAMLANMIŞ</span></span></span></h2>

    <p class="calibre16"><span class="font"><span class="calibre3">“Kızlar? Kızlar!” Babam emniyet kemeriyle mücadele ederken gözleri yuvalarından fırlamıştı.</span></span></p>

    <p class="calibre16"><span class="font"><span class="calibre3">Midem allak bullak olmuş, kendini vücudumdan dışarı atmaya çalışıyordu. Kemerimi açtım, nefes almaya çabaladım.</span></span></p>

    <p class="calibre16"><span class="font"><span class="calibre3">“Baba?” diye seslendi Darcy boğuk bir sesle. Yüzümü güçlükle döndürdüm ve onu yokladım. Gözleri odaklanmaya çalıştıkça şaşılaşıyordu, sonunda gözlerini sıkıca&nbsp;kapayıp ovuşturdu ve yeniden açtı. Darcy gözlerini açıp&nbsp;kaparken babam elini yanağına götürüp başını iki yana çevirdi.</span></span></p>

    <p class="calibre16"><span class="font"><span class="calibre3">“Ben iyiyim,” dedi Darcy homurdanarak.</span></span></p>

    <p class="calibre16"><span class="font"><span class="calibre3">“Rory?” dedi Babam.</span></span></p>

    <p class="calibre16"><span class="font"><span class="calibre3">“İyiyim,” dedim nefes nefese. “Sanırım.” Elim midemde, yavaşça doğruldum ve koltuğuma yerleştim. Ağrım hâlâ devam ediyordu ama en azından nefes aldığımda bayılacak gibi olmuyordum.</span></span></p>

    <p class="calibre16"><span class="font"><span class="calibre3">Kamyon bizi otoyolun dışına çimenli toprak bir yokuştan aşağıya itmişti. Asfalt çıkış şeridi metrelerce uzaklıktaydı. Otoyol yukarıda belli belirsiz görünüyor, etraftan çıt çıkmıyordu.</span></span></p>

    <p class="calibre16"><span class="font"><span class="calibre3">Babam zorlukla yutkundu ve insanı sağır eden bir gıcırtıyla kapıyı açtı. “Burada kalın.”</span></span></p>

    <p class="calibre16"><span class="font"><span class="calibre3">“Bekle! Nereye gidiyorsun?” dedim alelacele, koltuğunun arkasından omzunu kavrayarak.</span></span></p>

    <p class="calibre16"><span class="font"><span class="calibre3">“Hâlâ bir tamponumuz var mı diye kontrol edeceğim,” dedi şüpheli olduğunu belirten bir sertlikle. “Arabayı hâlâ&nbsp;kullanıp kullanamayacağımızı görmem lazım.”</span></span></p>

    <p class="calibre16"><span class="font"><span class="calibre3">“Ama…”</span></span></p>

    <p class="calibre16"><span class="font"><span class="calibre3">“Ama ne?” dedi sabırsızlıkla.</span></span></p>

    <p class="calibre16"><span class="font"><span class="calibre3">“Ya hâlâ dışarıdaysa?” diye sordum kısık bir sesle. ‘Ya bizi bekliyorsa…”</span></span></p>

    <p class="calibre1"><span class="font"><span class="calibre3">“O Steven Nell değildi Rory,” dedi babam nazikçe. Güçlükle zaptettiğim yaşlar, yeniden gözlerimi yakmaya başladı. “Nereden biliyorsun?”</span></span></p>

    <p class="calibre1"><span class="font"><span class="calibre3">“Babam haklı,” dedi Darcy koltuğunda dönerek. “O olsaydı, işin tamamlandığını görmek için beklerdi değil mi? Sen bir şey duyuyor musun? Kamyonu görüyor musun?”&nbsp;Boğazımda takılı kalan hıçkırığı içime çektim ve geriye baktım. Her yer öylesine karanlıktı ki ağaçtan duvarların ardını görmek imkânsızdı. Ancak çıkış şeridi sessizdi.&nbsp;Otoyoldan da çıt çıkmıyordu.</span></span></p>

    <p class="calibre16"><span class="font"><span class="calibre3">“Tamam,” dedim çatlak sesimle. Boğazımı temizledim ve babama baktım. “Tamam.”</span></span></p>

    <p class="calibre16"><span class="font"><span class="calibre3">Motoru kapattı, anahtarları cebine koydu ve dışarı çıktı. Burnumu cama bastırıp onu izlemeye çalıştım, ancak camların dış tarafında görülecek hiçbir şey yoktu. Karanlık&nbsp;dışında…</span></span></p>

    <p class="calibre16"><span class="font"><span class="calibre3">“Darcy, babamı görüyor musun?” dedim panikle.</span></span></p>

    <p class="calibre16"><span class="font"><span class="calibre3">“Eminim iyidir,” dedi, gümüş rengi tırnaklarını yiyerek.</span></span></p>

    <p class="calibre16"><span class="font"><span class="calibre3">Dakikalar, amansızca ilerledi. Kalbim acıyla çarpıyordu. “Bu kadar uzun süren ne?”</span></span></p>

    <p class="calibre16"><span class="font"><span class="calibre3">Darcy omuz silkti ve kapısını açtı.</span></span></p>

    <p class="calibre16"><span class="font"><span class="calibre3">İleriye doğru bir hamle yaptım. “Dışarıya çıkma!”</span></span></p>

    <p class="calibre16"><span class="font"><span class="calibre3">“Rory,” dedi kardeşim, güven veren bir bakışla. “Bir şey olduğu yok. Sadece ona buradan defolup gitmek istediğimizi söyleyeceğim.”</span></span></p>

    <p class="calibre16"><span class="font"><span class="calibre3">“Söyleme,” dedim başımı iki yana sallayarak. “Yolunda gitmeyen bir şey var.”</span></span></p>

    <p class="calibre16"><span class="font"><span class="calibre3">İşte o sesi, tam da o an duydum. Kısık, kederli, gün gibi belirgin bir ıslık sesi…</span></span></p>

    <p class="calibre16"><span class="font"><span class="calibre3">Beatles’m şarkısı <i class="calibre10">The Long and Winding Road’</i>du.</span></span></p>

    <p class="calibre16"><span class="font"><span class="calibre3">“Darcy,” dedim nefes nefese.</span></span></p>

    <p class="calibre16"><span class="font"><span class="calibre3">Darcy’nin gözleri büyüdü, oturduğu yerde dimdik kesildi.</span></span></p>

    <p class="calibre16"><span class="font"><span class="calibre3">“Tanrım,” dedi nefesi kesilerek. “Bay Nell koridorlarda hep bu şarkıyı ıslıkla söylerdi.”</span></span></p>

    <p class="calibre16"><span class="font"><span class="calibre3">Sürücü kısmına uzandı ve far tuşuna sertçe vurdu. Şimdi, sarı far ışıkları, sisli havayı ele geçirmiş, çimenli zemini aydınlatıyor, yerdeki çalılar belli belirsiz göze çarpıyordu.</span></span></p>

    <p class="calibre16"><span class="font"><span class="calibre3">Gözlerimi hızlıca kırparak, keskin bir nefes aldım. Bu olamazdı… Bu, gerçek olamazdı.</span></span></p>

    <p class="calibre16"><span class="font"><span class="calibre3">“Şuradaki… Babam mı?” dedi Darcy. Sesi neredeyse bir ıslık gibiydi.</span></span></p>

    <p class="calibre16"><span class="font"><span class="calibre3">Babam, boynu anormal bir açıyla bükülmüş, çıkış şeridinin ortasında yatıyordu. Ağzı, bir çığlık şeklinde donakalmıştı. Ölü gözleri doğrudan bize bakıyordu.</span></span></p>

    <p class="calibre16"><span class="font"><span class="calibre3">Gördüklerimi anlamaya olanlara bir isim vermeye çalışıyordum ki bir kaya parçası, arabanın arka kısmına çarparak camı paramparça etti. Kırıklar hızla üzerime püskürdü.</span></span></p>

    <p class="calibre16"><span class="font"><span class="calibre3">Darcy’yle aynı anda bir çığlık kopardık.</span></span></p>

    <p class="calibre16"><span class="font"><span class="calibre3">İşte yeniden aynı şey yaşanıyordu. Yeniden. Yeniden. Yeniden. Tek fark, bu sefer Darcy’nin de benimle birlikte&nbsp;olmasıydı. Ve babam… Kendimi hareket ettirmek istercesine parmaklarımı kalçama götürdüm. Bay Nell dışarıdaydı. Babam ölmüştü. Saniyeler içinde, biz de ölmüş olacaktık. Hareket etme vaktiydi.</span></span></p>

    <p class="calibre16"><span class="font"><span class="calibre3">“Darcy, gitmek zorundayız,” dedim dişlerimin arasından ve kapımı ittim. “Şimdi!”</span></span></p>

    <p class="calibre16"><span class="font"><span class="calibre3">Ancak Darcy hareket etmedi. Arabadan indim ve onun tarafına doğru koştum.</span></span></p>

    <p class="calibre16"><span class="font"><span class="calibre3">Bakışlarımı babamdan kaçırarak, <i class="calibre10">bakma,</i> dedim kendi kendime. Yolcu kapısını açtım ve Darcy’yi oturduğu yerden kendime çektim.</span></span></p>

    <p class="calibre16"><span class="font"><span class="calibre3">“Gel,” diye bağırdım. Ancak Darcy yüzünde dehşete kapılmış bir ifadeyle öylece oturuyordu.</span></span></p>

    <p class="calibre16"><span class="font"><span class="calibre3">“Darcy! Kaçmamız gerek, beni duyuyor musun?” dedim ellerini sıkıca kavrayarak. “Koş!”</span></span></p>

    <p class="calibre16"><span class="font"><span class="calibre3">Kardeşim nihayet kendine geldi. Parmaklarımı kavradı ve beraber güney yönü trafiğini kuzey şeridinden ayıran&nbsp;ağaçların çalılıkları doğrultusunda koşmaya başladık.</span></span></p>

    <p class="calibre16"><span class="font"><span class="calibre3">“Otoyolun diğer tarafına geçmeliyiz,” dedim nefes nefese. Beynimde bir plan beliriyordu. Yolun bizim bulunduğumuz kısmı tamamen ölüydü ama kuzey tarafında&nbsp;araba olma ihtimali vardı. “Bir araç durdurmamız lazım.”</span></span></p>

    <p class="calibre16"><span class="font"><span class="calibre3">Darcy başıyla onayladı. Bir yandan da adımlarıyla bana ayak uydurmaya çalışıyordu.</span></span></p>

    <p class="calibre16"><span class="font"><span class="calibre3">Ağaçlar her yanımızı çevirmişti. Artık yağmur yağmıyordu ancak önceki sağanağın koca damlaları ağaçların dallarından düşüp omuzlanma ve saçlarıma çarpıyordu.&nbsp;Nefesim göğsümü yakıyordu. Dallar tenimize sürtüyor,&nbsp;etimizde kızgın, kırmızı izler bırakıyordu. Arkamıza doğru kısa bir bakış attım. Tam o sırada, bir ağaç dalı yanağıma saplandı, içgüdüsel olarak, elimi yüzüme götürdüm ve&nbsp;dalı çektim. Kanlar içindeydi.</span></span></p>

    <p class="calibre16"><span class="font"><span class="calibre3">“Rory Miller,” diye seslendi, iğrenç, tanıdık bir ses. “Nereye gittin?”</span></span></p>

    <p class="calibre16"><span class="font"><span class="calibre3">Ayak sesleri ardımızdan, yanımızdan, önümüzden geliyordu. Aynı anda her yerde ve hiçbir yerdeydiler. Ağaçların sesiyle aynı ruhani yankıyla zıplıyorlardı.</span></span></p>

    <p class="calibre16"><span class="font"><span class="calibre3">“Rory,” dedi Darcy soluğu kesilerek. Gözleri kocamandı. “Ya bizi yakalarsa?”</span></span></p>

    <p class="calibre16"><span class="font"><span class="calibre3">“Yakalamayacak! “</span></span></p>

    <p class="calibre16"><span class="font"><span class="calibre3">Beşinci sınıftayken katıldığım ilk kır koşusu yarışını düşündüm. Annem beni final çizgisinde gülümseyerek&nbsp;beklerken, zaten yarışı kazandığımı düşünmüştüm. Final&nbsp;çizgisi görünmeye başladığında, adımlarımı yavaşlatmış&nbsp;ve birkaç adım gerideki yarışmacının beni geçmesine izin&nbsp;vermiştim. O zaman bile ilgi çekmekten hoşlanmazdım.&nbsp;Spot ışıklarını değil, gölgeleri isterdim. Kazanmak için değil, aklımı dağıtmak için koşuyordum.</span></span></p>

    <p class="calibre16"><span class="font"><span class="calibre3">Ancak şimdi kazanmak zorundaydım. Kazanmak <i class="calibre10">sorundaydık.</i> Çünkü kazanamaz, uzaklaşamaz ve korkunun bizi yenmesine izin verirsek her şeyimizi kaybederdik.</span></span></p>

    <p class="calibre16"><span class="font"><span class="calibre3">İleride büyük bir ağaç belirdi. Ağacın iki yanına koşabilmek için Darcy elimi bırakarak devam etti. İleri doğru hızla koştum ve elini yeniden tutmak için elimi uzattım.&nbsp;Ancak bu kez tuttuğum şey yalnızca havaydı.</span></span></p>

    <p class="calibre16"><span class="font"><span class="calibre3">“Darcy!” diye fısıldadım yavaşlamadan. “Nereye gittin?”</span></span></p>

    <p class="calibre16"><span class="font"><span class="calibre3">“Rory?” diye cevap verdi bitkin bir ses.</span></span></p>

    <p class="calibre16"><span class="font"><span class="calibre3">“Darcy!”</span></span></p>

    <p class="calibre16"><span class="font"><span class="calibre3">“Rory?” dedi ses yeniden.</span></span></p>

    <p class="calibre16"><span class="font"><span class="calibre3">Durdum ve kendi çevremde döndüm. Otoyolu ikiye bölen ağaçlık alan, beklediğimden daha genişti. Bulutlar&nbsp;dağılmaya başlamıştı. Muhteşem bir yarım ay, bulutların&nbsp;arasından kendini gösteriyordu.</span></span></p>

    <p class="calibre16"><span class="font"><span class="calibre3">“Darcy!” diye bağırdım, Bay Nell’in beni bulması umurumda değildi. Kardeşimi bulmak zorundaydım. “Darcy! Neredesin?”</span></span></p>

    <p class="calibre16"><span class="font"><span class="calibre3">Kuşlar, bir ağacın üzerinden yukarı doğru aniden havalandı. Bir sincap, ayağımın üzerinden kaçıverdi. Az öteden hafif bir inleme sesi yükseldi. Dakikalar geçmek bilmiyordu. Darcy’yi ararken dakikalar saatler gibiydi.</span></span></p>

    <p class="calibre16"><span class="font"><span class="calibre3">Sonra onu gördüm.</span></span></p>

    <p class="calibre16"><span class="font"><span class="calibre3">Ötede bir çalı çırpı yumağının arasından uzun, solgun bir parmak görünüyordu. Gümüş rengi parlak tırnağı ay&nbsp;ışığında parlıyordu.</span></span></p>

    <p class="calibre16"><span class="font"><span class="calibre3">“Hayır,” diye fısıldadım, kanım buz kesmiş halde damarlarımdan akıyordu. <span>“Hayır, hayır, hayır.”</span></span></span></p>

    <p class="calibre16"><span class="font"><span class="calibre3">Yavaşça, çok yavaşça ilerledim. Cansız ağaç dalları ayağımın altında çatırdıyordu. İnce bir dal kırıldı. Yerdeki çam iğneleri zımpara kâğıdı gibi hışırdıyor, uzakta bir baykuş&nbsp;ötüyordu. Yüreğim ağzımda çalıları geriye ittim. Yüksek&nbsp;sesli bir hıçkırık dudaklarımdan dışarı kaçtı.</span></span></p>

    <p class="calibre16"><span class="font"><span class="calibre3">Kardeşim -benim güzel kardeşim- boylu boyunca serilmişti. Bir havuzda yüzer gibi karnı üzerine uzanmış, kollarını başının önüne atmıştı. Koyu renk saçları her yana yayılmış, yüzünü kapamıştı. Ancak kafatasındaki yara, tüm&nbsp;çıplaklığıyla göze çarpıyordu.</span></span></p>

    <p class="calibre16"><span><span class="font"><span class="calibre3">“Tanrım, aman Tanrım.”</span></span></span></p>

    <p class="calibre16"><span class="font"><span class="calibre3">Onun bileğini kavrarken, panik her yanımı sarmıştı. Teni hâlâ sıcaktı. Ancak, nabzına baktığımda kalbim paramparça oldu. Hiçbir şey yoktu. Hiçbir şey. Gözyaşlarını&nbsp;sel gibi aktı, kardeşimin saçlarındaki kana karıştı. Bütün&nbsp;bir yıl boyunca bale kıyafeti giyen, saçımı çektiği için&nbsp;Grant Sibley’yi tekmeleyen, zaman zaman beni ağlatana&nbsp;kadar sataşan, ancak her şeye rağmen çaresizce sevdiğim&nbsp;kardeşim Darcy ölmüştü. Tıpkı babam gibi…</span></span></p>

    <p class="calibre16"><span class="font"><span class="calibre3">Ailem, sevdiğim herkes gitmişti.</span></span></p>

    <p class="calibre16"><span class="font"><span class="calibre3">“Rory Miller…” Ruhsuz bir ses arkamdan fısıldadı.</span></span></p>

    <p class="calibre16"><span class="font"><span class="calibre3">Arkamı döndüm. Kapüşonlu, karanlık bir suret oracıkta dikilmişti.</span></span></p>

    <p class="calibre16"><span class="font"><span class="calibre3">Steven Nell.</span></span></p>

    <p class="calibre16"><span class="font"><span class="calibre3">O taba rengi kadife ceketini koyu mavi bir gömleğin üzerine giyinmişti. Tel çerçeveli gözlükleri ay ışığında parlıyor, tek elinde uzun bir bıçak, diğerinde ise kanlı bir kaya&nbsp;parçası tutuyordu. Kırdığım yassı burnu, elmacık kemikleri ve buz mavisi gözleriyle karşımdaydı.</span></span></p>

    <p class="calibre16"><span class="font"><span class="calibre3">“Beni özledin mi?” dedi aptal aptal sırıtarak.</span></span></p>

    <p class="calibre16"><span class="font"><span class="calibre3">Boğazım korkuyla doldu. “Kardeşimi öldürdün.” diye bağırdım, öfke ve kederle. “Babamı öldürdün.”</span></span></p>

    <p class="calibre16"><span class="font"><span class="calibre3">Bay Nell sırıttı. “Benimle gelseydin bunları yapmak zorunda kalmazdım. Ama oyunu kuralına göre oynamadın.” Elindeki bıçak parlıyordu. “Şimdi iyi bir kız olacak mısın?”</span></span></p>

    <p class="calibre16"><span class="font"><i class="calibre10"><span class="calibre3">İyi bir kız</span></i></span> <span class="font"><span class="calibre3">olacak mıydım? Ciddi miydi?</span></span></p>

    <p class="calibre16"><span class="font"><span class="calibre3">Adrenalin bütün vücuduma hücum etti. Öldürücü bir çığlık attım. Ona vurmadan hemen önce, gözlerindeki korkuyu gördüm. Karşı çıkmamı beklemiyordu. Ona göre&nbsp;ben, şanslı bir geçmişi olan uysal bir kızdım. Ona göre,&nbsp;ailemi öldürmüş, elimdeki her şeyi almış olmasını kabul&nbsp;edecektim. Ona göre, on beşinci kurbanı olacaktım.</span></span></p>

    <p class="calibre16"><span class="font"><span class="calibre3">On altıncı, dedi içimden bir ses. Benden önce Darcy’yi de öldürmüştü.</span></span></p>

    <p class="calibre16"><span class="font"><span class="calibre3">Dizimle, kalça kemiğine vurdum ve bir çatırtı duydum. Acıyla bağırdı. Ancak ben, patlamaya hazır bir volkan gibi&nbsp;hiddetliydim. Şu an içimde, öfkeden başka hiçbir his yoktu. Elindeki bıçak kaydı, bir pat sesiyle ayaklarımızın önüne düştü. Omzuma uzanmaya çalıştı, ancak eğildim ve&nbsp;karnına dirsek attım.</span></span></p>

    <p class="calibre16"><span class="font"><span class="calibre3">Soluğu kesildi, yüksek sesle bağırdı ve yere düştü.</span></span></p>

    <p class="calibre16"><span class="font"><span class="calibre3">Daha hareket bile edemeden, eliyle ayak bileğimi sardı. Öylesine kuvvetli çekti ki, geriye düştüğümü sandım. Şimdi bir yandan kollarımı sağa sola sallıyor, bir yandan da&nbsp;çırpınarak tekme atmaya çabalıyordum. Sırtım yere çarptığında, sol ayağımın bir şeye vurduğunu hissettim. Ardından bir çıtırdama sesi geldi. Yukarı baktım. Bay Nell,&nbsp;elleriyle yüzünü kapamıştı. Burnunu yeniden kırmıştım.&nbsp;Ona bakarken gaddarca bir tatmin duydum.</span></span></p>

    <p class="calibre16"><span class="font"><span class="calibre3">“Seni <span>orospu</span>,” dedi tükürerek, yüzünden kanlar boşalıyordu. Ona yeniden bir tekme atmak istedim ama ayağımı tuttu ve sertçe burktu. Bacağımda hafif bir çatırtı hissettim. Derken acı bütün vücuduma yayıldı. Dizleriyle kaburgamı sıkıştırarak beni yere bastırdı. Hareket edemiyordum. Bir saniye sonra iki kaba el boğazımı kavrayarak var&nbsp;gücüyle sıkmaya başladı.</span></span></p>

    <p class="calibre16"><span class="font"><span class="calibre3">Güçlükle nefes alıyor, bir yandan da ellerimle onu itmeye çalışıyordum. Ancak fazlasıyla güçlüydü. Mavi gözleri gözlerime kilitlenmişti. Burnundan yanağıma kan damlıyordu.</span></span></p>

    <p class="calibre16"><span class="font"><span class="calibre3">“Seni elde edeceğimi söylemiştim,” dedi gülerek. Sözleri ateşli ve hastalıklı bir şekilde sevgi doluydu. “Sana söylemiştim.” Daha da sert sıkıyordu şimdi.</span></span></p>

    <p class="calibre16"><span class="font"><span class="calibre3">Görüş açımda gri bir ışık şekillendi. Elimi yere yapıştırdım ve avucumla yeri yokladım. Elimde soğuk metalik bir şey hissettim.</span></span></p>

    <p class="calibre16"><span class="font"><span class="calibre3">Bıçak. Parmaklarım bıçağın sapını kavradı. Geriye kalan bütün gücümü toplayarak bıçağı yukarı salladım ve sırtına sapladım.</span></span></p>

    <p class="calibre16"><span class="font"><span class="calibre3">Yüksek bir sesle kükredi ve üzerimden fırladı.</span></span></p>

    <p class="calibre16"><span class="font"><span class="calibre3">Ciğerlerimden içeri oksijen doldu. İştahla yutkundum. Bay Nell vücudunu büktü ve sırtındaki bıçağı çekti. Bıçağın sadece uç kısmı kırmızıydı. Yara derin değildi. Azalan&nbsp;kuvvetim daha derinine izin vermemişti.</span></span></p>

    <p class="calibre16"><span class="font"><span class="calibre3">Orada öylece uzanmış, potansiyel katilimi izlerken vücudum acının pençesindeydi. Bacağım zonkluyor, boynum sızlıyor ve her nefes alışımda göğsüme iğneler batıyordu. Bay Nell üzerime çullandığı sırada kaburga kemiklerimi kırmıştı.</span></span></p>

    <p class="calibre16"><span class="font"><span class="calibre3">Ancak hâlâ sağlam bir bacağım, kollarım ve öfkem vardı.</span></span></p>

    <p class="calibre16"><span class="font"><span class="calibre3">Steven, tek elinde bıçağı bana doğru yeniden saldırdığında hazırdım. Bana ulaşmadan bir saniye önce, sağ ayağımı salladım ve çelme taktım. Bacaklarını bacaklarımın arasına almış, onu tuzağa düşürmüştüm. Acı çekiyordum,&nbsp;ancak dayanacaktım.</span></span></p>

    <p class="calibre16"><span class="font"><span class="calibre3">Bu hareketi Darcy ve ben küçükken, arka bahçede timsah oyunu oynarken yapardık. Bataklarımızı ayıp timsali pozisyonuna gelir, birileri üzerimizden atlamaya çalıştığında onları bu şekilde düşürürdük.</span></span></p>

    <p class="calibre16"><span class="font"><span class="calibre3">Tıpkı arkadaşlarını gibi, şimdi de Steven üzerime kapaklanmış, bacakları bacaklarımda kapana kısılmıştı. Kıvranıyor, doğrulmak için çabalıyordu. Sol tarafı yere doğru çökerken, sağ eliyle karnıma bastırıyordu. Rüzgâr onu iyice yormuştu.</span></span></p>

    <p class="calibre16"><span class="font"><span class="calibre3">“Sana benim olacağını söylemiştim.” dedi tekrar, kanlı dudaklarında küçük bir gülümseme vardı.</span></span></p>

    <p class="calibre16"><span class="font"><span class="calibre3">Gözlerimi kırptım. Serseme dönmüştüm. Oturur pozisyona geçmek için mücadele verirken karnımda bir ağrı hissettim. İşte o zaman, bıçağın hâlâ Steven Nell in elinde&nbsp;olduğunu fark ettim. Bıçağın ağzı midemde gömülüydü.&nbsp;Dışarıdan yalnızca sapı görünüyordu. Çevresi, koyu bir&nbsp;lekeyle kaplıydı. Leke, Steven’ın yatağıma bıraktığı gülle&nbsp;aynı tondaydı.</span></span></p>

    <p class="calibre16"><span class="font"><span class="calibre3">Haklıydı. Bana sahip olmuştu. Babama, Darcy’ye ve şimdi de bana. Bu kez, o yemyeşil ağaçlar arasında uzanırken hayatım gözümün önünden geçti. Yemek masasında&nbsp;otururken bana bakıp gülen annemi gördüm. Bilim yarışmasında birincilik aldığımda, babamın yüzünde gördüğüm o gururlu gülümsemeyi… Darcy’nin ekstra bir top&nbsp;dondurma yediği zaman parlayan yeşil gözlerini. Christopher’ın beni öpmeden önceki o tatlı gülümseyişini.</span></span></p>

    <p class="calibre16"><span class="font"><span class="calibre3">Bay Nell kazanmıştı.</span></span></p>

    <p class="calibre16"><span class="font"><span class="calibre3">Gerçekten öyle miydi? Ellerimle bıçağın sapını tuttum, bütün vücudum yandı. Kanamamın çoğalmamasını sağlayan tek şey orada duran bıçaktı. Bu yüzden, Yapacağım <i class="calibre10">son&nbsp;</i>şeyin o bıçağı yerinden oynatmak olduğunu bilecek kadar&nbsp;biyoloji bilgisine sahiptim.</span></span></p>

    <p class="calibre16"><span class="font"><i class="calibre10"><span class="calibre3">Sondan bir önceki şey,</span></i></span> <span class="font"><span class="calibre3">diye ant içtim.</span></span></p>

    <p class="calibre16"><span class="font"><span class="calibre3">Steven’a baktım. Bacakları benim bacaklarımın arasına kısılmış, gövdesiyle çamurlu orman zemini üzerinde kıvranıyordu. Gözlerini tel çerçeveli çatlak gözlüklerinin&nbsp;ardında kapamış, sırt üstü uzanmış, kırık dişleri arasından&nbsp;hışırdayarak nefes alıyordu. Taba rengi kadife ceketi kir ve&nbsp;kanla kirlenmiş, koyu mavi renk pazen gömleği paramparça olmuştu.</span></span></p>

    <p class="calibre16"><span class="font"><span class="calibre3">Dişlerimi sıkarak bıçağı karnımdan çektim. Acımı belli etmemeye çalıştım. Sona çok yakındım. İntikama çok yakındım.</span></span></p>

    <p class="calibre16"><span class="font"><span class="calibre3">Steven’ın gözleri açıldı. Göz bebekleri kocaman ve tıpkı ruhu gibi kapkaraydı. Ay, üzerimize parlak bir ışık serperek yeniden belirdi. Şimdi görebildiğim tek şey, gözlüklerindeki yansımamdı. Ellerim bıçağı kavrıyordu. Metal&nbsp;ucundan kanım damlıyordu. Bıçağı var gücümle, Steven&nbsp;Nell’in tam kalbine saplarken, dudaklarıma acı bir ifade&nbsp;oturdu.</span></span></p>

    <p class="calibre16"><span class="font"><span class="calibre3">Her şey tamamlandığında uzandım. Yorgun ama huzurlu bir şekilde siyah göğü izledim.</span></span></p>

    <p class="calibre16"><span class="font"><span class="calibre3">“Rory!” diye seslendi bir ses. “Rory!”</span></span></p>

    <p class="calibre16"><span class="font"><span class="calibre3">Birdenbire, yeni arazi aracımızın arka koltuğunda, boğazımda sıkışıp kalmış çığlığımla uyandım. Darcy’nin eli svetşörtümün ön kısmını kavramıştı.</span></span></p>

    <p class="calibre16"><span class="font"><span class="calibre3">“Şşşt! Babam uyuyor,” diye fısıldadı ve yeniden arkasına yaslandı. “Kâbus görüyordun.”</span></span></p>

    <p class="calibre16"><span class="font"><span class="calibre3">“Kâbus mu?”</span></span></p>

    <p class="calibre16"><span class="font"><span class="calibre3">Başımı salladım. Kalbim çılgınca atıyordu. Gömleğim terden sırtıma yapışmıştı. Saç örgümün altındaki boynum&nbsp;sırılsıklamdı. Ellerimi koltuğumda ve bedenimde gezdirdim. Gerçek olan bir şeylere dokunmak, az önce deneyimlediğimin bir rüyadan ibaret olduğunu kendime kanıtlamak istiyordum. Bedenim sapasağlamdı. Kardeşim yaşıyor ve bana bakıyordu. Kucağımda. Nick, Darcy ve Rory&nbsp;Thayer’ın hikâyesini anlatan zarf duruyordu ki, yazılanlar&nbsp;gerçek hikâyemizden pek de farklı değildi. Manhattan’dan&nbsp;gelmemiz ve babamın Princeton’da edebiyat profesörü yerine özel öğretmen olması dışında…</span></span></p>

    <p class="calibre16"><span class="font"><span class="calibre3">Sakinleşmeye çalışarak yavaşça nefes alıp verdim.</span></span></p>

    <p class="calibre16"><span class="font"><span class="calibre3">“Şu an neredeyiz?” diye sordum ve başımı cama yasladım. Soğuk canı beni gerçekliğe bütünüyle geri getiriyordu. Araba sislerle çevrilmişti. Babam direksiyonun ardında horluyordu. Sis sinyalinin çalmasıyla birlikte motorun çalışmadığını fark ettim. Gözlerimi kısarak dışarı baktım&nbsp;ve bir başka hareketsiz aracın dikiz aynasını gördüm. Feribottaydık. Tıpkı kuzenim Talia’nın düğünü için Massachusetts’e gittiğimiz günkü gibi.</span></span></p>

    <p class="calibre16"><span class="font"><span class="calibre3">Darcy omuz silkti. “Bilmiyorum, işaret yok. Ben de şimdi uyandım. Bağırışların sayesinde…”</span></span></p>

    <p class="calibre16"><span class="font"><span class="calibre3">“Kazadan beri hiç durduk mu?” diye sordum.</span></span></p>

    <p class="calibre1"><span class="font"><span class="calibre3">“Ne kazası?” diye sordu Darcy, alnını kırıştırarak, inatla devam ettim. “Virginia çıkışındaki kaza.”</span></span></p>

    <p class="calibre16"><span class="font"><span class="calibre3">Darcy, bana deliymişim gibi baktı. “Rory, Virginia’da uyuyakaldın. Kaza falan olmadı.”</span></span></p>

    <p class="calibre16"><span class="font"><i class="calibre10"><span class="calibre3">Kaza olmadı.</span></i></span> <span class="font"><span class="calibre3">Darcy’nin sözleri yüreğime soğuk su serpmişti. Rahat bir nefes aldım. “Tanrıya şükür.”</span></span></p>

    <p class="calibre16"><span class="font"><span class="calibre3">Darcy gözlerini kırpıştırdı. “<span>Tamam</span> kafayı sıyırmadıysan biraz daha uyuyacağım.”</span></span></p>

    <p class="calibre16"><span class="font"><span class="calibre3">Bitkin bir şekilde başımı öne eğdim, iPad’imi çıkardım ve <i class="calibre10">The Emperor of Ali Maladies</i></span></span><a class="pcalibre1 pcalibre" href="../Text/GDiyari_split_048.htm#_edn1" id="_ednref1" title=""><span class="msoendnotereference"><i class="calibre10"><span class="calibre3"><span><!--[if !supportFootnotes]--><span class="msoendnotereference"><b class="calibre2"><span class="calibre21">[i]</span></b></span></span></span></i></span></a> <span class="font"><span class="calibre3"><span>&nbsp;</span>kitabıma tıkladım. Yeniden</span></span> <span class="calibre3"><span class="font"><span>rüyaya dalmaktan korkuyordum. Bu yüzden uyuyamazdım. Ancak karşımda parlayan ekrana baktığımda, dudaklarımda bitkin bir gülümseme belirdi. Güvenli bir eve yerleşmek üzere feribottaydık. Yaşıyorduk ve en önemlisi,&nbsp;artık Steven Nell’den uzaktaydık.</span></span></span></p>
  </div>
</body>
</html>
