<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre13" id="calibre_pb_79"><a class="calibre9 pcalibre1 pcalibre" id="_Toc410224574"></a><a class="calibre9 pcalibre1 pcalibre" id="bookmark40"></a><span class="calibre9"><span class="font3"><span class="calibre14">İPUÇLARI</span></span></span></h2>

    <p class="calibre16"><span class="font"><span class="calibre3">Tristan’la beraber sahildeki arkadaşlarına giderken çıplak ayaklarımın altındaki kumsal yumuşak ve soğuktu. Bir tür peygambermişim gibi hepsi benim gelişimi izliyorlardı. Bir anda ışıklar içinde parıl parıl parlayıp onlara hayatın&nbsp;anlamını söyleyecektim sanki. Koşu ayakkabılarımı göğsümün üzerinde, terleyen avuçlarımın içinde tutuyordum.&nbsp;Bu gerçekten yaşanıyordu. Steven Nell bizi bulmuştu.&nbsp;”Rory,” dedi Joaquin, derinden ve ifadesiz bir sesle.&nbsp;”Steven Nell hakkında ne biliyorsun?”</span></span></p>

    <p class="calibre16"><span class="font"><span class="calibre3">“Fazla şey değil,” dedim. “Evimizin yakınındaki ormanlık alanda bana saldırana kadar sadece normal bir matematik öğretmeni olduğunu düşünüyordum. Aslında&nbsp;Manhattan’dan değilim,” diye açıkladım, Darcy’nin Joaquin’ı bizim hakkımızda yanlış bilgilendirdiğini hatırlayarak. “New Jersey’denim.”</span></span></p>

    <p class="calibre1"><span class="font"><span class="calibre3">Kimse gözünü bile kırpmadı.</span></span></p>

    <p class="calibre1"><span class="font"><span class="calibre3">“Devam et,” dedi Tristan, sırtıma hafifçe dokunarak.</span></span></p>

    <p class="calibre16"><span class="font"><span class="calibre3">“Evet… Sonra bütün ülkede on dört kızı öldürdüğünü ve kurtulabilen tek kişinin ben olduğumu öğrendim,” dedim. Tristan ve Krista’nın yüz ifadeleri sertleşti. “Bizi tanık koruma programı altına sokan FBI ajanı, Nell’in daha&nbsp;önce hiç çuvallamadığını ve dolayısıyla tekrar peşimizden&nbsp;gelmesinin yüksek bir ihtimal olduğunu söyledi. Bütün&nbsp;bildiğim bu. Yakalayacaklarını umuyordum, bugüne …”</span></span></p>

    <p class="calibre16"><span class="font"><span class="calibre3">“Bugüne kadar,” diye sözümü bitirdi Tristan.</span></span></p>

    <p class="calibre16"><span class="font"><span class="calibre3">“Evet.” Hıçkırığımı yuttum ve Darcy’nin ne kadar korkmuş olabileceğini düşünerek göğsümdeki ayakkabılarıma baktım. Hâlâ yaşıyorsa tabii. “Bugüne kadar. Polisler&nbsp;neden burada değil?” diye sordum, kafamı kaldırıp gözyaşımı silerken. “Onlara haber vermemiz gerekmiyor mu?&nbsp;En azından yetişkinlere?”</span></span></p>

    <p class="calibre16"><span class="font"><span class="calibre3">‘Yetişkinler işe yaramaz,” dedi Joaquin alaycı bir tavırla. “Onlar inkârcılar.”</span></span></p>

    <p class="calibre16"><span class="font"><span class="calibre3">“O herifin burada olmasının mümkün olmadığını düşünüyorlar,” diye açıkladı Krista. “Bize inanmayı reddediyorlar.”</span></span></p>

    <p class="calibre16"><span class="font"><span class="calibre3">Joaquin’e baktım, çenesi gerilmişti. Memur Dorn’la tartıştığı mesele bu muydu?</span></span></p>

    <p class="calibre16"><span class="font"><span class="calibre3">“Ama siz onun burada olduğunu mu düşünüyorsunuz?” diye sordum. “Neden?”</span></span></p>

    <p class="calibre16"><span class="font"><span class="calibre3">“Çünkü böyle bir şey daha önce hiç olmadı,” dedi Lauren tiz sesiyle. “Asla.”</span></span></p>

    <p class="calibre16"><span class="font"><span class="calibre3">Tristan ve Joaquin ona uyarıcı bir bakış atınca o da utanarak başını eğdi.</span></span></p>

    <p class="calibre16"><span class="font"><span class="calibre3">“Böyle bir şey derken?” diye sordum. “Birisinin kaybolması mı? Ama Grantz bunun çok sık yaşandığını söylemişti. Bu yüzden hep bir arama ekipleri olurmuş ve <span>..</span>”</span></span></p>

    <p class="calibre16"><span class="font"><span class="calibre3">Sözlerim yarıda kesildi. Tristan meseleyi kavramamı bekler bir şekilde bana bakıyordu.</span></span></p>

    <p class="calibre16"><span class="font"><span class="calibre3">“Anladım,” dedim, başımdan aşağı kaynar sular döküldü. “Bu da bir yalandı.”</span></span></p>

    <p class="calibre16"><span class="font"><span class="calibre3">Ancak neden? Neden polis amiri babama ve bana yalan söylemişti ki? O da mı işin içindeydi? Steven Nell’i bir&nbsp;şekilde tanıyor muydu?</span></span></p>

    <p class="calibre16"><span class="font"><span class="calibre3">“Neden Darcy’yi aldığını anlamıyorum,” dedi Joaquin, ağzının önünde yumruğunu kenetleyerek. “Çuvalladığı&nbsp;için o kadar öfkeliyse neden senin peşine düşmedi?”</span></span></p>

    <p class="calibre16"><span class="font"><span class="calibre3">“Çünkü benimle uğraşıyor,” dedim, ayakkabılarımı sıkıca tutarak. “Bana bunun hesabını ödetmek istiyor, o…”</span></span></p>

    <p class="calibre16"><span class="font"><span class="calibre3">Cümlemi bitiremedim. Kalabalık fısıldaşarak kıpırdanmaya başlamıştı. Tristan’a baktım.</span></span></p>

    <p class="calibre16"><span class="font"><span class="calibre3">“Buraya geldiğinden beri seninle hiç irtibat kurdu mu?” diye sordu.</span></span></p>

    <p class="calibre16"><span class="font"><span class="calibre3">Princeton’dan eve geldiğimde yatağıma bıraktığı not aklıma geldi. “Hayır,” dedim.</span></span></p>

    <p class="calibre16"><span class="font"><span class="calibre3">“Emin misin?” Tam önüme geçip sağ elimi kavradı. Bir an, yumuşak bir şekilde elimi tuttu ve sıktı. “Düşün, Rory.&nbsp;Ondan hiçbir şekilde herhangi bir mesaj almadın mı?”</span></span></p>

    <p class="calibre16"><span class="font"><span class="calibre3">Tristan’ın gözlerine baktım ve birdenbire hatırladım. Birdenbire her şeyi hatırladım. O kahkaha, o uğultu, o&nbsp;müzik kutusundaki şarkı. O kumaş parçası, omuz çantası,&nbsp;deniz fenerleri. Belki de bunların hiçbiri tesadüf değildi.&nbsp;Belki de bunların hepsi bir hatırlatıcı yahut iğneleme değildi. Belki de bunlar birer mesajdılar.</span></span></p>

    <p class="calibre16"><span class="font"><i class="calibre10"><span class="calibre3">“The Long and Winding Road,”</span></i></span> <span class="font"><span class="calibre3">dedim.</span></span></p>

    <p class="calibre16"><span class="font"><span class="calibre3">“Ne?” diye sordu Joaquin.</span></span></p>

    <p class="calibre16"><span class="font"><span class="calibre3">“Şarkı. <i class="calibre10">The Long and Winding Road,”</i> dedim, Tristan’ın</span></span> <span class="calibre3"><span class="font"><span>elini kavradıkça beynim deli gibi çalışıyordu. “Bu onun en sevdiği şarkı. Buradaki ilk sabahımda birinin bunu mırıldandığını duymuştum ve sonra Sarhoş Kuğu’da da çaldı.”</span></span></span></p>

    <p class="calibre16"><span class="font"><span class="calibre3">Joaquin Tristan’a baktı. “Th<i class="calibre10">e Long and Winding Road.</i> Bu ne demek olabilir?”</span></span></p>

    <p class="calibre16"><span class="font"><span class="calibre3">“Bilmiyorum,” dedi Tristan. Gözlerini benden ayırmamıştı. “Başka ne var Rory?”</span></span></p>

    <p class="calibre16"><span class="font"><span class="calibre3">“Onun ceketinden sökülmüş gibi gelen bir kumaş parçası vardı,” dedim. “Ceketinde iki yama vardı. Sanırım yelkenlilerde gördüğümüz bayraklardan yapılmaydı.”</span></span></p>

    <p class="calibre16"><span class="font"><span class="calibre3">“Onları çizebilir misin?” diye sordu Krista telaşla.</span></span></p>

    <p class="calibre16"><span class="font"><span class="calibre3">“Neyle?” diye sordum.</span></span></p>

    <p class="calibre16"><span class="font"><span class="calibre3">“Kumla,” diye önerdi Joaquin, yeri göstererek.</span></span></p>

    <p class="calibre16"><span class="font"><span class="calibre3">Elimi Tristan’ın elinden çektim, ayakkabılarımı bıraktım ve dizlerim üzerinde soğuk kumlara oturdum. Bütün grup etrafımda toplandı, kumda el fenerlerini tek bir noktaya tuttukça kapüşonları yüzlerini gölgeliyordu. Üç aşağı&nbsp;beş yukarı iki bayrağı da çizebildim.</span></span></p>

    <p class="calibre16"><span class="font"><span class="calibre3">“Bu, mavi beyaz kareli ve bu da mavi, beyaz ve ortasında da kırmızı var,” dedim.</span></span></p>

    <p class="calibre16"><span class="font"><span class="calibre3">“Bunlar işaret bayrakları. Bu K demek,” dedi Kevin. <span>parmağıyla</span> göstererek. “Ve bu da B demek.”</span></span></p>

    <p class="calibre16"><span class="font"><span class="calibre3">“Kuzeybatı,” diye ekledi Tristan.</span></span></p>

    <p class="calibre16"><span class="font"><span class="calibre3">Kalabalıkta bir fısıltı daha dolaştı. Ensemdeki bütün tüyler diken diken oldu. Midem bir tuhaf oldu, birinin&nbsp;ayağına kusmamak için nefesimi tutmak zorunda kaldım.</span></span></p>

    <p class="calibre16"><span class="font"><span class="calibre3">“Kurutucu’nun Yolu,” dedi Lauren. “Orası uzun ve dolambaçlı bir yol.”</span></span></p>

    <p class="calibre16"><span class="font"><span class="calibre3">“Ve adanın kuzeybatısında sona eriyor,” diye ekledi Joaquin.</span></span></p>

    <p class="calibre16"><span class="font"><span class="calibre3">Bacaklarımdaki kumlan silkeleyerek ayağa kalktım. <span>(</span>Tene midem bulandı ve içgüdüsel olarak Tristan’ın kolunu tuttum. Bir nefes alıp boğazımı temizledim ve kolunu&nbsp;bırakarak kendi ayaklarım üzerimde durdum.</span></span></p>

    <p class="calibre16"><span class="font"><span class="calibre3">“Başka bir şey daha vardı.” dedim. “Omuz çantası. Bizim çitin üzerinde asılı olarak bırakmıştı ve içi deniz fenerleriyle doluydu.”</span></span></p>

    <p class="calibre16"><span class="font"><span class="calibre3">Joaquin güzlerini kırpıştırdı. “Juniper’de deniz feneri yoktur. “</span></span></p>

    <p class="calibre16"><span class="font"><span class="calibre3">Kalbim yerinden çıkacak gibiydi. Sanırım bir yerlere varıyorduk.</span></span></p>

    <p class="calibre16"><span class="font"><span class="calibre3">“Eskiden vardı,” dedi Tristan.</span></span></p>

    <p class="calibre16"><span class="font"><span class="calibre3">Herkes ona döndü.</span></span></p>

    <p class="calibre16"><span class="font"><span class="calibre3">“Ne kastediyorsun?” diye sordu Joaquin.</span></span></p>

    <p class="calibre16"><span class="font"><span class="calibre3">“Kuzeybatı tarafında,” dedi korkmuş ama bıkkın bir ifadeyle. “Ziyaretçiler… İnsanlar yaralandığı için kaldırdılar ama temeli hâlâ orada. Deniz feneri bekçisinin kulübesi&nbsp;var artık.”</span></span></p>

    <p class="calibre16"><span class="font"><span class="calibre3">“Bunu nasıl olur da ben bilmiyorum?” diye sordu Joaquin.</span></span></p>

    <p class="calibre16"><span class="font"><span class="calibre3">Tristan bileziğini tıkırdattı. “Oraya asla gitmeyiz, köprüye gitmediğimiz sürece,” dedi, Krista’ya bakarak. Herkes durumu anlamış gibiydi. Bunun onlar için bir şeyler ifade ettiği belliydi.</span></span></p>

    <p class="calibre16"><span class="font"><span class="calibre3">“Benden onu bulmamı istedi,” dedim, sendeleyerek. “Bunu uzun zamandır planlıyordu. Şimdi yemi atmış durumda.”</span></span></p>

    <p class="calibre1"><span class="font"><span class="calibre3">Tristan ileriye doğru bir adım attı. “Ancak seninle geleceğimizi planlamadı.”</span></span></p>

    <p class="calibre1"><span class="font"><span class="calibre3">Etrafıma, onlara baktım. Lauren’e, Fisher’a, Bea’ya,</span></span></p>

    <p class="calibre16"><span class="font"><span class="calibre3">Kevin’e ve isimlerini bilmediğim diğerlerine. Joaquin’e bile. Hepsi bana, Darcy’ye yardım etmek için gönüllüydü.&nbsp;Hepsi onu kurtarmak için her şeyi riske atmaya istekliydi.&nbsp;Neden öyle olduklarını anlamıyordum ama minnettardım. Ortalarında dururken kendimi güvende hissediyordum. Her şeyin düzelebilmesi mümkünmüş gibi hissediyordum.</span></span></p>

    <p class="calibre1"><span class="font"><span class="calibre3">Umutla Tristan’a baktım. Gözleri kararlı ama bir miktar da üzgündü.</span></span></p>

    <p class="calibre1"><span class="font"><span class="calibre3">“Pekâlâ, neyi bekliyoruz?” dedi Joaquin. “Hadi gidip onu alalım.”</span></span></p>
  </div>
</body>
</html>
