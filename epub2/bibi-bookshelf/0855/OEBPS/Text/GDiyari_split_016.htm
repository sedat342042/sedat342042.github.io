<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre13" id="calibre_pb_28"><a class="calibre9 pcalibre1 pcalibre" id="_Toc410224547"></a><a class="calibre9 pcalibre1 pcalibre" id="bookmark15"></a><span class="calibre9"><span class="font3"><span class="calibre14">ÖLÜ BÖLGE</span></span></span></h2>

    <p class="calibre16"><span class="font"><span class="calibre3">Şenlik ateşinin diğer tarafına doğru ilerledim, soğutucudan bir su çıkardım ve dalgalan seyrederek sudan büyük bir yudum aldım. Gizlice, Darcy’ye ve diğerlerine şöyle&nbsp;bir göz attım. Joaquin, şimdi Darcy’yle flört ediyor, ancak&nbsp;onunla konuşurken sık sık benim olduğum yöne bakmayı&nbsp;da ihmal etmiyordu. Olive ve Tristan, başlarını birbirine&nbsp;eğmiş, konuşuyorlardı. Bu sırada, Fisher, Kevin ve Bea&nbsp;birer buz kutusunun üzerinde, yüzleri ateşe dönük oturmuşlardı. Hemen yanlarında ise Lauren ve Krista ayakta&nbsp;dikilmiş, benim olduğum yöne bakıp fısıldaşıyorlardı.</span></span></p>

    <p class="calibre16"><span class="font"><span class="calibre3">Sadece nefes al. Nefes al ve ezberden oku.</span></span></p>

    <p class="calibre16"><span class="font"><span class="calibre3">Hidrojen, helyum, lityum, berilyum, boron, karbon, nitrojen, oksijen, florin…</span></span></p>

    <p class="calibre16"><span class="font"><span class="calibre3">Kızlara özgü bir gülüşme sesi dikkatimi çekti. Birkaç metre ötede, suyun hemen yakınında, benim yaşlarımda bir çocuk, daha genç iki kızla konuşuyordu. Çocuğun&nbsp;kahverengi saçları, kahverengi gözleri, güzel bir yüzü var-ılı ve benim dışımda spor ayakkabı giyen tek kişiydi. Kızların söylediklerini dinliyor, ancak onların bakmadığı her&nbsp;an. <span>sıkılmış</span> gibi gözleriyle etrafı kolaçan ediyordu.</span></span></p>

    <p class="calibre16"><span class="font"><span class="calibre3">Partiyi incelediği sırada, bakışları bakışlarımı yakaladı. Bir saniye sonra, kendisini oradaki muhabbetten azat ederek bana doğru yürümeye başladı.</span></span></p>

    <p class="calibre16"><span class="font"><span class="calibre3">“Beni dünyanın en anlamsız muhabbetinden kurtarmayı düşünür müsün?” diye sordu, İngiliz aksanıyla. Adadan olmadığı açıktı, yani Juniper’ın süper popüler grubunun bir parçası değildi. Bu teorimi tasdik etmek için el bileğine baktım. Deri bileklik yoktu. Bileklik, herhalde bir&nbsp;çeşit bölgesel moda, ya da kibirli-kulüp sembolü falandı.&nbsp;Belki de aynı takıyı takarak diğerlerine ne kadar dışlanmış&nbsp;olduklarını göstermeye çalışan gizli bir topluluk söz konusuydu. Çok olgunca.</span></span></p>

    <p class="calibre16"><span class="font"><span class="calibre3">“Muhabbet neydi?” diye sordum.</span></span></p>

    <p class="calibre16"><span class="font"><span class="calibre3">Dudaklarını dışarıya doğru uzatarak, püfledi. “Kraliyet çiftini tanıyıp tanımadığımı soruyorlar. Buna inanabiliyor&nbsp;musun? Sanki bütün İngilizler birbirini tanırmış gibi…”</span></span></p>

    <p class="calibre16"><span class="font"><span class="calibre3">“Tanımıyor musun?” diyerek takıldım.</span></span></p>

    <p class="calibre16"><span class="font"><span class="calibre3">Güldü ve tavrındaki sıcaklık içimi rahatlattı.</span></span></p>

    <p class="calibre16"><span class="font"><span class="calibre3">“Ben Rory.”</span></span></p>

    <p class="calibre16"><span class="font"><span class="calibre3">“Aaron.” dedi, başıyla hafifçe selam vererek. Yanıma gelerek partiye göz attı. Ateşin biraz uzağında, iki kişi şakayla güreşirken, bir grup kız ciyaklıyordu. Sağıma doğru bir&nbsp;tezahürat yükseldi. Tişörtsüz çocuk, amuda kalkmak üzere hamlede bulunmuştu. Joaquin ve Darcy de tezahürat&nbsp;edenler arasındaydı.</span></span></p>

    <p class="calibre16"><span class="font"><span class="calibre3">“Böyle şeylerden nefret etmiyor musun?” diye sordu Aaron.</span></span></p>

    <p class="calibre16"><span class="font"><span class="calibre3">“Çok, çok fazla hem de.” diye yanıtladım ve ona bakarak muzipçe sırıttım. “Arkadaşların Leydi Kate ve Prens Will amuda kalkıp bira içiyorlar mı?”</span></span></p>

    <p class="calibre16"><span class="font"><span class="calibre3">Aaron abartılı bir kahkaha patlattı. “Son partimde, onları durdurmak için kraliyet güvenliğine haber vermek zorunda kaldım,” dedi, kahverengi gözleri dans ediyordu.&nbsp;”Seni yakışıklı insanlarla konuşurken gördüm. Şu uzun,&nbsp;esmer uzun boylu çocuğun olayı ne?” diye sordu, Joaquin’i baştan aşağı süzerek.</span></span></p>

    <p class="calibre16"><span class="font"><span class="calibre3">Kafamı iki yana salladım. “Bilmiyorum. Tipim değil.”</span></span></p>

    <p class="calibre16"><span class="font"><span class="calibre3">“Ama tam benim tipim,” dedi içkisinden bir yudum alarak. “Denizin öteki tarafında onun gibilerden pek yok&nbsp;Ne yazık ki, görünen o ki sizin takım için oynuyor, benimki için değil,” dedi ve gülerek Joaquin’in kolunu kavramış kardeşimi gösterdi.</span></span></p>

    <p class="calibre16"><span class="font"><span class="calibre3">“Eğer daha iyi hissetmeni sağlayacaksa söyleyeyim, iğrenç birine benziyor,” dedim.</span></span></p>

    <p class="calibre16"><span class="font"><span class="calibre3">Sırıttı. “Teşekkür ederim.”</span></span></p>

    <p class="calibre16"><span class="font"><span class="calibre3">Güldüm. “İngiltere’nin neresindensin?”</span></span></p>

    <p class="calibre16"><span class="font"><span class="calibre3">“Birmingham çocuğuyum ama sonbaharda Qxford’a gidiyorum.”</span></span></p>

    <p class="calibre16"><span class="font"><span class="calibre3">“Oxford… Öyleyse acayip akıllısın demektir,” dedim.</span></span></p>

    <p class="calibre16"><span class="font"><span class="calibre3">Kafasını sallayarak omuz silkti. “Hayır. Dokuzuncu nesil olduğum için beni almak zorundaydılar. Utku dar&nbsp;ebeveynlerimin ümidini kırarak arkeoloji okumaya karar&nbsp;verdim.”</span></span></p>

    <p class="calibre16"><span class="font"><span class="calibre3">“Arkeoloji o kadar da kötü gelmiyor bana,” dedim.</span></span></p>

    <p class="calibre16"><span class="font"><span class="calibre3">“Ya sen? Sen ne okumak istiyorsun?” İçkisini yudumladı, yüzünü hafifçe bana doğru döndü ve en azından şimdilik durmak istediği yer orasıymışçasına ayağını sıkıca yerleştirdi.</span></span></p>

    <p class="calibre16"><span class="font"><span class="calibre3">“Ben mi?” Elimdeki su şişesini aşağıya, soğutucunun üzerine bıraktım, örgümü omzumun üzerinden öne çektim ve uç kısmıyla oynamaya başladım. “Bilim. Tıp, daha&nbsp;doğrusu… Onkolog olmak istiyorum.”</span></span></p>

    <p class="calibre16"><span class="font"><span class="calibre3">Annem gibi insanları kurtarmak istiyordum. Ölmeyi hak etmeyen insanları… Geride bırakılmayı hak etmeyen&nbsp;aileleri olan insanları… Ancak bu partide konuşulacak&nbsp;konu değildi herhalde.</span></span></p>

    <p class="calibre16"><span class="font"><span class="calibre3">“Vaayy. Hayatını ayrıntılarıyla planlamışsın. Etkileyici,” dedi. Aramızda kısa bir süreliğine sessizlik hâkim oldu,&nbsp;ancak rahatsız edici değildi, ikimiz de içeceklerimizi yudumladık. “Tatilde misiniz, yoksa…”</span></span></p>

    <p class="calibre16"><span class="font"><span class="calibre3">Yanağımın iç kısmını ısırdım. “Evet. Buraya dün geldik.”</span></span></p>

    <p class="calibre16"><span class="font"><span class="calibre3">“Geldik derken?” diye sordu.</span></span></p>

    <p class="calibre16"><span class="font"><span class="calibre3">“Ben, babam ve kardeşim.” Kalbim yerinden oynadı. Ailemden bahsetmek demek gizli hikâyemizi de anlatmak&nbsp;zorunda kalacağım anlamına geliyordu. Arabayla buraya&nbsp;gelirken yeni hayatımızın getirecekleri üzerine çokça düşünmüştüm, ancak yalan söyleyebilmek başlı başına bir&nbsp;beceri işiydi. “Peki ya sen?”</span></span></p>

    <p class="calibre16"><span class="font"><span class="calibre3">“Bu sabah geldim,” dedi. Bardağını bitirdi, su şişemi de aldı ve onları bardak ve konserve kutularıyla taşmış çöp&nbsp;kutusuna fırlattı. “Aslında amcamı ziyarete geldim. Boston’da yaşıyor. Ama ben oradayken yangın çıktı ve bütün&nbsp;ailem yerini değiştirmek zorunda kaldı.”</span></span></p>

    <p class="calibre1"><span class="font"><span class="calibre3">“Tanrım,” dedim nefes nefese. “Umarım herkes iyidir.” “Evet, mucizevî bir şekilde hepimiz yara almadan kaçmayı başardık,” dedi, sağ elindeki gümüş yüzüğüyle oynarken.</span></span></p>

    <p class="calibre16"><span class="font"><span class="calibre3">“Güzel,” diye yanıtladım, evden kaçışımızı düşünerek. Ona bu olay hakkında bir şey anlatamazdım.</span></span></p>

    <p class="calibre16"><span class="font"><span class="calibre3">“Her neyse, ailem evin tadilatı bitene kadar İngiltere’ye dönmeye karar verdi ama ben dönmek için hazır değildim.&nbsp;O yüzden biraz ülkeyi gezmeyi düşündüm.”</span></span></p>

    <p class="calibre16"><span class="font"><span class="calibre3">“Güzel.” Bu seferki sessizlik daha fazla gerginlik doluydu. Kendimi, tatilimiz hakkında ayrıntı vermek zorunda hissediyordum ama dilim düğümlenmiş gibiydi. “Biz de…&nbsp;Her yıl okul kapandıktan sonra gideriz,” diye uydurdum.</span></span></p>

    <p class="calibre16"><span class="font"><span class="calibre3">Aslında, eğitim yılımız daha bitmemişti ama onun bunu bilmesine imkân yoktu.</span></span></p>

    <p class="calibre16"><span class="font"><span class="calibre3">“Ailem hep tatillerde plaja gider,” dedi Aaron, özlem dolu bir gülümsemeyle. “İtiraf etmek gerekirse burada olmak kardeşimi bile özletiyor. Birlikte rüzgâr sörfü yapacağım başka kimse yok” Sonra merakla bana baktı. “Sen&nbsp;yapıyor…”</span></span></p>

    <p class="calibre16"><span class="font"><span class="calibre3">“Rüzgâr sörfü mü? Hayır,” dedim alay ederek</span></span></p>

    <p class="calibre16"><span class="font"><span class="calibre3">“Öyleyse sana öğretmeye bayılırım. Ne dersin?” diye sordu. Gözleri heyecanla parlıyordu.</span></span></p>

    <p class="calibre16"><span class="font"><span class="calibre3">Kalbim yerinden fırlayacak gibi oldu. Yeni şeylere dalmakta hiçbir zaman başarılı olamamıştım. Yabancılarla. Yabancı yerlerde.</span></span></p>

    <p class="calibre16"><span class="font"><span class="calibre3">“Yumuşak olacağıma söz veririm,” diye takıldı, tekelini yukarı kaldırarak. “Lütfen? Gerçekten yapmayı çok istiyorum, ama bir arkadaşımla gitmeyi tercih ederim. Hem sen&nbsp;de iyi bir arkadaş olabileceğe benziyorsun.”</span></span></p>

    <p class="calibre16"><span class="font"><span class="calibre3">Kızardım ve biraz gururlandım. Darcy’ye rüzgâr sörfü yapmaya gittiğimi söylediğimde vereceği tepkiyi düşündüm. Büyük ihtimalle yüzüme bakıp gülecek ve “Haha,&nbsp;tabii,” diyecekti. Vücudum yanmaya başladı. Artık tahmin edilebilir biri olmak istemiyordum. Steven Nell’in onca insan arasından seçtiği o yavan, sıkıcı, zayıf kız olmak istemiyordum. “Hayat kısa” anlayışını kucaklamak istiyordum ve bunu yapacaksam, korkularımla yüzleşmenin ve&nbsp;yeni şeyler denemenin tam vaktiydi.</span></span></p>

    <p class="calibre16"><span class="font"><span class="calibre3">“Tamam,” dedim. “Neden olmasın?”</span></span></p>

    <p class="calibre16"><span class="font"><span class="calibre3">“Şahane!” diyerek havalara uçtu. “Yarın öğleden sonra ikide körfez plajında buluşalım. Orada kiralık bir yer var.&nbsp;Onu kaçıranlayız.”</span></span></p>

    <p class="calibre16"><span class="font"><span class="calibre3">“Orada olacağım,” diye söz verdim.</span></span></p>

    <p class="calibre16"><span class="font"><span class="calibre3">Kardeşimin flört halindeki kahkahalarını duydum ve o Joaquin’in ağzının içine düşerken, iç geçirdim. Yıkındaki&nbsp;birkaç kız ona sinirle bakıyordu. Bu kadar aleni bir biçimde davranmasa daha iyi olacağını düşündüm.</span></span></p>

    <p class="calibre16"><span class="font"><span class="calibre3">“Birileri bayağı eğleniyor,” dedi Aaron, bakışlarımı takip ederek.</span></span></p>

    <p class="calibre16"><span class="font"><span class="calibre3">“Bir kız kardeşin olduğunu söylemiştin değil mi?” diye sordum konuyu değiştirmeyi umarak.</span></span></p>

    <p class="calibre16"><span class="font"><span class="calibre3">“Ve bir de erkek kardeş,” dedi. Eğildi, yerden bir taş aldı ve suya attı. “Bugün uzun bir aradan sonra onları aramaya&nbsp;çalıştım ama servis yoktu.” Gözlerini kısarak bana baktı.&nbsp;”Telefonlar burada çalışmıyor herhalde.”</span></span></p>

    <p class="calibre16"><span class="font"><span class="calibre3">Bilmiyordum, çünkü bana ait bir telefonum yoktu. Ancak buraya ulaştığımızda GPS’in sinyali gitmiş, iPad’im&nbsp;çalışmaz olmuş ve babam telefon hatlarının alt üst olduğunu söylemişti. Belki de FBI’ın bizi buraya yollamasının&nbsp;temel sebebi buydu. Burada, eski hayatımızdaki insanlarla iletişim kurup üzerimizdeki örtüyü kaldırmanın hiçbir&nbsp;yolu yoktu. “Hayır. Görünen o ki ada ölü bölge.”</span></span></p>

    <p class="calibre1"><span class="font"><span class="calibre3">İç çekti. “Ben de bundan korkuyordum.”</span></span></p>

    <p class="calibre16"><span class="font"><span class="calibre3">“Neden uzun süreden sonra ilk kez aradın?” diye sordum.</span></span></p>

    <p class="calibre16"><span class="font"><span class="calibre3">Aaron kuma tekme attı. “Uzun hikâye ama temel olarak, evden ayrılmadan önce babamla büyük bir kavga yaşadık, bu yüzden evi aramaktan kaçındım.”</span></span></p>

    <p class="calibre16"><span class="font"><span class="calibre3">“Ah,” dedim. “Anlaşılır bir sebep.”</span></span></p>

    <p class="calibre16"><span class="font"><span class="calibre3">“Tabii ki, ironilerin en büyüğü olarak sonunda af dilemek ve konu üzerine konuşmak için hazır hissediyorum ama bu sefer de onunla telefon bağlantısı kuramıyorum.”&nbsp;Omuz silkti.</span></span></p>

    <p class="calibre16"><span class="font"><span class="calibre3">Cevap vermeme kalmadan, daha önce konuştuğu kızlar cırlayarak Aaron’a yanaştılar.</span></span></p>

    <p class="calibre16"><span class="font"><span class="calibre3">“İşte buradasın!” dedi kahverengi saçlı olanı, kolunu Aaron’un koluna geçirerek.</span></span></p>

    <p class="calibre16"><span class="font"><span class="calibre3">“Seni kaybettiğimizi sandık!” dedi sarışın arkadaşı ve kumda hafifçe sendeledi. Elindeki kırmızı bardak neredeyse boştu.</span></span></p>

    <p class="calibre16"><span class="font"><span class="calibre3">“İşte buradayım,” dedi Aaron bitkin bir biçimde ve af dileyen gözlerle bana baktı. Kızlar onu alıp götürürken&nbsp;”Yarın görüşürüz!” dedi.</span></span></p>

    <p class="calibre16"><span class="font"><span class="calibre3">“Tamam!” Canlı ve umut verici bir şekilde güldüm. O da yüzünü buruşturarak yanıt verdi. Kendine dikkat edeceğinden emindim. En azından, öyle umuyordum.</span></span></p>

    <p class="calibre16"><span class="font"><span class="calibre3">Yeniden tek başıma kalınca, ellerimi yumruk yapıp hafifçe birbirine vurdum ve bundan sonra ne yapacağımı düşündüm. Darcy’yi kontrol ettim, bir ihtimal sıkılmış olmasını umuyordum. Ancak Joaquin el kol hareketleriyle bir şeyler anlatırken Darcy hayranlıkla onu seyrediyordu.&nbsp;İç geçirdim. Tam başımı çevirecektim ki, Lauren, Krista,&nbsp;Kevin, Fisher ve Bea’yı ateşin karşısında, ellerinde içecekleriyle otururlarken gördüm. Alevler yüzlerinde kara gölgeler yaratıyor, gözlerini kıpkırmızı yapıyordu. İçlerinden hiçbiri konuşmuyordu. Onun yerine, yüzlerinde anlaşılması güç bir ifadeyle hepsi bana bakıyordu.</span></span></p>

    <p class="calibre16"><span class="font"><span class="calibre3">Onun yüzü. Nell’in yüzü. Kan sıçramış. Ters ters bana bakıyor. Bıçağın ışıltısı. Yamulmuş bir ağaç dalı. Biri çığlık&nbsp;atıyordu.</span></span></p>

    <p class="calibre16"><span class="font"><span class="calibre3">Nefes almaya çalışarak, güçlükle en yakındaki soğutucunun üzerine oturdum. <span>Bir sanrı daha.</span> Çığlık, sörf yapan birkaç çocuktan kaçmaya çalışan rastgele bir kızdan gelmişti. Elimi alınma bastırdım ve kendime gördüklerimin&nbsp;gerçek olmadığını söyledim.</span></span></p>

    <p class="calibre16"><span class="font"><span class="calibre3">Tüm dikkatimi kalçalarımın altındaki soğutucuya verdim. Dalga sesleri kulağımdaydı. Ateşin sıcaklığını tenimde hissediyordum. Bu, beni dünyaya geri getirmişti, ancak yine de o an istediğim tek şey, eve dönüp üçüncü kattaki&nbsp;odamda güvenle kitabımı okumaktı.</span></span></p>

    <p class="calibre16"><span class="font"><span class="calibre3">Kalktım, sallanarak Darcy’ye doğru yürüdüm ve omzuna dokundum.</span></span></p>

    <p class="calibre16"><span class="font"><span class="calibre3">“Artık eve dönebilir miyiz?” diye sordum sessizce. “Lütfen?”</span></span></p>

    <p class="calibre16"><span class="font"><span class="calibre3">“Rory, daha yeni geldik,” dedi Darcy. Joaquin içkisini yudumlayarak beni inceliyordu.</span></span></p>

    <p class="calibre16"><span class="font"><span class="calibre3">“Hadi, Darcy. Ben seninle geldim, şimdi de senin benimle eve dönmene ihtiyacım var,” diye fısıldadım.</span></span></p>

    <p class="calibre16"><span class="font"><span class="calibre3">“Her şey yolunda mı?” diye sordu Joaquin, bize doğru adım atarak.</span></span></p>

    <p class="calibre16"><span class="font"><span class="calibre3">“Rory,” dedi Darcy dişleri arasından, gözleri faltaşı gibi açılmıştı.</span></span></p>

    <p class="calibre16"><span class="font"><span class="calibre3">“Ama ben…”</span></span></p>

    <p class="calibre16"><span class="font"><span class="calibre3">“Eve gitmek istiyorsan, git. Bana bir şey olmaz,” dedi Darcy biraz daha yüksek sesle.</span></span></p>

    <p class="calibre16"><span class="font"><span class="calibre3">Ona dik dik baktım. Doğru. Tabii ki. Ona bir şey olmazdı. Peki ya ben? Eve tek başıma yürüme fikrinden hiç mi hiç hazzetmiyordum.</span></span></p>

    <p class="calibre16"><span class="font"><span class="calibre3">“Evden beş adım uzaktayız,” dedi sessizce, yatıştırıcı bir tonla. “Merak etme. Çok geç saate kalmayacağım.”</span></span></p>

    <p class="calibre16"><span class="font"><span class="calibre3">Döndüm ve evimize baktım. O kadar da uzakta değildi, üstelik oradan bizim eve kadar olan bütün evlerin arka ışıkları yanar vaziyetteydi. Ayrıca, başıma bir iş gelirse partideki biri muhakkak çığlığımı duyardı. En azından öyle&nbsp;umuyordum.</span></span></p>

    <p class="calibre16"><span class="font"><span class="calibre3">“Peki, tamam. Gidiyorum. Ama dikkatli ol,” dedim, ona doğru eğilerek.</span></span></p>

    <p class="calibre16"><span class="font"><span class="calibre3">“Tanrım. Rahatla,” diye yanıt verdi. Ardından yeniden Joaquin’e döndü. “Tam olarak nasıl cankurtaran oldun?”</span></span></p>

    <p class="calibre16"><span class="font"><span class="calibre3">Geriye dönüp ateşe baktım ve gözüm Tristan’a takıldı. Olive onunla konuşuyordu, ancak o bana bakmış, kafamdan geçenleri okumaya çalışırmışçasına beni inceliyordu.&nbsp;Kalbim heyecanla atmaya başladı. Bir yanım geri dönüp&nbsp;onunla konuşmak, bana neden baktığını sormak istiyordu.&nbsp;Ama yapamadım. Belki de gerçekten bana bakmıyordu.&nbsp;Belki de yalnızca bakmayı seviyordu ve onunla yüzleşerek yaptığım tek şey, dikkati daha fazla üzerime çekmek&nbsp;ve kendini beğenmiş bir <span>salak</span> gibi davranmaktan ibaretti.</span></span></p>

    <p class="calibre16"><span class="font"><span class="calibre3">Onun yerine arkamı döndüm ve çenemi eşofman üstümün yüksek boyun kısmına iyice indirip plajda tek başıma yola koyuldum.</span></span></p>

    <p class="calibre16"><span class="font"><span class="calibre3">Yaklaşık elli adım ilerlemiştim ki, gri bir sis ayak bileklerimi sarmaya başladı. Kalbim korkuyla yerinden oynadı. Sonra ayaklarım tamamen görünmez oldu. Etrafımı saran hava, aşağı yukarı kıvrılıyor, durmadan hareket ediyor ve&nbsp;dalgalanıyordu. Yüreğim ağzımda, döndüm ve ateşe baktım. <span>ancak</span> gördüğüm griliğin içindeki mat, kızgın bir topun ibaretti. Tek bir yüz ya da şekil seçemiyordum. Sis, her&nbsp;şeyi sarmış, her şeyi gerçekliğinden saptırmıştı.</span></span></p>

    <p class="calibre16"><span class="font"><span class="calibre3">Kafam karışmış bir halde yeniden arkamı döndüm ve adımlarımı sıklaştırdım. İki adımdan ötesini göremiyordum. Nerede olduğumu çözebileceğim bir işaret arayarak&nbsp;sağa döndüm. Görüş alanıma evlerden birine açılan bir&nbsp;merdiven girdi ama bu ev bizimki değildi.</span></span></p>

    <p class="calibre16"><span class="font"><span class="calibre3">Bir anda bir kahkaha duyuverdim.</span></span></p>

    <p class="calibre16"><span class="font"><span class="calibre3">Olduğum yerde donakaldım ve sırtımdan yukarıya bir ürperti yükseldi. Ses kulağıma batıyordu. Tam olarak&nbsp;kâbuslarımdaki kahkahaydı. Steven Nell’in kahkahalarıyla&nbsp;aynıydı.</span></span></p>

    <p class="calibre16"><span class="font"><span class="calibre3">“Hayır,” dedim nefes nefese. “Hayır.”</span></span></p>

    <p class="calibre16"><span class="font"><span class="calibre3">Aynı sesi yeniden duydum ama bu sefer daha yakından. Kıkırdıyordu. Elimden geldiğince sessizce koşmaya başladım. Ayağımın altındaki kum yüzünden sendeledim,&nbsp;tam yere düşecekken elim bir şeye sertçe çarptı. Çarptığım&nbsp;şeyin bir tırabzan olduğunu anlayıncaya kadar bağırdım.&nbsp;Bir başka merdivenin tırabzanıydı. Bizim eve ait olup olmadığına dair en ufak bir işaret yoktu elimde ama o an&nbsp;bunu umursamıyordum. Merdivenleri ikişer üçer çıktım.&nbsp;Şu an önemli olan tek şey içeri girip ondan uzaklaşmaktı…</span></span></p>

    <p class="calibre16"><span class="font"><span class="calibre3">Merdivenlerin sonuna ulaştığımda, kahkahayı yeniden duydum. Sislerin içinde, neredeyse tepemde geziniyordu.&nbsp;Tahta döşemenin üstünde güçlükle ilerledim. Bu, bizim&nbsp;evdi. Cebimdeki anahtarı el yordamıyla bulduktan sonra içeri fırladım ve kilidi en hızlı şekilde çevirerek kapı</span></span><span class="font"><span class="calibre3">yı</span></span> <span class="font"><span class="calibre3">ardımdan kapadım. Gri sis pencerenin camına çarpıp&nbsp;yoğunlaşarak ıslak bir iz bırakıyordu. Camın hemen öteki&nbsp;tarafında buğu, küçük titreşimlerle belirip kayboluyordu.&nbsp;Birisi dışarıda, benden birkaç adım ötede, nefes alıp veriyormuş gibiydi.</span></span></p>

    <p class="calibre16"><span class="font"><span class="calibre3">Döndüm ve ikinci kata doğru hızla koştum. Kalbimin atışlarım kafatasımda hissediyordum. Merdivenlerin sonunda bir gürültü duydum ve duvar kâğıdına yapışarak,&nbsp;duraksadım. Bu sefer duyduğum, kahkaha değildi. Bambaşka bir şeydi.</span></span></p>

    <p class="calibre16"><span class="font"><span class="calibre3">Bir nefes aldım ve parmak uçlarıma basarak koridorda ilerledim. Babamın odasının tam önünde, kapalı kapının&nbsp;ardında durdum. Öylesine acı dolu bir şekilde ağlıyordu&nbsp;ki, içimde hissettim. Babam orada yalnız başına ağlıyordu.&nbsp;Annemi gömdüğümüzden beri onun böylesine ağladığını&nbsp;duymamıştım.</span></span></p>

    <p class="calibre16"><span class="font"><span class="calibre3">Orada durdum ve elim kapıda, dinledim. Korku benden uzaklaşana dek dinledim. Ne kadar mantıksızca davrandığımı fark edene kadar… Böyle bir şeyi nasıl düşünebilirdim? Doğal bir hava olayı beni nasıl böyle bir paniğe sürükleyebilirdi? Onların hiçbiri gerçek değildi. Gerçek&nbsp;olan buydu. Babamın çektiği acı. Sonunda kendini kaybediyordu.</span></span></p>

    <p class="calibre16"><span class="font"><span class="calibre3">Bu gerçekti. Ve orada durup onun ıstırabını dinlemek beni yaraladığı kadar umutlandırıyordu da.</span></span></p>
  </div>
</body>
</html>
