<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre13" id="calibre_pb_55"><a class="calibre9 pcalibre1 pcalibre" id="_Toc410224562"></a><a class="calibre9 pcalibre1 pcalibre" id="bookmark28"></a><span class="calibre9"><span class="font3"><span class="calibre14">EKİLMİŞ</span></span></span></h2>

    <p class="calibre16"><span class="font"><span class="calibre3">Perşembe sabahı ana cadde üzerindeki tepenin zirvesine vardığımda dua ederek, müzisyen çocuğun her zamanki yerinde, yüksek sesle Eurythmics’in <i class="calibre10">Sweet Dreams</i> şarkısının reggae <span>versiyonunu</span> falan söylüyor olmasını diledim. Tristanlarda gördüğüm şeyi hayal etmiş olduğumu umut&nbsp;ediyordum. Ancak müzisyen çocuk ortada yoktu. Onun&nbsp;yerine, gri yoga taytı giyinmiş bir kadın, havai fişek afişinin&nbsp;altında, yüzünü güneşe doğru kaldırmış, bağdaş kurarak&nbsp;duruyordu.</span></span></p>

    <p class="calibre16"><span class="font"><span class="calibre3">Omuzlarım birdenbire düştü ve adımlarımı General Store’a yönelttim. Belki dün Darcy’nin sipariş ettiği yaban&nbsp;mersinli kreplerden denerdim. İnanılmaz görünüyorlardı.&nbsp;Belki de krepler beni neşelendirir ve bu konuşmaya hazırlardı. Olive’e, dün akşam onu koşarak lavaboya yollayacak&nbsp;ne söylediğimi soracaktım. Ancak bu konudan bahsedeceğim için gergindim. Önemli bir şey olmamasını umuyordum. Kafamda büyüttüğümü umuyordum. Kapıyı hızla çekerken aklımı rahatlatmak için durumun basit bir şey olduğunu söyledim.</span></span></p>

    <p class="calibre16"><span class="font"><span class="calibre3">Tezgâha şöyle bir göz attım ve kahve makinesinin çevresinde <span>fır</span> dönen iki garsonun tanıdık olmadığını görünce rahatladım. Krista’nın gelip kahvaltımıza baskın yapmasını&nbsp;istemiyordum. Olive’in geldiğini görebilmek için kapıya&nbsp;bakan bir masaya oturdum.</span></span></p>

    <p class="calibre16"><span class="font"><span class="calibre3">General Store üniformalı, yaşlı bir kadın garson masaya yaklaşarak “Size ne getirebilirim hanımefendi?” diye sordu.</span></span></p>

    <p class="calibre16"><span class="font"><span class="calibre3">“Şimdilik sadece bir portakal suyu lütfen… Bir arkadaşımı bekliyorum.”</span></span></p>

    <p class="calibre16"><span class="font"><span class="calibre3">Kaleminin ucunu defterine vurarak not aldı. “Hemen getiriyorum!”</span></span></p>

    <p class="calibre16"><span class="font"><span class="calibre3">Rahat oturağa iyice yerleştim. Belki beni yaban mersinli krepten daha çok cezbedecek bir şey vardır diyerek, menüyü alıp okumaya koyuldum. Kapı açılınca kafamı&nbsp;yukarı kaldırdım. Ancak içeri dün burada bir şeyler yerken gördüğümüz çiftin daha sarışın ve düzgün görünen&nbsp;diğer yarısıydı. Erkek arkadaşının ona katılmasını bekleyerek kapıyı izledim, ancak kimse görünmedi. Adam tezgâha doğru ilerledi, gülümseyerek garson kadını selamladı,&nbsp;sonra kahve ve simit sipariş etti.</span></span></p>

    <p class="calibre16"><span class="font"><span class="calibre3">Menüyü kelime kelime tekrar okudum. Olive hâlâ gelmemişti. Saati kontrol ettim. Sadece yedi dakika geç kalmıştı. Meyve suyum geldi ve bir yudum aldım. Midem gurulduyordu. Menüyü tekrar baştan sona okudum. Kapı&nbsp;açıldı, bir kez daha baktım. Bu kez, gelen Tristan’dı. Üzerinde, nemli mayosu ve bedenine yapışan, ıslak lekeli beyaz tişörtü vardı. Saçları yüzünden arkaya doğru yatmış, sivri elmacık kemikleri ve gözlerinin ürkütücü maviliği iyice ortaya çıkmıştı.</span></span></p>

    <p class="calibre16"><span class="font"><span class="calibre3">Dün gece aramızda geçen konuşmayı anımsayınca, kalbim o tuhaf umut ve korku dolu taklasını attı. Merhaba demek için ağzımı açtım ancak Olive, bana bir bakış attı,&nbsp;pancar gibi kızarıp geri döndü.</span></span></p>

    <p class="calibre16"><span class="font"><span class="calibre3">Bu yeniydi. Utanarak etrafa bakındım, ancak kimse onun kaçışım fark etmemişti. Olive’i korkutan kişinin ben&nbsp;olduğumu anlamalarına imkân yoktu.</span></span></p>

    <p class="calibre16"><span class="font"><span class="calibre3">Tezgâhın orada oturan adamın simiti geldi ve yemeye başladı. Portakal suyumdan bir yudum alarak, ne kadar aç&nbsp;olduğumu düşünmemeye çalıştım. Garson masama yaklaştı ve boğazım temizledi.</span></span></p>

    <p class="calibre16"><span class="font"><span class="calibre3">“Başka bir şey getireyim mi, tatlım?” diye sordu.</span></span></p>

    <p class="calibre16"><span class="font"><span class="calibre3">Güldüm. “Sanırım sadece arkadaşımı bekleyeceğim.” ikimiz birden boşalan bardağıma baktık. “Bir tane daha&nbsp;alabilir miyim lütfen?”</span></span></p>

    <p class="calibre16"><span class="font"><span class="calibre3">“Elbette.”</span></span></p>

    <p class="calibre16"><span class="font"><span class="calibre3">Bardağımı aldı ve ağzına kadar dolu bir şekilde geri getirdi. “Afiyet olsun!”</span></span></p>

    <p class="calibre16"><span class="font"><span class="calibre3">Olive’e mesaj atmak için cep telefonumun olmasını arzulayarak, on beş dakika daha bekledim. Kahvaltı randevumuzu mu unutmuştu? Acaba dün onu çok kırdığım&nbsp;için beni ekmeye mi karar vermişti? Yeniden portakal suyumdan içtim. Saatimi kontrol ettim. Yarım saatten fazla&nbsp;gecikmişti. Belli ki gelmeyecekti. Sonunda cüzdanımdan&nbsp;birkaç dolar çıkardım ve ayaklandım.</span></span></p>

    <p class="calibre16"><span class="font"><span class="calibre3">“Vazgeçiyorsunuz sanırım?” diye sordu garson kadın, tepemde dikilerek.</span></span></p>

    <p class="calibre16"><span class="font"><span class="calibre3">“Muhtemelen uyuyakalmıştır,” dedim tedirgin bir gülümseme</span></span><span class="font"><span class="calibre3">yle. “Gidip kontrol edeceğim, geri geliriz umarını.”</span></span></p>

    <p class="calibre16"><span class="font"><span class="calibre3">“Pekâlâ,” dedi garson merhametli bir gülümsemeyle. Geri geleceğime inanmıyormuş gibiydi. Kapıyı açmak için&nbsp;ittiğimde, başımın üzerindeki zil çaldı ve garson kadın tek&nbsp;elini havaya kaldırdı. “İyi günler dilerim!”</span></span></p>

    <p class="calibre16"><span class="font"><span class="calibre3">Cebimden Olive’in pansiyon adresinin yazılı olduğu kâğıdı çıkardım. Yirmi iki Freesia Sokağı, Oda: 2A. Etrafa&nbsp;bakındım ve gideceğim yere dair hiçbir işaret olmadığını&nbsp;fark ettim. Sonra parkın yan sokağının sağında, Tristanların partisinde gördüğüm kızıl saçlı çocuk gözüme çarptı.&nbsp;Sokağı bilip bilmediğini sormayı düşünerek arkasından&nbsp;yola koyuldum. Sonra takibi bıraktım. Kafamın üzerindeki tabela doğrudan Freesia Sokağı’nı gösteriyordu. Önceden fark etmemiştim.</span></span></p>

    <p class="calibre16"><span class="font"><span class="calibre3">“Süper. Olive hayaletli parkın sokağında yaşamak zorundaymış demek,” diye mırıldandım kendi kendime ve elimdeki kâğıdı cebime tıkıştırdım.</span></span></p>

    <p class="calibre16"><span class="font"><span class="calibre3">İçimdeki gerginliği bastırarak, sokaktan aşağıya yürüdüm. Neyse ki yirmi ikinci sokak sadece birkaç bina ötede, parktan bir blok uzaklıktaydı. Beyaz, uzun ve sıska bir binaydı. Uzun gölgesi sokağın üzerine düşmüştü. Dövme&nbsp;demir çiçek kutularından kırmızı camgüzeli çiçekleri taşmıştı. İçeri girmek için cesaretimi toplamak üzere kaldırımda bir an durdum. Olive’in benden kaçınmaya çalışmadığını umuyordum.</span></span></p>

    <p class="calibre16"><span class="font"><span class="calibre3">Evin önündeki yolu uzun adımlarla geçtim. Verandadaki döşeme tahtaları ayağımın altında gıcırdadı. Kapıyı açmayı yeltendim. Kapı eski menteşeleri yüksek sesle kolaylıkla açıldı. Görünürde içeride kimse yoktu. Bütün ışıklar kapalıydı. Havanın sıcaklığına rağmen içeride bariz bir serinlik vardı.</span></span></p>

    <p class="calibre16"><span class="font"><span class="calibre3">Tenim ürperdi ve göğsüm sıkıştı. Omzumun üzerinden şöyle bir bakındım. Bir yanım Steven Nell’in üzerime saldırmasını bekliyordu. Ancak orada hüküm süren tek şey&nbsp;sokağın karşısında bulunan, sessiz, yaşamsız bir dizi evdi.</span></span></p>

    <p class="calibre16"><span class="font"><span class="calibre3">Kuvvetle yutkundum ve içeri adım attım.</span></span></p>

    <p class="calibre16"><span class="font"><span class="calibre3">“Merhaba?” diye seslendim. Uzun, dar bir merdiven ikinci kata bağlanıyordu. Soluk kahverengi ve yeşil bir kâğıt duvarları kaplamıştı. “Merhaba? Kimse var mı?”</span></span></p>

    <p class="calibre16"><span class="font"><span class="calibre3">Cevap yoktu. Evin derinliklerinde bir yerden bir mırıldanma duydum. Müzik tanıdıktı ama tam olarak anlamamıştım. Dudaklarımı yaladım ve sertçe yutkundum. Olive her gün bu eve gelir giderdi. Korkacak bir şey yoktu.&nbsp;Yontma merdiven tırabzanını kavradım ve yukarı doğru&nbsp;yavaşça ilerledim. Birkaç adım sonra, kendimi bir korku&nbsp;filminin tam ortasındaymışım gibi hissettim ve yolun geri&nbsp;kalanını gelişigüzel bir biçimde, yavaşça koştum.</span></span></p>

    <p class="calibre16"><span class="font"><span class="calibre3">Soldaki ilk kapının üzerine çivilenmiş altın kaplama 2A yazısı vardı. Nefesimi tuttum ve kapıyı tıklattım. Dokunuşumla birlikte kapı gıcırdayarak, bir santim kadar açıldı.</span></span></p>

    <p class="calibre16"><span class="font"><span class="calibre3">Kalbim heyecanla atarken, kapının aralığından dikkatle içeriyi süzdüm. Yalnızca, Olive’in yatağın üzerine atılmış&nbsp;hırkalarından birinin kolunu seçebildim. Derken, aralıksız&nbsp;bir bip sesi duydum ve kapıyı sonuna kadar ittim.</span></span></p>

    <p class="calibre16"><span class="font"><span class="calibre3">Temizce düzeltilmiş yatağın hemen yanında, Olive’in çalar saati çalıyordu.</span></span></p>

    <p class="calibre16"><span class="font"><span class="calibre3">“Burada değil.”</span></span></p>

    <p class="calibre16"><span class="font"><span class="calibre3">Elimle açık kapıdan kuvvet almaya çalışarak döndüm. Beyaz saçlı ve kocaman gözlüklü ufak tefek Çinli bir kadın&nbsp;arkamda duruyordu.</span></span></p>

    <p class="calibre16"><span class="font"><span class="calibre3">“Siz kimsiniz?” diye sordum.</span></span></p>

    <p class="calibre16"><span class="font"><span class="calibre3">“Bayan Chen. Burayı ben işletiyorum,” dedi, anahtarlarla dolu irice bir halkayı işaret ederek. “Dün gece hiç gelmedi.”</span></span></p>

    <p class="calibre16"><span class="font"><span class="calibre3">“Öyle mi? Tamam,” dedim.</span></span></p>

    <p class="calibre16"><span class="font"><span class="calibre3">Kadın başını salladı ve merdivenlerden yavaşça aşağı indi. Terlikleri, yaşlı tahtaların üzerinde hışırtılı sesler çıkarıyordu.</span></span></p>

    <p class="calibre16"><span class="font"><span class="calibre3">Kalbim çılgınca atmaya başlamıştı. Olive’in odasına geri döndüm. Bunun onun özel hayatına tecavüz olduğunu biliyordum. Ancak komşuları sinirlenmeden önce birinin o alarmı susturması gerektiğini düşünerek içeri girdim&nbsp;ve alarmı susturdum. Huzur dolu bir sessizlik sardı odayı.</span></span></p>

    <p class="calibre16"><span class="font"><span class="calibre3">Olive’in gardırop kapısı açıktı, içinde yalnızca birkaç parça kıyafet asılıydı. Gitarı odanın diğer tarafında duran&nbsp;sandalyeye dayalıydı. Sehpanın üzerine birkaç nota kâğıdı&nbsp;yayılmıştı. Pencere pervazında taze çiçekler duruyordu.</span></span></p>

    <p class="calibre16"><span class="font"><span class="calibre3">Dışarıda bir bisikletin zili çaldı. Çalışma masasının üzerindeki, bana en yakın pencereye doğru baktığım anda&nbsp;pervazın önünden bir karatavuk gürültüyle kanat çırparak&nbsp;havalandı ve yüreğimi ağzıma getirdi.</span></span></p>

    <p class="calibre1"><span class="font"><span class="calibre3">Kendimi toparlamaya çabalayarak, iki elimi çalışma masasına dayadım. Yaşlı bir kadın ve bir kuş bütün gücümü tüketebildiğine göre, gerçekten çok gergin olmalıydım.&nbsp;Kendime rahatlamamı söyleyerek, nefes alıp verdim. Ancak sakinleşemiyordum.</span></span></p>

    <p class="calibre16"><span class="font"><span class="calibre3">Ellerimi yukarı kaldırdığımda bir parça kâğıt avucuma yapıştı. Bisiklet tamiri için alınmış bir alıcı biletiydi. Tamir&nbsp;bugün yapılmalıydı. Altında, pembe, eski tip zarf ve mektup kâğıdı duruyordu. Olive, en üste SEVGİLİ ANNE&nbsp;yazmıştı. Mektubun yalnızca bir kısmı yazılmıştı.</span></span></p>

    <p class="calibre16"><span class="font"><span class="calibre3">Durdum. Bunun ne olduğunu biliyordum ve okuyacak değildim.</span></span></p>

    <p class="calibre16"><span class="font"><span class="calibre3">Döndüm ve odaya bir kez daha göz attım. Düzeltilmiş yatak. Dağınık kıyafetler. Komodinin üzerindeki boş bardak… Esrarengizdi. Sanki birisi Olive’in yaşamını zamanda durdurmuş gibiydi. İçimde ansızın, rahatsız edici,&nbsp;korkunç bir his yükseldi. Olive’in başına bir şey gelmişti.&nbsp;Çok kötü bir şey…</span></span></p>

    <p class="calibre16"><span class="font"><span class="calibre3">Ve bunu kimin yaptığını biliyordum.</span></span></p>
  </div>
</body>
</html>
