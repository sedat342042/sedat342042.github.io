<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre13" id="calibre_pb_63"><a class="calibre9 pcalibre1 pcalibre" id="_Toc410224566"></a><a class="calibre9 pcalibre1 pcalibre" id="bookmark32"></a><span class="calibre9"><span class="font3"><span class="calibre14">BOŞ</span></span></span></h2>

    <p class="calibre16"><span class="font"><span class="calibre3">Merdivenlerden aşağı yavaşça koşarken Aaron “Şimdi nereye gidiyoruz?” diye sordu. Yüzüm yanıyordu. Kalbim&nbsp;kaburgalarımın arasından fırlayacak gibiydi. Hızlı adımlarla parktan yürürken, serin rüzgâra karşı kendimi sararak&nbsp;dişlerimi gıcırdattım.</span></span></p>

    <p class="calibre16"><span class="font"><span class="calibre3">“Bana inanmıyorlar mı? Öyle olsun. Ben de kanıt bulurum,” dedim öfkeyle.</span></span></p>

    <p class="calibre16"><span class="font"><span class="calibre3">Fisher ve Lauren çeşmenin kenarında oturmuş konuşuyorlardı. Yanlarından aceleyle ilerlerken durdular ve sert, sessiz bakışlarla beni süzdüler. Fisher’ın giyindiği şey&nbsp;gözüme iliştiği anda, neredeyse takılıp düşecektim. Kafasındaki havalı şey, ağır kokulu hasır bir fötr şapkaydı. Bu&nbsp;şapkayı çok iyi tanıyordum.</span></span></p>

    <p class="calibre16"><span class="font"><span class="calibre3">“Bu da ne?” dedim, aniden durarak.</span></span></p>

    <p class="calibre16"><span class="font"><span class="calibre3">Bizden metrelerce uzakta olmalarına rağmen, Fisher ve Lauren, ne dediğimi duymuşlar gibi kalkıp başka bir yöne&nbsp;doğru yola koyuldular. Parkın köşesindeyken, Fisher kafasındaki şapkayı çıkardı ve göremeyeceğim şekilde, önünde tuttu.</span></span></p>

    <p class="calibre16"><span class="font"><span class="calibre3">“Nedir bu?” diye sordu Aaron, onları izleyerek.</span></span></p>

    <p class="calibre16"><span class="font"><span class="calibre3">“Hiçbir şey.” dedim, başımı sallayarak.</span></span></p>

    <p class="calibre16"><span class="font"><span class="calibre3">Zihnimde bir dizi yapboz parçası bir araya gelmeye çalışıyormuş gibi hissettim. Önce müzisyen çocuk kaybolmuş, sonra da gitarının kayışı gizemli bir biçimde Tristanların evinde ortaya çıkmıştı. Daha sonra, sarışın genç&nbsp;General Store’da yalnız görünmüş, şimdi de ortalıktan&nbsp;yok olan erkek arkadaşının şapkası Fisher’ın kafasında&nbsp;duruyordu. Yerli çocuklar bir çeşit suç eğlencesi mi yapıyorlardı? Ziyaretçilerden rastgele birtakım aksesuarlar mı&nbsp;çalıyorlardı yoksa?</span></span></p>

    <p class="calibre16"><span class="font"><span class="calibre3">Tabii uzun adam o şapkayı Fisher’a kendisi vermediyse. Belki de bu yüzden dün erkek arkadaşıyla birlikte değildi.&nbsp;Ayrılmış olabilirlerdi. Öteki adamı Fisher için terk etmiş&nbsp;olabilirdi.</span></span></p>

    <p class="calibre16"><span class="font"><span class="calibre3">Ancak o zaman ikisi de oldukça mutlu görünüyorlardı. Serçe parmakları kenetlenmişti ve gülüşleri gerçekti. Gerçekten böyle ayrılmış olabilirler miydi?</span></span></p>

    <p class="calibre16"><span class="font"><span class="calibre3">“Rory? Beni korkutmaya başlıyorsun,” dedi Aaron.</span></span></p>

    <p class="calibre16"><span class="font"><span class="calibre3">“Pardon,” dedim ve yeniden yürümeye başladım. “İyiyim.” Ana caddeyi geçip Freesia Sokağı’na doğru dönerken, Aaron bana yetişmek için acele ediyordu.</span></span></p>

    <p class="calibre16"><span class="font"><span class="calibre3">“Ne tür bir kanıt arıyorsun?” diye sordu.</span></span></p>

    <p class="calibre16"><span class="font"><span class="calibre3">Güzel bir soruydu. Ne arıyordum? Olive’in hâlâ burada olmadığının kanıtını mı? Göz ucuyla, sarı bir evin üst penceresinde bir gölge gördüm ve daha da hızlandım.&nbsp;Parktaki salıncaklar artan rüzgârda gıcırdayarak sallanıyordu. Gökyüzünde gri bulutlar toplanmaya başlamıştı.</span></span></p>

    <p class="calibre16"><span class="font"><span class="calibre3">“Bilmiyorum,” dedim. Başımı sallayarak ön kapıyı açtım. “Ama bir şeyler olmalı.”</span></span></p>

    <p class="calibre16"><span class="font"><span class="calibre3">“Ben burada dışarıda bekleyeceğim!” dedi Aaron arkamdan. “Belki içerdedir ve konuşmaya ihtiyaç duyarsınız!”</span></span></p>

    <p class="calibre16"><span class="font"><span class="calibre3">Eğer içerdeyse… Tanrım, eğer gerçekten oradaysa bu inanılmaz olacaktı.</span></span></p>

    <p class="calibre16"><span class="font"><span class="calibre3">Verandanın tırabzanına ulaştığımda, büyük bir yağmur damlası başımın arkasına düştü ve birdenbire ormandaydım. Yağmur damlaları yaprakları düzleştiriyordu. Tırnaklarımın arasındaki çamur yapış yapıştı. Bıçağı kaldırıp sallarken midemde duyduğum acı dayanılmazdı.</span></span></p>

    <p class="calibre16"><span class="font"><span class="calibre3">On kapı açıldı ve Joaquin dışarı sıvıştı. Kendimi yeniden şimdiye, gerçekliğe döndürebilmek için gözlerimi kırpıştırdım. Verandaya doğru çıkan beş basamağı aştım.</span></span></p>

    <p class="calibre16"><span class="font"><span class="calibre3">“Ne yapıyorsun burada?” diye sordum.</span></span></p>

    <p class="calibre16"><span class="font"><span class="calibre3">Omzu üzerinden baktı ve kapı önünde kalmamı sağlayarak, kapıyı ardından kapadı.</span></span></p>

    <p class="calibre16"><span class="font"><span class="calibre3">“Asıl sen beni takip ederek ne yapıyorsun?” diye sordu rahat bir sırıtmayla.</span></span></p>

    <p class="calibre16"><span class="font"><span class="calibre3">“Hayır, seni takip etmiyorum,” dedim. “Burada ne yapıyorsun, Joaquin?”</span></span></p>

    <p class="calibre16"><span class="font"><span class="calibre3">“Olive’i kontrol etmek istedim,” dedi avuçlarını saklayarak. Sonra kollarını göğsünde çaprazladı. “Haklısın. Burada yok.”</span></span></p>

    <p class="calibre16"><span class="font"><span class="calibre3">Kalbim yavaşça atıyordu. Aaron’a baktım. “Neler oluyor?” der gibi omuz silkti.</span></span></p>

    <p class="calibre16"><span class="font"><span class="calibre3">“Hemen geliyorum!” diye bağırdım, kapının koluna uzanırken.</span></span></p>

    <p class="calibre16"><span class="font"><span class="calibre3">“Hey, bekle. Nereye gidiyorsun?” diye sordu Joaquin bileğimi tutarak. “Sana burada olmadığını söyledim.”</span></span></p>

    <p class="calibre16"><span class="font"><span class="calibre3">Joaquin’i hiçbir zaman sevmemiştim ama ilk defa dokunuşunda bir tehdit hissediyordum. Adrenalin damarlarımdan hızla akarken, avuç içlerim sırılsıklam oldu.</span></span></p>

    <p class="calibre16"><span class="font"><span class="calibre3">“Burada olacağım düşünmemiştim,” dedim. Kendimi onun elinden sıyırmaya çalışıyordum, başaramıyordum.&nbsp;”Sadece başına ne geldiğini ispatlayacak bir kanıt var mı&nbsp;diye bakmaya geldim.”</span></span></p>

    <p class="calibre16"><span class="font"><span class="calibre3">“Hiçbir şey bulamayacaksın,” dedi Joaquin küçümseyen bir gülümsemeyle.</span></span></p>

    <p class="calibre16"><span class="font"><span class="calibre3">“Lütfen elini üzerimden çeker misin?” diye sordum. Tenimin altında sıcak bir öfke kaynamaya başlamıştı.</span></span></p>

    <p class="calibre16"><span class="font"><span class="calibre3">“Hey, dostum! Sanırım sana elini üzerinden çekmeni söyledi,” diye bağırdı Aaron ve bize yaklaşmaya başladı.</span></span></p>

    <p class="calibre16"><span class="font"><span class="calibre3">Birden, Joaquin teslim olarak avuçlarını yukarı kaldırdı. “Pardon, dostum. Onun koruması olduğunu düşünmemiştim.”</span></span></p>

    <p class="calibre16"><span class="font"><span class="calibre3">Bileğimi kurtarır kurtarmaz, içeriye girip ikinci kata koştum ve Olive’in oda kapısını açtım.</span></span></p>

    <p class="calibre16"><span class="font"><span class="calibre3">Boştu. Yatak yapılmıştı. Örtüler düzgünce yatağın altına sıkıştırılmış, yastıklar kusursuz bir biçimde düzenlenmişti. Yeni silinmiş pencerelerden sızan güneş, eşyaların üzerindeki tozu parlatıyordu. Masanın üzerinde kâğıtlar&nbsp;ve sandalyenin üzerinde kıyafetler ortadan kaybolmuştu.&nbsp;Taze çiçekler bile gitmişti. Olive hiçbir zaman o odada olmamış gibiydi.</span></span></p>

    <p class="calibre16"><span class="font"><span class="calibre3">Tereddüt ederek içeri girdim. Pencereler kapalı ve kilitli, içerideki hava durgun ve boğucuydu. Yeniden orada belirmesini başarabilirmişim gibi önceki gelişimde gitarın&nbsp;durduğu yere baktım. ‘Yavaşça, yataktan çalışma masasına&nbsp;yürüdüm. Parmaklarımı masanın üzerinde gezdirdim, annesine yazdığı mektubun olduğu yerde duraksadım. Öyle yoğun bir sessizlik vardı ki, hışırtılı nefes alışlarım bir tren&nbsp;sesi gibi gürültülüydü. Olive buraya gelip toparlanıp ayrılmış mıydı? Neden beni görmeye gelmemişti? Neden veda&nbsp;etmemişti?</span></span></p>

    <p class="calibre16"><span class="font"><span class="calibre3">Bir gıcırtı duydum ve döndüm. Gardırobun kapısı hafifçe aralıktı, içeride derinde saklanan bir gölge gördüğüme yemin edebilirdim. Yerimde donakaldım.</span></span></p>

    <p class="calibre16"><span class="font"><span class="calibre3">“Merhaba? <span>içeride</span> biri mi var?” dedim, sesim korkudan çatallaşmıştı.</span></span></p>

    <p class="calibre16"><span class="font"><span class="calibre3">Hiçbir ses yoktu. Parmaklarım titreyerek pirinç tokmağa uzandım.</span></span></p>

    <p class="calibre16"><span class="font"><span class="calibre3">Bir başka gıcırtı… Başımı kaldırarak kapının hemen dışında duran Bayan Chen’e baktım. Rahat bir nefes aldım. Yalnızca otelci kadındı. Zihnim benimle açıkça alay&nbsp;ediyordu.</span></span></p>

    <p class="calibre16"><span class="font"><span class="calibre3">“Merhaba Bayan Chen,” dedim. “Acaba-…”</span></span></p>

    <p class="calibre16"><span class="font"><span class="calibre3">Tahta döşemeleri süpüren kadın solgun, çiçekli sabahlığı içinde oldukça kambur duruyordu. Ben konuşmaya başladığım an yeniden, düşünebileceğimden hızlı bir şekilde hareket etmeye başladı.</span></span></p>

    <p class="calibre16"><span class="font"><span class="calibre3">“Bayan Chen?” dedim.</span></span></p>

    <p class="calibre16"><span class="font"><span class="calibre3">Beni görmezden geldi ve üçüncü kata çıktı.</span></span></p>

    <p class="calibre16"><span class="font"><span class="calibre3">“Bekleyin! Bayan Chen!” dedim, peşinden giderek. “Olive’in eşyaları nerede?” Bayan Chen bir kapının önünde durdu ve parmakları titreyerek elindeki koca anahtar&nbsp;takımını yokladı.</span></span></p>

    <p class="calibre16"><span class="font"><span class="calibre3">“Aldırdı,” dedi.</span></span></p>

    <p class="calibre16"><span class="font"><span class="calibre3">“Öyle mi?” dedim, yarı rahatlamış, yarı şaşkına dönmüş bir halde. “Ne zaman? Nereye aldırdı?”</span></span></p>

    <p class="calibre16"><span class="font"><span class="calibre3">“Bilmiyorum.” Kadın önündeki kapının deliğine bir anahtar soktu. “Gitmelisin.”</span></span></p>

    <p class="calibre16"><span class="font"><span class="calibre3">O kapıyı açıp içeri girerken, “Bilmiyorum derken, ne demek istiyorsunuz?” dedim. Arkasındaki seyrek eşyalı&nbsp;salonunu görebiliyordum. Penceresinin altına <span><i class="calibre10">Popular</i></span> <i class="calibre10">Mechanics’</i>ten <i class="calibre10">InStyle</i> ve <i class="calibre10">Cottage Home’u</i> kadar bir dolu dergi yığılmıştı. “Siz mi topladınız eşyaları?” diye sordum. “Birisi&nbsp;mi geldi, yoksa siz mi yolladınız?”</span></span></p>

    <p class="calibre16"><span class="font"><span class="calibre3">“Bu beni ilgilendirmez, ayrıca bu yaptığın haneye tecavüz,” dedi Bayan Chen kapıyı yüzüme kapatırken. “Şimdi, git!”</span></span></p>

    <p class="calibre16"><span class="font"><span class="calibre3">“Hayır, bekleyin! Bayan Chen! Sadece Olive’in nerede olduğunu bilmek istiyorum. İyi olup olmadığını görmek&nbsp;istiyorum.”</span></span></p>

    <p class="calibre16"><span class="font"><span class="calibre3">Kapı, kapanmasına birkaç santim kala durdu. Bayan Chen arkasından gizlice baktı. İnce gözlüğünün arkasındaki gözleri suluydu. “O iyi, hanımefendi,” diye fısıldadı,&nbsp;merdivenlere doğru göz atarak. Ürperdim. Neden fısıldıyordu ve iyi derken tam olarak neyi kast etmişti? Bayan&nbsp;Chen pütürlü elini uzattı ve bileğimi kavradı. Teni, şaşırtıcı bir şekilde sıcaktı. Göğsümde hoş, rahatlatıcı bir titreme&nbsp;hissettim. “O… Şimdiki olduğundan daha iyi. Hadi git.”&nbsp;Sonra da kapıyı kapattı.</span></span></p>
  </div>
</body>
</html>
