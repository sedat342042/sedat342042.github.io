<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre13" id="calibre_pb_73"><a class="calibre9 pcalibre1 pcalibre" id="_Toc410224571"></a><a class="calibre9 pcalibre1 pcalibre" id="bookmark37"></a><span class="calibre9"><span class="font3"><span class="calibre14">KANADA</span></span></span></h2>

    <p class="calibre1"><span class="font"><span class="calibre3">Babam, Juniper Adası Polis Departmanının kapısını açıp beysbol şapkasını eline alarak dondurucu soğukluktaki giriş salonuna girerken hemen onun arkasındaydım.&nbsp;”Kızım!” diye bağırdı. “Kızım…”</span></span></p>

    <p class="calibre16"><span class="font"><span class="calibre3">Geniş salonun ortasında durduk, içeride üzerinde JU-NÎPER ŞEHRİ yazan mavi ceketler giyen elli kişi vardı. Hepsi bir anda durup bize baktılar. Hepsi polislerin üzerine bir harita koyduğu danışma masasının önünde toplanmıştı. Bir hışırtı duydum ve o sabah konuştuğum sert&nbsp;polis pantolonunu çekiştirerek öne çıktı.</span></span></p>

    <p class="calibre1"><span class="font"><span class="calibre3">“Bay Thayer olmalısınız,” dedi adam elini uzatarak. “Ben emniyet amiri Grantz. Kızınız hakkındaki olaydan&nbsp;haberimiz var, bayım. Arama ekibi oluşturuyoruz.”&nbsp;Odanın etrafında dolandı ve etrafımızdaki birkaç kişi&nbsp;başıyla bize selam verdi. Beyaz saçlı bir adam, ona birkaç sayfalık bir belge getirdi. Bir an için onların üzerinde&nbsp;Darcy’nin yüzünü gördüm sandım. Etrafıma bir göz gezdirdim ve cebinde fotoğraf olan birkaç kişi daha gördüm.&nbsp;Darcy’nin fotoğrafını nereden almış olabilirlerdi ki?</span></span></p>

    <p class="calibre16"><span class="font"><span class="calibre3">“Teşekkür ederim ama bir arama ekibine ihtiyacımız yok,” dedi babam kısık bir sesle. “İhtiyacımız olan şey&nbsp;FBI’yı aramak.”</span></span></p>

    <p class="calibre16"><span class="font"><span class="calibre3">Kalabalığın arasında bir fısıltı dolandı ve bir gürültüye döndü. Amir Grantz gergin bir şekilde etrafa bakındı.</span></span></p>

    <p class="calibre16"><span class="font"><span class="calibre3">“Hadi ofisime geçelim ve konuşalım, olur mu?”</span></span></p>

    <p class="calibre16"><span class="font"><span class="calibre3">Amir babamı kolundan tuttu ve danışma masasının arkasına yönlendirdi. Onları takip ederken bütün gözlerin üzerimde olduğunu hissettim. Birkaç temiz masanın kenarından geçerek salonda ilerledik. Sonra Grantz bir kapıyı açtı. Biz içeri girene kadar kapıyı arkasından kapatmak&nbsp;üzere orada durdu. Amirin ofisi, ortada metal bir masa&nbsp;ve arkasındaki duvarda duran kocaman bir <i class="calibre10">Juniper Adası&nbsp;Polis Teşkilatı</i> amblemi ile küçük ve düzgündü. İçeride&nbsp;dosya dolabı veya yüksek teknolojili <span>ekipman</span> filan yoktu.&nbsp;Sadece bir telefon ve üzerinde bir şapkayla ceket olan bir&nbsp;askılık vardı. Masanın ortasında Darcy’nin bir okul fotoğrafı vardı. Kanım dondu. Bu fotoğrafı nasıl bulabilmişlerdi&nbsp;ki? Babam hariç adadaki hiç kimsede bu fotoğraf yoktu. Ve&nbsp;babam da onu her zaman cüzdanında taşırdı. Amir fotoğrafa bakakaldığımı gördü ve onu bir çekmeceye kaldırdı.</span></span></p>

    <p class="calibre16"><span class="font"><span class="calibre3">Babama baktım ama o bir şeylerin ters gittiğini anlamamış gibiydi. Yan odadan tartışma sesleri geliyordu ama söylediklerini çıkaramıyordum.</span></span></p>

    <p class="calibre16"><span class="font"><span class="calibre3">“FBI’ya haber vermeye gerek yok, bayım,” dedi Amir sakince. “Kızınız sadece bir saatten az süredir kayıp.”</span></span></p>

    <p class="calibre16"><span class="font"><span class="calibre3">“Ama sebebi var,” dedi babam, beysbol şapkasını elinde bükerken bana cesaretlendirecek şekilde baktı. “Ailem tanık koruma programının bir parçası olarak burada. Daha geçen hafta kızım Rory, Roger Krauss ismindeki bir seri&nbsp;katil tarafından saldırıya uğradı ve bildiğimiz kadarıyla bu&nbsp;katil henüz yakalanmadı. Darcy’ye saldırması kuvvetle&nbsp;muhtemel.”</span></span></p>

    <p class="calibre16"><span class="font"><span class="calibre3">Grantz bize baktı. Öylesine uzun süreli duraksadı ki. <span>beyninin</span> içindeki dişlilerin sesini duyabiliyordum sanki.&nbsp;”Bayım, bu durum pek öyle değil.”</span></span></p>

    <p class="calibre16"><span class="font"><span class="calibre3">“Ne düşündüğünüz umurumda değil!” diye bağırdı babam. “Derhal FBI’ya haber verilmesini istiyorum!”</span></span></p>

    <p class="calibre16"><span class="font"><span class="calibre3">Polis amiri geri adım attı ve ilk defa hayatımda babamın çileden çıktığında bu kadar korkutucu olmasına sevindim,&nbsp;Yan odadan bir çarpma sesi geldi ve biri şaşkınlıkla bağırdı.</span></span></p>

    <p class="calibre16"><span class="font"><span class="calibre3">“Tamam. Tamam. FBI’yla iletişim kuracağım.”</span></span></p>

    <p class="calibre16"><span class="font"><span class="calibre3">Grantz masaya doğru yöneldi ve köşede duran siyah telefonu aldı. Yan odadaki tartışma gittikçe büyüyor, sesler yükseliyor ancak hâlâ anlaşılmazlığını koruyordu.</span></span></p>

    <p class="calibre16"><span class="font"><span class="calibre3">Grantz tartışmayla aramızda duran duvara şöyle bir baktıktan sonra, “Lütfen dışarıda bekler misiniz?” diye&nbsp;sordu.</span></span></p>

    <p class="calibre16"><span class="font"><span class="calibre3">“Hayır. Burada olmak istiyorum,” dedi babam.</span></span></p>

    <p class="calibre16"><span class="font"><span class="calibre3">“Anlıyorum bayım ama kurallar gereği dışarıda olmalısınız,” dedi amir, ahizeyi kaldırdığında hafiften eli titriyordu. “Sivillerin önünde FBI ile bir dosyayı konuşamam.”</span></span></p>

    <p class="calibre16"><span class="font"><span class="calibre3">Babam sıkıntıyla iç çekti ve hızla kapıyı açtı. Önce benim çıkmama izin verdi, sonra da salondaki gürültüyü durduracak kadar sertçe kapıyı kapattı. Danışma masasının önünde birkaç kişinin bize baktığını görünce sırtımı&nbsp;onlara döndüm. Ofisin içinde Bay Grantz kısık sesle konuşmaya başlamışta.</span></span></p>

    <p class="calibre16"><span class="font"><span class="calibre3">“Çok özür dilerim, Rory,” dedi babam, ofisin dışındaki sıralardan birine oturup yüzünü ovuştururken. Yüzüme&nbsp;baktığında gözlerinin dolduğunu gördüm. “Sana inanmadığım için özür dilerim.”</span></span></p>

    <p class="calibre16"><span class="font"><span class="calibre3">“Tamam,” dedim yavaşça. “Ben de neye inanacağımı bilmiyordum. Şu ana kadar.”</span></span></p>

    <p class="calibre1"><span class="font"><span class="calibre3">Babam elime uzanıp tuttu. “Eğer onu kaybedersem …” “Biliyorum,” dedim. “Böyle şeyleri düşünmememiz&nbsp;lazım.” Bir nefes aldım. “Baba? Cüzdanına bakabilir miyim?”</span></span></p>

    <p class="calibre16"><span class="font"><span class="calibre3">Kaşları çatıldı ama elini arka cebine götürdü. “Neden?” “Sadece bir şeye bakmak istedim.”</span></span></p>

    <p class="calibre16"><span class="font"><span class="calibre3">Yumuşak derili cüzdanı açtım ve babamın aile fotoğraflarını koyduğu bölüme baktım, ikinci sınıfta çektirdiğim fotoğraf gözüme takıldı. Perçemlerim çok kısaydı ve yüzümde kocaman bir gülümseme vardı. Bunun tam arkasında da Darcy’nin fotoğrafı vardı. Hâlâ oradaydı. Onu&nbsp;kaybetmemişti. Darcy onu alıp Joaquin’e vermemişti.&nbsp;Kopyasını çıkartmak için kimse onu çalmamıştı da. O zaman nasıl oluyor da polisler bunu dağıtabilmişlerdi?</span></span></p>

    <p class="calibre1"><span class="font"><span class="calibre3">Arkamızdaki kapı açıldı ve Grantz geniş adımlarla çıktı. “Haberler iyi. Roger Krauss değil.”</span></span></p>

    <p class="calibre16"><span class="font"><span class="calibre3">“Ne?” diye atıldım. Babam ayağa kalktı, hâlâ elimi tutuyordu. Yan odadaki sesler git gide şiddetleniyordu.</span></span></p>

    <p class="calibre16"><span class="font"><span class="calibre3">“Az önce FBI’dan Ajan Lawrence ile konuştum,” dedi Grantz vücudunu dikleştirerek. “Nell’in Kanada’ya kaçtığını söyledi. Orada bazı ipuçlarının peşindelermiş. Nell’e&nbsp;yaklaştıklarını düşünüyorlar. Onu ülkeye geri getirene&nbsp;kadar birkaç gün daha burada kalmanızı istiyorlar. Adam&nbsp;Juniper yakınlarında kesinlikle değilmiş, bundan emin&nbsp;olabileceğimizi söylediler.”</span></span></p>

    <p class="calibre16"><span class="font"><span class="calibre3">Rahat bir nefes aldım, buna ihtiyacım vardı. Kanada. Darcy güvendeydi.</span></span></p>

    <p class="calibre16"><span class="font"><span class="calibre3">“Şükürler olsun,” dedi babam rahatlayarak. “O zaman Darcy nerede? Kızım nerede?”</span></span></p>

    <p class="calibre16"><span class="font"><span class="calibre3">“Arama ekibi işte bu yüzden var, bayım,” dedi Grantz babamın sırtına elini koyarak ve onu, arkadan sesleri gittikçe yükselen tartışmadan uzağa yönlendirerek. “Arada&nbsp;bir adaya gelen misafirlerimizden sahilde kaybolanlar, bu&nbsp;sis içinde yolunu kaybedenler olur. Bizim onları bulmamız gerekir. Bunu daha önce de yapmıştık ve herhangi bir&nbsp;sıkıntı yaşamadık. Yani bize müsaade ederseniz işe başlasak&nbsp;iyi olur.”</span></span></p>

    <p class="calibre16"><span class="font"><span class="calibre3">“Peki, biz de arama ekibine katılmak istiyoruz,” dedi babam güçlü bir tonla. “Rory’yle size yardımcı olabiliriz.”</span></span></p>

    <p class="calibre16"><span class="font"><span class="calibre3">Az ötede biri öksürdü ve polis şefi kulağını kaşıdı. “Bu gerekli değil,” dedi.</span></span></p>

    <p class="calibre16"><span class="font"><span class="calibre3">“Neden olmasın? Ne kadar fazla insan ararsa o kadar iyi, değil mi?” dedim.</span></span></p>

    <p class="calibre16"><span class="font"><span class="calibre3">“Eee tabii, evet, teoride öyle ama onu evde bekleşeniz bence daha iyi olur. Hiç belli olmaz. Belki de bir anda eve&nbsp;dönebilir, kapıyı çalabilir ve eğer evde kimse yoksa bundan&nbsp;emin olma imkânımız tamamen ortadan kalkar.”</span></span></p>

    <p class="calibre16"><span class="font"><span class="calibre3">Babam bu varsayımı kafasında masaya yatırarak bana baktı. Steven Nell veya Roger Krauss’un veya her ne zıkkımsa, olaya <span>dahil</span> olmadığını öğrenince babamın oldukça&nbsp;rahatladığını, daha güvenli hissettiğini görebiliyordum.&nbsp;Ben de bu şekilde hissetmek istiyordum ama bütün hafta&nbsp;boyunca hissettiğim kötü hisleri içimden atamıyordum.</span></span></p>

    <p class="calibre16"><span class="font"><span class="calibre3">“Peki, tamam,” dedi sonunda babam kolunu bana dolayarak. “Eve gideceğiz. Ama herhangi bir şey bulursanız saniyesinde bize haber vereceksiniz, tamam mı?”</span></span></p>

    <p class="calibre16"><span class="font"><span class="calibre3">“Tabii ki,” diye istekli bir şekilde tekrar etti Grantz.</span></span></p>

    <p class="calibre16"><span class="font"><span class="calibre3">Danışma masasının arkasındaki bir ofis kapısı açıldı ve içerisi öfkeli seslerle doldu.</span></span></p>

    <p class="calibre16"><span class="font"><span class="calibre3">“Bu konuda benden daha fazla şey bildiğini sana ne düşündürüyor?” diye tanıdık bir ses geldi. Dönüp baktığımda konuşanın Joaquin olduğunu gördüm. Yüzü kan&nbsp;kırmızısıydı ve ofise doğru bağırıyordu. “Kim olduğunu&nbsp;sanıyorsun sen?”</span></span></p>

    <p class="calibre16"><span class="font"><span class="calibre3">Beni ve babamı fark etmeden bağırıp çağırarak binanın arkasına doğru gitti ve arkasından kalın metal bir kapıyı&nbsp;sertçe kapadı. Bir saniye sonra, azarı yediği her halinden&nbsp;belli bir şekilde Memur Dorn dışarıya çıktı.</span></span></p>

    <p class="calibre16"><span class="font"><span class="calibre3">“Bu da kimdi böyle?” diye bana sordu babam, kapıya doğru ilerlerken.</span></span></p>

    <p class="calibre16"><span class="font"><span class="calibre3">“Joaquin,” diye cevap verdim, bacaklarım titriyordu.</span></span></p>

    <p class="calibre16"><span class="font"><span class="calibre3">“Darcy’nin hoşlandığı çocuk mu?” diye sordu babam bana kapıyı açarken. “Gerçekten oldukça üzgün görünüyordu. Ondan hoşlanıyor olmalı,”</span></span></p>

    <p class="calibre16"><span class="font"><span class="calibre3">“Evet,” dedim belli belirsiz bir şekilde. “Öyle olmalı.”</span></span></p>

    <p class="calibre16"><span class="font"><span class="calibre3">Söylediklerine, az önce gördüklerimize babam hiç mi dikkat etmemişti? Joaquin’in bir polise böyle bağırması&nbsp;tuhaf değil miydi? “Kim olduğunu sanıyorsun?” diyerek&nbsp;ne demeye çalışıyordu? Joaquin, Dorn’dan daha fazla neyi&nbsp;biliyordu?</span></span></p>
  </div>
</body>
</html>
