<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MaviOktav Defterleri</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f4bedd45-6b3e-41ae-a312-f243af290288" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="sagnormal" id="calibre_toc_9">SEKİZİNCİ OKTAV DEFTERİ</h1>

  <p class="normal">Sürücüme her bakımdan güvenirim. Bir gün yanlardan ve önden kubbeleşen bir duvara rastgelmiştik, yolculuğu bırakıp duvar boyunca, duvara dokunarak ilerledik; sürücüm sonunda, "Bu bir insan alnı olmalı," dedi.</p>

  <p class="normal">Küçük bir balık avına çıkmış, deniz kıyısında tahta bir kulübe çatmıştık.</p>

  <p class="normal">Tanımadığım insanlar tanıyor beni. Geçenlerde çıktığım yolculukta, lebeleb dolu bir vagonda çantam elimde yol açarak ilerlemeye çabalıyordum. Derken daha önce hiç görmediğim bir adam seslenip yerini bana verdi.</p>

  <p class="normal">İşi haz olarak görmek, ruhbilimcilerin tanımadığı bir davranış.</p>

  <p class="normal">Gereğinden çok ruhbilimin ardından iç bulanması. Sağlam bacakları olduğu için ruhbilime kabul edilen biri varsa, kısa sürede, hatta gelişigüzel rotalar izleyerek, başka hiçbir alanda alamayacağı yolları katedebilir. Bunu görenlerin ağızları açık kalır.</p>

  <p class="normal">Çorak toprak üzerinde dikiliyorum. Neden daha verimli bir yere gitmedim önceden, bilemiyorum. Buna değmez miyim yoksa? Hayır, bunu söylememeliyim, benden daha çabuk büyüyecek bir çalı bulmak olanaksızdır.</p>

  <p class="sagbold1">y a h u d i t i y a t r o s u ü z e r i n e<sup class="calibre2"><a href="../Text/MaviOktav%20Defterleri_split_051.html#footnote119939" id="footnote119939backlink">[39]</a></sup></p>

  <p class="normal">Burada rakamlar ve istatistiklerle uğraşmayacağım; bunu Yahudi tiyatrosunu inceleyecek tarihçiler yapsın. Amacım çok basit: On yıldan uzun süredir izlediğim, öğrendiğim, kimi zaman parçası olduğum oyunları, oyuncuları ve izleyicileriyle Yahudi tiyatrosuna dair birkaç sayfa anıyı size sunmak, daha doğrusu, perdeyi kaldırıp yarayı göstermek. Hastalığa tanı konulabilirse belki tedavi de mümkün olabilir, bu yolla gerçek bir Yahudi tiyatrosu yaratılabilir.</p>

  <p class="h2baslik">I.</p>

  <p class="normal">Varşova'daki sofu ana babam için tiyatro <span class="ideitalik">trefe</span>'ydi,<sup class="calibre2"><a href="../Text/MaviOktav%20Defterleri_split_052.html#footnote119940" id="footnote119940backlink">[40]</a></sup> yani <span class="ideitalik">chazer</span>'den gayrısı değildi kuşkusuz. Tiyatro yalnızca <span class="ideitalik">Purim</span>'de vardı; çünkü yalnızca o gün Kuzen Chaskel küçük sarı keçi sakalının üzerine büyük bir kara sakal yapıştırır, kara kaftanını ters olarak giyer, neşeli bir esnafı canlandırırdı. Çocuk gözlerimi ondan ayıramazdım. Bütün kuzenlerim arasında en çok sevdiğim oydu, ona benzeyebilmek için çırpınıp dururdum; sekizime bile basmadan, <span class="ideitalik">Seder</span>'de kuzen Chaskel gibi oynamaya başlamıştım ben de. <span class="ideitalik">Rebbe</span> gitti miydi, <span class="ideitalik">Seder</span>'de tiyatro oynardık hep, ben yapımcı olurdum, sahne yöneticisi olurdum, her kılığa girerdim. Sonunda <span class="ideitalik">Rebbe</span>'den en büyük dayağı yiyen de ben olurdum. Fakat umursamazdık bunu, bizi döverlerdi, biz her gün yeni bir oyun hazırlamayı sürdürürdük. Yıl boyunca <span class="ideitalik">Purim</span> gelse de Chaskel'i yine kostümle görebilsem diye beklerdim, beklerken dans etmeyi sürdürürdüm. Kararlı olduğum tek şey, büyüdüğümde Kuzen Chaskel gibi <span class="ideitalik">Purim</span>'de makyaj yapıp şarkılar söylemekti.</p>

  <p class="normal"><span class="ideitalik">Purim</span> dışında da giyinip makyaj yaparak sahneye çıkan birçok sanatçının varlığından haberim yoktu. Bir gün Israel Feldscher'in oğlundan her gece sahneye çıkılıp rol yapılan tiyatroların varlığını, Varşova'da bile böyle tiyatroların bulunduğunu, babasının onu birkaç kez bu tiyatrolara götürdüğünü öğrendim. On yaşında olduğum o günlerde, bu haber beni büyüledi, o ana dek hiç bilmediğim gizli bir özlem tutuşmuştu içimde. Büyüyüp tek başıma tiyatroya gidebileceğim günleri iple çekmeye başladım. Tiyatronun yasak, hatta günah olduğundan haberim yoktu elbette.</p>

  <p class="normal">Çok geçmeden Belediye'nin karşısındaki Büyük Tiyatro'yu keşfettim; bütün Varşova'nın, hatta belki de dünyanın en güzel tiyatrosu. Önünden her geçişimde, dış görünüşüyle bile etkilerdi beni. Bir gün Büyük Tiyatro'ya ne zaman gideceğimizi sormak gafletinde bulununca, evde bir güzel azarlandım. Yahudi çocuklarının tiyatroya dair tek şey bilmemeleri gerekirdi, yasaktı bu bilgi, tiyatro sadece <span class="ideitalik">Goyim</span>'ler ve günahkârlar içindi. Bu yanıt bana yetmişti, başka soru sormadım; fakat bana rahat yüzü yoktu artık, ileride bu günahı mutlaka işleyeceğimden, büyüdüğümde tiyatroya gitmek zorunda kalacağımdan korkuyordum.</p>

  <p class="normal">Bir akşam <span class="ideitalik">Yom Kippur</span>'dan sonra, iki kuzenimle birlikte Büyük Tiyatro'nun önünden geçiyorduk. Caddede insanlar birikmişti, bakışlarımı murdar tiyatrodan alamadığımı gören Kuzen Mayer "Şimdi orada olmak ister miydin?" diye sordu. Bir şey söylemeyip susmam hoşuna gitmişti, ekledi hemen: "Baksana çocuk, tek bir Yahudi bile yok orada; Tanrı korusun! <span class="ideitalik">Yom Kippur</span>'un son akşamı bir tek Yahudi bulamazsın tiyatroda." Benim bundan çıkardığım anlam, <span class="ideitalik">Yom Kippur</span> bayramı dışındaki her günde, bir Yahudinin tiyatroda bulunabileceği oldu.</p>

  <p class="normal">Büyük Tiyatro'ya ilk kez gittiğimde, on dört yaşındaydım. Ülkenin resmi dilini pek az biliyordum ama afişleri okuyabiliyordum şimdiden, afişleri okuduğum bir gün <span class="ideitalik">Hugenotten</span> adlı oyunun sahneleneceğini öğrendim. <span class="ideitalik">Klaus'</span>ta söz edilmişti bu oyundan, oyunun yazarı da Meier Beer adında bir Yahudiydi. Kendime bu oyunu izleme iznini verip, o akşam yaşamımda ilk kez tiyatroya gittim.</p>

  <p class="normal">O akşam görüp duyduklarımı anlatmanın yeri burası değil, sadece şunu belirtmek isterim: Büyük Tiyatro'da Kuzen Chaskel'den çok daha iyi şarkı söyleyip kıyas kabul etmeyecek kadar iyi makyaj yapanların bulunduğunu anlamıştım. Karşılaştığım sürprizler bununla sınırlı değildi: Oyundaki müzik eskiden beri aşina olduğum bir müzikti, ezgisi cuma akşamları <span class="ideitalik">Leche Lodi</span> ilahisinde de geçiyordu. <span class="ideitalik">Klaus'</span>ta yıllar yılıdır söylenegelen ezgilerin nasıl olup da Büyük Tiyatro'daki bir oyuna sızdığını aklım almamıştı.</p>

  <p class="normal">O günden sonra sık sık tiyatroya gittim. Yapmam gereken tek şey, tiyatroya giderken bir yakalık ve bir çift kolluk almak, tiyatro dönüşünde bunları Vistul Irmağı'na atmayı unutmamaktı; ailemin bunları görmemesi gerekiyordu. Ruhumu <span class="ideitalik">Wilhelm Tell</span> ya da <span class="ideitalik">Aida</span> ile beslerken, onlar benim <span class="ideitalik">Klaus'</span>ta oturup Talmud ciltlerine gömülmüş halde kutsal metinlerle haşır neşir olduğumu sanarak huzur içinde yaşıyorlardı.</p>

  <p class="h2baslik">II.</p>

  <p class="normal">Bir süre sonra şehirde bir Yahudi tiyatrosunun da bulunduğunu öğrendim. Çok istememe rağmen oraya gitmeye cesaret edemiyordum, bunu ailem kolayca öğrenebilirdi. Fakat Brand Tiyatrosu'ndaki operaları ve sonraları Polonya Dram Tiyatrosu'ndaki oyunları kaçırmamaya başladım. Bu tiyatroda <span class="ideitalik">Haydutlar</span>'ı ilk kez seyrettim. Şarkısız ve müziksiz de iyi bir oyun oynanabileceğini o güne dek düşünememiştim. Oyundaki Franz'a da hiç kızmadım doğrusu, beni en çok etkileyen o olmuştu, bana kalsa Karl değil Franz rolünü oynamayı isterdim.</p>

  <p class="normal"><span class="ideitalik">Klaus'</span>taki çocuklardan tiyatroya gitmeye cüret eden bir tek ben vardım. Biz orada aydınlatan kitaplarla besleniyorduk, o günlerde Shakespeare, Schiller ve Lord Byron'u okuyordum. Yiddiş edebiyatı namına, sadece yarı Almanca yarı Yiddiş dilinde basılmış Amerika'dan gelme polisiyeler bulabiliyorduk.</p>

  <p class="normal">Aradan fazla geçmeden içim içimi yemeye başladı: Varşova'da bir Yahudi tiyatrosu olsun da ben bunu göremeyeyim! Her şeyi göze alıp, her tehlikeyi hesaba katarak Yahudi tiyatrosuna gittim. Baştan aşağı değiştim bundan sonra. Henüz oyun başlamadan, diğer tiyatrolarda hiç başıma gelmeyen duygular içinde buldum kendimi. Çevrede fraklı beyefendiler, dekolte giyimli hanımefendiler, Polonyalılar, Ruslar yerine her sınıftan Yahudiler, kaftanlar, gündelik giysiler, Batılılar gibi giyinmiş kadınlar ve kızlar vardı. Herkes kendi anadilini yüksek sesle, hiçbir şeyden çekinmeden konuşuyordu, üzerimdeki uzun kaftan kimsenin gözüne batmamıştı, utanmam için tek bir neden yoktu.</p>

  <p class="normal">Altı perde ve on tabloluk şarkılı, danslı bir komediydi sahnelenen: Schumor'un <span class="ideitalik">BaalTeshuvah</span>'ı. Polonya tiyatrosundaki gibi sekizde değil onda başladı oyun, gece yarısından önce de bitmedi. Kadının düzenbaz sevgilisi rolünü oynayan oyuncu Yüksek Almancayla konuştu, Almancayı hiç bilmeyen ben büyük bir şaşkınlıkla bu mükemmel Almancayı çok iyi anladığımı fark ettim. Sadece komik rolünü oynayanla soprano Yiddiş dilinde konuştular.</p>

  <p class="normal">Genel olarak bakıldığında, şimdiye dek izlediğim opera, dram ve operetlerin hepsinden çok sevmiştim bu tiyatroyu. Öncelikle Yiddişceydi, elbette Alman Yiddişcesiydi ama yine de Yiddişceydi: Daha iyi ve güzel bir Yiddişce. İkinci olarak bu oyunda her şey birlikteydi: Dram, trajedi, şarkı, komedi, dans... hayat gibi, her şey bir arada. Gece heyecandan uyuyamadım, içimden bir ses benim de günün birinde Yahudi sanat tapınağının hizmetkârlarından biri olacağımı, oyuncu olmak için çabalamamı söylüyordu.</p>

  <p class="normal">Ne yazık ki, sonraki gün ikindide babam kardeşlerimi yan odaya yollayarak annemle beni odada bıraktı. Zorlu bir <span class="ideitalik">kashe</span>'nin beni beklediğini anlamıştım. Babam hiç yerine oturmadan odada bir aşağı bir yukarı yürümeyi sürdürdü, eli küçük sakalında bir anneme bir bana bakarak konuştu: "Bunu birinin sana anlatması gerek. Bu çocuk gün geçtikçe kötülüyor. Dün Yahudi tiyatrosunda görmüşler onu!" Annem dehşetle ellerini kavuşturdu, babam sapsarı bir yüzle odada dolanmayı sürdürüyordu. İçim sıkıştı, suçunu kabul eden bir mahkÃ»m gibi olduğum yerde kaldım, dindar ailemin çektiği acıyı görmeye katlanamıyordum. O gün neler söylediğimi anımsayamıyorum bugün, anımsadığım tek şey şu: Birkaç dakika sessizlikten sonra babam, "Sakın aklından çıkarma oğlum, bu yol seni uzaklara, pek sapa yollara götürür," dedi. Sonunda haklı çıktı.</p>

  <p class="normal">En sonunda, benden başka bir kişi kalmıştı meyhanede. Mayhaneci artık kapatmak niyetindeydi, hesabı ödememi istedi. "Başka oturan da var," dedim yüzümü asarak; gitme zamanı olduğunu anlıyordum ama canım hiçbir yere gitmek istemiyordu. "Zor olan da bu" dedi meyhaneci, "şu adamla bir türlü anlaşamıyorum. Bana yardım eder misiniz?" Boru gibi yaptığım ellerimin arasından, "Hey, oradaki!" diye seslendim. Adam kılını kıpırdatmadı, bira bardağını gözünün ucuyla incelemeyi sürdürüyordu.</p>

  <p class="normal">Kapıya varıp çıngırağa asıldığımda, gecenin geç bir zamanıydı. Avlunun derinliklerinden gelen kapıcının kapıya varıp açması için epeyi zaman geçti.</p>

  <p class="normal">"Bey sizi bekliyor" diyen uşak yarı eğilerek, sessizce, yüksek cam kapıyı açtı. Kont açık pencerenin yanında oturduğu yerden kalkıp uçarcasına yaklaştı. Gözlerimiz karşılaştı, sert bakışları karşısında geriledim.</p>

  <p class="normal">Bir duvarın dibine kıvrılmış yatıyor, acı içinde kıvranıyor, ıslak toprağa gömülmek istiyordum. Yanı başımda dikilen avcı ayağıyla sırtımı bastırıyor, etime bakmak için yakamla paltomu kesmeye başlayan sürgüncüye, "Enfes bir hayvan!" diyordu. Benden bıkıp yeni bir avın peşine düşen köpekler duvarın orada çılgın gibi koşuşuyorlardı. Araba geldi, ellerim ayaklarım bağlı arabanın içine, beyin ayaklarının dibine kondum, başım ve kollarım arabanın dışına sarkıyordu. Sessizce yol alıyordu araba; ben susuzluktan ölecek halde, ağzım açık, yerden kalkan tozları yutuyor, arada sırada beyin baldırlarımı memnunlukla sıkan ellerini hissediyordum.</p>

  <p class="normal">Omuzlarımda taşıdığım nedir? Çevremi hangi hayaletler kuşatmış böyle?</p>

  <p class="normal">Fırtınalı bir geceydi, küçük bir hayaletin çalılıkların ardından sürünerek çıktığını gördüm.</p>

  <p class="normal">Kapı kapandı, göz göze geldik.</p>

  <p class="normal">Lamba tuzla buz oldu, bir yabancı yeni lambayla odaya girdi, kalktım, ailem de benimle birlikte davrandı, selamladık yabancıyı, oralı bile olmadı.</p>

  <p class="normal">Haydutlar elimi kolumu bağlamıştı, yüzbaşının çadırı önünde yakılan ateşin yanında yatıyordum.</p>

  <p class="normal">Çorak tarlalar, çorak toprak, sisler altında ayın soluk yeşili.</p>

  <p class="normal">Evden çıkıyor, işte sokakta, kendisini bekleyen bir at, üzengiyi tutan bir uşak, çın çın öten bir boşluğa doğru giden yolculuk.</p>

  <div class="calibre1" id="calibre_pb_13"></div>
</body>
</html>
