<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kazaklar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_41">XXXIX</h2>

  <p class="normal">Olenin o gece geç vakit, Maryanka ile Ustenka’nın arkasından Beletzkiy’nin evinden çıktı. Biraz ötede Maryanka’nın başındaki beyaz mendil, karanlıkta oldukça belirgin bir biçimde görünüyordu. Ayın altın ışıkları bozkırın üzerine inmeye başlamıştı. Kasabanın üzerine gümüş rengi bir sis kaplamıştı. Işıklar tamamen sönmüş, her yere derin bir sessizlik çökmüştü. Sadece, ara sıra uzaklaşan kadınların ayak sesleri duyuluyordu.</p>

  <p class="normal">Olenin’in kalbi hızla çarpıyordu. Ateş gibi yanan yüzü nemli havada biraz serinlemişti. Göklere, sonra biraz önce çıktığı eve baktı. İçeride yanan mum söndü, Olenin yine, dikkatle, uzaklaşan genç kızların karanlık siluetlerine baktı. Beyaz mendil sislerin arasında yok oldu. Yapayalnız kalmak Olenin’i neredeyse korkutuyordu. Öyle mutluydu ki! Birden evin önündeki basamakları hızla indi, kızların yanına koştu.</p>

  <p class="normal">Ustenka: “Git be!” dedi. “Bir gören olur sonra!”</p>

  <p class="normal">— Ne yapalım görürlerse!</p>

  <p class="normal">Olenin, Maryanka’ya doğru koştu ve ona sarıldı. Maryanka kollarının arasından kurtulmak için hiçbir çaba göstermedi.</p>

  <p class="normal">Ustenka: “Doyamadınız mı hâlâ öpücüğe?” dedi. “Evlenirsin, o zaman bol bol öpersin. Şimdilik dur bakalım!”</p>

  <p class="normal">— Hoşçakal, Maryanka! Ben yarın babana gelip, kendim söylerim. Sen bir şey söyleme tamam mı?</p>

  <p class="normal">Maryanka: “Söyleyecek ne var ki!” dedi.</p>

  <p class="normal">Sonra kızların ikisi de koşmaya başladılar. Olenin ise olup bitenleri anlamaya çalışarak, düşüne düşüne tek başına yola devam etti.</p>

  <p class="normal">O akşamı, Maryanka ile baş başa, <span class="ideitalik">peç</span>in arkasında köşede geçirmişti. Ustenka ise bir an bile odadan çıkmamış, kızlarla ya da Beletzkiy’le ilgilenmişti. Olenin, Maryanka ile fısıltıyla konuşmuştu.</p>

  <p class="normal">— Benimle evlenir misin? diye sormuştu.</p>

  <p class="normal">Kız sakin ama, neşeli bir şekilde:</p>

  <p class="normal">— Sen beni almazsın! Aldatırsın! diye karşılık vermişti.</p>

  <p class="normal">— Peki, sen beni seviyor musun? Lütfen söyler misin?</p>

  <p class="normal">Maryanka gülerek, sert parmaklarıyla Olenin’in ellerini sıkmış, “Neden sevmeyeyim ki! Bir kusurun yok!” demişti. “Ellerin ne kadar da beyaz! Bembeyaz ve yumuşacık!”</p>

  <p class="normal">— Maryanka! Ben ciddiyim. Söyle, benimle evlenecek misin?</p>

  <p class="normal">— Babam verirse neden evlenmeyeyim?</p>

  <p class="normal">— Beni aldatırsan çıldırırım! Bunu aklından çıkarma! Yarın annenle babana gidip, seni isteyeceğim!</p>

  <p class="normal">Maryanka birden kahkahalarla gülmeye başlamıştı.</p>

  <p class="normal">— Neden gülüyorsun?</p>

  <p class="normal">— Hiç! İçimden geldi!</p>

  <p class="normal">— Sana söylediklerimin hepsi doğru. Bir bostan, bir ev alacağım, Kazaklara katılmak için başvuracağım, ben de Kazak olacağım!</p>

  <p class="normal">— O zaman dikkatli ol, başka kadınlara bakma... Böyle şeylere çok kızarım ben!</p>

  <p class="normal">Olenin, büyük bir zevkle, hayalinde bütün bu sözleri tekrarlıyordu. Aklından geçirdiği bu anılar ona bazen acı veriyor, bazen de duyduğu mutluluktan soluğu kesilir gibi oluyordu. Duyduğu acının nedeni, Maryanka’nın onunla konuşurken her zamanki gibi sakin oluşuydu. Bu olay onu hiç heyecanlandırmıyormuş gibiydi. Olenin’e öyle geliyordu ki, Maryanka onu sadece o an için seviyor, ileride onunla birlikte yaşamayı aklından bile geçirmiyordu.</p>

  <p class="normal">Olenin’in mutluluğunun nedenine gelince, bu, kızın onunla evlenmeye razı olmasıydı. Kendi kendine: “Evet... Birbirimizi iyice anlayabilmemiz ancak o benim olduğu gün mümkün olabilecek...” diyordu. Böyle bir sevgiyi anlatmaya sözcükler yetmez! Bütün bir hayat, bir ömür gerek... Yarın her şey ortaya çıkacak. Artık böyle yaşayamam... Yarın hemen, babasına her şeyi söyleyeceğim! Beletzkiy’e de, bütün kasabaya da!”</p>

  <p class="normal">Lukaşka uykusuz geçirdiği iki gecenin ardından bayramda o kadar çok içmişti ki, hayatında ilk kez olarak sızmış, Yamka’da derin bir uykuya dalmıştı...</p>
</body>
</html>
