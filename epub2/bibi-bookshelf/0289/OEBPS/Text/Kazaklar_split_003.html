<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kazaklar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="h1baslik" id="calibre_toc_1">LEV NİKOLAYEVİÇ TOLSTOY</h1>

    <p class="ortayazi"><span class="idebold">(D. 9 Eylül 1828, Yasnaya Polyana – Ö. 20 Kasım 1910, Astapovo, Ryazan, Rus Çarlığı)</span></p>

    <p class="normal">Dünyanın en büyük romancılarından sayılan Rus yazar ve düşünür. Toprak sahibi soylu bir ailenin oğluydu; küçük yaşta anne ve babasını kaybeden Tolstoy’u akrabaları yetiştirdi. Özel öğretmenlerden ders aldıktan sonra Kazan Üniversitesi’ne girdi. Resmi eğitime duyduğu tepkiyle 1847’de Yasnaya Polyana’ya döndü, ardından orduya yazıldı; Kırım’da savaştı. Boş zamanlarını yazmakla geçirerek, yayımlanmış ilk kitabı <span class="ideitalik">Detstvo</span>’yu (Çocukluk; 1852) tamamladı. Bu otobiyografik kitabın devamı niteliğindeki <span class="ideitalik">Otroçestv</span>o (İlk Gençlik) 1859’da yayımlandı. Kafkaslar’da yaşadıklarına dayanan <span class="ideitalik">Nabeg</span> (Baskın; 1853) ve <span class="ideitalik">Rubka Lesa</span> (Ağaç Kesmek; 1855) adlı ilk öykülerinde ise savaş temasını işledi. Bu öykülerindeki yalancı kahramanlık eleştirisi, <span class="ideitalik">Sevastopolskiye rasskazi</span>’nin (Sivastopol; 1855-56) temel konusuydu.</p>

    <p class="normal">1857’de Fransa, İsviçre ve Almanya’yı kapsayan bir geziye çıkan Tolstoy, yolculuklarından esinlenerek yazdığı öykülerinin eleştirilmesine aldırmadı ve yazmayı sürdürdü. 1855-63 arasında yazdığı <span class="ideitalik">Tri Smerti</span> (Üç Ölüm), <span class="ideitalik">Semeynoye Sçastye</span> (Samimi Saadet) ve <span class="ideitalik">Polikuşka</span> gibi öykülerinde daha çok ahlaki sorunlara ağırlık verdi. İnsanın doğal durumuyla toplum tarafından bozulmuşluğu arasındaki karşıtlığı ise <span class="ideitalik">Kazaki</span> (Kazaklar; 1863) adlı yapıtında büyük bir ustalıkla işledi.</p>

    <p class="normal">1850’lerin sonlarında köylülerin eğitimsizliğini sorun olarak görmeye başlayan Tolstoy, Yasnaya Polyana’ya döndüğünde köylü çocuklar için açtığı okulda ilerici eğitim yöntemlerini başarıyla uyguladı. 1860-61 yıllarında çıktığı ikinci Avrupa yolculuğu sırasında ise gittiği ülkelerde uygulanan eğitim kuramlarını inceledi; bir eğitim dergisi ve ders kitapları çıkardı. 1862’de Sonya (Sofya) Andreyevna Bers’le evlendikten sonra eğitim üzerine çalışmalarını bırakan Tolstoy’un on üç çocuğu oldu. Topraklarını başarıyla yönetti, yazmaya başladı; <span class="ideitalik">Savaş ve Barış</span> ile <span class="ideitalik">Anna Karenina</span>’yı bu dönemde yarattı. Ancak <span class="ideitalik">Anna Karenina</span>’yı bitirdiğinde Tolstoy, hayatından memnun değildi; bunalıma sürüklendi. 1878-79’da yazdığı <span class="ideitalik">İspoved</span>’te (İtikatname) yaşamın anlamını ararken, 1879’da bunalımın doruğuna ulaştı.</p>

    <p class="normal">Kilise otoritesini reddeden Tolstoy, 1901’de aforoz edildi. Bununla beraber, hükümete ve özel mülkiyete karşı çıktı; ancak ailesinin isteğine karşı çıkamadı ve mülkünü yasal olarak aile üyelerine devretti. Bu dönemden sonra zamanının çoğunu din, toplum, ahlak ve sanat konularındaki görüşlerini açıkladığı yazılara ayırdı: Rus Ortodoks Kilisesi’ni eleştirdi, yoksulluğun nedenlerini ele aldı. Bunalım döneminin ardından ahlaki amaçlı birçok masal ve öykü yazdı: <span class="ideitalik">Çem Lyudi jivi</span> (İnsan Ne ile Yaşar?; 1881), <span class="ideitalik">Dva Starika</span> (İki Yaşlı Adam; 1885), <span class="ideitalik">Smert İvana İliça</span> (İvan İlyiç’in Ölümü; 1886), <span class="ideitalik">Kreytserova Sonata</span> (Kreutzer Sonat; 1891).</p>

    <p class="normal">Günlük yaşamını da görüşleri doğrultusunda değiştirmeye çalışan Tolstoy içki ve tütünü bıraktı, basit köylü kıyafetleriyle dolaşmaya başladı. Görüşleri ülke içinde benimsendikçe özellikle gençler arasında giderek daha çok sevilmeye başladı ve Yasnaya Polyana sık sık ziyaret edilen bir yer haline geldi. Karısının 1880 öncesi yapıtlarının yayın hakkını ele geçirmesi üzerine son dönem yapıtlarının yayınlanmasını istemedi. Bu döneme ait en bilindik yapıtları <span class="ideitalik">Hadjii Murat</span> (Hacı Murat; 1911) ve <span class="ideitalik">Otets Sergi</span>’dir (Sergey Baba; 1911).</p>

    <p class="normal">Tiyatroyu sanatın en etkili alanı olarak gören yazarın 1888’de sahnelediği en başarılı oyunu <span class="ideitalik">Vlast timi</span> (Karanlığın Kudreti) bir trajedi, <span class="ideitalik">Plodi prosveşçeniya</span> (Eğitimin Meyveleri) ise aristokrasiyi yeren bir komediydi. Tamamlayamadığı otobiyografik nitelikteki <span class="ideitalik">İ svet to tme svetit</span>’nin (Karanlıkta Bir Işık) kahramanı, ailesine kendi inançlarını benimsetemeyen biri, 1902’de yazdığı <span class="ideitalik">Jivop trup</span>’unki de (Yaşayan Ölü) bir sarhoştu. Tolstoy’un oyunlarında son dönem yapıtlarında görülen ahlakçılığın yerini insanların kusurlarına anlayışla bakan, sıcak bir yaklaşım almıştı.</p>

    <p class="normal">Ailesinin sürdüğü yaşam ve inançlarının gerektirdiği basit yaşam arasında kalan Tolstoy gizlice malikânesini terk etti ve zatürreeden Astapovo istasyonunda bitkin düşerek öldü.</p>

    <p class="normal">Tolstoy’un dilimize çevrilmiş diğer yapıtları arasında <span class="ideitalik">Gde Lyubov, tami Bo</span>g (Nerede Sevgi Orada Tanrı; 1934), Katya (1901), <span class="ideitalik">Hozyaini i rabotnik</span> (Efendi ile Uşak; 1936), <span class="ideitalik">Skazka ob İvane</span> (Budala İvan; 1947) bulunur. Yapıtlarının yayımlanmış en eksiksiz baskısı, doğumunun 100. yılından başlanarak 30 yılda tamamlanan 90 ciltlik <span class="ideitalik">Lev Nikolayeviç Tolstoy</span>, <span class="ideitalik">Polnoe sobranie soçineniy</span>’dir.</p>
  </div>

  <div class="calibre1" id="calibre_pb_5"></div>
</body>
</html>
