<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kazaklar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_39">XXXVII</h2>

  <p class="normal">Lukaşka annesinin elinden <span class="ideitalik">çihir</span> dolu kâseyi aldı, başını eğip yavaşça dudaklarına götürdü. Nazarka’ya “Sağlığına!” dedi.</p>

  <p class="normal">Nazarka: “Olanları gördün mü?” dedi. “Burlak Dede neler söylüyordu! Çok at çaldın mı, diye sordu. Belli ki olanları biliyor.”</p>

  <p class="normal">Lukaşka: “Büyücünün biridir o!” diye başını salladı, “Ee, bilirse bilsin ne var yani! Atlar çoktan ırmağın bu tarafına geçti bile... Bulabilirsen, bul!”</p>

  <p class="normal">— Olsun! Yine de bunları bilmese iyi olurdu.</p>

  <p class="normal">— Neden? Sen yarın ona biraz <span class="ideitalik">çihir</span> götür, anladın mı? Böyle yaparsan, hiç başın ağrımaz. Bırak şimdi bunları, keyfimize bakalım, Hadi iç!</p>

  <p class="normal">Lukaşka “iç” derken tıpkı yaşlı Yeroşka gibi bağırmıştı.</p>

  <p class="normal">— Sonra dışarı çıkar, kızların yanına gideriz. Sen git, biraz bal al. Hayır dur, bizim dilsizi göndereyim, o alsın. Sabaha kadar eğleneceğiz bu gece.</p>

  <p class="normal">Nazarka gülümsüyordu:</p>

  <p class="normal">— Burada çok mu kalacağız yani? diye sordu.</p>

  <p class="normal">— Önce biraz eğlenelim. Hadi votka getir. Dur sana para vereyim!</p>

  <p class="normal">Nazarka hemen Lukaşka’nın dediğini yaptı. Yamka’ya koştu. Yeroşka amca ile Yerguşov, ikisi de sarhoş bir halde, kimin evinde içki içildiğini sanki hissetmiş gibi peş peşe neredeyse yuvarlana yuvarlana Lukaşka’lara girdiler. Lukaşka, onların “merhaba”larına karşılık vermek yerine annesine: “Yarım kova <span class="ideitalik">çihir</span> daha getir!” diye seslendi.</p>

  <p class="normal">Yeroşka amca: “Eh, söyle bakalım nereden çaldın onları, hergele!” diye bağırdı. “Aslanım benim! Severim seni!”</p>

  <p class="normal">Lukaşka güldü:</p>

  <p class="normal">— Sevmesine seversin ama kızlara, teğmenlerden çerez götürürsün.</p>

  <p class="normal">İhtiyar kahkahalarla güldü:</p>

  <p class="normal">— Yalan! Yemin ederim, yalan işte! Marka, sen yok musun! O şeytan herifin bana nasıl yalvardığını bir bilsen! Git, biraz ilgilen, dedi. Bunu yaparsam bir <span class="ideitalik">filinta</span> vereceğini bile söyledi. Şimdi, yukarıda Tanrı var, yapardım ama, sana kıyamadım! Eh, anlat bakalım nerelerdeydin?</p>

  <p class="normal">İhtiyar bu son cümleyi Tatarca sormuştu. Lukaşka çok rahat, korkusuz bir şekilde sorusunun yanıtını verdi. Yerguşov Tatarca’yı iyi bilmiyordu. Arada bir konuşmaya Rusça bir iki kelime katıyordu:</p>

  <p class="normal">— Söyledim sana atları çalmış diye! Ben bilmez miyim? diyordu.</p>

  <p class="normal">Lukaşka: “Gireyka ile birlikte yola çıktık,” diye anlatmaya başladı. Girey Han’ın sözü geçerken sadece “Gireyka” demesi bile, Kazakların gözünde yiğitlik sayılırdı. “Irmağın bu tarafındayken, o sürekli bütün bozkırları karış karış bildiğini, beni doğruca oraya götüreceğini söylüyor, korkusuzca konuşuyordu ama, karşıya geçip de <span class="ideitalik">avul</span>dan çıktığımızda bir de baktık ki, ortalık çok karanlıktı. Yolunu şaşırdı benim Gireyka. Aynı yerde dönüp durmaya başladık. Gidiyoruz, gidiyoruz, hep boş. <span class="ideitalik">Avul</span>u bulmayı bir türlü beceremiyordu. İşte o kadar. Esas yoldan biraz daha sağa sapmıştık anlaşılan, öyle olmalı. Neredeyse gece yarısına kadar yolumuzu bulabilmek için boş yere dolaştık durduk. Neyse ki, köpekler ulumaya başladı!”</p>

  <p class="normal">Yeroşka amca: “Sersemler!” dedi. “Biz de bazen bozkırda yolumuzu kaybederdik böyle. Görebilirsen yolunu gör bakalım! O zaman bir tümseğe çıkar, tıpkı kurt gibi ulumaya başlardım. İşte böyle...”</p>

  <p class="normal">Ellerini ağzının iki yanına götürerek sanki çevrede bir kurt sürüsü varmış gibi, hep aynı tonda ulumaya başladı.</p>

  <p class="normal">— Bu sesi duydular mı, köpekler hemen havlamaya başlarlar. Hadi anlat. Ne oldu sonra? Atları buldunuz mu?</p>

  <p class="normal">— Bulduk? Hemen işimizi hallettik. Nogay kadınları neredeyse Nazarka’yı yakalayacaklardı! Ay, ay, ay!</p>

  <p class="normal">Nazarka o sırada çarşıdan dönmüştü. Gücenmiş gibi bir edayla: “Evet, ya! Yakalayacaklarmış!..” dedi.</p>

  <p class="normal">— Tekrar yola koyulduk. Gireyka yine yolunu şaşırdı, az kalsın bizi aynı korulara götürecekti. Bize hep sanki Terek’e yaklaşıyormuşuz gibi geliyordu. Oysa ondan git gide uzaklaşıyorduk.</p>

  <p class="normal">Yeroşka amca: “Sen de, yıldızlara baksaydın!” dedi. Yerguşov da söze katıldı:</p>

  <p class="normal">— Ben de bunu söylüyordum ya...</p>

  <p class="normal">— Yıldızlara bakmak mı? O zifiri karanlıkta istediğin kadar bak, ne göreceksin ki! Uğraşıp durdum! Canım çıktı. Bir kısrak yakaladım, boynuna ip geçirdim, kendi atımı da serbest bıraktım. Belki at bizi doğru yola çıkarır diye. Ne yaptı biliyor musun? Bir soludu, bir soludu ki, burnunu toprağa sürttü, sonra dörtnala koşup öne geçti. Bizi doğru kasabaya getirdi! İyi ki öyle yaptı! Yoksa güneş neredeyse doğuyor, ortalık aydınlanıyordu. Atları ancak ormanda saklayabildik! Biraz sonra karşı taraftan Nagim geldi, atları aldı.</p>

  <p class="normal">Yerguşov başını salladı:</p>

  <p class="normal">— Dedim ya, iyi iş becermişler! Peki, kaç at aldınız, çok mu?</p>

  <p class="normal">Lukaşka eliyle cebine vurarak: “Paraları işte burada!” dedi.</p>

  <p class="normal">Bu sırada yaşlı kadın içeri girdi, Lukaşka hemen lafı değiştirdi.</p>

  <p class="normal">— Hadi iç! diye bağırdı.</p>

  <p class="normal">Yeroşka amca: “Biz de bir gün Girçik’le birlikte böyle geç vakit yola çıkmıştık!” diye anlatmaya başladı.</p>

  <p class="normal">Lukaşka: “Eh, sen bir anlatmaya başladın mı sonu gelmez artık...” dedi. “Ben gideyim...”</p>

  <p class="normal">Sonra maşrapanın içindeki şarabı bitirdi, kemerini sıktı, dışarı çıktı.</p>
</body>
</html>
