<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kazaklar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_19">XVII</h2>

  <p class="normal">Lukaşka, Yeroşka’nın evinden çıkınca doğruca kendi evinin yolunu tuttu. Çiğ düşmüş nemli topraktan yükselen buğu bütün kasabayı sarmıştı. Her yerde henüz ortalıkta görünmeyen sığırlar, koyunlar, hareketlenmeye başlamıştı. Ortalık aydınlanmıştı ve kasabalılar yataklarından kalkıyorlardı.</p>

  <p class="normal">Lukaşka eve doğru yaklaştığında sislerin arasından, sabah çiğiyle ıslanmış bahçe duvarını, evin eşiğini ve ardına kadar açık olan kapısını ancak görebildi. Avludan balta ile kırılan odun sesleri duyuluyordu, fakat, ortalığı kaplayan sisten bir şey görünmüyordu. Lukaşka eve girdi, annesi kalkmıştı, ocağın önünde dikilmiş durmadan <span class="ideitalik">peç</span>in içine odun atıyordu. Karyolanın üzerinde ise daha çocuk sayılacak bir yaşta olan kız kardeşi uyuyordu.</p>

  <p class="normal">Lukaşka’nın annesi alçak sesle: “Nasıl, Lukaşka, iyi eğlendin mi? Bütün gece neredeydin bakalım?” diye sordu.</p>

  <p class="normal">Oğlu isteksizce tüfeğini kılıfından çıkararak incelemeye başladı:</p>

  <p class="normal">— Kasabadaydım işte, dedi.</p>

  <p class="normal">Annesi başını salladı. Lukaşka rafın üzerine biraz barut döktükten sonra küçük bir torba çıkarıp içinden birkaç boş kovan aldı ve bunları barutla doldurmaya başladı. Beze sarılmış bir tapayı kovanlara bastırarak barutu iyice yerleştirdi. Sonra kapalı kovanları dişiyle sıkıştırarak hepsini tek tek bir kez daha gözden geçirip torbaya doldurdu:</p>

  <p class="normal">— Anneciğim! Torbaları yamadın mı? diye sordu.</p>

  <p class="normal">— Elbette! Yamamaz mıyım hiç! Dilsiz de bütün akşam bir şeyler yamayıp durdu. Karakola mı dönüyorsun? Bu defa seni neredeyse hiç göremedim...</p>

  <p class="normal">Lukaşka barut torbasının ağzını kapatıyordu.</p>

  <p class="normal">— İşlerimi yoluna sokar sokmaz gitmeliyim. Dilsiz nerede? Dışarı mı çıktı?</p>

  <p class="normal">— Herhalde odun kesiyordur. Senin için üzülüp duruyor. Seni bir daha göremeyeceğini düşünüyordu. Sürekli elini yüzüne götürüyor, parmaklarını şaklatıp kalbinin üzerine koyuyor “ona çok acıyorum,” demek istiyor. Gidip çağırmamı ister misin? Öldürdüğün Abrek’i ve olup biten her şeyi çok iyi anladı.</p>

  <p class="normal">Lukaşka: “Elbette çağır!” dedi. “Bir de, şurada biraz yağım vardı, onu getir de kılıcımı yağlıyayım.”</p>

  <p class="normal">Yaşlı kadın dışarı çıktı.</p>

  <p class="normal">Birkaç dakika sonra Lukaşka’nın dilsiz ablası gıcırdayan eşikten içeri girdi. Lukaşka’dan altı yaş büyüktü ve ona çok benziyordu. Yüzündeki o sağır ve dilsizlere özgü donuk, kaba ve sık sık değişen ifade olmasa daha çok benzeyecekti. Üzerinde sadece yamalı kalın bir elbise vardı. Çıplak ayakları çamurluydu. Başına eski lacivert bir mendil bağlamıştı. Boynundaki, ellerindeki ve yüzündeki damarlar tıpkı <span class="ideitalik">mujik</span>lerde<sup class="calibre2"><a href="../Text/Kazaklar_split_054.html#footnote-127975-22" id="footnote-127975-22-backlink">[22]</a></sup> olduğu gibi açıkça görünüyordu. Her tavrından, giyiminden, davranışlarından hep erkeklere özgü ağır işler yaptığı anlaşılıyordu.</p>

  <p class="normal">İçeri bir yığın odun getirip ocağın yanına bıraktı. Sonra kardeşine yaklaştı, bütün yüzünü kırıştıran mutlu bir tebessümle hafifçe omzuna dokundu. Elleriyle, yüzüyle, hatta bütün vücuduyla çabuk çabuk bazı hareketler yapmaya başladı.</p>

  <p class="normal">Kardeşine başını sallayarak: “Güzel olmuş! Güzel olmuş! Aferin, Stöpka!” dedi. “Her şeye çok iyi bakmışsın, çok güzel yamamışsın, aferin sana. Al bakalım!”</p>

  <p class="normal">Cebinden iki çörek çıkardı ve ablasına uzattı. Dilsiz kızın yüzü kıpkırmızı oldu. Uğultuyu andıran vahşi bir ses çıkararak sevinçle çörekleri aldı. Sonra hareketleri daha da hızlandı, sürekli aynı tarafı göstererek, kalın parmağını kaşlarının üzerinden geçirdi.</p>

  <p class="normal">Lukaşka onun söylemek istediklerini çok iyi anlıyor, sürekli başını sallayarak hafifçe gülümsüyordu. Dilsiz kız, kardeşine çörek ve tatlıları kızlara vermesini, kızların onu çok beğendiğini, aralarında en güzelinin Maryanka olduğunu, onun da Lukaşka’yı sevdiğini anlatmak istiyordu. Maryanka’yı anlatmak için genç kızın oturduğu evi gösteriyor, sonra kaşlarını, yüzünü işaret edip dudaklarını şapırdata şapırdata başını sallıyordu. “Seviyor” demek için elini göğsüne bastırıyor, kendi parmaklarını öpüyor, sanki birini kucaklıyor gibi bir hareket yapıyordu.</p>

  <p class="normal">Eve girdiğinde dilsizin nelerden söz ettiğini anlayan anne, gülümseyerek başını salladı. Annesine çörekleri gösteren dilsiz kız yine neşe içinde uğultu gibi bir ses çıkardı.</p>

  <p class="normal">Annesi Lukaşka’ya: “Geçen gün Ulita’ya evine görücü yollayacağımı söyledim, sözlerime iyi karşılık verdi,” dedi.</p>

  <p class="normal">Lukaşka hiçbir şey demeden annesine baktı.</p>

  <p class="normal">Sonra: “Bak sana ne söyleyeceğim anne? Şarapları satıp bir at almalı...” dedi.</p>

  <p class="normal">Annesi oğlunun ev işlerine karışmasını istemediğini gösteren bir tavır takındı..</p>

  <p class="normal">— Zamanı gelince yaparız, dedi. Önce fıçıları bir hazırlayalım. Giderken taşlıktaki torbayı almayı unutma! Konu komşudan biraz bir şeyler aldım. Karakola giderken götürmen için. Yoksa heybeye koymamı mı istersin?</p>

  <p class="normal">Lukaşka: “Kucağımda taşırım,” dedi. “Girey Han gelirse onu karakola yolla. Çünkü bana artık uzun bir zaman izin vermezler, onunla konuşmak istediğim bir şey var.”</p>

  <p class="normal">Delikanlı bunu söyledikten sonra hemen yola çıkmak için hazırlığa başladı.</p>

  <p class="normal">Yaşlı kadın: “Yollarım, elbette yollarım Lukaşka,” dedi. “Demek dün hepiniz Yamka’daydınız? İyi eğlenmişsinizdir. Gece sığırlara bakmak için kalkmıştım. Türkü söyleyenlerin arasında senin sesini de duydum.”</p>

  <p class="normal">Lukaşka karşılık vermedi. Taşlığa çıktı, torbaları omzuna aldı, gömleğinin alt kısmını kemerinin içine yerleştirdi. Tüfeğini aldı, eşikte duraladı.</p>

  <p class="normal">— Hadi hoşçakal anneciğim, dedi. Kapıyı çekip çıkarken de: Nazarka ile bir fıçı gönderiver, dedi. Çocuklara sözüm var. Nazarka almaya gelir.</p>

  <p class="normal">Yaşlı kadın bahçe duvarına doğru yürüdü.</p>

  <p class="normal">— Tanrı yardımcın olsun, Lukaşka, dedi. Tanrı korusun! Fıçıyı merak etme, gönderirim, hem de yenisinden!</p>

  <p class="normal">Sonra, duvarın üzerinden diğer tarafa doğru eğildi.</p>

  <p class="normal">— Bak sana ne diyeceğim, dedi.</p>

  <p class="normal">Kazak delikanlısı durdu.</p>

  <p class="normal">Annesi: “Tanrı’ya şükür burada bir hayli eğlendin değil mi? dedi. Gençler eğlenmeyecek de kim eğlenecek? Tanrı sana sağlık, şans bağışlamış, her şeyi vermiş. Bunların hepsi iyi güzel de, yalnız şunu unutma oğlum: Karakol komutanı var ya, işte onu gücendirme... Bu doğru olmaz... At meselesine gelince, şarabı satıp bir at alman için gereken parayı hazırlarım, sonra da gidip kızı isteriz.”</p>

  <p class="normal">Lukaşka kaşlarını çatarak: “Tamam, tamam,” dedi.</p>

  <p class="normal">Dilsiz kız, kardeşinin ilgisini çekmek için, bir çığlık attı. Sonra, başını göstererek bir işaret yaptı. Bu “kafası traşlı” anlamına geliyordu; yani Çeçenlerden söz ediyordu. Sonra kaşlarını çattı, bir tüfekle nişan alıyormuş gibi bir hareket yaptı, bir çığlık attı ve başını sallayarak, uzun uzun türkü söylüyormuş gibi bir ses çıkardı. Lukaşka’ya bir Çeçen daha vurmasını söylüyordu.</p>

  <p class="normal">Lukaşka, ablasının ne demek istediğini anlayıp güldü. Sonra hızlı hızlı yürüyerek, yamçının altından sarkan tüfeğini eliyle tutarak, kalın sis tabakasının içinde gözden kayboldu. Yaşlı kadın bir süre eşikte bekledikten sonra, eve girip hemen işlerine devam etti.</p>
</body>
</html>
