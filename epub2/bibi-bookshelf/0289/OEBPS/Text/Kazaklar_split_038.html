<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kazaklar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_33">XXXI</h2>

  <p class="normal">Güneş arabaya gölge veren armut ağacının öte tarafına geçmişti, eğri ışıklar Ustenka’nın örerek tekerleklerin üstünden sarkıttığı dalların arasından bile sızıyor, arabanın altında uyuyan kızların yüzlerini yakıyordu.</p>

  <p class="normal">Maryanka uyandı, başındaki mendili düzelterek kendisine çeki düzen vermeye çalıştı. Çevresine bakınca armut ağacının diğer yanında omzunda tüfekle durmuş babasıyla konuşan kiracılarını gördü. Hemen Ustenka’yı dürttü, hiç konuşmadan gülümseyerek, ona genç adamı işaret etti. Olenin: “Dün akşam çevreyi dolaştım, bir tane bile olsun göremedim...” diyordu. Bunu söylerken sabırsızlıkla etrafına bakınıyor ama, dalların arkasındaki Maryanka’yı göremiyordu.</p>

  <p class="normal">Reis hemen lafı değiştirerek: “Siz karşıdan bir daire çizerek o sahipsiz bahçenin içinden, hani, ‘boş arsa’ dediğimiz bahçe var ya, işte oradan geçseniz, efendim, daha iyi edersiniz. Oralarda her zaman tavşan bulunur,” dedi.</p>

  <p class="normal">Yaşlı kadın neşeli bir tavırla: “Bu sıcakta tavşan aramak kolay mı?” diye lafa karıştı. “İyisi mi gel, bize yardım et! Bizim kızlarla birlikte biraz çalışırdın...” Sonra kızlara doğru döndü: “Hadi bakalım kızlar, iş başına! Kalkın artık!” diye bağırdı.</p>

  <p class="normal">Maryanka ile Ustenka arabanın altında fısıldaşıyor, kıkır kıkır gülmekten kendilerini alamıyorlardı.</p>

  <p class="normal">Olenin’in Lukaşka’ya elli monetalık bir at verdiği duyulduktan sonra, ev sahipleri ona karşı daha nazik davranmaya başlamışlardı. Üstelik reis, onun kızına gösterdiği ilgiyi gördükçe çok memnun oluyordu.</p>

  <p class="normal">Olenin arabanın altındaki yeşil dalların arasından Maryanka’nın mavi elbisesiyle başındaki kırmızı mendili görmüştü. Onu daha iyi görmeye çalışarak, “Ama ben üzüm toplamasını bilmem ki,” dedi.</p>

  <p class="normal">Kadın: “Hadi gel, sana üzüm peltesi vereyim,” dedi.</p>

  <p class="normal">Kazak reisi, karısının sözlerini düzeltmek ve açıklamak istiyormuş gibi: “Karıma bakmayın siz!” dedi. “Bizim Kazak geleneklerine göre aklınca konukseverlik gösteriyor. Onun kusuruna bakmayın! Yaşlı işte. Öyle sanıyorum ki, siz Rusya’dayken değil üzüm peltesi, kimbilir ne reçeller meyveler yemişsinizdir!”</p>

  <p class="normal">Olenin: “Demek o sahipsiz bahçede tavşan var, ha? Gidip bir bakayım...” dedi.</p>

  <p class="normal">Arabanın diğer tarafına çabucak yan gözle bakarak kalpağını kaldırdı, düzenli kesilmiş sıra sıra üzüm kütüklerinin arasından uzaklaşıp gözden kayboldu.</p>

  <p class="ortayazi">***</p>

  <p class="normal">Olenin, ev sahiplerinin yanına bahçeye döndüğü zaman, güneş duvarların arkasında kaybolmuş, ışıkları çevreye yelpaze gibi yayılarak, ince yaprakların içinden geçiyor, pırıl pırıl parlıyordu. Rüzgâr dinmişti, bağlara hafif bir serinlik çöküyordu.</p>

  <p class="normal">Olenin daha uzaktan Maryanka’nın mavi elbisesini fark etti. Genç kız sıra sıra üzüm kütüklerinin arasında duruyordu. Olenin üzümlerden kopara kopara yanına yaklaştı. Yorgun köpeği tükürük saçan ağzıyla ara sıra aşağı doğru sarkmış olan bir salkımı koparıyor, sonra gene yoluna devam ediyordu.</p>

  <p class="normal">Maryanka yanakları al al olmuş, kollarını sıvamış, başındaki mendili çenesinden de daha aşağı indirmiş, çevik hareketlerle çabuk çabuk ağır salkımları kesiyor, onları sepete dolduruyordu. O sırada tuttuğu sepeti elinden bırakmadan bir an duraladı, içten bir tavırla gülümsedi, sonra gene çalışmasını sürdürdü.</p>

  <p class="normal">Olenin yaklaşarak tüfeğini omzuna aldı. Ellerinin serbest kalmasını istiyordu. “Kolay gelsin! Sizinkiler nerede? Yalnız mısın?” demek istedi ama, hiçbir şey söylemedi, sadece kalpağını kaldırdı.</p>

  <p class="normal">Maryanka ile başbaşa kalmak garibine gidiyor, içinde bir huzursuzluk yaratıyordu. Bunu bile bile özellikle, ona biraz daha yaklaştı.</p>

  <p class="normal">Maryana: “Sen tüfeğini böyle tutarsan, bizim kadınları vurursun!” dedi.</p>

  <p class="normal">— Vurmam. Elim tetikte değil ki!</p>

  <p class="normal">Bir süre ikisi de sustular.</p>

  <p class="normal">Sonra Maryanka: “Sen de yardım etsene...” dedi.</p>

  <p class="normal">Olenin cebinden bir çakı çıkararak sessizce salkımları kesmeye başladı. Bir ara, en alttaki taneleri yer bulamadıkları için neredeyse birbirine girmiş aşağı yukarı üç kiloluk bir salkımı keserek Maryanka’ya gösterdi.</p>

  <p class="normal">— Salkımların hepsini keseyim mi? Bu salkım olmuş mu? diye sordu.</p>

  <p class="normal">— Ver onu bana!</p>

  <p class="normal">Elleri birbirine değmişti. Olenin, kızın elini tuttu, Maryanka ise gülümseyerek ona baktı.</p>

  <p class="normal">Olenin: “Evlilik yakın mı?” diye sordu.</p>

  <p class="normal">Maryanka karşılık vermeden arkasını dönüp kaşlarını çatarak sert bir tavırla ona yan yan baktı.</p>

  <p class="normal">Olenin: “Sen Lukaşka’yı seviyor musun?” diye sordu.</p>

  <p class="normal">— Seveyim, sevmeyeyim, sana ne bundan?</p>

  <p class="normal">— Kıskanıyorum onu!</p>

  <p class="normal">— A! Olur mu hiç öyle şey!</p>

  <p class="normal">— Doğru söyüyorum, sen o kadar güzel bir kızsın ki!</p>

  <p class="normal">Olenin birden bu sözleri söylediğinden ötürü içinde büyük bir utanç duydu. Sözcükleri o kadar bayağı, yakışıksız ve çirkin buluyordu ki! Kızardı, ne söyleyeceğini bilemedi, sonra Maryanka’nın ellerini tuttu.</p>

  <p class="normal">Maryanka: “Güzel de olsam, çirkin de olsam, senin dengin değilim! Benimle alay etme!” dedi.</p>

  <p class="normal">Bunu söylerken gözlerinden Olenin’in kendisiyle hiç de alay etmediğini gayet iyi bildiği anlaşılıyordu.</p>

  <p class="normal">Olenin: “Hiç ben seninle alay eder miyim!” dedi. “Bilsen ben öylesine...”</p>

  <p class="normal">Kelimeler Olenin’e daha da bayağı görünüyor, o anda hissettikleriyle hiç ilgisi olmayan, yakışık almaz sözler gibi geliyordu. Buna rağmen, elinde olmadan, yine de konuşmaya devam ediyordu:</p>

  <p class="normal">— Senin için neleri göze almazdım...</p>

  <p class="normal">Maryana: “Eee... Bırak beni! Sakız gibi yapışıyorsun insana!” diye söylendi.</p>

  <p class="normal">Yalnız, yüzü, parlak gözleri, kabaran göğsü, biçimli bacakları bambaşka şeyler söylüyordu. Olenin öyle düşünüyordu ki, Maryanka bütün bunların ne kadar bayağı olduğunu anlıyor, sözlerini kendine hiç yakıştırmıyor, varlığını bunlardan çok üstün tutuyordu. Kızın uzun süredir, ona söylemek isteyip de bir türlü söyleyemediği şeyleri çok iyi bildiğini sanıyordu. Buna rağmen, Olenin’in bunları kendisine nasıl söyleyeceğini de çok merak ediyordu. Zaten bunları bilmemesi olanaksızdı. Çünkü Olenin o anda, ona nasıl bir varlık olduğunu anlatmak istiyordu. Kendisi bunu bilmez miydi? Gene de bilerek anlamak istemiyormuş gibi davranıyor, karşılık vermiyordu.</p>

  <p class="normal">Birden biraz ileride bir üzüm kütüğünün arkasında Ustenka’nın incecik sesi duyuldu:</p>

  <p class="normal">— Huuu! Buraya gel, Mitriy Andreyiç! Hadi gelip bana yardım edin! Bak yalnızım...</p>

  <p class="normal">Ustenka bunu söyledikten sonra bir kahkaha attı, yaprakların arasından yuvarlak, masum bir anlatım taşıyan yüzünü ileri doğru uzattı.</p>

  <p class="normal">Olenin karşılık vermedi, yerinden de kımıldamadı. Maryanka salkımları kesmeye devam etti. Yalnız, şimdi sık sık başını çevirip kiracıya bakıyordu. Olenin gene bir şeyler söylemek istedi, ama sonra vazgeçti, sustu. Omuzlarını silkti, tüfeğini omzuna alarak hızlı adımlarla bağdan çıkıp gitti.</p>
</body>
</html>
