<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kazaklar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_40">XXXVIII</h2>

  <p class="normal">Lukaşka dışarı çıktığında artık hava kararmıştı. Sonbahar gecesi hava serin ve rüzgârsızdı. Meydanın bir yanında kapkara selvilerin üstünde altın rengi yuvarlak bir ay yükselmeye başlamıştı.</p>

  <p class="normal">Evlerin bacalarından çıkan duman sise karışıyor, kasabanın üzerini bir örtü gibi sarıyordu. Bazı evlerin pencerelerinde ışık yanıyordu. Havada tezek, küspe, sis kokusu vardı. Konuşmalar, gülüşmeler, türküler, kabak çekirdeği yiyenlerin çıkardıkları çıtırtılar gündüz olduğu gibi birbirine karışmış, yalnız biraz daha belirgin bir şekilde duyuluyordu. Karanlıkta, duvarların dibinde, evlerin yanında öbek öbek kalpaklar, beyaz mendiller göze çarpıyordu.</p>

  <p class="normal">Meydanda dükkânın açık kalmış olan ışıklı kapısının tam karşısında, Kazaklarla kızların kalabalığı siyah beyaz gölgeler halinde fark ediliyor, yüksek sesle söylenen türküler, kahkahalar, bağrışmalar duyuluyordu. Kızlar el ele tutuşmuş, tozlu meydanda kuğular gibi kayarak dönmeye başlamışlardı. İçlerinde en çirkinleri olan zayıf bir kız türküye başlamıştı:</p>

  <div class="calibre1" id="calibre_pb_49"></div>
</body>
</html>
