<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kazaklar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_17">XV</h2>

  <p class="normal">Yeroşka bazı şeyleri anımsamaya çalışarak anlatmayı sürdürüyordu:</p>

  <p class="normal">— Hım... Nerde kalmıştım? Tamam, anımsadım... İşte, öyle bir insandım... Bir kere müthiş bir avcıyım. Bizim birlikte, benimle yarışabilecek bir tek avcı yoktur. Sana istediğin canavarı, istediğin yaban kuşunu bulur gösteririm, ne nerdedir hepsini bilirim! Av köpeklerim, ayrıca iki tüfeğim, bir ağım, bir kısrağım ve bir de şahinim var. Tanrı’ya şükür, hepsine sahibim. Sen de eğer gerçek bir avcıysan, şu anda karşında övündüğümü düşünüyorsan, sana hepsini kanıtlarım.</p>

  <p class="normal">Sen benim nasıl bir insan olduğumu biliyor musun? Bir iz buldum mu, tamam! Hangi hayvana aittir? O hayvan nerede yaşar, suyunu nereden içer, hangi çamurlarda yuvarlanmaktan hoşlanır, hepsini bilirim. Hemen bir tuzak kurarım, boş oturacaksın da ne olacak? Üstelik insan evde oturdu mu bir kere günaha girer, içki içer, öfkelenir, sonra eve kadınlar dadanır, dedikodu çıkar... Bin bir türlü şamata... Çocuklar bağırıp durur, bu da yetmiyormuş gibi hele bir de kömür çarparsa vay haline! Oysa şafak vakti çıkıp kendine şöyle rahat bir yer buldun mu senden iyisi yok! Sazları biraz bastırıp yumuşatarak, güzel bir yer yaparsın. Aslanlar gibi beklemeye başlarsın. Ormanda olup biten her şeyi görürsün! Ara sıra gökyüzüne bakarsın, yıldızlar göz kırpar durur... Dilediğin kadar seyret! Vaktin mi yok? Sonra çevrene bakınırsın, ormandan sürekli hışırtılar gelir, hep dalların çıtırdamasını beklersin. ‘Şimdi yaban domuzu gelip çamurlara yatar,’ diye düşünürsün. Bazen uzaklarda bir yerlerden yavru kartalların tiz sesleri duyulur. Köyden horozlar ya da kazlar bu seslere karşılık verirler, bunları dinlersin. Kazlar bağırırsa anla ki daha gece yarısı olmamış.</p>

  <p class="normal">İşte ben bunların hepsini bilirim. Arada bir tüfek sesi duyarsın, o zaman aklına başka şeyler gelir ‘Ateş eden kim acaba?’ diye düşünürsün. Benim gibi ormanda vahşi hayvan bekleyen bir avcı Kazak mı? Acaba hayvanı öldürebildi mi, yoksa sadece yaraladı mı? Sadece yaraladıysa, zavallı hayvan kamışların arasında kan döke döke geçip gider, boşuna perişan olur! Bundan hiç hoşlanmam! Bu beni öyle sinirlendirir ki... ‘Hayvanı neden yaraladın ve bıraktın? Ahmak’ diye homurdanır dururum... Bazen de, belki bir Abrek kendisiyle dalga geçen akılsız bir Kazak çocuğunu öldürdü, diye düşünürsün. İşte aklına bunun gibi pek çok düşünce gelir. Bir gece suyun kenarında otururken, bir de baktım suyun üzerinde bir beşik yüzüyor, sapasağlam bir beşik. Sadece bir köşesi kırılmış. O sırada neler düşünmedimki! Acaba bu kimin beşiğiydi? Sizin o serseri askerler <span class="ideitalik">avul</span>lardan birine gidip Çeçenleri bastılar, adamların varını yoğunu yağmaladılar, canavarın biri de bir çocuğu öldürdü herhalde. Ayaklarından tutup duvara vurmuştur! Yapmadıklarını mı sanıyorsun yani? Ah... İnsanlarda vicdan diye bir şey kalmadı ki...</p>

  <p class="normal">İşte aklımı böyle düşünceler geldi, içimi bir endişe kapladı, kendi kendime: ‘Annesini götürüp beşiği suya attılar, evi yaktılar, o evin sahibi <span class="ideitalik">cigit</span> de kapıp tüfeğini bizim tarafa geçip soyguna başlamıştır,’ diye söylendim.</p>

  <p class="normal">Böyle oturduğun yerde neler, neler düşünürsün! Aniden bir yaban domuzu sürüsünün geçerken çıkardığı çıtırtıları duyarsın. İçinde bir çırpınmadır başlar. ‘Tanrım, bana yardım et...’ dersin. ‘Domuzlar beni koklamak için gelirse ne yaparım?’ diye düşünürsün. Hiç hareket etmeden, soluğunu tutarak oturursun, yüreğin pıt pıt atar. Birisi sanki seni havaya fırlatıyor, sonra tutuyor. Bir bahar gecesi bir yaban domuzu ağır ağır, kapkara bir hayalet gibi yanıma yaklaştı. ‘Tanrım canımı bağışla!’ diye yalvardım. Tam ateş edecektim ki domuzun dişi olduğunu anladım. Homurdanarak yavrularına ‘Aman yavrularım, burada oturan bir insan var!’ dedi, hepsi de fundaların arasında dalları çatırdata çatırdata birden gittiler. Yanıma öyle yaklaşmıştı ki, ona elimi uzatsam tutabilirdim.”</p>

  <p class="normal">Olenin: “Peki, yaban domuzunun yavrularına orada bir insan olduğunu söylediğini nasıl anladın?” diye sordu.</p>

  <p class="normal">— Elbette söyledi, ne sanıyorsun? Hayvanı aptal mı sandın? Hiç de değil! O insandan daha akıllıdır! Domuz deyip geçiyoruz ama, bu adı ona vermeye bile hakkımız yok! Hayvanın bilmediği yoktur. Şunu düşün bir kere: İnsan ormanda yürürken bir izle karşılaştı mı, hemen yolunu değiştirir, kaçacak saklanacak bir yer arar. Bu hayvanın senden daha akıllı olduğunu gösterir. İnsan kendi kokusunu bile duyamaz. Hayvan ise pekâlâ, her kokuyu alıyor. Fazla söze de gerek yok. Sen onu öldürmek için uğraşırsın, o ise ormanda canlı kalmak ister. Senin yasan başka, onun ki bambaşka! O bir domuz da olsa senden daha aşağı değildir. Onu da senin gibi Tanrı yaratmıştır. Hey Tanrım! İnsan dediğin öyle budala bir yaratıktır ki! Hem de çok budala!</p>

  <p class="normal">Yaşlı adam bu sözü birkaç kez tekrarladıktan sonra başını eğdi, derin düşencelere daldı. Olenin de düşünceler içindeydi. Genç adam evin önündeki taş basamaklardan indi, avluda elleri arkasında kenetlenmiş bir halde hiç konuşmadan bir aşağı bir yukarı dolaşmaya bayladı.</p>

  <p class="normal">Yeroşka, bir süre sonra daldığı düşüncelerden kurtuldu ve başını kaldırdı, mumun dalgalanan alevinin çevresinde dolanıp duran sonra da ateşe düşen pervanelere baktı:</p>

  <p class="normal">— Seni aptal seni! dedi. Böyle nereye uçuyorsun, söyle!.. Ah sersem ah, seni gidi sersem!</p>

  <p class="normal">Yerinden kalkıp kalın parmaklı kaba elleriyle pervaneleri kovmaya başladı. Yumuşak, tatlı bir sesle: “Yanacaksın be aptal yaratık, git burdan! Bak orada ne çok yer var...” diye söylenerek iri parmaklarıyla bir pervaneyi kanatlarından tutmuş, biraz öteye bırakmaya çalışıyordu. “Sen kendini yok ediyorsun! Ben ise senin için üzülüyorum.”</p>

  <p class="normal">Uzunca bir süre bu tür gevezeliklerle, şişedeki içkiyi bitirmeye çalıştı.</p>

  <p class="normal">Olenin ise hâlâ avluda bir aşağı bir yukarı dolaşıyordu. Birden, bahçe kapısının diğer yanından gelen bir fısıltı duydu ve şaşırdı. Elinde olmayarak, soluğunu tuttu. Bir kadın kahkahası, arkasından bir erkek sesi duyuldu. Bunu da bir öpüşme sesi izledi.</p>

  <p class="normal">Bunun üzerine ayaklarını otların üzerinde özellikle sürüyerek avlunun diğer tarafına gitti.</p>

  <p class="normal">Parmaklıklı kapı çatırtıyla açıldı. Diğer taraftan üzerinde Çerkez elbisesi, başında da beyaz bir kalpak bulunan bir Kazak duvarın yanından yürüyüp gitti. Sonra, başında beyaz bir mendil bağlı uzun boylu bir genç kız Olenin’in önünden geçti. Maryanka’nın mağrur bir tavırla yürüyüşü sanki, “Ne senin bana karışmaya hakkın var, ne de benim sana...” der gibiydi.</p>

  <p class="normal">Maryanka evin kapısından içeri girdi ve uzaklaşıncaya kadar Olenin gözleriyle onu izledi. Hatta, pencereden kızın başındaki mendili çıkarıp sedire oturuşunu bile gördü. O zaman içinde garip bir özlem, bir yalnızlık, belli belirsiz bazı istekler, umutlar, bilinmeyen birine karşı bir kıskançlık duygusu uyandı.</p>

  <p class="normal">Kasabadaki evlerin ışıkları birer birer sönmüş, bütün sesler dinmişti. Sanki, çitler, avlular, sığırlar, evlerin damları, sözün kısası her şey yorucu bir iş gününün bitiminde yorgun ve derin bir uykuya dalmıştı. Olenin’in duyabildiği tek ses uzaklardan yorgun ve nemli toprakların bulunduğu yerden gelen, hiç durmadan çın çın öten kurbağaların sesleriydi.</p>

  <p class="normal">Doğuda yıldızlar gitgide azalıyor, hava aydınlandıkça sanki eriyip kayboluyorlardı. Olenin’in başının üzerinde bulunan yıldız kümeleri ise daha sık, daha yükseklerdeymiş hissini uyandırıyordu.</p>

  <p class="normal">Yaşlı adam, başını ellerinin üzerine koyup, uykuya dalmıştı. Karşı avlulardan birinde bir horoz öttü. Olenin ise kafasında bazı düşünceler birbirini kovalıyor, bir aşağı bir yukarı yürümeye devam ediyordu.</p>

  <p class="normal">Bir ara kulağına bir şarkı sesi çalındı, ardından birkaç kişinin konuştuklarını işitti. Çite doğru giderek dikkatle etrafı dinlemeye başladı, türkü söyleyen Kazakların genç ve zinde neşeli sesleri etrafa yayılıyordu. Aralarından genç bir adamın sesi, diğerlerini bastırıyordu.</p>

  <p class="normal">Yaşlı adam uyandı.</p>

  <p class="normal">— Bu şarkıyı kimin söylediğini biliyor musun? diye sordu. Bunu söyleyen yiğit Lukaşka’dır. Bir Çeçen’i vurmuş, ondan bu kadar neşeli. Bunda sevinecek ne varsa? Aptal... Aptal...</p>

  <p class="normal">Olenin: “Sen hiç kimseyi öldürdün mü?” diye sordu.</p>

  <p class="normal">İhtiyar kollarını masaya dayayarak doğruldu, yüzünü Olenin’in yüzüne yaklaştırdı.</p>

  <p class="normal">— Şeytan herif! Bu ne biçim soru! diye bağırdı. Hiç böyle şeylerden söz edilir mi? Sen adam öldürmeyi kolay mı sanıyorsun? Ne korkunç bir şeydir can almak... Ne korkunç... Hadi artık hoşçakal, dostum... Çok şükür doydum, sarhoş da oldum. Hadi artık hoşçakal...</p>

  <p class="normal">Bunu ayağa kalkarak söylemişti.</p>

  <p class="normal">— Yarın ava çıkarken seni de almamı ister misin? diye sordu.</p>

  <p class="normal">— Tamam.</p>

  <p class="normal">— Bak ama erken kalkmalısın, eğer kalkamazsan seni cezalandırırım!</p>

  <p class="normal">Olenin: “Endişelenme! Senden bile erken kalkarım,” dedi.</p>

  <p class="normal">Yaşlı adam gitmişti. Artık türkü sesi de duyulmuyordu. Uzaktan ayak sesleri ve neşeli konuşmalar geliyordu. Bir süre sonra yine bir türkü duyuldu, Yeroşka’nın gür sesi de diğer seslere katıldı.</p>

  <p class="normal">Olenin: “Bunlar ne biçim insanlar? Bu nasıl bir hayat!” diye iç geçirip odasına döndü.</p>
</body>
</html>
