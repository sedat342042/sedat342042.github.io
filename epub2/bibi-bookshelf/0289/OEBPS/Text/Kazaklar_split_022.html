<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kazaklar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_20">XVIII</h2>

  <p class="normal">Lukaşka karakola gitmek üzere yola çıktığında, Yeroşka amca ıslık çalarak köpeklerini çağırdı, çitin üzerinden tırmanıp öteki bahçeye atladı. Olenin’in evine kadar bahçeden bahçeye geçerek gitti. Ava çıkarken kadınlarla karşılaşmaktan hoşlanmazdı.</p>

  <p class="normal">Olenin hâlâ uyuyordu. Vanyuşa uyanmış fakat yatağından kalkmamış, çevresine bakınarak kalkma zamanının gelip gelmediğini anlamaya çalışıyordu. O arada Yeroşka amca, omzunda tüfeği, tam bir avcı gibi giyinmişti; kapıyı açtı.</p>

  <p class="normal">Kalın sesiyle: “Size iyi bir sopa gerek!” diye bağırdı. “Alarm verildi! Çeçenler bastı! İvan! Beyefendiye bir semaver hazırla! Sen de çabuk kalk artık bakalım! Ya! İşte biz böyle erken kalkarız oğlum. Baksana kızlar bile çoktan kalkmış! Dışarı bak! Kız su almaya gidiyor, sen uyu bakalım hâlâ!”</p>

  <p class="normal">Olenin uyandı, hemen yataktan fırladı: Karşısında yaşlı adamı görüp sesini duyunca birden kendini öyle dinç, öyle neşeli hissetti ki!</p>

  <p class="normal">— Hadi, çabuk ol, Vanyuşa! diye bağırdı.</p>

  <p class="normal">İhtiyar: “Sen ava her zaman ava böyle mi çıkarsın?” dedi. “Herkes çoktan kahvaltı etmeye başladı, sen hâlâ uyuyorsun... Lyam! Nereye gidiyorsun?</p>

  <p class="normal">Bunu köpeğine bakarak söylemişti. Sonra sanki izbede kalabalık varmış gibi yüksek sesle: “Tüfek hazır mı?” diye sordu.</p>

  <p class="normal">Olenin: “Peki, ne yapalım bir suç işledik işte, Vanyuşa!” dedi. “Buruya barut getirsene! Fişekleri de getir.”</p>

  <p class="normal">İhtiyar: “Şimdi sana bir ceza vermek gerek,” dedi.</p>

  <p class="normal">Vanyuşa alaylı bir tavırla gülümsedi.</p>

  <p class="normal">— <span class="ideitalik">“Dü te vule vu?”<sup class="calibre2"><a href="../Text/Kazaklar_split_054.html#footnote-127975-23" id="footnote-127975-23-backlink">[23]</a></sup></span> diye sordu.</p>

  <p class="normal">Yaşlı adam tek tük kalmış, bozuk dişlerini göstererek güldü:</p>

  <p class="normal">— Sen bizden değilsin! Sen gâvurca konuşuyorsun, şeytan!</p>

  <p class="normal">Olenin uzun çizmelerini ayağına geçirerek yumuşak bir tavırla:</p>

  <p class="normal">— İlk kez yapılan hata bağışlanır canım, diyordu.</p>

  <p class="normal">Yeroşka: “Peki dediğin gibi olsun,” dedi. “İlk defa olduğu için bağışlıyorum ama, bir daha seni uykuda yakalarsam, ceza olarak bir kova <span class="ideitalik">çihir</span> isterim! Hava ısındı mı ortalıkta karaca falan kalmaz.</p>

  <p class="normal">Olenin ihtiyarın akşamki sözlerini tekrarladı;</p>

  <p class="normal">— Onu bulsak bile bizden akıllıdır, atlatamayız, değil mi ama?</p>

  <p class="normal">— Sen dalga geç bakalım! Önce bir tane vur bakalım, seninle ondan sonra görüşürüz. Şimdi, çabuk yola... Bak ev sahibin seni ziyarete geliyor.</p>

  <p class="normal">Yeroşka bunu pencereden bakarak söylemişti.</p>

  <p class="normal">— Bak nasıl da giyinip süslenmiş, gömleği de yeni. Sırf seni etkilemek için, ‘Ben de subayım,’ demek istiyor anlayacağın. Ah! Şu bizim halkımız yok mu? Ne halktır!</p>

  <p class="normal">Gerçekten de içeri giren Vanyuşa, ev sahibinin beyefendiyi görmek istediğini haber verdi. Sonra Kazak reisinin bu ziyaretinin nedenini belirtmek için anlamlı anlamlı: “<span class="ideitalik">Larjan</span>”<sup class="calibre2"><a href="../Text/Kazaklar_split_054.html#footnote-127975-24" id="footnote-127975-24-backlink">[24]</a></sup> dedi.</p>

  <p class="normal">Kazak reisi içeri girdi. Üstünde yepyeni bir Çerkez elbisesi, omuzlarında da subaylarınki gibi apolet vardı. Ayaklarındaki çizmeler tertemizdi, oysa bu Kazaklarda pek sık görülen bir şey değildi. Dudaklarında bir tebessümle, sallana sallana içeriye girdi, kiracısına, “Hoşgeldiniz!” dedi.</p>

  <p class="normal">Kazak reisi İlya Vasilyeviç, Rusya’da bulunmuş, öğrenim görmüş bir Kazak’tı. Öğretmendi; asıl önemlisi, asil bir soydan geliyordu; daha doğrusu, kendini asil göstermek istiyordu. Fakat asıl kişiliğini örten, çirkin bir gösterişten ibaret yapmacık davranışları, kendine güveni oldukça fazlaymış gibi bir tavır takınması, hatalarla dolu konuşması aslında Yeroşka amcadan pek farklı bir adam olmadığını gösteriyordu. Güneşten yanmış tunç yüzü, elleri ve kırmızıya çalan burnu bunu ele veriyordu.</p>

  <p class="normal">Olenin konuğa oturmasını rica etti.</p>

  <p class="normal">Yeroşka ayağa kalkarak eğildi:</p>

  <p class="normal">— Hoşgeldin, Reis İlya Vasilyeviç, dedi.</p>

  <p class="normal">Olenin onun bu aşırı hareketinden alaysı bir anlam çıkarır gibi oldu. Kazak reisi başını eğerek ilgisiz bir tavırla selamına karşılık verdi:</p>

  <p class="normal">— Merhaba amca, sen de mi buradasın?</p>

  <p class="normal">Kazak reisi yaklaşık kırk yaşlarında yuvarlak beyaz sakallı, zayıf, kuru ve yakışıklıydı, yaşına rağmen oldukça dinçti. Olenin’i ziyarete gelirken, oradakilerin kendisini sıradan bir Kazak sanmalarından çekindiği anlaşılıyordu, kiracısına daha baştan ne kadar önemli bir adam olduğunu göstermek istiyordu.</p>

  <p class="normal">İhtiyarı göstererek dudaklarında kendine olan güvenini gösteren bir gülümsemeyle: “Bu adam yok mu!” dedi. “Bizim köyün Mısırlı Nemrut’udur. Herkesin nabzına göre şerbet vermeyi iyi bilir. Elinden de her şey gelir. Bunu siz de fark etmişsinizdir, öyle değil mi?”</p>

  <p class="normal">Yeroşka amca ıslak çarıklarını geçirdiği ayaklarına bakarak düşünceli bir biçimde başını salladı. Sanki Kazak reisinin bilgisine, kültürüne, konuşma yeteneğine şaşıyordu. Kendi kendine: “Mısırlı Nemrut ha? Bu laflar da nereden aklına gelir, bilmem ki?” diyordu.</p>

  <p class="normal">Olenin: “Birlikte ava çıkacaktık da,” dedi.</p>

  <p class="normal">Kazak reisi: “Demek öyle?” dedi. “Ben de sizinle bir konuda görüşmek için gelmiştim.”</p>

  <p class="normal">— Bir isteğiniz mi vardı?</p>

  <p class="normal">Kazak reisi: “Efendim, siz asil bir insan olduğunuza göre, ben de sıradan insanlardan olmadığımı düşündüğümden, çünkü ben de subaylık unvanına sahibim, bu yüzden birbirimizle bütün asil insanlar gibi anlaşabileceğimize inanıyorum.”</p>

  <p class="normal">Bir an sustu, yüzünde gülümseyen bir ifadeyle bir ihtiyara, bir de Olenin’e baktı. Sonra konuşmasını sürdürdü:</p>

  <p class="normal">— Fakat, benimle anlaşmak niyetindeyseniz, benim onayımı almak istiyorsanız, eşim, bir kadın olarak bize göre aklı kısa sayıldığından şunu belirtmek isterim ki, dün söylemiş olduğunuz sözleri tam olarak kavrayamadı. Bu nedenle, genç bir alay yaverine ahırı kullanmak hakkını vermeden evimi altı monetaya kiralayabileceğimi söylemek isterim, ancak para ödemek istemeyen birini de asil bir insan olarak, buradan uzaklaştırabilirim. Sizin isteklerinize gelince, ben de subaylık unvanına sahip olduğuma göre sizinle eşit koşullarda görüşebilir, bizim buraların geleneklerine uygun olarak anlaştığımız koşullara tamamen uyabilirim...</p>

  <p class="normal">İhtiyar: “Ne olağanüstü bir konuşma...” diye mırıldandı.</p>

  <p class="normal">Kazak reisi uzun bir süre daha aynı biçimde konuşmaya devam etti. Olenin adamın bütün bu söylediklerinden, ondan kira olarak ayda altı gümüş ruble istediğini zor anlayabildi. Bunu seve seve kabul etti, konuğuna çay sunmak istedi. Fakat Kazak reisi bunu kabul etmedi:</p>

  <p class="normal">— Bizim aptalca birtakım geleneklerimiz vardır, dedi. Kibarların, yani sizlerin kullandığı bardaklardan çay içmek bizde günah sayılır. Ben okumuş bir insan olduğum için kuşkusuz, böyle bir şeyin saçmalığını anlayabilirim ama, karım zayıf bir varlıktır, bu yüzden geleneklere çok bağlıdır...</p>

  <p class="normal">— Öyleyse, çayınızı ne ile ikram edebilirim?</p>

  <p class="normal">— İzin verirseniz ben kendi bardağımı alıp geleyim. Benim özel bir bardağım vardır, dedi.</p>

  <p class="normal">Sonra eşiğe çıkıp: “Bardağımı ver!” diye bağırdı.</p>

  <p class="normal">Birkaç dakika sonra kapı açıldı, güneşten kararmış genç bir kadının eli göründü. Pembe elbisesinin kolu bileğine kadar geliyordu. Parmaklarının arasındaki bardağı uzatıyordu.</p>

  <p class="normal">Kazak reisi kapıya gidip bardağı aldı, kızıyla fısıltıyla bir şeyler konuştu.</p>

  <p class="normal">Olenin, Kazak reisinin “özel” bardağına, Yeroşka için de “kibar” insanların kullandığı cinsten bir bardağa çay doldurdu.</p>

  <p class="normal">Kazak reisi sıcak çayı ağzını yakarak aceleyle içerken: “Size engel olmak istemem! Benim yüzümden gecikmeyin,” dedi. “Beni bağışlayın, balık avına karşı büyük bir tutkum vardır. Şimdi burada izinli bulunuyorum, buna bir tür dinlenme de diyebilirsiniz. Bu nedenle ben de gidip şansımı denemek niyetindeyim. Belki de Terek’in nimetlerinden benim payıma da bir şeyler düşer. Umarım sizde bir gün ziyaretinizle bizi onurlandırırsınız, Kazak usulü babadan kalma geleneklere göre bir şeyler içeriz.”</p>

  <p class="normal">Kazak reisi sözlerini bitirince çok resmi bir tavırla eğilerek selam verdi, Olenin’in elini sıkarak, dışarı çıktı. Olenin hazırlanırken dışarıda Kazak reisinin tok sesiyle evdekilere emirler verdiğini duydu. Az sonra reisin ayağında paçaları dizlerine kadar sıvanmış bir potur, sırtında yırtık bir yelek, omzunda bir ağ ile pencerenin önünden geçip gittiğini gördü.</p>

  <p class="normal">Yeroşka bardağının dibindeki çayı da bitirerek: “O ne kurnaz tilkidir!” dedi. “Ne yani? Gerçekten altı moneta verecek misin? Olacak şey mi canım! Kasabada en iyi ev iki monetaya! Aç gözlü adam! İstersen gel benim evde üç monetaya kal.”</p>

  <p class="normal">Olenin: “Hayır, burada kasam daha iyi olur,” dedi.</p>

  <p class="normal">— Altı moneta! Galiba kolay para kazanıyorsun! Dünya, ne yaparsın! İvan! <span class="ideitalik">Çihir</span> getir...</p>

  <p class="ortayazi">***</p>

  <p class="normal">Olenin’le ihtiyar yola çıkmadan önce biraz mezeyle birlikte birer kadeh votka içtiler, sonra sabah saat sekizde yola çıktılar.</p>

  <p class="normal">Avlunun kapısında koşumlu bir araba gördüler. Maryana, elbisenin üzerine bir yelek geçirmiş, ayaklarında çizme, elinde de uzun bir değnekle öküzleri boynuzlarında bağlı olan ipten tutmuş çekiyordu; yüzüne yalnız gözlerini açıkta bırakan beyaz bir mendil bağlamıştı. İhtiyar, genç kızı kucaklamak istiyormuş gibi kollarını açtı:</p>

  <p class="normal">— Annem benim, dedi.</p>

  <p class="normal">Maryana elindeki değneği ona vuracakmış gibi salladı, onlara bakarken olağanüstü güzel gözlerinde neşeli bir ifade vardı. Olenin de daha bir keyiflendi. Kızın bakışlarını üzerinde hissederek tüfeği omzuna aldı.</p>

  <p class="normal">— Hadi bakalım, yürü... Yürü! dedi.</p>

  <p class="normal">Maryana’nın arkalarından: “Deh, deh!..” diye bağıran sesi geliyordu.</p>

  <p class="normal">Sonra da yola koyulan arabanın gıcırtısı duyuldu. Yol kasaba evlerinin arka bahçelerinden geçiyordu. Yeroşka sürekli konuşuyordu, Kazak reisinin sözlerine kafayı takmış, durmadan homurdanıp duruyordu.</p>

  <p class="normal">Olenin: “Ne kızıyorsun canım?” diye sordu.</p>

  <p class="normal">İhtiyar: “Çünkü o cimrinin biri!” dedi. “Ben de cimrileri hiç sevmem... Ölüp gidecek, hepsi kalacak. Kimin için biriktiriyor sanki? İki tane ev yaptı, haksız olarak kardeşinden bir bahçe aldı. Evrak işlerine de kafası öyle çalışıyor ki keratanın! Başka kasabalardan bile evrak yazdırmak için buna gelirler. Nasıl yazarsa, iş öyle yürür. Her şeyi yerinde yapar, yaptırır. Ama bu paraları kime biriktiriyor? Bir kızı bir de oğlu var, onları evlendirdi mi geriye bir şey kalmaz...”</p>

  <p class="normal">Olenin: “İyi işte, çeyiz parası biriktiriyor,” dedi.</p>

  <p class="normal">— Ne çeyizi? O kızı çeyizsiz de alırlar! Herkesin gözü kızın üzerinde, ama herif öyle Tanrı’nın cezası ki kızını mutlaka zengin birine verecek! Kızı için büyük bir <span class="ideitalik">kalım<sup class="calibre2"><a href="../Text/Kazaklar_split_054.html#footnote-127975-25" id="footnote-127975-25-backlink">[25]</a></sup></span> almak istiyor senin anlayacağın. Bak, Luka diye bir Kazak var, hem komşum hem de yeğenim olur. Aslan gibi delikanlı. Hani şu Çeçen’i vuran çocuk! Uzun süredir bu kızı istiyor; ama, reis vermiyor kızı. Binbir bahane öne sürüyor: Kız gençmiş, falanmış filanmış... Ama ben onun aklından geçenleri bilirim. Oğlan ayaklarına kapansın istiyor... Bu kız için kasabada neler neler olmadı ki. Ama herkes onu Lukaşka’ya yakıştırıyor. Çünkü o bu kasabanın en iyi delikanlısıdır. <span class="ideitalik">Cigit</span> delikanlı. Abrek’i de öldürdü. Şimdi bir de nişan alır.</p>

  <p class="normal">Olenin: “Böyle diyorsun ama, ben dün avluda dolaşırken, kızın bir Kazak’la öpüştüğünü gördüm. Buna ne dersin!”</p>

  <p class="normal">— Atıyorsun, dedi.</p>

  <p class="normal">— Yemin ederim doğru söylüyorum...</p>

  <p class="normal">Yeroşka düşünceli bir tavırla: “Kadınlar şeytandır!” dedi. Sonra: “Peki, o Kazak nasıl biriydi?” diye sordu.</p>

  <p class="normal">— Nasıl olduğunu seçemedim.</p>

  <p class="normal">— Hani şu başında beyaz bir kalpak olan delikanlı mıydı?</p>

  <p class="normal">— Evet!</p>

  <p class="normal">— Sırtında da kırmızı bir gömlek değil mi? Boyu da senin kadar olan biriydi?</p>

  <p class="normal">— Hayır, boyu benden biraz daha uzundu.</p>

  <p class="normal">Yeroşka kahkahalarla gülmeye başladı:</p>

  <p class="normal">— Evet! İşte o benim sözünü ettiğim delikanlı... Benim Marka, daha doğrusu Lukaşka. Ben ona şaka olsun diye Marka derim. O olmalı. Onu çok severim. Bir zamanlar tıpkı ben de onun gibiydim... Kızların naz etmesine bakma sen. Eskiden sevgilim anasıyla aynı odada yatarken bile, ben yine de hiç korkmadan yukarı tırmanır yanına giderdim! Kaç kere yaptım bunu! Yüksekte bir yerde oturuyorlardı. Anası cadının biriydi, zebani gibi bir kadındı. Beni hiç sevmezdi, bazen lalamla... ‘Lala’ diye bizde candan arkadaşa derler. Benim de öyle bir arkadaşım vardı. Adı Girçik’ti... Onunla, kızın evinin önünde, pencerenin tam altında dururduk. Girçik’in omzuna çıkıp pencereyi dışarıdan açar, el yordamıyla içeri girerdim. Hemen oracıkta bir sedirde yatardı.</p>

  <p class="normal">“Bir gece onu uyandırdım, öyle bir bağırdı ki! Anlaşılan beni tanıyamamıştı. ‘Kimsin sen?’ deyip duruyordu. Ne karşılık vereyim? Az kalsın annesi uyanacaktı. Kalpağımı çıkardığım gibi suratına bastırdım, kalpaktaki yamadan benim olduğumu anladı. Hemen yataktan fırladı. Genellikle benden hiçbir şey beklemezdi. Bana kaymak, üzüm getirir, ne istersem hepsini ikram ederdi.”</p>

  <p class="normal">Yeroşka bunları anlatırken gönül ilişkilerinde bile bir çıkar beklediğini ifade ediyordu.</p>

  <p class="normal">— Hem yalnız o da değildi? O zamanki hayat bambaşkaydı!</p>

  <p class="normal">— Şimdi öyle değil mi?</p>

  <p class="normal">— Boş ver! Şimdi köpeğin arkasından gidelim, ağaçta bir sülün bulalım, o zaman nişancılığını görelim bakalım.</p>

  <p class="normal">— Sen olsaydın Maryanka’nın peşine düşer miydin?</p>

  <p class="normal">— Sen şimdi köpeğe bak! Gerisini akşama anlatırım. Köpeğe bak şimdi.</p>

  <p class="normal">İhtiyar bunları söylerken, çok sevdiği köpeği Lyam’ı gösteriyordu.</p>

  <p class="normal">Bir süre sessizce yürüdüler, sonra bir yüz adım kadar şundan bundan konuşarak yol aldılar. İhtiyar birden durakladı, yolda enine uzanmış bir ağaç dalı gösterdi:</p>

  <p class="normal">— Buna ne dersin? Sence bunun bir anlamı yok, değil mi? Hayır, bu dalın bu şekilde durması kötüye işaret...</p>

  <p class="normal">— Neden?</p>

  <p class="normal">İhtiyar güldü:</p>

  <p class="normal">— Hiçbir şey bilmiyorsun! Dinle. Yolda giderken böyle duran bir dal gördün mü, üzerinden geçme. Ya etrafını dolaş, ya da onu yerden kaldırıp ‘Tanrı yardımcım olsun’ diye dua et. Ondan sonra, Tanrı’nın yardımıyla yoluna devam edebilirsin, hiçbir şey olmaz. Biz büyüklerimizden böyle öğrendik.</p>

  <p class="normal">Olenin: “Saçmalık bu,” dedi. “Sen bunları bırak da Maryana’dan söz et. Anlat bakalım, Maryanka, Lukaşka ile geziyor mu?”</p>

  <p class="normal">İhtiyar birden Olenin’in sözünü kesti:</p>

  <p class="normal">— Hişşşt... Sus, etrafı dinle... Bak, ormanın diğer yanından dolaşacağız...</p>

  <p class="normal">Bu sözlerden sonra ayağındaki çarıklarla hiç ses çıkarmamaya çalışarak yürüdü ve bütün dalların birbirine karıştığı sık, vahşi ormanın içerilerine sapan keçiyoluna dalarak ilerlemeye başladı. Yürürken de arada bir, kocaman çizmeleriyle tok sesler çıkararak omzundaki tüfekle beceriksizce, keçiyolunun üzerine sarkmış dallara takılıp onları çatırdatarak, arkasından gelmeye çalışan Olenin’e doğru bakarak yüzünü buruşturuyordu.</p>

  <p class="normal">— Gürültüyü kes be! Sessiz ol asker! diye öfkeyle fısıldadı.</p>

  <p class="normal">Güneş yükseleli epey zaman olmuştu. Ormanın yüksek tepeleri hâlâ sisle kaplı olmakla birlikte, sis aşağılarda yavaş yavaş dağılıyordu. Ağaçlar çok yüksek görünüyorlardı. Her adımda manzara değişiyordu, uzaktan ağaç sanılan şeyin yaklaşınca bir fundalık, kamış sanılan şeyin de aslında bir ağaç olduğu anlaşılıyordu.</p>
</body>
</html>
