<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kazaklar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_26">XXIV</h2>

  <p class="normal">Saat sabahın beşiydi. Vanyuşa evin önündeki sahanlığa çıkmış, çizmenin koncu ile semaveri yelpazeliyordu. Olenin, atına binip Terek’te yüzmeye gitmişti. Kısa bir süre önce, kendine yeni bir eğlence bulmuştu: Atını Terek’te yıkamak!</p>

  <p class="normal">Ev sahibesi, bacasından ocağın kapkara kalın dumanı yükselen izbesindeydi. Kızı ise ağılda mandayı sağıyordu.</p>

  <p class="normal">Zaman zaman, ağıldan kızın: “Rahat dursana be! Tanrı’nın cezası!” diye bağırdığı, sonra da süt sağılırken çıkan, hiç değişmeden aynı şekilde sürüp giden bir ses duyuluyordu.</p>

  <p class="normal">Bir ara sokakta eve yaklaşan bir atın tok ayak sesleri duyuldu. Olenin göründü. Ağır ağır gelen, güzel ıslak tüyleri pırıl pırıl parlayan, koyu kurşuni renkte güzel bir ata binmişti. Başını Kazak kızlarının soroçka dedikleri kırmızı bir mendille bağlamış olan Maryanka’nın güzel yüzü ağılın kapısından görünüp kayboldu.</p>

  <p class="normal">Olenin’in üzerinde kırmızı damalı bir gömlek, beyaz bir Çerkez kıyafeti vardı. Beline sımsıkı bir kemer bağlamış, kılıcını da kemerine takmıştı, başında yüksek bir kalpak vardı. Besili atının ıslak sırtında oldukça züppe bir oturuşla, eliyle arkasındaki tüfeği tutmaya çalışarak, kapıyı açmak için hafifçe öne doğru eğildi. Saçları hâlâ ıslaktı. Aydınlık yüzünden zindelik, sağlık fışkırıyordu. O anda çok yakışıklı, çok çevik olduğunu, bir <span class="ideitalik">cigit</span>e benzediğini düşünüyordu ama, bu düşüncelerinde biraz aşırılık vardı.</p>

  <p class="normal">Sıradan, gün görmüş bir Kazağın gözünde ne de olsa diğerleri gibi bir askerdi işte.</p>

  <p class="normal">Genç kızın başını çevirip dışarı baktığını fark edince, daha da gösterişli bir hareketle biraz daha eğildi, bahçe kapısını açtı, dizginleri hafifçe çekerek, kırbacını savurdu, avluya girdi.</p>

  <p class="normal">Ağılın kapısına hiç bakmadan neşeli bir sesle: “Vanyuşa, çay hazır mı?” diye bağırdı.</p>

  <p class="normal">O güzel atın dizginlerini gerdiğini, vücudunun her yerini titrettiğini, bir sıçrayışta çitin öbür yanına atlamaya hazır olduğu halde, kuru çamurlu avluda tok sesler çıkararak attığı adımları hissetmek bile ona zevk veriyordu.</p>

  <p class="normal">Vanyuşa: <span class="ideitalik">“Se Pre!”<sup class="calibre2"><a href="../Text/Kazaklar_split_054.html#footnote-127975-29" id="footnote-127975-29-backlink">[29]</a></sup></span> diye bağırdı.</p>

  <p class="normal">Olenin, Maryanka’nın o güzel yüzünün hâlâ ağılın kapısından göründüğünü düşünüyordu. Buna rağmen, dönüp ona bakmadı. Atından atladı, bu arada beceriksiz bir hareketi yüzünden tüfeği bahçe kapısına takıldı. O zaman ürkek bir şekilde ağıla baktı. Kapıda kimse yoktu, içeriden de hep aynı süt sağma sesi geliyordu.</p>

  <p class="normal">Olenin evine girdi, bir süre sonra da evin önündeki sahanlığa çıktı. Elinde bir kitapla bir de pipo vardı. Henüz sabahın yatay ışıklarıyla aydınlanmamış bir köşeye oturup, çayını yudumlamaya başladı.</p>

  <p class="normal">O gün öğleye kadar hiçbir yere gitmeye niyeti yoktu; uzun zamandan beri ihmal ettiği mektupları yazacaktı. Yalnız, nedense, eşikte oturduğu yerden kalkıp eve girmek ona, o anda hapse girmek gibi bir duygu veriyordu.</p>

  <p class="normal">Ev sahibesi ocağı iyice yakmıştı, kızı ise sığırları sürüye kattıktan sonra geri dönmüş, topladığı tezeği avlunun duvarına yapıştırmaya başlamıştı.</p>

  <p class="normal">Olenin kitabını okuyordu ama okuduklarından hiçbir şey anlamıyordu. Gözleri hep karşısında dolaşan, sağlam yapılı genç kıza takılıyordu.</p>

  <p class="normal">Genç kız, ister sabahın ilk ışıklarında evin toprağa yayılan serin gölgesine girsin, ister güneşin taptaze, neşeli ışınlarıyla aydınlanmış avlunun ortasına çıkıp yere kara bir gölge yansıtan boylu poslu vücuduyla o pırıl pırıl elbisesi içinde göz kamaştırıcı bir güzellikte görünsün, hiçbir hareketini kaçırmak istemiyordu.</p>

  <p class="normal">Maryanka’nın belinin zarif, rahat bir şekilde kıvrılışı, doğrudan doğruya çıplak vücudunun üzerine geçirdiği pembe elbisesinin göğsü ile biçimli bacaklarını sarışı, üzerine sımsıkı oturmuş elbisesinin altında her soluk alışında göğsünün belirgin bir şekilde görünüşü, eski kırmızı çarıkların içinde ince ayaklarının hiç yer değiştirmeden aynı şekilde toprağa basışı, kolları sıvanmış elbisesinin altından görünen güçlü kollarının kaslarını gererek tezeği kürekle duvara öfkeyle atıyormuş gibi şiddetle fırlatışı, derin bakışlı kara gözlerinin ara sıra ona doğru çevrilişini seyretmek, genç adama sevinç veriyordu. Genç kızın incecik kaşları çatılıyordu ama, gözlerinde güzel olduğunu bildiğini gösteren memnun bir ifade vardı.</p>

  <p class="normal">Beletzkiy, Kafkasya’da subayların giydiği kaftanlardan birini giymiş olarak avluya girdi. Olenin’e doğru geldi.</p>

  <p class="normal">— Ne o, yoksa kalkalı çok mu oldu Olenin? diye sordu.</p>

  <p class="normal">Olenin: “Ooo... Beletzkiy... Hoşgeldiniz!” dedi. Elini uzattı. “Nasıl oldu da bugün bu kadar erken kalktınız?”</p>

  <p class="normal">— Ne yapayım? Evden kovdular beni... Bu akşam bizim evde balo var. Beletzkiy bunu söyledikten sonra Maryana’ya dönerek, “Maryana, sen de Ustenka’ya geleceksin, değil mi?” diye sordu.</p>

  <p class="normal">Olenin, Beletzkiy’nin genç kızla bu kadar rahat konuşabilmesine şaştı. Maryana sanki söylenilenleri duymamış gibi başını önüne eğerek, küreğini omzuna alıp bir delikanlı gibi canlı bir yürüyüşle izbeye doğru gitti.</p>

  <p class="normal">Beletzkiy arkasından: “Utandı... Ah, canım...” dedi. “Sizden utanmış olacak...”</p>

  <p class="normal">Sonra neşeyle gülümseyerek sahanlığın önündeki basamaklardan yukarı çıktı.</p>

  <p class="normal">Olenin: “Sizde balo mu var? Sizi evden mi kovdular? Kovan kim?” diye sordu.</p>

  <p class="normal">— Benim ev sahibem Ustenka’nın evinde balo var. Siz de davetlisiniz. Balo dediğime bakmayın, sadece etli börekten, genç kızların bir araya toplanmasından ibaret bir şey işte...</p>

  <p class="normal">— Bizim orada işimiz ne?</p>

  <p class="normal">Beletzkiy kurnaz bir tebessümle göz kırparak başıyla biraz önce Maryana’nın girdiği evi gösterdi. Olenin omuzlarını silkti. Birden kıpkırmızı olmuştu.</p>

  <p class="normal">— Azizim siz çok garip bir adamsınız, dedi.</p>

  <p class="normal">— Yok canım! Hadi hemen anlatın...</p>

  <p class="normal">Olenin kaşlarını çattı. Beletskiy bunu hemen fark ederek gönlünü almak istercesine gülümsedi:</p>

  <p class="normal">— Canım, bunda ne var, rica ederim... Onunla aynı evde oturuyorsunuz. Öyle cana yakın, öyle cici bir kız ki, çok sevimli, her bakımdan kusursuz bir kız... Üstelik de olağanüstü bir güzelliği var...</p>

  <p class="normal">Olenin: “Gerçekten şaşılacak bir güzelliği var,” dedi. “Ben hayatımda bu kadar güzel bir kız görmedim.”</p>

  <p class="normal">Beletzkiy olup bitenlere akıl erdiremiyormuş gibi sordu:</p>

  <p class="normal">— İyi ya işte! Buna rağmen aranızda hiçbir şey yok mu yani?</p>

  <p class="normal">Olenin: “Size garip gelebilir ama, öyle,” dedi. “Olup bitenleri size açıkça söyleyebilirim. Buraya geldim geleli, sanki kadınlar benim için artık önemsiz varlıklarmış gibi bir duyguya kapılıyorum. İnanın bu biçimde daha rahatım. Sonra, bu tip kadınlarla bizim aramızda ne gibi bir ilişki olabilir? Yeroşka için derseniz, o başka, onunla paylaştığımız ortak bir konu var: Avcılık...”</p>

  <p class="normal">— Ne diyorsunuz! Demek kadınlarla hiçbir ilginiz yok ha? Peki, Amalya İvanovna ile aranızda, paylaştığınız bir şey var mı? Ama, bu kadınların pek temiz olmadıklarını söylerseniz o başka, ne yapalım yani? <span class="ideitalik">A la guerre comme‚ á la guerre.”<sup class="calibre2"><a href="../Text/Kazaklar_split_054.html#footnote-127975-30" id="footnote-127975-30-backlink">[30]</a></sup></span></p>

  <p class="normal">Olenin: “Ben sizin sözünü ettiğiniz Amalya İvanovnalarla da hiç ilgilenmedim,” dedi. “Yalnız o kadınlara saygı duyulamaz, bunlara karşı ise saygı duyuyorum...”</p>

  <p class="normal">— Duyabilirsiniz, saygı duymanıza kim engel oluyor?</p>

  <p class="normal">Olenin karşılık vermedi, belliydi ki anlatmaya başladığı şeyi sonuna kadar açıklamak istemiyordu. Bu konu özellikle ruhunda derin bir etki yapıyordu.</p>

  <p class="normal">— Biliyorum bu konuda diğerlerinden farklıyım, dedi.</p>

  <p class="normal">İçinde bir utangaçlık duygusu olduğu anlaşılıyordu. Özür diler bir tavırla konuşuyordu:</p>

  <p class="normal">— Benim hayatım öyle bir düzene sokulmuştur ki, artık bağlı bulunduğum kuralları değiştirmeye gerek görmüyorum. Hem, açıkça söyliyeyim, ben burada, örneğin sizin gibi davranmış olsaydım şu anda olduğu gibi rahat ve mutlu yaşayamazdım. Sonra, ben onlarda sizin aradığınız şeyleri değil, bambaşka özellikleri arıyorum.</p>

  <p class="normal">Beletzkiy ona inanmıyormuş gibi kaşlarını kaldırdı:</p>

  <p class="normal">— Peki, öyle olsun. Gene de bu akşam sizi bekliyorum, Maryanka da gelir, sizi tanıştırırım. Lütfen gelin! Canınız sıkılırsa gidersiniz. Gelecek misiniz?..</p>

  <p class="normal">— Gelmesine gelirim ama, doğrusunu isterseniz gerçekten bağlanırım diye korkuyorum.</p>

  <p class="normal">Beletzkiy: “Öyle mi!” diye bağırdı. “Önce siz gelin, ben sizi tanıştırmanın bir yolunu bulurum. Geleceksiniz değil mi? Söz mü?”</p>

  <p class="normal">— Gelmek isterim ama, gene de onların arasında ne gibi bir rol oynayacağımızı bir türlü anlayamıyorum.”</p>

  <p class="normal">— Lütfen gelin! Bakın çok rica ediyorum! Geleceksiniz değil mi?</p>

  <p class="normal">Olenin: “Belki gelirim...” dedi.</p>

  <p class="normal">— Azizim, dünyanın en güzel kadınları burada! Siz ise rahip gibi yaşamak istiyorsunuz. Olacak şey mi yani? Neden hayatı kendinize zehir ediyor, nimetlerden yararlanıp olanla yetinmiyorsunuz? Duydunuz mu bizim birlik Vozdivjenskaya’ya gidecekmiş.</p>

  <p class="normal">Olenin: “Yok canım!” dedi. “Benim duyduğuma göre, oraya Sekizinci Birlik gidiyormuş!”</p>

  <p class="normal">— Hayır, yaverden bir mektup aldım. Yazdığına göre, harekâta Prens de katılacakmış. Buna çok sevindim! Onunla görüşeceğiz. Aslında buradan sıkılmaya başladım.</p>

  <p class="normal">— Yakında bir baskın yapacakmışız...</p>

  <p class="normal">— Bu konuda bir şey duymadım, yalnız Krinovitzkin’e yaptığı baskın için Anna Nişanı vermişler. Oysa, o teğmenliğe terfi etmek istiyormuş... Beletzkiy bunu söyledikten sonra güldü. “Kimbilir ne hayal kırıklığına uğramıştır!.. Genelkurmay Başkanlığı’na gitmiş...”</p>

  <p class="ortayazi">***</p>

  <p class="normal">Hava kararmaya başlamıştı. Olenin akşamki toplantıya gidip gitmemeye karar vermeye çalışıyordu.</p>

  <p class="normal">Yapılan davet ona sıkıntı veriyordu. Bir yandan gitmek istiyordu, bir yandan da (ne tuhaftır) orada olacakları düşünmek bile onda tuhaf bir çekingenlik, bir korku yaratıyordu. Biliyordu ki bu toplantıda ne Kazaklar, ne yaşlılar olacaktı; sadece genç kızlar bulunacaktı. Neler olacaktı? Nasal davranmalıydı? Neler söylemeliydi? Kızlar neler söyleyecekti? Onlarla bu vahşi Kazak arasında ne gibi bir bağ olabilirdi?</p>

  <p class="normal">Beletzkiy garip, açık saçık, hem de çok ciddi ilişkilerden söz etmişti. Olenin, Maryanka ile aynı odada olacağını, belki de onunla konuşacağını düşündükçe bir garip oluyordu. Genç kızın o gururlu duruşu aklına geldikçe bunun olanaksız bir şey olacağını düşünüyordu. Beletzkiy ise bütün bunların çok basit, çok doğal şeyler olduğunu söylemişti.</p>

  <p class="normal">Olenin: “Yoksa Beletzkiy, Maryanka’ya karşı da aynı şekilde mi davranacaktı?” diye düşünüyordu. “Bu çok garip bir davranış olur. Hayır, en iyisi gitmemek. Bütün bunlar çok adice, alçakça işler. Hem bütün bunlara ne gerek var?”</p>

  <p class="normal">Bu düşüncelerine rağmen, gene de aklına bir soru takılıp duruyordu: “Acaba toplantı nasıl olacak?” Diğer yanda da vermiş olduğu söz de onu adeta bağlıyordu.</p>

  <p class="normal">Bir türlü kararını veremeden sokağa çıktı. Beletzkiy’in evine kadar gelince, içeriye girdi.</p>

  <p class="normal">Beletzkiy’in oturduğu ev, tıpkı Olenin’in oturduğu ev gibiydi. Topraktan iki arşın yükseklikte bulunan sütunlar üzerinde duruyordu. İki odası vardı. Olenin dar bir merdivenden çıkarak bunlardan birine girdi. İçeride kuştüyü döşekler, halılar yorganlar, Kazak usulü gayet güzel, zarif bir şekilde yan yana karşı duvara boydan boya dizilmiş yastıklar vardı. Yan duvarlarda da bakır leğenler ve silahlar asılıydı. Sedirin altında karpuzlar, kabaklar duruyordu. İkinci odada ise ocak işini gören kocaman bir <span class="ideitalik">peç</span>, bir masa, masanın çevresinde tahta sıralar, duvarlarda Starover tasvirleri vardı.</p>

  <p class="normal">Beletzkiy, açılır kapanır karyolası, kayışlı bavulları, küçük halısı ile bu odaya yerleşmişti. Halının yayıldığı yerin üzerinde silahı asılıydı. Masanın üzerine de tuvalet malzemeleri, resimler dizilmişti. Sedirin üzerine ipek bir sabahlık atılmıştı.</p>

  <p class="normal">Beletzkiy’in kendisi ise sırtında sadece iç çamaşırı olduğu halde karyolanın üzerine uzanmış <span class="ideitalik">Üç Silahşörler</span>’i okuyordu. Her zamanki gibi tertemiz, çok yakışıklı bir delikanlı olarak görünüyordu. Olenin içeri girer girmez yerinden fırladı:</p>

  <p class="normal">— Nasıl yerleştiğimi gördünüz değil mi? Beğendiniz mi? Ne iyi ettiniz de geldiniz. Kızların öyle çok işi var ki! Etli börek neyle yapılır, bilir misiniz? Hamur, domuz eti, üzüm. Ama, asıl zor olan o değil, şuraya bir bakın, orada ne kaynıyor...</p>

  <p class="normal">Gerçekten de pencereden baktıklarında ev sahibinin izbesinde alışılmamış bir hareketlilik gördüler. Genç kızlar ellerinde çeşit çeşit kaplarla bir içeri, bir dışarı girip çıkıyorlardı.</p>

  <p class="normal">Beletzkiy: “Oldu mu?” diye bağırdı.</p>

  <p class="normal">— Oluyor... Acıktın mı yoksa, Dede?..</p>

  <p class="normal">Diğer evden çın çın öten kahkahalar duyuldu. Tombul, yanakları kıpkırmızı güzel Ustenka, kollarını sıvamış halde, tabakları almak üzere koşarak Beletzkiy’in odasına girdi.</p>

  <p class="normal">— Hadi yardım et, tabakları kırarsam görürsün! diye genç adama bağırdı. Sonra gülerek Olenin’e döndü. Sen de öyle duracağına gelip yardım etsene! Sonra, bizim kızlara da çerez getirmeyi de unutma...</p>

  <p class="normal">Beletzkiy: “Maryanka geldi mi?” diye sordu.</p>

  <p class="normal">— Elbette ya! Gelmez olur mu? Hamuru o getirdi.</p>

  <p class="normal">Beletzkiy: “Size bir şey söyleyeyim mi?” dedi. “Bu Ustenka’yı iyice yıkayıp temizlemek, biraz süslemek, üzerine güzel elbiseler giydirmek mümkün olsaydı, bütün bizim oralardaki güzellere taş çıkartırdı. Kazak bir aileden olan Borşeva’yı gördünüz mü? Bir albayla evlendi. Görseniz inanmazsınız, o kadar asil bir hali var! Nereden öğreniyorlar bilmem ki...</p>

  <p class="normal">— Ben o sizin dediğiniz Borşeva’yı görmedim. Ancak, bence bu kızlar için bundan daha güzel giyim tarzı bulunamaz.</p>

  <p class="normal">Beletzkiy neşeyle içini çekti.</p>

  <p class="normal">— Ah! Bir bilseniz ben öyle uysalımdır ki! Her türlü koşula hemen uyarım! Gidip bakayım ne yapıyorlar.</p>

  <p class="normal">Üzerine bir sabahlık geçirip koşarak dışarı çıktı. Giderken de: “Siz de çerezleri getirmeyi unutmayın!..” diye bağırdı.</p>

  <p class="normal">Olenin emir erini tatlı çörekle bal almaya gönderdi. Birden bu işi yapmak, para vermek ona o kadar bayağı, o kadar alçakça bir şey olarak göründü ki! Sanki birini kandırıyormuş gibiydi. Böyle bir duygu içinde olduğu için emir eri “Kaç tanesi naneli, kaç tanesi de ballı olsun?” diye sorunca ne söyleyeceğini bilemedi:</p>

  <p class="normal">— Ne kadar olursa olsun, dedi.</p>

  <p class="normal">Yaşlı asker: “Paranın tamamını harcayayım mı efendim?” diye sordu. “Naneliler daha pahalıdır, altmışa veriyorlardı...”</p>

  <p class="normal">Olenin: “Hepsini harcayabilirsin! Hepsini! dedi.</p>

  <p class="normal">Sonra pencerenin önüne oturarak, hayret içinde, kalbinin sanki kendisi için çok önemli, aynı zamanda kötü bir şeye hazırlanıyormuş gibi hızlı hızlı attığını duydu.</p>

  <p class="normal">Beletzkiy kızların bulunduğu odaya girince içeride çığlıklar, bağrışmalar oldu. Biraz sonra da içeriden Beletzkiy’in çığlıklar atarak, çırpına çırpına kahkahalarla dışarı fırladığını, koşarak merdivenden indiğini gördü.</p>

  <p class="normal">Beletzkiy, “Beni kovdular!” diyordu.</p>

  <p class="normal">Biraz sonra içeriye Ustenka girdi, gayet resmi bir tavırla her şeyin hazır olduğunu bildirerek konuklarını davet etti.</p>

  <p class="normal">Gerçekten de Olenin’le Beletzkiy içeri girdiklerinde her şeyin hazır olduğunu, Ustenka’nın da elleriyle duvara dayalı kuştüyü yastıkları düzelttiğini gördüler. Sofraya göre çok küçük olan bir örtü yayılmıştı. Sofrada da içi <span class="ideitalik">çihir</span> dolu bir testiyle kurutulmuş balık vardı. Her yer hamurla üzüm kokuyordu. Üzerlerine süslü yelekler giymiş, başlarını da her zamankinin aksine mendille bağlamamış beş altı kız <span class="ideitalik">peç</span>in arkasında birbirlerine sokulmuş fısıldaşıyor, kıkır kıkır gülüşüyorlardı.</p>

  <p class="normal">Ustenka konukları sofraya çağırarak: “Buyrun,” dedi, saygılı bir şekilde, “Sevgili dostlarımızı sofraya davet ediyorum,” dedi.</p>

  <p class="normal">Olenin kızların toplanmış olduğu köşeye doğru baktı. Bütün kızlar birbirinden güzeldi. Aralarından Maryanka’yı fark etti. Onunla böyle adi, insanı küçük düşüren koşullar içinde karşılaştığından dolayı canı fena halde sıkıldı. Kendisini bir budala, beceriksiz bir kimse gibi hissediyordu. Nasıl davranacağını bilemiyordu... Sonunda Beletzkiy ne yaparsa onu taklit etmeye karar verdi.</p>

  <p class="normal">Beletzkiy, oldukça resmi, kendinden emin bir tavırla sofraya yaklaştı, çok samimi ve rahat bir hareketle bir bardak şarap doldurup Ustenka’nın şerefine içti. Sonra diğerlerine de aynı şeyi yapmalarını söyledi.</p>

  <p class="normal">Ustenka kızların içki içmediklerini söyledi.</p>

  <p class="normal">Kızların arasından bir ses duyuldu:</p>

  <p class="normal">— Azıcık balla bir yudumcuk içilebilir...</p>

  <p class="normal">Biraz önce balla çörek satın alıp getirmiş olan emireri çağrıldı. Asker kurnazca orada felekten bir gün çalan efendilerine, kızlara kaşlarının altından şöyle bir baktı. Bu bakışta kıskançlık mı, yoksa hakaret mi vardı, belli değildi.</p>

  <p class="normal">Emireri büyük bir dikkatle dürüst bir insan olduğunu gösterir bir şekilde kurşuni kâğıda sarılmış olan çörekleri ve balı verdikten sonra kendisinden kaç para almış olduklarını, geriye kaç para kaldığını uzun uzun anlatmaya kalkıştı ama, Beletzkiy hemen onu oradan kovdu.</p>

  <p class="normal">Beletzkiy içine <span class="ideitalik">çihir</span> konulmuş bardaklara birer kaşık bal koyup iyice karıştırdı. Sonra masanın üzerine çörekleri gayet cömert bir hareketle yayıverdi, gidip kızları bulundukları köşeden zorla çıkardı, masanın çevresine oturtup, çörekleri dağıtmaya başladı.</p>

  <p class="normal">Olenin elinde olmadan Maryanka’nın güneşten yanmış küçük eliyle iki yuvarlak naneli çörekle kahverengi bir başka çörek daha aldığını, bunları ne yapacağını bilemiyormuş gibi davrandığını fark etti.</p>

  <p class="normal">Orada bulunanları neşelendirmek için özellikle çok rahat tavırlar takınan Ustenka ile Beletzkiy’in bütün çabalarına rağmen, konuşmalar huzursuz, tatsız bir hava içinde geçiyordu. Olenin oturduğu yerde kımıldayıp duruyor, ne söyleyeceğini düşünüyor, herkesin kendisine ilgiyle baktığını seziyor, belki de başkalarının kendisiyle alay ettiklerini, ya da kendi çekingenliğini onlara da bulaştırdığını düşünüyordu. Kıpkırmızı olmuştu. En çok da Maryanka’nın da kendisi gibi büyük bir huzursuzluk içinde bulunduğunu, utandığını düşünüyordu.</p>

  <p class="normal">İçinden: “Galiba onlara para vermemizi bekliyorlar. Bunu nasıl yapacağız ki? Bir an önce verebilsek de buradan çıkıp gitsek!..” diyordu.</p>
</body>
</html>
