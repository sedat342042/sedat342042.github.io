<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kazaklar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_29">XXVII</h2>

  <p class="normal">Lukaşka üzümler toplanmadan önce, yanında atı olduğu halde Olenin’e uğramıştı. Her zamankinden daha dinç, daha hayat dolu görünüyordu. Olenin onu neşeyle karşıladı.</p>

  <p class="normal">— Söyle bakalım, ne zaman evleniyorsun? diye sordu.</p>

  <p class="normal">Lukaşka buna hemen karşılık vermedi:</p>

  <p class="normal">— Sizin bana vermiş olduğunuz atı, ırmağın karşı tarafına gidip bir başka atla değiştim. Öyle bir at ki! Müthiş! Kabardinlerden aldım. Lova haralarında yetiştirilmiş. Öyle bir av yakaladım ki!..</p>

  <p class="normal">Yeni atı birlikte incelediler, avluda at üzerinde <span class="ideitalik">cigit</span> numaraları yaptılar. At çok iyiydi. Sırtı geniş, gövdesi uzun, tüyleri pırıl pırıl, kuyruğu çok gür, yumuşacık, yelesi de ipek gibi incecikti, kâkülü bile vardı. Doru bir attı. Öyle besiliydi ki, Lukaşka’nın dediği gibi, insan sırtında yatıp uyuyabilirdi! Hayvanın gözleri, dişleri, ayak bilekleri, her yeri çok zarifti, bu hemen göze çarpıyordu. Ancak safkan bir at böyle olurdu.</p>

  <p class="normal">Olenin elinde olmadan, ata hayran hayran bakıyordu. Kafkasya’da şimdiye kadar böylesine güzel bir hayvan görmemişti.</p>

  <p class="normal">Lukaşka, atın boynuna hafif hafif vurarak: “Öyle bir gidişi var ki!” dedi. “Ne kadar çevik olduğunu bir görseniz! Sonra, öyle de akıllı ki, sormayın... Sahibinin peşinden koşar durur!”</p>

  <p class="normal">Olenin: “Üste çok para verdin mi?” diye sordu.</p>

  <p class="normal">Lukaşka gülümseyerek: “Hayır vermedim!” dedi. “<span class="ideitalik">Kunak</span>tan aldım onu...”</p>

  <p class="normal">Olenin: “At değil, bir harika,” dedi. “Müthiş bir at doğrusu. Kaça satarsın?”</p>

  <p class="normal">Lukaşka neşeyle: “Yüz elli moneta önerdiler vermedim ama size badava da veririm,” dedi. “Siz de bana karakolda hizmet etmek için herhangi bir at verirsiniz.”</p>

  <p class="normal">— Öyle şey olur mu hiç? Asla kabul etmem!</p>

  <p class="normal">Lukaşka kemerini çıkararak: “Eh, peki!” dedi. “Öyleyse bende kalsın! Bakın size bir peşkeş getirdim...” Kemerine bağlı olan iki kılıçtan birini çıkarıp uzattı.</p>

  <p class="normal">— Irmağın karşısından aldım...</p>

  <p class="normal">— Ha, bak bunun için çok teşekkür ederim!..</p>

  <p class="normal">— Üzüme gelince, annem söz verdi, kendisi getirecekmiş.</p>

  <p class="normal">— Buna ne gerek var! Biz zaten seninle ödeştik bile. Bu kılıç için para alacak değilsin herhalde...</p>

  <p class="normal">— Hiç olur mu öyle şey! Biz sizinle <span class="ideitalik">kunak</span> değil miyiz? Karşı yakada Girey Han var ya? İşte o beni kendi kulübesine götürdü, ‘İstediğini seç al’ dedi. Ben de bu kılıcı seçtim. Bizde gelenek böyle...</p>

  <p class="normal">Birlikte eve girdiler, birer kadeh <span class="ideitalik">çihir</span> içtiler.</p>

  <p class="normal">Olenin: “Kasabada biraz kalacak mısın?” diye sordu.</p>

  <p class="normal">— Hayır, vedalaşmaya geldim. Şimdi birlikle Terek’in öbür yanına gidiyoruz. Arkadaşım Nazar’la gideceğim.</p>

  <p class="normal">— Peki, düğün ne zaman?</p>

  <p class="normal">Lukaşka bu konuda konuşmaya pek istekli değilmiş gibi bir tavırla: “Yakında geleceğim, o zaman söz kesilir, sonra yine göreve gideriz!” dedi.</p>

  <p class="normal">— Peki nişanlını görmeyecek misin?</p>

  <p class="normal">— Ne görmesi! Söz kesilmedikten sonra görüşmenin ne anlamı var? Siz tatbikata çıkarsanız bizim birliklere Şirokiylerin Lukaşka’yı nerede bulacağınızı sorun. Orada öyle çok yaban domuzu var ki, iki tanesini vurdum. Sizi de oraya götürürüm.</p>

  <p class="normal">— Güle güle git! Tanrı yardımcın olsun!</p>

  <p class="normal">Lukaşka ata bindi, Maryanka’ya uğramadan, at üzerinde numaralar yaparak sokağa çıktı. Orada Nazarka onu bekliyordu.</p>

  <p class="normal">Nazarka hemen Yamka’nın oturduğu yana doğru bir göz kırparak: “Ne dersin, uğrayalım mı? diye sordu.</p>

  <p class="normal">Lukaşka: “Şuna da bakın!” dedi. “Al şu benim atı götür, biraz gecikirsem, hayvana saman ver. Nasıl olsa sabahleyin kesinlikle birlikte olurum!”</p>

  <p class="normal">— Senin teğmen başka bir armağan vermedi mi?</p>

  <p class="normal">Lukaşka atından inip hayvanı Nazarka’ya teslim etti:</p>

  <p class="normal">— Hayır, Tanrı’ya şükür ben de ona bir kılıç armağan edebildim. Yoksa atımı isteyebilirdi!</p>

  <p class="normal">Sonra Olenin’in penceresinin altından geçerken yere eğilerek hızla avluya daldı, ev sahiplerinin penceresine doğru koştu.</p>

  <p class="normal">Artık hava iyice kararmıştı. Maryanka, sırtında sadece bir gömlek, saçının örgüsünü açmış tarıyor, yatmaya hazırlanıyordu.</p>

  <p class="normal">Kazak delikanlısı: “Hey! Maryanka, benim!” diye fısıldadı.</p>

  <p class="normal">Maryanka’nın yüzünde sert, ilgisiz bir ifade vardı. Fakat, pencerenin dışından birinin kendisine seslendiğini işitince aniden canlanıverdi. Pencereyi açtı, hem ürkek, hem de sevinçli bir şekilde hafifçe dışarı sarktı:</p>

  <p class="normal">— Ne var? Niye geldin?.. diye sordu.</p>

  <p class="normal">— Sürgüyü açsana! Bir dakikacık olsun içeri geleyim! Seni öyle özledim ki... Çıldırmak üzereyim! Genç adam Maryanka’nın boynuna sarıldı, onu öptü. Yalvarırım sürgüyü aç...</p>

  <p class="normal">— Boş boş konuşma! Söyledim ya, bırakmam içeri. Burada çok kalacak mısın?</p>

  <p class="normal">Lukaşka karşılık vermiyor, sadece onu öpüyordu. Maryanka da artık başka bir şey sormuyordu.</p>

  <p class="normal">Lukaşka. “Görüyorsun ya! Buradan sana doğru dürüst sarılamıyorum bile...” dedi.</p>

  <p class="normal">İçeriden yaşlı kadının sesi duyuldu:</p>

  <p class="normal">— Maryanuşka, kiminle konuşuyorsun?</p>

  <p class="normal">Lukaşka fark edilmemek için başındaki şapkayı çıkardı, hemen pencerenin altına çömeldi.</p>

  <p class="normal">Maryanka: “Git burdan, hadi, çabuk!” diye fısıldadı.</p>

  <p class="normal">Sonra annesine döndü.</p>

  <p class="normal">— Lukaşka gelmiş anne! Babamı soruyordu,” dedi.</p>

  <p class="normal">— Öyleyse, göndersene buraya!</p>

  <p class="normal">— Gitti! Hemen gitmesi gerekiyormuş. Acelesi varmış!</p>

  <p class="normal">Lukaşka gerçekten de çevik adımlarla, pencerelerin altında iki büklüm avludan çıkıp Yamka’nın evine gitti. Oraya gittiğini de Olenin’den başka gören olmadı.</p>

  <p class="normal">Nazarka ile beraber Yamka’nın orada ikişer çapura <span class="ideitalik">çihir</span> içtikten sonra kasabanın dışına çıktılar. Gece ılık, karanlık ve durgundu. Hiç konuşmadan yürüyorlardı. Atların ayak seslerinden başka ses duyulmuyordu. Lukaşka Kazak Mingal’in destanını söylemeye başlayacak oldu, daha ilk sözleri söyler söylemez hemen sustu. Nazarka’ya doğru dönerek: “İçeri almadı beni!” dedi.</p>

  <p class="normal">Nazarka: “Öyle mi?” dedi. “Ben onun seni içeri almayacağını biliyordum. Yamka bana ne dedi biliyor musun: O teğmen var ya hani, evlerine pek sık gidiyormuş, Yeroşka amca, Maryanka’ya karşılık bir <span class="ideitalik">filinta</span> aldığını söylemiş...”</p>

  <p class="normal">Lukaşka öfkeyle: “Uyduruyor alçak!” dedi. “O öyle bir kız değildir. Böyle bir şey varsa, moruğun canına okurum!”</p>

  <p class="normal">Sonra yine o sevdiği türküyü söylemeye başladı:</p>

  <div class="calibre1" id="calibre_pb_34"></div>
</body>
</html>
