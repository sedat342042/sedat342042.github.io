<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kazaklar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="h2baslik" id="calibre_toc_30">XXVIII</h2>

    <p class="normal">Ev sahiplerinin evinde söz kesiliyordu. Lukaşka kasabaya geldiğinden beri Olenin’e uğramamıştı. Olenin de, söz kesileceği gün reisin kendisini davet etmiş olmasına rağmen, onlara gitmemişti.</p>

    <p class="normal">İçinde derin bir hüzün vardı. Kasabaya geldiğinden bu yana böyle bir duyguyu hiç yaşamamıştı. O akşam Lukaşka’nın oldukça şık giyinmiş olarak annesiyle birlikte hava kararmadan ev sahiplerine gittiğini görmüştü. Delikanlının kendisine karşı neden bu kadar soğuk davrandığını bir türlü anlamıyor, bu düşünce de onu rahatsız edip duruyordu.</p>

    <p class="normal">Bu yüzden evine kapandı, anı defterine şunları yazmaya başladı:</p>

    <p class="normal"><span class="ideitalik">Son zamanlarda birçok şeyi düşündüm. Aynı zamanda çok değiştim, sonunda öyle basit bir gerçeğe ulaştım ki! Mutlu olmak için gereken bir tek şey vardı: Sevmek... Özveriyle sevmek... Her şeyi, herkesi sevmek, sevgiyi bir örümcek ağı gibi çevreye yayarak bu ağın içine her geleni almak... Benim sevgi ağıma şimdiye kadar Vanyuşa, Yeroşka Amca, Lukaşka, Maryanka takıldı...</span></p>

    <p class="normal">Bunları yazarken yanına Yeroşka amca geldi. Oldukça neşeli görünüyordu. Birkaç gün önce Olenin onun evine uğradığı zaman ihtiyarı kocaman bir yaban domuzu ölüsünün başında bulmuştu. İhtiyar gururlu, mutlu bir tavırla elindeki küçük bıçağı çok becerikli bir şekilde kullanarak vurduğu domuzun derisini yüzüyordu. Köpekler, bu arada Yeroşka’nın sevgili köpeği Lyam da ihtiyarın yanında tortop olmuş yatıyor, kuyruklarını sallayarak yaptığı işi seyrediyorlardı... Kasabanın çocukları da duvara tırmanmış, Yeroşka amcaya bakıyor, her zamankinin aksine hiç alay etmiyorlardı. Komşu kadınlar da eskiden ona karşı pek ilgi göstermezken, o akşam onunla selamlaşıyor, kimi bir testi <span class="ideitalik">çihir</span>, kimi kaymak, kimi un getiriyordu.</p>

    <p class="normal">Ertesi sabah Yeroşka, evinin ağılında üstü başı kan içinde oturuyor, vurduğu avın etini tartarak kimine para ile, kimine de sadece biraz şarap karşılığında kilo ile dağıtıyordu. Yüzünde “Tanrı bana yardım etti, koca bir hayvan vurdum, şimdi herkes amcanın yanına koşuyor...” der gibi bir ifade vardı. Elbette bu ruh haliyle hemen içmeye başladı. Kasabadan çıkmadan tam dört gün boyunca durmadan içmişti. Söz kesileceği akşam da kendini tutamadı gene içti durdu.</p>

    <p class="normal">Ev sahiplerinin evinden Olenin’e körkütük sarhoş bir halde gelmişti, yüzü kıpkırmızıydı. Sakalı karmakarışık olmuştu. Üzerinde yeni her yanında sırma işlemelerle kırmızı bir cepken ve elinde de ırmağın karşısından aldığı bir balalayka vardı. Bir süre önce Olenin’e balalayka çalacağını söylemişti. Kendisini şimdi böyle bir hava içinde hissediyordu. Küçücük bir hareketin bu ruhu ürküteceğinden korkuyormuş gibi yavaşça fısıldadı:</p>

    <p class="normal">— Yaz, babam, yaz... dedi.</p>

    <p class="normal">Sonra hiç ses çıkarmadan ağır ağır yere oturdu.</p>

    <p class="normal">Yeroşka amcanın sarhoş olduğu zaman en sevdiği şey yere oturmaktı. Olenin ona şöyle bir baktıktan sonra Vanyuşa’ya seslenip şarap getirmesini söyledi, yazmayı sürdürdü.</p>

    <p class="normal">Yeroşka tek başına içmekten hoşlanmıyordu, canı konuşmak istiyordu:</p>

    <p class="normal">— Ev sahiplerine gittim, söz kesiliyormuş. Hepsi domuz! İstemiyorum, kalkıp sana geldim işte...</p>

    <p class="normal">Olenin yazmayı sürdürerek: “Balalaykayı nereden aldın?” diye sordu.</p>

    <p class="normal">Yeroşka amca alçak sesle: “Irmağın öteki tarafından, babacığım...” dedi. “Bu balalaykayı soruyorsun, değil mi? Ben öyle güzel balalayka çalarım ki... Tatar havası olsun, Kazak havası olsun, bey havası olsun, asker havası olsun, hangisini istersen çalarım.”</p>

    <p class="normal">Olenin ona bir kez daha baktı, gülümsedi, gene yazmaya devam etti. Bu gülümseyiş ihtiyarı cesaretlendirdi, birden kararlı bir tavır takındı:</p>

    <p class="normal">— Boş ver, babacığım! Aldırma! Ne yapalım yani seni gücendirdilerse! Sen de tükür yüzlerine, boş ver! Ne o? Durmadan yazıyorsun... Yazmanın sana yararı var mı?</p>

    <p class="normal">Olenin’i taklit ederek, kalın parmaklarıyla yerlere bir şeyler çiziyormuş gibi yapıyor, o geniş yüzünü de alaylı bir tavırla buruşturuyordu:</p>

    <p class="normal">Ona göre yazı zararlı, bir çiziktirme olayından başka bir şey değildi. Olenin bir kahkaha attı, Yeroşka da güldü. Birden ayağa fırladı, balalayka çalarak sanatını göstermeye, Tatar türküleri söylemeye hazırlandı.</p>

    <p class="normal">— Yazı yazmanın ne faydası var sana, kardeşim? Bak, sen bunu dinle en iyisi. Öldükten sonra artık kulakların şarkı falan duymaz! Onun için vakit varken olabildiğince eğlen!</p>

    <p class="normal">Önce kendi uydurduğu bir türküyü bir yandan oynayarak söylemeye başladı.</p>
  </div>

  <div class="calibre1" id="calibre_pb_37"></div>
</body>
</html>
