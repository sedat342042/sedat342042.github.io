<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Markopaşa Yazıları ve Ötekiler - Sabahattin Ali</title>
  <link href="../Styles/still.css" rel="stylesheet" type="text/css" />
</head>

<body>
  <p class="n2bosluk"></p>

  <h3 style="text-align: center;"><i style="font-weight: normal;">Görüş Mecmuası Hakkında Şahsî Bazı Mütalâalar</i></h3>

  <p class="n0bosluk"></p>

  <p>Sessizliğinden daima şikâyet edilen edebiyat âlemimizde yeni bir namenin duyulmak üzere olduğu söyleniyordu: Ankara'da Görüş isminde bir mecmua çıkıyormuş.</p>

  <p>Daha çok uzun zamanlar, muazzam bir konser dinlemekten mahrum olduğumuzu biliyordum; işiteceğim şey olsa olsa güzel bir plâk olabilirdi, hakikî sanata temas eden bir plâk. Fakat sukutu hayale uğradım: Görüş mecmuası hanendei şehir hafız Burhan Bey'e alaturkadan okutturulan bir "Ali Baba"ya, bir "Voyvo"ya<sup><b>1</b></sup> benziyordu.</p>

  <p>Mecmuaya kısaca bir göz gezdirelim: Mutedil bir büyüklük, sade bir kap, fiyatı evvelâ 50 kuruşmuş, fakat sahipleri bu risaleyi ellerine alıp, insaf gözüyle içine dışına bir bakınca bu kadar etmeyeceğini anlamışlar ve 25 kuruşa indirmişler.</p>

  <p>Birinci makale "Ahmet Kutsi" Bey'in, gazetenin mesleği olduğu söylenen "Edebiyat, tenkit, sanat" ile pek az akrabalığı olan uzun ve ilmî, İçtimaî, siyasî bir makale. Yunus Nadi ve Necmettin Sadık<sup><b>2</b></sup> beylerin başmakalelerini okumayanlara tavsiye edilebilir. Fakat Kutsi Bey bazan kapanmağı, karanlığı o kadar seviyor ki bu zulmette(karanlıkta) onun kendini gördüğümden bile şüpheliyim. Bundan sonra "İsmail Hakkı" Bey'in "Metafizik" isimli bir yazısı var. "Kant"ı karıştırmadan felsefî yazı yazılmıyacağı hakikatine erişenlerden olduğu besbelli. Bütün geçen filozoflara birer taşçı rolü verip "Bergson"u binanın mimarı yapan, yalnız ona filozof diyen üstat mini mini bir hatacıkta bulunarak sanatın sade "hayal ve his" sahasında kaldığını söylüyor.</p>

  <div class="dipnot" style="text-align: right;">
    1 Komiğe.<br />
    2 Necmettin Sadık (Sadak): Yazar (1890-1953).<br />
  </div>

  <p>Bundan sonra "Ahmet Hamdi" Bey'in "Şiir Hakkında" diye yine uzunca bir makalesi. Fakat artık bu: "Yapılmalı, yazılmalılardan o kadar bıktık ki, "yaptım, yazdım"lara o kadar hasretiz ki.</p>

  <p>Gelelim Kutsi Bey'in şiirlerine: Eskiden kendisinin bazı şiirlerine tesadüf eder ve manâsına nüfuz edemezdim, iyi ki edemezdim, bunlara nüfuz ettim de ne oldu sanki?</p>

  <p>Meselâ birinci şiiri hülâsa edelim: Fakir bir genç bir pansiyonda oturuyor, o kadar fakir ki, ölürsem belediye kaldırsın diye vasiyet ediyor. Bir sabah vakti öleceğini de keramet gösterip ilâve ediyor. Şiirden anlaşıldığına göre pansiyon sahibesi genç adamın aynı zamanda maşukasıdır(sevdiği kadındır), ve ihtiyar Sürpik dudunun bu garip delikanlıya acıyarak geceleri koynuna girmesi hakikaten çok rikkati caliptir.<sup><b>3</b></sup></p>

  <p>"Mezar Taşları" ismindeki ikinci şiiri yazmak, Halit Fahri, Cevdet Kudret beyler dururken ona düşmezdi. Rahmetli "Bodler"<sup><b>4</b></sup> bizim memleket şuarası(şairleri) arasında taksim edilirken onun bu nevi şiirlerini taklit imtiyazını bu iki zatın aldıklarını zannediyorum. Hem canım Bodler her nevi şiir yazmış bir adamdır, onun yalnız mezarlık tarafını cemaatle tespih etmek(sürekli tekrarlamak) doğru mu?</p>

  <p>Üçüncü şiir "Neredesin?" diye bir şey. Bunun şu her zaman dinlediğimiz,</p>

  <p>"Hasretin gönlümde lâkin kim bilir sen neredesin" şarkısına bir kelime dâhi ilâve etmediğine yemin edebilirim. Yalnız Kudsi Bey bunu esrarengiz muhayyilelerinin karanlık tüllerine sararak mistik bir şekle sokmak istemiştir. Ve bizim göğsümüzü döverek söylediğimiz "Ah neredesin" sayhası,<sup><b>5</b></sup> burada "Edgar Po"nun hikâyelerinde olduğu gibi kâbuslu uykular arasından geliyor. Kudsi Bey kıymetli bir gençtir, kendisinden böyle çocukluklar beklenmezdi. Pansiyon sahibesile olan muaşaka(sevişme) filân daha ziyade bekâr meclislerinde anlatılır. Ankara'daki zarurî ihtibasın doğurduğunu zannettiğim bu şiirler herkesin Kudsi Bey'den beklediği şiirler değildir.</p>

  <div class="dipnot" style="text-align: right;">
    3 Çekici bir inceliktir.<br />
    4 Charles Baudelaire (1821-1867) Fransız şairi.<br />
    5 Narası, bağırması.<br />
  </div>

  <p>Şehzade Burhan Bey'in "Bediiyat Nedir?" diye yazdıkları makaleyi okumak beni epeyce yordu. Zaten bütün bu mecmuayı okumak için Türkçe bilmek kâfi değildi, her yazının içine çerez kabilinden Frenkçe kelimeler serpiştirilmişti. Burhan Bey ise ayrıca İngilizce beyitlerle süsliyerek bu lisana da bigâne olmadıklarını ehli irfana göstermek istemişlerdir. Fakat bütün bu zahmetlerden sonra elsinei selâse<sup><b>6</b></sup> ile yazılan bu makaleyi okuyunca gördüm ki hep bildiğim, hep bildiğimiz şeyler. 30 sene evvel "Hüseyin Cahit" Bey Serveti Fünun'da aynı makamdan şarkı söylemişti, hattâ "Nurullah Atâ"(Nurullah Ataç) Bey üstadımızın bir zamanlar Adana lisesine verdikleri "Estetik" notları geçenlerde elime geçmiş, orada da aynı şeyleri görmüştüm. Burhan bey yeni teşrif buyurdukları için lise talebesinin bile bildiği bu şeylerin cahili olduğumuzu zannediyorlar. Makalelerinin sonunda da mühimce bir hatada bulunmuşlar, "Bethofen, Vagner, Şekspir"in zamanlarında anlaşılmadıklarını yazmışlar. Bethofen zamanında anlaşılmış ve takdir edilmişti, eğer bununla para kazanmak kastediliyor ise o adam bugün de olsa on para kazanamazdı. Çünkü hakikî sanatı anlayanlar bugün de o günkü kadar azdır. Ve sanatkâra refah en az vaad edilebilen bir şeydir. "Bethofen"in münzevî olması da anlaşılmamaktan değil, daha başka sebeplerden idi.</p>

  <p>Vagner hakkında ise bugün de münazaa edilmektedir,<sup><b>7</b></sup> ve bu adamın şöhreti hâlâ sallanmaktadır. Bence Vagner, bir Fransız musikî tarihçisinin dediği gibi, dehâsını kendini dâhi diye yutturmakta gösteren bir adamdır. Biraz musikîden çaktığım için Burhan Bey bana bu hususta itimat edebilirler.</p>

  <div class="dipnot" style="text-align: right;">
    6 Üç dilde (Türkçe, Arapça, Farsça).<br />
    7 Tartışılmaktadır.
  </div>

  <p>Şekspir ise zannedildiği gibi zamanında az meşhur bir adam değildi. 1923'te, yani ölümünden 7 sene sonra ilk külliyatı âsarının başına arkadaşı şair "Ben Conson"un yazdığı şiir meydandadır. Burada Conson Şekspir'e:</p>

  <p>"Senin önünde Aşilyos, Oripid, Sofokles eğilmelidir. Roma gururla, Atina azametle doluydu, fakat onlar senin benzerini görmediler. Zafer sana ey Britanya, bütün Avrupa sahnelerinin baş eğdiği adama sen "benimdir" diyorsun. O yalnız bizim zamanımız için değil, her zaman için yaşıyor" diye hitap etmektedir. Şekspir'in zamanında tanınmamış olduğu, Volter'in bunaklığında (90 yaşlarında) söylediği lâflardandır. Bu yazıdan sonra Ahmet Hamdi Bey'in "Pol Valeri" hakkında bir yazısı var. Bu makale de zannımca lüzumsuzdu. Keşke bu çok meşhur adamın birkaç şiiri tercüme edilse idi de hep okusaydık, ve eğer bu mümkün değilse, bu dâhiyi okumak Fransızca bilmeğe vabeste ise(bağlıysa) o zaman hakkındaki makaleleri de o lisanda arasaydık.</p>

  <p>Bir zamanlar Yaşar Nabi, Cevdet Kudret beyler gibi çocukların Stefan Malarme, Alber Samen vesaire hakkındaki gülünç tetkiklerine benzeyen bu yazıyı Hamdi Bey'e yakıştıramadım.</p>

  <p>Bundan sonra zararsız bir musikî ve resim makalesi ve Kutsi Bey'in "Varan 3" hakkındaki tenkidi geliyor. Fakat Kutsi bey bunu "Varan 3"ü hiç okumadan, arkadaşlarının Nâzım Hikmet hakkındaki lâflarını dinliyerek de yazabilirdi. Hattâ ben böyle yaptığını zannediyorum. Kutsi Bey, "Varan 3" bana bunları düşündürdü dediği halde hiçbir şey düşünmüşe benzemiyor. Hattâ son ibarede kendi kendisini üç dört defa nakzediyor(yok sayıyor). Sanatkâr bir emelin hadimi olursa<sup><b>8</b></sup> iyi değildir diyor, sonra iyidir ama bunu güzel ifade etmeli diyor. Nâzım güzel ifade etmedi mi, bunu da anlatmıyor; lûgaritmalık mesele vesselâm.</p>

  <div class="dipnot" style="text-align: right;">
    <br />
    8 Bir amaca hizmet ediyorsa.<br />
  </div>

  <p>Hamdi Bey'in 9'uncu Hariciye Koğuşu tenkidi ise büsbütün ömür. Roman ve romanlarımız hakkında umumî bir sürü mütalâadan sonra iki üç satırla da bu kitaptan bahsediyor.</p>

  <p>Bu gençler ellerine bir mecmua geçince şimdiye kadar söylemek fırsatı bulamadıkları bütün lâkırdıları oraya geçirmeğe ahdetmişler galiba, fakat bu lâflar söylenilmemesi bir zıya(kayıp) olan lâflardan değil.</p>

  <p>Haddi zâtinde(gerçekte) bir boşluğu doldurmağa çalışan, kıymetli gençler elinde bulunduğu hissini veren bu mecmuanın, içine koyduğu yazıların da biraz kıymetli olmasına dikkat etmesi kendisi için iyidir zannediyorum. Mütalâalarımızı hüsnü niyetle karşılayacaklarından eminiz.</p>

  <p class="n0bosluk"></p>

  <p style="text-align: right;"><i>Resimli Ay,</i> (6), Ağustos 1930</p>
</body>
</html>
