<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Markopaşa Yazıları ve Ötekiler - Sabahattin Ali</title>
  <link href="../Styles/still.css" rel="stylesheet" type="text/css" />
</head>

<body>
  <p class="n2bosluk"></p>

  <h3 style="text-align: center;"><span style="font-weight: normal;"><i>Bir Alçak</i></span></h3>

  <p class="n0bosluk"></p>

  <p>Bir alçak, on parmağında on kara, kendisi gibi olmayanlara, yani namuslu insanlara saldırıyor.</p>

  <p>Her şeyi kendi çirkef vicdanı gibi satılık sanan hayasız, bu vatanın şu veya bu gâvura peşkeş çekilebileceğini iddia ediyor.</p>

  <p>Dün bu memleketi iki şişe biraya Almanlara devretmeye hazır olan basılı kâğıt bezirgânı, şimdi, istiklâlinin üstüne titrediğimiz aziz yurdumuza üç bardak viskiye müşteri arıyor.</p>

  <p>Amma, bu topraklar olsun, bu topraklarda alınlarının teriyle yaşayan asil insanlar olsun, hiçbir zaman o çirkefleri kusan, ciğeri beş para etmez kalem orospusu gibi orta malı değildir; ne Moskofa satılır, ne Amerikalıya.</p>

  <p>Bu alçak, Amerika'nın Türkiye'yi "himaye"sinden bahsediyor. Müstakil bir devlet için "himaye"nin ne demek olduğunu bu millet bilir: Bir zamanlar böyle bir himayeden canını zor kurtarmıştı. Daha geçenlerde Almanlar da Çekoslovakya'yı "himaye"leri altına almışlar ve orada bir "Himaye İdaresi" kurmuşlardı. Bugün de bütün müstemlekeler birer sömürücü devletin "himaye"si altındadırlar.</p>

  <p>Atatürk'ün idaresinde koca bir milletin oluk gibi kan dökerek istiklâlini kazandırdığı bu toprakları Amerikan bankerlerinin himayesine vermekte bu ne acele böyle?</p>

  <p>Bu alçak, istediği gâvurun himayesine sığınsın; varlığını, sinsi ve açık her tecavüze karşı dişiyle, tırnağıyla korumasını bilen bu millet, elbet dostunu düşmanından ayıracak ve bu satılık işporta malını lâyık olduğu çöplüğe dökecektir.</p>

  <p>Bakalım, himayelerine güvendiği misterler onu bu korkunç akıbetten kurtarabilecekler mi?</p>

  <p class="n0bosluk"></p>

  <p style="text-align: right;">Malûmpaşa, (4), 29 Eylül 1947</p>
</body>
</html>
