<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Markopaşa Yazıları ve Ötekiler - Sabahattin Ali</title>
  <link href="../Styles/still.css" rel="stylesheet" type="text/css" />
</head>

<body>
  <p class="n2bosluk"></p>

  <h3 style="text-align: center;"><span style="font-weight: normal;"><i>Herşey Tamam</i></span></h3>

  <p class="n0bosluk"></p>

  <p>Bu memleketin bütün davaları, ister içtimai, ister iktisadî... ilâh, bütün meseleleri düzene girdi; her taraf sağımız, solumuz, önümüz, ardımız güllük gülistanlık oldu!.. Bizi meşgul edebilecek bir tek iş kaldı:</p>

  <p>Demokrasiyi bu memlekete biz soktuk, ileri hürriyeti sen getirdin, ben getirdim davası.</p>

  <p>Sanki hiç uğraşacak, kafa patlatacak dertlerimiz yokmuş gibi. Hem telâşa endişeye, meraka ne hacet? Tarih bu vakıayı kaydederken herkesin hakkını kendine vermekte hata etmez.</p>

  <p>CHP olsun DP veya müstakil olsun, ister muvafık, isterse muhalif olsun hepimiz çalışmalarımızı gayretlerimizi bu milletin ıstıraplarını dindirmek yolunda harcamalıyız.</p>

  <p>Bizi içine düştüğümüz çıkmaz denecek derecede müthiş ve feci durumdan kurtaracak rota budur.</p>

  <p>Bir tarafta hayat pahalılığı, içtimaî bir yıkılış şeklinde tecelli ederken, öte yanda ekonomik hercümercin neticesi olarak sefalet günden güne artarken, hastalık bu milleti için için kemirirken uğraşacak dava mı yok a efendiler.</p>

  <p>Serseri çocuklar bir yara gibi ortada dururken, verem gençliğin büyük bir kısmını silip süpürürken, ölüm nisbeti doğumundan defalarca fazla iken; etin kilosu iki lirayı tecavüz ederken, ekmeğin kilosu otuz kuruştan aşağı olamazken, kış geldi henüz şu İstanbulun yakacak derdi halledilmemişken, herkesin cebi devlet bütçesi gibi tam takır iken uğraşacak mesele mi yok a efendiler!</p>

  <p>Efendiler ayıptır...</p>

  <p>Biraz da bu memleketin, bu milletin dertlerine devâ, yaralarına merhem olmaya çalışalım.</p>

  <p>Gerisi kolaydır.</p>

  <p class="n0bosluk"></p>

  <p style="text-align: right;">Malûmpaşa, 26 Ekim 1947</p>
</body>
</html>
