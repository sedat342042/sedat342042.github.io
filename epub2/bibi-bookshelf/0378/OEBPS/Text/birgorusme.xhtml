<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Markopaşa Yazıları ve Ötekiler - Sabahattin Ali</title>
  <link href="../Styles/still.css" rel="stylesheet" type="text/css" />
</head>

<body>
  <p class="n2bosluk"></p>

  <h3 style="text-align: center;"><i style="font-weight: normal;">Sabahattin Ali ile Bir Görüşme</i></h3>

  <p class="n0bosluk"></p>

  <p><b>Sorular:</b></p>

  <p class="n0bosluk"></p>

  <p>1 - İkinci Dünya Harbi, fikir ve sanat hayatımıza ne gibi tesirler yaptı?</p>

  <p>2 - Sizce sanatta eski-yeni ikiliği mi, yoksa ileri-geri dâvası mı vardır?</p>

  <p>3 - Halkçı sanat, halk edebiyatı geleneğini devam ettirmek demek midir? Halkçı sanattan ne anlıyorsunuz?</p>

  <p>4 - Fikir ve sanat hayatınızın geleceği hakkında ne düşünüyorsunuz?</p>

  <p class="n1bosluk"></p>

  <p><b>Sabahattin Ali Yanıtlıyor:</b></p>

  <p class="n0bosluk"></p>

  <p>1 - Büyük bir tesir yaptığı iddia edilemez: Dünyada olup biten dev gibi hâdiselere zorla gözlerini kapamak ve gözleri kapatmak isteyenlerin çokluğu, dünyanın gidişine ayak uydurmak isteyenlerin yürüyüşünü hayli ağırlaştırmıştır. Buna rağmen yavaş yavaş dünyanın ileri hamlelerinin tesiri bizim fikir ve sanat hayatımızda da görülüyor. Hakikati sezen, gören, ortaya sermek isteyenlerin sesi gitgide yükseliyor.</p>

  <p>2 - İkisi de yoktur. Sanatta sadece hakikî sanat, yani içinde geliştiği kitleye organik bağlarla bağlı olan ve bu kitleye bir şeyler vermek isteyen sanatla, kendi içine kapanık gaflet uykusuna yatmış yalancı oyunlar dâvası vardır.</p>

  <p>3 - Hayır. Sahiden halkçı sanat halk kitlelerinin meselelerini en tesirli, en kuvvetli ifade şekilleriyle verebilen sanattır. Bu da ancak bugünün zevklerine uygun ve geniş ifade imkânları veren sanat formları ile mümkün olur.</p>

  <p>4 - Sanatın alıcısı olan kitleler, bunun satıcıları olan sanatkârların faaliyetiyle gitgide daha çok alâkalandığı ve arkadaki bağlar boyuna sıklaştığı için, aylakçılar oyunundan başka bir şey olmayan "hoşça vakit geçirme" sanatının ortadan kalkacağına ve canlı, yaratıcı bir sanatın insanları daha ileri, daha mesut bir geleceğe hazırlayacağına inanıyorum.</p>

  <p class="n0bosluk"></p>

  <p style="text-align: right;"><i>Ant</i>, (8), 1 Temmuz 1945</p>
</body>
</html>
