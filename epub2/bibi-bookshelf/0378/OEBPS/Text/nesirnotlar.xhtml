<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Markopaşa Yazıları ve Ötekiler - Sabahattin Ali</title>
  <link href="../Styles/still.css" rel="stylesheet" type="text/css" />
</head>

<body>
  <p class="n2bosluk"></p>

  <p><b>Nazım ve nesir hakkındaki notlar</b></p>

  <p class="n0bosluk"></p>

  <h3 style="text-align: center;"><i style="font-weight: normal;">Sabahattin Ali ile Bir Konuşma</i></h3>

  <p class="n0bosluk"></p>

  <p style="text-align: right;">Ümran Nazif</p>

  <p class="n0bosluk"></p>

  <p>Günlerden beri görünmeyen güneş, okulun büyük avlusuna bir bahar sabahının lâtif ve ılık havasını serpiyordu. Vakit öğle idi. Çelik vücutlu genç yedek subay namzetleri büyük bir neşe ile yemekhanelerinden bahçeye dönüyorlardı. Yazıcı bir arkadaşla gözgöze geldik. Onun nerede olduğunu sordum.</p>

  <p>— Sabahattin Ali'yi mi? dedi. Şimdi onu havuz başındaki sıraların birinde bulacaksın!</p>

  <p>Yemek üzerine leziz bir şey (meselâ bir likör) arayan bir adam telâşı ile oraya doğru yürüdüm. İçimde nedense bugün de, daha birçok zamanlar hissettiğim gibi Kağnı ve Değirmen muharririle konuşmak için yenilmez bir arzu vardı. Onu söylenen yerde buldum.</p>

  <p>İnce dudaklarının ucunda bermutat<sup><b>1</b></sup> kalın ve henüz külü dökülmemiş iri bir sigara vardı. Sırtını bankın arkalığına dayamış; ağarmış başı yukarıda; gümüş çerçeveli gözlüklerinin parlak camları altında olduğundan daha büyük görünen gözleri tâ yükseklerdeki bulutsuz, lekesiz gökyüzünde idi. Ne düşünüyordu?.. Bir hikâye mevzuu.. Yeni romana bir pasaj... Yoksa dışarıdaki güneşli yolları... Denizi veya evini mi?.. Kim bilir...</p>

  <div class="dipnot" style="text-align: right;">
    1 Her zaman olduğu gibi, yine.
  </div>

  <p>Yanına geldiğimi görünce gözlük camlarının yanından ve şişkin gözkapakları arasından lekesiz ve saf kestane renkli gözlerini bana çevirdi. Yüzünde, bu biraz geçkin adam yüzünde, kocaman, hudutsuz bir çocuk tebessümü belirdi. Gözlerinin içi her zamanki gibi bir mektep çocuğunun cevvaliyeti<sup><b>2</b></sup> ve zekâsıyla parıldıyordu. Sigarasını dudaklarından almadan (çünkü bu vaziyette uzun müddet konuşabilir) bana yanında yer gösterdi.</p>

  <div class="dipnot" style="text-align: right;">
    2 Canlılığı.
  </div>

  <p>— Hayır ola... dedim. Güneşleniyor musun?</p>

  <p>Dilinin ucuyla sigarasını dudakları arasında tahkim edip:</p>

  <p>— Evet... dedi. Yemek üzerine güneşlenmek hazımdır...</p>

  <blockquote style="margin: 13px 0 9px 0; border: none; padding: 0px;">
    <div style="text-align: center;">
      * * *
    </div>
  </blockquote>

  <p>— Ne onlar?</p>

  <p>Dizlerim üzerinde duran yeni çıkmış Varlık mecmuasıyla Yücel'i ona uzattım. Hafif rüzgârın rahat vermeyip, sahifelerini çevirdiği mecmualardaki yazılara göz ucuyla bakıyordu.</p>

  <p>— Sabahattin... dedim. Yeni yazılan şiir, hikâye ve romanlarla bunların yazıcıları hakkında ne düşünüyorsun?.</p>

  <p>— Bu neden icap etti? Ne münasebetle sordun?</p>

  <p>Güldüm ve:</p>

  <p>— Hiçbir münasebetle değil, dedim. Seninle kısaca bugünün okuyucularına sunulan şiir, hikâye ve romanlarla bunları yazanlar hakkında konuşmak istiyorum. Bugünkü şiirde mevcut tez ve tezsizlik cereyanları hakkında ne düşünüyorsun? Görüyorsun ki muhakkak güç bir sanat tipi olan hikâye yazmak, hikâyecilik "zengin bir adamın para harcaması kadar kolay" harcıâlem bir hal almaktadır.</p>

  <p>Yevmî(günlük) gazete ve diğer birçok mecmualarda bir kadın kadar narin ve zarif birtakım imzalar altında "Aşktan... Sevgiden... Ağlamaktan... Gözyaşından... vesaire vesaireden" gayet lâübali bir lisanla bahseden yazılar görüyoruz. Sonra -bugün ayakta duran kıymetli birkaç sanatkâr romancımız müstesna- bir zamanlar genç ihtiyar, çoluk ve çocuğun ağzından düşmiyen romancılarımız maalesef sanat hayatında son nefeslerini vermiş bulunuyorlar. Birçokları kitapların okunmadığından müşteki(şikayetçi.) Hastalık eserde mi? Okuyucuda mı? İşte dostumun bu hususlardaki düşüncelerini dinlemek istiyorum.</p>

  <p>Dudaklarını dişleri arasında emdi. Ve:</p>

  <p>— Bana bir sigara daha yaktıracaksın... dedi.</p>

  <p>Ve sigarasını tazeledikten sonra:</p>

  <p>— Azizim, Ümran Nazif... dedi. Bence şiirin eskisi ve yenisi yoktur. İyi şiir muhakkak ki insana bir şey ilâve eder, bu şey bazan tez olur; bazan bizim manen daha genişlememizi temin eden bir heyecan olur. Kötü şiir ise, içinde tez bulunsun bulunmasın, bizi ya güldürür, ya tiksindirir. Maamafih, bazan kabiliyetli şairlerin abnorm(anormal) heyecanlar terennüm ettikleri de görülmüştür. Ben bunu onların lehine kaydedilecek bir hâdise telâkki etmem. Bütün sanat, insanların hayrı için mevcut olduğuna göre, sarahaten ve şuurlu olarak şerre perestiş edenler<sup><b>3</b></sup> bence hakikî manâsıyla sanatkâr dâhi değildirler. Sanatta bulunmasını lüzumlu gördüğüm bu hayır, muayyen bir manâda belki de "Tez"dir.</p>

  <div class="dipnot" style="text-align: right;">
    3 Kötülükten yana olanlar.<br />
  </div>

  <p>Hikâye yazmak hayli güç bir iştir. Güçlüğü nisbetinde nankördür. Şiir insanda yarattığı lirik heyacanının derecesi kadar uzun ömürlü olur, fakat epik eserin hayatı yarattığı insanların hakikî bilgisine, canlılığına tâbidir. Hikâyede ise insan yaratmak pek zor, bazan imkânsızdır. Hikâyenin merkez sıkleti vaka, (anekdot) olduğuna, ve vakalar pek çabuk aktüel olmaktan çıkacağına göre, hikâyelerin uzun ömürlüleri parmakla gösterilecek kadar azdır.</p>

  <p>Garba baksanız, orada bile bugün ayakta durabilenler "Boccacio", "Poe" biraz da "Çekof'dur...</p>

  <p>Gündelik gazete ve mecmualarda hakikaten insanın nazarı dikkatini celbeden hikâye ve yazılara gelince bunlardan bahse dâhi değmez sanırım. Gevezelik ve sululuk ne zamandan beri sanat sayılmaktadır? Bunu bir türlü anlayamıyorum.</p>

  <p>Bu gibi yazılara garbda "arka merdiven romanları" deniyor ki biz de buna "servis kapısı yazıları" diyebiliyoruz. Bunlar işini bitiren hizmetçilerin mutfak kapısında okuyacakları yazılardır.</p>

  <p>Bizde de bu gibi yazıcıların yazılarına rağbet edip okuyanlar onlar kadar okumuş insanlar olsa gerektir.</p>

  <p>Ha... bak roman, hikâyenin yukarıda söylediğimiz aczinden kurtulmuştur. Burada insan yaratmak daima mümkündür. Bittabi bu kudrete malik olmak şartile, en bayağı bekâr sohbeti maceralarını hassas aşk romanları şekline sokmak roman yazmak değildir. Romanın ne demek olduğunu anlatmağa çalışacak değilim. Yalnız, şunu söyliyeyim ki; roman Türkiye'de karî(okur) bulamamış değildir. İyi roman daima hitap edecek bir kitleye malik olagelmiştir.</p>

  <p>Türkiye'de, kötü muharrirlerin karilerin zevkine her gün yaptıkları suikastlara rağmen, bir karî buhranı yoktur. Eser buhranı vardır. İyi eseri karî tutmuyor demek için evvelâ iyi eseri ortaya atmak lâzımdır. Hani? Bunu yapmadıkça karîi kabahatli bulmak, aczimize pek acemice bir bahane bulmaktan ileri geçemez.</p>

  <p>Mektebin emektar borazancısı borazanını çalıyordu. Ayağa kalktı. Yerden bir selâm çakarak:</p>

  <p>— Vakit tamam! dedi.</p>

  <p>Ve ayaklarını çakıl taşları üzerinde bir tempo ile sürterekten yanımdan uzaklaşıp gitti.</p>

  <p class="n0bosluk"></p>

  <p style="text-align: right;">Varlık, (108), 1 Ocak 1938</p>
</body>
</html>
