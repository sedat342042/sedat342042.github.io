<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Markopaşa Yazıları ve Ötekiler - Sabahattin Ali</title>
  <link href="../Styles/still.css" rel="stylesheet" type="text/css" />
</head>

<body>
  <p class="n2bosluk"></p>

  <h3 style="text-align: center;"><i><span style="font-weight: normal;">Sabahattin Ali Diyor ki:</span><sup>1</sup></i></h3>

  <div class="dipnot" style="text-align: justify;">
    1 İsmail Hakkı Baltacıoğlu'nca çıkarılıp yönetilen "Haftalık Fikir Gazetesi" Yeni Adam'ın açtığı "Yeni Adam için ne düşünüyorsunuz?" anketine S. Ali'nin verdiği yanıt.<br />
  </div>

  <p class="n0bosluk"></p>

  <p>Birçoklarının ihtimal vermediği, "olamaz" dediği bir şey bugün bir vaka olarak karşımızdadır. Bir kültür mecmuası, aksamadan, birkaç kere kılık değiştirmeden, etraftan destek dilenmeden, sövüp saymadan, "karî böyle yazıları tutar" manâsıyla zina veya palavra edebiyatına başvurmadan, ulemalık taslamadan beş seneden beri yaşamaktadır. Buna pek basit bir yoldan varmıştır; okuyucu için lüzumlu ve faydalı olduğuna kanaat getirmediği yazıları sayfalarından uzak tutmak suretiyle! Bu mecmuanın, (Yeni Adam'ı kastettiğimi anlamamak mümkün mü?) evet, bu mecmuanın ne iş yaptığını birkaç cümlede hülâsa etmek mümkündür: Şuurlu milliyetçilik, yani milliyetperver lakırdıları, millet soyucuları değil, asıl milleti sevmek, onun refahı için çalışmak, onun haklarını müdafaa etmek manâsına gelen milliyetçilik, bu mecmuanın sayfalarında ilk ve kuvvetli müdafaayı bulmuştur.</p>

  <p>Asıl insaniyetçilik, yani vatansızlıkla müsavi(eşit) olmayan, ve kozmopolit gevezelikten ayrı insanlığımızın tabiî bir neticesi olan hümanizm Türk karîine bu mecmuanın sütunlarında sunulmuştur.</p>

  <p>Memleket ve dünya hâdiseleri menfaat veya salaklığın süzgecinden geçmeden doğru tasvir ve tefsirlerini Yeni Adam'da bulmuştur. Bu işte bunun için, yalnız bunun için, bu mecmua, beş seneden beri, günden güne Türk kültür hayatının ayrılmaz bir rüknü(temel direği) haline gelmiş ve yaşamıştır.</p>

  <p>Onun yaşıyacağına bundan daha kuvvetli alâmet ve deliller ister mi?</p>

  <p style="text-align: right;"><i>Yeni Adam</i>, (210), 6 İlk Kânun [Aralık] 1938</p>
</body>
</html>
