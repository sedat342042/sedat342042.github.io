<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Markopaşa Yazıları ve Ötekiler - Sabahattin Ali</title>
  <link href="../Styles/still.css" rel="stylesheet" type="text/css" />
</head>

<body>
  <p class="n2bosluk"></p>

  <h3 style="text-align: center;"><span style="font-weight: normal;"><i>18 Milyon Türk Ne Olacak?</i></span></h3>

  <p class="n0bosluk"></p>

  <p>Tasvir gazetesinin zayıf başmuharriri Zeyyad Ebuzziya İtalya'ya gitti. Oradan gazetesine gönderdiği sansasyonel haberler arasında Balkanlardan İtalya'ya kaçmış olan iki bin beş yüz Türk'ü kurtaralım, bunları mahkemeye sevk edip asacaklar, diye feryadü figan ediyor. Haber ilk görüşte hakikaten ülkücüdür: İki bin beş yüz Türk öldürülecek, insan hakikatleri bilmezse, bu şekilde sadece gazete sürümü için uydurulan haberler karşısında elbette üzülür.</p>

  <p>Hakikat şudur:</p>

  <p>Evvelâ bu iki bin beş yüzün ancak bin kadarı Balkanlı Türk'tür. Diğerleri İslâm, fakat Türk değildirler.</p>

  <p>Yugoslavya Almanya tarafından işgal edilince, firari Kudüs müftüsü Hüseyin Almanlarla işbirliği yapmış ve Almanlar tarafından harp etmek için Balkanlı Müslümanlar arasında propagandaya başlamıştır. Bu suretle bir tümen teşkil edilmiş ve bu tümen Almanlar hesabına çalışmıştı.</p>

  <p>Yani faşizmin zaferi için müttefiklerle harp etmişti. Bilâhare bunlar İtalya cephesine gönderilmiş ve İtalya'nın işgalinde, bu tümenden artakalan iki bin beş yüz kişi İngiliz ve Amerikalılara teslim olarak esir kamplarına götürülmüştü. Ortada kaçan kimse yoktur.</p>

  <p>Bugün Balkanlarda başka Türk yok mu? Niçin Balkanlı yüz binlerce Türk kaçmamıştır da, bunlar kaçmıştır. Yalnız bunlara mı zulüm yapılacaktır?</p>

  <p>Sonra kaçacak yer olarak İtalya'yı mı buldular?</p>

  <p>Şimdi bazı gazeteler bu uydurma haberi okuyup:</p>

  <p>"— Bu iki bin beş yüz Türk'ün akıbeti ne olacak? Peker kabinesinden soruyoruz" diyorlar.</p>

  <p>Biz bu bin Türk'ün akıbetini değil, 18 milyon Türk'ün halini soruyoruz.</p>

  <p class="n0bosluk"></p>

  <p style="text-align: right;">Markopaşa, (20), 5 Mayıs 1947</p>
</body>
</html>
