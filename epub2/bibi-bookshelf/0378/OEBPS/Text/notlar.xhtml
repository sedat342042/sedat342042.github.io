<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Markopaşa Yazıları ve Ötekiler - Sabahattin Ali</title>
  <link href="../Styles/still.css" rel="stylesheet" type="text/css" />
</head>

<body>
  <p class="n2bosluk"></p>

  <h3 style="text-align: center;"><span style="font-weight: normal;"><i>Notlar</i></span></h3>

  <p class="n0bosluk"></p>

  <p><b><i>Markopaşa</i></b></p>

  <p class="n0bosluk"></p>

  <p>İlk sayısı 25 Kasım 1946'da çıkan "Haftalık siyasi mizah gazetesi" dir. Sahibi ve yazı işleri müdürlüğünde sırasıyla şu imzalar yer alır: Sabahattin Ali, Aziz Nesin, Mücab Nedim Ofluoğlu, Mustafa Uykusuz.</p>

  <p>Markopaşa’ran ilk sayısında amacı şöyle açıklanır: "Maksadımız, sadece gülmek için gülmek değildir. Gülmek, düşünmek ve faydalı olmaktır."</p>

  <p>2. sayısında "Sabotaja Uğradık" manşetiyle Markopaşa'nın gazete bayilerince dağıtılmadığı, bununsa bayilerin "kulakları bükülerek" yapıldığı belirtilir. İş, yazarlarına kalır. Bir günde 4 bin sayı dağıtılır ve bir teki kalmaz, satılır.</p>

  <p>16. ve 17. sayılarında adının hemen altında şu altbaşlık yer alır: "Muharrirleri polis nezaretine alınmadığı ve hapse girmediği zamanlarda çıkar."</p>

  <p>16. sayı (7 Nisan 1947) şapiroğrafla 2 yaprak olarak çıkarılabilmiştir.</p>

  <p>20 ve 21. sayıların Ankara ve Samsun'da satışının engellenmesi üzerine şu altbaşlıkla çıkar: "Ankara ve Samsun'dan başka dünyanın her yerinde satılır."</p>

  <p>22. sayı toplatılır. (Bu sayı kitaplıklarda bulunamamıştır.) 10.10.1947 tarihli 23. sayıda şöyle bir not vardır: "Orhan Erkip'in neşriyat müdürlüğü altında çıkan 1-5 sayılı Malûmpaşa'nın Markopaşa'nın devamı olduğunu 6. sayıdan itibaren Malumpaşa'nın Markopaşa ile hiçbir alâkası bulunmadığını ve yazılarından da anlaşılacağı veçhile, 6. sayısından sonra Malûmpaşa'nın Markopaşa'nın tersine çevrilmiş bir taklidi olduğunu, güdüğümüz lüzum üzerine okuyucularımıza bildiririz.</p>

  <p><i>Markopaşa</i>"</p>

  <p class="n0bosluk"></p>

  <p>Markopaşa’nın 19 Mayıs 1947 tarihini taşıyan 22. sayısından sonra 5 aylık bir ara içinde Merhumpaşa ve Malûmpaşa gazeteleri çıkarılır.</p>

  <p>Yukarıdaki açıklama 16 Ekim 1947 tarihli 24 sayılı Markopaşa için de geçerlidir. "Sahibi ve yazı işlerini fiilen idare eden olarak Orhan Erkip adlı biridir. Düzmece belgelerle Markopaşa'nın imtiyazını kendi adına çevirdiği ve gazeteyi tam tersi bir anlayışla 7 sayı /23 Kasım 1947, sayı 30) çıkarır.</p>

  <p>Markopaşa 29 Ekim 1948'de Aziz Nesin ve Rıfat Ilgaz'ca yayımına yeniden başlar. Bu da 14 sayıyla 30 Ocak 1949 tarihine dek sürer.</p>

  <p class="n1bosluk"></p>

  <p><b><i>Malûmpaşa</i></b></p>

  <p class="n0bosluk"></p>

  <p>İlk sayısı 8 Eylül 1947'de çıkarılan "Halk için haftalık siyasi mizah gazetesidir"dir. Sahibi ve yazı işleri müdürü Orhan Erkip'tir. Bu gazetenin ilk 5 sayısı (6 Ekim 1947)ndan sonra çizgileri değişir. Sahibi ve yazı işleri müdürü de gene aynı kişidir.</p>

  <p class="n1bosluk"></p>

  <p><b><i>Merhumpaşa</i></b></p>

  <p class="n0bosluk"></p>

  <p>"Halk için haftalık siyasi mizah gazetesi"dir.</p>

  <p>Sahibi ve yazı işlerini fiilen idare eden Sabahattin Ali'dir. İlk sayısı 26 Mayıs 1947'de çıkan Merhumpaşa'nın "Okuyucularımıza" başlığı altında aynen şöyle denilir: "Biz bu gazeteyi millet sırtında kene gibi yaşayan aylakçılar için çıkarmıyoruz.</p>

  <p>Biz bu gazeteyi ömürlerini çenelerinde toplamış zevzekler için çıkarmıyoruz.</p>

  <p>Hayır, biz bu gazeteyi alnının teriyle topraktan, makineden, kâğıttan, kalemden ekmek çıkarmağa çabalıyan namuslu vatandaşlar için çıkarıyoruz.</p>

  <p>Bunun için, şu bunak hakkımızda şöyle demiş, bu sersem bize şöyle sövmüş, şu edepsiz bizi şöyle kötülemiş, bunlara kulak astığımız yok.</p>

  <p>Ey, gazetemizi okuyan ve sayısı yüzbinleri çoktan aşan temiz, namuslu, mert millet. Hakkımızda verilecek en isabetli hüküm senin kanaatindir. Yalnız sana güveniyor, yalnız sana dayanıyoruz. Yüzümüzü kara çıkamayacağından eminiz. Sen de şuna emin ol ki, biz de senin yüzünü kara çıkarmıyacağız."</p>

  <p>16 Ekim 1947 tarihli 2. sayısında "Markopaşa'nın başına gelenler" başlığında "Namertlik mezarına gömdüğümüz Markopaşa yerine, elinize millet menfaatlerinin yeni müdafaacısı Merhumpaşa'yı veriyoruz." denilerek önemli bir yolsuzluktan söz edilir.</p>

  <p>Bu Orhan Erkip'in "neşriyat müdürlüğü" altında çıkan Markopaşa'nın ikinci oğlu Malûmpaşa'nın 1 - 5. sayılarında Markopaşa'nın kuvvetli nefesi vardır. 6. sayıdan başlayarak "halk menfaatlerini bir pula satan satılıkların eline düşmüş olduğu için, ilkönce babası Markopaşa tarafından büyük bir millet huzurunda reddedilmiş bir piçtir."</p>

  <p>Yapılan açıklamaya göre, Malûmpaşa Markopaşa'nın sermayesiyle Orhan Erkip'in neşriyat müdürlüğüyle çıkarılır. Bu genç bir gece saat onla onbuçuk arası gazetenin Asmalımescit'teki yönetim yerine girer ve Markopaşa'nın tüm klişe, karikatür, yazı, mühür, abone bantları, bayi etiketleri, fatura vs. alıp kaçar." Bunlar arasında Markopaşa'nın neşriyat müdürü Mustafa Uykusuz'un imzalı bir kâğıdı vardır. Bu kâğıdın üstünü "Mustafa Uykusuz'un Markopaşa’yı kendisine devrettiği" biçiminde doldurarak, gazeteyi çıkarmak için sahte bir imtiyaz ele geçirir.</p>

  <p>Açıklamada bu sayıdan sonra çıkan Markopaşa’lar Namerd Markopaşa olarak ilan edilir. İşte bunun için "namertlik mezarına" gömülmüş Markopaşa yerine "hürriyet, demokrasi ve halk menfaatlerinin yeni müdafaacısı" Merhumpaşa çıkarılmaktadır.</p>

  <p>Sahibi, yazı işleri müdürü ve başmuharriri Sabahattin Ali, müessese müdürü ise, Haluk Yetiş'tir.</p>

  <p>4 sayı çıkarılabilen Merhumpaşa'da S. Ali'nin 4 başyazısı yer alır.</p>
</body>
</html>
