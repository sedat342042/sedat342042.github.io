<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Markopaşa Yazıları ve Ötekiler - Sabahattin Ali</title>
  <link href="../Styles/still.css" rel="stylesheet" type="text/css" />
</head>

<body>
  <p class="n2bosluk"></p>

  <h3 style="text-align: center;"><span style="font-weight: normal;"><i>Marko Paşa</i></span></h3>

  <p class="n0bosluk"></p>

  <p style="text-align: right;"><i>Hasan Pulur</i></p>

  <p class="n0bosluk"></p>

  <p>Geçenlerde Aziz Nesin'in bir dörtlüğünü yazarken, "Türkiye, Marko Paşa gibi bir muhalefet gazetesi görmedi" demiştik...</p>

  <p>Yadırgayanlar olmuş!</p>

  <p>Onlara sormak isteriz, "Marko Paşa" başlığının hemen altında "Yazarları, polis nezaretine (gözaltı) alınmadığı ve hapse girmediği zamanlarda çıkar" yazılı bir başka gazete gördünüz mü?</p>

  <p>"Marko Paşa"nın ilk sayısı 25 Kasım 1946'da yayımlanmış, Haftalık Siyasi Mizah Gazetesi olarak tanıtılan gazetenin sahibi ve yazı işleri müdürleri sırasıyla Sabahattin Ali, Aziz Nesin, Mücap Nedim Ofluoğlu ve Mustafa (Mim) Uykusuz'dur.</p>

  <p>Gazetenin ikinci sayısının manşeti şu:</p>

  <p>"Sabotaja uğradık"</p>

  <p>Nedir sabotaj?</p>

  <p>Dağıtıcıların "Kulakları bükülmüş" satış önlenmiştir.</p>

  <p>Gayret, gazetenin yazar ve yöneticilerine düşer, bir günde 4 bin adet satılır, bir tane kalmaz. 1946'ya göre 4 bin satış çok iyi bir rakamdır.</p>

  <p>20., 21. sayılarda "Marko Paşa"nın dağıtımı Ankara ve Samsun'da engellenir, bu defa "Marko Paşa" başlığının altında şu başlık vardır:</p>

  <p>"Ankara ve Samsun'dan başka dünyanın her yerinde satılır."</p>

  <p>Baskılarla sonuç alınamayınca "Marko Paşa"yı içeriden yıkmaya kalkışırlar, herifin biri düzmece belgelerle "Marko Paşa"ya sahip çıkıp yayımlayınca hakiki "Marko Paşa'cılar" bu defa "Merhum Paşa"yı yayımlarlar:</p>

  <p>"Namertlik mezarına gömdüğümüz Marko Paşa yerine, elinize millet menfaatlerinin yeni savunucusu Merhum Paşa'yı veriyoruz."</p>

  <p>Bu arada bir de "Malum Paşa" macerası vardır.</p>

  <p>Şimdi diyeceksiniz ki:</p>

  <p>"Düzmece belgelerle, Marko Paşa'ya nasıl sahip çıkılmış?"</p>

  <p>"Marko Paşa'cılar" baskılardan yılmışlardır, polis, savcılık, mahkeme derken, gazeteyi çıkaracak halleri kalmaz. Gazetenin sahip ve yazı işleri müdürlüğüne "naylon birini" getirirler.</p>

  <p>Bundan sonrasını Hikmet Altınkaynak şöyle anlatır:</p>

  <p>"Bu genç bir gece saat onla onbuçuk arası gazetenin Asmalımescit'teki yönetim yerine girer ve Marko Paşa'nın tüm klişe, karikatür, yazı, mühür, abone bantları, bayi etiketleri, fatura, vs. alıp kaçar. Bunlar arasında Marko Paşa'ınn Neşriyat Müdürü Mustafa Uykusuz'un imzalı bir kağıdı vardır. Bu kağıdın üstüne Mustafa Uykusuz'un Marko Paşa'yı kendisine devrettiği, biçiminde doldurarak, gazete çıkarmak için sahte bir imtiyaz ele geçirir."</p>

  <p>Hikmet Altınkaynak bu yıl çıkan Marko Paşa Yazıları ve Ötekiler adlı kitabında (YKY) Sabahattin Ali'nin, Marko Paşa'daki başyazılarını sıralar.</p>

  <p>Bunlardan 5 Ocak 1947 tarihli "Tam Demokrasi" başlıklı yazısın ibretle okuyunuz:</p>

  <p>"Artık bizde de tam demokrasiye geçmenin sırası geldiği kanaatindeyiz.</p>

  <p>Demokrasi halkın halk tarafından halk için idaresi demek olduğuna göre, hükümet halka ait işlerden elini eteğini çekmeye başlamalı, kendi işine bakmalıdır.</p>

  <p>Mesela şimdiye kadar yalnız okulunu, köyünün yolunu, deresinin köprüsünü yapmaya mecbur olan köylü, bundan sonra bütün memleketin şoşelerini, demiryollarını, demir ve beton köprülerini de aralarında imece ile yapmalı, hükümet ise ancak hükümet konağı, beyzadelere lüks okul, kendilerinin bulunduğu semtlere asfalt yol yaptırmakla kalarak halk hakimiyetine hürmet etmelidir.</p>

  <p>Yine halkın bir ihtiyacı olan petrolü aramak, sondaj yapmak, Amerika'dan makine getirmek, petrol bulmamak gibi kârlı işler Raman Dağı, civarındaki aşiretlere bırakılmalı, hükümet Maliye Bakanlığı Bütçe ve Mali Kontrol Umum Müdürlüğü'nde altın madeni aramak gibi verimli işlerle uğraşmalıdır.</p>

  <p>Hele katiller, hırsızlar, yankesiciler, dolandırıcılar, vurguncular, karaborsacılar, millet malı hırsızları ve haydutlar, sadece halkın başına bela olan unsurlarla mücadele işi, demokrasinin yüksek bir tecellisi olarak yine sadece halka bırakılmalı, hükümet bu işe karışmamalıdır.</p>

  <p>Hükümet ancak, kafalarında makam sahiplerinin hoşuna gitmeyecek fikirler taşıyan kimseleri zararsız hale getirmek için gereken en şiddetli tedbirleri almakla yetinmelidir."</p>

  <p>Bu yazıyı, tarihini söylemeden aktarsaydık, sizce "yutturmuş" olur muyduk ya da siz "eski bir yazı!" diye yadırgar mıydınız?</p>

  <p class="n0bosluk"></p>

  <p style="text-align: right;">Milliyet, 27 Aralık 1998</p>
</body>
</html>
