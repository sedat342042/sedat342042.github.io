<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Markopaşa Yazıları ve Ötekiler - Sabahattin Ali</title>
  <link href="../Styles/still.css" rel="stylesheet" type="text/css" />
</head>

<body>
  <p class="n2bosluk"></p>

  <h3 style="text-align: center;"><i><span style="font-weight: normal;">Başlamadan Önce</span><sup>1</sup></i></h3>

  <div class="dipnot">
    1 Sabahattin Ali'nin "Tarihte Garib Vakalar" adıyla Alman yazar Max Kemmerich'ten çevirdiği yapıta yazdığı önsöz. Yapıt önce Ulus'ta IV bölüm olarak 4. - 5. sayfalarda yayımlanmış, bu yazı ise I. bölümde yer almıştır.
  </div>

  <p class="n0bosluk"></p>

  <p>Alman müverrihlerinden(tarihçilerinden) Max Kemmerich'in yazdığı bu eser bir anekdot dergisi değildir. Çünkü zikrettiği vakaların hepsini vesikalara istinat ettirmekte ve muayyen içtimaî ve tarihî müesseseler hakkında bir fikir verebilecek olan hakikatleri, biraz acayiplerinden seçecek olsa bile, sadık bir şekilde ortaya atmaktadır. Bir kültür tarihi de değildir, çünkü mükemmel bir levha çizdiğini iddia etmiyor. Bunların ne olduğunu karî okurken anlayacaktır.</p>

  <p>Fena taraflar iyi taraflardan daha çok meydana çıkarılmış ise bu pek tabiîdir, çünkü kitap insanlara bir daha yapmamaları icap eden şeyleri göstermek niyetiyle yazılmıştır. Burada nelere medeniyet denildiği, hakikatlerin boş cümlelerle nasıl örtüldüğü görülecek ve ara sıra, bir ışık gibi, insanların yaptıkları akıllıca işlerin zikri de unutulmayacaktır.</p>

  <p>Kitap tamamıyla sübjektiftir. Ve muharririn pek dikkate değer saydığı şeyleri karîler fevkalâde basit ve ehemmiyetsiz bulabilirler. Yalnız vakalar gayet objektif olarak alınmıştır. Hiçbirine bir ilâve yapılmamış, hiçbir yer çıkarılmamıştır.</p>

  <p>Yalnız teknik ve ilim başarılarını, yalnız sanatın büyük eserlerini değil, hayata hürmeti, şerefi, hürriyeti, başkasının vicdanî kanaatine müdahale etmemeyi en yüksek kültür kriteryomu addedenler bu nevi kültürün dünyamızda pek yeni başladığını itiraf edeceklerdir. Dünya kültürünün, insanlığın tehlikeye uğramak meylini gösterdiği bugünlerde bu garip fıkralar ruhlarda uyandırıcı bir tesir yapacaktır.</p>

  <p>Eser on beş fasla ayrılmıştır: Sağlık işleri, kilise ve dinsizler, ahlâk, tıp, nezaket, şeref, din ve iman, harf, izdivaç, müsamaha, hukuk, sihirbazlığa karşı tedbirler, sömürgeler ve misyonerler, batıl itikatlar, daha bazı garip şeyler.</p>

  <p class="n0bosluk"></p>

  <p style="text-align: right;"><i>Ulus</i>, 29 Temmuz 1936</p>
</body>
</html>
