<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 class="sigil_not_in_toc" id="calibre_pb_5"><a id="bookmark9"></a>&nbsp;</h1>

  <h2 id="sigil_toc_id_1">2</h2>

  <h1 class="sigil_not_in_toc">&nbsp;</h1>

  <p>Perşembe günleri pazar kurulurdu. Koca karpuz kafalı, kırmızı suratlı, göğüslükleri kirli, koca postalları kurumuş inek pisliğine bulanmış, ellerinde uzun fındık dallarıyla birtakım herifler sabahın köründe canavar gibi pazaryerine dalarlardı. Saatler süren korkunç bir şamata başlardı: köpekler havlar, domuzlar&nbsp;viyaklar, dükkancıların yük arabalarındaki adamları kalabalığı&nbsp;yarmak için sürekli küfrederek kırbaçlarını şaklatır ve sığırlarla&nbsp;ilgili herkes bir ağızdan bağırarak sopa sallardı. Ama asıl gürültü pazara büyük bir boğa getirdiklerinde kopardı. O yaşta bile,&nbsp;boğaların çoğunun aslında barış içinde ahırına varmaktan başka&nbsp;bir şey istemeyen, zararsız ve kurallara saygılı zavallı birer hayvandan başka bir şey olmadığını fark etmek beni şaşırtmıştı. Ne var ki, bütün bir kasaba ortaya çıkıp hayvanı taciz etmedikçe, bir boğa, boğadan sayılmaz. Bazen, genellikle de daha tam gelişmemiş, ürkmüş bir düve zincirinden kurtulmayı becerip yan sokaklardan birine dalardı, işte o zaman yolunun üzerine çıkan her kimse, kollarını yel değirmeni yelkenleri gibi arkaya doğru&nbsp;verip sallar ve “Hoo! Hoo!” diye bağırırdı. Bunun hayvanlar üzerinde ipnotize edici bir tür etkisi olduğuna inanılır ve gerçekten&nbsp;de onları yola getirirdi.</p>

  <p>Sabahın ilk vakitleri geçtikten sonra, kimi çiftçiler dükkanlara dalar ve tohum örneklerini parmaklarıyla muayene ederlerdi. Babam aslında çiftçilere pek mal vermezdi, çünkü hem teslimat&nbsp;yapacak arabası yoktu, hem de o kadar uzun vadelerin altından&nbsp;kalkamazdı. Çoğunlukla daha küçük ölçekli işler yapar, kümes&nbsp;hayvanı yemi, dükkancıların atları için saman ve benzeri şeyler&nbsp;satardı. Değirmen Çiftliği’nin Koca Brewer’ı, kır sakallı, pinti domuzun tekiydi, yarım saat ayakta dikilip darılara elini daldırır,&nbsp;bu arada bir kısmını farkında değilmiş gibi cebine akıtır ve sonra da hiçbir şey almadan çıkıp giderdi. Publar akşamüstleri sarhoşlarla tıka basa dolardı. O günlerde pint<a id="footnote5"></a> bira iki peniydi ve&nbsp;bugünkü biralara benzemez, adamı çarpardı. Asker toplayan çavuş, bütün Boer Savaşı boyunca her perşembe ve cumartesi gecesini iki dirhem bir çekirdek, parasıyla kurumlanarak, George’un barında dört pint siyah biranın başında geçirmişti. Kimi&nbsp;böyle gecelerin sabahında ona, gece burnunun ucunu göremeyecek haldeyken orduya yazılmış ve sabah uyandığında işin&nbsp;içinden sıyrılmanın ona yirmi pounda patlayacağını fark eden,&nbsp;koyun bakışlı, iriyarı bir çiftçi yamağını çekip götürürken rastlardık. Onları görenler, sanki önlerinden bir cenaze geçiyormuş&nbsp;gibi kapılarda durup başlarını sallarlardı. “İşte. Biri daha askere&nbsp;yazılmış! Şu hale bak! Onun gibi gencecik biri ha?” Dehşete düşerlerdi. Onların gözünde askere yazılmak, bir kızın sokağa düşmesiyle aynı şeydi. Savaşa ve orduya karşı olan tutumları doğrusu çok tuhaftı. Hem İngilizlerin, kırmızı urbalıların yeryüzünün&nbsp;cürufu olduğuna ve orduya katılan herkesin içip içip gebererek&nbsp;doğrudan cehennemi boylayacağına dair eski güzel inancını muhafaza ederlerdi. Üstelik, pencerelerine İngiliz bayrağı asan, İngiltere’nin savaşta asla yenilmediğine ve yenilmeyeceğine inanan&nbsp;gerçek birer vatanseverdiler. O sıralarda herkes, Anglikan kilisesinden ayrılanlar bile, İngiliz bayrağına ve uzaklarda, savaş meydanında ölen çocuk ere dair duygusal şarkılar söylerdi. Hatırlıyorum, “havada şarapneller ve havanlar uçuşurken” bu çocuk&nbsp;erler hep ölürdü. Ve bu bana şaka gibi gelir, ilgimi çekerdi. Haydi şarapneli anlıyordum da, havada uçuşan havan deyince, kafamda tuhaf havan görüntüleri beliriyordu. Mafeking kurtarıldığında millet sevinçten neredeyse sokaklara dökülmüştü, ama&nbsp;Boerlerin bebekleri havaya fırlatıp süngüye geçirdiğine dair masallara inanılan zamanlar da olmuştu. Koca Brewer, çocukların&nbsp;arkasından “Krooger” diye bağırmalarından öylesine bıkıp&nbsp;usanmıştı ki, savaşın sonlarına doğru sakalını tıraş etti. Halkın&nbsp;hükümete karşı olan tutumu da aynıydı. Hepsi de sapma kadar&nbsp;İngilizdi, Vicky’nin<a id="footnote6"></a><a id="footnote7"></a> gelmiş geçmiş en iyi kraliçe ve yabancıların&nbsp;da birer pislik olduğuna yemin ederlerdi, ama bir şekilde atlatmak mümkünse, kimsenin aklına vergisini ödemek gelmezdi.</p>

  <p>Aşağı Binfieid, savaştan önce de sonra da Liberal bir seçim çevresiydi. Savaş sırasında Muhafazakarların kazandığı bir ara&nbsp;seçim oldu. Olup biteni anlayamayacak kadar küçüktüm. Tek&nbsp;bildiğim, benim de bir Muhafazakar olduğumdu, çünkü mavi&nbsp;flamaları kırmızılardan daha çok sevmiştim. Bir de George’un&nbsp;dışındaki kaldırıma burunüstü kapaklanmış bir ayyaş aklımda&nbsp;kalmış. Genel heyecan içinde kimse onun farkına varmamıştı.&nbsp;Orada, güneşin altında, çevresine göllenen kanı kuruyup da mor&nbsp;bir renk alana kadar öylece yattı. 1906 seçimleri gelip çattığında, artık ne olup bittiğini az çok anlayacak yaştaydım ve bu kez&nbsp;Liberaldim, çünkü herkes öyleydi. Millet Muhafazakar adayı yarım mil boyunca kovalamış ve sonunda yakalayıp ağzına kadar&nbsp;sumercimeği dolu bir havuza atmıştı. O günlerde herkes siyaseti çok ciddiye alırdı. Seçimden haftalar önce çürük yumurta biriktirmeye başlarlardı.</p>

  <p>Daha bu dünyada pek az eğlenmişken patlak veren Boer Savaşı sırasında, babamla Ezekiel Amcam arasında kopan büyük çıngarı hatırlıyorum. Ezekiel Amcamın, High Caddesi’ne açılan&nbsp;sokaklardan birinde, biraz tamirat filan da yaptığı bir ayakkabıcı dükkanı vardı. Bu onu zar zor geçindiren bir işti ve giderek&nbsp;daha da zar zor hale geliyordu, ama bu o kadar da önemli değildi, çünkü Ezekiel Amca bekardı. Babamla üvey kardeştiler ve&nbsp;aralarında epey yaş farkı vardı. Babamdan en az yirmi yaş büyüktü. Ve benim bildiğim, son on beş yıldır görünüşü hiç değişmemişti. Beyaz saçlı, oldukça uzun boylu, yakışıklı bir adamdı,&nbsp;favorileri gördüğüm favorilerin en beyazıydı. Elini deri önlüğüne öyle bir vuruşu ve dikelişi vardı ki -kundura kalıbına eğilmekten doğan bir alışkanlıktı sanırım-, ardından ne düşünüyorsa dosdoğru yüzünüze söyler ve hortlak gibi kıkırdardı. Size sadece Gladstone’un 78’de ne dediğini sormakla kalmayacak, aynı zamanda cevabını da verecek gerçek bir on dokuzuncu yüzyıl Liberali ve Aşağı Binfield’da savaş sonuna kadar aynı görüşleri&nbsp;muhafaza edebilmiş bir avuç insandan biriydi. “Park Lane havhavları” dediği bazı çeteciler ve Joe Chamberlain hakkında daima atıp tutardı. Şimdi onu, babamla tutuştuğu o münakaşalardan birinde duyar gibiyim. “Sizin şu her yere yayılmış imparatorluğunuzu sevsinler. O kadar yayılmış ki, bir türlü toparlanamıyor. He-he-he!” Arkadan, babamın ciddi, kaygılı, vicdan sahibi sesi duyulur ve ona beyaz adamın vazifesini ve Boer’lerin bugünlerde utanç verici şeyler yaptığı zavallı siyahlara karşı görevini hatırlatırdı. Ezekiel Amcamın bir Boer ve Küçük İngiltere&nbsp;taraftarı olduğunu ilan ettiği bir hafta kadar birbirlerine tek kelime etmediler. Vahşet hikayeleri duyulmaya başladığında, yeni bir tartışmaya tutuştular. Babam duyduğu şeylerden dolayı çok kaygılıydı ve hırsını Ezekiel Amca’dan aldı. Ne yani, Küçük İngiltereci diye, Boerlerin bebekleri, sırf bu bebekler zenci olduğu&nbsp;için havaya atıp süngüye geçirmelerine hak mı verecekti? Ezekiel Amcam onun yüzüne bakıp kahkahayı bastı. Tamamen yanılıyordu. Bebekleri süngüleyen Boer’ler filan değildi, İngiliz askerleriydi. Göstermek ister gibi beni yakaladı -o sırada beş yaşlarında olmalıydım. “Havaya fırlatıp sonra da şişliyorlar ha? Tıpkı şimdi benim bu delikanlıya yapacağım gibi!” Sonra da beni&nbsp;kaldırıp havaya attı, öyle ki, havada uçup bir süngünün üstüne&nbsp;düşmek nasıl olurmuş, gördüm.</p>

  <p>Babam, Ezekiel Amca’dan çok farklıydı. Dedelerimi, ninelerimi pek bilmem, ben doğmadan ölmüşler. Sadece büyükbabamın bir ayakkabıcı olduğunu ve ömrünün sonlarına doğru bir zahire satıcısının dul eşiyle evlendiğini ve dükkanın bize böylece geçtiğini biliyordum. Her ne kadar işin her şeyine vakıfsa ve&nbsp;durmaksızın çalışıyorsa da, bu aslında babama uymayan bir işti.&nbsp;Pazar günleri ve nadir bazı hafta içi günler dışında, onu yüzündeki kırışıklarda, saçlarından artakalanlarda ve ellerinin tersinde&nbsp;un izleri olmaksızın gördüğüm asla olmamıştır. Otuzlarındayken evlendi, onu hatırlayacak yaşa geldiğimde kırkına yakın olmalıydı. Daima kısa kollu gömlekler ve iş önlüğü giyen, un yüzünden üstü başı hep toz içinde görünen ufak tefek, kırçıllı bir&nbsp;adamdı. Toparlak bir kafası, basık bir burnu, fırçamsı bıyıkları,&nbsp;gözlükleri ve benimkiyle aynı renkte sarı saçları vardı. Çoğu dökülmüş olan saçları, un içinde olurdu. Büyükbabam, zahirecinin&nbsp;dul eşiyle evlenerek durumunu düzeltmiş ve Ezekiel Amcam&nbsp;ömrü boyunca okulun kapısından adımını atmamakla ve okumayı iş dönüşlerinde mum ışığında kendi kendine sökmekle&nbsp;övünürken, babam, çiftçilerin ve daha varlıklı tüccarların oğullarının okuduğu Walton Ortaokulu’na gitmişti. Yine de amcam&nbsp;babamdan daha kıvrak zekalıydı, herkesle tartışabilir, Cariyle ve&nbsp;Spencer’dan sayfalar dolusu alıntılar yapardı. Babamın daha yavaş çalışan bir kafası vardı, okudukları kafasına girmezdi, İngilizcesi de iyi değildi. Kendimizi gerçekten koyuverdiğimiz tek&nbsp;zaman olan pazar akşamları, ocağın yanındaki sedire kurulur ve&nbsp;pazar gazetesinin keyfini çıkarırdı. En sevdiği gazete Peopie’dı&nbsp;-annemse, daha çok cinayet haberi veren <i>News of the</i> <i>Word</i>’ü&nbsp;tercih ederdi. Şu anda ikisini de görebiliyorum. Bir pazar akşamı -tabii ki yaz, zaten daima yazdır- ortalık hâlâ domuz rostosu ve yeşillik kokuyor, annem ocağın bir tarafına kurulmuş, en&nbsp;son cinayet haberlerini okuyor, ama az sonra ağzı açılıp uyumaya başlayacak; babamsa öteki tarafta, gözünde gözlükleri, ayağında pantuflaları, bit kadar yazıların arasında kaybolmuş. Yazın&nbsp;latif duygusu her şeyi sarmış, penceredeki sardunyayı, oralarda&nbsp;bir yerde ötüşen sığırcığı, masa örtüsünün çadır olduğuna inanarak elimde bir BOP nüshasıyla masanın altında duran beni.&nbsp;Daha sonra babam, çay sırasında bir yandan turpları ve taze soğanları götürürken, bir yandan okuduğu şeylere, yangınlara, deniz kazalarıa, yüksek sosyetedeki skandallara, yeni uçan makinelere, Kızıl Deniz’de balinanın yuttuğu ve üç gün sonra canlı&nbsp;olarak bıraktığı, ama hayvanın midesindeki asit salgısı nedeniyle rengi beyazlamış olan herife (bu arada, bu konunun pazar gazeteleri tarafından her üç yılda bir piyasaya sürüldüğünü de fark&nbsp;ettim) dair derin fikirler ortaya atardı. Babam bu hikayeyi her&nbsp;zaman biraz kuşkuyla karşılamıştır, bir de yeni uçan makineleri, yoksa öteki okuduklarının hepsine inanırdı. 1909’a kadar&nbsp;Aşağı Binfield’da hiç kimse, insanoğlunun uçabileceğine inanmadı. Eğer Tanrı uçmamızı isteseydi, bize kanat verirdi deniyordu. Ezekiel Amca, eğer Tanrı arabaya binmemizi isteseydi, bize&nbsp;tekerlek verirdi diyerek kamışını koyuyordu, ama o bile yeni&nbsp;uçan makinelere inanmıyordu.</p>

  <p>Babam böyle konularla sadece pazar akşamları, bir de yarım pint bira için George’a indiğimiz nadir akşamüstleri ilgilenirdi.&nbsp;Bunun dışında hemen her zaman işi başından aşkındı. Aslında&nbsp;yapacak o kadar çok şey de yoktu, ama o hep meşguldü; ya avlunun arkasındaki samanlıkta çuvallar ve balyalarla boğuşur, ya&nbsp;da dükkanda, tezgahın arkasındaki küçük tozlu delikte, bir kurşunkalem parçasıyla defterine rakamlar eklerdi. Çok dürüst ve&nbsp;sorumluluk sahibi bir adamdı, herkese en iyi malı vermek için&nbsp;çırpınır, kimseyi dolandırmazdı, ama bu o günlerde bile ticarette başarısız olmaya razı olmak demekti. Aslında tam bir küçük&nbsp;memur, sözgelimi bir posta ya da istasyon müdürü olacak&nbsp;adamdı. Ama ne kredi alıp işini genişletme düşüncesi ve gözüpekliği vardı, ne de başka ticaret alanları bulma yaratıcılığı. Gösterebildiği tek yaratıcılık örneği olan kafes kuşları için yeni bir&nbsp;yem karışımı icat etmek de (beş mil yarıçapındaki bir bölgede&nbsp;ünlü olan bu karışım, Bowling Karışımı adıyla biliniyordu), aslında Ezekiel Amca’nın fikriydi. Ezekiel Amca hem daha fazla&nbsp;kuş delisiydi, hem de küçük karanlık dükkanında bir sürü saka&nbsp;kuşu besliyordu. Kafes kuşlarının, hep aynı şeyleri yedikleri için&nbsp;renklerinin solduğu onun teorisiydi. Babam, dükkanın arkasındaki avluda küçücük bir alana ağ germiş, buraya yirmi çeşit yem&nbsp;ekmişti; zamanı gelince onları kurutur ve adi kanarya yemiyle&nbsp;karıştırarak yeni tohumlar elde ederdi. Dükkan penceresinde&nbsp;asılı olan şakrakkuşumuz Jackie de, Bowling Karışımı için bir&nbsp;reklam sayılırdı. Kuşkusuz, kafeste beslenen çoğu şakrakkuşunun aksine, Jackie’nin rengi hiçbir zaman atmadı.</p>

  <p>Annem kendimi bildim bileli şişmandı. Ben de bu hormon eksikliğini ondan almış olmalıyım; ne yersem yiyeyim şişmanlıyorum.</p>

  <p>Yapılı bir kadındı, babamdan az daha uzundu, tabii saçları da çok daha gürdü ve hep siyahlar giyerdi. Pazar günleri dışında&nbsp;onu önlüksüz gördüğümü hatırlamıyorum. Belki biraz abartılı&nbsp;olacak ama, yine de bu söyleyeceğimde gerçek payı çok: onu sadece yemek pişirirken hatırlıyorum. Çok eskilere döndüğünüzde, insanları hep belli, özel bir yerde ve kimi karakteristik özellikleri içinde hatırlarsınız. Size sanki hep aynı şeyleri yapıyorlarmış gibi gelir, işte ben de babamı düşündüğümde, onu hep tezgahın arkasına geçmiş, saçları un içinde, ağzına götürüp ıslattığı bir kalemle habire birtakım rakamları toplarken görüyorum.&nbsp;Nasıl ki, Ezekiel Amcamı o şeytani favorileri ve deri önlüğünü&nbsp;tokatlayarak doğruluşuyla, annemi de mutfak masasının başında, kolları un içinde hamur yoğururken hatırlıyorsam.</p>

  <p>O günlerdeki mutfakları bilirsiniz. Genellikle loş, basık, kocaman yerlerdi; tavanda boydan boya koca bir hatıl olurdu, yerler ve kiler ise taştandı. Oradaki her şey kocamandı; belki de çocuk olduğum için bana öyle gelirdi. Musluk yerine demir pompası olan, taştan kocaman bir lavabo, bir duvarı boydan boya kaplayan ve tavana dayanan bir dolap, ayda yarım ton yakan ve&nbsp;dökümü kim bilir ne kadar sürmüş olan dev gibi demir bir ocak.&nbsp;Annem masanın başında, koca hamur parçalarıyla cebelleşiyor.&nbsp;Ben yerlerde, odun ve kömür yığınları, teneke böcek tuzakları&nbsp;(bunlardan bütün karanlık köşelerde bulunurdu ve ağızlarına&nbsp;kadar birayla doluydular) arasında emekleyerek sürünüyorum.&nbsp;Annem öğünler arasında atıştırılmasını hoş karşılamazdı. Hep&nbsp;aynı cevabı verirdi: “Haydi oradan! Ondan sonra akşam yemeğini telef edeceksin, buna izin vermem. Bak, gözlerin karnından&nbsp;daha kocaman olmuş.” Yine de, pek nadir de olsa ara sıra, zar gibi, şekerli bir dilim kesip verdiği olurdu.</p>

  <p>Annemi hamur işi yaparken seyretmeye bayılırdım. Zaten, işinde gerçekten usta birini seyretmekte her zaman büyüleyici&nbsp;bir yan vardır. Hamur yoğuran bir kadını seyredin -sahiden iyi&nbsp;yemek yapan bir kadın demek istiyorum. Tuhaf, ciddi, içten gelen bir havası vardır; kendinden emin bir hava, kutsal bir ayin&nbsp;yöneten rahibe gibi. Ve o kendisini gerçekten de öyle görmektedir. Annemin, çoğunlukla una bulanmış, kalın, pembe, güçlü&nbsp;kollan vardı. Yemek yaparkenki tüm hareketleri harikulade kesin ve eksiksizdi. Çırpılmış yumurtalar, kıyma ve oklava, onun&nbsp;elinde tam da olmaları gereken şey olurlardı. Onu yemek yaparken gördüğünüzde, ait olduğu bir dünyada, en ince ayrıntısına&nbsp;kadar tanıdığı şeyler arasında olduğunu bilirdiniz. Pazar gazeteleri ve ara sıra yapılan dedikodu kaçamakları hariç, dış dünya&nbsp;onun için yoktu. Babamdan daha rahat okumakla birlikte ve ondan farklı olarak sadece gazete değil, hikaye okumayı da sevdiği&nbsp;halde, inanılmaz derecede cahildi. Bunu daha on yaşıma geldiğimde anlamıştım. İrlanda’nın, İngiltere’nin doğusunda mı batısında mı olduğunu bile bilmezdi; hatta Büyük Savaş başlayana&nbsp;kadar başbakanın kim olduğunun bile farkında olduğundan şüpheliyim. Üstelik bunları bilmek için en küçük bir istek de duymazdı. Daha sonraları, çokeşliliğin olduğu Doğu ülkelerine&nbsp;ve kadınların siyah haremağaları denetiminde kapatıldığı gizli&nbsp;haremlere dair kitaplar okuduğumda, annemin bunları duysaydı şok geçireceğini düşündüğümü anımsıyorum. Sesini duyar&nbsp;gibiyim: “Ne? Karılarını kapatıyorlar mı? Ne kafa?” Haremağasının ne olduğunu bilmez değildi. Ama aslında o da, olabildiğince küçük ve ortalama bir harem dairesi kadar mahrem bir hayat&nbsp;yaşıyordu. Kendi evimizde bile ayak basmadığı köşeler vardı.&nbsp;Avlunun arkasındaki samanlığa adımını atmaz, dükkana da nadiren uğrardı. Onu bir müşteriyle ilgilenirken gördüğümü hiç&nbsp;hatırlamıyorum. Hiçbir şeyin yerini bilmezdi, muhtemelen un haline gelene kadar buğdayla arpa arasındaki farkı da. Niye bilsindi ki? Dükkan babamın alanı, “erkek işiydi”, hatta konunun para tarafını bile pek merak etmezdi. Onun işi, “kadının işi”; evi&nbsp;temizlemek, yemek yapmak, çamaşırı ve çocukları halletmekti.&nbsp;Babamı ya da bir başka erkeği kendi düğmesini kendi dikerken&nbsp;görecek olsa, bir tarafına inerdi mutlaka.</p>

  <p>Yemekler ve bu tür işler açısından bizimkisi saat gibi işleyen bir evdi. Ya da hayır, saat gibi demeyelim de mekanik çağrışımlar yapmasın. Çünkü daha ziyade doğal bir işleyişti bu. Güneş&nbsp;nasıl doğuyorsa, yarın sabah kahvaltının da masaya aynen öyle&nbsp;geleceğini bilirdiniz. Annem hayatı boyunca dokuzda yatıp, beşte kalkmış bir insandı ve daha geçe kalmayı biraz da günah -hafif dekadan, aristokrat ve yabancı bir şey- sayardı. Joe’yu ve beni yürüyüşe çıkardığı için Katie’ye para vermekle birlikte, ev işlerine yardımcı bir kadın tutma fikrine katlanamazdı. Parayla çalışan bir kadının tozları halının altına süpüreceğinden en ufak&nbsp;bir kuşkusu yoktu. Yemeklerimiz hep tam dakikasında hazır&nbsp;olurdu. Hem de ne muhteşem yemekler -dana haşlama ve yağlı lokma, biftek ve Yorkshire pudingi, kuzu haşlama ve gebre -otu, domuz kellesi, elmalı çörek, kuşüzümlü, reçelli kurabiye-ve dua, hem önce, hem sonra. Her ne kadar eskimiş olsalar da,&nbsp;çocuk yetiştirme konusunda eski düşünceler hâlâ geçerliydi.&nbsp;Çocukların hâlâ dövülmesi, kuru ekmek-suyla yatağa yollanması anlayışı hakimdi, yemek yerken çok konuşan, ağzını şapırdatan, “kendisi için iyi olanı” yapmayı reddeden ya da “karşılık veren” hemen sofradan kalkardı. Uygulamada ise, ailemizde çok&nbsp;sıkı bir disiplin yoktu ve ikisinden daha katı olanı annemdi. Babam her ne kadar “kızını dövmeyen dizini döver” benzeri deyişleri dilinden düşürmese de, bize, hele baştan beri gayet zor bir&nbsp;çocuk olan Joe’ya karşı gayet zayıftı. Hep Joe’yu “bir güzel benzeteceğinden” söz eder ve bize ballandıra ballandıra babasının&nbsp;ona deri bir kayışla verdiği korkunç cezalara dair hikayeler anlatır dururdu -bugün bunların uydurma olduğunu biliyorum.&nbsp;Joe on iki yaşına bastığında, artık annemin bir dizinden ötekine&nbsp;aktaramayacağı kadar ağır bir çocuk olup çıkmıştı ve bundan&nbsp;sonra ona bir şey yaptırmak mümkün olamadı.</p>

  <p>O günler, ana-babaların çocuklarına durmadan “sakın ha!” deyip durduğu günlerdi. Ortalık, “sigara içtiği”, “elma çaldığı” ya&nbsp;da “kuş yuvalarını bozduğu” için oğlunu canını çıkarana kadar&nbsp;dövmekle övünen babalardan geçilmezdi. Bu dayakların gerçekten atıldığı aileler de yok değildi. Semerci Koca Lovegrove, biri&nbsp;on beş, öteki on altı yaşındaki iki oğlunu, bahçedeki sundurmanın altında sigara içerken yakalamış ve attığı tokadın sesi kasabanın her yanından duyulmuştu. Bu arada, Lovegrove’un kendisi ağır bir tiryakiydi. Anlaşılan dayağın hiç etkisi olmuyordu,&nbsp;çünkü oğlanlar elma çalmaya, kuş yuvalarını bozmaya ve sigara&nbsp;kaçamaklarına eskisi gibi devam ettiler, tabii çocuklara sert davranılması gerektiği fikri de. Uygulamada yapmaya değer her şey,&nbsp;fikren yasaktı. Anneme bakılırsa, bir oğlan çocuğunun yapmak&nbsp;isteyebileceği her şey “tehlikeli”ydi. Yüzme tehlikeliydi, ağaca&nbsp;çıkmak tehlikeliydi, ağaçtan kayarak inmek tehlikeliydi, kartopu oynamak, arabaların arkasına asılmak, sapan atmak, hatta&nbsp;balık tutmak bile tehlikeliydi. Nailer, iki kedi ve şakrakkuşumuz&nbsp;Jackie hariç, tüm hayvanlar tehlikeliydi. Her hayvan size kendi&nbsp;özel yöntemiyle saldırırdı. Atlar çifte atar, yarasalar saçlara dalar,&nbsp;kulağakaçanlar kulağa kaçar, kuğular bir kanat darbesiyle bacak&nbsp;kırar, boğalar süser ve yılanlar da sokardı. Anneme göre bütün&nbsp;yılanlar sokardı ve sonradan ona, ucuz ansiklopedimden yılanların “sokmayıp” ısırdığını okuduğumda, tek söylediği karşılık&nbsp;vermemem oldu. Kertenkeleler, kurtlar, kara ve su kurbağaları, kelerler de sokardı. Sinekler ve karafatmalar hariç, tüm böcekler sokardı. Evimizde yediğimiz yemekler dışındaki bütün yiyecekler ya zehirliydi, ya da “dokunurdu”. Taze patatesteki zehir öldürürdü, manavdan alınmamış mantar da. Ham bektaşiüzümü&nbsp;karın ağrıtır, olmamış ahududu kaşıntı yapardı. Yemekten sonra yıkanan kramptan ölebilirdi, başparmakla işaretparmağının&nbsp;arası kesilirse tetanos olunurdu, elini yumurta haşlanan suyla yıkayanda siğil çıkardı. Dükkandaki hemen hemen her şey zehirliydi, zaten annem de dış kapıyı bu yüzden yaptırmıştı. Sığır&nbsp;lokması zehirliydi, tavuk dansı da, hardal tohumu da, tabii&nbsp;Karswood kümes hayvanı çeşnisi de. Tatlılar dokunurdu, öğün&nbsp;arası yemek iyi değildi, işin tuhafı yine de annemin öğünler arasında yememize izin verdiği kimi yiyecekler vardı. Mürdümeriği reçeli yaparken, üstte biriken şurubu yememize izin verir, biz&nbsp;de çatlayıncaya kadar yerdik. Dünyadaki her şey zehirli ya da&nbsp;tehlikeliydi, ama şifalı şeyler de vardı. Örneğin taze soğan hemen hemen her şey için birebirdi. Boğaza sarılan uzun kadın çorabı, boğaz ağrısına iyi gelirdi. Köpeğin içtiği suya katılan kükürt, tonik etkisi yapardı; bu yüzden de emektar Nailer’ın arka&nbsp;kapıdaki çanağında, üç yıldır erimeden kalmış bir kükürt topağı dururdu.</p>

  <p>Altıda çay içerdik. Annem dörtte işini bitirmiş olur ve dörtle altı arasını şöyle güzel bir çay içip “gazetesini okumak” için kullanırdı. Aslına bakılırsa, pazar günleri dışında pek gazete okuduğu yoktu. Hafta içi gazeteleri sadece günlük haberleri verir, cinayete nadiren yer olurdu. Ama gazete editörleri, insanların cinayetin eski mi yeni mi olduğuna bakmadığını gayet iyi bildiğinden, cinayet yoksa eski defterleri karıştırır, hatta bu bazen Dr.&nbsp;Palmer ve Mrs. Manning’e kadar giderdi. Sanırım annem için&nbsp;Aşağı Binfield dışındaki dünya, esasen cinayetlerin işlendiği bir&nbsp;yerdi. Canilerin onun nezdinde korkunç bir cazibesi vardı, çünkü sık sık dile getirdiği gibi, insanların nasıl bu denli kötü olabildiklerini anlayamıyordu. Karılarının boğazını kesenler, babalarını öldürüp üstüne çimento dökenler, bebeklerini kuyulara&nbsp;atanlar! Bir insan bunları nasıl yapabilirdi? Karın Deşen Jack&nbsp;dehşeti, annemle babamın evlendiği sıra yaşanmıştı ve dükkanın&nbsp;pencerelerini her gece örten koca, tahta kepenkler de o günlerden kalmaydı. Aslında bu tahta kepenkler de gidenler arasındaydı, High Caddesindeki dükkanların çoğunda bunlardan eser&nbsp;kalmamıştı, ama annem kendisini ancak bu şekilde güvende hissediyordu. Niyeyse, içimde, Karın Deşen Jack’ın Aşağı Binfield’da saklandığına dair uğursuz bir his var, derdi.</p>

  <p>Crippen davası onu altüst etmişti -gerçi bu çok sonraydı, ben artık o zaman neredeyse yetişkindim. Annemin sözlerini&nbsp;duyar gibiyim: “Zavallı karısının boğazını kesip kömürlüğe&nbsp;gömmüş. Nereden aklına gelmiş? Şu adamı yakalasam, ona yapacağımı bilirdim!” Ve, karısını parçalara ayıran şu Amerikalı&nbsp;ufak tefek doktorun korkunç günahını düşündükçe, gözlerinden yaş gelirdi (eğer aklımda yanlış kalmadıysa, bütün kemikleri ayırıp sıyırmış ve kafatasını da denize atmıştı).</p>

  <p>Yine de hafta içi en çok okuduğu <i>Hilda’nın Ev Arkadaşıydı. O</i> sıralarda bu, bizimki gibi evlerin eşyasının ayrılmaz bir parçasıydı. Aslında hâlâ var, ama savaştan sonra ortalığı dolduran şu&nbsp;gösterişli kadın dergilerinin biraz gerisinde kaldı. Daha geçen&nbsp;gün bir sayısına göz attım. Değişmiş, ama çoğu şeyden daha az.&nbsp;Altı ay süren o bitmek bilmez hikayeler (sonunda her şey yoluna girer ve portakal çiçekleriyle noktalanır), aynı Pratik İpuçları, aynı dikiş makinesi ve ağrıyan ayaklara çare reklamları. Değişmiş olan yalnızca baskı ve çizimlerdi. Eskiden kum saati gibi&nbsp;gözüken kadın kahraman, şimdi silindire benziyordu. Annem&nbsp;ağır ağır okur ve üç penilik <i>Hilda'nın</i> <i>Ev</i> <i>Arkadaş</i>ı’nda yazanlara&nbsp;inanırdı. Çay demlenirken ayakları demir ocak siperinin üzerinde, ocağın yanındaki eski sarı koltuğa kurulur, sırasıyla bütün&nbsp;konuları, dizileri, iki kısa hikayeyi, Pratik İpuçlarını, Zam-Buk&nbsp;reklamlarını, okuyucu mektuplarını bir bir okurdu. <i>Hildanın Ev&nbsp;Arkadaşı</i> onu bütün bir hafta boyunca idare eder, hatta bazen&nbsp;bitiremediği bile olurdu. Kimileyin ateşin ısısı ya da yaz akşamüstleri etsineklerinin vızıltısı uykusunu getirir, altıya çeyrek&nbsp;kala ani bir sıçrayışla kendine gelir, ocak rafının üstündeki saate&nbsp;göz atar, çay gecikmesin diye hemen çaydanlığa saldırırdı. Ama&nbsp;çay hiçbir zaman gecikmezdi.</p>

  <p>O sıralarda -tam olarak söylemek gerekirse 1909’a kadar-babam hâlâ getir-götürcü bir çocuk istihdam edebilecek güçteydi ve dükkanı ona bırakıp, sırtları un içindeki elleriyle çay içmeye gelirdi. O arada annem ekmek dilimlemeye bir an için ara verip, “Duayı et baba,” der, bizler başlarımızı göğsümüze eğerken babam saygıyla mırıldanırdı: “Tanrım! Verdiğin nimetler için sana şükürler olsun! Amin.” Daha sonra Joe biraz büyüdüğünde&nbsp;bu, “Duayı et Joe,” biçimini alacak ve bize Joe öncülük edecekti. Annem asla duayı eden olmadı: ona göre bu bir erkek işiydi.</p>

  <p>Yaz akşamüstleri etrafta daima atsinekleri uçuşurdu. Bizim tuvaletimiz bahçedeydi, aşağı Binfield’daki evlerin pek azında&nbsp;sıhhi bir tuvalet bulunurdu. Sanırım kasabada beş yüz kadar ev&nbsp;vardı, ama bunların içinde müstakil banyosu olanların sayısı&nbsp;onu, bugünkü tuvaletleri andıran bir tesisatı olanların sayısı elliyi geçmezdi. Yazın arka avlumuzda hep çöp bidonu kokusu ve&nbsp;bütün evlerde de haşere olurdu. Mutfaktaki ahşap duvar kaplamalarında karafatmalar, ocağın arkasında bir yerlerde çekirgeler&nbsp;dolaşır, dükkanda da ayrıca un kurtları mekan tutardı. O günlerde, annem gibi eviyle gurur duyan bir kadın için karafatma&nbsp;utanılacak bir şey değildi. Onlar da, dolap ya da oklava gibi&nbsp;mutfağın bir parçası sayılırdı. Ama bir de haşereler vardı, bitip&nbsp;tükenmeyen haşereler. Katie Simmons’ın yaşadığı, birahanenin&nbsp;arkasındaki berbat evler haşere istilasına uğramış durumdaydı.&nbsp;Eğer bu haşereler evde olsaydı, annem ya da herhangi bir dükkancının karısı utancından ölürdü. Aslında uygun olan, bir haşereyi görünüşünden bile tanımadığını söylemekti.</p>

  <p>Büyük mavi sinekler salınarak kilere doğru uçar ve özlemle etin üzerindeki eleğe konardı. “Aman bu sineklerden” denirdi&nbsp;ama, sinekler de Tanrı’nın bir işiydi ve elekler ve sinek kağıtları&nbsp;dışında onlar için yapacak pek bir şey yoktu. Biraz önce hatırladığım ilk şeyin saman kokusu olduğunu söylemiştim, ama çöp&nbsp;tenekesi kokusu da en eski anılarım arasındadır. Taş zemini, karafatma tuzakları, demir ocak siperi ve döküm ocağıyla annemin&nbsp;mutfağını gözümde her canlandırışımda, etsineklerinin vızıltısını ve çöp tenekesinin kokusunu duyar gibi oluyorum. Tabii, gayet keskin bir köpek kokusu taşıyan emektar Nailer’ın hakkını&nbsp;da yememek lazım. Daha ne kötü kokuların ve seslerin olduğunu Tanrı bilir. Siz hangisini duymak isterdiniz? Bir atsineğini mi,&nbsp;yoksa bir bombardıman uçağını mı?</p>

  <p>&nbsp;</p>
</body>
</html>
