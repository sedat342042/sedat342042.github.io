<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 class="sigil_not_in_toc" id="calibre_pb_8"><a id="bookmark16"></a>&nbsp;</h1>

  <h2 id="sigil_toc_id_3">5</h2>

  <h1 class="sigil_not_in_toc">&nbsp;</h1>

  <p>Balık tutmak!</p>

  <p>Burada bir, daha doğrusu iki itirafta bulunacağım. İlki, dönüp de yaşantımı gözden geçirdiğimde, açık yüreklilikle diyebilirim ki, yaptığım hiçbir şey bana balık tutmanın verdiği zevki vermemiştir. Kıyaslayınca, başka hiçbir şey onunla boy ölçüşemez, kadınlar bile. Kadınlara aldırış etmeyen erkeklerden değilim. Onların peşinde koşarak hayli zaman harcamışımdır, eğer&nbsp;fırsatım olsa şimdi bile boş durmazdım. Buna rağmen benden,&nbsp;istediğim <i>herhangi</i> bir kadına sahip olmakla beş kiloluk bir sazan yakalamak arasında bir seçme yapmamı isteseydiniz, kazanan her zaman sazan olurdu. Edeceğim ikinci itiraf da şu: on altı yaşımdan sonra bir daha hiç balık tutmadım.</p>

  <p>Neden derseniz, işte öyle denk geldi. Çünkü sürdüğümüz bu yaşamda -genel olarak insan yaşamını kastetmiyorum, bu zamanda bu ülkede sürülen yaşamı söylüyorum- yapmak istediğimiz şeyleri yapmayız. Bu sürekli çalışmamızdan dolayı değildir.&nbsp;Bir çiftçi yamağı ya da Yahudi bir terzi bile sürekli çalışmaz. Bu,&nbsp;bizi sürekli budalalık yapmamız için dürtüp duran, içimizdeki&nbsp;şeytandan dolayıdır. Yapmaya değer şeyler hariç, her şey için daima vakit vardır. Gerçekten hoşlandığınız bir şey düşünün. Sonra da, saat saat, yaşamınızın kaçta kaçını onu yapmak için harcadığınızı hesaplayın. Ardından da, tıraş olmak, otobüslere inip&nbsp;binmek, tren istasyonlarında beklemek, açık saçık hikayeler anlatıp dinlemek, gazete okumak gibi şeylere harcadığınız vakti&nbsp;hesaplayın.</p>

  <p>On altı yaşımdan sonra balık tutmaya gidemedim. Buna hiç vakit yok gibi geliyordu. Ya çalışıyordum, ya kız tavlamaktaydım, ya ilk düğmeli botlarımı ve dik yakamı (1909 yakalarını takabilmek için insanın zürafa gibi bir boynunun olması gerekiyordu) giyiyordum veya satıcılık ve muhasebe konusunda mektupla öğretim kurslarına katılarak “zihnimi geliştiriyordum.” Büyük balıksa Binfield Konağı’nın arkasındaki havuzunda ışıyarak&nbsp;dolanıp duruyordu. Onları benden başka bilen yoktu. Aklımın&nbsp;bir yerine kaydetmiştim; bir gün, belki de bir banka tatilinde gidecek ve tutacaktım. Ama hiçbir zaman gitmedim. Bunun dışında başka her şey için zaman vardı. İşin tuhafı, o günle bugün&nbsp;arasında, balık tutmaya en fazla yaklaştığım zaman, savaş dönemiydi.</p>

  <p>1916 sonbaharıydı, yaralanmamdan hemen önce. Siperlerden çıkıp hattın arkasındaki bir köye gelmiştik ve daha eylül ayı olmasına rağmen tepeden tırnağa çamura bulanmıştık. Her zamanki gibi, orada ne kadar kalacağımızı, sonra nereye gideceğimizi bilmiyorduk. Neyse ki, albay biraz hastalanmıştı da -bronşit ya da öyle bir şey- bize, hattın dışındayken bölüğün moralini yükselttiği varsayılan -olağan geçitler, çocuk muayenesi, futbol maçı filan gibi- eziyetleri etmiyordu. İlk günü, konakladığımız ve dolaklarımızdaki çamurları kazıdığımız ambarlardaki saman yığınları üzerinde yayılarak geçirmiştik, akşama doğru aramızdan bazıları, köyün sonundaki bir evde düzen tutmuş olan&nbsp;birkaç kart orospuyu aranmaya çıktı. Sabahleyin, köyden ayrılmak emre karşı gelmek demek olsa da, çaktırmadan sıvışmayı&nbsp;başardım ve bir zamanlar tarla olan o korkunç viraneleri dolaştım. Islak, kış günü gibi bir sabahtı. Tabii her yerde savaşın yarattığı o korkunç dağınıklık ve pasak göze çarpıyordu, bu öyle&nbsp;sefil ve iğrenç bir mezbelelikti ki, bir savaş meydanı dolusu cesetten bile daha kötüydü. Dalları kırılmış ağaçlar, kısmen yine&nbsp;dolmuş şarapnel çukurları, teneke kutular, çamur, yabani otlar,&nbsp;tezekler, aralarında otların bittiği paslanmış dikenli tel parçaları.&nbsp;Hattan ayrıldıktan sonra insanı basan duyguyu bilirsiniz. Tüm&nbsp;eklemleriniz katılaşmış gibidir, içinizdeyse bir boşluk vardır, bir&nbsp;daha hiçbir şeye ilgi duyamayacağınıza dair bir de duygu. Bu&nbsp;kısmen korku ve tükenme, ama daha çok iç sıkıntısıdır. O sıralarda herkese savaş ilelebet sürecek gibi geliyordu. Bugün, yarın&nbsp;ya da ertesi gün hatta dönecek ve belki de bir hafta sonra bir şarapnel parçasıyla havaya uçacaktık. Ama bu bile, sonsuza doğru&nbsp;uzayan bir savaşın yarattığı öldürücü sıkıntı kadar kötü değildi.</p>

  <p>Soyadını çıkaramadığım, ama lakabı Nobby olan, bizim bölükten bir oğlanla burun buruna geldiğimde, çitin çevresinde dolanıyordum. Esmer, kamburu çıkmış, çingene görünüşlü bir oğlandı. Üzerindeki üniforma bile, bir çift tavşan yürütmüş de içinde onları taşıyormuş gibi dururdu. Meslekten gelme bir seyyar satıcı ve gerçek bir Cockney’dı<a id="footnote9"></a>, ama yaşamını biraz da Kent&nbsp;ve Essex’de meyve çalarak, şerbetçiotu toplayarak, kuş yakalayarak ve izinsiz avlanarak geçiren Cockney’lerden. Köpeklerden,&nbsp;sansarlardan, kafes kuşlarından ve benzeri şeylerden çok iyi anlardı. Beni görür görmez başıyla işaret etti. Sinsilik ve şeytanlık&nbsp;akan bir konuşma tarzı vardı:</p>

  <p><sup>“</sup>Hey, George!” (O sıralar beni hâlâ George diye çağırıyorlardı, henüz şişmanlamamıştım.) “George! Tarlanın oradaki şu kavak kümesini görüyo musun?”</p>

  <p>“Evet.”</p>

  <p>“İşte onun öbür tarafında bir gölet var, içi de nah böyle koca balıklarla kaynıyoo.”</p>

  <p>“Balık mı? Çok iyi ya!”</p>

  <p>“Sana ne diyorum? Nah bööle bööleler. Kaynıyoo. Hem de levrek. Hayatta elime aldığım en güzel balıktır. Gel de kendin&nbsp;bak.”</p>

  <p>Birlikte yorgun argın çamuru aştık. Nobby, tabii ki haklıydı. Kavakların öteki tarafında, kenarı kumsal, pislik içinde bir gölet&nbsp;vardı. Belli ki, bir zamanlar bir taşocağıydı ve suyla dolmuştu.&nbsp;Levrek doluydu. Suyun hemen altında parlayan yol yol lacivert&nbsp;sırtları kolayca seçiliyordu, kimileri yarım kilo vardı. Herhalde&nbsp;savaşla geçen iki yıl boyunca kimse onlara dokunmamış, onlar&nbsp;da çoğalmışlardı. O levreklerin görüntüsünün beni ne hale getirdiğini imkanı yok hayal edemezsiniz. Sanki ansızın beni yeniden yaşama döndürmüşlerdi. Tabii ikimizin de aklında tek bir&nbsp;düşünce vardı -bir olta ve bir ip bulmak.</p>

  <p>“Tanrım!” dedim. “Birkaçını yakalarız.”</p>

  <p>“Tabii, ne zannettin? Hadi köye dönüp eski meşki bir olta bulalım.”</p>

  <p>“Tamam. Ama sen etrafı kolaçan etsen iyi olur. Eğer çavuş farkına varırsa, canımıza okur.”</p>

  <p>“Eee, çavuşun canı cehenneme. İsterlerse beni assınlar, yerlerde sürüsünler, parça parça etsinler. Yine de o kanlı canlı balıklardan birkaçını yakalayacağım.”</p>

  <p>O balıkları yakalayacağız diye ne delilikler yaptığımızı asla bilemezsiniz. Ya da eğer savaşa katıkdıysanız, bilebilirsiniz. Savaşın yarattığı öfkeli sıkıntı ve insanın herhangi bir eğlenceye nasıl tutunduğu malum. Üç kuruşluk bir dergi için kıyasıya dövüşen iki delikanlı görmüştüm. Tabii bizimkinde olay bunun ötesindeydi. Kendini, belki de bütün bir gün, savaşın atmosferinden dışarı atma meselesiydi. Kavak ağaçlarının altında oturmak,&nbsp;levrek avlamak, bölükten, gürültüden, pis kokudan, üniformalardan, subaylardan, selam durmadan, çavuşun sesinden uzak&nbsp;olmak! Balık tutmak savaşın tersiydi. Ama başarıp başaramayacağımız belli değildi. Bu düşünce bizde bir tür humma yaratmıştı. Çavuşun bizi görürse engel olacağı muhakkaktı; subayların&nbsp;da. En kötüsü de köyde ne kadar kalacağımızı bilememekti. Bir&nbsp;hafta da kalabilirdik, iki saat sonra haydi marş marş da diyebilirlerdi. Bu sürede olta şöyle dursun, bir iğne ve ip parçası bulmamız bile mümkün değildi. Sıfırdan başlamak zorundaydık.&nbsp;Madem göl balıkla kaynıyordu, öyleyse ilk gereken bir değnekti. Bir söğüt dalı bunun için biçilmiş kaftandı, ama hattın bu yanında tek bir söğüt ağacı yoktu. Nobby kavaklardan birine tırmandı ve bir dal kopardı, aslında pek uygun değildi ama hiç&nbsp;yoktan iyiydi. Çakısıyla, olta değneğini andırır bir hal alana kadar onu iyice yontup düzeltti. Sonra onu kıyıdaki otların arasına sakladık ve kimseye görünmeden köye varmayı becerdik.</p>

  <p>İkinci adım, oltanın çengeli için gereken iğneydi. Kimsede dikiş iğnesi yoktu. Delikanlılardan birinde çeşitli tamir iğneleri&nbsp;vardı, ama onlar hem çok kalındı, hem de uçları çok küttü. Kimseye neden iğne peşine düştüğümüzü söyleyemiyorduk, çünkü&nbsp;çavuşun kulağına gidebilirdi. Sonunda aklımıza köyün sonundaki orospular geldi. Onlarda mutlaka dikiş iğnesi olurdu. Oraya vardığımızda -bunun için pislik içinde bir avludan geçip arka kapıya dönmek gerekiyordu- ev kapalıydı ve orospular, bedelini fazlasıyla ödedikleri bir uykuya dalmışlardı. Kapıyı on dakika kadar tekmeleyip, yumruklayıp, bağırdıktan sonra, sonunda örtülere sarınmış, çirkin, şişman bir kadın indi ve bağırarak&nbsp;Fransızca bir şeyler söyledi. Nobby yüksek sesle:</p>

  <p>“İğne! İğne!” dedi. “İğneniz var mı?” diye sordu.</p>

  <p>Kadın tabii ki onun neden bahsettiğini anlamamıştı. Bunun üzerine Nobby, kadının bu kez anlayacağı ümidiyle Tarzancaya&nbsp;geçti.</p>

  <p>“Dikiş iğnesi, dikiş. Var istemek biz dikiş iğnesi. Dikiş dikecek biz. İşte böyle.”</p>

  <p>Bu arada dikiş diker gibi hareketler yapıyordu. Kadın onu yanlış anladı ve bizi içeri almak için kapıyı biraz araladı. En sonunda derdimizi anlatıp bir dikiş iğnesi alabildik. Fakat o zamana kadar akşam yemeği vakti gelip çatmıştı.</p>

  <p>Yemekten sonra çavuş, bizi köy halkını salgına karşı gözden geçirelim diye topladıkları samanlığa damladı. Tam zamanında&nbsp;bir saman yığınının altına saklanarak onu atlatmayı becerdik.&nbsp;Gittikten sonra bir mum yaktık ve iğneyi kızıl kor olana kadar&nbsp;mumun alevine tuttuktan sonra zar zor büküp bir tür çengel haline sokabildik. Bunu yaparken çakılarımızdan başka aletimiz&nbsp;yoktu, ellerimiz de fena halde yanmıştı. Sonra sıra olta ipine geldi. Kalın bir iki şey dışında kimsede ip yoktu. Sonunda bir makara dikiş ipliği olan birini bulduk. Ama vermek istemiyordu.&nbsp;Nihayet bütün bir paket domuz sucuğuna razı ettik. İplik çok&nbsp;inceydi, ama Nobby onu üçe böldü, duvardaki bir çiviye bağladı ve dikkatle ördü. Bu arada ben de bütün köyü arayıp taradıktan sonra bir adet mantar bulmayı başarmıştım. Mantarı ikiye&nbsp;böldükten sonra ortasından bir kibrit çöpü geçirerek suda batmamasını sağladım. Bu arada ortalık kararmaya yüz tutmuştu.</p>

  <p>En elzem malzemeleri sağlamıştık, ama biraz da bağırsak bulmamız gerekiyordu. Bu ise hayli ümitsiz gözüküyordu. Derken hastane emir eri aklımıza geldi. Gerçi onun teçhizatında&nbsp;ameliyatlarda dikiş için kullandıkları bağırsak yoktu, ama belki&nbsp;de bir köşeye bir parça saklamıştı. En iyisi kendisine sormaktı.</p>

  <p>Biz de öyle yaptık. Hakikaten de sırt çantasında bir kangal baksak vardı. Hastanenin birinde gözüne kestirmiş ve çantasına atmıştı. On boy bağırsak için bir paket domuz sucuğu daha bayıldık. Bunlar aşağı yukarı on beş santim uzunluğunda, gayet&nbsp;gevrek, yer yer çürümüş parçalardı. Karanlık bastıktan sonra&nbsp;Nobby onları suya batırarak yumuşattı ve en sonunda uç uca&nbsp;bağladı. Eh, artık her şeyimiz tamamdı -iğne, değnek, olta ipi,&nbsp;mantar ve bağırsak. Solucanları her yerden kazıp çıkarabilirdik.&nbsp;Havuzsa balıklarla kaynıyordu. Beni tutun diye yalvaran, kocaman, kalın çizgili levrekler. İçimizi öyle bir hırs basmıştı ki, postallarımızı bile çıkarmadan yattık. Yarın! Ah, şu yarın bir gelseydi! Savaş bizi bir güncük unutsaydı! Geri döndüğümüzde 1 Numaralı Sahra Cezasını bile verecek olsalar, yoklama biter bitmez&nbsp;tüymeye ve bütün gün dışarıda kalmaya kararlıydık.</p>

  <p>Eh, gerisini herhalde tahmin etmişsinizdir. Yoklamada, eşyalarınızı toparlayın ve yirmi dakikada yola düşmeye hazır olun emri geldi. Uygun adım marş düzeniyle dokuz mil yürüdükten sonra kamyonlara doluştuk ve hattın bir başka noktasına yollandık. Kavak ağaçlarının altındaki gölete gelince, onu bir daha ne gördüm ne işittim. Herhalde sonradan hardal gazıyla zehirlenmiştir.</p>

  <p>O zamandan beri hiç balık tutmadım. Elime hiç öyle bir fırsat geçmedi. Önce savaş, derken herkes gibi ben de iş bulma mücadelesine giriştim. Sonunda bir iş kaptım, ama aslında iş beni kaptı. Artık bir sigorta bürosunun gelecek vaat eden genç bir&nbsp;elemanıydım -hani şu Clark Koleji reklamlarında hep okuduğumuz, köşeli çeneli, iyi projeleri olan, genç, azimli işadamlarından biri. Yani karşınızdaki, orta karar bir banliyöde, yarı müstakil, bahçeli bir evi olan, beş-on papel haftalık alan, ezilip paspas&nbsp;olmuş şahıs. Bu tür insanlar balık tutmaya gitmezler, ya da şöyle söyleyeyim; bir borsa simsarı kaç kez yabani Çuhaçiçeği toplamaya giderse, onlar da balık avına o kadar gider. Fazlası uygun&nbsp;olmaz. Onlar için başka meşgaleler düşünülmüştür.</p>

  <p>Kuşkusuz her yaz on beş günlük bir iznim vardı. Bu tür tatilleri bilirsiniz. Margate, Yarmouth, Eastbourne, Hastings, Bournemouth, Brighton. O yılki para durumumuza göre küçük oynamalar olurdu. Hilda gibi bir kadınla tatil, her an pansiyon sahibinin sizi ne kadar kazıkladığının hesabını tutmak anlamına gelir. Ve bir de çocuklara, “Hayır, yeni bir kum kovası alamazsın,” demek. Birkaç yıl önce Bournemouth’taydık. Güzel bir akşamüstü, gezine gezine aşağı yukarı yarım mil uzaklıktaki iskeleye indik. Yol boyunca, ellerinde, ucunda küçük ziller olan, ipleri elli yardaya kadar varan küt deniz oltalarıyla bir sürü adam&nbsp;sıralanmıştı. Bu sıkıcı bir balık avı türüdür, onların da bir şey tutabildiği yoktu zaten. Ama yine de balık avlamaya çıkıyorlardı.&nbsp;Çocuklar kısa sürede sıkılıp, plaja dönelim diye tutturdular. Hilda’nın, adamın birinin oltasının ucuna bir tırtıl geçirdiğini görünce midesi kalktı. Ama ben bir süre daha orada bir aşağı bir&nbsp;yukarı aylak aylak gezinmeyi sürdürdüm. Aniden oltalardan birinden canhıraş bir zil sesi geldi ve bir adam oltasını sarmaya&nbsp;başladı. Herkes durmuş seyrediyordu. Hakikaten de önce ıslak&nbsp;ip, ardından kurşun, derken en uçta kıvrılıp bükülen koca bir&nbsp;yassı balık (galiba bir dilbalığı) çıkageldi. Adam onu iskelenin&nbsp;tahtaları üzerine bıraktı. Balık kanatlanıp uçmak ister gibi çırpınıyor, bu arada kah gri düğmeli sırtı, kah beyaz karnı ışıyıp kayboluyor ve burnumuza denizin taze ve tuzlu kokusu geliyordu.&nbsp;İçimde bir şeyler kımıldadı.</p>

  <p>Ayrılıp giderken, Hilda’nın tepkisini ölçmek için, öylesine söyleyivermiş gibi ağzımdan şu sözler çıktı:</p>

  <p>“Hazır buradayken, bari ben de biraz balık tutayım diyorum.”</p>

  <p>“Ne! Sen! Balık tutacaksın! iyi ama sen daha nasıl tutulacağını bile bilmezsin ki George.”</p>

  <p>“Çok büyük bir balıkçı olabilirdim,” dedim.</p>

  <p>Her zamanki gibi hafifçe karşı çıktı, ama ne diyeceğini tam da çıkaramadığından, önce, eğer balığa gidecek olursam, o iğrenç, yumuşak yaratıkları oltaya geçirişimi görmemek için benimle gelmeyeceğini söyleyerek muhalefet etti. Sonra ansızın sadede geldi: Eğer balığa çıkacak olarsam, bana gereken teçhizat,&nbsp;yani olta, makara, vesaire, bir lirayı bulurdu. Yalnızca olta on şilin ederdi. Yavaş yavaş ısınıyordu. Hilda’yı, eline on şilini sokağa atma konusunda konuşma fırsatı geçmişken görmediniz:&nbsp;</p>

  <p>“Onca parayı böyle bir şeye harcamak, ha! Çok saçma! Peki&nbsp;bu adamlar, o küçücük, uyduruk oltalara on şilin istemeye nasıl&nbsp;cesaret ediyor? Ahlaksızlık bu. Ya sen? Sana ne demeli? Bu yaşta balığa çıkmayı düşünüyorsun. Senin gibi kocaman, yetişkin&nbsp;bir adama yakışır mı? Çocuk musun, George?”</p>

  <p>Derken çocuklar işe karıştı. O budala, şımarık haliyle Lorna sokuldu: “Sen çocuk musun baba?” O sırada daha doğru dürüst&nbsp;konuşamayan küçük Billy, tüm dünyaya ilan etti: “Baba bebek!”&nbsp;Sonra ikisi bir olup, ellerindeki kum kovalarını sallayarak ve şarkı söyleyerek etrafımda dönmeye başladılar:</p>

  <p>“Baba bebek! Baba bebek.”</p>

  <p>Pilli bebekler!</p>

  <p>&nbsp;</p>
</body>
</html>
