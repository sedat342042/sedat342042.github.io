<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 class="sigil_not_in_toc" id="calibre_pb_7"><a id="bookmark14"></a>&nbsp;</h1>

  <h2 id="sigil_toc_id_2">4</h2>

  <h1 class="sigil_not_in_toc">&nbsp;</h1>

  <p>Bundan sonraki yedi yıl boyunca, yani sekizimden on beşime kadar, esas olarak anımsadığım tek şey balık tutmak.</p>

  <p>Sakın başka bir şey yapmadığımı sanmayın. İnsan bugünden dönüp uzak geçmişe bakınca, bazı şeyler diğerlerini gölgeleyip&nbsp;öne çıkıyor. Mrs. Howlett’i bırakıp ortaokula yazıldım, deri bir&nbsp;çantam ve sarı siyah şeritli bir kepim oldu, ayrıca bir de bisikletim ve epey sonra da uzun pantolon giydim. İlk bisikletim kontra-pedal bir bisikletti, çünkü serbest tekerlekli bisikletler o zamanlar acayip pahalıydı. Yokuş aşağı inerken, pedallar vızıldasın diye ayaklarımı ön desteklerin üzerine toplar ve bırakırdım.&nbsp;Bu, erken bin dokuz yüzlerin karakteristik manzaralarından biriydi -kafası arkada, ayakları havada, yokuş aşağı inen bir oğlan&nbsp;çocuğu. Ortaokula, Joe’nun, okul müdürü koca Whiskers’a (adı&nbsp;Wickseydi) dair masalları yüzünden korkudan titreyerek başladım. Bu, suratı tıpkı bir kurda benzeyen, korkunç görünüşlü bir&nbsp;adamdı, büyük okul binasının sonundaki cam mahfazada duran&nbsp;sopalarını arada bir yoklar ve ürkütücü bir ıslık sesi çıkaracak&nbsp;şekilde havada sallardı. Ama çok şaşırtıcı bir biçimde, okulda iyi&nbsp;bir öğrenci oldum. Benden iki yaş büyük olan ve yürümeye başladığım andan itibaren bana hep kötü davranan Joe’dan daha zeki olabileceğim hiç aklıma gelmemişti. Joe gerçekten de tam bir&nbsp;kalın kafaydı ve on altı yaşına gelene dek her hafta mutlaka bir&nbsp;kez sopayı yedi ve okulun bodrumunda bir yerlerde cezaya kaldı. İkinci dönem aritmetikten ve daha çok sıkıştırılmış çiçeklerle meşgul olup adına da Bilim denen acayip bir dersten takdir aldım, on dördüme geldiğimde ise Whiskers, akademisyenlikten&nbsp;ve üniversiteye gitmekten filan söz ediyordu. O günlerde Joe ve&nbsp;benim için emeller besleyen babam “koleje” gideceğim diye çok&nbsp;endişeleniyordu. Etrafta benim bir öğretmen, Joe’nun da mezatçı olacağına dair fikirler uçuşuyordu.</p>

  <p>Ama okulla ilgili fazla anım yok. Daha üst sınıflara mensup oğlanlarla karıştıkça, onların, özel liselerde kafalarına kazınan o&nbsp;korkunç ezberleri -savaşta da talimleri- aslında bir adım dahi&nbsp;aşamadıklarını görmek beni şaşırttı. Bu ya onları köreltip bir yarım akıllıya döndürüyordu, ya da ömürlerinin geri kalanını bunu üstlerinden atmak için uğraşmakla geçiriyorlardı. Bizim sınıfımıza mensup oğlanlar, yani dükkancıların ve çiftçilerin oğulları için durum farklıydı. Bizler ortaokula gider ve sırf bir amele&nbsp;olmadığımızı ispat etmek için on altı yaşına kadar orada kalırdık, ama okul esas olarak bir an önce kurtulmak istediğimiz bir&nbsp;yerdi. Hiçbir sadakat duygumuz, eski gri taşlar -evet eskiydiler,&nbsp;hepsi bu, ne de olsa okulu Kardinal Wolsey kurmuştu- için beslediğimiz hiçbir yanlış hissimiz yoktu, hiçbir zaman “eski öğrenci” muhabbeti olmazdı, bir okul şarkımız bile yoktu. Yarım günlük tatilleri kendimize saklardık, çünkü beden eğitimi mecburi&nbsp;değildi ve insan ister istemez kırıyordu. Askılı pantolonlarla futbol oynar, krikette kemer takmak uygunsa da, biz alelade gömlek ve pantolon giyerdik. En sevdiğim oyun, teneffüslerde arka&nbsp;bahçede oynadığımız kazıklı kriketti, bunun için sert ambalaj&nbsp;malzemesinden yapılmış çomaklar ve bir de kendi imalatımız&nbsp;olan uyduruk top bize yeterdi.</p>

  <p>Koca sınıfın kokusunu -mürekkep, toz ve ayakkabı kokardı-, arka bahçedeki, bıçaklarımızı bilemek için kullandığımız heybetli kayayı ve tam karşıdaki, Lardy Busters denen, bugün&nbsp;Chelsea çöreği diye satılan şeylerin iki katı büyüklükte, üstelik&nbsp;fiyatı da yarım peni olan bir tür Chelsea çöreğinin satıldığı küçük tatlıcı dükkanını gayet iyi hatırlıyorum. Öğrencilikte ne yapılırsa, hepsini yaptım. Sıranın üstüne ismimi kazıdım ve sopamı yedim -eğer yakalanırsanız mutlaka sopayı yerdiniz, ama&nbsp;isim kazımanın da ayrı bir fiyakası vardı. Parmaklarım mürekkep içindeydi, tırnaklarımı yiyordum, kalem tutaçlarından dartlar yapıyor, diğer çocuklarla atkestanesi tokuşturuyor, duyduğum açık saçık hikayeleri ortalığa yayıyor, mastürbasyon yapıyor, Ingilizceci koca Blowers’tan yanak alıyor, cenazecinin oğlu,&nbsp;yarım akıllı olduğu için her söylenene inanan Willy Simeon’a hayatı zehrediyordum. En sevdiğimiz kandırmacalardan biri, onu&nbsp;olmayan şeyler satın alması için dükkana yollamaktı. Zavallı&nbsp;Willy, bu eskimiş numaraların hepsine -yarım penilik kuponlar,&nbsp;lastik çekiçler, solaklar için tornavidalar, bir kutu çizgili yağlıboya gibi- kanardı. Bir akşam başka bir tantana çıkardık, onu koca bir fıçıya kapayıp, kulplarıdan tutarak kendini yukarı çekmesini istedik. Sonu tımarhanede bitti; zavallı Willy. Ama asıl tatillerde azardık.</p>

  <p>Yapacak o kadar çok ve harika şey vardı ki... Kışın birkaç yarı ehli kır sansarı ödünç alır -annemin, benim ve Joe’nun “bu mundar kokulu şeyleri” evde beslememize tahammülü yoktu-,&nbsp;çiftlikleri dolaşır ve fare avlamak için izin isterdik. Kimi razı&nbsp;olur, kimiyse bizim farelerden daha muzır olduğumuzu söyleyerek başından savardı. Kışın sonlarına doğruysa, döven makinesinin arkasına takılır ve harman döverken fare avlamalarına yardım ederdik. Bir kış, 1908 kışı olmalıydı, Thames Nehri önce&nbsp;taştı, sonra dondu ve haftalarca üzerinde kaydık, sonunda Harry&nbsp;Barnes düşüp köprücük kemiğini kırdı. Bahar başında, sapanla&nbsp;sincap peşine düşerdik, sonra sıra kuş yuvalarına gelirdi. Kuşların sayı saymayı bilmediğine dair bir teorimiz vardı. Onun için&nbsp;yuvada bir tek yumurta kalsa bile olurdu, ama bizler zalim birer&nbsp;küçük canavar olduğumuzdan bazen yuvaları bozar, yumurtaları ve yavruları ezerdik. Kurbağaların yumurta bırakma zamanı&nbsp;oynadığımız bir oyun daha vardı. Kurbağayı yakalar, arka tarafına bisiklet pompasının ucunu sokar ve hayvan patlayana kadar&nbsp;pompalardık. İşte o günlerde oğlan çocukları böyleydi. Neden&nbsp;bilmiyorum. Yazları bisikletle Burford Bendi’ne yüzmeye giderdik. Sid’in küçük kuzeni Wally Lovegrove 1906’da orada boğuldu. Dipteki yosunlara takılmıştı ve cesedi dibi tarayan kancanın&nbsp;ucunda sudan çıktığında, yüzü simsiyah kesilmişti.</p>

  <p>Ama asıl derdimiz balık tutmaktı. Koca Brewer’in havuzunu defalarca ziyaret etmiş, kilizbalığı yutmuş küçük bir sazan, bir&nbsp;keresinde de okkalı yılanbalığı tutmuştuk, karnında balık olan&nbsp;başka havuz canlıları da vardı ve bunların hepsi bir cumartesi&nbsp;öğle yürüyüşünün uçundaydı. Ama bisikletlerimiz olduktan&nbsp;sonra, Burford Bendi’nin altında, Thames’de avlanmaya başladık. Böyle olunca, kendimizi havuzda avlandığımızdan daha büyümüş sayıyorduk. Üstelik etrafta bizi kovalayacak habis bir&nbsp;çiftçi de yoktu, ama Thames yeri güm güm döven balıklarla kaynıyordu -gerçi bugüne kadar bir tekinin bile yakalandığını duymuş değilim.</p>

  <p>Avlanmaya karşı tuhaf bir tutkunluğum vardı -aynı tutkunluk bugün de vardır. Bir balıkçı olduğumu söyleyemem. Hayatımda, bugüne kadar altmış santimetreden daha uzun bir balık yakalamadım ve elime otuz yıldır olta değmedi. Yine de çocukluğuma baktığımda, sekiz yaşımdan on beş yaşıma kadar olan&nbsp;günlerim, hep balık yakalamaya gittiğimiz günlerin etrafında dönüyormuş gibi geliyor. Hafızamda her şey sanki bugün olmuş&nbsp;gibi canlı. Her günü ve her balığı hatırlıyorum, gözlerimi kapadığımda, önünde canlanmayan bir tatlısu balığı ya da su birikintisi hatırlamıyorum. Otursam, balık tutma yöntemleri üzerine&nbsp;bir kitap yazabilirim. Çocukken olta namına bir şeyimiz yoktu,&nbsp;çünkü olta pahalı bir şeydi, bizimse üç penilik haftalığımız (bu&nbsp;o günlerin normal harçlığıydı) ancak tatlılara ve Lardy Buster’lara yeterdi. Ufaklıklar ucu kıvrık toplu iğnelerle iş görmeye çalışır, ama bunların körelmiş ağızları işi bozardı; yine de bir dikiş&nbsp;iğnesini mum alevinde bir pens yardımıyla kıvırıp kanca haline&nbsp;getirerek gayet kullanışlı bir olta iğnesi yapabilirsiniz, ama yine&nbsp;de ucunda çıkmasını engelleyecek bir çıkıntısı olmayacaktır. Yamaklar, at kuyruğunu örerek bağırsak kadar sağlam bir ip yapmakta ustaydılar; tek bir at kuyruğuyla küçük bir balık yakalanabilirdi. Daha sonra iki şilinlik oltalarımız, hatta makaralarımız&nbsp;bile oldu. Tanrım, Vallace’ın vitrini önünde kim bilir kaç saat&nbsp;harcamışımdır! Beni hiçbir fiyakalı tabanca, hatta 410’luk bir tüfek bile bir olta takımı kadar heyecanlandıramamıştır. Hele, bir&nbsp;yerlerden, galiba etrafa saçılmış bir döküntü yığının üstünden&nbsp;topladığım ve sanki İncil okur gibi hatmettiğim Gamage kataloguna ne buyrulur? Şimdi bile, bağırsak ikamelerini, tel sarılı olta iplerini, Limerick iğnelerini, kancaları, Nottingham makaralarını ve daha sürüyle teknik ayrıntıyı en ince noktasına kadar bir&nbsp;bir sayıp dökebilirim.</p>

  <p>Sonra bir de kullandığımız çeşitli yemler vardı. Kendi dükkanımızda her zaman bol miktarda un kurdu bulunurdu. Ama sinek kurtları daha iyiydi. Fakat bunlar için kasap koca Gravitt’e yalvar yakar olmanız gerekirdi; kurbanın kim olacağına karar&nbsp;vermek için çete üyeleri arasında ya çöp çekilir, ya da ine-minedosi yapılırdı, çünkü Gravitt çoğunlukla homurdanırdı. Yüz hatları son derece sert, iriyarı bir adamdı; konuşurken, özellikle de&nbsp;bizim gibi oğlanlarla konuşurken, çoban köpeği ulumasına dönen sesine, mavi önlüğüne takılı bıçakların ve çeliklerin tıngırtısı karışırdı.</p>

  <p>“N’olur Mr. Gravitt, bugün hiç sinek kurdunuz yok mu?”</p>

  <p>Cevap olarak genellikle şöyle bir kükreme gelir: Ne! Sinek kurdu mu? Benim dükkanımda sinek kurdu ha? Yıllar var ki, bir&nbsp;tekine bile rastlamadım. Yoksa dükkanımda etsineği beslediğimi&nbsp;mi sanıyorsun?”</p>

  <p>Oysa dükkan sinek kurdu kaynardı. Onları, bir değneğin ucuna taktığı deri püsküllerden oluşan, inanılmaz derecede&nbsp;uzun menzilli kırbacıyla pestile çevirirdi. Bazen eli boş, kös kös&nbsp;döndüğümüz de olurdu, ama genellikle tam giderken arkamızdan bağırırdı:</p>

  <p>“Eh, arka avluya bir bakıver bari, eğer gözünü açarsan belki bir iki tane bulursun.”</p>

  <p>Onları küçük hevenkler halinde her yerde kaynarken bulurduk. Gravitt’in arka avlusu savaş meydanı gibi kokardı. O günlerde kasaplar buzdolabı kullanmazdı. Kurtları talaş tozunda saklardık, böyle olunca daha çok dayanırlardı.</p>

  <p>Eşekarısı tırtılları da iyiydi, ama kızartmadan onları oltanın ucuna geçirmek zor olurdu. Birisi bir eşekarısı yuvası bulduğunda, gece gidip üstüne kızgın neftyagı boca eder, sonra da deliğin&nbsp;üzerini çamurla sıvardık. Ertesi güne kadar bütün eşekarıları ölmüş olur, bize de gidip yuvayı kazıp çıkarmak ve tırtılları toplamak kalırdı. Ama bazen işler yolunda gitmez, neftyağının yolunu şaşıracağı ya da bir aksilik olacağı tutar, yuvanın tapasını çıkardığımızda bütün gece kapalı kalmış olan eşekarıları şiddetli&nbsp;bir vızıltıyla dışarı fırlarlardı. Çok beter biçimde sokulmazdık,&nbsp;ama yine de oradan geçen biri olup da halimizi görmeliydi. Çayır çekirgeleri en iyi yemlerdi, özellikle tatlı su kefali için. Hiç&nbsp;bastırmadan, kolaycacık oltanın ucuna geçerlerdi, ondan sonra&nbsp;iş oltayı suyun üzerinde bir ileri bir geri gezdirmeye kalırdı; buna “sıçratma” denirdi. Ama onlardan bir seferinde ancak iki-üç&nbsp;tane yakalayabilirdik. Yine çok zor yakalanan altın sinek de,&nbsp;özellikle açık havalarda gümüşbalıgı avı için çok iyi bir yemdi.&nbsp;Altın sineği oltaya canlı geçirilirdi ki oltanın ucunda kıvransın.&nbsp;Kefal eşekarısını bile yutardı, ama oltaya canlı bir eşekarısı geçirmek her babayiğidin harcı değildi.</p>

  <p>Daha ne yemler vardı yarabbim. Bir çaput parçasına sardığımız beyaz ekmeğin üzerine su döküp ellerimizle sıkarak hamur yemi yapardık. Ayrıca peynirli, ballı ve anasonlu yemlerimiz&nbsp;olurdu. Haşlanmış buğday kızılgöz, kızılkurt da kayabalıgı avı&nbsp;için iyiydi. Onları kurumuş gübre yığınları arasından bulur çıkarırdık. Üzeri çizgili ve kulağakaçan gibi kokan bir başka kurt&nbsp;çeşidi daha vardı ki, bununla da levrek avlanırdı. Levrek için&nbsp;alelade kurtlar da iyiydi. Bunların canlı kalmaları için balçık&nbsp;içinde tutulmaları gerekirdi. Toprak içine koymaya kalkarsanız&nbsp;ölürlerdi. İnek pisliklerine konan kahverengi sinekler de iyi levrek yemi olurdu. Kefalin kiraza bile atladığı söylenir, ben de çörekten çıkarılmış bir frenküzümüyle yakalanmış bir kızılgöz&nbsp;görmüştüm.</p>

  <p>O günlerde, somon ve alabalık dışındaki iri tatlı su balıklarını avlama mevsiminin başladığı on altı Haziran’dan kış ortalarına kadar, cebimde bir kurt ya da etsineği kutusu olmadan gezdiğim nadirdi. Bunun için annemle birkaç kere birbirimize girmiştik, ama sonunda pes etmiş ve balık tutmak yasaklar listesinin dışına çıkarılmıştı; hatta babam 1903 Noel’inde bana iki şilinlik bir olta dahi hediye etmişti. Joe daha on beşini bulmadan kız peşinde koşmaya başladı ve ondan itibaren balığa çıkmayı&nbsp;kesti, bize bunun çoluk çocuk işi olduğunu söylüyordu. Ama&nbsp;balık avı deyince en az benim kadar deliren daha yarım düzine&nbsp;oğlan vardı. Ah o balık avladığımız günler! Koca sınıfta, yaşlı&nbsp;Blowers’ın sesi yüklemler, istek kipleri ve yan cümleciklerle kulaklarımızı tırmalarken, benim, yalnızca Burford Bendi yakınındaki durgun su birikintisini ve söğütlerin altındaki yeşil havuzda bir ileri bir geri çakan gümüşbalığım düşünerek sıraya kapandığım o sıcak, yapış yapış akşamüstleri. Ya da çaydan sonra, karanlık basmadan bir saatçik olsun balık tutabilmek için deliler&nbsp;gibi bisikletlerimize atlayıp Chamford Tepesi’ne tırmanışımız ve&nbsp;nehre inişimiz. Durgun yaz akşamı, bentten gelen hafif dalga sesi, balığın yükseldiği yerlerde, su üstünde meydana gelen halkalar, insanı canlı canlı yiyen tatarcıklar, oltanın ucunda kaynaşan,&nbsp;ama zokayı asla yutmayan sürüyle gümüşbalığı. Ve bize, kaynaşan sırtların esmer yuvarlaklığını seyrederken, içlerinden birinin&nbsp;etraf daha da kararmadan fikir değiştirip oltayı yutması için dua&nbsp;ettiren (evet, kelimenin gerçek anlamıyla dua ederdik) o tuhaf&nbsp;ihtiras. Arkadan mutlaka, “Hadi bi beş dakka daha”, “Hadi bi&nbsp;beş dakka daha” sesleri gelirdi, ta ki, farsız bisiklete binmekten&nbsp;polise enselenmemek için kasabaya elimizde bisikletle yayan yürüyerek girişimize kadar. Ve yaz tatillerinde felekten çaldığımız&nbsp;günler, yani o, yanımızda haşlanmış yumurta, tereyağı, ekmek&nbsp;ve bir şişe limonatayla balık tutup yüzdüğümüz, sonra tekrar&nbsp;balık tuttuğumuz, bir şey yakalamasak da balık tuttuğumuz&nbsp;günler. Geceleyin ellerimiz kir pas içinde eve dönerdik, karnımız o kadar aç olurdu ki, mendilimize sardığımız üç-dört kokmuş gümüşbalığından artakalan bir parça ekmek yemini bile yutacak halde olurduk. Annem, eve getirdiğim balıkları pişirmeyi&nbsp;daima reddetmiştir. Alabalık ve somon dışında, nehir balığı yememize asla izin vermezdi. Bunları, “İğrenç çamurlu şeyler,”&nbsp;olduklarını söylerdi. En iyi hatırladığım balıklar ise tutamadıklarım. Özellikle de pazar akşamları, tali yolda yürüyüşe çıktığınızda, eğer yanınızda bir olta yoksa mutlaka rastladığınız balık&nbsp;azmanı. Pazar günleri Thames Koruma Kurulu kararıyla balık&nbsp;tutulmazdı. O günlerde, üzerimizde siyah, kalın takım elbiseler,&nbsp;boynumuzda kafa koparan Eton yakalarla, şöyle “güzel bir yürüyüş” çıkmak zorundaydık. Bir pazar, kıyıdaki sığlıkta uyuyan,&nbsp;2,5 metreyi aşkın bir turnabalıgı görmüştüm, az kalsın bir taşla&nbsp;onu avlıyordum. Bazen de yosun uçlarının üzerindeki durgun&nbsp;sulardan transit geçen, kocaman Thames alabalıklarına rastlardık. Thames’in alabalıkları muazzam boylara erişir, ama asla yakalanmazlar. Derler ki, gerçek Thames balıkçıları, hani yılın her&nbsp;mevsiminde kat kat paltolara sarınmış, elinde yirmi fitlik bir kızılgöz oltasıyla kamp taburesine tünemişken görebileceğiniz, şu&nbsp;patlıcan burunlu, yaşlı herifler, bir Thames alabalığı yakalamak&nbsp;için ömürlerinin bir yılını seve seve feda ederlermiş. Ayıplamak&nbsp;şöyle dursun, onlara sonuna kadar hak veriyorum, üstelik daha&nbsp;o zamanlar bile hak veriyordum.</p>

  <p>Tabii başka şeyler de olmaktaydı. Bir yılda on santimetre kadar uzamış, uzun pantolon giymeye başlamış, okulda bazı ödüller kazanmış, konfirmasyon<a id="footnote8"></a> sınıflarına gitmiş, terbiyesiz hikayeler anlatmış, okumaya başlamıştım, beyaz farelere, kıl testeresi oymalara ve posta pullarına hasta oluyordum. Ama yine de aklıma gelen hep balık avı. Yaz günleri, her yeri aynı hizada sulak çayırlar, arkadaki mavi tepeler, durgun suya sarkan söğüt ve&nbsp;alttaki, koyu yeşil bir camı andıran havuz. Yaz akşamları, atlayan balıklar, tepemizde dolanıp duran çobanaldatanlar, akşamsefalarının ve papatyaların kokusu. Çaktınız, değil mi? Çocukluğuma dair edebiyat yapmak filan değil derdim. Bunun budalalık&nbsp;olduğunu biliyorum. Koca Porteous (bir arkadaşım, emekli bir&nbsp;öğretmen, size ondan daha sonra söz edeceğim) büyük bir çocukluk şairidir. Bazen bana kitaplardan buna dair şeyler okurdu. Wordsworth’ten. Lucy Grayden. Buna göre, oğlan çocuklarının bir çayır, koru vesaire dönemi vardı. Kendisinin hiç çocuğu olmadığını söylemeye gerek yok. Gerçek şu ki, çocukların&nbsp;hiçbir şiirsel tarafı yoktur, onlar sadece küçük vahşi hayvancıklardır, ama hiçbir hayvanda onların onda biri kadar bile bencillik yoktur. Bir oğlan çocuğu çayır, koru filan gibi şeylerle ilgilenmez. Manzaraya asla bakmaz, çiçeklere, eğer bir nedenle onu etkilememişlerse, mesela yenmiyorlarsa, bir an bile dikkat etmez,&nbsp;bir bitkiyi diğerinden ayıramaz. Öldürmek -bir oğlan çocuğunun şiirsellikten tek anladığı budur. Yine de tuhaf bir yoğunluk&nbsp;vardır, büyüdüğünde özleyemeyeceğin şeyleri özleme gücü, zamanın senin önünde uzanıp gittiği ve yapmakta olduğun şeyleri ilelebet yapabileceğin duygusu.</p>

  <p>Hayli çirkin bir oğlan çocuğuydum. Ölgün sarı saçlarımı hep kısacık keser, sadece önde bir bukle bırakırlardı. Çocukluğumu&nbsp;hiç gözümde büyütmemişimdir ve çoğu insanın aksine yeniden&nbsp;genç olmak da istemem. O zamanlar içimin gittiği şeylerin çoğu,&nbsp;bugün bende ürpertiden de öte bir duygu yaratır. Bana bir daha&nbsp;kriket topunun yüzünü görmeyeceksin deseler kılım kıpırdamaz, önüme kilolarla tatlı koysalar bir kuruş vermem. Ama balık avlamak deyince akan sular duruyordu; balık avı için duyduğum o tuhaf duyguyu hep korumuşumdur. Size muhakkak budalaca gelecektir ama, şimdi bu şişko, iki çocuklu, varoşta bir&nbsp;evi olan, kırk beşlik halimle bile balığa çıkmak için az buçuk istek duyuyorum. Neden derseniz... diyelim ki, çocukluğum konusunda hassasım -ama sadece benim kendi çocukluğum değil&nbsp;de, içine doğup büyüdüğüm ve şu sıralarda muhtemelen son nefesini vermekte olan uygarlık konusunda hassasım. Balık avlamak da o uygarlığın tipik bir özelliği. Balıkçılık der demez, insan hemen modern dünyaya ait olmayan şeyleri düşünmeye başlıyor. Durgun bir havuzun başındaki söğüt ağacının altında bütün gün oturma -ve tabii başında bütün gün oturulabilecek durgun bir havuz bulma- fikri, savaş öncesi döneme ait, radyo öncesi, uçaklar öncesi, Hitler öncesi. Somon ve alabalık dışındaki&nbsp;iri tatlı su balıklarının İngilizce adlarında bile sanki barışçıl bir&nbsp;şeyler var. Kızılgöz, kızılkanat, incibalığı, gümüşbalığı, çapakbalığı, bıyıklıbalık, kayabalığı, kefal, sazan, turnabalığı, yeşil sazan.&nbsp;Gayet somut, başı sonu belli adlar. Bu adları uyduran insanların&nbsp;makineli tüfekten haberleri yoktu, soyulma korkusuyla yaşamıyor ya da zamanlarını aspirin üstüne aspirin içerek, sinemaya giderek veya temerküz kampına düşmekten nasıl kurtulurum diye kafa patlatarak tüketmiyorlardı.</p>

  <p>Bugün hiç balığa çıkan kimse var mı, merak ediyorum. Londra’dan itibaren yüz millik bir mesafe içinde, yakalanacak balık kalmadı. Kanalların kıyısında tutunmaya çalışan, acıklı durumda birkaç balıkçılık kulübü var; milyonerler ise İskoçya otellerinin çevresindeki özel sularda alabalık avına çıkıyorlar. Fakat bu,&nbsp;insan eliyle yetiştirilmiş alabalıkların yapay sineklerle avlandığı&nbsp;bir züppe oyunundan ibaret. Değirmen derelerinde, kale hendeklerinde, durgun havuzlarda avlanan kaldı mı? O İngiliz tatlı&nbsp;su balıkları, hani neredeler? Ben çocukken, her değirmen deresinde ya da havuzda balık bulunurdu. Şimdi bütün havuzlar kurumuş, derelerse eğer fabrikalardan dökülen kimyasal atıklarla&nbsp;zehirlenmemişse, paslı tenekeler ve motosiklet lastikleriyle dolu.</p>

  <p>Balık avlamaya dair en iyi anım, yakalayamadığım bazı balıklarla ilgili. Sanırım bu da olağan.</p>

  <p>On dördüm deydim, babam koca Hodges’e, şu Binfield Konağı’nın kapıcısı, her neyse bir iyilik yaptı. Şimdi tam olarak hatırlamıyorum, ama ya tavuklarını kurtlardan kurtaracak bir ilaç verdi ya da işte buna benzer bir şey. Hodges, hiçbir şeyden memnun olmayan, habis bir ihtiyardı, ama yapılan iyiliği de unutmazdı. Bundan kısa bir süre sonra bir gün, piliçleri için darı almaya&nbsp;dükkana geldiğinde beni kapının önünde yakalayıp o abus haliyle durdurdu. Suratı, sanki bir ağaç kökünden oyulmuş gibi yamru yumruydu; sadece iki dişi kalmıştı, kapkara, uzun iki diş.&nbsp;</p>

  <p>“Hey küçük! Balıkçı! Sen değil misin?”</p>

  <p>“Evet, benim.”</p>

  <p>“Tanıdım, tanıdım. Şimdi dinle beni. İstersen oltanı al da konağın arkasındaki havuza bir sallandır bakalım. Orası çapak gibi küçük balık kaynıyor. Ama sakın kimseye sana söylediğimi söyleme. Ve şu senin öbür edepsiz delikanlıların birini bile getireyim deme, hepsinin kemiklerini kırarım.”</p>

  <p>Bunları söyledikten sonra, gereğinden çok konuşmuşçasına darı çuvalını omuzlayıp uzaklaştı. Ondan sonraki cumartesi günü öğleden sonra bisikletime atlayıp, ceplerim kurt ve atsinegi&nbsp;dolu, Binfield Konağının yolunu tuttum. Kulübede Hodges’u&nbsp;görürüm diye bakındım. O sırada, Binfield Konağı on ya da yirmi yıldır boştu. Konağın sahibi Mr. Farrel orada yaşamanın getirdiği masrafların altından kalkacak durumda değildi ve evi de&nbsp;kiraya veremiyor ya da vermiyordu. Çiftliklerinden aldığı kirayla Londra’da yaşıyor ve bu evle çevresindeki araziyi kendi kaderine terk etmiş bulunuyordu. Bütün çitler paslanmıştı, koruyu&nbsp;ısırganlar basmış, ağaçlar balta girmez ormana dönmüş, bahçeyi&nbsp;otlar bürümüştü, eğri büğrü, kartlaşmış bir iki gül çalısı da olmasa, yatakların nerede olduğu bile belli olmayacaktı. Ama çok&nbsp;güzel bir evdi, hele uzaktan bakıldığında... İnce, uzun pencereleri olan, sütunlu, beyaz bir binaydı; sanırım Kraliçe Anne döneminde, İtalya’yı görmüş biri tarafından yapılmıştı. Eğer oraya&nbsp;şimdi gidecek olsaydım, herhalde güzel günlerin ilelebet sürüp&nbsp;gideceğini sanarak böyle yerler inşa eden insanları ve oralarda&nbsp;süren hayatları düşünerek dolaşmaktan ve bütün o genel viranelikten zevk alırdım. Ama o sırada gözüm ne bahçeyi ne de evi&nbsp;görüyordu. Koca Hodges’u buldum, yemekten yeni kalkmıştı,&nbsp;suratı asıktı. Havuza inen yolu gösterttirdim. Evin arka tarafında, birkaç yüz yarda uzaktaydı, kayın ağaçlarının arasına gizlenmiş, kendini ele vermiyordu, ama yüz elli yarda genişliğinde,&nbsp;neredeyse bir göl kadar, adamakıllı büyük bir havuzdu. Reading’den on iki, Londra’dan ise elli mil kadar mesafede böylesine bir ıssızlık şaşırtıcıydı ve beni o yaşta bile şaşırtmıştı. İnsan&nbsp;kendisini, Amazon’un kıyısındaymış gibi yalnız hissediyordu.&nbsp;Havuzu tamamen saran muazzam büyüklükteki kayın ağaçları,&nbsp;bir noktada eğilmiş ve görüntüleri suya aksetmişti. Öteki tarafta&nbsp;ise içinde yabani nane yataklarıyla dolu bir çukur olan bir çimenlik vardı, havuzun yukarı ucundaki eski, ahşap kayıkhaneyse sazların arasında çürümekle meşguldü.</p>

  <p>Havuz küçük çapak balıklarıyla kaynıyordu, on santimetreden on beş santimetreye kadardılar. İnsan başını nereye çevirse, hafifçe yan dönmüş, suyun altından kızılımsı-kahverengi balkıyan birine rastlıyordu. Turnabalıkları da vardı, kocamanlarından olmalıydılar. Bazen sazların arasında güneşlenen birinin yana döneceği tutar ve işte o zaman, suya sanki kocaman bir tuğla bırakılmış gibi bir şaklama duyulurdu. Onları yakalamaya çalışmanın hiçbir faydası yoktu, ama oraya her gittiğimde elbette&nbsp;tutmaya çalışırdım. Thames’de yakaladığım ve bir reçel kavanozuna ya da tenekeden yapılmış bir kutuya koyarak canlı tutmaya çalıştığım gümüşlübalıkları mı denemedim yoksa golyan balıklan mı? Ama tıka basa balıkla dolu olduklarından ısırmazlardı bile, zaten ısırsalar benim elimdeki olta ne olursa olsun, mutlaka kırarlardı. Havuzdan hiçbir zaman bir düzineden az çapak&nbsp;balığıyla dönmedim. Yaz tatillerinde kimi zaman, yanımda oltam, bir <i>Ahbap Çavuşlar</i> ya da <i>Union Jack</i> nüshası veya ona benzer bir şey ve bir de annemin verdiği ekmek peynir çıkınıyla bütün bir günümü orada geçirirdim. Saatlerce balık tutar, sonra da&nbsp;ot çukuruna uzanır <i>Union Jack</i> okurdum, derken ekmek hamurundan yapılmış yemin kokusu ve atlayan bir balığın şıkırtısıyla&nbsp;dellenir ve havuzun başına çöküp yeniden balık tutmaya başlardım. Koca bir gün böyle sürerdi. En güzeli de yalnız olmaktı, tümüyle yalnız, hem de yola yalnızca çeyrek mil varken. Ara sıra&nbsp;yalnız kalmanın insana iyi geldiğini bilecek yaştaydım. İnsan havuzu da, etrafındaki ağaçları da, bazen fırlayıp suyu halkalandıran balığı da, başının üstünden uçan güvercini de kendine ait sanırdı. Yine de orada avlandığım iki şu kadar yıl boyunca, acaba&nbsp;gerçekten kaç kez gittim merak ediyorum. Hepsini toplaşan bir&nbsp;düzine ancak eder. Evden itibaren üç mil bisiklet sürmem gerekiyordu ve bu da en azından bütün bir öğleden sonra demekti.&nbsp;Bazen başka şeyler çıkıyordu, bazen tam gitmeye yeltenmişken&nbsp;yağmur yağıyordu, işte... siz de bilirsiniz.</p>

  <p>Bir akşamüstüydü, hiç balık vurmuyordu. Bunun üzerine ben de, havuzun Binfield Konağından en uzaktaki kenarını incelemeye başladım. Fazla suyun boşaldığı bir oluk vardı, zemin&nbsp;ise ürkütücüydü, öyle ki, böğürtlen çalıları ve ağaçlardan sarkan&nbsp;çürümüş köklerin oluşturduğu cangıl arasında yolunu bulabilmek için insanın mücadele etmesi gerekiyordu. Böyle böyle elli&nbsp;yarda kadar ilerledim, sonra birden karşıma önce bir açıklık,&nbsp;sonra da varlığından o güne kadar haberdar bile olmadığım bir&nbsp;başka havuz çıktı. Küçük bir havuzdu bu, eni ancak yirmi yarda&nbsp;kadardı ve üzerine abanan dallar yüzünden kapkaranlık gözüküyordu. Ama suyu çok temiz ve gayet derindi. On, on beş ayak&nbsp;derinliğe kadarını bile görebiliyordum. Bir an durup, bir oğlan&nbsp;çocuğuna özgü bir zevkle, nem ve çürümüş bitki kokusunu içime çektim. Ardından gördüğüm şey, beni havalara uçurdu.</p>

  <p>Dev gibi bir balıktı bu. Dev gibi derken hakikaten abartmıyorum. Boyu neredeyse kolum kadar vardı. Suyun derinliklerinde şöyle bir ışıdı, sonra bir gölge belirdi ve öbür taraftaki daha karanlık sulara doğru gözden yitti. Sanki bir kılıç darbesi yemiştim. Ölü ya da canlı, gördüğüm en büyük balıktı o. Nefes bile&nbsp;almadan orada öylece kaldım ve bir an sonra suyun içinden bir&nbsp;başka koca, kalın siluet belirdi, sonra bir tane daha ve ardından&nbsp;ikisi birbirine yaklaştı. Havuz onlarla doluydu. Sanırım sazandılar. Çapak balığı ya da yeşil sazan olmaları ihtimali de vardı, ama&nbsp;sazan olmaları ihtimali daha büyüktü. Çapak ya da yeşil sazan&nbsp;bu kadar büyümezdi. Ne olduğunu anlamıştım. Bir zamanlar bu&nbsp;havuzla öteki birbirine bağlıydı, sonra dere kurumuş, etrafını&nbsp;ağaçlar bürüyen küçük havuz zamanla unutulmuştu. Bu bazen&nbsp;olurdu. Bir havuz her nasılsa unutulur, yıllarca kimse balık avlamaz ve balıklar böyle devasa boyutlara ulaşırdı. O anda seyrine daldığım balıklar yüz yaşında olmalıydı. Ve dünyada onların&nbsp;varlığından benden başka haberdar olan kimse yoktu. Muhtemelen havuzu da yirmi küsur yıldan beri bir seyreden olmamış,&nbsp;hatta koca Hodges ve Mr. Farrel’ın kahyası dahi onların varlığını unutmuştu.</p>

  <p>Eh, neler hissettiğimi herhalde anlamışsınızdır. Biraz sonra seyrin çekiciliğini bile taşıyamaz hale geldim. Hemen öteki havuza koştum ve oltalarımı topladım. Bu canavarlan benim takımlarla yakalamaya çalışmanın faydası yoktu. Onu sanki bir&nbsp;kibrit çöpü gibi kırıverirlerdi. O zaman da küçük gümüşlülerimi oltasız bırakmış olurdum. Koca sazanın görüntüsü, midemde sanki bir bulantı yaratmıştı. Bisikletime atladım ve tepeden&nbsp;aşağı hızla eve doğru koştum. Bu bir oğlan çocuğu için harika&nbsp;bir sırdı. Orada, ormanın derinliklerinde saklı küçük havuz ve&nbsp;içinde salınan canavar balık -avlanma nedir bilmeyen ve ona&nbsp;uzatılan ilk yeme atlayacak olan bir balık. Tek sorun, onu yakalayacak kadar sağlam bir ip ele geçirmekti. Her şeyi çoktan ayarlamıştım. Nasılsa -Tanrı bilir nasıl- elime bir iki buçuk şilin geçerdi, o zaman uzun, ipek bir somon misinası, biraz kalın bağırsak ve beş numara olta iğnesi alacak ve yanımda peynirim, etsineklerim, sinek kurtlarım, un kurtlarım, çayır çekirgelerim, velhasıl bir sazanın gözünü alabilecek her türlü fani yemle geri gelecektim. Hemen bir sonraki cumartesi icaplarına bakacaktım.</p>

  <p>Ama tesadüf bu ya, bir daha asla dönmedim. Zaten hiç dönmezsin. Ne o parayı çekmeceden aşırdım, ne o somon oltasını aldım, ne de o sazanların icabına baktım. Anında beni engelleyecek bir şeyler oldu, zaten biri olmasa başka biri olacaktı. İşler&nbsp;hep böyle yürür.</p>

  <p>O balıkların cüssesi konusunda abarttığımı düşündüğünüzün farkındayım. Onların muhtemelen orta boy (diyelim bir ayaklık) balıklar olduğunu, benim sonradan onları hafızamda&nbsp;büyüttüğümü düşünüyorsunuz. Ama öyle değil. İnsanlar tuttukları balıklara dair yalanlar uydururlar, yakalayıp da kaçırdıkları&nbsp;balıklar hakkındaysa daha büyük yalanlar söylerler. Ben onların&nbsp;herhangi birini ne yakaladım ve hatta ne de yakalamaya teşebbüs ettim, yani yalan söylemek için bir nedenim yok. Hakikaten&nbsp;dev gibiydiler.</p>
</body>
</html>
