<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h2 id="calibre_pb_1"><a id="bookmark1"></a>2</h2>

  <h1 class="sigil_not_in_toc">&nbsp;</h1>

  <p>Oturduğum sokağı bilir misiniz? Ellesmere Sokağı, Batı Bletchley. Onu bilmeseniz bile, bunun gibi elli tane başka yer biliyorsunuzdur.</p>

  <p>Bu yolların şehrin her tarafını nasıl sarmaladığını bilirsiniz. Hepsi tıpatıp aynıdır. Küçük, yan müstakil evlerin sıralandığı,&nbsp;uzun, upuzun sokaklar. Ellesmere’dekiler 212 numaraya kadar&nbsp;gider, bizimkisi 191 numaradır. Sosyal sigorta evleri gibi, hatta&nbsp;daha da çirkindirler. Sıva cephe, kreozot bahçe kapısı, kurtbağrı çit, yeşil giriş kapısı. Laurel’ler, Myrtle ’ler, Hawthorn’lar, Mon&nbsp;Abri’ler, Mon Repo’lar, Belle Vue ’ler. Elli evden birinde de kapı,&nbsp;düşkünlerevini muhtemelen hak edecek bir anti-sosyal tarafından yeşil yerine maviye boyanmış olur.</p>

  <p>Ensemdeki o yapış yapışlık duygusu moralimi bozmuştu. Yapışkan bir ensenin insanı bu kadar altüst edebilmesi de tuhaftı doğrusu. Birden bütün keyfim kaçmıştı. Kalabalığın ortasında&nbsp;olduğunuzu varsayın ve bir de bakıyorsunuz ki, ayakkabınızın&nbsp;tekinin tabanı çıkıveriyor. Kendime olan güvenim öylesine kaçmıştı. Kendimi uzaktan izler gibiydim, şişman kırmızı suratım,&nbsp;takma dişlerim ve kaba elbiselerimle işte yolda yürüyordum. Benim gibi bir adam hiçbir zaman bir beyefendi gibi durmaz. Daha yüz metre öteden, sigortacı olduğumu değilse de, bir şekilde&nbsp;sıradan bir satıcı olduğumu tahmin edebilirsiniz. Giysilerim ait&nbsp;olduğum grubu hemen ele verir. Gri balıksırtı takım, elli şilinlik&nbsp;mavi pardösü, şapka... Eldiven yok. Bakışlarım, komisyonla geçinenlerin bakışıdır: arsız, kaba bakışlar. En iyi anlarımda, yani&nbsp;yeni bir elbise giymişsem ya da puro içiyorsam, beni belki bir&nbsp;devlet memuru veya tahsildar sanabilirsiniz, ama kötü zamanlarımda eskici izlenimi bile bırakabilirim. Normal zamanlarımda&nbsp;ise tahmininiz hiç şaşmaz. “Bu herif haftalık beş-on papelcilerdendir,” diye geçirirsiniz içinizden. Ekonomik veya sosyal olarak Ellesmere Sokağındaki ortalamayı tuttururum.</p>

  <p>Yolda benden başka pek kimse yoktu. Erkekler 8.21 trenini kaçırmamanın telaşındaydılar, kadınlar ise gazocaklarını yakmanın. Eğer etrafı kolaçan etmeye vaktiniz varsa ve ruhsal durumunuz da uygunsa, bu sokaklara girip çıkmak ve buralarda yaşanan hayatlarla için için dalga geçmek gibi bir istek duyarsınız.&nbsp;Çünkü nihayetinde Ellesmere Sokağı nedir ki? Bir dizi hücreden&nbsp;oluşmuş bir hapishane. Bir yan müstakil işkence odaları dizisi&nbsp;-ve içinde korkudan tir tir titreyen kurbanlar, patronunun karşısında kuyruğunu bacaklarının arasına kıstıran, karısının tepesine bindiği ve çocuklarının kanını kene gibi emdiği şu beş-on&nbsp;papelciler.</p>

  <p>Emekçi sınıfın çektiği ızdıraplar konusunda yoz bir edebiyat yapılır. Bense proleterlere o kadar da üzülmem. Siz hiç işten atılacağını düşünerek gözüne uyku girmeyen bir amele duydunuz&nbsp;mu? İşçi kesimi fiziksel olarak ızdırap çeker, fakat çalışmadığı&nbsp;zamanlarda o hür bir insandır. Oysa o beton kümeslerin her birinde, ancak derin uykudayken hür olan ve rüyasında bir köşeye kıstırdığı patronunun tepesinden aşağı bir kömür yığını boşaltan bir zavallı vardır.</p>

  <p>Elbette bizim gibi insanların temel sorunu, dedim kendi kendime, hepimizin kaybedecek bir şeylerimizin olduğunu sanmamız. Bir kere Ellesmere Sokağı’ndaki insanların onda dokuzu evlerinin sahipleri olduklarını düşünürler. Ellesmere Sokağı ve etrafındaki mahallenin tamamı, High Caddesi’ne varıncaya kadar, Hesperides Emlak adlı bir şebekenin elindedir, bunun da sahibi&nbsp;Şen Kredi İnşaat Şirketi adlı başka bir şebekedir. İnşaat kooperatifleri belki de günümüzün en akıllı fırıldaklarıdır. Sigorta bir&nbsp;üçkağıttır, kabul ediyorum, ancak hiç olmazsa açık bir kandırmacadır, kartlar masanın üstündedir. Fakat bu konut yapı kooperatiflerinin en güzel tarafı, kurbanın senin ona iyilik yaptığını sanmasıdır. Sen ona kötek atarsın, o senin elini yalar. Bazen&nbsp;bu Hesperides Emlak’ın, muazzam bir heykel biçimini alarak,&nbsp;konut yapı kooperatiflerinin tanrısı katına yükselmesini hayal&nbsp;ediyorum. Herhalde garip bir tanrı olurdu. Her şeyden önce biseksüel bir tanrı. Üstü genel müdür, altı ev kadını formunda. Bir&nbsp;elinde çok büyük bir anahtar olurdu -bir düşkünlerevi anahtarı&nbsp;kuşkusuz- öbüründe, hani o içinden hediyeler taşan Fransız&nbsp;boynuzu<a id="footnote1"></a> mudur nedir, işte ondan olurdu -içinden radyolar, sigorta poliçeleri, takma dişler, aspirinler, Fransızca mektuplar ve&nbsp;beton bahçe silindirleri taşan bir bolluk boynuzu.</p>

  <p>Gerçekte, Ellesmere Sokağı’nda bizler, evlerimizin sahibi değilizdir ve bütün borcunu ödedikten sonra bile olamayız. Onların mülkiyeti geçmez, ancak kiralanır. Fiyatları, on altı yıl vadeyle beş bin beş yüzdür, ama peşini bastırırsanız üç bin sekiz yüze alırsınız. Bu, Şen Kredi için yüz yetmişlik bir kâr demektir, ama&nbsp;şirket elbette çok daha fazlasını kaldırabilecek durumdadır.&nbsp;Çünkü üç bin sekiz yüzün içinde inşaatçının payı da vardır ve&nbsp;Şen Kredi, Wilson&amp;Bloom adı altında evleri de yaptığından bunu da kasasına indirir. Sadece malzemeye para harcaması gerekir. Ama bundan da kâr eder, çünkü Brookes&amp;Scatterby adı altında, tuğla, kiremit, kapı, pencere çerçevesi, kum, çimento ve&nbsp;sanırım cam da satar. Kapılar ve pencere çerçeveleri için gereken&nbsp;keresteyi de bir başka ad altında sattığını duysam, hiç şaşmam.&nbsp;Üstelik Şen Kredi -bu şimdi söyleyeceğimi hakikaten önceden&nbsp;görmek gerekir, çünkü sonradan sıkı bir yumruk yemiş gibi&nbsp;olursunuz- pazarlık koşullarına her zaman sadık kalmak zorunda da değildir. Ellesmere Sokağı ilk yapıldığında, Platt’ın Çayırı&nbsp;adını taşıyan bir açık alanı da vardı -pek matah bir şey değildi,&nbsp;fakat çocukların oynaması için iyiydi. Hayatta hiçbir şey siyah-beyaz değildir, ama herkes bilirdi ki, Platt’ın Çayırı’na herhangi&nbsp;bir şey yapılamaz. Ne var ki, Batı Bletchley büyüyen bir varoştu;&nbsp;Rothwell’in reçel fabrikası ’28’de, Anglo-Amerikan Krom Bisiklet&nbsp;fabrikası 33’te açılmıştı ve nüfus hızla artarken kiralar da füze&nbsp;gibi fırlıyordu. Şen Kredi’nin Sir Hubert Crum’ı ya da bir başka&nbsp;büyükbaşıyla şahsen asla karşılaşmadım, ama zihnimde sulanmış ağızlarını canlandırabiliyorum. Ansızın ortada inşaatçılar bitiverdi; Platt’ın Çayırında evler yükselmeye başladı. Hesperides’ten feryatlar yükseldi; kiracıların hakkını savunmak için bir&nbsp;birlik kuruldu. Ama faydasız! Crum’ın avukatları bizi beş dakikada nakavt ettiler ve Platt’ın Çayırı imar edildi. Oysa işin püf&nbsp;noktası tümüyle sanal ve beni Crum’ın baronluğu hak ettiğine&nbsp;inandıran asıl incelik de bu. Sadece evlerin bize ait olduğu ve&nbsp;“memlekette dikili bir ağacımız” bulunduğu gibi bir yanılsama&nbsp;yüzünden, Hesperides ve benzeri yerlerdeki biz zavallı ahmaklar, Crum’ın ebediyen sadık köleleri olmuş durumdayız. Saygın&nbsp;ev sahipleriyiz -yani birer Tori, birer evet efendimci, birer kıç&nbsp;yalayıcı. Aman, kaz gelecek yerden tavuğu esirgemeyelim! Ve aslında ev sahibi filan olmadığımız için, yarısına geldiğimiz taksitlerimizin sonuncusunu yatırmadan önce bir aksilik olur diye ödümüz koptuğu için, iyice boka batmış bulunuyoruz. Hepimiz satın alındık, hem de kendi paramızla. Hiçbir yeri görmediği ve&nbsp;zili çalmadığı halde Belle Vue<a id="footnote2"></a><sup>2</sup><sup>(Güzel manzara)</sup> denen bu tuğladan yapılmış oyuncak evlere bedelinin iki katını ödemek için burnundan ter damlayan bu zavallı kahrolası orospu çocuklarının, bu yalakaların istisnasız hepsi, ülkelerini Bolşevizme karşı savunmak için savaş&nbsp;meydanında kanının son damlasına kadar çarpışmaya hazırdır.</p>

  <p>Walpole Sokağı’ndan sapıp High Caddesi’ne doğru indim. 10.14’te Londra’ya giden bir tren vardı. Tam Ucuzluk Pazarı’nın&nbsp;oradan geçiyordum ki, o sabah bir paket tıraş bıçağı almak için&nbsp;aklıma yazdığım notu hatırladım. Sabunların durduğu tezgaha&nbsp;yaklaştığım sırada, kat yöneticisi ya da tam unvanı her ne haltsa&nbsp;o, oradaki tezgahtar kızı fırçalıyordu. Bazen, eğer açılıştan hemen sonra gittiyseniz, bütün kızların sıraya girmiş sabah fırçalarını yediklerini görürsünüz; bu onları bütün gün hizaya sokmaya yeter. Bu tür büyük zincir mağazaların, kızları iyice tutuşturmak için şubeden şubeye dolaşan, özel bir alay ve tahkir yeteneğine sahip adamları varmış. Geniş omuzları, gri fırça bıyıkları ve&nbsp;ufacık cüssesiyle gayet çirkin bir mahluk olan kat yöneticisi, kızı bir şey, belli ki para üstüyle ilgili bir yanlışlık yüzünden adamakıllı hırpalamış, şimdi de, dairesel testereye benzer bir sesle&nbsp;dilim dilim doğruyordu.</p>

  <p>“Elbette ya! Sen sayamazsın tabii, değil mi? Sayamazsın sen! Sonra çok zahmet olur, değil mi?”</p>

  <p>Önlemeye çalıştıysam da, bakışlarım kızınkilerle karşılaştı. Yediği fırçaya, kırmızı yüzlü, orta yaşlı bir şişkonun şahit olduğunu görmek onun açısından pek de hoş olmamıştı. Elimden&nbsp;geldiği kadar hızla dönerek yan tezgahtaki ıvır zıvırla ilgilenmeye koyuldum. Adam kıza yine saldırdı. Uzaklaşır gibi yapıp, insanı ansızın arkadan vuran tiplerdendi.</p>

  <p>“Öyle ya, sen sayamazsın! İkimizden de ikişer şilin kesseler, senin yine umurunda olmaz. Değil mi? İki şilin senin için nedir&nbsp;ki? Doğru dürüst sayarsan zahmet olur, değil mi? Ha, değil mi?&nbsp;Zaten sen kendi rahatından başka ne düşünürsün ki? Başkası senin umurunda mı?”</p>

  <p>Bu atış, mağazanın ortasından bile duyulabilecek bir sesle, aşağı yukarı beş dakika kadar devam etti. Kızın, onunla işinin&nbsp;bittiğini düşünmesini sağlamak için uzaklaşıyor, sonra sokmak&nbsp;için yeniden dönüp geliyordu. Biraz daha uzaklaşıp gözucuyla&nbsp;baktım. Kız daha on sekizinde bir çocuktu, şişmanca, ay gibi toparlak yüzlü, para üstünü asla doğru verme şansı olmayan bir&nbsp;tipti. Suratı kıpkırmızıydı ve kıvranıyordu. Sanki adam onu kırbaçla lime lime ediyormuş gibi, büyük bir acıyla kıvranıyordu.&nbsp;Öteki tezgahtar kızlar, sanki hiçbir şey duymamış gibi görünüyorlardı. O çirkin, dediğim dedik bücür şeytan ise, ceket kuyruğunun altına soktuğu elleri, ileri fırlamış göğsüyle bir horozdan&nbsp;farksızdı -eğer bir de yeterince boylu olsa, donanmada kesin&nbsp;astsubay olacak bir tipti. Bu tür zorbalıklar için ne çok bücür&nbsp;şeytanları olduğunu fark ettiniz mi, bilmem? Yüzünü, bıyıklarını, her şeyini onunkine iyice yaklaştırıyor, böylece ona daha iyi&nbsp;yırtınabiliyordu. Ve kızcağız kıpkırmızı kesilmiş kıvranıyordu.</p>

  <p>En sonunda bu kadarının yettiğine karar verdi ve ancak güvertesindeki bir amiral gibi kasılarak çekip gittiğinde tıraş bıçaklarım için tezgaha yanaşabildim. Ağzından çıkan her kelimeyi duyduğumu gayet iyi biliyordu, tabii kız da ve her ikisi de bunu&nbsp;bildiklerini bildiğimi biliyorlardı. Ama en kötüsü, kızın, benim&nbsp;rahatım adına, hiçbir şey olmamış gibi gözükmesi ve tezgahtar&nbsp;kızların erkek müşterilerle baş edebilmek için takınmaları gerektiği sanılan o resmi uzakdur tavrına girivermesiydi. Onun bir besleme gibi paylandığına şahit olduktan yarım dakika sonra bu olgun hanımefendi pozlarına bürünmek zorunda mıydı sanki? Yüzü hâlâ kırmızıydı ve elleri titriyordu. Ucuz tıraş bıçaklarını sordum. Bunun üzerine, üç peniliklerin durduğu tepsiye&nbsp;yöneldi. Tam bu sırada bücür şeytan bizden tarafa dönmez mi?&nbsp;Bir an ikimiz de her şeyin yeniden başlayacağını sandık. Kız, kırbaç görmüş bir köpek gibi sindi. Ama bir yandan da gözünün&nbsp;ucuyla beni kolluyordu. Onun aşağılanmasına şahit olduğum&nbsp;için benden nefret ettiğini anlayabiliyordum. Ne tuhaf!</p>

  <p>Tıraş bıçaklarımı alıp toz oldum. Buna neden tahammül ettiklerini düşünüyordum. Tamamen korkudan elbette. Vereceği tek bir karşılık bile işten atılmasına yeterdi. Bu her yerde aynıdır. Alışveriş ettiğimiz bakkaliye zincirinde bize bazen servis yapan delikanlıyı düşündüm. Ancak yirmi yaşında olabilecek güçlü kuvvetli, güller gibi pembe yanakları ve muazzam kolları olan&nbsp;genç çocuk bir demircide çalışmalıydı. Oysa o ne yapıyordu?&nbsp;Sırtında beyaz bir ceket, tezgahın arkasında iki büklüm durmuş,&nbsp;ellerini ovuşturarak, “Evet efendim! Çok doğru efendim! Yılın&nbsp;bu dönemi için çok hoş bir hava efendim? Sizi bugün burada&nbsp;görmek ne büyük zevk efendim,” diye dırlanıyor; başka bir deyişle, kıçına tekmeyi basmanız için yalvarıp duruyordu. Emir&nbsp;böyleydi tabii. Müşteri daima haklıdır. Yüzünden ölesiye korktuğu öylesine belli olurdu ki, bunu küstahlık sayıp şikayet edebilir ve onu işten attırabilirdiniz. Kaldı ki, sizin, şirketin şu gezici muhbirlerinden biri olmadığınız ne malum? Korku! Boğazımıza kadar içine batmışız. Bizim bir parçamız olmuş. İşini kaybetme korkusuyla gebermeyenler, savaş, Faşizm, Komünizm ya&nbsp;da bir başka şeyin korkusundan geberiyordu. Yahudiler Hitler’i&nbsp;akıllarına getirdiklerinde ter içinde kalıyorlardı.' Şu fırça bıyıklı&nbsp;bücür şeytanın, işini kaybetmekten, muhtemelen o kızdan daha çok korktuğu aklıma geldi. Herhalde bakması gereken bir ailesi vardı. Kim bilir, belki de evde yumuşak ve uysaldı, arka bahçesinde salatalık yetiştiriyor, karısının dizlerine oturmasına ve yumurcakların bıyıklarını çekiştirmesine izin veriyordu. Zaten, ne&nbsp;zaman bir İspanyol Engizisyoncusuna ya da Rus Ogpusunun&nbsp;büyükbaşlarından birine dair bir şey okuyacak olsanız, size mutlaka onun son derece iyi bir insan, babaların ve kocaları en iyisi olduğu, kendini evcil kanaryasına adadığı falan da söylenir.</p>

  <p>Sabun tezgahındaki kız, dışarı çıkarken beni izliyordu. Elinden gelse beni öldürebilirdi. Gördüğüm şey için benden öylesine nefret ediyordu ki, bunun yanında kat yöneticisine duyduğu nefret hiç kalırdı.</p>

  <p>&nbsp;</p>
</body>
</html>
