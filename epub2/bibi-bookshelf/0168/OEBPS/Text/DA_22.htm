<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 class="sigil_not_in_toc" id="calibre_pb_16"><a id="bookmark28"></a>&nbsp;</h1>

  <h2 id="sigil_toc_id_9">1</h2>

  <p>&nbsp;</p>

  <p>Chamford Tepesinden Aşağı Binfield’a doğru yaklaşıyordum. Oraya giden dört tane yol vardır ve Walton üzerinden gitmek belki daha kısa olacaktı. Ama ben Chamford Tepesi’ni aşarak, tıpkı çocukluğumuzdaki gibi, Thames’de balık tuttuktan sonra bisikletlerimize atlayıp eve döndüğümüz yoldan geçmek&nbsp;istiyordum. Tepenin zirvesini aşar aşmaz ağaçlar bir açıklık yapar ve oradan, önünüzdeki vadide uzanan Aşağı Binfield”i doya&nbsp;doya seyredersiniz.</p>

  <p>Yirmi yıldır hiç görmediğiniz topraklardan geçmek de bir tuhaf oluyor doğrusu. Kimi zaman bütün ayrıntıları hatırlıyorsunuz, kimi zaman her şeyi unutmuş oluyorsunuz. Bir kere bütün mesafeler ve nirengi noktaları değişmiş durumda. İnsan, bu tepe kesinlikle daha dikti ya da bu dönemeç kesinlikle yolun öbür&nbsp;tarafındaydı diye hissediyor. Öte yandan, belli bir olaya ait, son&nbsp;derece berrak anılarınız var. Örneğin, soğuk bir kış gününde,&nbsp;bir bahçenin yemyeşil ot bürümüş bir köşesini veya likenlerle&nbsp;kaplı çürümüş bir kapı direğini ve otlarda durup size bakan bir&nbsp;ineği de hatırlıyor ve o inek niye aynı yerde durmuyor, yüzünde aynı ifadeyle niye size bakmıyor diye şaşıyorsunuz.</p>

  <p>Chamford Tepesi’ne tırmanırken, onun aklımda kalmış olan resminin hemen hemen tamamıyla hayal ürünü olduğunu fark&nbsp;ettim. Oysa ortada belli şeylerin değişmiş olduğu gibi bir olgu&nbsp;vardı. Mesela yol eskiden makadamken (onun bisikleti nasıl&nbsp;hoplatıp zıplattığı ‘hâlâ hatırımda) şimdi asfalttı ve bayağı genişletilmişti. Ayrıca artık çok daha az ağaç vardı. Eskiden bütün&nbsp;sırtlar ulu kayın ağaçlarıyla kaplıyken ve bunların dalları yer yer&nbsp;yola doğru sarkarak bir kemer oluştururken, şimdi hepsinin yerinde yeller esiyordu. Tepeye hemen hemen gelmek üzereydim&nbsp;ki, yeniliği şüphe götürmeyen bir şeye denk geldim. Yolun sağ&nbsp;tarafı olduğu gibi, pitoresk, taklit evlerle kaplanmıştı, çıkıntılı çatılar, gül kameriyeleri ve daha neler neler. Bu evler aynı hizada&nbsp;bulunamayacak kadar üst sınıftan olduklarından, sanki bir sürü&nbsp;gibi sağa sola kaçmışlardı ve her birinin kendine ait özel yolu&nbsp;vardı. İşte bu özel yollardan birinin girişinde, kocaman beyaz bir&nbsp;plaka, plakanın üzerinde de şöyle bir yazı göze çarpıyordu:</p>

  <p>&nbsp;</p>

  <p>KENN ELLER</p>

  <p>ŞECERELİ SEALYHAM DİŞİLERİ</p>

  <p>KÖPEK PANSİYONU</p>

  <p>&nbsp;</p>

  <p>Eskiden burada böyle bir şey yoktu.</p>

  <p>Bir an düşündüm. Evet, tamam. Bu evlerin olduğu yerde, eskiden küçük bir meşe korucuğu vardı; o kadar sık bir koruluktu ki, ağaçlar ince uzun bir şekil almak zorunda kalmışlardı. Baharda altlarında anemonlar açardı. Eskiden kasabanın bu kadar dışında tek bir eve bile rastlanmazdı.</p>

  <p>Tepeye varmıştım. Bir dakika sonra Aşağı Binfield’ı görecektim. Aşağı Binfield! Neden heyecanlanmamış gibi yapıyordum ki? Sırf onu yeniden görecek olma duygusu bile karnımda sancılar uyandırmaya, kalbimi hızlandırmaya yetmişti. Artık yalnızca beş saniye kalmıştı. Ve, ve, işte gelmiştik. Ayağım frende debriyaj yaptım ve -aman Tanrım!</p>

  <p>Ah, evet, siz tahmin etmiştiniz, değil mi? Ama ben edememiştim. Bunu tahmin edemediğime göre, tam bir ahmak olduğumu düşünebilirsiniz, haklısınız. Ama aklıma gelmemişti işte.</p>

  <p>İlk soru şu: “Aşağı Binfield neredeydi?”</p>

  <p>Onun için yıkılmış demek hafif kalır, düpedüz yutulmuştu. Karşımdaki, şöyle esaslı büyüklükte bir sanayi kentiydi. Aşağı&nbsp;Binfield’ın Chamford Tepesi’nden nasıl göründüğünü hatırlıyorum -hem de gayet iyi hatırlıyorum ve bu kez yanılmadığımdan&nbsp;eminim. High Caddesi’nin boyu çeyrek mil kadardı ve dağınık&nbsp;birkaç ev hariç, kasaba kabaca haç biçimindeydi. Başlıca nirengi&nbsp;noktaları kilisenin kulesiyle birahanenin bacasıydı. Şu andaysa&nbsp;ikisini de seçemiyordum. Gördüğüm, vadi boyunca her iki yana&nbsp;yayılarak ve tepenin de yine her iki yamacının yarısına kadar çıkarak akan, muazzam bir yeni yapılmış evler ırmağıydı. Sağ taraf tamamen, hepsi birbirinin tıpatıp aynı, eklene eklene dönümlerce uzanan parlak kırmızı kiremit tarlalarıyla kaplıydı. Görünüşe bakılırsa, burası büyük bir emlak ortaklığının mülküydü.</p>

  <p>Peki ama Aşağı Binfield neredeydi? Bildiğim, alıştığım kasabama ne olmuştu? Elbette bir yerlerde olmalıydı. Anlayabildiğim kadarıyla, bu tuğla denizinin ortasında bir yerlerde kaybolmuştu. Görebildiğim beş ya da altı fabrika bacasından hangisinin birahanenin bacası olduğunu çıkaramıyordum. Kentin doğu ucuna doğru, iki büyük cam ve çimento fabrikası yer alıyordu. Herhalde büyüme bunlardan kaynaklanıyordu. Baktıkça buranın&nbsp;nüfusunun yirmi beş binden aşağı olamayacağı sonucuna vardım (eskiden iki bini anca bulurdu). Belli ki, değişmeyen tek şey&nbsp;Binfield Konağı”ydı. Uzaktan sadece bir nokta gibi görünüyordu,&nbsp;ama yine de karşımıza düşen tepenin üzerinde, etrafı kayın&nbsp;ağaçlarıyla çevrili duruşu seçiliyordu, kent daha o kadar yükseğe çıkamamıştı. Ben durmuş seyrederken, birden tepenin üzerinden kapkara bir bombardıman uçağı filosu belirdi ve keme&nbsp;doğru yaklaşmaya başladı.</p>

  <p>Debriyajı kuvvetle ittim ve ağır ağır tepeden inmeye başladım. Bu, yamaçları sıra halinde kaplayan, çatıları aceleci adımlar gibi üst üste binen, hepsi birbirinin aynı, ucuz, küçük evleri bilirsiniz. Ama evlere varmadan hemen önce yine durdum. Yolun&nbsp;sol tarafında, yepyeni bir şey vardı. Mezarlık. Bir göz atmak için&nbsp;arabayı kilisenin üzeri çatılı kapısının karşısına park ettim.</p>

  <p>Mezarlık göz alabildiğine uzanıyordu, herhalde on dönüm vardı. Yeni döşenmiş çakıltaşı yolları, zevksiz yeşil çubukları ve&nbsp;bir düğün pastasından fırlamış gibi görünen, makine yapımı&nbsp;mermer melekleriyle bu yeni mezarlıklarda insana kendini yabancı hissettiren bir kendini beğenmişlik vardır. Ama beni o anda asıl çarpan, eskiden böyle bir yerin mevcut olmamasıydı. O&nbsp;zamanlar ayrı bir mezarlık yoktu, kilise avlusu bu işe yeter de artardı. Bir zamanlar bu toprakların ait olduğu çiftçiyi hayal meyal&nbsp;hatırlıyordum -ismi Blackett’ti ve hayvancılık yapardı. Yerin çiğ&nbsp;görünüşü nedense birden değişimin boyutunun kafama dank etmesini sağladı. Konu sadece kentin on dönümlük bir mezarlığa&nbsp;ihtiyaç duyacak kadar büyümüş olması değildi. Mezarlığı buraya, kentin kıyısına kuranlar onlardı. Bugünlerde hep böyle yaptıklarını fark ettiniz mi? Her yeni kent, mezarlığını kentin eteklerine kuruyor. Toz ol -gözüme gözükme! Kimse ölümün hatır-latılmasına tahammül edemiyor. Mezar taşları bile aslında aynı&nbsp;öyküyü anlatıyor. Onlara bakılırsa kimse “ölmüyor” da “uykuya&nbsp;dalıyor” veya “sonsuz yolculuğuna çıkıyor.” Oysa eskiden böyle&nbsp;değildi. Kilisemizin avlusu kasabamızın düpedüz ortasındaydı,&nbsp;her gün önünden geçer, büyükbabamızın altında yattığı köşeyi,&nbsp;gün gelip kendimizin yatacağı yeri görürdük. Ölülere bakmaktan korkmazdık. Hatta, itiraf ediyorum, kimi sıcak havalarda&nbsp;onları koklardık, çünkü bazı ailelerin mezar odaları yeterince iyi&nbsp;kapanmamış olurdu.</p>

  <p>Arabayı yavaşça bayırdan aşağı sürdüm. Çok garipti. Bu garipliğin derecesini imkanı yok hayal edemezsiniz. Yol boyunca hayaletler görüyordum, çitlerin, ağaçların, ineklerin hayaletlerini. Sanki aynı anda iki ayrı dünyaya bakıyor gibiydim; biri, bir&nbsp;zamanlar olan şeylerin olduğu sabun köpüğünden baloncuk,&nbsp;öteki de, onun arasından gözüken ve gerçekte var olan şeylerin&nbsp;parladığı baloncuk. Boğanın Ginger Rogers’ı kovaladığı tarla, işte şuracıktaydı! İşte şurası da at mantarlarının yetiştiği yerdi.&nbsp;Oysa ortada ne tarla, ne boğa, ne de at mantarı kalmıştı. Sadece&nbsp;evler, evler ve evler vardı; kirli perdeleri, bir tutam ot ya da yabani yeşillik arasında kalmış birkaç hezaren hariç, hiçbir şeyin&nbsp;bitmediği kaçak arka bahçe müsveddeleriyle, kırmızı, sıvasız,&nbsp;hap kadar evler. Ve tabii, volta atan erkekler, halı silkeleyen kadınlar, kaldırımlarda oynayan, burnu havada veletler. Bunların&nbsp;hepsi yabancıydı! Ben arkamı dönüp giderken, onlar buraya doluşmuştu. Üstelik, Aşağı Binfield’ın eski haline dair hiçbir şey&nbsp;bilmedikleri, Shooter, Wetheral, Mr. Grimmett ya da Ezekiel&nbsp;Amca’dan haberdar olmadıkları ve bunlar umurlarında bile olmadığı halde, kim bu yabancı diye beni süzenler de onlardı.</p>

  <p>İnsandaki uyma yeteneği müthiş doğrusu. En tepede duralı daha beş dakika olmamıştı, Aşağı Binfield’ı tekrar görme düşüncesiyle doğrusu biraz nefesim kesilmişti. Ama işte daha şimdiden, onun kayıp Peru kentleri gibi gömülmüş ve yutulmuş olması fikrine alışmıştım. Kendimi topladım ve gerçekle yüzleştim. Daha başka ne bekliyordum ki? Kasabalar büyürdü, insanoğlu barınmak zorundaydı. Ayrıca eski kasaba havaya uçmamıştı ya. Ötede, beride, bir yerlerde mevcuttu, gerçi tarlaların yerini evler almıştı ama... Birkaç dakika sonra onu yeniden görecektim, kiliseyi, birahanenin bacasını, babamın dükkan vitrinini, pazaryerindeki at yalağını. Yamacın en dibine varmıştım,&nbsp;yol burada ikiye ayrılıyordu. Sol tarafa döndüm ve bir dakika&nbsp;içinde kayboldum.</p>

  <p>Hiçbir şey hatırlayamıyordum. Kasabanın buralarda bir yerde mi başladığını bile hatırlayamıyordum. Tek bildiğim, eskiden böyle bir caddenin olmadığıydı -kaldırım boyunca dümdüz sıralanmış evleri, şu köşedeki bakkaliyesi, bu köşedeki küçük,&nbsp;kasvetli pubıyla, çirkin, dökülen bir cadde. Nereye çıkıyor diye&nbsp;merak ederek metrelerce gittim. Sonunda, kaldırımdan inmeye&nbsp;hazırlanan, kirli önlüklü, şapkasız bir kadına doğru yanaştım.&nbsp;Başımı pencereden uzattım.</p>

  <p>“Affedersiniz -pazaryeri ne tarafta acaba, söyleyebilir misiniz?”</p>

  <p>“Söyleyemezdi.” Lancashire aksanı o kadar sertti ki, ancak bir baltayla kesilebilirdi. Güney İngiltere artık onlarla dolu, yoksul&nbsp;bölgelerden akıyorlar. O sırada elinde alet çantası, üzerinde işçi&nbsp;tulumuyla gelen bir adam gördüm ve tekrar şansımı denedim.&nbsp;Bu kez cevap Cockney’le geldi, ama önce bir dakika düşünmesi&nbsp;gerekiyordu.</p>

  <p>“Pazaryeri? Pazaryeri? Şindi, du bakalım bi. Haa, sen Eski Pazarı söylüyosun?”</p>

  <p>Herhalde Eski Pazarı söylüyordum.</p>

  <p>“Evet, şindi... Sağa dön, ordan...”</p>

  <p>Yol uzun sürmüştü. Daha doğrusu bana birkaç mil gibi gelmişti, oysa aslında bir mil bile değildi. Evler, dükkanlar, sinemalar, şapeller, futbol sahaları -yeni, hepsi yeni. Yine içimi, düşman tarafından arkadan sarılmış ve teslim alınmışım duygusu kapladı. Bütün bu Lancashire’den ve Londra varoşlarından kopup gelen insanlar, bu cehennemi kargaşanın ortasında kök salıyor ve bu arada kasabanın belli başlı nirengi noktalarının adını öğrenmek zahmetine bile girmiyorlardı. Ama bu arada, bizim&nbsp;pazaryeri dediğimiz şeyin artık Eski Pazar diye adlandırıldığını&nbsp;öğrenmiştim. Yeni kentin ortasında, trafik ışıklarının ve bir kartalı hırpalayan tunçtan, muazzam bir aslan heykelinin -herhalde savaş hatırasıydı- bulunduğu büyük bir meydan vardı, gerçi&nbsp;buna tam bir meydan da denemezdi, çünkü belirgin bir şekli&nbsp;yoktu. Ya o her şeyin yeniliği! O çiğ, bayağı görünüş! Bu, birkaç&nbsp;yıl içinde balon gibi şişen yeni kentlerin nasıl göründüğünü biliyorsunuz, değil mi? Hani işte şu Hayes, Slough, Dagenham ya&nbsp;da diğerleri. O onlara has soğuk, o her yerdeki parlak, kırmızı tuğlalar, o indirimli çikolatalar ve radyo parçalarıyla dolu, eğreti vitrinler. Her yerde sadece bunlar vardı. Ama aniden, karşıma daha eski evlerin olduğu bir cadde çıktı. Aman Tanrım! High&nbsp;Caddesi’ydi bu!</p>

  <p>Canım, hafızam da herhalde sadece beni yanıltmak için çalışmıyordu. Buranın her santimetre karesini biliyordum işte. Bir yüz yarda kadar daha yürüdükten sonra pazaryerine gelecektim.&nbsp;Eski dükkan, caddenin öbür uçundaydı. Oraya yemekten sonra&nbsp;gidecektim -George’da kalacaktım. Buradaki her santimetre karenin bir anısı vardı! Tümünün isimleri ve sattıkları şeylerin çoğu değişmiş olsa da, bütün dükkanları ezbere biliyordum. İşte&nbsp;Lovegrove’unki! Şu da Todd’unki! Ve işte, kirişleri ve çatı pencereleriyle şu büyük, karanlık dükkan. Lilywhite’ın manifaturacı&nbsp;dükkanı, hani şu Elsie’nin çalıştığı. Ve Grimmett’inki! Belli ki,&nbsp;hâlâ bakkal olarak çalışıyor. Şimdi pazaryerindeki at yalağına gelmemiz lazımdı. Ama önümdeki arabadan göremeyecektim.</p>

  <p>Öndeki araba pazaryerine girerken döndü. At yalağının yerinde yeller esiyordu.</p>

  <p>Onun olması gereken yerde şimdi bir AA<sup>(otomobil</sup> <sup>birliği)</sup> &nbsp;görevlisi duruyordu. Arabaya bir göz attı, AA etiketini göremeyince, selam vermeye lüzum görmedi.</p>

  <p>Köşeyi dönüp George’a doğru ilerledim. At yalağının uçmuş olması beni o kadar sarsmıştı ki, birahanenin bacasının yerinde&nbsp;durup durmadığına bakmadım bile. George da değişmişti tabii,&nbsp;adı hariç. Ön cephe öyle bir süslenmişti ki, gören şu nehir kıyısı otellerinden biri sanırdı, tabii arması da değişmişti. Yine de,&nbsp;yirmi yıldan beri, o âna kadar onu bir kez olsun aklıma getirmediğim halde, kendimi bildim bileli orada öylece asılı duran eski&nbsp;armayı en ince ayrıntısına kadar hatırımda tuttuğumu fark etmem tuhaftı. Armanın, gayet sıska bir ata binmiş St. George’un,&nbsp;gayet şişman bir ejderhaya hamle ettiği, acemice yapılmış bir&nbsp;resmi vardı, çatlayıp solmuş olmasına rağmen üzerindeki mütevazı imza okunurdu: “Wm Sanford, Boyacı ve Dülger.” Yeni imzanın ise artistik bir görünüşü vardı. Gerçek bir sanatçı tarafından üzerinden geçilen armadaki St. George, biraz kadınsı bir görünüm almıştı. Çiftçilerin kapanlarının durduğu ve cumartesi&nbsp;geceleri kafayı bulanların kustuğu taş avlu, en az üç katı kadar&nbsp;büyütülüp betonla kaplanmış, etrafına garajlar sıralanmıştı. Arabayı garajlardan birine çektim ve indim.</p>

  <p>İnsan aklına dair bildiğim bir şey varsa„.o da dura dura ilerlediğidir. Neredeyse bir ömür boyu hiçbir şey hissetmezsiniz. Ondan sonra şimdi bana olduğu gibi, son çeyrek saat içinde şok&nbsp;geçirirsiniz. Chamford Tepesi’nin en tepesinde durduğumda&nbsp;karnıma bir yumruk yemiş gibi olmuş ve Aşağı Binfeld’ın yok olduğunu anlamıştım. İkinci darbeyi de at yalağının uçtuğunu&nbsp;gördüğümde aldım. Caddelerden iç karartıcı bir esef duygusuyla geçtim. Ama arabaya binip de şapkamı kafama geçirince, birden hiçbirinin önemi kalmadı. O kadar güzel, güneşli bir gündü ki, ve otelin, yeşil saksılı çiçekler ve daha bin bir ıvır zıvırla dolu avlusundan öyle bir yaz havası yayılıyordu ki... Ayrıca çok&nbsp;açtım ve hemen yemek yiyecek bir yer bulmam gerekiyordu.</p>

  <p>Otelden içeri, daima benden önce giren ayakkabılarım ve takım elbisemin yarattığı bir önemli insan havasıyla girdim. Kendimi gayet zengin hissediyor ve muhtemelen öyle de gözüküyordum. Arabayı görmedikçe bana, gayet sıkı bir işadamı derdiniz, iyi ki, yeni takım elbisemi giyip gelmiştim -tarzıma uyan, ince&nbsp;beyaz çizgili, mavi flanel takım. Terzinin de dediği gibi “inceltici bir etkisi” vardı. O gün beni görenler eminim borsa simsarı&nbsp;sanmışlardır. Ve ne derseniz deyin, güneşin pencerelerdeki saksılarında duran pembe sardunyaları parlattığı bir haziran gününde, şirin bir kır oteline girip de kuzu rostosu ve nane sosu&nbsp;ısmarlamak çok hoş bir şeydi. Otellerde kalmaya alışık olmadığımdan filan değil. Her türlüsünü görmüşümdür, ama yüzde&nbsp;doksan dokuzu, şu anda güya kalmakta olduğum Rowbottoms’larınki gibi, oda-kahvaltıya beş kağıt bayıldığınız, çarşafları daima nemli, musluklarıysa hep bozuk olan “aile ve tüccar”&nbsp;otelleriydi. George ise öylesine zeki çıkmıştı ki, bu kadarını beklemiyordum. Gerçi onun kiraya verdiği bir iki odası daima bulunur ve pazarın kurulduğu günler, çiftçilere yemek (rozbif ve&nbsp;Yorkshire, hamur lokması ve Stilton peyniri) çıkarırdı, ama eskiden ona otel denemezdi, ancak bir pubı vardı. Oysa şimdi, geçerken gördüğüm ve aynen eskisi gibi görünen ana barı hariç,&nbsp;her şeyi farklılaşmıştı. Zemini yumuşacık bir halıyla, duvarları&nbsp;da baskı av resimleri, bakır tavalar ve benzeri ıvır zıvırla kaplı&nbsp;uzun bir koridordan geçtik. Eski hali belli belirsiz kafamda canlandı, yerde içi boş, betondan karolar, bira kokusuyla karışık sıva kokusu. Kıvırcık saçlı, siyah elbiseli, sekreter ya da öyle bir şey olduğunu zannettiğim, zeki görünüşlü bir kadın büroda ismimi kaydetti.</p>

  <p>“Oda istiyordunuz, değil mi efendim? Kesinlikle efendim. İsim olarak ne yazayım efendim?”</p>

  <p>Duraladım. Nihayet esas an gelmişti. Adımı bildiğine en ufak bir şüphem yoktu. Sık rastlanan bir ad olmadığı gibi, kilise bahçesinde de bizden çok kişi vardı. Sonuçta Aşağı Binfield’ın en eski ailelerinden biriydi Bowlingler, Aşağı Binfield’ın Bowlingleri.&nbsp;Ve tanınmak bir biçimiyle hüzün verici olsa da, buna oldukça&nbsp;hazırlıklıydım.</p>

  <p>“Bowling,” dedim tane tane. “Mr. George Bowling.” “Bowling, değil mi efendim? B-O-A- ah! B-O-W mi? Evet,&nbsp;efendim. Londra’dan geliyordunuz, değil mi efendim?”</p>

  <p>Cevap vermedim. Hiçbir şey yazamadı. Benim adımı ilk defa duyuyordu. George Bowling’i hiç duymamıştı, hani şu Samuel&nbsp;Bowling’in oğlu -Samuel Bowling kim mi? Lanet olsun! Hani şu&nbsp;otuz yıldan fazla, her cumartesi buranın barında yarım pint birasını deviren Samuel Bowling.</p>
</body>
</html>
