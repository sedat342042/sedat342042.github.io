<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h2 id="calibre_pb_2"><a id="bookmark4"></a>3</h2>

  <h1 class="sigil_not_in_toc">&nbsp;</h1>

  <p>Tepemizden alçaktan uçan bir bombardıman uçağı geçiyordu. Birkaç dakika boyunca trenle aynı hizada gitti.</p>

  <p>Karşımda, süfli pardösüler içinde, en küçüğünden reklamcılıkla uğraştıkları aşikar, muhtemelen gazete tanıtımcısı iki hödük oturuyordu. Biri Mail, öteki <i>Express</i> okuyordu. Davranışlarından, beni de kendilerinden saydıklarını anladım. Vagonun üst başında oturan, siyah çantalı iki avukat katibi, hem bizleri&nbsp;etkilemek, hem de sürüden olmadıklarını göstermek için hukuki palavralarla süslü bir konuşmaya dalmışlardı.</p>

  <p>Önümden kayıp giden evlerin arka cephelerini seyrediyordum. Batı Bletchley hattı büyük ölçüde gecekondu mahallelerinden geçer, ama bunlar nispeten sakin yerlerdi; kutulara dikilmiş çiçeklerin süslediği küçük avluları ve kadınların çamaşır ve kuş&nbsp;kafesi astıkları yassı çatıları görünüp kayboluyordu. Kocaman siyah bombardıman uçağı havada aniden hafifçe yan yatıp öyle bir&nbsp;hızlandı ki, görünmez oldu. Sırtım lokomotife dönük oturuyordum. Hödüklerden biri, bir an için uçağa baktı. Aklından geçeni okuyordum. Herkesin düşündüğünü düşünüyordu o da. İki&nbsp;yıl sonra, bir yıl sonra, bunlardan birini gördüğümüzde ne yapacağız? Korkudan altımıza yapıp balıklama sığınağa dalacağız.</p>

  <p>Hödük, <i>Daily</i> Mail’ini indirdi.</p>

  <p>“Templegate’in galibi geliyor,” dedi.</p>

  <p>Avukat katipleri, ücretlere ve bahşişlere dair, bazı öğrenilmiş zırvalar yumurtlamaya devam ettiler. Öteki hödük elini yelek&nbsp;cebine attı ve yamulmuş bir Woodbine çıkardı. Öteki cebini de&nbsp;karıştırdıktan sonra bana doğru eğildi.</p>

  <p>“Kibritin var mı Fıçı?”</p>

  <p>Kibrit arandım. “Fıçı”yı fark etmişsinizdir. Hakikaten ilginçti. Birkaç dakika için bombaları düşünmeyi bırakıp, o sabah banyoda incelediğim vücudum hakkında tefekküre daldım.</p>

  <p>Fıçı gibi olduğum doğruydu. Aslına bakılırsa, vücudumun belden yukarısı tam bir fıçıyı andırıyordu. Ama bence ilginç olan&nbsp;şu ki, eğer birazcık şişmansanız hemen herkes, hatta bir yabancı bile, size görünüşünüzle ilgili aşağılayıcı bir anlam içeren bir&nbsp;ad takmayı kendine hak görüyor. Kambur ya da şaşı veya tavşan&nbsp;dudaklı bir arkadaşınızı düşünün -ona durumunu hatırlatan bir&nbsp;lakap takar mıydınız? Oysa her şişman doğal olarak etiketlenir.&nbsp;Ben, insanları otomatikman sırtına şaplattığı, kaburgalarını&nbsp;dürttüğü tiplerdenim ve bunların hemen hepsi de benim bundan hoşlandığımı sanır. Örneğin Pudley’deki Crown barına, yanımda, Denizköpüğü Sabunları için seyahat eden ama Crown da&nbsp;neredeyse mevcutlu olan ve kaburgalarımı dürtükleyip, avaz&nbsp;avaz, bar ahalisinin bıkıp usanmak bilmediği “İşte halis insan azmanı, biçare Tom Bowling huzurlarınızda” esprisini patlatan&nbsp;Waters serserisi olmadan adımımı atamam (iş yüzünden haftada&nbsp;bir o tarafa geçerim). Waters’in parmakları demir çubuklar gibidir. Nedense şişman bir adamın bir şey hissetmediğini sanırlar.</p>

  <p>Hödük, dişlerini karıştırmak için kibritlerimden birini daha alarak gerisingeri fırlattı. Tren gürültüyle demir bir köprüye girdi. Aşağıdaki fırıncı kamyonetiyle çimento yüklü kamyonun&nbsp;kuyruğu bir an gözüme çarpıp kayboldu, işin tuhafı, onların şişmanlar konusunda bir bakıma haklı olduklarını düşünüyordum. Şişman birinin, özellikle doğuştan -yani çocukluğundan&nbsp;beri- şişman birinin, diğerlerine pek benzemediği doğrudur.&nbsp;Hayatı boyunca başka bir düzlemde ilerler, bir tür hafif-komedi&nbsp;düzlemi, ne var ki, panayırların ikincil gösterilerindeki hödükler ya da yüz yirmi kiloyu aşmışlar söz konusu olduğunda, hafif&nbsp;komedi ağır farsa döner. Hayatım boyunca zayıf da şişman da&nbsp;olmuştum ve şişmanlığın insanın görüntüsünde yarattığı farkı&nbsp;iyi bilirim. Bir biçimde sizin hayatı fazla ciddiye almanızın önüne geçer. Şişmanlığı dışında hiçbir özelliği bulunmayan, yürümeye başladığı andan itibaren Şişko diye çağrılan bir insanın,&nbsp;herhangi bir derin duygunun varlığından haberdar olduğundan&nbsp;şüpheliyim. Nasıl olsun ki? Bu tür hiçbir deneyim yaşamamıştır.&nbsp;Trajik bir sahneye bile şahit olmamıştır, çünkü şişman bir adamın bulunduğu sahne trajik olamaz, ancak komik olur. Mesela&nbsp;şişman bir Hamlet düşünün! Ya da Romeo’yu Oliver Hardy’nin&nbsp;oynadığını. İşin tuhafı, benzer şeyleri birkaç gün önce, Boots’ta&nbsp;bulduğum bir romanı okurken düşünmeye başlamıştım. Adı,&nbsp;Boşa <i>Gitmiş Tutku</i>’ydu. Hikayedeki delikanlı, kız arkadaşının&nbsp;başka bir herifle gittiğini öğrenir. Romanlarda rastlanan türden&nbsp;bir heriftir bu, yani solgun, duygulu bir yüzü, koyu renk saçları&nbsp;ve kendine ait bir geliri vardır. Metnin nasıl aktığını aşağı yukarı hatırlıyorum:</p>

  <p><i>David odada bir aşağı bir yukarı dolanıp duruyor</i>, <i>arada ellerini alnına bastırıyordu</i>. <i>Haberler onu adeta serseme çevirmişti. Uzunca bir zaman buna inanamadı. Sheila ona yalan söylemişti! Bu&nbsp;olanaksızdı! Apansız gözleri açıldı ve gerçek olanca acılığıyla&nbsp;önüne serildi. Ama bu kadarı çok fazlaydı. Aniden gözyaşları sağanak gibi boşandı.</i></p>

  <p>Her neyse, işte böyle bir şeydi. Daha o anda beni düşünmeye sevk etmişti. Burada da aynı şey vardı, anlıyorsunuz, değil mi? İnsanlardan -en azından bazı insanlardan-böyle davranması bekleniyor işte. İyi de, benim gibi bir adam için ne söz konusu olabilirdi ki? Hilda’nın bir hafta sonu bir başkasıyla çekip gittiğini düşünün -kılım kıpırdamaz, aslında onda hâlâ bir şeylerin kalmış olduğunu görmek beni ancak hoşnut eder- ama varsayalım ki, fena halde kılım kıpırdıyor, acaba ben de böyle bir&nbsp;gözyaşı sağanağına kapılır mıydım? Benden bunu bekleyen biri&nbsp;var mıdır? Benimki gibi bir vücutla böyle bir şey yapamazsınız.&nbsp;Bu düpedüz ayıp olur.</p>

  <p>Tren bir bentten geçiyordu. Hemen altımızda göz göz evlerin çatıları alabildiğine uzanıyordu, o anda bir güneş ışığı huzmesine yakalanmış, bombaların düşeceği, küçük, kırmızı çatılar. Nasıl da durmadan bombaları düşünüp duruyorduk. Vaktin yaklaştığından kimsenin kuşkusu yoktu. Bu gazetelerde yer alan&nbsp;“Korkacak ne var ki!” yollu yazılardan da belliydi. Evvelsi gün&nbsp;News <i>Chronicle</i>’da, bu aralar bombardıman uçaklarının pek hasar yapamadığına dair bir yazıya rastlamıştım. Uçaksavar topları öylesine etkiliydi ki, bombardıman uçakları yirmi bin fitin<sup>(30,479 santimetrelik uzunluk ölçüsü.)</sup> altına inemiyorlardı. Anlaşılan arkadaş, uçak yeterince yüksekteyse, bombanın yere varamayacağını sanıyordu. Ya da herhalde,&nbsp;bombacının Woolwhich Cephaneliği’ni ıskalayıp, Ellesmere Sokağı gibi yerleri vuracağını söylemek istiyordu.</p>

  <p>Ama genel olarak ele alındığında, şişmanlığın o kadar da fena bir şey olmadığını düşünüyordum. Bir kere şişman bir adam her zaman popülerdir. Gerçekten de kitapçıdan piskoposluğa&nbsp;kadar, şişman bir adam her yere uyar ve kendini evindeki kadar&nbsp;rahat hisseder. Kadınlar nezdinde ise sanıldığından çok daha&nbsp;fazla şansı vardır. Kimi insanların sandığı gibi, bir kadının şişman bir adama sadece şakacıktan bakıyor olması palavradır. Gerçek şudur ki, bir kadın hiçbir erkeğe şakacıktan bakmaz, yeter ki o erkek onu, ona âşık olduğuna inandırsın.</p>

  <p>İnanın, ben de her zaman şişman olmamışımdır. Sekiz dokuz yıldır kilo alıyorum ve karakteristiklerin çoğunu yakaladım.&nbsp;Ama ta içimden, bütün zihnimle, her şeyimle şişman olmadığım&nbsp;da bir gerçek. Yo! Sakın beni yanlış tanımayın. Kendimi bir tür&nbsp;hemen solan bir çiçek, gülen yüzün arkasında kan ağlayan bir&nbsp;kalp filan gibi tanıtmaya çalışmıyorum. Eğer böyle biriyseniz, sigorta işinde barınamazsınız. Kabayımdır, duyarsızımdır ve her&nbsp;ortama kolayca uyarım. Dünya üzerinde komisyonculuk var olduğu, yaşamlar küstahlık ve duyarsızlıkla kazanıldığı sürece, benim gibi herifler bu tür işleri yapacaklardır. Öyle sanıyorum ki,&nbsp;ben her ne olursa olsun hayatımı kazanabilirdim -ama ancak&nbsp;hayatımı, bir servet değil- hatta bir savaş, devrim, kıtlık ya da&nbsp;salgında bile. Birçok insandan daha çok yaşayacağımı söyleyerek&nbsp;kendime metanet verirdim. Ben o tiplerdenim. Ama içimde başka bir şey daha vardı; geçmiş zamanlardan kalan bir rahatsızlık.&nbsp;Bunun ne olduğunu size daha sonra anlatacağım. Şişmanım,&nbsp;ama ruhum zayıf. Tıpkı her kaya parçasının içinde yontulmamış&nbsp;bir heykelin saklı durması gibi, her şişman adamın içinde de zayıf bir adamın durduğunu hiç fark etmiş miydiniz?</p>

  <p>Benden kibritimi isteyen hödük, £xpress’inin üzerinde adamakıllı dişlerini karıştırıp duruyordu.</p>

  <p>“Bacak davası da pek ilerlemiyor gibi,” dedi.</p>

  <p>“Onu asla bulamazlar,” diye cevap verdi öteki. “Bir çift bacaktan, sahibini nasıl teşhis edebilirsin ki? Hepsi de aynı biçimde kanıyordur, öyle değil mi?”</p>

  <p>“Bacaklan sardığı gazete parçasından teşhis edebilirler,” dedi ilki.</p>

  <p>Aşağıda, sokağın ya da caddenin gidişine göre şu yana veya ötekine kıvrılan, ama bir türlü bitmek bilmeyen çatılar uzanıyordu. Öylesine sonsuzdular ki, uçsuz bucaksız bir ovada gittiğinizi sanıyordunuz. Londra’dan ne tarafa giderseniz gidin, evler,&nbsp;yirmi milden<a id="footnote3"></a> fazla, hiç kesintisiz uzanır. Tanrım! Bombardıman&nbsp;uçaklarının bizi ıskalamaları mümkün mü? Koca bir kaşar tekeri gibiyiz. Ve muhtemelen hiçbir uyarı da olmayacak. Çünkü,&nbsp;bugünlerde kim savaş açacak kadar budala olabilir ki? Eğer ben&nbsp;Hitler’in yerinde olsaydım, bombardıman uçaklarımı bir silahsızlanma konferansının tam orta yerinde gönderirdim. Katiplerin Londra Köprüsü’nde koşuştuğu, kanaryanın şakıdığı ve yaşlı kadıncağızın paçalı donları ipe dizdiği sakin bir sabahta -yüksel, bırak, bummm! Havaya uçan evler, kana bulanan pantolonlar ve cesetlerin başında öten bir kanarya.</p>

  <p>Yine de yazık, diye aklımdan geçirdim ve uçsuz bucaksız çatılar denizine baktım. Millerce uzanan caddeleri, kızarmış balık dükkanları, derme çatma şapelleri, resim atölyeleri, arka cephelerdeki küçük matbaaları, fabrikaları, daireleri, deniz salyangozu sergileri, mandıraları, elektrik santralleri ve daha kim bilir&nbsp;neleriyle, muazzamdı! Hele o dinginliği! İçinde hiçbir yırtıcının&nbsp;yaşamadığı bir büyük yaban gibiydi. Ne ateşlenen bir silah, ne&nbsp;ananasları yolan biri, ne de berikini coplayan öteki vardı. İçinde&nbsp;makineli tüfekli bir adam barındıran herhangi bir yatak odası&nbsp;penceresi, o anda muhtemelen İngiltere’nin tamamında bulunmuyordu.</p>

  <p>Peki ama ya beş yıl sonra? Veya iki yıl? Ya da hatta bir yıl?</p>

  <p>&nbsp;</p>
</body>
</html>
