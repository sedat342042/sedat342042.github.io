<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h2 id="calibre_pb_9"><a id="bookmark18"></a>6</h2>

  <p>&nbsp;</p>

  <p>Balığa çıkmanın dışında bir de okuma vardı.</p>

  <p>Eğer tek sevdiğim şeyin balık tutmak olduğu gibi bir izlenim bıraktıysam, abartmışım demektir. Balık tutmak birinciydi, ama&nbsp;okumak da hemen ardından geliyordu. Okumaya, yani gönüllü&nbsp;olarak okumaya başladığımda, on-on bir yaşlarında olmalıydım.&nbsp;O yaşta bu, insana yeni bir dünya keşfetmek gibi gelir. Şimdi bile iyi bir okuyucuyum, birkaç roman bitirmeden geçirdiğim hafta sayısı pek fazla değildir. Ben, tipik bir Boots Kütüphanesi müdavimi denecek cinstenim. Daima, en son çoksatan kitapların&nbsp;peşine düşerim <i>(iyi Arkadaşlar</i>, <i>Bengal Süvarisi</i>, Şapkacının <i>Şatosu</i>, bunların hepsini tek tek bulup okumuşumdur). Ve bir küsur&nbsp;yıl var ki, Sol Kitaplar Kulübü’nün bir üyesiyim. 1918’de, yirmi&nbsp;beş yaşımdayken, hayata bakışımı kesinlikle değiştiren, bir tür&nbsp;okuma kürü yaptım. Ama yine de hiçbiri, bir penilik bir haftalık dergiyi açıp da, hırsızların kilerini, Çin’in afyon mağaralarını, Polinezya Adalarını ya da Brezilya ormanlarını keşfetmeye&nbsp;benzemiyor.</p>

  <p>On bir yaşımdan on altı yaşıma kadar, okumak hayatımın en büyük zevkiydi. Önce, oğlan çocuklarının bayıldığı, o ucuz, haftalık dergilerle başladım -kaba bir baskı, ince, küçük sayfalar,&nbsp;kapakta üç renkli bir çizim- ve ardından kitaplar geldi. <i>Sherlock</i> <i>Holmes</i><i>, Dr.</i> <i>Nikola, Demir Maske</i>, <i>Dracula</i>, <i>Piyangolar.</i> Sonra, Nat Gould ve Ranger Gull, bir de adım unuttuğum, ama Nat Gould’un yarış hikayeleri yazdığı hızla boks hikayeleri yazan bir&nbsp;başkası. Annem ve babam biraz daha iyi eğitilmiş olsaydı, herhalde daha “iyi” kitaplar okurdum Dickens, Thackeray filan gibi. Aslında okulda <i>Quentin Durward'ı</i> bitirmemiz için bizi teşvik&nbsp;ettiler, Ezekiel Amca da arada bir bana Ruskin ve Cariyle okutmaya çalışırdı. Ama evimizde İncil ve Smiles’ın <i>Kendin Yap’</i>ı dışında hiç kitap yoktu. Benim de, kendimce “iyi” bir kitabı okumam için epeyi zaman geçmesi gerekti. Bunlardan dolayı üzülmüyorum. Ne okumak istediysem onu okudum ve onlardan,&nbsp;bana okulda öğrettiklerinden çok daha fazlasını öğrendim.</p>

  <p>Ucuz gerilim romanlarının devri daha ben çocukken kapanmıştı, onları hatırlamıyorum bile; ama oğlan çocuklarına yönelik, bazıları bugün bile çıkan, bir dizi haftalık dergi vardı. Buffalo Bill&nbsp;devri sanırım geçmişti, muhtemelen Nat Gould da artık pek&nbsp;okunmuyordu, ama Nick Karter ve Sexton Blake hâlâ aynen devam ediyorlardı. Eğer doğru hatırlıyorsam, <i>Mücevher ve Mıknatıs&nbsp;</i>1905’te çıktı. <i>BOP o</i> günlerde hâlâ edepli bir dergiydi, ama&nbsp;1903’te çıkan <i>Ahbap Çavuşlar</i> harikaydı. Sonra bir de ansiklopedi vardı -adını tam olarak hatırlayamıyorum- bir penilik sayılar&nbsp;halinde çıkardı. Hiçbir zaman satın almaya değer bir şey gibi gözükmedi, ama ara sıra okuldan bir oğlanın eski sayılan elinden çıkaracağı tutardı. Eğer bugün Mississippi’nin uzunluğunu veya&nbsp;ahtapotla mürekkepbalıgı arasındaki farkı ya da çan dökülen madenin tam karışımını biliyorsam, bunları hep ondan öğrendim.</p>

  <p>Joe asla okumazdı. O, yıllarca okula gittiği halde, sonunda arka arkaya on satırı yanlışsız okuyamayan oğlanlardandı. Daha&nbsp;basılı bir şey gördüğü anda hasta oluyordu. Onu bir kere benim&nbsp;<i>Ahbap Çavuşlar</i> nüshalarımı karıştırırken görmüştüm; birini eline alıp bir iki paragraf okumuş, sonra da küflü yonca koklayan&nbsp;bir atın yaptığı iğrenme hareketinin aynını yapmıştı. Beni okumaktan soğutmaya çalıştı. Ama benim “zeki çocuk” olduğuma&nbsp;hükmeden annemle babam bana arka çıktılar. Onların deyimiyle “kitabi bilgiye” heves etmem, onları biraz da gururlandırıyordu. Ama tam da kendilerinden beklendiği gibi, <i>Ahbap Çavuşlar&nbsp;</i>ve <i>Union Jack</i> gibi dergiler okumam onları biraz da rahatsız ediyordu. Benim “geliştirici” bir şeyler okumam gerektiğini düşünüyor, ama kitapları, hangilerinin “geliştirici” olduğuna karar&nbsp;verecek kadar iyi tanımıyorlardı. Sonunda annem, Foxe’un <i>Şehitler Kitabı'nın</i> ikinci el bir nüshasını edindi, gerçi hiç okumadım, ama çizimleri fena değildi.</p>

  <p>1905 kışı boyunca, <i>Ahbap Çavuşlar’a</i> her hafta bir peni bayıldım. <i>Korkusuz Donovan</i> diye bir dizi vardı, onu takip ediyordum. <i>Korkusuz</i> Donovan, dünyanın birçok köşesinden inanılmaz şeyler toplamak üzere bir Amerikalı milyoner tarafından tutulmuş bir kaşifti. Bu bazen Afrika’daki yanardağların kraterlerinden çıkarılmış, golf topu büyüklüğünde elmaslar, bazen Sibirya’nın donmuş ormanlarından getirilen taşlaşmış mamut dişleri, bazen de Peru’nun kayıp şehirlerinde bulunan İnka hâzineleri olurdu. Donovan her hafta yeni bir seyahate çıkar ve daima başarırdı. Benim gözde okuma köşem avlunun arkasındaki tavan arasıydı. Burası, babamın yeni ürün buğday çuvallarını çıkardığı zamanlar dışında, evin en sessiz köşesiydi. Üzerine yatmaya müsait, kocaman çuval denkleri vardı. Ortalık, samanla&nbsp;karışık sıva kokardı, bütün köşeler örümcek ağıyla kaplıydı, tam&nbsp;benim yattığım yerin üstünde, tavanda bir delik ve sıvayı kabartmış bir de lata vardı. Her şeyi sanki şu andaymış gibi hissediyorum. Bir kış günüydü, insan hiç kımıldamadan yatarsa havanın&nbsp;soğuğunu daha az hissediyordu. Önümde bir <i>Ahbap Çavuşlar&nbsp;</i>nüshasıyla yüzüstü yere uzanmışım. Aniden çuvalın köşesinden&nbsp;bir fare çıkıyor, tıpkı kurulmuş bir oyuncak gibi. Sonra birden&nbsp;taş kesilip, parlak, boncuk gözlerle beni izlemeye koyuluyor. On&nbsp;iki yaşındayım, ama o anda Korkusuz Donovan’ım. Amazon’dan&nbsp;iki bin mil yukarıda, çadırımı yeni kurmuşum, her yüz yılda bir&nbsp;çiçek açan gizemli orkidenin kökleri, kamp yatağımın altındaki&nbsp;sandıkta emniyette. Dişlerini vişne çürüğüne boyayan ve beyaz&nbsp;adamın canlı canlı derisini yüzen Hopi-Hopi yerlileri ormanı her&nbsp;taraftan çevirmiş, savaş tamtamlarını çalıyorlar. Ben fareye bakıyorum, fare bana bakıyor. Sıvayla karışık samanın kokusu burnumda, serin sıvayı kokluyorum, Amazon’un yukanlarıdayım... mutluluk bu, saf mutluluk.</p>

  <p>&nbsp;</p>
</body>
</html>
