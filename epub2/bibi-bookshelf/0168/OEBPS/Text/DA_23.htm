<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 class="sigil_not_in_toc" id="calibre_pb_17"><a id="bookmark29"></a>&nbsp;</h1>

  <h2 id="sigil_toc_id_10">2</h2>

  <h1 class="sigil_not_in_toc">&nbsp;</h1>

  <p>Yemek salonu da değişmişti.</p>

  <p>Gerçi orada hiç yemek yememiştim, ama kahverengi ocak rafı, yaldız sarısı duvar kağıtları -bu renk bilerek mi seçilmişti yoksa zamanla ve isten mi bu hali almıştı, bilmiyorum- yine&nbsp;Wm Sanford, Boyacı ve Dülger imzalı, yağlıboya Tel-el-Kebir savaşı resmiyle eski salonu hatırlıyordum. Şimdi burayı ortaçağ&nbsp;tarzı bir yere döndürmüşlerdi. Ocak başı sedirleriyle tuğladan&nbsp;bir şömine, tavam boydan boya kateden koca bir kiriş, duvarlarda meşe lambriler, velhasıl daha elli yarda öteden teşhis edebileceğiniz bir sürü taklit ıvır zıvır. Kiriş hakiki meşedendi, eski bir&nbsp;yelkenliden alınmıştı, yani muhtemelen, ama herhangi bir şeyi&nbsp;tuttuğu filan yoktu. Tanrı bilir bunların lambrileri de sahteydi.&nbsp;Masaya yerleşir ve becerikli genç garson kız da kepini düzelterek bana doğru gelirken, parmaklarımla lambrilere şöyle bir vurmayı ihmal etmedim. Evet! Tam düşündüğüm gibiydi. Bir tür&nbsp;karışımla lambri süsü vermiş, üstüne de yağlıboya çekmişlerdi.</p>

  <p>Ama yemek fena değildi doğrusu. Biraz geğirten, ama keyfimi yerine getiren, şimdi markasını hatırlayamadığım bir şişe beyaz Fransız şarabıyla, nane sosumu ve kuzu etimi yedim. Yemek yiyen bir kişi daha vardı, otuzlarıda gösteren, sarışın bir kadın,&nbsp;muhtemelen bir dul. Yoksa George’da mı kalıyordu, kafamdan&nbsp;hemen, müphem bazı yanaşma manevraları geçti. İnsanın bu kadar karman çorman şeyler hissetmesi ne tuhaf. Günün yarısını&nbsp;hayaletler görerek geçiriyordum. Geçmiş gelip şimdinin içine giriyordu. İşte pazarın kurulduğu gün, ayakları masaları altından&nbsp;dışarı taşan, kabaraları taş zemine sürten ve “insan midesi hayatta bu kadarını alamaz” denecek miktarda biftek ve hamur lokmasının başına çökmüş, çam yarması gibi çiftçiler. Ve işte, pırıl&nbsp;pırıl beyaz örtüleri, şarap kadehleri, katlanmış peçeteleri, küçük&nbsp;masaları, taklit dekorasyonu ve hepsinin üzerine damgasını vuran genel pahalılığıyla şimdiki otel. O zaman ben de diyecektim&nbsp;ki, “İşte on iki kağıdım, işte yeni takım elbisem. Ben küçük George Bowling. Bir gün kendi arabamla. Aşağı Binfield’a döneceğime kim inanırdı?” Sonra içimi ısıtan şarabın da etkisiyle sarışın&nbsp;kadını seyretmeye ve onu zihnimden soymaya başlayacaktım.</p>

  <p>Öğleüzeri, yine ortaçağ taklidi, ama bu kez deri koltuklar ve cam masalarla çağın aerodinamikliğine ayak uydurmuş oturma&nbsp;salonunda, bir puro ve bir kadeh brendiyle gönül eğlerken de&nbsp;yine aynı şey oldu. Yine hayaletler görüyordum, ama bu kez&nbsp;hoşnuttum. İşin aslı, biraz çakırkeyiftim ve sarışın kadının geleceğini, ona yanaşabileceğimi sanıyordum. Ama saçının telini bile göstermedi. Çay saatine dek yerimden kalkmadım.</p>

  <p>Sonra pazaryerine yollandım. Gelince sola döndüm. Dükkana gidiyordum. Ne tuhaftı. Yirmi bir yıl önce, annemin cenazesinin kalktığı gün, trenle önünden geçmiş ve onu o kapanmış, toza toprağa bulanmış, levhasını bir primüs lambasıyla yanmış&nbsp;haliyle görmüştüm de kılım bile kıpırdamamıştı. Şimdiyse, bu&nbsp;kadar ayrı kalmışken ve evin içine dair hatırlayamadığım bunca&nbsp;ayrıntı varken, onu yeniden görme fikri yüreğimi ağzıma getiriyordu. Berber dükkanını geçtim. Adı değişmişti, ama hâlâ berber dükkanıydı. Kapıdan dışarı ılık, sabun ve badem kokulu bir&nbsp;hava taşıyordu. Yine de eskinin defne ispirtosu ve latakya kokusuyla aşık atamazdı. Dükkan -dükkanımız- ise yirmi metre ötedeydi. Ah!</p>

  <p>Kapıda, George’un tabelasını yapan şahsa ait olduğundan en ufak bir kuşku duymadığım el tarafından yapılmış, aynı sanatsal&nbsp;görünüşlü levha sallanıyordu:</p>

  <p>&nbsp;</p>

  <p>WENDY’NIN ÇAY SALONU</p>

  <p>SABAH KAHVESİ&nbsp;</p>

  <p>EV YAPIMI KEKLER</p>

  <p>&nbsp;</p>

  <p>Bir çay salonu, ha?</p>

  <p>Galiba, zahireci dışında ne dükkanı olursa olsun, ister kasap, ister hırdavatçı, aynı darbeyi yiyecektim. İnsanın, bir evde doğdu&nbsp;diye, ömrü boyunca onun üzerinde bazı haklara sahip olduğunu&nbsp;sanması saçma, ama böyle işte. Yer, adını hak ediyordu doğrusu.&nbsp;Pencerelerde mavi perdeler, vitrinde bir iki kek, üzeri çikolata&nbsp;kaplı, tepesine tek bir kestane kondurulmuş cinsten kekler. Gözüm çay may görmüyordu, içeriyi görmem gerekiyordu.</p>

  <p>Belli ki, hem dükkanı, hem de oturma odası olarak kullanılan yeri, çay salonuna dönüştürmüşlerdi. Çöp kutusunun durduğu ve babamın tohum yetiştirdiği arka avluyu düzleyip rustik masalar, ortancalar ve ufak tefekle doldurmuşlardı. Hayaletler&nbsp;çoğaldı! Piyano, duvardaki yazılar, şöminenin başında karşılıklı&nbsp;duran ve annemle babamın pazar akşamları, birinin elinde bir&nbsp;<i>People,</i> ötekinde bir <i>News of the World</i>, oturdukları, iki, koca, kırmızı koltuk! Burayı George’dan da daha antika bir tarzda döşemişlerdi, kanatlı masalar, tavana asılan, dövme demirden kollu&nbsp;bir avize, duvarlarda kurşun-kalay karışımı armalar ve daha neler neler. Bu sanatsal çay salonlarını iyice karartmayı nasıl da becerdiklerini fark ettiniz mi? Herhalde, antikalığın bir parçası oluyor. Ve normal bir garson yerine, beni suratında ekşi bir ifadeyle karşılayan, üzerine sanki bir tür ambalaj kağıdı geçirilmiş genç&nbsp;bir kadın. Çay istedim, ancak on dakika sonra getirebildi. Çayın&nbsp;nasıl olduğunu anlamışsınızdır -Çin çayı o kadar açıktı ki, içine&nbsp;süt koyana kadar sade su içtim sanıyordunuz. Neredeyse tam&nbsp;babamın koltuğunun durduğu yerde oturuyordum. Onun, <i>People dan,</i> uçan makineler, balinanın yuttuğu adam ya da başka bir&nbsp;şeye dair, kendi deyimiyle bir “parça” okuyan sesini duyar gibiydim. Bana öyle geliyordu ki, sanki orada sahte bir kimlikle oturuyordum ve bunu anlar anlamaz beni kapı dışarı edeceklerdi.&nbsp;Ama bir yandan da birilerine, burada doğduğumu, bu eve ait olduğumu ya da daha doğrusu, bu evin bana ait olduğunu anlatmak için yanıp tutuşuyordum. Başka çay içen kimse yoktu. Ambalaj kağıdı giysili kadın pencerenin yanında dikiliyordu, eğer&nbsp;ben orada olmasam, belli ki, dişlerini karıştıracaktı. Ev yapımı&nbsp;keklermiş! Sevsinler! Margarin ve yumurta yerine geçen uyduruk birtakım maddeler kullan, sonra da ev yapımı kekler ha?&nbsp;Ama sonuç olarak bir yerden başlamam gerekiyordu; dedim ki:&nbsp;</p>

  <p>“Uzun zamandır mı Aşağı Binfield’dasınız?”&nbsp;</p>

  <p>irkildi, şaşırmış gözüküyordu, cevap vermedi. Bunun üzerine devam ettim:</p>

  <p>“Bir zamanlar ben de burada yaşardım. Uzun zaman önce.” Yine ses çıkmadı ya da belki benim işitemeyeceğim kadar alçak sesle bir şeyler söylendi. Bana soğuk bir bakış fırlattıktan&nbsp;sonra pencereden dışarı bakmaya devam etti. Ne olduğunu tahmin ediyordum. Bir kere müşterilerle gevezelik edemeyecek kadar kibardı. İkincisi, muhtemelen onu baştan çıkarmaya çalıştığımı sanmıştı. Ona bu evde doğduğumu söylemenin ne faydası&nbsp;vardı? İnansa bile, ilgi duyacak mıydı? Samuel Bowling, Zahire Tüccarı sözünü hayatta duymamıştı. Hesabı ödeyip dışarı çıktım.</p>

  <p>Kiliseye doğru yürüdüm. Hem biraz korktuğum hem de istediğim şeylerden biri, tanıdıklar tarafından teşhis edilmekti. Meğer hiç kaygılanmama gerek yokmuş, çünkü sokaklarda hiçbir aşina&nbsp;yüze rastlamamıştım. Sanki bütün ahali oraya yeni gelmişti.</p>

  <p>Kiliseye vardığımda, neden yeni bir mezarlık yapmak zorunda kaldıklarını gördüm. Avlu tıklım tıklım doluydu ve mezar taşlarındaki isimlerin yarısını tanımıyordum. Ama mezarların&nbsp;arasında dolaşırken tanıdıkları hemen çıkardım. Mezarcı çimleri yeni biçmişti, onun için ortalıkta bir yaz kokusu vardı. Herkes&nbsp;ölmüştü, tanıdığım yaşlı herkes. Kasap Gravitt, öbür zahireci&nbsp;Winkle, George’u işleten Trew, şekerci Mrs. Wheeler -hepsi&nbsp;orada yatmaktaydı. Shooter ve Wetherall’in mezarları aynı patika üzerinde, karşılıklıydı, sanki biri kilisenin bir sırasında, öteki öbüründe oturmuş birbirlerine ilahi söylüyorlardı. Anlaşılan&nbsp;Wetherall yüzü devirememişti, çünkü 1843’te doğmuş, 1928’de&nbsp;ölmüştü. Ama her halükarda Shooter’ı geçmişti, çünkü Shooter&nbsp;26’da ölmüştü. Zavallı Wetherall’e, karşısına geçip ilahi söyleyecek kimsesi kalmayınca, bu iki yıl nasıl da zor gelmişti kim bilir. Ve kolböreği biçimli, üzeri demir parmaklıkla çevrili, koca&nbsp;bir mermer mezarda yatan Grimmett, bir köşedeyse, ucuz, küçük haçların altında, tam takım halindeki Simmonslar. Hepsi&nbsp;toprak olmuştu. Tütün rengi dişleriyle koca Hodges, kahverengi, kaba sakalıyla Lovegrove, arabacılı ve uşaklı Lady Rampling,&nbsp;Harry Barness’ın tek gözü cam olan teyzesi, Değirmen Çiftliği’nin tilki suratlı Brewer’i -artık onlardan geriye kalan yalnızca&nbsp;bir taş levhaydı, bir de altındaki, ne olduğunu artık Tanrı’nın&nbsp;bildiği şey.</p>

  <p>İşte annemin, hemen yanı başında da babamın mezarı, ikisi de adamakıllı elden geçirilmiş, otları ayıklanmıştı. Ezekiel Amcam biraz ötedeydi. Eski mezarların çoğunu düzlemiş, sanki bir&nbsp;somyanın ayakucu gibi duran eski ahşap başlıklarını kaldırmışlardı. Ana-babanızın mezannı yirmi yıl sonra görseniz ne hissedersiniz? Ne hissetmeniz gerektiğini bilemem, ama ne hissettiğimi söyleyeyim: hiçbir şey. Annem ve babam aklımın bir köşesinden asla silinmemişlerdi. Sanki başka bir yerde ebediyen yaşamaya devam ediyorlardı, annem yine çaydanlığın arkasındaki&nbsp;hali, babam da unlu, dazlak kafası, gözlükleri, kırlaşmış bıyıklarıyla, bir fotoğraftaki insanlar gibi sonsuza dek hareketsiz, ama&nbsp;bir biçimde de canlı, öylece duruyorlardı. Şuracıkta, yeraltındaki sandukada duran kemiklerin onlarla hiçbir ilgisi yoktu. Derken, insanın toprağın altında ne hissettiğini düşünmeye başladım, acaba çok korkar mı, korkmaktan ne zaman vazgeçer filan,&nbsp;tam o anda kocaman, kapkara bir gölgenin üzerime düşmesiyle&nbsp;irkilerek düşüncelerimden sıyrıldım.</p>

  <p>Dönüp baktım. Güneşle arama bir bombardıman uçağı girmişti. Aslında vadinin üzeri onlarla kaynıyordu.</p>

  <p>Kiliseye seğirttim. Aşağı Binfield’a adımımı attığımdan beri ilk kez hayaletlerim beni terk etti. Çünkü burada hiçbir şey değişmemişti. Herkesin ölmüş olması dışında tabii. Diz yastığı<a id="footnote13"></a> bile aynıydı. Aynı tozlu, tatlımsı ceset kokusu. Ve Tanrım, penceredeki aynı delik, gerçi vakit akşamüstüne doğru olduğu ve güneş öteki tarafa devrildiği için, gelen ışık koridoru süpüremiyordu. Sıralar hâlâ duruyordu -sandalyeye geçmemişlerdi, işte şu&nbsp;bizim sıramızdı, işte şu öndeki de Wetherall’le Shooter’ın karşılıklı şakıdığı sıra. Amoritlerin Kralı Sihon’la Bashan Kralı Og! Ve&nbsp;koridora dizilmiş, altlarında yatanların kitabeleri seçilebilen,&nbsp;aşınmış taşlar. Bizim sıramızın karşısındakine doğru azıcık eğildim. Üzerindeki, hâlâ okunabilen yazıları ezbere biliyordum.</p>

  <p>Hatta yazının şekli bile hafızamda olduğu gibi duruyordu. Vaaz sırasında onları kaç kez okuduğumu Tanrı bilir.</p>

  <p><i>&nbsp;</i></p>

  <p><i>Burada</i>............................................, <i>Bu</i> <i>cemaatin önde gelen</i>,</p>

  <p>.................................................................................<i>doğru</i> ve</p>

  <p><i>dürü§t</i>...................................................................................</p>

  <p>................................................................................ <i>o</i><i>§on§uz</i></p>

  <p><i>yardım</i><i>§everliğine<sub>,</sub> gayretini de ekleyerek</i></p>

  <p>................................................................................<i>§adık eşi</i></p>

  <p><i>Ameha</i>...............................................................ve <i>yedi kızı</i></p>

  <p>&nbsp;</p>

  <p>S harfini böyle şeddelendirmelerinin beni küçükken nasıl şaşırttığını hatırlıyorum. Yoksa eskiden S”yi Ş gibi mi telaffuz ediyorlardı, acaba neden filan diye düşünür dururdum.</p>

  <p>Arkadan gelen bir ayak sesi duydum. Dönüp baktım. Diz yastığının yanında bir adam duruyordu. Papazdı bu.</p>

  <p>Yani bizim papaz! Koca Betterton, oranın emektar papazı -1904’ten itibaren. Saçları bembeyaz olduğu halde, onu hemen&nbsp;tanıdım.</p>

  <p>Fakat o beni tanımadı. Tabii, gezmeye çıkmış, mavi takım elbiseli, şişman bir turistten farkım yoktu ki... İyi akşamlar diledi ve hemen, alışıldık konuşma hatuna geçti -mimariyle ilgileniyor&nbsp;muydum, bu dikkate değer yapıyla, çeşmeleri Sakson dönemine&nbsp;kadar giderdi, falan filan. Sonra hemen sarsak sarsak önüme düşüp anlattıklarını göstermeye başladı, işte şu giyinme odasına&nbsp;açılan Normanlardan kalan kemer, şu Newburry çarpışmasında&nbsp;öldürülen Sir Roderick Bone’un bronz modeli. Orta yaşlı işadamlarının, sanat galerisi ya da müze gezerken hep takındıkları,&nbsp;terbiyeli av köpeği edasıyla ardından yürüdüm. Ama, ona bunların hepsini zaten bildiğimi söyledim mi? Peki ya Samuel Bowling’in oğlu Georgie Bowling olduğumu -beni hatırlamasa bile&nbsp;babamı mutlaka hatırlardı- ve onun vaazlarını on sene dinlemekle kalmayıp konfirmasyon sınıflarına da gittiğimi, hatta Aşağı Binfield Okuma Grubu na dahil olduğumu ve sırf onu memnun etmek için <i>Susam</i> ve <i>Leylaklar”ı</i> okumaya çalıştığımı? Hayır,&nbsp;hiçbir şey söylemedim. Sadece onu izleyip, birisi size bunun ya&nbsp;da şunun beş yüz yıllık olduğunu söylediğinde çıkardığınız ses&nbsp;gibi sesler çıkarmakla yetindim. Daha onu gördüğüm anda, beni bir yabancı sanmasına karar vermiştim. Elime geçen ilk fırsatta Kilise Bağış Sandığına bir altı penilik atıp, oradan sıvıştım.</p>

  <p>Peki ama neden? Sonunda nihayet tanıdık birini bulmuş da neden kendimi tanıtmamıştım?</p>

  <p>Aradan geçen yirmi yılın onun görünüşünde meydana getirdiği değişiklik beni ürkütmüştü de ondan. Olduğundan daha yaşlı görünüyor filan değildi. Hatta tam tersine, gerçek yaşını&nbsp;göstermiyordu. Ama yine de onda zamanın geçişini hatırlatan&nbsp;bir şey vardı.</p>

  <p>Sanırım koca Betterton şimdi altmış beşlerinde filan olmalıydı. Demek ki, yirmi yıl önce kırk beşti, yani benim şimdiki yaşımda. Annemin gömüldüğü gün hafifçe kırlar düşmüş olan saçları şimdi artık apaktı. Yine de onu görünce, halindeki dinçlik beni çarpmıştı. Onu çok daha ihtiyarlamış bulacağımı sanıyordum, ama değildi. Çocukken, kırkını aşmış herkes bana aynı&nbsp;yaşta ve artık yaşı yetmiş işi bitmiş gibi gelirdi. O sırada kırk beş&nbsp;yaş benim için, şu karşımdaki altmış beşlik adamdan daha da&nbsp;yaşlı demekti. Ve Tanrım! İşte şimdi kendim kırk beş yaşındaydım. Ürktüm açıkçası.</p>

  <p>Mezarların arasında gezinirken, ben de şimdi yirmi yaşındaki delikanlılara böyle görünüyorum, diye düşündüm. Zavallı bir moruk. İşi bitmiş. İşin tuhafı, yaşıma zerre kadar aldırdığım&nbsp;yoktu. Neden aldırayım ki? Şişmandım, ama sağlıklıydım, gücüm kuvvetim yerindeydi. İstediğim her şeyi yapabilirdim. Bir&nbsp;gül burnuma yirmi yaşında nasıl kokuyorsa, şimdi de öyle kokuyordu. Peki ya ben güle aynı kokuyor muydum? Sanki soruma cevap verir gibi, avlu girişinden on sekizlerinde filan bir genç&nbsp;kız göründü. Yolun güzergahı nedeniyle birkaç metre önümden&nbsp;geçecekti. Geçerken bana şöyle gözucuyla bir nazar attığını gördüm. Yo, hayır, bakışında herhangi bir korku ya da düşmanlık&nbsp;belirtisi yoktu. Sadece vahşilik ve uzaklık vardı, gözünün ta içine baktığınız bir vahşi hayvan gibiydi. Benim Aşağı Binfield’dan&nbsp;ayrı olduğum bu yirmi sene zarfında doğup büyümüştü. Anılarımın onun için hiçbir anlamı olamazdı. Benden tümüyle farklı&nbsp;bir dünyada yaşıyordu, bir hayvanınki kadar farklı.</p>

  <p>George’a geri döndüm. Bir şey içmek istedim, ama bar yarım saat sonra açılacaktı. <i>Sporting and Dramatic'in</i> bir yıl önceki bir&nbsp;sayısını okuyarak bir şeyler atıştırdım. O sırada içeri dul olduğunu tahmin ettiğim sarışın kadın girdi. Aniden canım fena halde&nbsp;onu çekti. Her ne kadar dişleri takmaysa da, bu eski kurtta hâlâ&nbsp;iş olduğunu göstermek istedi. Bir kere, diyordum, o otuz ve ben&nbsp;de kırk beşsem, eh bu normal bir fark. Böyle bir yaz gününde ancak yapılabileceği gibi, kıçımı ısıtmak istermişçesine boş şöminenin önünde oturuyordum. Mavi takım elbisemin içinde o kadar&nbsp;da fena değildim. Biraz şişman kuşkusuz, ama göz dolduran.&nbsp;Görmüş geçirmiş bir erkek. Kendimi borsa simsarı diye tanıtabilirdim. En etkili ses tonumu takındım ve öylesine söyler, gibi:</p>

  <p>“Enfes bir haziran havası, değil mi,” dedim.</p>

  <p>Bu son derece masum bir cümleydi. “Sizinle daha önce karşılaşmamış mıydık?”la aynı türden değildi.</p>

  <p>Ama hiçbir başarı sağlayamadı. Cevap bile vermeyen kadın, başını okumakta olduğu gazeteye biraz daha gömdü, ama bu&nbsp;arada bana bir camı bile çatlatacak türden bir bakış fırlatmayı da&nbsp;ihmal etmedi. Bırrr! İnsana mermi gibi saplanan bakışlardandı&nbsp;bu. O saniyede onun hakkında ne kadar yanıldığımı anladım.&nbsp;Dans salonlarına davet edilmekten hoşlanan, boyalı saçlı dullardan biri değildi. Üst-orta sınıfa mensuptu, muhtemelen bir amiral kızıydı ve hokey oynanan şu iyi okullardan birine gitmişti.&nbsp;Kendime dair de yanılmıştım. Elbisem ister yeni, ister eski olsun, kendimi borsa simsarı diye tanıtamazdım. En fazla, biraz&nbsp;paralı, gezgin bir tüccara benziyordum. Akşam yemeğinden önce birkaç bira yuvarlamak için bara sıvıştım.</p>

  <p>Bira, aynı bira değildi. Kireçli suyla yapıldığı için, bu tadına hafifçe sinmiş olan, eski, güzel Thames birasını hatırlıyordum.&nbsp;Barmeyde sordum:</p>

  <p>“Bessemerler birahaneyi hâlâ işletiyor mu?”</p>

  <p>“Bessemerler mi? Ah, hayır efendim! Gitmişler. Yıllar önce, biz gelmeden çok, çok önce.”</p>

  <p>Dostane bir tipti, yumuşak yüzü, bira fıçılarını indirip kaldırmaktan ileri gelen tombul kollarıyla insanda ablasıymış hissi uyandıran barmeydlerden. Bana birahaneyi devralan grubun&nbsp;adını söyledi. Aslında, tadından bunu tahmin etmeliydim. Çevrede, aralarında bölmeler bulunan farklı barlar sıralanmıştı. Karşıdaki ana barda, iki ahbap dart oynuyor, Jug and Bottle barında, yüzünü göremediğim biri, arada bir ilahi bir sesle bir iki&nbsp;cümle ediyordu. Barmeyd tombul kollarını tezgaha dayayıp benimle sohbete girişti. Tanıdıklarımın isimlerini bir bir sayıp&nbsp;döktüm, ama tekini bile tanımıyordu. Aşağı Binfield a geleli sadece beş yıl olduğunu söyledi. Eskiden George’u işleten koca&nbsp;Trew’dan bile haberi yoktu.</p>

  <p>“Bir zamanlar ben de Aşağı Binfield”da yaşıyordum,” dedim. “Ama epeyi önce, savaştan önce.”</p>

  <p>“Savaştan önce mi? Aaaa! O kadar da göstermiyorsunuz”</p>

  <p>“Bazı değişiklikler olmuş,” diye lafa karıştı Jug and Bottle’daki adam.</p>

  <p>“Kasaba adamakıllı büyümüş,’ dedim. ‘Bu fabrikalardan dolayı sanırım.”</p>

  <p>“Evet, çoğu kimse fabrikada çalışıyor. Bir gramofon fabrikası var. Bir de Truefitt Çorapları. Tabii bu aralar bir de bomba yapıyorlar.”</p>

  <p>Bunun neden “tabii” olduğunu anlayamamıştım, ama bereket o bu arada, Truefitt’te çalışan ve arada bir George’a damlayan bir&nbsp;ahbabının, orada hem çorap, hem de bomba yapıldığını söylediğini anlattı. Anlayamadığım bir neden yüzünden, ikisini birlikte&nbsp;üretmek kolaymış. Sonra Walton yakınlarındaki muazzam askeri havaalanından söz etti -rastladığım bombardıman uçakları bu&nbsp;yüzdendi demek. Ben de savaş düşüncesinden kaçayım derken,&nbsp;nereye gelmiştim. Ama, zaten kaçmak mümkün mü Tanrı aşkına? Soluduğumuz havada bile savaş var.</p>

  <p>Savaş 194l’de kopacakmış, dedim. Jug and Bottle’daki adam “felaket” diye söze karıştı. Barmeyd, karnına ağrıların girdiğini&nbsp;söyleyerek devam etti:</p>

  <p>“Bunca söylenen ve yapılanın demek pek bir faydası olmamış. Bazen gece uyanıp bu koca şeylerin geçişini duyuyorum ve kendi kendime diyorum ki, ‘Şunun tam tependen geçerken, aşağı bir bomba bıraktığım düşün!’ Bu ARP’lere<a id="footnote14"></a> ve başlarındaki&nbsp;Miss Todgers’a bakarsan, soğukkanlılığını yitirmeyip pencereni&nbsp;gazete kağıtlarıyla örtmen kafiymiş. Bir de diyorlar ki, Belediye&nbsp;Sarayı’nın altına bir sığmak inşa ediyorlarmış. Ama bir bebeğe&nbsp;nasıl gaz maskesi takarsın?”</p>

  <p>Jug and Bottle’daki adam, “gazetenin birinde okuduğuna göre, bombardıman bitene kadar sıcak bir küvete girmek gerektiğini” söyledi. Buna kulak kabartan ana bardaki adamlar da lafa karıştı ve ikinci bir sohbet dönmeye başladı, bir küvete kaç kişi sığarmış, acaba barmeyd küvetini onlarla paylaşır mıymış, filan. Barmeyd küstahlaşmamalarını söyleyip tezgahın öteki ucuna gitti ve onlara daha sert ve yumuşak biralardan birkaç kadeh daha&nbsp;hazırladı. Kendi biramdan bir yudum aldım. Berbattı. Sert dedikleri cinsten. Gerçekten de sertti, hatta o kadar sertti ki, insanın&nbsp;ağzına kükürtlü bir tat geliyordu. Kimyasallar. Diyorlar ki, bu&nbsp;aralar hiçbir İngiliz birahaneye gitmiyormuş, çünkü bütün biralar safi kimyasalmış. Kendimi Ezekiel Amcamı düşünürken yakaladım, o olsa, bütün bu olan biten, bu biralar, bu ARP’ler, bu ısı&nbsp;bombalarını güya kapı dışarı edecek olan kum kovaları filan için&nbsp;ne derdi acaba? Barmeyd benim tarafıma yaklaşırken sordum:&nbsp;“Sırası gelmişken, Konak ne durumdu acaba?”</p>

  <p>Binfield Konagı’na hep Konak derdik. Kadın bir an durup düşündü.</p>

  <p>“Konak mı, efendim?”</p>

  <p>“Yani Binfield Konağı demek istiyor,” diye Jug and Bottle’daki adam söze karıştı.</p>

  <p>“Ah, Binfield Konağı mı? Yani artık Huzur Konağı. Binfield Konağı nı Dr. Merrall aldı.”</p>

  <p>“Dr. Merrall mı?”</p>

  <p>“Evet efendim. Altmış kadar hastası varmış diyorlar.”</p>

  <p>“Hasta mı? Onu hastaneye mi çevirdiler?”</p>

  <p>“Eee -normal bir hastane değil de, bir tür sanatoryum gibi. Daha doğrusu akıl hastaları. Yani bir tür akıl hastanesi.”</p>

  <p>Bir tımarhane, ha!</p>

  <p>İyi de, zaten başka ne bekleyebilirdim ki?</p>

  <p>&nbsp;</p>

  <p><b>3</b></p>

  <p>&nbsp;</p>

  <p>Ağzımda berbat bir tat, kemiklerim çatırdayarak yataktan kalktım.</p>

  <p>Tabii, öğle ve akşam yemeğinde birer şişe şarap, aralarda da bir iki kadeh brendinin yanında muhtelif biralar içince, işte böyle oluyordu. Kısacası, bir gün önce içkiyi fazla kaçırmıştım. Doğru dürüst hiçbir şeye bakmadan ve hiçbir hareket yapmadan,&nbsp;odanın ortasında dakikalarca, öyle durdum. Hani kimi sabahlar&nbsp;insana basan o duygu vardır ya, bacaklarınız sanki size emreder:&nbsp;“Daha ne devam edeceksin, Tanrının cezası, hadi bitir şu işi, sok&nbsp;kafanı havagazı fırınına, olsun bitsin!”</p>

  <p>Derken dişlerimi aranıp buldum ve pencereye doğru yürüdüm. Yine güzel bir haziran günü başlıyordu, güneş çatılara ve yolun karşısındaki evlerin ön cephelerine ışıklarını yeni göndermeye başlamıştı. Pencere önlerindeki kutulara ekilmiş pembe&nbsp;sardunyalar fena görünmüyordu. Her ne kadar saat daha sabahın sekiz buçuğuysa ve bu cadde pazaryerinden oldukça uzak&nbsp;sayılırsa da, dışarıda gelip gidip duran bir sürü insan vardı. Ellerinde evrak çantaları, koyu renk takım elbiseli, memur tipli&nbsp;birtakım adamlar, sanki burası Londra’nın bir varoşuymuş da&nbsp;metroyu yakalayacaklarmışçasına, aynı yöne doğru büyük bir&nbsp;aceleyle koşturuyor, okul çocukları ikişer üçer pazaryerine doğru yürüyordu. Bir gün öce, Chamford Tepesi’ni yutan kırmızı&nbsp;tuğla evler ormanının karşısında içimi kaplayan duygu yine yükseldi: Davetsiz misafirler! Dağdan gelip bağdakini kovanlar! İşgalciler! Evet, bahçe kapılarını kırıp içeri giren ve benim adımı&nbsp;bile bilmeyen tam yirmi bin işgalci! Ve bir yanda, uyanan, ileri&nbsp;geri hareket eden yeni bir yaşam, öte yanda ise, otuz-kırk yıl önce olmuş ve kimsenin duymak bile istemediği şeyler hakkında&nbsp;homurdanıp duran, takma dişli, kırk beşlik bir şişko. Tanrım,&nbsp;dedim, hayalet gördüğümü sanarken ne kadar yanılmışım. Asıl&nbsp;hayalet bendim. Bendim ölü olan, onlarsa yaşıyordu.</p>

  <p>Ama kahvaltıdan sonra -balık, ızgara böbrek, tost, marmelat ve kahve- biraz kendime geldim. Soğuk nevale hanım kahvaltı&nbsp;salonuna inmemişti, ortada nefis bir yaz duygusu vardı ve ben&nbsp;bir türlü kendimi şu mavi takım elbise içinde biraz farklı olmak&nbsp;duygusundan kurtaramıyordum. Madem, dedim, bir hayaletim,&nbsp;o zaman bari hayalet gibi hareket edeyim. Çıkıp eski yerlerde bir&nbsp;dolanayım. Belki, evimi, yurdumu benden çalan bu orospu çocuklarına biraz kara büyü bile yapabilirim.</p>

  <p>Dışarı çıktım, ama daha pazaryerine ancak varmıştım ki, görmeyi hiç beklemediğim bir şeyle olduğum yere çakıldım. Elli kadar öğrenci, başlarında, azametinden general sanacağınız, gayet haşin suratlı bir kadın, dörtlü sıralar yapmış, asker adımlarıyla&nbsp;tören yapar gibi caddeden aşağı yürüyorlardı. En öndeki dördü,&nbsp;kırmızı, beyaz, mavi çizgili, üzerinde kocaman harflerle BRITONLAR HAZIR yazan bir pankart taşıyordu. Köşedeki berber,&nbsp;onları seyretmek için dükkanından dışarı çıkmıştı. Parlak, siyah&nbsp;saçlı, biraz anlamsız yüzlü bir adamdı. Ona sordum:</p>

  <p>“N’apıyor bu çocuklar böyle?”</p>

  <p>“Bu, buradaki hava akını önlemleri tatbikatı,” dedi, ama pek de emin değildi sanki. “Buradaki ARP işte. Böyle tatbikatlar yapıyorlar. Bu da Miss Todgers, başlarındaki.”</p>

  <p>O olduğunu tahmin etmeliydim. Bu kır saçlı, kaknem kadının suratından kız izci oba başkanlığı ya da yurt müdireliği akıyordu. Üzerindeki ceketi ve gömleği üniforma gibi taşıyordu ve insana, takmadığı halde bir Sam Browne kemeri takıyor gibi geliyordu. Bu tipleri iyi tanırım. Savaştan bu yana bir gün olsun&nbsp;yüzü gülmemiştir. Şimdi bu ARP ona ilaç gibi geliyordur.&nbsp;Önümden geçerlerken, gerçek bir başçavuş edasıyla çocuklara&nbsp;bağırıyordu: <sup>“</sup>Monica, baş yukarıda, omuzlar dik, çene önde,&nbsp;uygun adım.” Bu sırada en gerideki dörtlünün elinde bulunan&nbsp;kırmızı, mavi, beyaz çizgili flamayı ve ortadaki dörtlünün BİZ&nbsp;HAZIRIZ. YA SİZ? pankartını gördüm.</p>

  <p><sup>“</sup>Onları niye böyle bir aşağı, bir yukarı yürütüp duruyorlar?” diye sordum berbere.</p>

  <p>“Bilmem. Heralde bi tür propaganda olsa gerek.”</p>

  <p>Ama ben biliyordum. Çocukları savaşa hazırla. Herkesi başka çare kalmadığına inandır: bombardıman uçakları Noel’e kalmaz&nbsp;buradadır, fazla konuşma da mahzene in. Walton yönünden gelen iki kocaman, kara uçak, kentin doğu ucuna doğru yaklaşıyordu. Tanrım, dedim, savaş başladığında, kimse bunu yadırgamayacak, herkese sanki sağanak başlamış gibi gelecek. Hepimiz,&nbsp;kulağımız kirişte, ilk bombayı bekliyorduk. Bu arada berber bana, Miss Todgers’ın gayretleri sayesinde, okul çocuklarının nasıl&nbsp;da gaz maskesine kavuştuğunu anlatmaya koyulmuştu.</p>

  <p>Sonunda kenti keşfe başladım. İki günüm, eski nirengi noktalarını dolaşmakla geçti, tabii bulabildiğim kadarıyla. Ve bütün bu süre içinde beni tanıyan tek bir kişi çıkmadı. Bir hayalettim&nbsp;sanki, göze görünmüyordum.</p>

  <p>Bu çok tuhaftı, çok çok tuhaf, o kadar ki, anlatabilir miyim, bilmiyorum. H. G. Wells’in, aynı anda iki yerde bulunan bir&nbsp;adam hakkındaki hikayesini okumuş muydunuz? Hani, adam&nbsp;hem evindedir, hem de denizin dibinde olduğu gibi bir yanılsama yaşıyordur. Odasında dolaşır, ama masalar, sandalyeler yerine, ona ulaşmaya çalışan dalgalı deniz yosunları, koca yengeçler&nbsp;ve mürekkepbalıkları görür. İşte böyle bir şeydi. Sonuçta, saatler boyunca olmayan bir dünyada dolaşmış oldum. Kaldırımdan inerken adımlarımı sayıyor ve şöyle düşünüyordum: “Evet, tarla işte tam şurada başlardı. Çit, caddenin ortasından geçip şu evin tam ortasına toslardı. Şu benzin pompası, aslında bir karaağaçtı. İşte bahçelerin sınırı tam şurasıydı. Ve bu cadde (bu yarı müstakil, küçük, döküntü evler sırasına Cumberledge Sokağı denirdi, hatırlıyorum), Katie Simmons’la yürüdüğümüz, her tarafını&nbsp;fındık filizleri bürümüş patikaydı.” Mesafeler konusunda mutlaka yanılıyordum, ama genel yönler doğruydu. Burada doğmamış&nbsp;biri, imkanı yok bu yerlerin yirmi yıl önce bahçelerle kaplı olduğuna inanmazdı. Sanki bütün kır, en uç varoşlardan gelen bir&nbsp;volkanik patlamayla yanmıştı. Koca Brewer’ın toprağının neredeyse tamamı, grubun toplu konut arsası içinde kalmıştı. Değirmen Çayırı ortadan kalkmış, ilk balığımı tuttuğum inek yalağı&nbsp;kuruyup dolmuş ve üzerine başka şeyler yapılmıştı, öyle ki, tam&nbsp;yerini göstermem mümkün değildi. Her yer safi ev doluydu, aynı kurtbağrı çiti ve ön kapıya giden asfalt yolu ile birbirinin tıpkısı, bir alay kırmızı, küçük ev. Toplu konutlardan sonra evler&nbsp;biraz seyreliyordu, ama yap-satçılar da elinden geleni ardına&nbsp;koymamıştı. İmkanı olan herkes hemen bir arsa alıp ev kondurmaya kalktığından, her yerde tali yollar, sağa sola bırakılmış yıkıntı ve inşaat molozları, müteahhidinin tabelası dikilmiş boş arsalar, devedikenlerinin ve teneke kutuların istilasına uğramış,&nbsp;mezbelelikler göze çarpıyordu.</p>

  <p>Öte yandan, eski kasabanın orta kısmındaki evlerde pek büyük bir değişiklik olmamıştı. İsimleri değişmişti ama, dükkanların çoğu aynı işi yapmaya devam ediyordu. Lilywhite hâlâ tuhafiyeciydi, ama eskisi kadar şaşaalı değildi. Gravitt’in kasap dükkanı, şimdi radyo parçaları satılan bir yer olmuştu. Wheeler Ana’nın küçük vitrini tuğlayla örülmüştü. Grimmett’inki hâlâ&nbsp;bakkaliyeydi, ama artık intemational’ındı. Bu, bu büyük şirketlerin gücünün, koca Grimmett gibi sermayesi yerinde bir yaşlı&nbsp;kurdu bile nasıl köşeye sıkıştırdığını göz önüne seriveriyordu.&nbsp;Ama mezarlıkta insanın suratına tokat gibi inen kabir bir yana,&nbsp;eğer onu birazcık tanıyorsam, bu işi mutlaka en iyi zamanda&nbsp;yapmış ve giderken en az on-on beş bin kağıt götürmüş olmalıydı. El değiştirmemiş tek yer Sarazinlerin, yani babamın mahvına&nbsp;sebep olanları dükkanıydı. İşi inanılmaz derecede büyütmüş ve&nbsp;kentin yeni kesiminde bir şube daha açmışlardı. Bu arada artık&nbsp;bir tür büyük mağazaya dönüşmüş ve mobilyadan ilaca, hırdavattan bahçe ürünlerine kadar pek çok şeyi satar olmuşlardı.</p>

  <p>Bu iki günün en güzel tarafı, etrafta gezip dolaştığım süre boyunca, arada bir içimden gelse de, sızlanıp homurdanmamam oldu. Aynı zamanda, içkide de keyif sınırının ötesine geçiyordum. Aşağı Binfield’a adım attığımdan beri, güne hep akşamdan&nbsp;kalma başlıyor ve üstelik barları neden daha erken açmıyorlar&nbsp;diye de şaşıyordum. Açılmalarına yarım saat kala, dilim neredeyse dışarı sarkıyordu.</p>

  <p>Ama tabii her zaman aynı haletiruhiye içinde değildim. Bazen Aşağı Binfield yerin dibine batsa umurumda olmaz gibi geliyordu. Zaten buraya ailemden kaçmak için gelmiş değil miydim? Balık tutmak dahil, yapmak istediğim şeyleri yapmamam için hiçbir&nbsp;neden yoktu. Hatta işi cumartesi öğleden sonra, High Caddesindeki balık takımları satan bir dükkana gitmeye kadar vardırdım ve kamış bir olta (çocukken hep kamış bir oltam olsun isterdim -söğüt dalı oltadan daha iyiydi), olta ucu ve yem aldım.&nbsp;Dükkanın atmosferi keyfimi yerine getirdi. İsterse her şey değişsin, balık oltaları değişmezdi, çünkü balıklar değişmezdi. Ve&nbsp;dükkancı için de, orta yaşlı, şişman bir adamın olta satın almasında gülünecek bir taraf yoktu. Tam aksine onunla biraz gevezelik&nbsp;bile ettik, Thames’deki balıkçılıktan ve geçen yıl birinin ekmek,&nbsp;bal ve naneli tavşan yahnisinden oluşan tayını üzerine konan koca kefalden filan dem vurduk. Hatta ondan, elindeki en sağlam&nbsp;somon ağıyla beş numaralı kızılgöz zokaları bile aldım -gerçi ona&nbsp;bunları neden aldığımı söylemedim, aslında bunu kendime bile&nbsp;itiraf etmemiştim, ama niyetim Binfield Konağı’na gidip, şu koca&nbsp;sazanlara, hâlâ duruyorlar mı diye bir göz atmaktı.</p>

  <p>Neredeyse bütün bir pazar sabahı kendi kendimle boğuştum durdum -balık tutmaya gitmeli mi gitmemeli mi? Kah “neden&nbsp;olmasın” diyordum, kah “yok, yok, bu da hep hayalini kurup da&nbsp;bir türlü yapamadığımız şeylere dönecek.” Ama sonunda akşamüstüne doğru arabaya atlayıp Burford Bendi’ne doğru yola çıktım. Aklımdan geçen, sadece nehre şöyle bir göz atmak ve ertesi gün, yeni olta kamışımı, bavuluma koyduğum flanel pantolonumu ve eski ceketimi alıp balığa çıkmaktı. Üç dört gün yeter,&nbsp;diyordum.</p>

  <p>Chamford Tepesi’nden aşağı indim. En dipte yol dönüyor ve patikaya paralel gitmeye başlıyordu. Arabadan inip yürümeye&nbsp;koyuldum. Aaa! Yolun yanı başına bir sürü küçük, kırmızılı beyazlı bungalov dikilmişti. Aslında bunu düşünmeliydim. Etrafa&nbsp;da bir sürü araba park etmişti. Nehre yaklaştıkça kulağıma sesler çalınmaya başladı. Hem de, gramofon sesleri.</p>

  <p>Bendin etrafını dolaştım ve tali yola çıktım. Aman Tanrım! Şaşkınlıktan ağzım açık kaldı. Ortalık karınca gibi insan kaynıyordu. Sulak alanların yerinde çayhaneler, otomatik tartı aletleri,&nbsp;tatlı satılan süslü küçük kulübeler ve Wall’s Dondurma satan&nbsp;adamlar vardı. Eskiden olsa, kilometrelerce yürür ve bir bekçi ya&nbsp;da atının ardından tembel tembel yürüyen tek tük adamlar dışında tek bir kişiye rastlamazdık. Balık tuttuğumuz yer ise tamamen&nbsp;bize aitti. Hemen ilerimizdeki sığ sularda bir balıkçıl gezinir, bütün bir öğleden sonrayı orada geçirirdik de yine tek bir insana&nbsp;rastlamazdık. Peki, yetişkinler balık tutmaya gitmezler düşüncesi nereden çıkmıştı? Kıyının her iki tarafı da, göz alabildiğince,&nbsp;birkaç metre aralıkla dikilmiş, balık tutan adamlarla kaplıydı.&nbsp;Bunca insan burayı nasıl keşfetmiş olabilir? diye epey düşündükten sonra, bunun bir balıkçılık kulübünün marifeti olduğunu anladım. Nehir de tekne doluydu -neredeyse çıplak, bağırıp haykıran gençlerle dolu ve bordasında mutlaka bir de gramofon bulunan tekneler- kürek tekneleri, kanolar, düz, nehir kayıkları, motor-botlar. Balık tutmaya çalışan adamların olta mantarları, motor-botların yaptığı dalgayla inip çıkıp duruyordu.</p>

  <p>Biraz daha yürüdüm. O güzelim güne hiç yakışmayan, kirli, bulanık bir su. Kimsenin bir şey tuttuğu yoktu, bir küçücük gol-yan bile. Tutmayı bekleyip beklemediklerini merak ediyorum.&nbsp;Böyle bir kalabalık, kainattaki bütün balıkları korkutup kaçırırdı. Dondurma kutuları ve kesekağıtları arasında inip çıkan mantarları seyrederken, birden aklıma aslında hakikaten tutacak balık kalıp kalmadığı geldi. Acaba Thames’de hâlâ balık yaşıyor&nbsp;muydu? Vardır herhalde, diyordum Ama nehrin suyunun eskisiyle ilgisi yoktu. Bunu benim uydurduğumu sanabilirsiniz, ama&nbsp;gerçekten öyle. Hatırlıyorum; Thames’in suyu, taa derinleri ve&nbsp;yosunların etrafına üşüşen balık sürülerini görebileceğiniz berraklıkta bir yeşildi. Oysa şimdi insan bu suda burnunun ucunu&nbsp;bile göremezdi. Bulanık ve kirliydi, üzeri motor-botlardan yayılan ince bir benzin tabakasıyla kaplıydı, izmaritlerden ve kesekağıtlarından söz bile etmiyorum.</p>

  <p>Az sonra geri döndüm. Gramofonların gürültüsüne daha fazla dayanamayacaktım. Neredeyse hepsi genç, baş belası bir sürü mahluk. Volta atan çiftler. Yanımdan bir grup kız geçti, Amerikan Donanması’ndakiler gibi, üzerinde sloganlar yazılı beyaz&nbsp;kepler ve İspanyol paça pantolonlar giymişlerdi. Birininkinin&nbsp;-on yedisinde ya var ya yoktu- üzerinde ÖP BENİ yazıyordu.&nbsp;Hiçbirine aldırış etmeyecektim. Ani bir dürtüyle döndüm ve&nbsp;otomatik tartı aletlerinden birine yaklaştım. Üzerine çıkıp deliğinden bir peni attım. İnsanı hem tartıyor, hem de falına bakıyordu. İnce bir yarıktan, üzerinde şunlar yazan bir kart çıktı:</p>

  <p><i>“Bulunmaz yetenekleriniz</i> var, <i>ama aşırı alçakgönüllü olduğunuzdan hiçbir zaman hak ettiğiniz takdiri göremiyorsunuz</i>. <i>Yakınlarınız sizin yeteneklerinizi değerlendiremiyorlar. Bir kenarda durup başkalarının sizi takdir etmesini bekliyorsunuz</i>. <i>Duyarlı</i> ve <i>müşfik&nbsp;bir insan, sadık bir dostsunuz. Karşı cinse çok çekici geliyorsunuz.&nbsp;En büyük kusurunuz cömertliğiniz. Azmedin, çok yükseleceksiniz!”&nbsp;<sup>“</sup>Ağırlık: 92 kilogram.”</i></p>

  <p>Son üç günde tam iki kilo almıştım. İçkiden olmalıydı.</p>

  <p>&nbsp;</p>
</body>
</html>
