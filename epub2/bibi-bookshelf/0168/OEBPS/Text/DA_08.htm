<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h2 id="calibre_pb_4"><a id="bookmark7"></a>1</h2>

  <h1 class="sigil_not_in_toc">&nbsp;</h1>

  <p>Kral Zog’un adını afişte gördüğümde hatırladığım dünya İle şimdi içinde yaşadığım dünya arasında öylesine derin bir uçurum vardı ki, bir zamanlar ilkine ait olduğuma inanmakta zorluk çekebilirdiniz.</p>

  <p>Herhalde bu vakte kadar kafanızda bana dair bir resim belirmiştir -kırmızı yüzlü takma dişli, kırk beşlik bir şişko- ve hiç farkına varmadan benim beşikte de aynen böyle olduğumu sanıyorsunuzdur. Ama kırk beş yıl uzun bir zamandır ve kimileri&nbsp;değişmez ve gelişmezken, kimileri de değişir. Ben çok değişenlerdenim; çok fazla inişim çıkışım oldu, daha çok da çıkışlarım.&nbsp;Belki biraz tuhaf gelecek ama, babam bugün görseydi benimle&nbsp;gurur duyardı. Bir oğlunun kendine ait bir otomobile ve müstakil banyolu bir eve sahip olması, onun için harikulade bir şeydi.&nbsp;Şimdi bile geldiğim yerin biraz üstünde olduğum gibi, savaştan&nbsp;önceki o eski günlerde hayal bile edemeyeceğimiz seviyelere&nbsp;ulaştığımız zamanlar oldu.</p>

  <p>Savaştan önce mi! Daha bunu söylemeye ne kadar devam edeceğiz, bilemiyorum. “Hangi savaş?” diye soracağımız günlere&nbsp;ne kadar kaldı? Benim durumumda, insanların “savaştan önce”&nbsp;dediklerinde kastettikleri taksitler ülkesi, pekala Boer Savaşandan önce de olabilirdi. Ben 93’te doğdum ve Boer Savaşının çıkışını, babamla Ezekiel Amca’nın tutuştuğu birinci sınıf kavga&nbsp;yüzünden gayet iyi hatırlıyorum. Bundan bir yıl öncesine ilişkin&nbsp;başka hatıralarım da var.</p>

  <p>Hatırladığım en eski şey, saman kokusudur. Mutfaktan dükkana giden taş geçitten çıkarken, yol boyunca duyulan saman kokusu giderek yogunlaşırdı. Annem, Joe’yla benim (Joe benim&nbsp;ağabeyimdi) dükkana paldır küldür dalmamızı önlemek için girişe tahta bir kapı yaptırmıştı. Demirlere tutunup orada öyle duruşumuzu ve geçidin ıslak sıva kokusuna karışan saman kokusunu hâlâ hatırlıyorum. Ancak birkaç yıl sonradır ki, kimsenin&nbsp;olmadığı bir zamanda, o kapıyı nasılsa aşıp dükkana girebildim.&nbsp;Ansızın, un kaplarından birine taarruza geçmiş bir fare pat diye&nbsp;ortaya atladı ve bacaklarımın arasına dalıp gözden kayboldu.&nbsp;Undan tümüyle bembeyaz kesilmişti. Bu sıralarda altı yaşlarımda olmalıydım.</p>

  <p>İnsan çok gençken, uzun zamandır burnunun dibinde duran şeylerin bir gün ansızın farkına varıyor. Etrafınızda olup bitenleri, uyku mahmurluğunu üzerinizden atmaya çalışırken olduğu&nbsp;gibi, birer birer algılamaya başlıyorsunuz. Mesela, birden bir köpeğimiz olduğunu fark ettiğimde dört yaşındaydım. Adı Nailer’dı ve şimdi artık rastlanmayan türden, yaşlı, beyaz bir İngiliz teriyeriydi. Onu mutfak masasının altında bulmuş ve nasılsa&nbsp;bir anda bize ait ve adının da Nailer olduğunu anlamıştım. Bundan kısa süre önce de, benzer biçimde, geçidin sonundaki kapının ilerisinde saman kokusunun geldiği bir yer olduğunu keşfetmiştim. Ve tabii dükkanın kendisi; kocaman ölçekleri, tahta cetvelleri, teneke kürekleri, pencerelerindeki beyaz yazıları ve kafesindeki şakrakkuşuyla -ki, pencereler daima toz içinde olduğundan, kaldırımdan bile pek iyi görünmezdi- dükkan; bütün&nbsp;bu ayrıntılar sanki bir yapbozun parçalan gibi birer birer zihnimdeki yerlerini aldılar.</p>

  <p>İnsan zaman geçtikçe ayaklarının üzerinde daha sağlam durmaya ve coğrafya bilgisini derece derece genişletmeye başlar. Herhalde Aşağı Binfield da, iki bin kadar nüfusuyla benzer pazaryeri kasabalarıdan farksızdı. Oxfordshire’da idi; dikkat ettiyseniz <i>idi</i> diyorum, gerçi yer hâlâ mevcut, Thames’den beş mil&nbsp;uzakta. Thames’le arkasındaki yüksek tepelerin arasında, tepelerin alçalıp da meydana getirdiği küçük bir vadide. Tepelerin zirvelerinde donuk mavi renkte ormanlar uzanır, bunlardan birinde de sütunlu, büyük beyaz bir ev bulunurdu. Binfield Evi”ydi&nbsp;bu (ya da herkesin dediği biçimiyle “Konak”). O tepeye, her ne&nbsp;kadar orada herhangi bir köy yoksa ve yüz küsur yıldır olmamışsa da, Yukarı Binfield denirdi. Binfield Konağı’nın varlığını&nbsp;fark ettiğimde yedi yaşıma geliyordum. Küçükken uzağa pek&nbsp;bakmazsınız. O sırada, kabaca merkezinde pazaryeri bulunan&nbsp;bir haç gibi gelişen kasabanın her santimetre karesini ezbere biliyordum. Dükkanımız, pazara gelmeden az önceki High Caddesi’ndeydi, köşede Mrs. Wheeler’in, her adım attığımızda yarım&nbsp;peni bıraktığımız şekerci dükkanı vardı. Wheeler Ana, yaşlı, pasaklı bir cadıydı ve herkes onun akide şekerlerini emip yine kavanoza koyduğundan şüphelenirdi, ama bu hiçbir zaman kanıtlanmamıştı. Biraz aşağıda, Abdulla sigaraları reklamı -şu, üzerinde Mısır askerleri olan sigara ne tuhaf bugünlerde de o reklamı kullanıyorlar-, ağır defne romu ve latakya kokusuyla berber&nbsp;dükkanı yer alıyordu. Evlerin arkasından birahanenin bacaları&nbsp;yükselirdi. Pazarın orta yerinde taştan bir at yalağı durur, suyun&nbsp;üzeri her zaman ince bir toz ve saman tabakasıyla kaplı olurdu.</p>

  <p>Savaştan önce, özellikle de Boer Savaşı’ndan önce, bütün bir yıl yaz olurdu. Bunun bir yanılsama olduğunu tabii ki biliyorum. Ben sadece bana nasıl geldiğini anlatmaya çalışıyorum. Yani ne zaman gözlerimi kapayıp da Aşağı Binfield’ı hatırlasam, hatırladığım şey her ne ise, daima yaz mevsiminde geçerdi. İster&nbsp;pazaryerindeki her şeyin incecik, uyuşuk bir toz tabakasıyla&nbsp;kaplı olduğu ve nakliyecinin atının burnunu yem torbasına daldırıp çekiştirdiği akşam yemeği zamanı; ister kasabayı çevreleyen ıslak çayırların cömert yeşilliğinde bir öğle sıcağı; isterse&nbsp;parsellerin arkasındaki, pipo tütünü ve çiti aşan hayvanların kokusunun sardığı patikaya çöken alacakaranlık zamanı olsun, aklıma hep yaz mevsimi geliyordu. Ama bir anlamda başka mevsimleri de hatırlıyorum sayılır, çünkü tüm hatıralarım yiyecek&nbsp;şeylerle ilgili ve bunlar da mevsimlere göre değişiyor. Özellikle&nbsp;de çitlerde rastlanan şeyler. Temmuzda -ama nadiren- kara dutlar çıkar ve böğürtlenler yenecek kadar kızarmış olurdu. Eylülde üzüm erikleri ve fındıklar olgunlaşırdı. En iyi fındıklar daima&nbsp;en yükseklerde biterdi. Daha sonra kayın palamudu ve yabani&nbsp;elmalar sıraya girerdi. Tabii bir de daha iyi bir şey olmayınca yenen bir sürü ufak tefek vardı. Mesela alıç -ama bu o kadar iyi&nbsp;değildi- ve kuşburnu gibi, üzerlerindeki tüyleri iyice temizleyince keskin ve hoş bir tat ortaya çıkardı. Yaz başında, özellikle susamışsanız, melekotu birebirdi; başka otlar da vardı. Sonra, ekmek ve tereyağıyla iyi giden kuzukulağı vardı. Başka.... yerfıstığı, sonra ekşimsi bir tadı olan bir tür ağaç yoncası. Evden uzakta, aç biilaç haldeyseniz ve başka bir şey de yoksa, sinirotu tohumları bile iş görürdü.</p>

  <p>Joe benden iki yaş büyüktü. İkimiz de çok küçükken annem akşamları bizi alıp yürüyüşe çıkarması için Katie Simmons’a haftada on sekiz peni öderdi. Katie’nin babası birahanede çalışırdı,&nbsp;on dört çocuğu vardı ve bu yüzden ailenin geçici işlere her zaman ihtiyacı olurdu. Ben beş, Joe yediydi ve Katie de on iki yaşındaydı ve zekası bizden çok da ileri değildi. Beni kolumdan&nbsp;tutup sürür ve “Bebek” diye çağırırdı. Üzerimizde, boğalar tarafından süsülmemizi ya da kağnı tekerlekleri arasında ezilmemizi önleyecek kadar otoritesi bulunuyordu. Ama lafa gelince hepimiz eşittik. Çok uzun, düşmeli kalkmalı yürüyüşlere çıkardık&nbsp;-yolda daima bir şeyler toplanıp yenirdi-, parsellerin arkasındaki patikadan aşağıya, Roper Otlağı’na doğru vurur, oradan, kilerleri ve küçük bir sazana yuva olan havuzuyla Süt Çiftliği’ne&nbsp;iner (biraz daha büyüyünce Joeyla orada balık tutacaktık), oradan da kasabanın tam kıyısındaki şekerci dükkanını tutturarak&nbsp;Yukarı Binfield Yolu’na çıkardık. Bu dükkanın yeri o kadar kötüydü ki, kim alsa iflas ediyordu. Benim bildiğim, üç kez şekerci, bir kez bakkal, bir kez de bisiklet tamircisi olarak açılmıştı,&nbsp;ama yine de çocuklar için garip bir çekiciliği vardı. Paramız olmasa bile o tarafa doğru yürür ve burnumuzu cama yapıştırırdık. Katie, bir meteliklik tatlıdaki payını istemekten ve bunun&nbsp;için atışmaktan bir an bile geri kalmazdı. O günlerde bir meteliğe bir şeyler satın alınabiliyordu. Birçok tatlının dört onsu<a id="footnote4"></a> bir&nbsp;peni ediyordu, hele artan tatlılardan yapılan Cennet Harmanı diye bir tatlı vardı ki, onun altı onsu o kadardı. Sonra, o zaman&nbsp;Bitmeyen Metelik diye bir şey vardı ki, boyu bir yardaydı, bitirmesi de yarım saatten uzun sürerdi. Şekerden yapılmış farelerin&nbsp;ve domuzların sekizi bir peniydi, meyanbalı pestillerinin de. Koca bir kesekağıdı patlamış mısır yarım peni ve karışık tatlılarla,&nbsp;bir altın yüzük ve bazen de bir düdüğün kardeş kardeş uyuduğu ödül paketi yine bir peniydi. Bugünlerde ödül paketi de ortalıktan çekilmiş durumda. O günlerde yediğimiz tatlı çeşitlerinin hiçbiri bugün artık bulunmuyor. Üzerinde şiirler yazan, beyaz, yassı bir tatlı vardı ve bir de ince tahtadan yapılmış oval bir&nbsp;kutu ve küçücük teneke bir kaşıkla yarım peniye satılan, yapış&nbsp;yapış pembe bir tatlı. Her ikisi de bugün yok. Caraway Şekerlemeleri de, baston çikolatalar da, macunlar da öyle. Hatta Binbir&nbsp;Gece’ye bile zor rastlanıyor. Binbir Gece, sadece bir meteliği&nbsp;olanlar için mükemmel bir seçenekti. Ya Peni Canavarı’na ne demeli? Bugün bir Peni Canavarı gören kimse var mı acaba? Sadece bir peniye, iki litreden fazla köpüklü limonatayla dolu koca&nbsp;bir şişe. Savaşın ortadan kaldırdığı bir başka şey de budur.</p>

  <p>Geri dönüp baktığımda mevsim sanki hep yazmış gibi geliyor. Etrafımı saran, benim boyumdaki çimenleri ve topraktan yükselen sıcaklığı hissedebiliyorum. Patikanın tozunu, fındık&nbsp;sürgünleri arasından süzülen ılık, yeşilimsi ışığı da. Bata çıka yürüyen, çitlerden bir şeyler toplayıp yiyen üçlü de gözümün&nbsp;önünde. Katie beni kolumdan tutmuş sürüklerken bir yandan&nbsp;“Haydi bebeğim,” diye söyleniyor, bir yandan da öndeki Joe’ya&nbsp;sesleniyor: "Joe, bir dakka buraya gel. Başına bir şey gelicek.”&nbsp;Joe, kocaman, yamru yumru kafalı, baldırları gayet kalın, iriyarı&nbsp;bir oğlandı, her an tehlikeli bir şey yapardı. Yedi yaşındaydı ve&nbsp;üzerinde kısa pantolon, konçları dizlerinin üstüne çıkan, kalın,&nbsp;siyah çoraplar ve ayağında da o günlerde oğlanların giymek zorunda olduğu büyük, ağır postallar vardı. Ben hâlâ mintanlar&nbsp;içindeydim -annemin benim için yaptığı bir tür büyük göğüslük. Katie, ailede kızdan kıza geçen berbat bir yetişkin giysisi giyiyordu. Başında, iki yanından saç örgülerinin çıktığı, kocaman,&nbsp;gülünç bir şapka, üstünde yerlere değen, pejmürde bir etek,&nbsp;ayaklarında da topukları aşınmış, düğmeli potinler vardı. Gayet&nbsp;sıska bir şeydi, Joe’dan daha uzun değildi, ama çocuklara “göz&nbsp;kulak olmakta” üstüne yoktu. Öyle ailelerde, bir çocuk memeden kesilir kesilmez, öteki çocuklara “göz kulak olmaya” başlar.&nbsp;Kimi zaman büyük olmaya, hanımefendi gibi davranmaya kalkardı. Bir atasözüyle kestirip atma gibi huyu vardı, aklınca buna&nbsp;kimse itiraz edemezdi. Örneğin “Boş ver” dediğinizde, size hemen şöyle derdi:</p>

  <p>&nbsp;</p>

  <p><i>Boş</i> <i>ver</i> <i>dolu vermiş</i>,</p>

  <p><i>Boş ver</i> <i>asılmış,</i></p>

  <p><i>Boş ver bir kaba konup</i>,</p>

  <p><i>iyice</i> <i>pişene kadar kaynatılmış.</i></p>

  <p>&nbsp;</p>

  <p>Ya da ona isim takacak olsanız, “Sert kelimeler kemik kırmaz,” diye cevap verir veya böbürlenecek olsanız, “Her düşüşün altında kibir yatar,” derdi. Bu son dediği, bir gün kendimi asker&nbsp;sanıp caka satarken bir gübre yığınına basmamla gerçek oldu.&nbsp;Ailesi, birahanenin arkasındaki döküntü sokakta bulunan, fare&nbsp;deliğinden farksız, iğrenç bir kovukta yaşıyordu. Burası çocukların varlığıyla ısınıyordu. Ailedeki herkes bir yolunu bulup&nbsp;okula gitmekten kaytarmış -bu, o sıralarda çok kolaydı- ve yürümeyi öğrenir öğrenmez getir götür ve benzer başka işler yapmaya başlamıştı. Büyük oğlanlardan biri şalgam çalmaktan bir&nbsp;ay yemişti. Bir yıl sonra Joe sekizine gelip de bir kızın başa çıkamayacağı kadar haşarılaşınca, bizi yürüyüşe çıkarmaktan vazgeçti. Joe, Katie’lerin evde beşi bir yatakta yattığını keşfetmiş ve&nbsp;ona sataşmaya kalkmıştı.</p>

  <p>Zavallı Katie! On beşinde ilk bebeğini doğurdu. Kimse onun babasının kim olduğunu bilmiyordu ve muhtemelen kendisi de&nbsp;bu konuda pek emin değildi. Çoğu kimse failin erkek kardeşlerden biri olduğuna emindi. Düşkünlerevi bebeği aldı ve Katie de&nbsp;Walton’da işe girdi. Bir süre sonra, kendi ailesinin standartlarına göre bile attan inip eşeğe binme sayılan bir seyyar tenekeciyle evlendi. Onu son kez 1913’te gördüm. Bisikletle Walton’dan&nbsp;geçiyordum. Demiryolu hattının yanındaki bir dizi tahta barakanın önünden geçtim, etrafları varil iskeletlerinden yapılmış çitlerle çevriliydi, önlerinde, yılın polisin izin verdiği dönemlerinde çingene çadırları kuruluyordu. Kulübelerin birinden, saçları&nbsp;salkım saçak uzamış, kir pas içinde, en az ellisinde gösteren, buruş buruş bir kocakarı çıktı ve bir paçavrayı silkelemeye başladı.&nbsp;Katie’ydi bu. O sırada yirmi yedisinde olmalıydı.</p>
</body>
</html>
