<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 class="sigil_not_in_toc" id="calibre_pb_15"><a id="bookmark27"></a>&nbsp;</h1>

  <h2 id="sigil_toc_id_8">3</h2>

  <h1 class="sigil_not_in_toc">&nbsp;</h1>

  <p>O Cuma Haziran’ın on yedisi ve iri tatlı su balığı av mevsiminin ikinci günüydü.</p>

  <p>Firmayı ayarlamakta hiçbir güçlük çekmedim. Hilda’ya gelince, ona da gayet düzgün ve inandırıcı bir hikaye uydurdum. Sözde Birmingham’da olacaktım, hatta son anda kalacağım otelin adını bile söyledim: Rowbottom’s Oteli. Adresi, güya daha&nbsp;önce orada birkaç kez kaldığım için biliyordum. Ama, aynı zamanda onun bana, Birmingham’a yazmaya kalkmasını da istemiyordum, ki bir haftalık bir ayrılıkta pekala mümkündü. Bir&nbsp;kez daha düşündükten sonra, Glisso Yer Cilaları için çalışan&nbsp;genç Saunders’a sırrımı kısmen çıtlatmaya karar verdim. Bana&nbsp;Haziran’ın on sekizinde Birmingham’dan geçeceğini söylemişti,&nbsp;ben de ona yolda durup, Rowbottom’s Oteli’nden, Hilda’ya benim önceden yazıp hazırlamış olduğum bir mektup atacağına&nbsp;söz verdirdim. Bu, her an çağrılabilecegimi, dolayısıyla bana&nbsp;yazmamasını söyleyen bir mektup olacaktı. Saunders meseleyi&nbsp;çaktı ya da çaktığını sandı. Bana göz kırpıp, yaşıma göre müthiş&nbsp;olduğumu söyledi. Hilda hikayeye inandı. Fazla soru sormamıştı, daha sonra şüphelense bile böyle bir mazeret biraz su kaldırabilirdi.</p>

  <p>Westerham’den geçtim. Harika bir haziran sabahıydı. Tatlı bir meltem esiyor, karaağaçların tepeleri güneşte hafifçe eğiliyor,&nbsp;küçük, beyaz bulutlar, beyaz kuzucuklar gibi gökyüzünde oradan oraya geziniyor ve gölgeleri aşağıdaki yeşilliğe düşüyordu.&nbsp;Westerham’den uzaklaşırken, karşıma elma yanaklı ve bisikletli&nbsp;bir Wall’s Dondurmaları görevlisi çıktı; öyle bir ıslık çalışı vardı&nbsp;ki, insanın aklında yer ediyordu. Birden kendi getir-götürcü çocuk olarak çalıştığım zamanlan hatırladım (gerçi bizim o günlerde pedal çevirmeden yol alan bisikletlerimiz yoktu ama). Hemen&nbsp;durdurup bir dondurma satın aldım. Tarlalardaki samanları biçmiş, ama henüz kaldırmamışlardı. Uzun, parlak diziler halinde&nbsp;güneşin alnında kuruyorlar ve kokuları benzinle karışarak yolun&nbsp;ilerlerine doğru yayılıyordu.</p>

  <p>Tatlı bir on beşliğin yanından geçtim. Sabahın dinginliği insana rüya gibi geliyordu. Havuzların üzerinde ördekler uçuyordu, sanki patlayıncaya kadar doymuş gibi bir halleri vardı. Nettlefield’da, yani Westerham”in arkasındaki küçük köyde, yeşilliklerin arasından kır saçlı, kırlaşmış pos bıyıklı, beyaz önlüklü bir adam fırlayıp yol ortasında bitti ve dikkatimi çekmek için birtakım işaretler yapmaya başladı. Tabii bu yolda arabamı tanırlardı. Hemen kenara çekip durdum. Köyün her şey satan tek dükkanını işleten Mr. Weaver’di bu. Hayır, hayat sigortası filan istemiyordu, dükkanını da sigortalatmayacaktı. Bozuk parası kalmamıştı da, acaba ben de bir gümüş lira bulunur mu diye soracaktı. Nettlefield’da hiçbir zaman bozuk para bulunmaz, hatta&nbsp;pubında bile.</p>

  <p>Yoluma devam ettim. Buğdaylar neredeyse insanın beline geliyordu. Yeşil ipek bir halı gibi uzanan ve rüzgarla hafifçe kırışan tepeleri dolana dolana inip çıktım. Kadın gibi, diye geçti aklımdan. İnsanın içinden üzerine uzanıp yatmak geliyor. Az ötede,&nbsp;yolun ikiye ayrılacağını ve sağa dönünce Pudley’e, sola dönünce Oxford’s gidileceğini gösteren tabelayı gördüm.</p>

  <p>Hâlâ normal rotamdaydım, firmanın deyimiyle, “bölgemin” içindeydim. Aslında batıya gideceksem, normal olanı, Uxbridge&nbsp;Yolu’ndan giderek Londra dışına çıkmamdı. Ama bir tür içgüdüyle her zamanki yolumdan gidiyordum. İşin aslı şu ki, bütün&nbsp;bu meseleden dolayı biraz suçluluk duyuyordum. İstediğim,&nbsp;Oxfordshire’a yönelmeden önce, adamakıllı uzaklaşmış olmaktı.&nbsp;Ama gerek Hilda, gerekse firma için her şeyi ince ince ayarladığım halde ve cebimdeki on iki lirayla arka bagajdaki bavula ragmen, kavşağa yaklaştıkça gerçekten de içimi bir “her şeyi bir kenara fırlatıp atıverme” isteği kapladı -bunun beni ele geçirmesine izin vermeyeceğimi biliyordum, ama olsun. Bana öyle geliyordu ki, normal rotamda kaldığım sürece, kanun dairesinde de&nbsp;kalmış oluyordum. Hâlâ çok geç değil, diye geçti aklımdan. Saygıdeğer şeyler yapmak için hâlâ vakit var. Örneğin direksiyonu&nbsp;Pudley’e kırabilir, sözgelimi Barclay’s Bank müdürünü (bizim&nbsp;Pudley acentemizdi) ziyaret edebilir ve yeni açılan herhangi bir&nbsp;işyeri var mı yok mu, öğrenebilirdim. Hatta geri dönüp Hilda’ya&nbsp;koşar ve bütün bu entrikayı başlamadan bitirebilirdim.</p>

  <p>Köşeye yaklaştıkça hızımı azaltıyordum. Bu işe girişecek miydim, girişmeyecek miydim? Bir saniye kadar bir süre için gerçekten de vazgeçtim. Ama hayır! Klaksona asıldım ve direksiyonu batıya, Oxford yoluna doğru kırdım.</p>

  <p>İşte başarmıştım. Artık yasak zeminlerdeydim. Aslında, beş mil kadar sonra, eğer istersem, tekrar sola dönüp Westerham’e&nbsp;gidebilirdim. Ama o sırada batıya doğru ilerliyordum. Daha doğrusu uçuşa geçmiştim. Ve işin tuhafı, Oxford yoluna çıkışımın&nbsp;üzerinden daha pek az zaman geçmişti ama <i>onların</i> her şeyi öğrendiğinden tümüyle emindim. <i>Onlar</i> derken bu tür seyahatleri&nbsp;onaylamayan ve ellerinden gelse beni engelleyecek olanları kastediyorum -yani demek oluyor ki, herkesi.</p>

  <p>Üstüne üstlük bir de, çoktan peşime düştüklerine inanmaya başlamıştım. Hem de hepsinin, bütün takımın. Takma dişli ve&nbsp;orta yaşlı bir adamın, çocukluğunun geçtiği yerde sakin bir haftayı neden gizlice geçirmek zorunda olduğunu anlamayan tüm&nbsp;insanlar. Bir yandan da çok iyi anlayan, o kadar ki, önüne geçmek için yeri göğü birbirine katabilecek olan, o iğrenç düşünceli orospu çocukları. Hepsi izimdeydi. Arkamdaki yolda sanki&nbsp;koca bir ordu ilerliyordu. Onları galiba akıl gözümle görüyordum. En önde, tabii ki Hilda vardı, peşi sıra çocuklar geliyordu,&nbsp;Mrs. Wheeler, çatık ve kindar bir ifadeyle Hilda’yı öne sürüyor,&nbsp;Miss Minns, düşen kelebek gözlükleri ve kaygılı yüzüyle, herkes&nbsp;yemin en iyi yerini kapmış da o geride kalmış tavuk gibi arkadan koşturuyordu. Sir Herbert Crum ve Uçan Semender’in büyükbaşları Rolls Royce’ları ve Hispano-Suizas’larıyla sıradaydı.&nbsp;Bürodaki herkes ve Ellesmere Sokağı’nın ve diğer sokakların bütün zavallı, bitkin katipleri, kimi bebek arabasına, kimi çim biçme makinesine, kimi de düpedüz bahçe silindirine, kimi de küçük Austin Sevens’ına atlayıp takibe katılmıştı. Tüm ruh kurtarıcılar ve Nosey Parkerlar, yüzünü görmediğiniz, ama sizin kaderinize hükmeden insanlar, İçişleri Bakanlığı, Scotland Yard,&nbsp;İtidal Ligi, İngiltere Merkez Bankası, Lord Beaverbrook, iki kişilik bir bisiklete binmiş olarak Hitler ve Stalin, piskopos takımı,&nbsp;Mussolini, Papa -hepsi peşime düşmüştü. Onların şöyle bağırdığını duyar gibiydim:</p>

  <p>“Kaçıp kurtulacağını sanan bir herif var! Tornaya girmeyeceğini söyleyen bir herif. Aşağı Binfield’a gidiyor. Yakalayın onu! Durdurun!”</p>

  <p>Ne tuhaf. Bu kanaat öylesine güçlüydü ki, elimde olmadan dikiz aynama bir göz atıp, arkamdan gelen araba var mı yok mu&nbsp;görmek istedim. Suçlu vicdan, dedim kendi kendime. Takip filan edildiğim yoktu. Arkamda sadece tozlu, beyaz bir yol ve yana yatan karaağaçların oluşturduğu uzun sıra vardı.</p>

  <p>Gaza yüklendim ve külüstürün hızım otuz küsur mile çıkardım. Birkaç dakika sonra, Westerham dönüşüne gelmiştim. Gemilerimi yakmış bulunuyordum. Bu, belli belirsiz de olsa ilk kez, takma dişlerimi aldığım gün aklıma düşmüş olan bir fikirdi.</p>

  <p><b>&nbsp;</b></p>
</body>
</html>
