<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kargaların Ziyafeti</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:10:30+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">adamların	çalıştırılmasından	yana.” </p>
<p class="calibre1">Brienne	kaleye	götürülmeyi	bekliyordu	ama	Hunt	kalabalık	limana	doğru	yürüdü.	Ticaret	gemilerinin Bakire	Havuzu’na	döndüğünü	görmek	Brienne’i	sevindirdi.	İskelede,	yirmi	kadar	balıkçı	teknesinin	yanı sıra	 bir	 kadırga,	 bir	 mahon	 ve	 iki	 direkli	 büyük	 bir	 göke	 vardı.  <i class="calibre4">Eğer	 Kokuşmuş	 Ördekten	 bir	 şey</i> <i class="calibre4">çıkmazsa	 bir	 gemiye	 bineceğim</i>,	 diye	 karar	 verdi.	 Martı	 Kasabası,	 kısa	 bir	 deniz	 yolculuğu	 uzaktaydı. </p>
<p class="calibre1">Brienne	oradan	kolayca	Kartal	Yuvası’na	gidebilirdi. </p>
<p class="calibre1">Lord	Tarly’yi	balık	pazarında	adalet	dağıtırken	buldular. </p>
<p class="calibre1">Suyun	kenarına	yüksek	bir	platform	kurulmuştu.	Lord,	suç	işlemekle	itham	edilen	adamlara	yukarıdan bakıyordu.	Lordun	sol	tarafında	geniş	bir	darağacı	ve	yirmi	adama	yetecek	kadar	ip	vardı.	Darağacında dört	 ceset	 sallanıyordu.	 Cesetlerden	 biri	 taze	 görünüyordu	 ama	 diğer	 üçünün	 bir	 süredir	 orada	 olduğu belliydi.	 Bir	 karga,	 ölü	 adamlardan	 birinin	 çürümüş	 kalıntılarından	 et	 koparıyordu.	 Birinin	 asılacağı umuduyla	bir	araya	toplanan	kasaba	halkı,	diğer	kargaları	korkutup	kaçırmıştı. </p>
<p class="calibre1">Lord	 Randyll,	 platformu	 Lord	 Mootonla	 paylaşıyordu;	 beyaz	 bir	 takım	 ve	 kırmızı	 tozluklar	 giymiş, kakım	kürkü	pelerinini	somon	balığı	şeklinde	altın	bir	broşla	omzuna	tutturmuş,	solgun,	yumuşak,	etli	bir adam.	 Tarly	 örgü	 zırh	 ve	 kaynatılmış	 deri	 giymişti,	 gri	 çelikten	 yapılmış	 bir	 göğüs	 kalkanı	 takmıştı. </p>
<p class="calibre1">Adamın	sol	omzunun	üzerinden,	bir	büyük	kılıcın	kabzası	çıkıyordu.  <i class="calibre4">Yürekfelaketi</i>	isimli	bu	kılıç,	lordun hanedanının	gururuydu. </p>
<p class="calibre1"><a id="p143"></a>Brienne	ve	Hunt	yaklaştığında,	eski	püskü	bir	pelerin	ve	deri	yelek	giymiş	bir	delikanlının	konuşması dinleniyordu.	 Brienne,	 çocuğun,	 “Ben	 hiç	 kimseyi	 incitmedim	 lordum,”	 dediğini	 duydu.	 “Ben	 sadece rahiplerin	kaçarken	geride	bıraktığı	şeyleri	aldım.	Bunun	için	parmaklarımı	kesmeniz	gerekiyorsa,	kesin.” </p>
<p class="calibre1">“Hırsızın	bir	parmağını	kesmek	âdettendir,”	dedi	Lordy	Tarly	sert	bir	sesle,	“lâkin	bir	septten	çalan adam,	 tanrılardan	 çalmış	 demektir.”	 Muhafızların	 kumandanına	 döndü.	 “Yedi	 parmak.	 Başparmaklarını bırakın.” </p>
<p class="calibre1"> <i class="calibre4">“Yedi</i>	 mi?”	 Hırsız	 sarardı.	 Muhafızlar	 tarafından	 kıskıvrak	 yakalandığında	 zayıf	 bir	 şekilde	 karşı koymaya	çalıştı,	sanki	çoktan	sakat	bırakılmıştı. </p>
<p class="calibre1">Bir	sonraki	adam,	kullandığı	una	testere	tozu	katmakla	suçlanan	bir	fırıncıydı.	Lord	Randyll	ona	elli gümüş	geyik	ödeme	cezası	verdi.	Fırıncı	o	kadar	çok	gümüşü	olmadığına	dair	yemin	edince,	lord,	adamın eksik	olan	her	gümüş	için	bir	kamçı	yiyebileceğini	söyledi.	Fırıncının	ardından	gri	yüzlü	zayıf	bir	fahişe geldi,	dört	Tarly	askerine	frengi	bulaştırmakla	suçlanıyordu.	Tarly,	“Mahrem	yerlerini	çamaşır	sodasıyla yıkayın	ve	onu	bir	zindana	atın,”	diye	emretti.	Fahişe	hıçkırıklar	içinde	sürüklenerek	götürülürken,	Lord Tarly	kalabalığın	içinde,	Podrick	ile	Sör	Hylein	arasında	duran	Brienne’i	fark	etti.	Adamın	kaşları	çatıldı ama	gözleri	Brienne’i	tanıdığına	dair	tek	şey	ifşa	etmedi. </p>
<p class="calibre1">Daha	 sonra,	 limandaki	 mahondan	 bir	 denizci	 geldi.	 Ondan	 davacı	 olan	 adam,	 Lord	 Mootonin garnizonundan	 bir	 okçuydu,	 adamın	 eli	 sargılıydı	 ve	 göğsünde	 bir	 somon	 balığı	 vardı.	 “Eğer	 lordumu memnun	edecekse,	bu	piç	bir	hançerle	elimi	kesti.	Zar	oyununda	hile	yaptığımı	söyledi.” </p>
<p class="calibre1">Lord	Tarly,	bakışlarını	Brienne’den	çekip	önünde	duran	adamı	inceledi.	‘Yapıyor	muydun?” </p>
<p class="calibre1">“Hayır	lordum.	Ben	asla	hile	yapmam.” </p>
<p class="calibre1">“Hırsızlık	için	bir	parmak	alırım.	Ama	bana	yalan	söyle	ve	seni	asayım.	Şu	zarları	görebilir	miyim?” </p>
<p class="calibre1">“Zarlar?”	Okçu,	Mooton’a	baktı	ama	adam	balıkçı	teknelerini	seyrediyordu.	Okçu	yutkundu.	“Ben... </p>
<p class="calibre1">o	zarlar	bana	şans	getiriyordu,	bu	doğru	ama	ben...” </p>
<p class="calibre1">Tarly	 yeterince	 duymuştu.	 “Küçük	 parmağını	 kesin.	 Hangi	 eli	 olacağına	 kendisi	 karar	 verebilir. </p>
<p class="calibre1">Diğerinin	avcuna	bir	çivi	çakın.”	Ayağa	kalktı,	“işimiz	bitti.	Geri	kalanları	tekrar	zindana	götürün,	onlarla yarın	sabah	ilgileneceğim.”	Sör	Hyle’ı	çağırmak	için	döndü.	Brienne	şövalyeyi	takip	etti.	Kendini	tekrar sekiz	yaşındaymış	gibi	hissediyordu. </p>
<p class="calibre1">“Leydim.	Bu...	onuru...	neye	borçluyuz?” </p>
<p class="calibre1">“Ben	birini	aramak	için	gönderildim,	adı...”	Brienne	duraksadı. </p>
<p class="calibre1">“Adını	bilmediğiniz	birini	nasıl	bulacaksınız?	Lord	Renly’yi	öldürdünüz	mü?” </p>
<p class="calibre1">“Hayır.” </p>
<p class="calibre1">Tarly	 kelimeyi	 tarttı.  <i class="calibre4">Beni	 yargılıyor</i>;  <i class="calibre4">diğerlerini	 yargıladığı	 gibi. </i>	 “Öldürmediniz,”	 dedi	 sonunda, </p>
<p class="calibre1">“sadece	ölmesine	izin	verdiniz.” </p>
<p class="calibre1">Renly,	Brienne’in	kollarında	ölmüştü.	Brienne	genç	kralın	kanıyla	ıslanmıştı.	Geri	çekildi.	“Büyüydü. </p>
<p class="calibre1">Ben	asla...” </p>
<p class="calibre1">“Siz	  <i class="calibre4">asla?” </i>	 Adamın	 sesi	 kamçı	 gibiydi.	 “Evet.	 Siz	 asla	 bir	 zırh	 kuşanmamalıydınız.	 Babanızın kalesinden	asla	ayrılmamalıydınız.	Bu	bir	savaş,	hasat	şenliği	değil.	Bütün	tanrıların	huzurunda,	sizi	bir gemiye	bindirip	Tarth’ta	geri	göndermeliyim.”	“Bunu	yaparsanız	krala	cevap	verirsiniz.”	Brienne	sesinin korkusuz	 çıkmasını	 istemişti	 ama	 tiz	 bir	 sesle	 küçük	 bir	 kız	 gibi	 konuşmuştu.	 “Podrick,	 heybemde	 bir parşömen	var.	Onu	lordumuza	götür.” </p>
<p class="calibre1">Tarly	 mektubu	 aldı,	 kaşlarını	 çatarak	 okudu.	 Okurken	 dudakları	 hareket	 etti.	 “Kral	 işi.	 Ne	 çeşit	 bir iş?” </p>
<p class="calibre1"> <i class="calibre4">Bana	yalan	söyle	ve	seni	asayım. </i>	“Sansa	Stark.” </p>
<p class="calibre1">“Stark	kızı	burada	olsaydı	bilirdim.	Bahse	girerim	ki	babasının	sancak	beylerinden	birine	sığınmak umuduyla	kuzeye	döndü.	Doğru	adamı	seçse	iyi	eder.” </p>
<p class="calibre1"><a id="p144"></a>“Kuzey	yerine	Vadi’ye	gitmiş	olabilir,”	deyiverdi	Brienne,	“teyzesine.” </p>
<p class="calibre1">Lord	 Randyll,	 Brienne’e	 aşağılayıcı	 bir	 bakış	 attı.	 “Leydi	 Lysa	 öldü.	 Bir	 şarkıcı	 onu	 dağdan	 aşağı attı.	Kartal	Yuvası	şimdi	Serçaparmakın	elinde...	uzun	zaman	için	değil	gerçi.	Vadi	Lordları,	tek	yeteneği bakır	saymak	olan	evcil	bir	maymunun	önünde	diz	çökecek	türden	adamlar	değil.”	Mektubu	Brienne’e	geri verdi.	 “İstediğiniz	 yere	 gidin	 ve	 ne	 arzu	 ediyorsanız	 onu	 yapın...	 lâkin	 tecavüze	 uğradığınızda	 adalet aramak	 için	 bana	 gelmeyin.	 Bunu	 aptallığınızla	 kazanmış	 olacaksınız.”	 Sör	 Hyle’a	 baktı.	 “Ve	 siz	 sör, kapıda	olmalısınız.	Kapının	komutasını	size	verdim,	öyle	değil	mi?” </p>
<p class="calibre1">“Verdiniz	 lordum,”	 dedi	 Hyle	 Hunt,	 “fakat	 düşündüm	 ki...”	 “Fazla	 düşünüyorsunuz.”	 Lord	 Tarly uzaklaştı. </p>
<p class="calibre1"> <i class="calibre4">Lysa	Tully	öldü. </i>	Brienne,	elindeki	kıymetli	parşömenle	darağacının	altında	durdu.	Kalabalık	dağıldı ve	kargalar	ziyafetlerine	kaldıkları	yerden	devam	etmek	üzere	geri	döndü.  <i class="calibre4">Bir	şarkıcı	onu	dağdan	aşağı</i> <i class="calibre4">attı. </i>	Kargalar	Leydi	Catelyn’in	kardeşinin	cesedini	de	yemiş	miydi? </p>
<p class="calibre1">“Kokuşmuş	Ördek’ten	bahsetmiştin	leydim,”	dedi	Sör	Hyle.	‘‘Yerini	göstermemi	istersen...” </p>
<p class="calibre1">“Kapına	dön.” </p>
<p class="calibre1">Şövalyenin	yüzünden	öfkeli	bir	ifade	geçti.	“Eğer	arzun	buysa.” </p>
<p class="calibre1">“Bu.” </p>
<p class="calibre1">“Zaman	 geçirmek	 için	 oynadığımız	 bir	 oyundu	 sadece.	 Amacımız	 zarar	 vermek	 değildi.”	 Şövalye duraksadı.	 “Ben	 öldü,	 biliyorsun.	 Karasu’da	 katledildi.	 Farrow	 ve	 Leylek	 Will	 de	 öyle.	 Mark Mullendore,	 kolunun	 yarısına	 mal	 olan	 bir	 yara	 aldı.”  <i class="calibre4">Güzel, </i>	 demek	 istedi	 Brienne.  <i class="calibre4">Güzel,	 bunu	 hak</i> <i class="calibre4">etmişti. </i>	Ama	örgü	zırhının	içinde,	omzunda	maymunuyla,	çadırının	dışında	oturan	Mullendore’u	hatırladı, birbirlerine	 komik	 suratlar	 yapıyorlardı.	 Catelyn	 Stark	 o	 gece	 Acı	 Köprü’de	 onlar	 için	 ne	 demişti?  <i class="calibre4">Yaz</i> <i class="calibre4">şövalyeleri. </i>	Şimdi	sonbahardı	ve	yaz	şövalyeleri	yapraklar	gibi	dökülüyordu. </p>
<p class="calibre1">Brienne,	Hyle	Hunt’a	sırtını	döndü.	“Podrick,	gel.” </p>
<p class="calibre1">Çocuk,	atları	yürüterek	Brienne’in	arkasından	gitti.	“Orayı	bulacak	mıyız?	Kokuşmuş	Ördek’i?” </p>
<p class="calibre1">“Ben	 bulacağım.	 Sen	 doğu	 kapısındaki	 ahıra	 gidiyorsun.	 Seyis	 yamağına,	 geceyi	 geçirebileceğimiz bir	han	olup	olmadığını	sor.” </p>
<p class="calibre1">“Sorarım	 sör.	 Leydim.”	 Podrick	 yürürken	 yere	 bakıyordu,	 ara	 sıra	 taşları	 tekmeliyordu.	 “Nerede olduğunu	biliyor	musunuz?	Ördek’in.	Yani	Kokuşmuş	Ördek’in?” </p>
<p class="calibre1">“Hayır.” </p>
<p class="calibre1">“Bize	göstereceğini	söyledi.	Şu	şövalye.	Sör	Kyle.” </p>
<p class="calibre1">“Hyle.” </p>
<p class="calibre1">“Hyle.	O	size	ne	yaptı	sör?	Yani	leydim.” </p>
<p class="calibre1"> <i class="calibre4">Oğlan	 kekeme	 olabilir	 ama	 aptal	 değil. </i>	 “Kral	 Renly	 sancaklarını	 çağırdığında,	 Yüksek	 Bahçe’de bazı	adamlar	benimle	bir	oyun	oynadı.	Sör	Hyle	onlardan	biriydi.	Zalim,	incitici	ve	namert	bir	oyundu.” </p>
<p class="calibre1">Brienne	durdu.	“Doğu	kapısı	şu	tarafta.	Beni	orada	bekle.” </p>
<p class="calibre1">“Nasıl	isterseniz	leydim.	Sör.” </p>
<p class="calibre1">Kokuşmuş	 Ordek’in	 bir	 tabelası	 yoktu.	 Bir	 hayvan	 leşi	 toplayıcısının	 ağılının	 altındaki	 ahşap basamakları	 bulmak	 Brienne’in	 bir	 saatini	 aldı.	 Mahzen	 loştu	 ve	 tavan	 alçaktı,	 Brienne	 içeri	 girerken başını	bir	kirişe	çarptı.	Görünürde	hiç	ördek	yoktu.	Etrafa	birkaç	tabure	saçılmıştı	ve	toprak	duvara	bir sıra	 dayanmıştı.	 Masalar,	 kurtçuk	 delikleriyle	 dolu	 eski	 şarap	 fıçılarıydı.	 Vadedilen	 koku	 her	 şeye sinmişti.	 Brienne’in	 burnu,	 kokunun	 çoğunlukla	 şarap,	 rutubet	 ve	 küf	 olduğunu	 söylüyordu	 ama	 içinde biraz	tuvalet	ve	hayvan	mezarlığı	da	vardı. </p>
<p class="calibre1">Mahzendeki	 yegane	 içiciler,	 bir	 köşede	 oturan	 Tyroshlu	 denizcilerdi,	 yeşil	 ve	 mor	 sakallarının arasından	 birbirlerine	 homurdanıyorlardı.	 Brienne’e	 şöyle	 bir	 baktılar	 ve	 içlerinden	 biri	 diğerlerinin gülmesine	sebep	olan	bir	şey	söyledi.	Mülk	sahibi,	iki	varilin	üstüne	yerleştirilmiş	bir	kalasın	arkasında</p>
<p class="calibre1"><a id="p145"></a>duruyordu.	 Yuvarlak,	 solgun	 ve	 kelleşmeye	 başlamış	 bir	 kadındı,	 lekeli	 bir	 önlüğün	 altında	 sallanan kocaman	ve	yumuşak	göğüsleri	vardı.	Kadın,	tanrılar	onu	çiğ	hamurdan	yaratmış	gibi	görünüyordu. </p>
<p class="calibre1">Brienne	 burada	 su	 içmeye	 cesaret	 edemezdi.	 Bir	 kadeh	 şarap	 istedi	 ve	 “Cevval	 Dick	 isimli	 bir adamı	arıyorum,”	dedi. </p>
<p class="calibre1">“Dick	Crabb.	Hemen	hemen	her	gece	gelir.”	Kadın,	Brienne’in	zırhına	ve	kılıcına	baktı.	“Eğer	onu</p>
<p class="calibre1">keseceksen	bunu	başka	bir	yerde	yap.	Lord	Tarly’yle	sorun	yaşamak	istemiyoruz.” </p>
<p class="calibre1">“Onunla	konuşmak	istiyorum.	Ona	neden	zarar	vereyim?” </p>
<p class="calibre1">Kadın	omuz	silkti. </p>
<p class="calibre1">“Adam	içeri	girdiğinde	başınla	gösterirsen	müteşekkir	olurum.” </p>
<p class="calibre1">“Ne	kadar	müteşekkir?” </p>
<p class="calibre1">Brienne,	 kadınla	 arasında	 duran	 kalasın	 üstüne	 bir	 bakır	 yıldız	 koydu	 ve	 gölgelerin	 içinde, basamakları	iyi	gören	bir	yer	buldu. </p>
<p class="calibre1">Şarabı	denedi.	Ağızda	yağlı	bir	tat	bırakıyordu	ve	içinde	bir	saç	teli	yüzüyordu.	Brienne	saç	telini çıkarırken,  <i class="calibre4">Sansa’yı	bulmaya	dair	umutlarım	kadar	zayıf, </i>	 diye	 düşündü.	 Sör	 Dontos’un	 peşine	 düşmek semeresiz	 olmuştu.	 Leydi	 Lysa’nın	 ölümüyle,	 Vadi	 muhtemel	 bir	 sığınak	 olmaktan	 çıkmıştı.  <i class="calibre4">Neredesiniz</i> <i class="calibre4">Leydi	 Sansa?	 Kışyarı’na,	 evinize	 mi	 gittiniz	 yoksa	 Podrick’in	 düşündüğü	 gibi	 kocanızla	 mı</i> <i class="calibre4">birliktesiniz? </i>	 Brienne,	 Sansa’yı	 Dar	 Deniz’in	 karşısında	 kovalamak	 istemiyordu.	 Orada	 lisan	 bile	 ona yabancı	olacaktı.  <i class="calibre4">Kendimi	anlatmak	için	homurdanıp	el	kol	işaretleri	yaparken	şimdikinden	bile	ucube</i> <i class="calibre4">görünürüm.	 Bana	 gülerler,	 tıpkı	 Yüksek	 Bahçe’de	 güldükleri	 gibi. </i>	 Brienne	 orada	 olanları	 hatırlarken, yanaklarına	bir	kırmızılık	yürüdü. </p>
<p class="calibre1">Renly	 tacını	 taktığında,	 Tarth	 Bakiresi	 ona	 katılmak	 için	 Menzil’den	 Yüksek	 Bahçe’ye	 kadar	 at sürmüştü.	 Brienne’i	 bizzat	 kral	 karşılamış	 ve	 onu	 memnuniyetle	 hizmetine	 almıştı.	 Kralın	 lordları	 ve şövalyeleri	o	kadar	memnun	olmamıştı.	Brienne	sıcak	bir	karşılama	beklemiyordu.	Soğukluğa,	alaylara	ve düşmanlığa	 karşı	 hazırlıklıydı.	 Bunlarla	 daha	 önce	 de	 karşılaşmıştı.	 Onu	 kafası	 karışık	 ve	 savunmasız hâlde	bırakan	şey	aşağılanmak	değil,	bazı	adamların	gösterdiği	nezaketti.	Tarth	Bakiresi	daha	önce	üç	kez nişanlanmıştı	ama	Yüksek	Bahçe’ye	gelene	kadar	kimse	ona	kur	yapmamıştı. </p>
<p class="calibre1">Kur	 yapan	 ilk	 kişi	 Kıllı	 Büyük	 Ben’di,	 Renly’nin	 kampında	 Brienne’den	 daha	 uzun	 olan	 birkaç adamdan	biri.	Ben,	Brienne’in	zırhını	temizlemesi	için	yaverini	göndermiş	ve	ona	gümüş	bir	içki	kupası hediye	 etmişti.	 Sör	 Edmund	 Ambrose,	 Brienne’e	 çiçekler	 getirerek	 ve	 birlikte	 at	 sürmeyi	 teklif	 ederek Ben’in	 bir	 adım	 önüne	 geçmişti.	 Sör	 Hyle	 Hunt	 iki	 adamı	 da	 geride	 bırakmıştı.	 Brienne’e,	 yüzlerce şövalyelik	hikâyesiyle	ve	fevkalade	resimlerle	dolu	bir	kitap	vermişti.	Brienne’in	atları	için	elmalar	ve havuçlar,	miğferi	için	de	mavi	bir	tüy	getirmişti.	Ona	kamp	dedikoduları	anlatmıştı,	Brienne’i	güldürecek şeyleri	seçerek	zekice	konuşmuştu.	Hatta	bir	gün	Brienne’le	birlikte	talim	yapmıştı	ki	bu,	diğer	her	şeyden daha	değerliydi. </p>
<p class="calibre1">Brienne,	 diğer	 adamların	 ona	 nazik	 davranmaya	 başlamasının	 sebebinin	 Sör	 Hyle	 olduğunu</p>
<p class="calibre1">düşünmüştü.  <i class="calibre4">Nazikten	de	öte. </i>	Adamlar,	masada	onun	yanında	oturmak	için	mücadele	etmişti,	kimi	şarap kadehini	 doldurmayı	 kimi	 de	 onun	 için	 sakatat	 bulmayı	 önermişti.	 Sör	 Richard	 Farrow,	 Brienne’in çadırının	kapısında	oturmuş	ve	uduyla	aşk	şarkıları	çalmıştı.	Sör	Hugh	Beesbury	“Tarthin	bakireleri	kadar tatlı”	bir	çanak	bal	getirmişti.	Sör	Mark	Mullendore,	Yaz	Adalarından	gelen	siyah	beyaz	bir	yaratık	olan maymununun	 tuhaflıklarıyla	 Brienne’i	 güldürmüştü.	 Leylek	 Will	 isimli	 vasıfsız	 bir	 şövalye,	 omzundaki düğümleri	ovmayı	teklif	etmişti. </p>
<p class="calibre1">Brienne	adamı	reddetmişti.	 Hepsini	reddetmişti.	Bir	 gece,	Sör	Owen	 Inchfıeld,	Brienne’i	kolundan yakalayıp	öptüğünde,	Brienne	adamı	bir	yemek	ateşinin	içine	popo	üstü	devirmişti.	Daha	sonra	bir	aynada kendine	bakmıştı.	Yüzü	her	zaman	olduğu	kadar	geniş	ve	çilliydi,	dişleri	öne	çıkıktı,	dudakları	büyüktü, çenesi	kalındı,	çok	çirkindi.	Brienne’in	tek	isteği	bir	şövalye	olmak	ve	Kral	Renly’ye	hizmet	etmekti	ama</p>
<p class="calibre1"><a id="p146"></a>şimdi... </p>
<p class="calibre1">Üstelik	kamptaki	tek	kadın	Brienne	değildi.	Kamp	takipçileri	bile	ondan	daha	güzeldi	ve	Lord	Tyrell, Kral	 Renly’yi	 her	 gece	 kalede	 ağırlıyordu,	 soylu	 bakireler	 ve	 güzel	 leydiler	 flütün,	 borunun	 ve	 arpın müziğiyle	 dans	 ediyordu.	 Yabancı	 bir	 şövalye	 ona	 ne	 zaman	 iltifat	 etse,  <i class="calibre4">bana	 neden	 nazik</i> <i class="calibre4">davranıyorsunuz</i>?	diye	çığlık	atmak	istiyordu	Brienne.  <i class="calibre4">Ne	istiyorsunuz</i>? </p>
<p class="calibre1">Bu	 muammayı,	 Brienne’i	 çadırına	 çağırtmak	 için	 iki	 silahlı	 asker	 gönderdiği	 gün	 Randyll	 Tarly çözmüştü.	 Lordun	 genç	 oğlu	 Dickon,	 bir	 yandan	 atlarını	 eyerlerken	 bir	 yandan	 gülen	 dört	 şövalyenin konuşmalarını	duymuş	ve	adamların	söylediklerini	babasına	anlatmıştı. </p>
<p class="calibre1">Adamlar	bir	bahse	girmişti. </p>
<p class="calibre1">Lord,	 Brienne’e,	 bu	 oyunu	 üç	 genç	 şövalyenin	 başlattığını	 söylemişti:	 Ambrose,	 Kıllı	 Ben	 ve	 Hyle Hunt.	 Bunlar	 lordun	 kendi	 şövalyeleriydi	 fakat	 bahsin	 dedikodusu	 kampa	 yayıldıkça	 diğer	 adamlar	 da oyuna	 katılmıştı.	 Yarışmaya	 girmek	 isteyen	 her	 adam,	 bir	 altın	 ejderha	 ödemek	 zorundaydı.	 Toplanan altınlar,	Brienne’in	bekâretini	kim	alırsa	ona	gidecekti. </p>
<p class="calibre1">“Eğlencelerine	bir	son	verdim,”	demişti	Tarly.	“Bu...	yarışmacıların...	bazıları	diğerlerinden	daha	az onur	sahibi.	Bahis	her	gün	biraz	daha	büyüyordu	ve	adamlardan	birinin	ödülü	zorla	almaya	karar	vermesi an	meseleydi.” </p>
<p class="calibre1">“Onlar	şövalye,”	demişti	Brienne	sersemlemiş	bir	hâlde,	“kutsanmış	şövalyeler.” </p>
<p class="calibre1">“Ve	onurlu	adamlar.	Suç	sizde.” </p>
<p class="calibre1">İtham,	Brienne’i	irkiltmişti.	“Ben	asla...	lordum,	ben	onları	cesaretlendirecek	hiçbir	şey	yapmadım.” </p>
<p class="calibre1">“Burada	oluşunuz	onları	cesaretlendirdi.	Eğer	bir	kadın	bir	kamp	takipçisi	gibi	davranırsa,	bir	kamp takipçisi	gibi	muamele	görmeye	itiraz	edemez.	Bir	savaş	ordusu,	bir	bakire	için	uygun	yer	değildir.	Eğer iffetinize	ve	hanedanınızın	onuruna	en	ufak	saygınız	varsa,	o	zırhı	çıkarır,	evinize	döner	ve	size	bir	koca bulması	için	babanıza	yalvarırsınız.” </p>
<p class="calibre1">“Ben	dövüşmek	için	geldim,”	diye	ısrar	etmişti	Brienne.	“Bir	şövalye	olmak	için.” </p>
<p class="calibre1">“Tanrılar,	 dövüşmek	 için	 erkekleri	 ve	 çocuk	 doğurmak	 için	 kadınları	 yarattılar,”	 demişti	 Randyll Tarly.	“Bir	kadının	savaşı	doğum	yatağındadır.” </p>
<p class="calibre1">Biri	 mahzenin	 basamaklarından	 aşağı	 iniyordu.	 Keskin	 yüz	 hatları	 ve	 kahverengi	 kirli	 saçları	 olan hırpani	ve	cılız	bir	adam	Ördek’e	girerken,	Brienne	şarabını	kenara	bıraktı.	Adam,	Tyroshlu	denizcilere kısa	 bir	 bakış	 attı,	 Brienne’e	 daha	 uzun	 baktı	 ve	 kalasa	 gitti.	 “Şarap,”	 dedi,	 “içine	 at	 sidiği	 katma, teşekkürler.”	Kadın,	Brienne’e	baktı	ve	başını	salladı. </p>
<p class="calibre1">“Şarabını	ben	ısmarlayacağım,”	diye	seslendi	Brienne,	“bir	kelime	karşılığında.” </p>
<p class="calibre1">Adam	 temkinli	 gözlerle	 Brienne’e	 baktı.	 “Bir	 kelime?	 Ben	 bir	 sürü	 kelime	 biliyorum.”	 Brienne’in karşısındaki	 tabureye	 oturdu.	 “Leydim	 hangi	 kelimeyi	 duymak	 istediğini	 söylesin	 ve	 Cevval	 Dick konuşsun.” </p>
<p class="calibre1">“Bir	soytarıyı	soytarı	ettiğini	duydum.” </p>
<p class="calibre1">Hırpani	adam	şarabını	yudumladı,	düşünüyor	gibiydi.	‘Yapmış	olabilirim.	Yapmamış	da	olabilirim.” </p>
<p class="calibre1">Adamın	 giydiği	 soluk	 renkli	 yırtık	 takımın	 göğsünden	 bir	 lordun	 arması	 sökülmüştü.	 “Bilmek	 isteyen kim?” </p>
<p class="calibre1">“Kral	 Robert.”	 Brienne,	 adamla	 arasındaki	 varilin	 üstüne	 bir	 gümüş	 geyik	 koydu.	 Sikkenin	 bir yüzünde	Robertin	kafası,	diğer	yüzünde	bir	geyik	vardı. </p>
<p class="calibre1">“Öyle	 mi?”	 Adam	 gülümseyerek	 sikkeyi	 aldı,	 döndürdü.	 “Bir	 kralı	 dans	 ederken	 görmek	 isterim, heynana,	heynana,	heynana,	hey.	Şu	senin	soytarıyı	görmüş	olabilirim.” </p>
<p class="calibre1">“Yanında	bir	kız	var	mıydı?” </p>
<p class="calibre1">Adam	bir	çırpıda,	“İki	kız,”	dedi. </p>
<p class="calibre1"> <i class="calibre4">“iki</i>	kız?”  <i class="calibre4">Diğeri	Arya	olabilir	mi? </i></p>
<p class="calibre1"><a id="p147"></a>“Pekâlâ,”	dedi	adam,	“tatlı	küçükleri	hiç	görmedim	ama	soytarı	üç	kişilik	geçiş	istiyordu.” </p>
<p class="calibre1">“Nereye	geçiş?” </p>
<p class="calibre1">“Hatırladığım	kadarıyla	denizin	öteki	tarafına.” </p>
<p class="calibre1">“Adamın	nasıl	göründüğünü	hatırlıyor	musun?” </p>
<p class="calibre1">“Bir	 soytarı	 gibi,”	 dedi	 adam.	 Dönen	 sikkeyi	 yavaşlamaya	 başladığında	 masanın	 üstünden	 aldı	 ve ortadan	kaldırdı.	“Korkmuş	bir	soytarı	gibi.” </p>
<p class="calibre1">“Neden	korkmuştu?” </p>
<p class="calibre1">Adam	 omuz	 silkti.	 “Söylemedi	 ama	 Cevval	 Dick	 korkunun	 kokusunu	 tanır.	 Hemen	 hemen	 her	 gece buraya	 geldi,	 denizcilere	 içki	 ısmarlardı,	 şakalar	 yaptı,	 küçük	 şarkılar	 söyledi.	 Ancak	 bir	 gece, göğüslerinde	şu	avcı	arması	olan	adamlar	geldi,	senin	soytarı	süt	beyazı	kesildi	ve	adamlar	gidene	kadar hiç	 ses	 çıkarmadı.”	 Cevval	 Dick	 taburesini	 Brienne’e	 yaklaştırdı.	 “Tarly	 limana	 adamlar	 yerleştirdi, gelip	giden	bütün	gemileri	gözlüyorlar.	Eğer	bir	adam	geyik	istiyorsa	ormana,	gemi	istiyorsa	limana	gider. </p>
<p class="calibre1">Senin	soytarı	cesaret	edemedi,	ben	de	ona	biraz	yardım	önerdim.” </p>
<p class="calibre1">“Ne	tür	bir	yardım?” </p>
<p class="calibre1">“Bir	gümüş	geyikten	fazlasına	mal	olan	türden	bir	yardım.”	“Anlatırsan	bir	tane	daha	alırsın.” </p>
<p class="calibre1">“Önce	görelim,”	dedi	adam.	Brienne	varilin	üstüne	bir	geyik	daha	koydu.	Adam	gülümsedi,	sikkeyi</p>
<p class="calibre1">döndürdü,	avcunun	içine	aldı.	“Bir	adam	gemilere	gidemiyorsa,	gemilerin	ona	gelmesi	gerekir.	Ona,	böyle bir	yer	bildiğimi	söyledim.	Gizli	bir	yer,	gibi.” </p>
<p class="calibre1">Brienne’in	kolları	ürperdi.	“Bir	kaçakçı	körfezi.	Soytarıyı	kaçakçılara	gönderdin.” </p>
<p class="calibre1">“Onu	ve	iki	kızı.”	Adam	kıkırdadı.	“Yalnız...	pekâlâ,	onları	gönderdiğim	yerde	bir	süredir	hiç	gemi yok.	Otuz	yıldır	diyebiliriz.”	Burnunu	kaşıdı.	“Bu	soytarının	senin	için	ne	önemi	var?”	“O	kızlar	benim kardeşlerim.” </p>
<p class="calibre1">“Öyle	mi?	Zavallı,	küçük	şeyler.	Bir	zamanlar	benim	de	bir	kız	kardeşim	vardı.	Tokmak	gibi	dizleri olan	cılız	bir	kızdı	ama	sonra	göğüsleri	çıktı	ve	bacaklarının	arasına	bir	şövalyenin	oğlu	girdi.	Onu	son gördüğümde,	hayatını	yatarak	kazanmak	üzere	Kral	Topraklarına	gidiyordu.” </p>
<p class="calibre1">“Onları	nereye	gönderdin?” </p>
<p class="calibre1">Adam	 tekrar	 omuz	 silkti.	 “İşte	 bunu	 hatırlamıyorum.”  <i class="calibre4">“Nereye?” </i>	 Brienne	 masaya	 bir	 gümüş	 geyik daha	 koydu.	 Adam	 işaret	 parmağıyla	 sikkeyi	 Brienne’e	 fırlattı.	 “Hiçbir	 geyiğin	 asla	 bulamayacağı	 bir yere...	 ama	 bir	 ejderha	 bulabilir.”  <i class="calibre4">Gümüş	 ondan	 gerçeği	 alamayacak, </i>	 diye	 düşündü	 Brienne.  <i class="calibre4">Altın</i> <i class="calibre4">alabilir,	 belki	 de	 alamaz.	 Çelik	 daha	 kesin	 olurdu. </i>	 Brienne	 hançerine	 dokundu,	 sonra	 onun	 yerine kesesine	uzandı.	Bir	altın	ejderha	buldu	ve	sikkeyi	varilin	üstüne	koydu.	“Nereye?” </p>
<p class="calibre1">Hırpani	adam	sikkeyi	aldı	ve	ısırdı.	“Tatlı.	Bana	Kırıkpençe	Burnu’nu	hatırlattı.	Buranın	kuzeyinde, tepelerle	ve	bataklıklarla	dolu	vahşi	bir	arazidir,	gel	gör	ki	ben	orada	doğdum	ve	büyüdüm.	Benim	adım Dick	Crabb	ama	bana	Cevval	Dick	derler.” </p>
<p class="calibre1">Brienne	kendi	adını	söylemedi.	“Kırıkpençe	Burnu’nda	 <i class="calibre4">nereye</i>?” </p>
<p class="calibre1">“Fısıltılar.	Clarence	Crabbi	duymuşsundur.” </p>
<p class="calibre1">“Hayır.” </p>
<p class="calibre1">Bu	cevap	adamı	şaşırtmış	gibiydi.	“Sör	Clarence	Crabb	dedim.	Bende	onun	kanı	var.	İki	buçuk	metre boyundaydı,	 o	 kadar	 kuvvetliydi	 ki	 bir	 çam	 ağacını	 tek	 eliyle	 kökünden	 söküp	 yarım	 mil	 uzağa fırlatabilirdi.	Hiçbir	at	onun	ağırlığını	taşıyamazdı,	bu	yüzden	Clarence	bir	yaban	öküzü	sürerdi.” </p>
<p class="calibre1">“Onun	şu	kaçakçı	körfeziyle	ne	ilgisi	var?” </p>
<p class="calibre1">“Karısı	bir	orman	cadısıydı.	Sör	Clarence	ne	zaman	bir	adam	öldürse,	adamın	başını	eve	götürürdü</p>
<p class="calibre1">ve	 karısı	 o	 başın	 dudaklarını	 öpüp	 onu	 hayata	 geri	 döndürürdü.	 Onlar	 lordlardı,	 büyücülerdi,	 meşhur şövalyeler	 ve	 korsanlardı.	 Biri	 de	 Gölgeli	 Vadi	 Kralıydı.	 Yaşlı	 Crabb’a	 iyi	 tavsiyeler	 verdi.	 Sadece baştan	ibaret	oldukları	için	yüksek	sesle	konuşamazlardı	ama	aynı	zamanda	asla	susmazlardı.	Yalnızca	bir</p>
<p class="calibre1"><a id="p148"></a>baştan	 ibaret	 olduğunda,	 günü	 geçirmek	 için	 yapabileceğin	 tek	 şey	 konuşmak.	 Böylece,	 Crabb’ın	 küçük kalesi	 Fısıltılar	 adını	 aldı.	 Adı	 hâlâ	 aynı	 lâkin	 binlerce	 yıldır	 harabe	 hâlinde.	 Issız	 bir	 yer,	 Fısıltılar.” </p>
<p class="calibre1">Adam,	 sikkeyi	 parmaklarının	 arasında	 ustaca	 hareket	 ettirdi.	 “Tek	 başına	 bir	 ejderha	 kendini	 yalnız hisseder.	Ama	on	tanesi...” </p>
<p class="calibre1">“On	ejderha	bir	servet	eder.	Beni	aptal	mı	sandın?” </p>
<p class="calibre1">“Hayır	ama	seni	bir	soytarıya	götürebilirim.”	Sikke	bir	yöne	doğru	hareket	etti,	sonra	da	diğer	yöne. </p>
<p class="calibre1">“Seni	Fısıltılar’a	götürebilirim	leydim.” </p>
<p class="calibre1">Brienne,	 adamın	 parmaklarının	 sikkeyle	 oynayış	 şeklinden	 hiç	 hoşlanmamıştı.	 Bununla	 birlikte... </p>
<p class="calibre1">“Kardeşimi	bulursak	altı	ejderha.	Sadece	soytarıyı	bulursak	iki.	Eğer	hiçbir	şey	bulamazsak	hiçbir	şey.” </p>
<p class="calibre1">Crabbs	omuz	silkti.	“Altı	iyidir.	Altı	işe	yarar.” </p>
<p class="calibre1"> <i class="calibre4">Fazla	çabuk. </i>	 Dick	 altın	 sikkeyi	 cebine	 koyamadan	 Brienne	 adamın	 bileğini	 yakaladı.	 “Bana	 yanlış</p>
<p class="calibre1">yapma.	Kolay	lokma	olmadığımı	öğrenmek	zorunda	kalırsın.” </p>
<p class="calibre1">Brienne	 serbest	 bıraktığında,	 Crabb	 bileğini	 ovuşturdu.	 “Lanet	 olsun,”	 diye	 homurdandı.	 “Elimi acıttın.” </p>
<p class="calibre1">“Bunun	için	üzgünüm.	Kardeşim	on	üç	yaşında.	Onu	bulmak	zorundayım.” </p>
<p class="calibre1">“Bir	 şövalye	 onun	 bacaklarının	 arasına	 girmeden	 önce.	 Evet,	 seni	 anlıyorum.	 Kardeşin	 kurtuldu sayılır.	 Artık	 Cevval	 Dick’le	 birliktesin.	 Günün	 ilk	 ışıklarında	 doğu	 kapısına	 gel.	 Şimdi	 gidip	 bir	 işi halletmem	gerek.” </p>
<p class="calibre1"></p>
<p class="calibre1"><a id="p149"></a><b class="calibre3">SAMWELL</b></p>
<p class="calibre1">Deniz,	Samwell	Tarly’yi	kloroz	yapmıştı. </p>
<p class="calibre1">Bunun	tek	sebebi	Sam’in	boğulma	korkusu	değildi.	Bir	kısmı	kesinlikle	korkuydu	ama	aynı	zamanda</p>
<p class="calibre1">geminin	 devinimiydi,	 Sam’in	 ayaklarının	 altında	 sallanan	 güvertelerdi.	 Kıyıdaki	 Doğugözcüsü’nden yelken	açtıkları	gün,	Sam,	Dareon’a,	“Midem	çok	kolay	bulanır,”	diye	itiraf	etti.	Şarkıcı,	Sam’in	sırtına vurdu,	“Miden	çok	büyük	katil,”	dedi,	“bu	çok	fazla	bulantı	demek.” </p>
<p class="calibre1">Sam	her	şeyden	çok	Şebboy’un	hatırı	için	cesur	görünmeye	çalıştı.	Kız	daha	önce	deniz	görmemişti. </p>
<p class="calibre1">Craster	 Kalesi’nden	 kaçtıktan	 sonra,	 karların	 içinde	 güç	 bela	 ilerlerken	 birçok	 göle	 rastlamışlardı	 ve Şebboy	için	o	göller	bile	hayret	verici	şeyler	olmuştu.  <i class="calibre4">Karakuş</i>	kıyıdan	ayrılırken	kız	titremeye	başladı ve	 yanaklarından	 kocaman,	 tuzlu	 gözyaşları	 süzüldü.	 Sam	 onun,	 “Tanrılar	 merhamet	 edin,”	 diye fısıldadığını	 duydu.	 Önce	 Doğugözcüsü	 gözden	 kayboldu,	 mesafe	 arttıkça	 Sur	 küçüldü	 ve	 sonunda görünmez	oldu.	O	sırada	rüzgâr	çıktı.	Yelkenler,	sık	yıkanan	bir	siyah	pelerinin	soluk	gri	rengindeydi	ve Şebboy’un	 yüzü	 bembeyazdı.	 “Bu	 iyi	 bir	 gemi,”	 dedi	 Sam,	 Şebboy’a.	 “Korkmana	 gerek	 yok.”	 Ama Şebboy	yalnızca	Sam’in	yüzüne	baktı,	bebeğine	daha	sıkı	sarıldı	ve	aşağı	kaçtı. </p>
<p class="calibre1">Sam	küpeşteye	sımsıkı	tutundu	ve	küreklerin	suya	girip	çıkışını	seyretti.	Küreklerin	birlikte	hareket edişini	 izlemek	 güzeldi	 ve	 suya	 bakmaktan	 daha	 iyiydi.	 Suya	 bakmak,	 Sam’in	 boğulmayı	 düşünmesine sebep	 oluyordu.	 Sam	 küçükken,	 babası	 onu	 Boynuz	 Tepe’nin	 altındaki	 bir	 gölcüğün	 içine	 atarak	 ona yüzmeyi	öğretmeye	çalışmıştı.	Sam’in	ağzı,	burnu	ve	ciğerleri	suyla	dolmuştu.	Sam,	Sör	Hyle	tarafından çıkarıldıktan	 sonra	 saatler	 boyunca	 öksürmüş	 ve	 hırıltıyla	 nefes	 almıştı.	 Bu	 hadiseden	 sonra,	 belinden yukarı	çıkan	derinlikteki	sulara	girmeye	cesaret	edememişti. </p>
<p class="calibre1">Fok	Körfezi,	Sam’in	belinden	 <i class="calibre4">çok	daha</i>	derindi	ve	babasının	kalesinin	altındaki	küçük	dalyan	kadar munis	 değildi.	 Körfezin	 suları	 gri	 yeşil	 ve	 dalgalıydı.  <i class="calibre4">Karakuş’</i> un	 takip	 ettiği	 ağaçlıklı	 kıyı	 şeridi, kayalardan	 ve	 anaforlardan	 ibaret	 bir	 keşmekeşti.	 Sam,	 kollarını	 ve	 bacaklarını	 çırparak	 bir	 şekilde	 o kadar	uzağa	gitmeyi	başarsa	bile,	dalgalar	onu	kayalara	çarpar	ve	başını	küçük	parçalara	ayırırdı. </p>
<p class="calibre1">Körfeze	 bakan	 Sam’i	 görünce,	 “Denizkızlarını	 mı	 arıyorsun	 Katil?”	 diye	 sordu	 Dareon. </p>
<p class="calibre1">Doğugözcüsü’nden	 gelen	 sarı	 saçlı,	 ela	 gözlü	 şarkıcı,	 bir	 kara	 kardeşten	 çok	 karanlık	 bir	 prens	 gibi görünüyordu. </p>
<p class="calibre1">“Hayır.”	Sam	ne	aradığını	ya	da	bu	gemide	ne	işi	olduğunu	bilmiyordu.  <i class="calibre4">Bir	zincir	dövmek,	bir	üstat</i> <i class="calibre4">olmak	 ve	 Nöbet’e	 daha	 iyi	 hizmet	 vermek	 için	 Hisar’a	 gidiyorum</i>,	 dedi	 kendine,	 ama	 bu	 düşünce	 ona usanç	verdi.	Sam,	boynuna	ağır	ve	soğuk	bir	zincir	takmış	bir	üstat	olmak	istemiyordu.	Kardeşlerini,	sahip olduğu	 yegâne	 dostları	 bırakmak	 istemiyordu.	 Ve	 onu,	 ölmesi	 için	 Sur’a	 gönderen	 babayla	 yüzleşmeyi katiyen	istemiyordu. </p>
<p class="calibre1">Diğerleri	 için	 durum	 farklıydı.	 Bu	 yolculuk	 onlar	 için	 mutlu	 sonla	 bitecekti.	 Şebboy,	 Tekinsiz Orman’da	tanıştığı	dehşetle	kendisinin	arasına	Batıdiyarın	enginliğini	koyacak	ve	Boynuz	Tepe’de	güven içinde	 yaşayacaktı.	 Sam’in	 babasının	 kalesinde	 hizmetçi	 olarak	 çalışacak,	 ısınacak	 ve	 iyi	 beslenecekti. </p>
<p class="calibre1">Crasterin	 karışıyken	 hayalini	 bile	 kuramadığı	 o	 büyük	 dünyanın	 küçük	 bir	 parçası	 olacaktı.	 Oğlunun büyüyüp	güçlendiğini,	bir	avcı,	bir	seyis	ya	da	bir	demirci	olduğunu	görecekti.	Eğer	çocuk	silahlarla	ilgili bir	kabiliyet	gösterirse,	bir	şövalye	onu	yaver	bile	yapabilirdi. </p>
<p class="calibre1">Üstat	Aemon	da	daha	iyi	bir	yere	gidiyordu.	Onun,	kalan	günlerini,	Eski	Şehir’in	sıcak	esintileriyle yıkanarak,	 üstat	 dostlarıyla	 sohbet	 ederek,	 bilgeliğini	 kalfalarla	 ve	 çıraklarla	 paylaşarak	 geçireceğini düşünmek	güzeldi.	Üstat	Aemon	bu	istirahatı	yüzlerce	kez	hak	etmişti. </p>
<p class="calibre1">Dareon	bile	daha	mutlu	olacaktı.	Her	zaman,	onu	Sur’a	gönderen	tecavüzden	masum	olduğunu	iddia</p>
<p class="calibre1">ederdi.	 Bir	 lordun	 meclisine	 ait	 olduğunu	 ve	 o	 lordun	 akşam	 yemeklerinde	 şarkılar	 çalması	 gerektiğini söylerdi.	 Şimdi	 böyle	 bir	 şansı	 vardı.	 Jon,	 Dareon’u,	 kaybolan	 ve	 öldüğü	 farz	 edilen	 Yören	 isimli	 bir</p>
<p class="calibre1"><a id="p150"></a>adamın	 yerine	 toplayıcı	 yapmıştı.	 Dareon’un	 görevi,	 Gece	 Nöbetçilerinin	 kahramanlıklarıyla	 ilgili şarkılar	söyleyerek	Yedi	Krallığı	dolaşmak	ve	zaman	zaman	yeni	acemilerle	birlikte	Sur’a	dönmekti. </p>
<p class="calibre1">Bu	 deniz	 yolculuğu	 uzun	 ve	 zorlu	 olacaktı,	 bunu	 kimse	 inkâr	 edemezdi	 ama	 en	 azından	 diğerlerini mutlu	 bir	 son	 bekliyordu.	 Sam’in	 tesellisi	 buydu.  <i class="calibre4">Onlar	 için	 gidiyorum</i>,	 dedi	 kendi	 kendine,  <i class="calibre4">Gece</i> <i class="calibre4">Nöbetçileri	ve	mutlu	son	için. </i>	Ama	o	daha	uzun	baktıkça,	deniz	daha	derin	ve	daha	soğuk	görünüyordu. </p>
<p class="calibre1">Fakat	 suya	  <i class="calibre4">bakmamak</i>	 daha	 da	 kötüydü;	 Sam	 bunu,	 kıç	 kasarasının	 altında	 bulunan	 ve	 yolcular tarafından	paylaşılan	dar	kamarada	fark	etti.	Bebeğini	emziren	Şebboy’la	konuşarak,	aklını	midesindeki bulantıdan	 uzaklaştırmaya	 çalıştı.	 “Bu	 gemi	 bizi	 Braavos’a	 kadar	 götürecek,”	 dedi.	 “Orada,	 bizi	 Eski Şehir’e	taşıyacak	başka	bir	gemi	bulacağız.	Küçükken	Braavosla	ilgili	bir	kitap	okumuştum.	Bütün	şehir bir	deniz	kulağının	içinde,	yüzlerce	adanın	üstüne	kurulmuş.	Bir	de	titan	var,	yüzlerce	metre	uzunluğunda taş	 bir	 adam.	 Braavoslular	 at	 yerine	 teknelere	 biniyor.	 Şehrin	 oyuncuları,	 bildik	 aptal	 farslar	 uydurmak yerine	yazılı	hikâyeler	oynuyor.	Yemekler	de	çok	güzel,	bilhassa	balıklar.	Her	çeşit	midye,	yılan	balığı	ve istiridye	 var,	 dalyandan	 taze	 taze	 çıkarılıyorlar.	 İki	 gemi	 arasında	 birkaç	 gün	 boşluğumuz	 olmalı.	 Eğer olursa,	gidip	bir	oyun	izler	ve	biraz	istiridye	yeriz.” </p>
<p class="calibre1">Sam	bu	fikrin	Şebboy’u	heyecanlandıracağını	düşünmüştü.	Daha	fazla	yanılamazdı.	Kız,	alnına	düşen kirli	saçlarının	arasından,	ifadesiz	ve	mat	gözlerle	Sam’e	baktı.	“Eğer	isterseniz	lordum,”	dedi. </p>
<p class="calibre1"> <i class="calibre4">“Sen</i>	ne	istiyorsun?”	diye	sordu	Sam. </p>
<p class="calibre1">“Hiçbir	şey.”	Şebboy,	Sam’e	arkasını	döndü	ve	oğlunu	bir	göğsünden	diğerine	aldı. </p>
<p class="calibre1">Geminin	hareketi,	Sam’in	yola	çıkmadan	önce	yediği	yumurtaları,	jambonları	ve	kızarmış	ekmekleri</p>
<p class="calibre1">kışkırttı.	 Sam	 birdenbire,	 kamarada	 bir	 an	 daha	 kalamayacağını	 hissetti.	 Ayağa	 kalktı	 ve	 kahvaltısını denize	 dökmek	 için	 merdiveni	 tırmandı.	 Midesi	 öyle	 çok	 bulanıyordu	 ki,	 Sam	 rüzgârın	 hangi	 yönden estiğini	 ölçmek	 için	 durmadı,	 neticede	 yanlış	 küpeşteden	 kustu	 ve	 üstünü	 başını	 pisletti.	 Yine	 de, çıkardıktan	sonra	kendini	çok	daha	iyi	hissetti...	ama	uzun	zaman	için	değil. </p>
<p class="calibre1">Gemi,  <i class="calibre4">Karakuş’</i> tu.	Nöbet’in	kadırgalarının	en	büyüğü.	Cotter	Pyke,	Kıyıdaki	Doğugözcüsü’nde	Üstat Aemonla	konuşurken,  <i class="calibre4">Fırtına	Kargası</i>’nın	ve	 <i class="calibre4">Kuş	Pençesi’ni</i> n	daha	hızlı	olduğunu	söylemişti	ama	onlar savaş	 gemileriydi;	 kürekçilerin	 açık	 güvertelerde	 oturduğu	 ince	 ve	 hızlı	 yırtıcı	 kuşlar.  <i class="calibre4">Karakuş</i>,	 Dar Deniz’in	Skagos’un	ötesindeki	sert	suları	için	daha	iyi	bir	seçimdi.	“Fırtınalar	çıktı,”	diye	uyarmıştı	Pyke. </p>
<p class="calibre1">“Kış	fırtınaları	daha	kötüdür	ama	sonbahar	fırtınaları	daha	sıktır.” </p>
<p class="calibre1"> <i class="calibre4">Karakuş</i>’un	karayı	hiç	gözden	kaçırmadan	Fok	Körfezi’ni	geçtiği	ilk	on	gün	yeterince	sakindi.	Rüzgâr estiğinde	 hava	 soğuk	 oluyordu	 ama	 havadaki	 tuz	 kokusunda	 insana	 canlılık	 veren	 bir	 şeyler	 vardı.	 Sam hemen	 hemen	 hiç	 yemek	 yiyemedi,	 midesine	 zorla	 bir	 şeyler	 soktuğundaysa,	 o	 şeyler	 midesinde	 uzun zaman	 durmadı,	 fakat	 bunun	 dışında	 Sam	 gayet	 iyi	 idare	 etti.	 Şebboy’u	 cesaretlendirmeye	 ve	 elinden geldiğince	neşelendirmeye	çalıştı	ama	bu	zordu.	Şebboy,	Sam	ne	söylerse	söylesin	güverteye	çıkmıyor	ve oğluyla	 birlikte	 karanlıkta	 oturmayı	 tercih	 ediyordu.	 Görünüşe	 göre,	 bebek	 de	 gemiyi	 annesinin sevdiğinden	 fazla	 sevmiyordu.	 Ağlamadığı	 zamanlarda,	 annesinden	 emdiği	 sütü	 kusuyordu.	 Bebeğin bağırsakları	 bozuktu	 ve	 sürekli	 hareket	 ediyordu,	 Şebboy’un	 bebeği	 sıcak	 tutmak	 için	 kullandığı	 kürkler pisleniyor	 ve	 havayı	 kahverengi	 bir	 ufunetle	 dolduruyordu.	 Sam	 ne	 kadar	 çok	 mum	 yakarsa	 yaksın,	 bok kokusu	havada	asılı	kalıyordu. </p>
<p class="calibre1">Açık	havada	olmak	daha	iyiydi,	bilhassa	Dareon’un	şarkı	söylediği	zamanlarda.	Şarkıcı,  <i class="calibre4">Karakuşsun</i> kürekçileri	 tarafından	 tanınıyordu	 ve	 adamlar	 kürek	 çekerken	 onlar	 için	 şarkılar	 çalıyordu.	 Dareon, kürekçilerin	 en	 sevdiği	 şarkıların	 hepsini	 biliyordu:	 “Kara	 Bülbülü	 Astıkları	 Gün,”	 “Denizkızının Matemi”	 ve	 “Zamanımın	 Sonbaharı,”	 gibi	 hüzünlü	 olanları;	 “Demir	 Mızraklar”	 ve	 “Yedi	 Oğlanın	 Yedi Kılıcı”	gibi	heyecan	verici	olanları;	“Leydinin	Akşam	Yemeği,”	“Kızın	Küçük	Çiçeği”	ve	“Megget	Neşeli Bir	 Bakireydi”	 gibi	 edepsiz	 olanları.	 “Ayı	 ve	 Güzel	 Bakire”yi	 söylediğinde,	 bütün	 kürekçiler	 ona katılıyor	ve	 <i class="calibre4">Karakuş</i>	suyun	üzerinde	uçuyormuş	gibi	görünüyordu.	Dareon	hiçbir	zaman	iyi	bir	kılıç	adamı</p>
<p class="calibre1"><a id="p151"></a>olmamıştı;	 Sam	 bunu,	 Sör	 Alliser’in	 gözetiminde	 geçirdikleri	 talim	 günlerinden	 biliyordu	 ama	 çocuğun güzel	 bir	 sesi	 vardı.	 Bir	 keresinde	 Üstat	 Aemon,	 Dareon’un	 sesi	 için,	 “Üstüne	 bal	 dökülmüş	 gök gürlemesi,”	demişti.	Dareon	ahşap	arp	ve	keman	da	çalıyor,	hatta	kendi	şarkılarını	yazıyordu...	ama	Sam şarkıların	iyi	olduğunu	düşünmüyordu.	Yine	de,	oturup	Dareon’u	dinlemek	güzeldi,	gerçi	üstüne	oturduğu sandık	 o	 kadar	 sert	 ve	 kıymıklıydı	 ki	 Sam	 etli	 kalçaları	 için	 neredeyse	 minnettardı.  <i class="calibre4">Şişman	 adamlar</i> <i class="calibre4">gittikleri	her	yere	bir	minder	götürür, </i>	diye	düşündü. </p>
<p class="calibre1">Üstat	Aemon	da	günlerini	güvertede	geçirmeyi	tercih	ediyordu,	bir	kürk	yığınının	altına	büzüşüp	suyu seyrediyordu.	Dareon,	“Neye	bakıyor?”	diye	merak	etti	bir	gün.	“Burası	onun	için	aşağıdaki	kamara	kadar karanlık.” </p>
<p class="calibre1">Yaşlı	 adam	 onu	 duydu.	 Aemon’ın	 gözleri	 solmuş	 ve	 kararmıştı	 ama	 kulaklarında	 bir	 sorun	 yoktu. </p>
<p class="calibre1">“Ben	kör	doğmadım,”	diye	hatırlattı	üstat.	“Bu	yoldan	son	geçtiğimde;	her	kayayı,	ağacı,	köpüklü	dalgayı gördüm	 ve	 arkamızda	 uçan	 gri	 martıları	 seyrettim.	 Otuz	 beş	 yaşındaydım	 ve	 on	 altı	 yıllık	 zincirli	 bir üstattım.	Yumurta,	yönetimde	ona	yardım	etmemi	istedi	ama	ben	yerimin	Nöbet	olduğunu	biliyordum.  <i class="calibre4">Beni</i> <i class="calibre4">Altın	 Ejderha’ya</i>	 bindirip	 kuzeye	 gönderdi.	 Arkadaşı	 Sör	 Duncanın	 beni	 sağ	 salim	 Doğugözcüsü’ne götürmesi	 için	 ısrar	 etti.	 Nymeria’nın,	 Nöbet’e,	 altın	 prangalar	 içinde	 altı	 kral	 gönderişinden	 o	 yana, hiçbir	 acemi	 Sur’a	 öyle	 bir	 şaşaayla	 gitmemişti.	 Yumurta,	 yeminimin	 sözlerini	 tek	 başıma	 söylemek zorunda	 kalmayayım	 diye	 zindanları	 da	 boşalttı.	 Onların	 benim	 şeref	 muhafızlarım	 olduğunu	 söyledi. </p>
<p class="calibre1">İçlerinden	biri	Brynden	Nehir’in	ta	kendisiydi.	Brynden	daha	sonra	lord	kumandan	seçildi.” </p>
<p class="calibre1"> <i class="calibre4">“Kankuzgunu</i>	mu?”	dedi	Dareon.	“Onun	hakkında	bir	şarkı	biliyorum.	Adı,	‘Bin	Bir	Göz.’	Ama	onun yüz	yıl	önce	yaşadığını	sanıyordum.” </p>
<p class="calibre1">“Hepimiz	 öyle	 sandık.	 Bir	 zamanlar	 senin	 kadar	 gençtim.”	 Bu	 konu	 yaşlı	 adamı	 hüzünlendirdi. </p>
<p class="calibre1">Aemon	öksürdü,	gözlerini	kapadı	ve	uykuya	daldı,	dalgalar	gemiyi	sarstıkça	o	kürklerinin	içinde	sallandı. </p>
<p class="calibre1">Fok	Körfezi	genişlerken	gri	gökyüzünün	altında	yol	aldılar;	güneye,	doğuya	ve	tekrar	güneye	doğru. </p>
<p class="calibre1">Kaptan,	bira	fıçısı	gibi	bir	göbeği	olan	kır	saçlı	bir	kardeşti.	Giydiği	siyahlar	öyle	lekeli	ve	soluktu	ki, mürettebat	adama	Yaşlı	Tuzluçaput	adını	takmıştı.	Kaptan	çok	nadir	konuşuyordu,	ikinci	kaptan	bunu	telafi ediyordu;	 rüzgâr	 ne	 zaman	 dursa	 ya	 da	 kürekçiler	 ne	 zaman	 güçten	 düşer	 gibi	 olsa,	 küfür	 ederek	 tuzlu havayı	azarlıyordu.	Sabahları	yulaf	lapası,	öğlenleri	bezelye	lapası,	akşamları	da	tuzlu	sığır,	tuzlu	balık ve	tuzlu	koyun	yediler.	Yemeğin	yanında	bira	içtiler.	Dareon	şarkı	söyledi,	Sam	kustu,	Şebboy	ağladı	ve bebeğini	 emzirdi,	 Üstat	 Aemon	 uyudu	 ve	 titredi.	 Ve	 rüzgâr	 her	 geçen	 gün	 biraz	 daha	 soğuk	 ve	 daha tehditkâr	hâle	geldi. </p>
<p class="calibre1">Yine	 de,	 Sam’in	 yaptığı	 son	 yolculuktan	 daha	 iyi	 bir	 yolculuktu	 bu.	 Sam,	 Lord	 Redwyne’in	  <i class="calibre4">Arbor</i> <i class="calibre4">Kraliçesi</i>	isimli	mahonuyla	denize	açıldığında	on	yaşından	büyük	değildi.  <i class="calibre4">Arbor	 Kraliçesi,	 Karakuştan</i> beş	 kat	 büyüktü	 ve	 fevkalade	 güzeldi.	 Şarap	 rengi	 üç	 muazzam	 yelkeni	 ve	 güneş	 ışığında	 altın	 gibi pırıldayan	 kürekleri	 vardı.	 Gemi	 Eski	 Şehir’den	 ayrılırken,	 Sam	 küreklerin	 yükselip	 inişini	 nefesini tutarak	seyretmişti...	ama	bu,	Sam’in	Redwyne	Boğazlarına	dair	son	iyi	hatırasıydı. </p>
<p class="calibre1">Ve	 Arbor’a	 vardıklarında,	 işler	 kötüden	 daha	 kötüye	 gitmişti.	 Lord	 Redwyne’ın	 ikiz	 oğulları, Sam’den	 daha	 ilk	 görüşte	 nefret	 etmişti.	 Her	 sabah	 talim	 avlusunda,	 onu	 utandırmanın	 yeni	 yollarını bulmuşlardı.	 Üçüncü	 günde,	 Sam	 merhamet	 için	 yalvardığında,	 Horas	 Redwyne	 onu	 bir	 domuz	 gibi ciyaklatmıştı.	 Beşinci	 günde,	 Horas’ın	 kardeşi	 Hobber,	 mutfak	 işçisi	 bir	 kıza	 kendi	 zırhını	 giydirmiş	 ve kızın	 ahşap	 bir	 kılıçla	 Sam’i	 dövmesine	 izin	 vermişti,	 Sam	 sonunda	 ağlamıştı.	 Kız	 zırhı	 çıkarıp	 gerçek kimliğini	gösterdiğinde	bütün	yaverler,	yaver	çömezleri	ve	seyis	yamakları	kahkahalar	atarak	ulumuşlardı. </p>
<p class="calibre1">O	 gece	 Sam’in	 babası,	 Lord	 Redwyne’a,	 “Çocuğun	 biraz	 tecrübe	 edinmeye	 ihtiyacı	 var,	 hepsi</p>
<p class="calibre1"><a href="index_split_013.html#p535">3</a></p>
<p class="calibre1">bu,” 	 demişti.	 Fakat	 Redwyne’ın	 soytarısı	 çıngırdağını	 çıngırdatmış	 ve	 “Evet.	 Bir	 çimdik	 biber,	 birkaç diş	 sarımsak	 ve	 ağzına	 bir	 elma,”	 diye	 karşılık	 vermişti.	 Bu	 hadiseden	 sonra	 Lord	 Randyll,	 Paxter Redwynein	 çatısının	 altında	 kaldıkları	 sürece	 Sam’in	 elma	 yemesini	 yasaklamıştı.	 Sam	 eve	 dönüş</p>
<p class="calibre1"><a id="p152"></a>yolculuğunda	 da	 mide	 bulantısı	 çekmişti	 ama	 Arbor’dan	 ayrılıyor	 olduğu	 için	 o	 kadar	 mutluydu	 ki boğazının	 arkasındaki	 kusmuk	 tadını	 neredeyse	 hoş	 karşılamıştı.	 Boynuz	 Tepe’ye	 döndüklerinde,	 annesi Sam’e,	babasının	aslında	onu	geri	getirmemek	üzere	Arbor’a	götürdüğünü	söylemişti.	“Sen,	Lord	Paxterin yaver	 çömezi	 ve	 kadeh	 taşıyıcısı	 olarak	 Arbor’da	 kalacaktın,	 Horas	 da	 senin	 yerine	 bizim	 yanımıza gelecekti.	 Eğer	 Lord	 Redwyne’ı	 memnun	 edebilmiş	 olsaydın,	 lordun	 kızıyla	 nişanlanacaktın.”	 Kadın, Sam’in	 yanağındaki	 gözyaşlarını,	 tükürükle	 nemlendirdiği	 bir	 parça	 dantelle	 silmişti,	 Sam	 annesinin yumuşak	 dokunuşunu	 hâlâ	 hatırlıyordu.	 “Benim	 zavallı	 Sam’im,”	 diye	 mırıldanmıştı	 kadın.	 “Benim zavallı,	zavallı	Sam’im.” </p>
<p class="calibre1">Sam,	 Karakuş’un	 küpeştesine	 tutunmuş	 hâlde	 taşlı	 kıyıya	 vuran	 dalgaları	 seyrederken,  <i class="calibre4">onu	 tekrar</i> <i class="calibre4">görmek	 güzel	 olacak</i>,	 diye	 düşündü.  <i class="calibre4">Beni	 siyahlar	 içinde	 görürse	 benimle	 gurur	 bile	 duyabilir. </i>	  <i class="calibre4">“Ben</i> <i class="calibre4">artık	bir	erkeğim	anne,” </i>	diyebilirim	ona,	“<i class="calibre4">bir	kâhyayım	ve	Gece	Nöbetçilerinin	adamıyım.	Kardeşlerim</i> <i class="calibre4">bana	Katil	diyor.” </i>	Sam,	erkek	kardeşi	Dickon’ı	da	görecekti,	kız	kardeşlerini	de.	“<i class="calibre4">Bakın,”	 diyebilirim</i> <i class="calibre4">onlara,	“bakın,	neticede	benim	de	iyi	yaptığım	bir	şeyler	varmış	.” </i></p>
<p class="calibre1">Fakat	Boynuz	Tepe’ye	giderse,	babası	da	orada	olabilirdi. </p>
<p class="calibre1">Bu	düşünce	tekrar	midesini	kaldırdı.	Sam	küpeştenin	üstüne	eğilip	kustu	ama	rüzgâra	karşı	değil.	Bu sefer	doğru	küpeşteye	gitmişti.	Kusmakta	ustalaşıyordu. </p>
<p class="calibre1">Ya	da	öyle	olduğunu	sandı;  <i class="calibre4">Karakuş</i>,	karayı	arkasında	bırakana	ve	Skagos	kıyılarına	gitmek	için	koy boyunca	doğuya	vurana	kadar. </p>
<p class="calibre1">Ada,	 Fok	 Körfezi’nin	 ağzındaydı;	 bir	 dağ	 kadar	 büyük,	 üstünde	 vahşi	 insanların	 yaşadığı,	 sert	 ve tehditkâr	 bir	 kara	 parçası.	 Sam,	 ada	 halkının	 mağaralarda	 ve	 amansız	 dağ	 sığınaklarında	 yaşadığını, savaşırken	 iri	 ve	 tüylü	 tekboynuzlar	 sürdüğünü	 okumuştu.  <i class="calibre4">Skagos</i>,	 eski	 dilde	 “taş”	 anlamına	 geliyordu. </p>
<p class="calibre1">Skagoslar	 kendilerine	 taşdoğumlular	 diyorlardı	 ama	 kuzeyli	 adamlar	 onları	 Skagglar	 diye	 anıyor	 ve onlardan	 hoşlanmıyordu.	 Sadece	 yüz	 yıl	 önce,	 Skagos	 bir	 isyanla	 ayaklanmıştı.	 İsyanı	 bastırmak	 yıllar almıştı,	Kışyarı	Lordu’nun	ve	lordun	yüz	yeminli	kılıcının	canına	mal	olmuştu.	Bazı	şarkılar,	Skaggların yamyam	 olduğunu	 söylerdi.	 İddiaya	 göre,	 Skagoslu	 savaşçılar	 katlettikleri	 adamların	 kalplerini	 ve ciğerlerini	 yerlerdi.	 Kadim	 günlerde,	 Skagoslar,	 Skane	 isimli	 komşu	 adaya	 yelken	 açmış,	 adanın kadınlarını	ele	geçirmiş,	erkeklerini	öldürmüş	ve	onları	çakıl	taşlarıyla	dolu	bir	sahilde	on	beş	gün	süren bir	ziyafette	yemişlerdi.	Skane’de	bugün	bile	hiç	insan	yoktu. </p>
<p class="calibre1">Şarkıları	 Dareon	 da	 biliyordu.	 Denizin	 içinden	 Skagos’un	 çıplak	 ve	 gri	 dorukları	 yükseldiğinde, şarkıcı	  <i class="calibre4">Karakuş</i>’un	 pruvasında	 Sam’e	 katıldı.	 “Eğer	 tanrılar	 merhametliyse,	 gözümüze	 bir	 tekboynuz ilişir,”	dedi. </p>
<p class="calibre1">“Eğer	 kaptan	 merhametliyse,	 adaya	 o	 kadar	 fazla	 yaklaşmayız.	 Skagos’un	 etrafında	 çok	 tehlikeli akıntılar	ve	bir	geminin	gövdesini	bir	yumurtaymışçasına	kırabilecek	kayalar	var.	Ama	Şebboy’a	bundan bahsetme.	Yeterince	korkuyor	zaten.” </p>
<p class="calibre1">“O	ve	cırlak	eniği.	Hangisinin	daha	gürültülü	olduğunu	bilmiyorum.	Bebek	sadece,	ağzına	bir	meme</p>
<p class="calibre1">ucu	tıkılınca	susuyor	ve	sonra	kız	ağlamaya	başlıyor.” </p>
<p class="calibre1">Bunu	Sam	de	fark	etmişti.	“Belki	de	bebek	kızın	canını	acıtıyor,”	dedi.	“Eğer	dişleri	çıkıyorsa...” </p>
<p class="calibre1">Dareon	 udunun	 telini	 çekti	 ve	 havaya	 alaycı	 bir	 melodi	 gönderdi.	 ‘Yabanılların	 bundan	 daha	 cesur olduğunu	duydum.”	“Şebboy	 <i class="calibre4">cesur</i>	bir	kız,”	diye	ısrar	etti	Sam,	ama	kızı	daha	önce	bu	kadar	perişan	bir hâlde	görmediğini	o	bile	kabul	etmek	zorundaydı.	Şebboy	genelde	yüzünü	saklıyordu	ve	kamarayı	karanlık tutuyordu	ama	Sam	kızın	gözlerinin	sürekli	kırmızı	ve	yanaklarının	sürekli	ıslak	olduğunu	görebiliyordu. </p>
<p class="calibre1">Sam	 sorunun	 ne	 olduğunu	 sorduğunda,	 kız	 sadece	 başını	 sallıyor	 ve	 Sam’i	 kendi	 cevaplarını	 bulmak zorunda	bırakıyordu.	“Deniz	onu	korkutuyor,	hepsi	bu,”	dedi	Sam,	Dareon’a.	“Sur’a	gelmeden	önce	bütün bildiği,	Craster	Kalesi	ve	kalenin	etrafındaki	ormandı.	Doğduğu	yerden	yarım	fersahtan	fazla	uzaklaşmış</p>
<p class="calibre1">mıdır	 bilmem.	 Dereleri	 ve	 nehirleri	 biliyor	 ama	 biz	 yolda	 rastlayana	 kadar	 bir	 göl	 bile	 görmemişti.	 Ve</p>
<p class="calibre1"><a id="p153"></a>deniz...	deniz	korkutucu	bir	şey.” </p>
<p class="calibre1">“Kara	asla	görüş	alanımızın	dışına	çıkmadı.” </p>
<p class="calibre1">“Çıkacak.”	Bu	bölümden	Sam	de	hoşlanmıyordu. </p>
<p class="calibre1">“Azıcık	su,	Katil’i	korkutmuyor	herhalde.” </p>
<p class="calibre1">“Hayır,”	diye	yalan	söyledi	Sam.	“Ben	değil.	Ama	Şebboy...	belki	onlar	için	birkaç	ninni	çalarsan, bebeğin	uyumasına	yardım	edebilirsin.” </p>
<p class="calibre1">Dareon’un	 ağzı	 tiksintiyle	 çarpıldı.	 “Şebboy	 bebeğin	 poposuna	 bir	 tıpa	 takarsa	 belki.	 Kokuya tahammül	 edemiyorum.”	 Ertesi	 gün	 yağmur	 yağmaya	 başladı	 ve	 deniz	 sertleşti.	 Sam,	 Üstat	 Aemon’a, </p>
<p class="calibre1">“Aşağı	 insek	 iyi	 olacak,	 orası	 kuru,”	 dedi.	 Fakat	 yaşlı	 üstat	 sadece	 gülümsedi,	 “Yağmuru	 yüzümde hissetmek	iyi	geliyor	Sam,”	dedi.	‘Yağmur	damlaları,	gözyaşları	gibi.	Biraz	daha	kalmama	izin	ver	lütfen. </p>
<p class="calibre1">Son	ağladığımdan	bu	yana	çok	uzun	zaman	geçti.” </p>
<p class="calibre1">Eğer	Üstat	Aemon	o	yaşlı	ve	narin	hâliyle	güvertede	kalacaksa,	Sam’in	de	aynı	şeyi	yapmaktan	başka seçeneği	 yoktu.	 Hemen	 hemen	 bir	 saat	 kadar	 yaşlı	 adamın	 yanında	 oturdu,	 yumuşak	 ve	 biteviye	 yağmur onu	 kemiklerine	 kadar	 ıslatırken	 cübbesinin	 içinde	 büzüştü.	 Aemon	 yağmuru	 hissetmiyormuş	 gibi görünüyordu.	 İç	 geçirip	 gözlerini	 kapadı.	 Sam,	 onu	 rüzgârdan	 korumak	 için	 yaşlı	 adama	 sokuldu. </p>
<p class="calibre1"> <i class="calibre4">Birazdan	onu	kamaraya	götürmemi	isteyecek, </i>	dedi	kendi	kendine.  <i class="calibre4">İstemeli. </i>	Ama	üstat	istemedi.	Sonunda uzaklardan,	 doğudan	 bir	 gök	 gürültüsü	 geldi.	 “Aşağı	 inmemiz	 gerek,”	 dedi	 Sam	 titreyerek.	 Üstat	 Aemon cevap	vermedi.	Sam,	yaşlı	adamın	uyuduğunu	ancak	o	zaman	fark	etti.	Adamın	omzunu	nazikçe	sarsarak, </p>
<p class="calibre1">“Üstat,”	 dedi.	 “Üstat	 Aemon	 uyanın.”	 Aemon’in	 kör,	 beyaz	 gözleri	 açıldı.	 Yanaklarından	 yağmur damlaları	süzülürken,	‘Yumurta?”	dedi	adam.	‘Yumurta,	rüyamda	yaşlı	olduğumu	gördüm.” </p>
<p class="calibre1">Sam	ne	yapacağını	bilmiyordu.	Diz	çöküp	yaşlı	adamı	kucağına	aldı	ve	onu	aşağı	taşıdı.	Kimse	Sam</p>
<p class="calibre1">için	güçlü	diyemezdi	ve	yağmur,	Üstat	Aemon’in	siyahlarını	sırılsıklam	edip	adamı	iki	kat	ağırlaştırmıştı. </p>
<p class="calibre1">Buna	rağmen,	üstat	bir	çocuk	kadar	hafifti. </p>
<p class="calibre1">Sam,	 kucağında	 Aemonla	 birlikte	 kamaraya	 girdiğinde,	 Şebboy’un	 bütün	 mumları	 söndürmüş</p>
<p class="calibre1">olduğunu	 gördü.	 Bebek	 uyuyordu.	 Şebboy	 bir	 köşeye	 kıvrılmıştı,	 Sam’in	 verdiği	 büyük	 siyah	 cübbenin katlarının	içinde	hafifçe	hıçkırıyordu.	“Bana	yardım	et,”	dedi	Sam	telaşla.	“Onu	kurulamama	ve	ısıtmama yardım	et.” </p>
<p class="calibre1">Şebboy	hemen	kalktı.	Birlikte	yaşlı	üstadın	ıslak	kıyafetlerini	çıkardılar	ve	adamı	bir	kürk	yığınının altına	gömdüler.	Üstadın	teni	nemli	ve	soğuktu,	dokununca	yapış	yapış	hissediliyordu.	“Yanına	yat,”	dedi Şebboy,	Sam’e.	“Ona	sarıl,	onu	kendi	bedeninle	ısıt.	Onu	ısıtmak	zorundayız.”	Kendisi	de	aynı	şeyi	yaptı, tek	kelime	etmeden,	sürekli	ağlayarak.	“Dareon	nerede?”	diye	sordu	Sam.	“Bir	arada	durursak	daha	sıcak oluruz.	 Onun	 da	 burada	 olması	 gerek.”	 Zemin	 yükselip	 ayaklarının	 altından	 kaydığında,	 Sam	 şarkıcıyı bulmak	için	tekrar	yukarı	çıkıyordu.	Şebboy	çığlık	attı,	Sam	dengesini	kaybedip	sertçe	yere	devrildi	ve bebek	ağlayarak	uyandı. </p>
<p class="calibre1">Sam	tekrar	ayağa	kalkmaya	çalışırken	gemi	bir	kez	daha	sarsıldı.	Şebboy,	Sam’in	kollarına	savruldu. </p>
<p class="calibre1">Yabanıl	 kız	 ona	 öyle	 şiddetle	 sarılıyordu	 ki	 Sam	 güçlükle	 nefes	 alıyordu.	 “Korkma,”	 dedi	 kıza.	 “Bu yalnızca	 bir	 macera.	 Bir	 gün	 bu	 hikâyeyi	 oğluna	 anlatacaksın.”	 Şebboy,	 tırnaklarını	 Sam’in	 koluna	 daha derin	 gömmekten	 başka	 bir	 şey	 yapmadı.	 Kız	 titriyordu,	 hıçkırıklarının	 şiddetiyle	 bütün	 vücudu sarsılıyordu.  <i class="calibre4">Söylediğim	her	şey	onu	daha	beter	hâle	getiriyor. </i>	Sam	kıza	sımsıkı	sarıldı,	göğsünde	kızın göğüslerini	 hissetti.	 O	 kadar	 korkmuş	 olmasına	 rağmen,	 bu	 durum	 onu	 sertleştirmeye	 yetti.	 Utanarak, <i class="calibre4">hissedecek</i>,	diye	düşündü	ama	Şebboy	hissettiyse	bile	belli	etmedi,	sadece	Şam’a	daha	sıkı	tutundu. </p>
<p class="calibre1">Günler	peş	peşe	geçip	gitti.	Güneşi	hiç	görmediler.	Gündüzler	griydi	ve	geceler	siyah;	yıldırımların, Skagos’un	 doruklarının	 üzerindeki	 gökyüzünü	 aydınlattığı	 zamanlar	 dışında.	 Herkes	 açlıktan	 kırılıyordu ama	kimse	yemek	yiyemiyordu.	Kaptan,	kürekçileri	kuvvetlendirmek	için	bir	fıçı	ateş	şarabı	açtı.	Sam	bir kadeh	şarap	denedi,	sıcak	yılanlar	boğazından	aşağı	inip	göğsüne	girerken	o	iç	geçirdi,	içkiyi	Dareon	da</p>
<p class="calibre1"><a id="p154"></a>sevdi	ve	o	andan	sonra	nadiren	ayıktı. </p>
<p class="calibre1">Yelkenler	 yukarı	 çıktı,	 yelkenler	 aşağı	 indi.	 Yelkenlerden	 biri	 direkten	 kurtuldu	 ve	 kocaman	 gri	 bir kuş	misali	uzaklara	uçtu. </p>
<p class="calibre1"> <i class="calibre4">Karakuş, </i>	 Skagos’un	 güney	 kıyısına	 doğru	 dönerken,	 kayalarda	 bir	 kadırganın	 enkazı	 göründü. </p>
<p class="calibre1">Kadırganın	mürettebatının	bir	kısmı	kıyıya	vurmuştu	ve	kargalarla	yengeçler	onlara	saygı	göstermek	için bir	 araya	 toplanmıştı.	 “Kahretsin	 çok	 yakınız,”	 diye	 homurdandı	 Tuzluçaput.	 “Şöyle	 sağlam	 bir	 rüzgâr çıksa	 onların	 yanına	 savrulup	 parçalanırız.”	 Çok	 bitkin	 olmalarına	 rağmen,	 kürekçiler	 tekrar	 küreklere asıldı	ve	gemi	güneye,	Dar	Deniz’e	doğru	döndü.	Sonunda	Skagos	küçüldü;	gökyüzünde,	fırtına	işaretçisi bulutlar	 ya	 da	 yüksek	 siyah	 dağların	 tepeleri	 ya	 da	 her	 ikisi	 birden	 olabilecek	 koyu	 şekillere	 dönüştü. </p>
<p class="calibre1">Bundan	sonra,	yedi	gece	ve	sekiz	gün	boyunca	açık	ve	sakin	denizde	yol	aldılar. </p>
<p class="calibre1">Sonra	daha	çok	fırtına	geldi,	öncekilerden	daha	beter. </p>
<p class="calibre1">Sessizliklerle	bölünen	üç	fırtına	mı	vardı	yoksa	bir	mi?	Sam	asla	bilemedi,	halbuki	umursamak	için umutsuzca	 uğraşmıştı.	 Bir	 keresinde,	 herkes	 kamarada	 toplandığında,	 “<i class="calibre4">Ne	 fark	 eder</i>?”	 diye	 bağırdı Dareon	ona.  <i class="calibre4">Fark	etmez, </i>	demek	istedi	Sam	şarkıcıya,  <i class="calibre4">ama	bunu	düşündüğüm	sürece	boğulmayı,	hasta</i> <i class="calibre4">olmayı	veya	Üstat	Aemon’ın	titremelerini	düşünmüyorum. </i>	Tiz	bir	sesle,	“Fark	etmez,”	demeyi	başardı ama	sözlerinin	geri	kalanı	gök	gürültüsü	tarafından	boğuldu,	zemin	sallandı	ve	Sam’i	yan	tarafa	savurdu. </p>
<p class="calibre1">Şebboy	 ağlıyordu.	 Bebek	 çığlık	 atıyordu.	 Ve	 Sam,	 yukarıda	 mürettebata	 bağıran	 Tuzluçaput’u duyabiliyordu;	hiç	konuşmayan	hırpani	kaptanı. </p>
<p class="calibre1"> <i class="calibre4">Denizden	 nefret	 ediyorum, </i>	 diye	 düşündü.  <i class="calibre4">Denizden	 nefret	 ediyorum</i>,  <i class="calibre4">denizden	 nefret	 ediyorum,</i> <i class="calibre4">denizden	 nefret	 ediyorum. </i>	 Bir	 sonraki	 şimşek	 o	 kadar	 parlaktı	 ki	 tavandaki	 boşluklardan	 içeri	 girip kamarayı	aydınlattı.  <i class="calibre4">Bu	iyi	ve	sağlam	bir	gemi,	iyi	ve	sağlam	bir	gemi, </i>	dedi	Sam	kendine.  <i class="calibre4">Batmayacak</i>. </p>
<p class="calibre1"> <i class="calibre4">Korkmuyorum. </i></p>
<p class="calibre1">Şiddetli	rüzgârların	arasındaki	sessizliklerden	birinde,	Sam	bembeyaz	kesilmiş	parmak	eklemleriyle küpeşteye	tutunmuş	umutsuzca	kusmak	isterken,	mürettebattan	bazı	adamların	konuşmalarını	duydu;	bütün bunların,	gemiye	bir	kadın	almanın	sonucu	olduğunu	söylüyorlardı,	üstelik	gemideki	yabanıl	bir	kadındı. </p>
<p class="calibre1">Rüzgâr	tekrar	şiddetlenirken,	“Kendi	babasıyla	düzüşmüş,”	dedi	bir	adam.	“Bu	fahişelik	yapmaktan	daha kötü.	Bu	 <i class="calibre4">her	şeyden</i>	daha	kötü.	Ondan	ve	yavruladığı	şu	zelilden	kurtulmazsak	hepimiz	boğulacağız.” </p>
<p class="calibre1">Sam	onlarla	yüzleşmeye	cesaret	edemedi.	Onlar	Sam’den	daha	büyüktü.	Sert	ve	kuvvetli	adamlardı. </p>
<p class="calibre1">Kolları	 ve	 omuzları,	 küreklerde	 geçen	 yıllar	 sayesinde	 kalınlaşmıştı.	 Ama	 Sam	 bıçağını	 keskin	 tuttu	 ve Şebboy	ne	zaman	su	dökmek	için	kamaradan	ayrılsa	Sam	de	onunla	gitti. </p>
<p class="calibre1">Dareon’un	bile	yabanıl	kızla	ilgili	söyleyecek	iyi	bir	şeyi	yoktu.	Bir	kere,	Sam’in	ısrarıyla,	bebeği sakinleştirmek	için	bir	ninni	çaldı	ama	Şebboy	şarkının	ilk	kıtasında	tesellisi	mümkün	olmayan	bir	şekilde ağlamaya	 başladı.	 “Yedi	 kahrolası	 cehennem,”	 diye	 parladı	 Dareon,	 “bir	  <i class="calibre4">şarkı</i>	 dinlemeye	 yetecek	 vakit için	bile	susamıyor	musun?” </p>
<p class="calibre1">“Sen	sadece	çal,”	diye	yalvardı	Sam,	“sadece	onun	için	şarkıyı	söyle.” </p>
<p class="calibre1">“Onun	şarkıya	ihtiyacı	yok,”	dedi	Dareon.	“Temiz	bir	dayağa	ihtiyacı	var,	belki	de	sert	bir	şekilde düzülmeye.	 Yolumdan	 çekil	 Katil.”	 Sam’i	 kenara	 itti,	 bir	 kadeh	 ateş	 şarabında	 ve	 küreklerin	 sert kardeşliğinde	biraz	avuntu	bulmak	için	kamarayı	terk	etti. </p>
<p class="calibre1">Sam	 artık	 aklını	 kaybetmek	 üzereydi.	 Kokulara	 alışmıştı	 fakat	 fırtınalarla	 Şebboy’un	 hıçkırıkları arasında	günlerdir	uyumamıştı.	Üstat	Aemonin	uyandığını	görünce,	“Ona	verebileceğiniz	bir	şey	yok	mu?” </p>
<p class="calibre1">diye	sordu	yaşlı	adama,	çok	yumuşak	bir	sesle.	“Korkusunu	geçirecek	bir	bitki	ya	da	iksir?” </p>
<p class="calibre1">“Duyduğun	şey	korku	değil,”	dedi	yaşlı	adam.	“Bu	kederin	sesi	ve	kederin	ilacı	yok.	Bırak	da	kızın gözyaşları	kendi	seyrinde	aksın	Sam.	Akıntıya	engel	olamazsın.” </p>
<p class="calibre1">Sam	anlamamıştı.	“Güvenli	bir	yere	gidiyor.  <i class="calibre4">Sıcak</i>	bir	yere.	Neden	kederli	olsun	ki?” </p>
<p class="calibre1">“Sam,”	diye	fısıldadı	yaşlı	adam,	“iki	sağlam	gözün	var	ama	yine	de	göremiyorsun.	Şebboy,	çocuğu</p>
<p class="calibre1"><a id="p155"></a>için	 acı	 çeken	 bir	 anne.”	 “Bebek	 kloroz,	 hepsi	 bu.	 Hepimiz	 kloroz	 olduk.	 Braavos’ta	 limana çıktığımızda...” </p>
<p class="calibre1">“...bebek	hâlâ	Dalla’nın	oğlu	olacak,	Şebboy’un	bedeninin	çocuğu	değil.” </p>
<p class="calibre1">Sam,	Aemonin	kastettiği	şeyi	bir	an	sonra	anladı.	“Bu	olamaz...	O	asla...	bebek	tabii	ki	onun.	Şebboy <i class="calibre4">oğlunu</i>	almadan	asla	Sur’dan	ayrılmazdı.	Onu	seviyor.” </p>
<p class="calibre1">“Şebboy	 iki	 oğlanı	 da	 emzirdi	 ve	 ikisini	 de	 sevdi,”	 dedi	 Aemon,	 “fakat	 aynı	 şekilde	 değil.	 Hiçbir anne	 bütün	 çocuklarını	 aynı	 şekilde	 sevmez,	 Yukarıdaki	 Anne	 bile.	 Şebboy	 çocuğu	 isteyerek	 bırakmadı, bundan	 eminim.	 Lord	 Kumandanın	 ne	 tehditlerde	 bulunduğunu	 ve	 ne	 sözler	 verdiğini	 sadece	 tahmin edebilirim...	lâkin	tehditler	ve	sözler	olduğu	kesin.” </p>
<p class="calibre1">“Hayır.	Hayır,	bu	doğru	değil.	Jon	asla...” </p>
<p class="calibre1">“Jon	asla	yapmazdı.	Lord	Kar	yaptı.	Bazen	mutlu	bir	seçenek	yoktur	Sam,	sadece	diğerlerinden	daha az	keder	veren	bir	seçenek	vardır.” </p>
<p class="calibre1"> <i class="calibre4">Mutlu	seçenek	yoktur. </i>	Sam,	onun	ve	Şebboy’un	katlandığı	bütün	sıkıntıları	düşündü;	Craster	Kalesi ve	 Yaşlı	 Ayinin	 ölümü,	 kar	 ve	 buz	 ve	 dondurucu	 rüzgârlar,	 günlerce	 günlerce	 günlerce	 süren	 yürüyüş, Beyazağaç’taki	yaratıklar,	Soğukel	ve	ağaç	kuzgunları,	Sur,	Sur,	Sur,	toprağın	altındaki	Kara	Kapı.	Bütün bunlar	ne	uğrunaydı?  <i class="calibre4">Mutlu	seçenekler	ve	mutlu	sonlar	yoktur. </i></p>
<p class="calibre1">Sam	 çığlık	 atmak	 istedi.	 Ulumak,	 hıçkırmak,	 sarsılmak	 ve	 küçük	 bir	 topak	 gibi	 kıvrılıp	 ağlamak istedi.  <i class="calibre4">Jon	 bebekleri	 değiştirdi</i>,	 dedi	 kendine.  <i class="calibre4">Küçük	 prensi	 korumak	 için	 bebekleri	 değiştirdi,	 onu</i> <i class="calibre4">Leydi	Melisandre’nin	ateşlerinden	ve	kadının	kırmızı	tanrısından	uzak	tutmak	için.	Eğer	Melisandre,</i> <i class="calibre4">Şebboy’un	 oğlunu	 yakarsa	 bunu	 kim	 umursar?	 Şebboy’dan	 başka	 hiç	 kimse.	 O	 Craster’ın	 eniği,</i> <i class="calibre4">ensestten	doğmuş	bir	zelil,	Sur’un	Ötesindeki	Kralın	oğlu	değil.	Rehine	olarak	bir	değeri	yok,	kurban</i> <i class="calibre4">olarak	bir	değeri	yok,	hiçbir	şey	için	bir	değeri	yok,	onun	bir	adı	bile	yok. </i></p>
<p class="calibre1">Sözsüz	kalan	Sam	kusmak	için	güverteye	çıktı	ama	midesinde	çıkaracak	bir	şey	yoktu.	Gemidekilerin üzerine	gece	çöktü,	günlerdir	görmedikleri	durgun	ve	tuhaf	bir	gece.	Deniz	cam	gibi	karaydı.	Kürekçiler küreklerde	 dinlendi.	 Bazıları	 oturdukları	 yerde	 uyudu.	 Rüzgâr	 yelkenlerdeydi.	 Sam	 kuzey	 semasına serpilmiş	yıldızları	ve	özgür	insanların	Hırsız	dediği	kızıl	göçebeyi	bile	görebiliyordu.	O	 <i class="calibre4">benim	yıldızım</i> <i class="calibre4">olmalı</i>,	 diye	 düşündü	 sefil	 bir	 hâld <i class="calibre4">e.	 Jon’un	 Lord	 Kumandan	 olmasına	 yardım	 ettim	 ve	 ona	 Şebboyla</i> <i class="calibre4">bebeği	getirdim.	Mutlu	sonlar	yoktur. </i></p>
<p class="calibre1">“Katil.”	 Dareon,	 Sam’in	 yanında	 belirdi,	 onun	 acısından	 bihaberdi.	 “Sonunda	 tatlı	 bir	 gece.	 Bak, yıldızlar	ortaya	çıkıyor.	Bir	parça	ay	bile	görebiliriz.	En	kötüsü	bitmiş	olabilir.” </p>
<p class="calibre1">“Hayır.”	Sam	burnunu	sildi	ve	tombul	parmağıyla	güneyi,	karanlığın	toplandığı	yeri	gösterdi.	“İşte,” </p>
<p class="calibre1">dedi.	Onun	konuştuğu	anda	şimşek	çaktı,	kör	edici	bir	parlaklıkla,	ani	ve	sessiz.	Uzaktaki	bulutlar	bir	an için	 ışıldadı.	 Dünyadan	 daha	 yüksek	 mor,	 kırmızı	 ve	 sarı	 dağlar,	 dağların	 üstüne	 yığıldı.	 “En	 kötüsü bitmedi.	 En	 kötüsü	 daha	 yeni	 başlıyor	 ve	 mutlu	 sonlar	 yok.”	 “Tanrılar	 merhamet	 edin,”	 dedi	 Dareon gülerek.	“Katil,	tam	bir	korkaksın.” </p>
<p class="calibre1"><b class="calibre3">	</b></p>
<p class="calibre1"><a id="p156"></a><b class="calibre3">JAIME</b></p>
<p class="calibre1">Lord	 Tywin	 Lannister	 şehre	 aygırının	 sırtında	 girmişti,	 kırmızı	 mineli	 zırhı	 gösterişli	 ve	 ışıltılıydı, mücevherlerle	 ve	 altın	 süslemelerle	 parlaktı.	 Lord	 Tywin	 Lannister	 aynı	 şehirden	 kırmızı	 sancaklarla kaplanmış	yüksek	bir	arabanın	içinde	ayrıldı,	kemiklerine	refakat	eden	altı	sessiz	rahibeyle	birlikte. </p>
<p class="calibre1">Cenaze	 alayı,	 Kral	 Topraklarını,	 Aslan	 Kapısı’ndan	 daha	 geniş	 ve	 daha	 görkemli	 olan	 Tanrı Kapısı’ndan	 terk	 etti.	 Jaime	 bu	 tercihin	 yanlış	 olduğunu	 hissediyordu.	 Onun	 babası	 bir	 aslandı,	 bunu kimse	inkâr	edemezdi	ama	Lord	Tywin	bile	bir	tanrı	olduğunu	asla	iddia	etmemişti. </p>
<p class="calibre1">Lord	 Tywin’in	 arabası	 elli	 şövalyeden	 oluşan	 şeref	 kıtası	 tarafından	 çevrelenmişti,	 adamların mızraklarında	kırmızı	flamalar	dalgalanıyordu.	Batı	lordları	onların	hemen	arkasından	geliyordu.	Rüzgâr, lordların	 sancaklarını	 savuruyor	 ve	 sancakların	 üstündeki	 armaları	 titretip	 dans	 ettiriyordu.	 Jaime,	 atını kafilenin	 baş	 tarafına	 doğru	 sürerken	 yaban	 domuzlarının,	 porsukların,	 böceklerin,	 bir	 yeşil	 okun,	 bir kırmızı	 öküzün,	 çapraz	 şekilde	 duran	 teberlerin,	 mızrakların,	 bir	 ağaç	 kedisinin,	 bir	 çileğin,	 bir	 leydi elbisesi	kolunun	ve	birbirlerine	zıt	renklerde	boyanmış	dört	güneşin	yanından	geçti. </p>
<p class="calibre1">Lord	 Brax,	 gümüş	 dokumalı	 astarı	 olan	 açık	 gri	 bir	 takım	 giymişti,	 kalbinin	 üstüne	 ametist	 bir tekboynuz	 iğnelemişti.	 Lord	 Jast,	 siyah	 çelikten	 yapılmış	 bir	 zırhın	 içindeydi,	 göğüs	 kalkanına	 üç	 altın aslan	başı	kakılmıştı.	Görünüşüne	bakılırsa,	Jastin	ölümüyle	ilgili	dedikodular	çok	da	yanlış	sayılmazdı; aldığı	 yaralar	 ve	 tutsaklık,	 onu	 bir	 zamanlar	 olduğu	 adamın	 gölgesi	 hâline	 getirmişti.	 Lord	 Banefort mücadeleyi	 daha	 kolay	 atlatmıştı	 ve	 savaşa	 dönmeye	 hazır	 görünüyordu.	 Plumm	 mor	 giymişti,	 Prester kakım	 rengi,	 Moreland	 kızıl	 ve	 yeşil.	 Fakat	 her	 biri,	 eve	 götürdükleri	 adamın	 onuruna	 kırmızı	 ipek	 bir pelerin	kuşanmıştı. </p>
<p class="calibre1">Lordların	 arkasından	 yüz	 arbaletçi	 ve	 üç	 yüz	 silahlı	 asker	 geliyordu,	 onların	 omuzlarından	 da kırmızılar	akıyordu.	Beyaz	pelerininin	ve	beyaz	pullu	zırhının	içindeki	Jaime,	bu	kırmızı	nehrin	ortasında abes	olduğunu	hissediyordu. </p>
<p class="calibre1">Amcası	da	onun	daha	müsterih	olmasını	sağlamadı.	Jaime,	kafilenin	baş	tarafına	gidip	atını	adamın yanına	yanaştırdığında,	“Lord	Kumandan,”	dedi	Sör	Kevan,	“Majesteleri	Kraliçe’nin	benim	için	son	bir emri	mi	var?” </p>
<p class="calibre1">“Buraya	Cersei	için	gelmedim.”	Arkada	bir	davul	vurmaya	başladı;	ağır,	ölçülü,	hüzünlü.  <i class="calibre4">Ölü, </i>	diyor gibiydi,  <i class="calibre4">ölü,	ölü,	ölü. </i>	“Veda	etmeye	geldim.	O	benim	babamdı.” </p>
<p class="calibre1">“Ve	onun.” </p>
<p class="calibre1">“Ben	 Cersei	 değilim.	 Benim	 sakalım	 var,	 onun	 göğüsleri.	 Eğer	 kafanız	 hâlâ	 karışıksa	 amca, ellerimizi	sayın.	Cersei’nin	iki	eli	var.” </p>
<p class="calibre1">“İkinizin	de	istihza	düşkünlüğü	var,”	dedi	Sör	Kevan.	“Şakalarınızı	kendinize	saklayın	sör,	ben	onları pek	sevmem.” </p>
<p class="calibre1">“Nasıl	isterseniz.”  <i class="calibre4">Bu	iş	umduğum	kadar	iyi	gitmiyor. </i>	“Cersei	sizi	uğurlamak	isterdi	ama	acil	işleri var.” </p>
<p class="calibre1">Sör	 Kevan	 güldü.	 “Hepimizin	 var.	 Kralınız	 nasıl?”	 Adamın	 ses	 tonu,	 soruyu	 bir	 azarlamaya dönüştürmüştü. </p>
<p class="calibre1">“Yeterince	iyi,”	dedi	Jaime	kendini	savunur	bir	tonla.	“Sabahları	onu	Balon	Swann	koruyor.	İyi	ve yiğit	bir	şövalye.” </p>
<p class="calibre1">“Bir	 zamanlar,	 insanlar	 beyaz	 pelerin	 giyenlerden	 bahsederken	 bu	 sıfatları	 eklemeye	 gerek duymazdı.” </p>
<p class="calibre1"> <i class="calibre4">Kimse	kardeşlerini	seçemiyor, </i>	diye	düşündü	Jaime.  <i class="calibre4">Kendi	adamlarımı	seçmeme	izin	verin	ve	Kral</i> <i class="calibre4">Muhafızları	tekrar	azametli	olsun. </i>	 Ama	 bu	 yüksek	 sesle	 söylense	 zayıf	 bir	 iddia	 gibi	 duyulurdu;	 diyar tarafından	Kral	Katili	olarak	anılan	bir	adamın	beyhude	böbürlenmesi.  <i class="calibre4">Onuru	 boktan	 olan	 bir	 adamın. </i></p>
<p class="calibre1"><a id="p157"></a>Jaime	boş	verdi.	Buraya	amcasıyla	tartışmak	için	gelmemişti.	“Sör,”	dedi,	“Cersei’yle	barış	imzalamanız gerek.” </p>
<p class="calibre1">“Savaşta	mıyız?	Kimse	bana	söylemedi.” </p>
<p class="calibre1">Jaime	 bunu	 duymazdan	 geldi.	 “Lannisterla	 Lannister	 arasındaki	 çekişme,	 sadece	 hanedanımızın düşmanlarına	yardım	eder.” </p>
<p class="calibre1">“Eğer	 ortada	 bir	 çekişme	 varsa,	 benim	 marifetim	 değil.	 Cersei	 hükmetmek	 istiyor.	 Pekâlâ.	 Diyar onun.	 Benim	 tek	 isteğim	 rahat	 bırakılmak.	 Benim	 yerim	 oğlumla	 birlikte	 Darry’de.	 Kalenin	 tamir edilmesi,	 arazilerin	 ekilmesi	 ve	 korunması	 gerek.”	 Sör	 Kevan	 acı	 bir	 kahkaha	 koyuverdi.	 “Ve	 kardeşin, bana	zamanımı	doldurmak	için	yapacak	fazla	bir	şey	bırakmadı.	Lancel’in	düğünüyle	de	ilgilenmeliyim. </p>
<p class="calibre1">Müstakbel	karısı,	bizim	Darry’ye	varmamızı	beklerken	epey	sabırsızlandı.” </p>
<p class="calibre1"> <i class="calibre4">İkizler’den	gelen	bir	dulla	evlenecek. </i>	Jaime’nin	kuzeni	Lancel	on	metre	geride	at	sürüyordu.	Çukur gözleri	 ve	 beyaz	 saçlarıyla	 Lord	 Jast’tan	 daha	 yaşlı	 görünüyordu.	 Jaime,	 Lancel’i	 gördüğünde	 hayalet parmaklarının	 kaşındığını	 hissediyordu...  <i class="calibre4">Lancel’le,	 Osmund	 Karakazan’la	 ve	 ihtimal	 Ay	 Oğlanla</i> <i class="calibre4">yatıyordu... </i>	 Jaime	 sayısız	 kere	 Lancelle	 konuşmaya	 çalışmıştı	 ama	 onu	 hiçbir	 zaman	 yalnız yakalayamamıştı.	Eğer	delikanlının	yanında	babası	yoksa	bir	rahip	vardı.  <i class="calibre4">Lancel,	Kevan’ın	oğlu	olabilir</i> <i class="calibre4">ama	damarlarında	süt	akıyor.	Tyrion	yalan	söyledi.	O	sözler	beni	yaralamak	içindi. </i></p>
<p class="calibre1">Jaime,	 kuzenini	 aklından	 çıkardı	 ve	 tekrar	 amcasına	 döndü.	 “Düğünden	 sonra	 Darry’de	 mi kalacaksınız?” </p>
<p class="calibre1">“Belki	 bir	 süre	 için.	 Görünüşe	 göre	 Sandor	 Clegane,	 Uç	 Dişli	 Mızrak	 boyunca	 akınlar	 düzenliyor. </p>
<p class="calibre1">Kız	kardeşin	onun	başını	istiyor.	Sandor,	Dondarrion’a	katılmış	olabilir.” </p>
<p class="calibre1">Jaime,	 Tuzçukuru’nu	 duymuştu.	 Şimdiye	 kadar	 diyarın	 yarısı	 duymuştu.	 Son	 derece	 vahşi	 bir baskındı.	 Kadınlar	 tecavüze	 uğramış	 ve	 sakat	 bırakılmıştı,	 çocuklar	 annelerin	 kollarında	 katledilmişti, kasabanın	yarısı	ateşe	verilmişti.	“Randyll	Tarly,	Bakire	Havuzu’nda.	Bırakın	da	haydutlarla	o	ilgilensin. </p>
<p class="calibre1">Sizin	Nehirova’ya	gitmenizi	tercih	ederim.” </p>
<p class="calibre1">“Nehirova’nın	komutası	Sör	Daven’da.	Batı	Muhafızı.	Onun	bana	ihtiyacı	yok.	Lancel’in	var.” </p>
<p class="calibre1">“Nasıl	 isterseniz	 amca.”	 Jaime’nin	 başı	 davulun	 ritmiyle	 zonkluyordu.  <i class="calibre4">Ölü,	 ölü,	 ölü. </i></p>
<p class="calibre1">“Şövalyelerinizi	etrafınızda	tutarsanız	iyi	edersiniz.” </p>
<p class="calibre1">Sör	Kevan,	Jaime’ye	soğuk	bir	bakış	attı.	“Bu	bir	tehdit	mi	sör?” </p>
<p class="calibre1"> <i class="calibre4">Tehdit</i>?	Bu	ima	Jaime’yi	şaşırttı.	“Bir	ikaz.	Demek	istediğim...	Sandor	çok	tehlikeli.” </p>
<p class="calibre1">“Siz	hâlâ	kundaklarınızın	içine	sıçarken,	ben	haydutları	ve	eşkıya	şövalyeleri	asıyordum.	Eğer	endişe ettiğiniz	şey	buysa	sör,	gidip	Clegane	ve	Dondarrion’la	tek	başıma	yüzleşecek	değilim.	Bütün	Lannisterlar şöhret	budalası	değiller.” </p>
<p class="calibre1"> <i class="calibre4">Ah	amca,	sanırım	benden	bahsediyorsun. </i>	“Addam	Marbrand	o	haydutlarla	en	az	sizin	kadar	iyi	baş</p>
<p class="calibre1">edebilir.	Brax,	Banefort,	Plumm	ve	diğerleri	de	öyle.	Lâkin	hiçbiri	sizin	kadar	iyi	bir	Kral	Eli	olamaz.” </p>
<p class="calibre1">“Kardeşiniz	 şartlarımı	 biliyor.	 Şartlarım	 değişmedi.	 Yatak	 odasına	 bir	 dahaki	 girişinizde	 ona	 bunu söyleyin.”	Sör	Kevan,	savaş	atını	mahmuzlayıp	uzaklaştı,	Jaime’yle	yaptığı	sohbete	beklenmedik	bir	son verdi. </p>
<p class="calibre1">Jaime	adamın	gitmesine	müsaade	etti,	kayıp	kılıç	eli	seyiriyordu.	Her	şeye	rağmen	Cersei’nin	yanlış</p>
<p class="calibre1">anlamış	 olmasını	 ummuştu	 ama	 hata	 ettiği	 ortadaydı,  <i class="calibre4">ikimizi	 biliyor.	 Tommen’ı	 ve	 Myrcella’yı	 biliyor. </i></p>
<p class="calibre1"> <i class="calibre4">Cersei	de	onun	bildiğini	biliyor. </i>	Sör	Kevan,	Casterly	Kayasından	bir	Lannister’dı.	Jaime,	Cersei’nin	ona zarar	 vereceğine	 inanamazdı	 ama...  <i class="calibre4">Tyrion	 hakkında	 yanıldım,	 neden	 Cersei	 hakkında	 yanılıyor</i> <i class="calibre4">olmayayım? </i>	 Çocuklar	 babalarını	 öldürüyorken,	 bir	 yeğeni	 amcasını	 öldürmekten	 alıkoyacak	 ne	 vardı? </p>
<p class="calibre1"> <i class="calibre4">Çok	fazla	şey	bilen	sakıncalı	bir	amca. </i>	Cersei,	onun	işini	Tazı’nın	yapacağını	umuyor	da	olabilirdi.	Eğer Sandor	 Clegane,	 Sör	 Kevan’ı	 öldürürse,	 Cersei’nin	 kendi	 ellerini	 kana	 bulamasına	 gerek	 kalmazdı.  <i class="calibre4">Ve</i> <i class="calibre4">karşılaşırlarsa	 öldürür	 de. </i>	 Kevan	 Lannister	 bir	 zamanlar	 sağlam	 bir	 kılıç	 adamıydı	 ama	 artık	 genç</p>
<p class="calibre1"><a id="p158"></a>değildi	ve	Tazı... </p>
<p class="calibre1">Kafile,	 Jaime’ye	 yetişti.	 Lancel	 iki	 rahiple	 birlikte	 geçerken	 Jaime	 delikanlıya	 seslendi.	 “Lancel. </p>
<p class="calibre1">Kuzen.	Evliliğin	için	seni	tebrik	etmek	istedim.	Vazifelerim	sebebiyle	düğüne	iştirak	edemeyeceğim	için üzgünüm.” </p>
<p class="calibre1">“Majesteleri	korunmalı.” </p>
<p class="calibre1">“Ve	 korunacak.	 Yine	 de,	 yatak	 törenini	 kaçıracak	 olmaktan	 nefret	 ediyorum.	 Bu	 senin	 ilk	 evliliğin, anladığım	 kadarıyla	 kızın	 ikinci	 evliliği.	 Leydim	 sana	 neyin	 nereye	 gireceğini	 göstermekten	 mutluluk duyacak,	bundan	eminim.” </p>
<p class="calibre1">Bu	edepsiz	yorum,	yakındaki	lordların	çoğunun	gülmesine	ve	Lancel’in	rahiplerinin	kınayan	bakışlar atmasına	sebep	oldu. </p>
<p class="calibre1">Lancel	eyerinde	huzursuzca	kıpırdandı.	“Kocalık	vazifemi	yerine	getirecek	kadar	şey	biliyorum	sör.” </p>
<p class="calibre1">“Bir	gelinin,	kendi	düğün	gecesinde	istediği	şey	tam	olarak	bu,”	dedi	Jaime.	“<i class="calibre4">Vazifesini</i>	nasıl	yerine getireceğini	bilen	bir	koca.” </p>
<p class="calibre1">Lancel’in	yanaklarına	bir	kırmızılık	yürüdü.	“Sizin	için	dua	ediyorum	kuzen.	Majesteleri	Kraliçe	için de.	Yaşlı	Hatun	onu	hikmetine	mazhar	etsin	ve	Savaşçı	onu	korusun.” </p>
<p class="calibre1">“Cersei	 neden	 Savaşçı’ya	 ihtiyaç	 duysun	 ki?	 Ben	 varım.”	 Jaime	 atını	 döndürdü,	 beyaz	 pelerini rüzgârla	 dalgalandı.  <i class="calibre4">İblis	 yalan	 söylüyordu.	 Cersei,	 Lancel	 gibi	 dindar	 bir	 budalayla	 yatmaktansa,</i> <i class="calibre4">bacaklarının	 arasına	 Robert’ın	 cesedini	 almayı	 tercih	 eder.	 Tyrion,	 seni	 şeytani	 piç,	 daha	 olası	 biri</i> <i class="calibre4">hakkında	yalan	söylemeliydin. </i>	Jaime,	babasının	cenaze	arabasını	dörtnala	geçti	ve	uzaktaki	şehre	doğru koştu. </p>
<p class="calibre1">Jaime	Lannister,	Yüksek	Aegon	Tepesindeki	Kızıl	Kale’ye	dönerken,	Kral	Toprakları’nın	caddeleri</p>
<p class="calibre1">neredeyse	terk	edilmiş	görünüyordu.	Şehrin	kumar	yuvalarını	ve	meyhanelerini	dolduran	askerlerin	çoğu artık	 gitmişti.	 Yiğit	 Garlan,	 Tyrell	 kuvvetinin	 yarısını	 Yüksek	 Bahçe’ye	 geri	 götürmüştü.	 Diğer	 yarısı, Fırtına	Burnu’nu	kuşatmak	üzere	Mace	Tyrell	ve	Mathis	Rowan’la	birlikte	güneye	yürümüştü. </p>
<p class="calibre1">Lannister	ordusuna	gelince;	iki	bin	tecrübeli	muharip,	şehir	duvarlarının	dışındaki	kampta	kalmıştı, Paxter	 Redwyne’ın	 donanmasının	 gelmesini	 ve	 onları	 Karasu	 Koyu’nun	 karşısına	 geçirip	 Ejderha Kayası’na	 götürmesini	 bekliyorlardı.	 Lord	 Stannis	 kuzeye	 yelken	 açarken	 arkasında	 küçük	 bir	 garnizon bırakmıştı,	yani	iki	bin	adam	gayet	yeterli	olacaktı,	Cersei	buna	karar	vermişti. </p>
<p class="calibre1">Geri	kalan	batılı	adamlar;	evlerini	yeniden	inşa	etmek,	tarlalarını	ekmek	ve	son	bir	hasat	kaldırmak için	 karılarına	 ve	 çocuklarına	 dönmüşlerdi.	 Askerler	 yola	 çıkmadan	 önce,	 Cersei,	 Tommen’ı	 onların kampına	götürmüş	ve	adamların	küçük	kralı	neşelendirmesine	izin	vermişti.	Kraliçe	o	gün,	dudaklarındaki gülümseme	 ve	 altın	 saçlarında	 ışıldayan	 sonbahar	 güneşiyle,	 daha	 önce	 hiç	 olmadığı	 kadar	 güzeldi, insanlar	onun	hakkında	başka	ne	söylerse	söylesin,	Cersei	kendini	erkeklere	nasıl	sevdireceğini	biliyordu. </p>
<p class="calibre1">Jaime,	 kale	 kapılarından	 içeri	 girdiğinde,	 dış	 avluda	 mızrak	 talimi	 yapan	 iki	 düzine	 şövalyeyle karşılaştı.  <i class="calibre4">Artık	yapamayacağım	bir	şey	daha</i>,	diye	düşündü.	Bir	mızrak,	bir	kılıçtan	daha	ağır	ve	daha hantaldı.	 Jaime	 için	 kılıçlar	 bile	 yeterince	 sıkıntılıydı.	 Mızrağı	 sol	 eliyle	 taşıyabileceğini	 düşündü	 ama bu,	 kalkanını	 sağ	 koluna	 takması	 gerektiği	 anlamına	 geliyordu.	 Bir	 mızrak	 müsabakasında,	 düşman	 her zaman	sol	tarafta	olurdu.	Jaime’nin	sağ	kolundaki	bir	kalkan,	göğüs	kalkanındaki	meme	uçları	kadar	fayda sağlardı.	 Atından	 inerken,  <i class="calibre4">hayır</i>;  <i class="calibre4">mızrak	 günlerim	 bitti</i>,	 diye	 düşündü...	 ama	 yine	 de	 durdu	 ve	 bir	 süre talimi	izledi. </p>
<p class="calibre1">Sör	 Uzun	 Tallad,	 mızrak	 hedefindeki	 kum	 torbası	 dönüp	 kafasına	 çarptığında	 atından	 düştü. </p>
<p class="calibre1">Güçlüdomuz	 hedefteki	 kalkana	 öyle	 sert	 vurdu	 ki	 ahşap	 çatladı.	 Tetik’in	 Kennos’u	 yıkımı	 tamamladı. </p>
<p class="calibre1">Yağmur	 Ormanı’ndan	 Sör	 Dermot	 için	 hedefe	 yeni	 bir	 kalkan	 asıldı.	 Lambert	 Turberry	 hedefe	 sadece yandan	 vurabildi	 ama	 Sakalsız	 Jon	 Bettley,	 Humfrey	 Swyft	 ve	 Alyn	 Stackspear	 sağlam	 darbeler indirdiler,	Kırmızı	Ronnet	Connington	da	mızrağını	parçaladı.	Sonra	Çiçek	Şövalyesi	atına	bindi	ve	diğer</p>
<p class="calibre1"><a id="p159"></a>adamların	hepsini	utandırdı. </p>
<p class="calibre1">Mızrak	dövüşünün	dörtte	üçü	binicilikti,	Jaime	her	zaman	buna	inanmıştı.	Sör	Loras	atını	olağanüstü sürdü	ve	mızrağını,	elinde	bir	mızrakla	doğmuşçasına	taşıdı...	delikanlının	annesinin	yüzündeki	acı	dolu ifadenin	sebebi	de	buydu	şüphesiz.  <i class="calibre4">Mızrağın	ucunu	tam	istediği	yere	koyuyor	ve	bir	kedinin	dengesine</i> <i class="calibre4">sahipmiş	 gibi	 görünüyor.	 Belki	 de	 beni	 attan	 düşürmesi	 şans	 eseri	 değildi. </i>	 Jaime’nin	 delikanlıyı	 bir daha	asla	deneyemeyecek	olması	büyük	talihsizlikti.	Jaime	adamları	talimleriyle	başbaşa	bıraktı. </p>
<p class="calibre1">Cersei;	Tommen	ve	Lord	Merryweather’ın	siyah	saçlı	Myrli	karısıyla	birlikte	Maegor	Hisarı’ndaki</p>
<p class="calibre1">çalışma	 odasındaydı.	 Üçü	 birlikte	 Yüce	 Üstat	 Pycelle’e	 gülüyorlardı.	 Kapıdan	 içeri	 girerken,	 “Zekice yapılmış	bir	espiriyi	mi	kaçırdım?”	dedi	Jaime. </p>
<p class="calibre1">“Ah,	bakın,”	diye	mırıldandı	Leydi	Merryweather,	“cesur	kardeşiniz	geri	dönmüş	Majesteleri.” </p>
<p class="calibre1">“Büyük	 bölümü.”	 Jaime	 kraliçenin	 sarhoş	 olduğunu	 fark	 etti.	 Bir	 vakitler	 Robert	 Baratheon’ı	 içki içtiği	 için	 hor	 gören	 Cersei,	 son	 zamanlarda	 elinde	 bir	 sürahi	 şarapla	 dolaşıyor	 gibiydi.	 Jaime	 bundan hoşlanmıyordu	 ama	 bu	 günlerde	 kardeşinin	 yaptığı	 hiçbir	 şeyden	 hoşlanmıyordu.	 “Yüce	 Üstat,”	 dedi Cersei,	“havadisleri	Lord	Kumandanla	paylaşın	lütfen.” </p>
<p class="calibre1">Pycelle	 fevkalade	 rahatsız	 görünüyordu.	 “Bir	 kuş	 geldi,”	 dedi.	 “Stokeworth’ten.	 Leydi	 Tanda,	 kızı Lollys’in	güçlü	ve	sağlıklı	bir	oğul	doğurduğunu	söylüyor.” </p>
<p class="calibre1">“Küçük	piçe	ne	isim	verdiklerini	asla	tahmin	edemezsin	kardeşim.” </p>
<p class="calibre1">“Hatırladığım	kadarıyla	bebeğe	Tywin	adını	vermek	istiyorlardı.” </p>
<p class="calibre1">“Evet,	 ama	 ben	 bunu	 yasakladım.	 Falyse’e,	 babamızın	 asil	 ismini,	 bir	 domuz	 çobanının	 ve	 yarım akıllı	bir	dişi	domuzun	eniğine	hediye	etmeyeceğimi	söyledim.” </p>
<p class="calibre1">Yüce	 Üstat	 Pycelle,	 “Leydi	 Stokeworth,	 çocuğun	 isminin	 onun	 marifeti	 olmadığı	 konusunda	 ısrar ediyor,”	 diyerek	 araya	 girdi.	 Adamın	 buruşuk	 alnında	 ter	 damlaları	 vardı.	 “Seçimi	 Lollys’in	 kocası yapmış.	Bronn	denen	adam...	görünüşe	göre	çocuğa...” </p>
<p class="calibre1">“Tyrion	adını	koymuş,”	diye	tahmin	etti	Jaime.	“Ona	 <i class="calibre4">Tyrion</i>	adını	vermiş.” </p>
<p class="calibre1">Yaşlı	adam	titreyen	başıyla	onayladı.	Cübbesinin	koluyla	alnını	sildi. </p>
<p class="calibre1">Jaime	 gülmek	 zorundaydı.	 “Buyur	 tatlı	 kardeşim.	 Her	 yerde	 Tyrion’ı	 arıyordun.	 Bütün	 bu	 zaman boyunca	Lollys’in	rahminde	saklanıyormuş.” </p>
<p class="calibre1">“Tuhaf.	 Sen	 ve	 Bronn	 çok	 tuhafsınız.	 O	 piç	 şu	 anda	 Lollys	 Yarımakıllının	 memesini	 emiyor	 ve	 o paralı	asker,	yaptığı	küçük	küstahlığa	gülerek	onu	seyrediyor.” </p>
<p class="calibre1">“Belki	 de	 çocuk	 kardeşinize	 benziyordur,”	 dedi	 Leydi	 Merryweather.	 “Şekil	 bozukluğuyla	 doğmuş</p>
<p class="calibre1">olabilir,	belki	de	burunsuzdur.”	Gırtlağından	gelen	bir	kahkahayla	güldü. </p>
<p class="calibre1">“Tatlı	bebeğe	bir	hediye	göndermeliyiz,”	dedi	kraliçe.	“Öyle	değil	mi	Tommen?” </p>
<p class="calibre1">“Bir	kedi	yavrusu	gönderebiliriz.” </p>
<p class="calibre1">“Bir	aslan	yavrusu,”	dedi	Leydi	Merryweather.	Gülümsemesi,  <i class="calibre4">Çocuğun	küçük	boğazını	parçalaması</i> <i class="calibre4">için, </i>	diyordu. </p>
<p class="calibre1">“Benim	aklımda	daha	farklı	bir	hediye	var,”	dedi	Cersei. </p>
<p class="calibre1"> <i class="calibre4">Büyük	ihtimalle	yeni	bir	üvey	baba. </i>	Jaime	kardeşinin	gözlerindeki	bakışı	tanıyordu.	O	bakışı	daha önce	de	görmüştü.	En	son	Tommenin	düğün	gecesinde;	Cersei,	Kral	Eli	Kulesi’ni	yaktığında.	izleyicilerin yüzleri	 çılgınateşin	 yeşil	 ışığıyla	 yıkanmıştı,	 bu	 yüzden	 insanlar	 çürüyen	 cesetler	 gibi	 görünüyorlardı, neşeli	 bir	 gulyabani	 sürüsü	 gibi.	 Fakat	 bazı	 cesetler	 diğerlerinden	 daha	 alımlıydı.	 Cersei	 o	 uğursuz ışıltının	içinde	bile	güzeldi.	Tek	eli	göğsündeydi,	dudakları	aralanmıştı,	yeşil	gözleri	parlıyordu.  <i class="calibre4">Ağlıyor,</i> diye	fark	etmişti	Jaime,	fakat	kardeşinin	kederden	mi	yoksa	zevkten	mi	ağladığını	söyleyemezdi. </p>
<p class="calibre1">Manzara	 Jaime’yi	 tedirginlikle	 doldurmuştu,	 ona	 Aerys	 Targaryeni	 ve	 adamın	 ateşle	 nasıl	 tahrik olduğunu	 hatırlatmıştı.	 Bir	 kralla	 Kral	 Muhafızları	 arasında	 sır	 olmazdı.	 Aerys’in	 saltanatının	 son yıllarında,	 kralla	 kraliçenin	 ilişkisi	 gergindi.	 Ayrı	 yataklarda	 uyuyor	 ve	 uyanık	 oldukları	 zamanlarda</p>
<p class="calibre1"><a id="p160"></a>birbirlerinden	uzak	durmak	için	ellerinden	gelen	her	şeyi	yapıyorlardı.	Fakat	Aerys	ne	zaman	bir	adamı ateşe	verse,	o	gece	Kraliçe	Rhaella’nın	bir	ziyaretçisi	oluyordu.	Aerys	gürzlü	ve	hançerli	El’ini	yaktığı gün,	 Jaime	 ve	 Jon	 Darry	 kralın	 yatak	 odasının	 kapısında	 beklemişlerdi.	 Meşe	 kapının	 arkasından, Rhaella’nın,	 “Canımı	 yakıyorsun,”	 diye	 bağırdığını	 duymuşlardı.	 “Canımı	  <i class="calibre4">yakıyorsun</i>.”	 Bu	 feryat,	 tuhaf bir	şekilde,	Lord	Chelsted’in	çığlıklarından	daha	beterdi.	Jaime	en	sonunda,	“Biz	kraliçeyi	korumak	için de	yemin	ettik,”	demişti.	“Ettik,”	diye	onaylamıştı	Darry,	“ama	kraldan	korumak	için	değil.” </p>
<p class="calibre1">Bu	 olaydan	 sonra	 Jaime,	 Rhaella’yı	 sadece	 bir	 kez	 görmüştü;	 kadının	 Ejderha	 Kayası’na	 gitmek üzere	 kaleden	 ayrıldığı	 sabah.	 Kraliçe,	 onu	 Yüksek	 Aegon	 Tepesi’nden	 aşağı	 indirip	 gemiye	 götürecek olan	 kraliyet	 arabasına	 binerken	 pelerinli	 ve	 başlıklıydı	 ama	 Jaime,	 kraliçe	 gittikten	 sonra,	 kadının hizmetçilerinin	 fısıltılarını	 duymuştu.	 Kraliçenin,	 bir	 canavarın	 saldırısına	 uğramış	 gibi	 göründüğünü söylemişlerdi,	 kadının	 baldırları	 tırmalanmış	 ve	 göğüsleri	 çiğnenmişti.  <i class="calibre4">Taçlı	 bir	 canavar, </i>	 Jaime biliyordu. </p>
<p class="calibre1">Sonunda	 Deli	 Kral	 öyle	 korkak	 bir	 adam	 hâline	 gelmişti	 ki,	 onun	 bulunduğu	 yerlere,	 Kral Muhafızlarının	 taşıdığı	 kılıçlar	 dışında	 hiçbir	 bıçağın	 sokulmasına	 izin	 vermez	 olmuştu.	 Sakalı karmakarışık	 ve	 kirliydi.	 Saçları	 beline	 kadar	 inen	 platin	 bir	 düğümdü.	 Tırnakları	 yirmi	 santim uzunluğunda	 sarı	 ve	 çatlak	 pençelerdi.	 Ama	 bıçaklar	 ona	 işkence	 etmeyi	 sürdürmüştü;	 kralın	 asla kaçamayacağı	bıçaklar,	Demir	Taht’ın	bıçakları.	Kralın	kolları	ve	bacakları	her	zaman	yara	kabuklarıyla ve	tam	iyileşmemiş	kesiklerle	kaplıydı. </p>
<p class="calibre1">Jaime,	 Cersei’nin	 gülümsemesini	 incelerken,  <i class="calibre4">bırak	 da	 kömürleşmiş	 kemiklerin	 ve	 pişmiş	 etlerin</i> <i class="calibre4">kralı	 olsun</i>,	 diye	 hatırladı.  <i class="calibre4">Bırak	 da	 küllerin	 kralı	 olsun. </i>	 “Majesteleri,”	 dedi,	 “sizinle	 özel	 olarak konuşabilir	miyiz?” </p>
<p class="calibre1">“Nasıl	istersen.	Tommen,	bugünkü	dersinin	vakti	geldi	de	geçiyor	bile.	Yüce	Üstat’la	git.” </p>
<p class="calibre1">“Evet	anne.	Kutsanmış	Baelor’u	öğreniyorum.” </p>
<p class="calibre1">Kraliçeyi	 iki	 yanağından	 öptükten	 sonra	 Leydi	 Merryweather	 da	 ayrıldı.	 “Akşam	 yemeği	 için döneyim	mi	Majesteleri?”	“Dönmezseniz	çok	darılırım.” </p>
<p class="calibre1">Jaime,	 Myrli	 kadının	 yürürken	 kalçalarını	 nasıl	 salladığına	 dikkat	 etmekten	 kendini	 alamadı.  <i class="calibre4">Her</i> <i class="calibre4">adım	bir	baştan	çıkarma. </i>	Kapı	kadının	arkasından	kapandığında	Jaime	boğazını	temizledi	ve	“Önce	şu Karakazanlar,	sonra	Qyburn,	şimdi	de	bu	kadın,”	dedi.	“Bu	günlerde	tuhaf	bir	hayvanat	bahçesine	sahipsin tatlı	kardeşim.” </p>
<p class="calibre1">“Leydi	Taena’dan	ziyadesiyle	hoşlanmaya	başladım.	Beni	eğlendiriyor.” </p>
<p class="calibre1">“O	 kadın	 Leydi	 Margaery’nin	 eşlikçilerinden	 biri,”	 diye	 hatırlattı	 Jaime.	 “Seni	 küçük	 kraliçeye gammazlıyor.” </p>
<p class="calibre1">“Elbette	gammazlıyor.”	Cersei,	kadehini	yeniden	doldurmak	için	içki	dolabına	gitti.	“Taena’yı	kendi eşlikçim	olarak	almak	istediğimde	Margaery	çok	sevindi.	Onu	duymalıydın. </p>
<p class="calibre1"> <i class="calibre4">‘Sizin	 için	 bir	 kardeş	 olacak,	 tıpkı	 benim	 için	 olduğu	 gibi.	 Onu	 kesinlikle	 almalısınız!	 Benim</i> <i class="calibre4">kuzenlerim	ve	diğer	leydilerim	var.	’</i>	Küçük	kraliçemiz	yalnız	kalmamı	istemiyor.” </p>
<p class="calibre1">“Madem	bir	casus	olduğunu	biliyordun,	onu	neden	aldın?” </p>
<p class="calibre1">“Margaery	düşündüğü	kadar	zeki	değil.	Şu	Myrli	sürtüğün	içinde	nasıl	tatlı	bir	yılan	olduğuna	dair	en ufak	 bir	 fikri	 yok.	 Küçük	 kraliçeyi,	 sadece	 bilmesini	 istediğim	 şeylerle	 beslemek	 için	 Taena’yı kullanıyorum.	 Hatta	 bazıları	 gerçek.”	 Cersei’nin	 gözleri	 fesatlıkla	 parlıyordu.	 “Ve	 Taena,	 Bakire Margaery’nin	yaptığı	her	şeyi	bana	anlatıyor.” </p>
<p class="calibre1">“Anlatıyor	mu?	Bu	kadın	hakkında	ne	biliyorsun?” </p>
<p class="calibre1">“Bir	 anne	 olduğunu	 biliyorum,	 bu	 dünyada	 yüksek	 yerlere	 gelmesini	 istediği	 genç	 bir	 oğlu	 var. </p>
<p class="calibre1">Oğlunun	bunu	başardığını	görmek	için	ne	gerekiyorsa	yapar.	Bütün	anneler	aynıdır.	Leydi	Merryweather bir	 yılan	 olabilir	 lâkin	 aptal	 değil.	 Onun	 için,	 Margaery’nin	 yapabileceğinden	 fazla	 şey	 yapabileceğimi</p>
<p class="calibre1"><a id="p161"></a>biliyor	ve	bu	yüzden	işime	yaramaya	çalışıyor.	Bana	anlattığı	ilginç	şeyleri	duysan	çok	şaşırırsın.” </p>
<p class="calibre1">“Ne	tür	şeyler?” </p>
<p class="calibre1">Cersei	 pencerenin	 altına	 oturdu.	 “Diken	 Kraliçesi	 arabasının	 içinde	 sikke	 dolu	 bir	 sandık	 saklıyor, bunu	 biliyor	 muydun?	 Fetih’in	 öncesine	 ait	 eski	 altınlar.	 Eğer	 bir	 tacir,	 altın	 sikkeli	 bir	 fiyat	 telaffuz edecek	kadar	aptal	olursa,	Diken	Kraliçe’si	adamın	ücretini	Yüksek	Bahçe’nin	elleriyle	ödüyor.	Her	el, bizim	 bir	 ejderhamızın	 yarı	 ağırlığında.	 Hangi	 tacir	 Mace	 Tyrell’in	 leydi	 annesi	 tarafından dolandırıldığını	söylemeye	cesaret	edebilir?”	Şarabından	bir	yudum	aldı.	“Küçük	gezintin	keyifli	miydi?” </p>
<p class="calibre1">“Amcamız	 senin	 yokluğunla	 ilgili	 yorumlar	 yaptı.”	 “Amcamızın	 yorumları	 beni	 ilgilendirmiyor.” </p>
<p class="calibre1">“Ilgilendirmeli.	 Ondan	 faydalanabilirsin.	 Nehirova’da	 ya	 da	 Kaya’da	 değilse,	 Lord	 Stannis’e	 karşı kuzeyde.	Babam,	Kevan’a	her	zaman	güvendi...” </p>
<p class="calibre1">“Kuzey	Muhafızı’mız,	Roose	Bolton.	Stannis’le	o	ilgilenecek.” </p>
<p class="calibre1">“Lord	Bolton,	Boğazın	aşağısında	kapana	kısıldı.	Kuzeyle	bağlantısı	Moat	Cailin’deki	demiradamlar tarafından	 kesildi.”	 “Uzun	 zaman	 için	 değil.	 Bolton’ın	 piçi	 bu	 küçük	 engeli	 ortadan	 kaldıracak.	 Lord Bolton,	 Lord	 Walder’ın	 oğulları	 Hosteen	 ve	 Aenys’in	 komutasındaki	 iki	 bin	 Frey’i	 kendi	 kuvvetine katacak.	Bu	sayı,	Stannis’le	ve	birkaç	bin	ıskartayla	uğraşmaya	yeter	de	artar.” </p>
<p class="calibre1">“Sör	Kevan...” </p>
<p class="calibre1">“...Darry’de,	 Lancel’e	 kıçını	 silmeyi	 öğretirken	 çok	 meşgul	 olacak.	 Babamın	 ölümü	 onu</p>
<p class="calibre1">erkekliğinden	etti.	Kevan	yaşlı	ve	işi	bitmiş	bir	adam.	Daven	ve	Damion	bize	daha	iyi	hizmet	ederler.” </p>
<p class="calibre1">“Kâfi	 gelirler.”	 Jamie’nin	 kuzenleriyle	 bir	 sorunu	 yoktu.	 “Bununla	 birlikte,	 hâlâ	 bir	 El’e	 ihtiyacın var.	Amcamız	değilse,	kim?” </p>
<p class="calibre1">Cersei	güldü.	“Sen	değilsin.	Bu	konuda	endişelenme.	Belki	Taena’nın	kocası.	Adamın	büyükbabası, </p>
<p class="calibre1">Aerys’in	El’iymiş.”  <i class="calibre4">Bereket	boynuzlu	El. </i>	Jaime,	Owen	Merryweather’i	gayet	iyi	hatırlıyordu;	cana	yakın fakat	 etkisiz	 bir	 adamdı.	 “Hatırladığım	 kadarıyla	 adam	 o	 kadar	 başarılı	 olmuştu	 ki	 Aerys	 onu	 sürgüne göndermiş	ve	arazilerine	el	koymuştu.” </p>
<p class="calibre1">“Robert	arazileri	geri	verdi.	En	azından	bir	kısmını.	Orton	da	geri	kalanını	alırsa,	Taena	çok	mutlu olur.” </p>
<p class="calibre1">“Mesele	Myrli	bir	fahişeyi	mutlu	etmek	mi?	Ben	diyarı	yönetmek	olduğunu	sanıyordum.” </p>
<p class="calibre1">“Diyarı	 <i class="calibre4">ben</i>	yönetiyorum.” </p>
<p class="calibre1"> <i class="calibre4">Yedi	 hepimizi	 korusun,	 yönetiyorsun. </i>	 Cersei	 kendini,	 memeli	 bir	 Lord	 Tywin	 olarak	 düşünmekten hoşlanıyordu	ama	yanılıyordu.	Lord	Tywin	bir	buzul	gibi	amansız	ve	acımasızdı.	Cersei	ise	çılgınateşti, bilhassa	 engellendiğinde.	 Stannis’in	 Ejderha	 Kayası’ndan	 ayrıldığını	 öğrendiğinde	 bir	 genç	 kız	 gibi sevinmişti;	 Stannis’in	 sonunda	 savaşmayı	 bıraktığından	 ve	 uzaklara	 kaçtığından	 emindi.	 Kuzeyden, Stannis’in	Sur’da	tekrar	ortaya	çıktığı	haberi	geldiğinde,	Cersei’nin	öfkesi	korkutucu	olmuştu.  <i class="calibre4">Yeterince</i> <i class="calibre4">zeki	ama	sağduyusu	ve	sabrı	yok. </i>	“Sana	yardım	edecek	güçlü	bir	El’e	ihtiyacın	var.” </p>
<p class="calibre1"> <i class="calibre4">“Zayıf</i>	bir	hükümdar	güçlü	bir	El’e	ihtiyaç	duyar,	Aerys’in	babamıza	ihtiyaç	duyduğu	gibi.	Güçlü	bir hükümdara,	emirlerini	yerine	getirecek	sebatlı	bir	hizmetkâr	yeter.”	Cersei	kadehindeki	şarabı	çalkaladı. </p>
<p class="calibre1">“Lord	Hallyne	uygun	olabilir.	Kral	Eli	olarak	hizmet	veren	ilk	alev	kehanetçisi	o	olmaz.” </p>
<p class="calibre1"> <i class="calibre4">Evet.	Sonuncuyu	ben	öldürdüm. </i>	“Aurane	Su’yu	baş	kaptan	yapacağına	dair	dedikodular	var.” </p>
<p class="calibre1">“Biri	 beni	 gammazlıyor	 mu?”	 Jaime	 cevap	 vermeyince,	 Cersei	 saçlarını	 geri	 attı	 ve	 “Su,	 bu	 görev için	gayet	uygun,”	dedi.	“Hayatının	yarısını	gemilerde	geçirdi.” </p>
<p class="calibre1">“Hayatının	yarısını	mı?	Adam	yirmi	yaşından	büyük	olamaz.” </p>
<p class="calibre1">“Yirmi	iki.	Ne	fark	eder?	Babam,	Aerys	Targaryen	tarafından	El	ilan	edildiğinde	yirmi	bir	yaşında bile	 değildi.	 Tommenin	 yanında,	 şu	 buruş	 buruş	 ihtiyarlar	 yerine	 genç	 adamlar	 olmasının	 vakit	 geldi. </p>
<p class="calibre1">Aurane	güçlü	ve	zinde.” </p>
<p class="calibre1"> <i class="calibre4">Güçlü,	 zinde	 ve	 yakışıklı, </i>	 diye	 düşündü	 Jaime...  <i class="calibre4">Lancelle,	 Osmund	 Karakazan’la	 ve	 ihtimal	 Ay</i></p>
<p class="calibre1"><a id="p162"></a> <i class="calibre4">Oğlanla	 yatıyordu</i>...	 “Paxter	 Redwyne	 daha	 iyi	 bir	 seçim	 olur.	 Batıdiyar’daki	 en	 büyük	 donanmayı komuta	ediyor.	Aurane	Su	bir	kayığı	komuta	edebilir,	ona	bir	kayık	alırsan	tabii.” </p>
<p class="calibre1">“Sen	 çocuksun	 Jaime.	 Redwyne,	 Tyrell’in	 sancak	 beyi	 ve	 Tyrell’in	 iğrenç	 büyükannesinin	 yeğeni. </p>
<p class="calibre1">Lord	Tyrell’in	yaratıklarından	hiçbirini	konseyimde	istemiyorum.” </p>
<p class="calibre1">“Tommenin	konseyi	demek	istiyorsun.” </p>
<p class="calibre1">“Ne	demek	istediğimi	biliyorsun.” </p>
<p class="calibre1"> <i class="calibre4">Gayet	iyi. </i>	“Aurane’in	kötü,	Hallyn’in	daha	da	kötü	bir	fikir	olduğunu	biliyorum.	Qyburn’e	gelince... </p>
<p class="calibre1">tanrılar	merhamet	edin,	Cersei,	o	Vargo	Hoat’un	adamıydı.	Hisar	 <i class="calibre4">onun	zincirini	aldı.” </i></p>
<p class="calibre1">“Gri	koyunlar.	Qyburn	bana	çok	iyi	hizmet	etti.	Üstelik	sadık	bir	adam,	aynı	şeyi	kendi	akrabalarım için	 söyleyemem.”  <i class="calibre4">Eğer	 bu	 yolda	 ilerlersen	 tatlı	 kardeşim,	 bedenlerimiz	 kargaların	 ziyafeti	 olur. </i></p>
<p class="calibre1">“Cersei,	 kendini	 bir	 dinle.	 Her	 gölgede	 cüceler	 görüyorsun	 ve	 dostlardan	 hasımlar	 yaratıyorsun.	 Kevan amca	senin	düşmanın	değil.  <i class="calibre4">Ben</i>	senin	düşmanın	değilim.” </p>
<p class="calibre1">Cersei’nin	yüzü	öfkeyle	çarpıldı.	“Yardım	etmen	için	sana	yalvardım.	Önünde	diz	çöktüm	ve	sen	beni reddettin!”	“Yeminim...” </p>
<p class="calibre1">“...seni	 Aerys’i	 öldürmekten	 alıkoymadı.	 Kelimeler	 rüzgârdır.	 Bana	 sahip	 olabilirdin	 ama	 bir pelerini	tercih	ettin.	Dışarı	çık.” </p>
<p class="calibre1">“Kardeşim...” </p>
<p class="calibre1"> <i class="calibre4">“Dışarı	 çık</i>	 dedim.	 Şu	 çirkin	 bilek	 köküne	 bakmaktan	 sıkıldım.  <i class="calibre4">Dışarı	 çık!” </i>	 Cersei,	 Jaime’yi hızlandırmak	 için,	 elindeki	 şarap	 kadehini	 onun	 kafasına	 fırlattı.	 Iskaladı	 ama	 Jaime	 kadının	 ne	 demek istediğini	anladı. </p>
<p class="calibre1">Akşam	karanlığı,	Jaime’yi	Beyaz	Kılıç	Kulesi’nin	ortak	salonunda	bir	kadeh	Dorne	şarabı	ve	Beyaz</p>
<p class="calibre1">Kitap’la	 birlikte	 buldu.	 Çiçek	 Şövalyesi	 içeri	 girdiğinde,	 Jaime	 kılıç	 elinin	 bilek	 köküyle	 sayfaları çeviriyordu.	Genç	şövalye,	pelerinini	ve	kılıç	kemerini	çıkarıp	duvardaki	kancaya,	Jaime’nin	eşyalarının yanma	astı. </p>
<p class="calibre1">“Sizi	 bugün	 avluda	 gördüm,”	 dedi	 Jaime.	 “İyi	 at	 sürdünüz.”	 “iyiden	  <i class="calibre4">daha	 iyi</i>	 kuşkusuz.”	 Sör	 Loras kendine	bir	kadeh	şarap	doldurdu	ve	hilal	şekilli	masanın	karşısındaki	sandalyeye	oturdu. </p>
<p class="calibre1">“Daha	mütevazı	bir	adam,	‘Lordum	çok	nazik,’	ya	da	‘İyi	bir	bineğim	vardı,’	diye	cevap	verirdi.” </p>
<p class="calibre1">“At	yeterliydi,	lordum	da	benim	mütevazı	olduğum	kadar	nazik.”	Loras	eliyle	kitabı	gösterdi.	“Lord Renly,	kitapların	üstatlar	için	olduğunu	söylerdi.” </p>
<p class="calibre1">“Bu	kitap	bizim	için.	Beyaz	bir	pelerin	giymiş	her	adamın	tarihi	burada	yazılı.” </p>
<p class="calibre1">“Göz	 atmıştım.	 Kalkanlar	 güzel,	 içinde	 daha	 çok	 resim	 olan	 kitapları	 tercih	 ediyorum.	 Lord Renly’nin,	bir	rahibi	kör	edebilecek	çizimlere	sahip	birkaç	kitabı	vardı.” </p>
<p class="calibre1">Jaime	gülümsemek	zorundaydı.	“Bu	kitapta	öyle	çizimler	yok	sör.	Lâkin	tarihler	gözlerinizi	açabilir. </p>
<p class="calibre1">Sizden	önceki	adamların	hayatlarını	bilmek	işinize	yarar.” </p>
<p class="calibre1">“Biliyorum.	Ejderha	Şövalyesi	Prens	Aemon,	Sör	Ryam	Redwyne,	Kocayürek,	Cesur	Barristan...” </p>
<p class="calibre1">“...Gwayne	 Corbray,	 Alyn	 Connigton,	 Darry’nin	 Şeytanı,	 evet.	 Kuvvetli	 Lucamore’u	 da</p>
<p class="calibre1">duymuşsunuzdur.” </p>
<p class="calibre1">“Sör	 Şehvetli	 Lucamore	 mu?”	 Sör	 Loras	 eğleniyormuş	 gibi	 görünüyordu.	 “Uç	 karı	 ve	 otuz	 çocuk, öyle	miydi?	Adamın	aletini	kestiler.	Sizin	için	o	şarkıyı	söyleyeyim	mi	sör?” </p>
<p class="calibre1">“Ya	Sör	Terrence	Toyne?” </p>
<p class="calibre1">“Kralın	metresiyle	yattı	ve	çığlıklar	atarak	öldü.	Bundan	çıkarılacak	ders;	beyaz	pantolon	giyen	bir adam,	pantolonunun	uçkurunu	sımsıkı	bağlı	tutmalıdır.” </p>
<p class="calibre1">“Gricübbeli	Gyles?	Cömert	Orivel?” </p>
<p class="calibre1">“Gyles	bir	haindi,	Orivel	de	korkak.	Beyaz	pelerini	lekeleyen	adamlar.	Lordum	ne	ima	ediyor?” </p>
<p class="calibre1">“Hiçbir	şey.	Ortada	bir	hakaret	yokken	varmış	gibi	alınmayın.	Uzun	Tom	Costayne	için	ne	dersiniz?” </p>
<p class="calibre1"><a id="p163"></a>Sör	Loras	başını	iki	yana	salladı. </p>
<p class="calibre1">“Altmış	yıl	boyunca	Kral	Muhafızı’ydı.” </p>
<p class="calibre1">“Bu	ne	zamandı?	Ben	hiç...” </p>
<p class="calibre1">“Peki	Gölgeli	Vadi’den	Sör	Donnel?” </p>
<p class="calibre1">“Bu	ismi	duymuş	olabilirim	ama...” </p>
<p class="calibre1">“Addison	 Tepe?	 Beyaz	 Baykuş?	 Michael	 Mertyns?	 Jeffory	 Norcross?	 Ona	 Teslim	 olmaz	 derlerdi. </p>
<p class="calibre1">Kırmızı	Robert	Çiçek?	Bana	bu	adamlar	hakkında	ne	söyleyebilirsiniz?” </p>
<p class="calibre1">“Çiçek,	bir	piç	ismi.	Tepe	de	öyle.” </p>
<p class="calibre1">“Buna	 rağmen	 iki	 adam	 da	 Kral	 Muhafızları’nı	 komuta	 edecek	 kadar	 yükseldi.	 Hikâyeleri	 kitapta mevcut.	Rolland	Darklyn	de	burada.	Kral	Muhafızlarında	hizmet	veren	en	genç	adamdı,	bana	kadar.	Beyaz pelerinini	bir	muharebe	meydanında	aldı	ve	pelerini	kuşandıktan	bir	saat	sonra	öldü.” </p>
<p class="calibre1">“Demek	ki	çok	iyi	değildi.” </p>
<p class="calibre1">“Yeterince	iyiydi.	O	öldü	fakat	kralı	yaşadı.	Birçok	cesur	adam	beyaz	pelerin	giydi.	Çoğu	unutuldu.” </p>
<p class="calibre1">“Çoğu	unutulmayı	hak	eder.	Kahramanlar	her	zaman	hatırlanır.	En	iyiler.” </p>
<p class="calibre1">“En	 iyiler	 ve	 en	 kötüler.”  <i class="calibre4">Yani	 ikimizden	 biri,	 muhtemelen	 bir	 şarkıda	 yaşayacak. </i>	 “Ve	 biraz	 iyi, biraz	da	kötü	olan	az	sayıda	adam.	Onun	gibi.”	Jaime,	parmağını	okuduğu	sayfaya	vurdu. </p>
<p class="calibre1">“Kim?”	 Sör	 Loras	 görebilmek	 için	 başını	 eğdi.	 “Kızıl	 zeminde	 on	 tane	 siyah	 top.	 Bu	 armayı tanımıyorum.” </p>
<p class="calibre1">“İlk	 Viserys’e	 ve	 ikinci	 Aegon’a	 hizmet	 eden	 Criston	 Cole’un	 armasıydı.”	 Jaime,	 Beyaz	 Kitap’ı kapattı.	“Ona,	Kralyaratan	derlerdi.” </p>
<p class="calibre1"><b class="calibre3">	</b></p>
<p class="calibre1"><a id="p164"></a><b class="calibre3">CERSEI</b></p>
<p class="calibre1">Adamlar	 onun	 önünde	 dizlerinin	 üstüne	 çöktüğünde,  <i class="calibre4">deri	 bir	 çuval	 taşıyan	 üç	 sefil	 soytarı</i>,	 diye düşündü	 kraliçe.	 Adamların	 görüntüsü	 onu	 cesaretlendirmedi.  <i class="calibre4">Her	 zaman	 bir	 şans	 var	 sanırım. </i></p>
<p class="calibre1">“Majesteleri,”	 dedi	 Qyburn	 sessizce,	 “küçük	 konsey...”	 “...benim	 keyfimi	 bekleyecek.	 Onlara	 bir	 hainin ölüm	 haberini	 götürebiliriz.”	 Şehrin	 karşı	 tarafında,	 Baelor	 Septi’nin	 çanları	 yas	 şarkıları	 söylüyordu. </p>
<p class="calibre1"> <i class="calibre4">Senin	 için	 çanlar	 çalınmayacak	 Tyrion</i>,	 diye	 düşündü	 Cersei.  <i class="calibre4">Kafanı	 zifte	 batıracağım	 ve	 çarpık</i> <i class="calibre4">bedenini	 köpeklere	 yedireceğim. </i>	 “Ayağa	 kalkın,”	 dedi	 muhtemel	 lordlara.	 “Bana	 ne	 getirdiğinizi gösterin.” </p>
<p class="calibre1">Ayağa	 kalktılar;	 üç	 çirkin	 ve	 hırpani	 adam.	 Birinin	 boynunda	 bir	 çıban	 vardı.	 Üçü	 de	 yarım	 yıldır yıkanmamıştı.	Bu	çeşit	adamları	lordluğa	yükseltmek	fikri	Cersei’yi	eğlendiriyordu.  <i class="calibre4">Onları	 ziyafetlerde</i> <i class="calibre4">Margaery’nin	yanına	oturtabilirim. </i>	Baş	soytarı	çuvalın	ipini	çözüp	elini	içeri	soktuğunda,	kabul	salonu çürük	 kokusuyla	 doldu.	 Adamın	 çuvaldan	 çıkardığı	 kafa	 gri	 yeşildi	 ve	 kurtçuk	 kaynıyordu.  <i class="calibre4">Babam	 gibi</i> <i class="calibre4">kokuyor. </i>	Dorcas	nefesini	tuttu	ve	Jocelyn	ağzını	kapatıp	kustu. </p>
<p class="calibre1">Kraliçe,	 gözünü	 bile	 kırpmadan	 hediyesini	 inceledi.	 “Yanlış	 cüceyi	 öldürmüşsünüz,”	 dedi	 sonunda, her	kelimede	kin	kusarak. </p>
<p class="calibre1">Soytarılardan	 biri,	 “Öyle	 bir	 şey	 yapmadık,”	 demeye	 cesaret	 etti.	 “Bu	 o	 olmalı.	 Bir	 cüce,	 bakın. </p>
<p class="calibre1">Biraz	çürümüş,	hepsi	bu.”	“Aynı	zamanda	yeni	bir	burun	da	çıkarmış,”	dedi	Cersei.	“Büyük	ve	yuvarlak bir	burun	olduğunu	söyleyebilirim.	Tyrion’ın	burnu	bir	mücadele	kesilerek	kopartılmıştı.” </p>
<p class="calibre1">Üç	 soytarı	 bakıştı.	 “Bize	 kimse	 söylemedi,”	 dedi	 kafayı	 tutan.	 “Bu	 adam	 gayet	 cesur	 bir	 şekilde yolda	yürüyordu,	çirkin	bir	cüceydi,	biz	de	düşündük	ki...” </p>
<p class="calibre1">“Bir	 serçe	 olduğunu	  <i class="calibre4">söyledi</i>,”	 diye	 ekledi	 çıbanı	 olan,  <i class="calibre4">“sen	 de</i>	 onun	 yalan	 söylediğini	 söyledin.” </p>
<p class="calibre1">Bunlar	üçüncü	adama	söylenmişti. </p>
<p class="calibre1">Kraliçe,	 bu	 fars	 oyunu	 uğruna	 küçük	 konseyi	 beklettiğini	 düşününce	 sinirlendi.	 “Benim	 vaktimi harcadınız	 ve	 masum	 bir	 adamı	 öldürdünüz.	 Ben	 de	 sizin	 kafalarınızı	 kesmeliyim.”	 Fakat	 bunu	 yaparsa, bir	 sonraki	 adam	 tereddüt	 edebilir	 ve	 İblis’in	 ağdan	 kaçıp	 gitmesine	 izin	 verebilirdi.	 Cersei	 böyle	 bir şeye	müsaade	etmektense,	ölü	cücelerden	üç	metrelik	bir	yığın	oluştururdu.	“Gözümün	önünden	çekilin.” </p>
<p class="calibre1">“Evet,	Majesteleri,”	dedi	çıbanlı	adam.	“Özür	dileriz.”	“Kafayı	istiyor	musunuz?”	dedi	kafayı	tutan. </p>
<p class="calibre1">“Sör	 Meryn’e	 verin.	 Hayır,	 çuvalın	  <i class="calibre4">içinde</i>,	 seni	 yarım	 akıllı.	 Evet.	 Sör	 Osmund,	 şunları	 dışarı çıkarın.” </p>
<p class="calibre1">Trant	 kafayı	 dışarı	 çıkardı,	 Karakazan	 da	 kafayı	 getiren	 adamları.	 Adamların	 ziyaretinin	 tek	 kanıtı, Leydi	 Jocelyn’in	 kahvaltısıydı.	 “Şunu	 hemen	 temizle,”	 diye	 emretti	 kraliçe.	 Bu	 ona	 getirilen	 üçüncü kafaydı.  <i class="calibre4">Bu	seferki	en	azından	bir	cüceydi. </i>	Bundan	önceki	sadece	çirkin	bir	çocuktu. </p>
<p class="calibre1">“Biri	 cüceyi	 bulacak,	 endişe	 etmeyin,”	 dedi	 Sör	 Osmund.	 “Ve	 bulunduğunda	 onu	 bir	 güzel öldüreceğiz.” </p>
<p class="calibre1"> <i class="calibre4">Öldürecek	misiniz</i>?	Cersei	geçen	gece	rüyasında	çıkık	çeneli	ve	çatlak	sesli	yaşlı	kadını	görmüştü. </p>
<p class="calibre1">Ona	Lannis	Limanı’nda	Kurbağa	Maggy	diyorlardı.  <i class="calibre4">Eğer	babam	kadının	bana	neler	söylediğini	bilseydi,</i> <i class="calibre4">onun	dilini	keserdi. </i>	Ama	Cersei	kimseye	anlatmamıştı,	Jaime’ye	bile.  <i class="calibre4">Melara,	kadının	kehanetlerinden</i> <i class="calibre4">hiç	 bahsetmezsek	 onları	 unutacağımızı	 söylemişti.	 Unutulmuş	 bir	 kehanetin	 gerçekleşemeyeceğini</i> <i class="calibre4">söylemişti. </i></p>
<p class="calibre1">“Her	 yerde	 İblis’i	 arayan	 muhbirlerim	 var	 Majesteleri,”	 dedi	 Qyburn.	 Üstatların	 cübbelerine	 çok benzeyen	bir	şey	giymişti	ama	giydiği	şey	gri	değil	beyazdı,	Kral	Muhafızlarının	tertemiz	pelerinleri	gibi. </p>
<p class="calibre1">Cübbenin	etekleri,	kolları	ve	yüksek	yakası	altın	helezonlarla	süslenmişti	ve	adamın	beline	altın	bir	kuşak sarılmıştı.	 “Eski	 Şehir,	 Martı	 Kasabası,	 Dorne,	 hatta	 Özgür	 Şehirler,	 iblis	 nereye	 kaçarsa	 kaçsın, muhbirlerim	onu	bulacaklar.” </p>
<p class="calibre1"><a id="p165"></a>“Kral	Topraklarından	ayrıldığını	farz	ediyorsunuz.	Baelor	Septi’nde	saklanıyor	da	olabilir.	Belki	de şu	korkunç	gürültüyü	yaratmak	için	çanların	iplerine	asılıyordun”	Cersei	yüzünü	buruşturdu	ve	Dorcas’ın yardımıyla	 ayağa	 kalktı.	 “Gelin	 lordum.	 Konseyim	 bekliyor.”	 Qyburn’ün	 koluna	 girdi,	 birlikte merdivenden	aşağı	indiler.	“Size	verdiğim	şu	küçük	işle	ilgilenebildiniz	mi?” </p>
<p class="calibre1">“İlgilendim	 Majesteleri.	 Bu	 kadar	 uzun	 sürdüğü	 için	 üzgünüm.	 Eti	 böceklerden	 temizlemek	 hayli vaktimi	 aldı.	 Kendimi	 affettirmek	 için,	 fildişi	 ve	 gümüşten	 yapılmış	 bir	 kutunun	 içini	 keçeyle	 kapladım, kafatası	için	münasip	bir	sunum	hazırladım.”	“Bir	çuval	da	işe	yarardı.	Prens	Doran	onun	kafasını	istiyor. </p>
<p class="calibre1">Kafanın	 ne	 çeşit	 bir	 kutunun	 içinde	 geldiğini	 hiç	 umursamaz.”	 Çanların	 çınlaması	 avluda	 daha gürültülüydü.  <i class="calibre4">Altı	 üstü	 bir	 Yüce	 Rahipti.	 Buna	 daha	 ne	 kadar	 katlanmak	 zorundayız</i>?	 Çanların	 sesi Dağin	çığlıklarından	daha	melodikti	ama... </p>
<p class="calibre1">Qyburn	kraliçenin	ne	düşündüğünü	sezmiş	gibiydi.	“Çanlar	gün	batınımda	susacak	Majesteleri.” </p>
<p class="calibre1">“Bu	büyük	bir	rahatlama	olacak.	Nereden	biliyorsunuz?”	“Bilmek,	benim	hizmetimin	tabiatında	var.” </p>
<p class="calibre1"> <i class="calibre4">Varys	 hepimizi,	 yeri	 doldurulamaz	 olduğuna	 inandırmıştı.	 Nasıl	 da	 aptalmışız. </i>	 Kraliçe,	 hadımın yerini	 Qyburn’ün	 aldığını	 duyurduğunda,	 olağan	 haşaratlar	 hiç	 vakit	 kaybetmemiş	 ve	 fısıltılarını	 birkaç sikkeyle	 takas	 etmek	 üzere	 kendilerini	 adama	 tanıtmışlardı.  <i class="calibre4">Marifet	 en	 başından	 beri	 gümüşteydi,</i> <i class="calibre4">Örümcekte	 değil.	 Qyburn	 bize	 gayet	 iyi	 hizmet	 edecek. </i>	 Cersei,	 Qyburn	 sandalyesine	 oturduğunda, Pycelle’in	yüzünün	alacağı	şekli	görmek	için	sabırsızlanıyordu. </p>
<p class="calibre1">Küçük	 konsey	 toplantıdayken,	 konsey	 odasının	 kapısına	 Kral	 Muhafızlarından	 bir	 şövalye</p>
<p class="calibre1">yerleştirilirdi.	 Bugünkü	 şövalye	 Sör	 Boros	 Blount’tu.	 “Sör	 Boros,”	 dedi	 kraliçe	 hoş	 bir	 şekilde,	 “bu sabah	 epey	 gri	 görünüyorsunuz.	 Yediğiniz	 bir	 şey	 dokunmuş	 olabilir	 mi?”	 Jaime	 onu	 kralın	 çeşnicisi yapmıştı.  <i class="calibre4">Leziz	 bir	 görev	 lâkin	 bir	 şövalye	 için	 utanç	 verici. </i>	 Boros	 bundan	 nefret	 ediyordu.	 Blount, kraliçe	ve	Qyburn	için	kapıyı	tutarken	adamın	sarkık	gıdısı	titredi. </p>
<p class="calibre1">Cersei	 içeri	 girince	 konsey	 üyeleri	 sessizleşti.	 Lord	 Gyles	 öksürerek	 selam	 verdi,	 Pycelle’i uyandıracak	 kadar	 gürültülüydü.	 Diğerleri	 hoş	 sözler	 söyleyerek	 ayağa	 kalktılar.	 Cersei	 çok	 zayıf	 bir gülümsemeyle	karşılık	verdi.	“Lordlarım,	geç	kaldığım	için	beni	affedeceğinizi	biliyorum.” </p>
<p class="calibre1">“Biz	 size	 hizmet	 etmek	 için	 buradayız	 Majesteleri,”	 dedi	 Sör	 Harys	 Swyft.	 “Sizin	 gelişinizi beklemek	bizim	için	zevktir.”	“Lord	Qyburn’ü	hepinizin	tanıdığından	eminim.” </p>
<p class="calibre1">Yüce	 Üstat	 Pycell,	 kraliçeyi	 hayal	 kırıklığına	 uğratmadı.	 “Lord	 Qyburn?”	 demeyi	 başardı, morarmıştı.	“Majesteleri,	bir...	bir	üstat,	hiçbir	arazi	ya	da	unvan	edinmeyeceğine	kutsal	yeminler	verir...” </p>
<p class="calibre1">“Hisar’mız,	Qyburn’ün	zincirini	geri	aldı,”	diye	hatırlattı	Cersei.	“Eğer	bir	üstat	değilse,	bir	üstadın yeminlerinden	sorumlu	tutulamaz.	Hatırlarsınız,	hadıma	da	 <i class="calibre4">lord</i>	diyorduk.”	Pycelle	kekeler	gibi	konuştu. </p>
<p class="calibre1">“Bu	 adam...	 münasip	 değil...”	 “Bana	  <i class="calibre4">münasip</i>	 olmaktan	 bahsetmeyin	 sakın.	 Lord	 babamın	 cesedinden yarattığınız	o	kokuşmuş	maskaralıktan	sonra	bahsetmeyin.” </p>
<p class="calibre1">“Majesteleri	böyle	düşünüyor	olamaz...”	Pycelle	lekeli	elini,	bir	darbeyi	savuşturmak	istermişçesine yukarı	 kaldırdı.	 “Sessiz	 rahibeler	 Lord	 Tywin’in	 bağırsaklarını	 ve	 organlarını	 çıkardılar,	 kanını boşalttılar...	her	tür	ihtimam	gösterildi...	lordun	bedeni	tuzla	ve	kokulu	bitkilerle	dolduruldu...” </p>
<p class="calibre1">“Ah,	 iğrenç	 detayları	 kendinize	 saklayın.  <i class="calibre4">İhtimamınızın</i>	 sonuçlarını	 kokladım.	 Lord	 Qyburn’ün şifacılık	becerileri	kardeşimin	hayatını	kurtardı.	Onun,	kralımıza,	o	sahte	gülümseyişli	hadımdan	daha	iyi hizmet	vereceğinden	eminim.	Lordum,	konsey	üyesi	dostlarınızı	tanıyor	musunuz?” </p>
<p class="calibre1">“Tanımasaydım	 kötü	 bir	 muhbir	 olurdum	 Majesteleri.”	 Qyburn,	 Orton	 Merryweather	 ile	 Gyles Rosby’nin	arasına	oturdu. </p>
<p class="calibre1"> <i class="calibre4">Benim	 konsey	 üyelerim. </i>	 Cersei	 bütün	 gülleri	 kökünden	 sökmüştü,	 amcasına	 ve	 kardeşlerine	 minnet borcu	 olanları	 da.	 Onların	 yerinde	 kraliçeye	 sadık	 olan	 adamlar	 vardı.	 Cersei	 yeni	 adamlara,	 Özgür Şehirler’den	ödünç	aldığı	yeni	unvanlar	bile	vermişti;	bundan	böyle	konseyde	hiçbir	“baş”	olmayacaktı. </p>
<p class="calibre1">Orton	 Merryweather	 kraliçenin	 yüksek	 yargıcı,	 Gyles	 Rosby	 onun	 lord	 hazinecisi,	 genç	 ve	 çarpıcı</p>
<p class="calibre1"><a id="p166"></a>Driftmark	Piçi	Aurane	de	büyük	amiraliydi. </p>
<p class="calibre1">Ve	kraliçenin	El’i,	Sör	Harys	Swyft’ti. </p>
<p class="calibre1">Yumuşak,	 kel	 ve	 dalkavuk	 Swyft,	 bir	 çene	 yerine	 beyaz	 ve	 küçük	 bir	 sakala	 sahipti.	 Şövalyenin hanedanının	 arması	 olan	 mavi	 bodur	 horoz,	 adamın	 sarı	 pelüş	 takımının	 göğsüne	 laciverttaşı boncuklarıyla	işlenmişti.	Swyft	takımının	üstüne,	mavi	kadifeden	dikilmiş	ve	yüz	altın	elle	süslenmiş	bir harmani	 giymişti.	 Sör	 Harys	 göreviyle	 ilgili	 öyle	 heyecanlıydı	 ki,	 bir	 El’den	 çok	 bir	 rehine	 olduğunu göremiyordu.	Swyft’in	kızı,	Cersei’nin	amcasıyla	evliydi	ve	Kevan	tahta	göğüslü,	tavuk	bacaklı,	çenesiz leydisini	 seviyordu.	 Sör	 Swyft,	 Cersei’nin	 elinde	 olduğu	 sürece,	 Kevan	 Lannister	 kraliçeye	 karşı gelmeden	 önce	 iki	 kez	 düşünmek	 zorundaydı.  <i class="calibre4">Bir	 kayınbaba	 ideal	 bir	 rehine	 sayılmaz	 ama	 ince	 bir</i> <i class="calibre4">kalkan,	hiç	kalkan	olmamasından	iyidir. </i></p>
<p class="calibre1">“Kral	bize	katılacak	mı?”	diye	sordu	Orton	Merryweather.	“Oğlum	küçük	kraliçesiyle	oynuyor.	Şu	an için	krallıktan	anladığı,	kraliyet	mührünü	kağıtlara	basmak.	Majesteleri	devlet	işlerini	idrak	edemeyecek kadar	genç.” </p>
<p class="calibre1">“Ya	yiğit	Lord	Kumandanımız?” </p>
<p class="calibre1">“Sör	Jaime	silah	ustasının	yanında,	el	ölçüsü	almıyor.	O	çirkin	bilek	kökünden	hepimiz	bıkmıştık.	Ve Lord	 Kumandanın	 bu	 müzakereleri	 en	 az	 Tommen	 kadar	 yorucu	 bulduğunu	 söyleyebilirim.”	 Aurane	 Su, kraliçenin	sözleri	üzerine	güldü.  <i class="calibre4">Güzel</i>,	diye	düşündü	Cersei.  <i class="calibre4">Onlar	ne	kadar	gülerse,	Jaime	o	kadar	az</i> <i class="calibre4">tehdit	olur.	Bırak	gülsünler. </i>	“Şarabımız	var	mı?” </p>
<p class="calibre1">“Var	Majesteleri.”	Orton	Merryweather,	yumrulu	büyük	burnu	ve	kırmızıya	çalan	turuncu	saçlarıyla</p>
<p class="calibre1">yakışıklı	 bir	 adam	 değildi	 ama	 her	 zaman	 nazikti.	 “Dorne	 kırmızımız,	 Arbor	 altınımız	 ve	 Yüksek Bahçe’den	gelen	baharatlı	şarabımız	var.”	“Sanırım	altın	içeceğim.	Dorne	şarabını	Dornelular	kadar	ekşi buluyorum.”	 Merry	 Weather	 kraliçenin	 kadehini	 doldururken	 “Ve	 onlarla	 başlamamız	 gerektiğini düşünüyorum,”	dedi	Cersei. </p>
<p class="calibre1">Yüce	 Üstat	 Pycelle’in	 dudakları	 hâlâ	 titriyordu	 ama	 adam	 bir	 şekilde	 dilini	 buldu.	 “Nasıl emrederseniz.	 Prens	 Doran,	 kardeşinin	 asi	 piçlerini	 gözaltına	 aldı,	 lâkin	 Güneş	 Mızrağı	 hâlâ	 kaynıyor. </p>
<p class="calibre1">Prens,	ona	vadedilen	adaleti	alana	kadar	suları	sakinleştiremeyeceğini	söylüyor.” </p>
<p class="calibre1">“Elbette.”  <i class="calibre4">Şu	prens	çok	bezdirici	bir	yaratık. </i>	“Prensin	uzun	bekleyişi	bitmek	üzere.	Balon	Swann’ı, Gregor	Clegane’in	başını	Doran’a	teslim	etmesi	için	Güneş	Mızrağı’na	gönderiyorum.”	Sör	Balon’ın	bir görevi	daha	olacaktı	ama	bu	kısmın	dile	getirilmemesi	daha	iyiydi. </p>
<p class="calibre1">“Ah.”	Sör	Harys	Swyft,	baş	ve	işaret	parmağıyla,	o	küçük	ve	komik	sakalını	yokladı.	“O	hâlde	öldü? </p>
<p class="calibre1">Sör	Gregor?” </p>
<p class="calibre1">“Bence	 öyle	 lordum,”	 dedi	 Aurane	 Su.	 “Başı	 bedenden	 ayırma	 işleminin	 ölümcül	 olduğunu</p>
<p class="calibre1">duymuştum.” </p>
<p class="calibre1">Cersei	 delikanlıya	 bir	 gülümseme	 lütfetti;	 bir	 parça	 nüktedanlığı	 severdi,	 hedef	 kendisi	 olmadığı sürece.	“Daha	önce	Yüce	Üstat	Pycelle’in	de	söylediği	gibi,	Sör	Gregor	yaraları	yüzünden	zail	oldu.” </p>
<p class="calibre1">Pycelle	burnundan	soluyarak	Qyburn’e	baktı.	“Mızrak	zehirliydi.	Gregor’u	kimse	kurtaramazdı.” </p>
<p class="calibre1">“Söylemiştiniz.	 Gayet	 iyi	 hatırlıyorum.”	 Kraliçe,	 El’ine	 döndü.	 “Ben	 geldiğimde	 neden</p>
<p class="calibre1">bahsediyordunuz	 Sör	 Harys?”	 “Serçelerden,	 Majesteleri.	 Rahip	 Raynard,	 şehirde	 iki	 bin	 kadar	 serçe olabileceğini	 söylüyor	 ve	 her	 gün	 daha	 fazlası	 geliyor.	 Liderleri,	 kıyamet	 ve	 şeytana	 tapmakla	 ilgili vaazlar	 veriyor.”	 Cersei	 şarabın	 tadına	 baktı.  <i class="calibre4">Çok	 güzel. </i>	 “Geç	 bile	 kaldılar,	 sizce	 de	 öyle	 değil	 mi? </p>
<p class="calibre1">Stannis’in	 taptığı	 şu	 kırmızı	 tanrıya	 şeytandan	 başka	 ne	 diyebilirsiniz?	 İnanç	 böyle	 bir	 şerrin	 karşısında durmalı.”	Bunu	Cersei’ye	Qyburn	hatırlatmıştı,	zeki	adam.	“Merhum	Yüce	Rahip’imiz	bu	konuda	etkisiz kalmıştı.	Yaşlılık	onun	gözlerini	loşlaştırmış	ve	kuvvetini	azaltmıştı.” </p>
<p class="calibre1">“O	yaşlı	bir	adamdı	Majesteleri.”	Qyburn,	Pycelle’e	gülümsedi.	“Vefatı	bizleri	şaşırtmamalı.	İnsan uzun	bir	ömrün	ardından,	uykusunda	huzurla	ölmekten	öte	bir	şey	isteyemez.”	“Hayır,”	dedi	Cersei,	“lâkin</p>
<p class="calibre1"><a id="p167"></a>merhumun	halefinin	daha	zinde	biri	olmasını	ummalıyız.	Diğer	tepedeki	dostlarım,	halefin	Torbert	ya	da Raynard	olacağını	söylüyor.” </p>
<p class="calibre1">Yüce	Üstat	Pycelle	boğazını	temizledi.	“Benim	de	En	Mütedeyyinler	arasında	dostlarım	var	ve	onlar Rahip	Ollidor’dan	bahsediyor.” </p>
<p class="calibre1">“Luceon	denen	adamı	da	hesaba	katın,”	dedi	Qyburn.	“Geçen	gece,	En	Mütedeyyinlerden	otuz	kişiye</p>
<p class="calibre1">süt	 domuzu	 ve	 Arbor	 altınından	 oluşan	 bir	 ziyafet	 verdi.	 Gündüzleri	 de	 dindarlığını	 kanıtlamak	 için fakirlere	ekmek	dağıtıyor.” </p>
<p class="calibre1">Rahipler	 hakkındaki	 bu	 gevezelikten,	 Aurane	 Su	 da	 Cersei	 kadar	 sıkılmış	 görünüyordu.	 Yakından bakıldığında,	 delikanlının	 saçları	 altından	 çok	 gümüştü	 ve	 Prens	 Rhaegar’in	 gözleri	 menekşeyken onunkiler	 gri	 yeşildi.	 Buna	 rağmen,	 benzerlik...	 Kraliçe,	 delikanlının,	 sakallarını	 onun	 için	 kesip kesmeyeceğini	merak	etti.	Aurane,	Cersei’den	on	yaş	küçük	olmasına	rağmen	onu	istiyordu;	Cersei	bunu delikanlının	 bakış	 şeklinden	 anlıyordu.	 Göğüsleri	 tomurcuklanmaya	 başladığından	 beri,	 bütün	 erkekler ona	bu	şekilde	bakıyordu.  <i class="calibre4">Güzelliğim	 yüzünden	 olduğunu	 söylüyorlardı	 ama	 Jaime	 de	 güzeldi	 ve	 ona</i> <i class="calibre4">asla	o	şekilde	bakmıyorlardı. </i>	Küçük	bir	kızken,	Cersei	bazen	muziplik	olsun	diye	Jaime’nin	kıyafetlerini giyerdi.	Onun	Jaime	olduğunu	düşündüklerinde,	erkeklerin	ne	kadar	farklı	davrandığını	görmek	her	zaman çok	şaşırtırdı.	Hatta	bizzat	Lord	Tywin	bile... </p>
<p class="calibre1">Pycelle	 ve	 Merryweather,	 yeni	 Yüce	 Rahip’in	 kim	 olacağıyla	 ilgili	 gevezelik	 etmeyi	 sürdüyordu. </p>
<p class="calibre1">“Herhangi	biri,	diğeri	kadar	iyi	hizmet	eder,”	dedi	kraliçe	sert	bir	şekilde,	“fakat	kristal	tacı	takan	her	kim olursa	olsun	İblis’in	afarozunu	ilan	etmeli.”	Son	Yüce	Rahip,	Tyrion	konusunda	şüpheli	bir	şekilde	sessiz kalmıştı.	 “Şu	 pembe	 serçelere	 gelince,	 vaazlarında	 vatan	 hainliği	 olmadığı	 sürece	 onlar	 İnancın	 sorunu, bizim	değil.” </p>
<p class="calibre1">Lord	 Orton	 ve	 Sör	 Harys,	 kraliçeyi	 onaylayan	 mırıltılar	 çıkardılar.	 Gyles	 Rosby	 de	 aynı	 şeyi yapmayı	 denedi	 fakat	 bir	 öksürük	 krizine	 tutuldu.	 Adam	 balgam	 tükürürken	 Cersei	 tiksintiyle	 başını çevirdi.	“Üstat,	Vadi’den	gelen	mektubu	getirdiniz	mi?” </p>
<p class="calibre1">“Getirdim	 Majesteleri.”	 Pycelle,	 önündeki	 kağıt	 yığının	 içinden	 mektubu	 çıkardı	 ve	 düzeltti. </p>
<p class="calibre1">“Mektuptan	 ziyade,	 bir	 beyan.	 Bronz	 Yohn	 Royce,	 Leydi	 Waynwood,	 Lord	 Hunter,	 Lord	 Belmore,	 Lord Symond	Templeton	ve	Dokuzyıldız	Şövalyesi	tarafından	Taşyazı’da	imzalanmış	ve	mühürlenmiş.	“</p>
<p class="calibre1"> <i class="calibre4">Saçmalık. </i>	“Lordlarım	dilerlerse	mektubu	okuyabilirler.	Royce	ve	diğerleri	Kartal	Yuvası’nın	altına adam	 yığıyorlar.	 Serçeparmak’ı,	 Vadi’nin	 Lord	 Savunucusu	 görevinden	 azletmek	 niyetindeler,	 gerekirse zor	kullanarak.	Soru	şu;	buna	izin	vermeli	miyiz?” </p>
<p class="calibre1">“Lord	Baelish	yardımımızı	talep	ediyor	mu?”	diye	sordu	Harys	Swyft. </p>
<p class="calibre1">“Henüz	 değil.	 Aslında	 Serçeparmak	 epey	 umursamaz	 görünüyor.	 Son	 mektubunda,	 Robert’in	 eski duvar	halılarından	bazılarını	ona	göndermemi	rica	etmeden	önce,	isyandan	kısaca	bahsetmiş.” </p>
<p class="calibre1">Sör	Harys	çenesini	sıvazladı.	“Ve	şu	beyanı	imzalayan	lordlar,  <i class="calibre4">onlar</i>	 kralın	 meseleye	 dahlini	 talep ediyorlar	mı?” </p>
<p class="calibre1">“Etmiyorlar.” </p>
<p class="calibre1">“O	hâlde...	belki	de	bir	şey	yapmamıza	gerek	yok.” </p>
<p class="calibre1">“Vadi’de	bir	savaş	son	derece	trajik	olur,”	dedi	Pycelle. </p>
<p class="calibre1">“Savaş?”	 Orton	 Merryweather	 güldü.	 “Lord	 Baelish	 çok	 eğlenceli	 bir	 adamdır	 lâkin	 insan	 bir savaşta	 nüktelerle	 dövüşmez.	 Kan	 döküleceğinden	 şüpheliyim.	 Üstelik,	 Vadi	 vergilerini	 ödediği	 sürece Küçük	Lord	Robert’a	kimin	vekâlet	ettiği	önemli	mi?” </p>
<p class="calibre1"> <i class="calibre4">Hayır, </i>	 diye	 karar	 verdi	 Cersei.	 Doğruyu	 söylemek	 gerekirse,	 Serçeparmak	 mecliste	 daha	 faydalı olurdu.  <i class="calibre4">Altın	bulmak	gibi	bir	yeteneği	var	ve	asla	öksürmüyor. </i>	“Lord	Orton	beni	ikna	etti.	Üstat	Pycelle, şu	Istidacı	Lordlar’a	Petyr’ın	hiçbir	zarar	görmemesi	gerektiği	talimatını	verin.	Bu	takdirde	taht,	Robert Arryn	reşit	olana	kadar,	lordların	Vadi	yönetimi	için	yapacağı	her	atamadan	memnun	olacak.” </p>
<p class="calibre1"><a id="p168"></a>“Çok	iyi	Majesteleri.” </p>
<p class="calibre1">“Donanmayı	tartışabilir	miyiz?”	diye	sordu	Aurane	Su.	“Karasu’daki	cehennemden	bir	düzineden	az</p>
<p class="calibre1">gemimiz	kurtuldu.	Denizdeki	kuvvetimizi	tekrar	tesis	etmeliyiz.” </p>
<p class="calibre1">Merryweather	başıyla	onayladı.	“Denizdeki	kuvvet	çok	mühim.” </p>
<p class="calibre1">“Demiradamlardan	 faydalanabilir	 miyiz?”	 diye	 sordu	 Orton	 Merryweather.	 “Düşmanımızın</p>
<p class="calibre1">düşmanından?	Deniztaşı	Tahtı	ittifak	bedeli	olarak	bizden	ne	ister?” </p>
<p class="calibre1">“Kuzeyi	 istiyorlar,”	 dedi	 Yüce	 Üstat	 Pycelle,	 “lâkin	 kraliçemizin	 asil	 babası,	 kuzeyi	 Bolton Hanedanı’na	söz	verdi.” </p>
<p class="calibre1">“Rahatsız	 edici	 bir	 durum,”	 dedi	 Merryweather.	 “Bununla	 birlikte,	 kuzey	 çok	 büyük.	 Araziler bölünebilir.	Kalıcı	bir	düzenleme	olması	gerekmez.	Stannis	yok	edildiğinde	kuvvetimizin	onun	olacağına dair	garanti	verirsek,	Bolton	rıza	gösterebilir.” </p>
<p class="calibre1">“Balon	 Greyjoy’un	 öldüğünü	 duydum,”	 dedi	 Sör	 Harys	 Swyft.	 “Demir	 Adaları’nı	 şimdi	 kimin yönettiğini	biliyor	muyuz?	Lord	Balon’ın	oğlu	var	mıydı?” </p>
<p class="calibre1">“Leo?”	diye	öksürdü	Lord	Gyles.	“Theo?” </p>
<p class="calibre1">“Theon	Greyjoy,	Eddard	Stark’ın	vesayetinde	Kışyarı’nda	büyütüldü,”	dedi	Qyburn.	“Dostumuz	olma</p>
<p class="calibre1">ihtimali	 yok.”	 “Onun	 katledildiğini	 duymuştum,”	 dedi	 Merryweather.	 “Balon’ın	 sadece	 bir	 oğlu	 mu vardı?”	Sör	Harys	Swyft	sakalını	çekiştirdi.	“Kardeşler.	Uç	erkek	kardeşi	vardı,	öyle	değil	mi?”  <i class="calibre4">Varys</i> <i class="calibre4">bilirdi</i>,	diye	düşündü	Cersei	öfkeyle.	“Zavallı	bir	mürekkep	balığı	sürüsüyle	yatağa	girmeye	niyetim	yok. </p>
<p class="calibre1">Stannis’in	işini	bitirdiğimizde,	sıra	onlara	gelecek.	İhtiyacımız	olan	şey	yeni	bir	donanma.” </p>
<p class="calibre1">“Yeni	dromondlar	inşa	etmeyi	öneriyorum,”	dedi	Aurane	Su.	“Başlangıç	olarak	on	adet.” </p>
<p class="calibre1">“Sikkeler	nereden	gelecek?”	diye	sordu	Pycelle. </p>
<p class="calibre1">Lord	 Gyles	 bu	 soruyu,	 tekrar	 öksürmeye	 başlamak	 için	 bir	 davet	 olarak	 kabul	 etti.	 Ağzından	 çıkan pembe	 tükürükleri	 kırmızı	 ipek	 bir	 mendille	 sildi.	 Kelimeleri	 öksürük	 tarafından	 yutulmadan	 önce,	 “O</p>
<p class="calibre1">kadar...”	demeyi	başardı,	“...hayır...	yok...”	Sör	Harys,	öksürüklerin	arasındaki	manayı	kavrayacak	kadar zeki	olduğunu	kanıtladı.	“Tahtın	geliri	hiçbir	zaman	bundan	daha	büyük	olmamıştı,”	diye	itiraz	etti.	“Bunu bizzat	Sör	Kevan	söyledi.” </p>
<p class="calibre1">Lord	Gyles	öksürdü,	“...masraflar...	altın	pelerinliler...”	Cersei,	Lord	Gyles’ın	itirazlarını	daha	önce de	duymuştu.	“Lord	hazinecimiz,	çok	fazla	altın	pelerinliye	ve	çok	az	altına	sahip	olduğumuzu	söylemeye çalışıyor.”	 Rosby’nin	 öksürükleri	 Cersei’yi	 rahatsız	 etmeye	 başlamıştı.  <i class="calibre4">Belki	 de	 Kocaman	 Garth	 bu</i> <i class="calibre4">kadar	 hasta	 olmazdı. </i>	 “Tahtın	 geliri	 büyük,	 lâkin	 Robert’ın	 borçlarıyla	 başa	 baş	 gelecek	 kadar	 büyük değil.	Bu	sebeple,	Kutsal	İnanç’a	ve	Braavos’un	Demir	Bankası’na	olan	borcumuzun	ödemesini,	savaşın bitimine	 kadar	 ertelemeye	 karar	 verdim.”	 Yeni	 Yüce	 Rahip’in	 kutsal	 ellerini	 ovuşturacağına	 ve Braavoslular’ın	 ciyaklayıp	 sızlanacağına	 şüphe	 yoktu	 ama	 bundan	 ne	 çıkardı	 ki?	 “Biriken	 altınlar,	 yeni donanmamızın	inşası	için	kullanılacak.” </p>
<p class="calibre1">“Majesteleri	çok	basiretli,”	dedi	Lord	Merryweather.	“Bu	akıllıca	ve	gerekli	bir	tedbir,	savaş	bitene kadar.	Onaylıyorum.”	“Ben	de,”	dedi	Sör	Harys. </p>
<p class="calibre1">“Majesteleri,”	 dedi	 Pycelle	 titrek	 bir	 sesle,	 “bu	 tahmin	 ettiğinizden	 daha	 fazla	 soruna	 sebep	 olur korkarım.	Demir	Bankası...” </p>
<p class="calibre1">“...Braavos’ta,	denizin	karşısında.	Altınlarını	alacaklar	üstat.	Bir	Lannister	borcunu	mutlaka	öder.” </p>
<p class="calibre1">“Braavoslular’ın	 da	 bir	 deyişi	 vardır.”	 Pycelle’in	 mücevherli	 zinciri	 hafifçe	 şıngırdadı.  <i class="calibre4">“Demir</i> <i class="calibre4">Bankası	vadesi	dolan	borcunu	alır, </i>	der.” </p>
<p class="calibre1">“Demir	 bankası	 vadesi	 dolan	 borcunu,	 ben	 alacağını	 söylediğim	 zaman	 alacak.	 O	 zamana	 kadar, Demir	Bankası	saygıyla	bekleyecek.	Lord	Su,	dromondlarımızın	inşasını	başlatın.” </p>
<p class="calibre1">“Çok	güzel	Majesteleri.” </p>
<p class="calibre1">Sör	 Harys	 bazı	 kâğıtları	 karıştırdı.	 “Bir	 sonraki	 konu...	 Lord	 Frey’den	 bazı	 talepler	 bildiren	 bir</p>
<p class="calibre1"><a id="p169"></a>mektup	aldık...” </p>
<p class="calibre1">“Bu	adam	daha	ne	kadar	arazi	ve	paye	istiyor?”	diye	parladı	kraliçe.	“Büyük	ihtimalle	annesinin	üç memesi	vardı.” </p>
<p class="calibre1">“Lordlarım	 bilmiyor	 olabilir,”	 dedi	 Qyburn,	 “ama	 bu	 şehrin	 şaraphane	 ve	 meyhanelerinde,	 Lord Walder’ın	işlediği	suçta	tahtın	iştirakinin	olabileceğini	söyleyen	insanlar	var.” </p>
<p class="calibre1">Diğer	konsey	üyeleri	kuşkuyla	Qyburn’e	baktı.	“Kırmızı	Düğün’den	mi	bahsediyorsunuz?	“diye	sordu</p>
<p class="calibre1">Aurane	Su.	“Suç?”	dedi	Sör	Harys.	Pycelle	gürültülü	bir	şekilde	boğazını	temizledi.	Lord	Gyles	öksürdü. </p>
<p class="calibre1">“Bilhassa	serçeler,	sözlerini	hiç	esirgemiyorlar,”	diye	uyardı	Qyburn.	“Kırmızı	Düğün’ün,	tanrıların ve	 insanların	 bütün	 yasalarına	 edilmiş	 bir	 hakaret	 olduğunu	 ve	 bu	 işte	 parmağı	 olanların	 lanetlendiğini söylüyorlar.” </p>
<p class="calibre1">Cersei,	 Qyburn’ün	 söylemek	 istediği	 şeyi	 algılamakta	 gecikmedi.	 “Lord	 Wälder	 yakın	 zamanda Baha’nın	 adaletiyle	 yüzleşecek.	 O	 çok	 yaşlı	 bir	 adam.	 Bırakın	 da	 serçeler	 onun	 hatırasının	 üstüne tükürsün.	Bu	meselenin	bizimle	hiç	ilgisi	yok.” </p>
<p class="calibre1">“Hayır,”	 dedi	 Sör	 Harys.	 “Hayır,”	 dedi	 Lord	 Merryweather.	 “Kimse	 olduğunu	 düşünemez,”	 dedi Pycelle.	Lord	Gyles	öksürdü. </p>
<p class="calibre1">“Lord	 Walder’in	 kabrindeki	 tükürük,	 mezar	 solucanlarını	 rahatsız	 etmez,”	 diye	 onayladı	 Qyburn, </p>
<p class="calibre1">“lâkin	Kırmızı	Düğün	için	birilerinin	 <i class="calibre4">cezalandırılması</i>	da	iyi	olur.	Birkaç	Frey	başı,	kuzeyi	yatıştırmakta çok	işe	yarar.” </p>
<p class="calibre1">“Lord	 Waider	 asla	 kendi	 başını	 kurban	 etmez,”	 dedi	 Pycelle.	 “Hayır,”	 dedi	 Cersei	 düşünür	 gibi, </p>
<p class="calibre1">“fakat	vârisleri	o	kadar	hassas	olmayabilir.	Umuyoruz	ki	Lord	Waider	yakın	zamanda	ölecek.	Yeni	Geçit Lordu	 uygunsuz	 üvey	 kardeşlerden,	 can	 sıkıcı	 kuzenlerden	 ve	 entrikacı	 kız	 kardeşlerden	 kurtulmak	 için, onları	mücrim	ilan	etmekten	daha	iyi	bir	yol	bulabilir	mi?” </p>
<p class="calibre1">“Biz	Lord	Walder’in	ölümünü	beklerken,	bir	mesele	daha	var,”	dedi	Aurane	Su.	“Altın	Mürettebat, </p>
<p class="calibre1">Myr’le	 olan	 anlaşmasını	 bozdu.	 Limandaki	 adamlar,	 onları	 Lord	 Stannis’in	 tuttuğunu	 ve	 denizin	 bu tarafına	getirdiğini	söylüyor.” </p>
<p class="calibre1">“Stannis	 onlara	 neyle	 ödeme	 yapacak?”	 diye	 sordu	 Merryweather.	 “Karla	 mı?	 Onların	 adı	  <i class="calibre4">Altın</i> Mürettebat.	Stannis’in	ne	kadar	altını	var?” </p>
<p class="calibre1">“Çok	 az,”	 diye	 güvence	 verdi	 Cersei.	 “Lord	 Qyburn,	 koydaki	 Myr	 kadırgasının	 mürettebatıyla konuştu.	 Altın	 Mürettebat’ın	 Volantis’e	 gittiğini	 iddia	 ediyorlar.	 Niyetleri	 Batıdiyar’a	 gelmekse,	 yanlış</p>
<p class="calibre1">yönde	ilerliyorlar.” </p>
<p class="calibre1">“Belki	de	kaybeden	tarafta	dövüşmekten	bezmişlerdir,”	dedi	Lord	Merryweather. </p>
<p class="calibre1">“O	da	var	tabii,”	diyerek	onayladı	kraliçe.	“Sadece	kör	bir	adam	savaşımızın	tamamen	kazanıldığını görmekten	 aciz	 olabilir.	 Lord	 Tyfell,	 Fırtına	 Burnu’nu	 muhasara	 etti.	 Freyler	 ve	 yeni	 Batı	 Muhafızı’mız Daven,	 Nehirova’yı	 kuşattı.	 Lord	 Redwyne’in	 gemileri	 Tarth	 Boğazı’nı	 geçti,	 hızla	 kıyının	 yukarısına doğru	ilerliyorlar.	Ejderha	Kayası’nda,	Redwyne’in	karaya	çıkışını	engellemek	için	sadece	birkaç	balıkçı teknesi	 kaldı.	 Kale	 bir	 süre	 dayanabilir	 ama	 limanı	 ele	 geçirdiğimizde	 garnizonu	 denizden	 imha edebiliriz.	Sonra	bize	sadece	Stannis’in	kendisi	rahatsızlık	verebilir.” </p>
<p class="calibre1">“Lord	 Janos’un	 söylediğine	 göre,	 Stannis	 yabanıllarla	 iş	 birliği	 yapmaya	 çalışıyor,”	 diye	 uyardı Yüce	Üstat	Pycelle. </p>
<p class="calibre1">“Hayvan	postları	giyen	vahşiler,”	dedi	Lord	Merryweather.	“Böyle	müttefikler	aradığına	göre	Lord</p>
<p class="calibre1">Stannis	gerçekten	umutsuz	olmalı.” </p>
<p class="calibre1">“Umutsuz	ve	aptal,”	dedi	kraliçe.	“Kuzeyli	adamlar	yabanıllardan	nefret	eder.	Roose	Bolton	onları bizim	 tarafımıza	 çekmekte	 zorlanmaz.	 Bazıları	 şimdiden	 Bolton’ın	 piç	 oğluna	 katıldı;	 o	 sefil demiradamları	 Moat	 Cailin’den	 çıkaracak	 ve	 Lord	 Bolton’ın	 geri	 dönmesi	 için	 yolu	 açacaklar.	 Umber, Ryswell...	 diğer	 isimleri	 unuttum.	 Beyaz	 Liman	 bile	 bize	 katılmak	 üzere.	 Liman	 lordu,	 iki	 torununu	 da</p>
<p class="calibre1"><a id="p170"></a>Frey	dostlarımızla	evlendirmeye	ve	limanını	gemilerimize	açmaya	razı	oldu.” </p>
<p class="calibre1">Sör	Harys	kafası	karışmış	bir	hâlde,	“Gemimiz	yok	zannediyordum,”	dedi. </p>
<p class="calibre1">“Wyman	Manderly,	Eddard	Stark’ın	sadık	bir	sancak	beyiydi,”	dedi	Yüce	Üstat	Pycelle.	“Böyle	bir</p>
<p class="calibre1">adama	güvenilebilir	mi?” </p>
<p class="calibre1"> <i class="calibre4">Kimseye	güvenilemez. </i>	“O	şişman,	yaşlı	ve	korkmuş	bir	adam.	Lâkin	bir	noktada	inat	ediyor.	Vârisi ona	geri	verilmediği	sürece	diz	çökmeyeceğini	söylüyor.” </p>
<p class="calibre1">“Vârisi	bizim	elimizde	mi?” </p>
<p class="calibre1">“Harrenhal’da,	eğer	hâlâ	yaşıyorsa.	Gregor	Clegane	onu	tutsak	almıştı.”	Dağ,	tutsaklarına	her	zaman nazik	 davranmazdı,	 dolgun	 bir	 fidye	 edenlere	 bile.	 “Eğer	 öldüyse,	 Lord	 Manderly’ye	 onu	 öldürenlerin başlarını	göndermemiz	gerekecek	sanırım,	en	içten	özürlerimizle	birlikte.”	Eğer	tek	baş,	Dorne	prensini sakinleştirmek	için	kâfiyse;	bir	çuval	dolusu	baş,	fok	derilerine	sarınmış	şişman	bir	kuzeyli	için	kâfiden öte	olmalıydı. </p>
<p class="calibre1">“Lord	 Stannis	 de	 Beyaz	 Liman’ın	 bağlılığını	 kazanmaya	 çalışmayacak	 mı?”	 diye	 sordu	 Yüce	 Üstat Pycelle. </p>
<p class="calibre1">“Ah,	denedi.	Lord	Manderly,	Stannis’in	mektuplarını	bize	gönderdi	ve	ona	bahanelerle	yanıt	verdi. </p>
<p class="calibre1">Stannis,	 Beyaz	 Liman’ın	 kılıçlarını	 ve	 gümüşlerini	 talep	 ediyor,	 karşılığında	 da...	 aslında	  <i class="calibre4">hiçbir	 şey</i> öneriyor.”	Cersei	bir	gün	Yabancı’ya	bir	mum	yakmalıydı,	Renly’yi	alıp	Stannis’i	bıraktığı	için.	Eğer	tam tersi	 olsaydı,	 Cersei’nin	 hayatı	 çok	 daha	 zor	 olurdu.	 “Bu	 sabah	 bir	 kuzgun	 daha	 geldi.	 Stannis,	 soğan kaçakçısını	vekil	olarak	Beyaz	Liman’a	göndermiş.	Manderly	adamı	bir	hücreye	kapatmış.	Bize	onunla	ne yapması	gerektiğini	soruyor.” </p>
<p class="calibre1">“Buraya	 göndersin	 ki	 onu	 sorgulayabilelim,”	 dedi	 Lord	 Merryweather.	 “Adam	 çok	 kıymetli	 şeyler biliyor	olabilir.” </p>
<p class="calibre1">“Bırakın	 ölsün,”	 dedi	 Qyburn.	 “Onun	 ölümü	 kuzeye	 ders	 olur,	 vatan	 hainlerinin	 başına	 ne	 geldiğini öğrenirler.” </p>
<p class="calibre1">“Tamamen	 katılıyorum,”	 dedi	 kraliçe.	 “Manderly’ye	 adamın	 kafasını	 derhal	 kesmesini	 söyledim. </p>
<p class="calibre1">Böylece,	Beyaz	Liman’ın	Stannis’i	destekleme	olasılığı	ortadan	kalkar.” </p>
<p class="calibre1">Aurane	Su	gülerek,	“Stannis’in	yeni	bir	El’e	ihtiyacı	olacak,”	dedi.	“Belki	de	turp	şövalyesi?” </p>
<p class="calibre1">“Turp	 şövalyesi	 mi?”	 dedi	 Sör	 Harys	 Swyft,	 kafası	 karışmıştı.	 “Kim	 bu	 adam?	 Daha	 önce duymamıştım.” </p>
<p class="calibre1">Su	cevap	vermedi,	sadece	gözlerini	devirdi. </p>
<p class="calibre1">“Ya	Lord	Manderly	reddederse?”	diye	sordu	Merryweather.	“Cesaret	edemez.	Manderly’nin	oğlunun</p>
<p class="calibre1">hayatını	 satın	 alacak	 olan	 sikke,	 soğan	 şövalyesinin	 başı.”	 Cersei	 gülümsedi.	 “Şişman	 ve	 yaşlı	 soytarı kendince	Starklar’a	sadık	olabilir	ama	Kışyarı’nın	kurtları	ortadan	kalmışken...” </p>
<p class="calibre1">“Majesteleri,	Sansa	Stark’ı	unuttu,”	dedi	Pycelle. </p>
<p class="calibre1">Kraliçe	 öfkelendi.	 “Küçük	 dişi	 kurdu	 kesinlikle	  <i class="calibre4">unutmadım</i>.”	 Kızın	 adını	 kullanmayı	 reddetmişti. </p>
<p class="calibre1">“Onu	bir	vatan	haininin	kızı	olarak	kara	hücrelere	kapatmalıydım	ama	bunu	yapmak	yerine	kendi	aileme kattım.	 Ocağımı	 ve	 salonumu	 paylaştım.	 Çocuklarımla	 oyunlar	 oynamasına	 izin	 verdim.	 Besledim, giydirdim.	 Dünyayla	 ilgili	 cehaletini	 gidermeye	 çalıştım.	 Peki,	 o	 benim	 nezaketimin	 karşılığını	 nasıl ödedi?	 Oğlumun	 öldürülmesine	 yardım	 etti.	 İblis’i	 bulduğumuzda	 Leydi	 Sansa’yı	 da	 bulacağız.	 O</p>
<p class="calibre1">ölmedi...	 ama	 onunla	 işim	 bittiğinde,	 size	 yemin	 ediyorum	 ki	 Yabancı’ya	 şarkılar	 söyleyecek	 ve	 onun öpücüğü	için	yalvaracak.” </p>
<p class="calibre1">Kraliçenin	sözlerini	tuhaf	bir	sessizlik	takip	etti.  <i class="calibre4">Hepsi	 birden	 dillerini	 mi	 yuttular</i>?	 diye	 düşündü Cersei	öfkeyle.	Neden	bir	konseyle	uğraştığını	merak	etmesi	için	yeterliydi	bu. </p>
<p class="calibre1">“Her	 hâlükârda,”	 diye	 devam	 etti	 kraliçe,	 “Lord	 Eddard’ın	 küçük	 kızı	 Lord	 Bolton’la	 birlikte	 ve Moat	 Cailin	 düşer	 düşmez	 Bolton’ın	 oğlu	 Ramsay’le	 evlenecek.”	 Kız,	 rolünü	 iyi	 oynayıp	 Bolton’ın</p>
<p class="calibre1"><a id="p171"></a>Kışyarı’na	 dair	 iddiasını	 sağlamlaştırdığı	 sürece,	 Boltonlar’ın	 ikisi	 de	 kızın	 Serçeparmak	 tarafından giydirilip	süslenmiş	bir	kâhya	eniği	olduğu	gerçeğini	umursamazdı.	“Eğer	kuzey	bir	Stark’a	sahip	olmak zorundaysa,	 onlara	 bir	 Stark	 vereceğiz.”	 Cersei,	 kadehinin	 Lord	 Merryweather	 tarafından	 bir	 kez	 daha doldurulmasına	izin	verdi.	“Bununla	birlikte,	Sur’da	yeni	bir	problem	baş	gösterdi.	Gece	Nöbetçileri’nin kardeşleri	akıllarını	kaçırdılar	ve	Ned	Stark’ın	piç	oğlunu	Lord	Kumandan	olarak	seçtiler.” </p>
<p class="calibre1">“Kar,	çocuk	böyle	anılıyor,”	dedi	Pycelle	boş	yere. </p>
<p class="calibre1">“Onu	Kışyarı’nda	bir	kez	görmüştüm,”	dedi	kraliçe,	“Starklar’ın	onu	gizlemek	için	ellerinden	gelen her	şeyi	yapmış	 olmalarına	rağmen.	Babasına	 çok	benziyor.”	Cersei’nin	 kocasının	gayrimeşru	çocukları da	 babalarına	 çok	 benziyordu	 ama	 Robert	 en	 azından,	 onları	 gözden	 uzak	 tutacak	 inceliğe	 sahipti.	 Bir keresinde,	 kedi	 yüzünden	 çıkan	 tatsız	 hadiseden	 sonra,	 gayrimeşru	 doğumlu	 kızını	 meclise	 getirmekten bahsetmişti.	 “Canın	 ne	 istiyorsa	 onu	 yap,”	 demişti	 Cersei,	 “ama	 şehrin,	 büyümekte	 olan	 bir	 kız	 için sağlıklı	 bir	 yer	 olmadığını	 öğrenebilirsin.”	 Bu	 sözlerin	 Cersei’ye	 kazandırdığı	 morlukları	 Jaime’den saklamak	zor	olmuştu	ama	piç	kızdan	bir	daha	bahsedilmemişti.  <i class="calibre4">Catelyn	Tully	bir	fareydi,	yoksa	Jon	Kar</i> <i class="calibre4">denen	çocuğu	beşiğinde	boğardı.	Bunu	yapmak	yerine,	bu	pis	işi	bana	bıraktı. </i>	“Lord	Eddard’ın	hainlik düşkünlüğü	Kar’da	da	var,”	dedi	kraliçe.	“Baba,	diyarı	Stannis’e	verecekti.	Oğul,	ona	araziler	ve	kaleler verdi.” </p>
<p class="calibre1">“Gece	 Nöbetçileri,	 Yedi	 Krallık’ın	 savaşlarında	 yer	 almayacaklarına	 dair	 yemin	 ederler,”	 diye hatırlattı	Pycelle.	“Kara	kardeşler	binlerce	yıl	boyunca	bu	geleneği	sürdürdü.” </p>
<p class="calibre1">“Şu	 ana	 kadar,”	 dedi	 Cersei.	 “Piç	 oğlan,	 Gece	 Nöbetçileri’nin	 taraf	 tutmadığını	 beyan	 etmek	 için bize	 bir	 mektup	 yazmış	 ama	 eylemleri,	 sözlerini	 yalanlıyor.	 Stannis’e	 yiyecek	 ve	 barınak	 verdi,	 buna rağmen	 bizden	 silah	 ve	 adam	 isteyecek	 kadar	 arsız.”	 “Büyük	 hakaret,”	 dedi	 Lord	 Merryweather.	 “Gece Nöbetçilerinin	 Lord	 Stannisle	 güç	 birliği	 yapmasına	 izin	 veremeyiz.”	 “Kar’i	 vatan	 haini	 ve	 asi	 ilan etmeliyiz,”	dedi	Sör	Harys	Swyft.	“Kara	kardeşler	onu	azletmeli.” </p>
<p class="calibre1">Yüce	 Üstat	 Pycelle	 başıyla	 onayladı.	 “Kara	 Kale’yi,	 Kar	 gidene	 dek	 onlara	 adam</p>
<p class="calibre1">göndermeyeceğimize	 dair	 bilgilendirelim.”	 ‘Yeni	 dromondlarımızın	 kürekçilere	 ihtiyacı	 olacak,”	 dedi Aurane	Su.	“Bundan	böyle	kaçak	avcıları	ve	hırsızları	Sur	yerine	bana	göndermeleri	için	lordlara	talimat gönderelim.” </p>
<p class="calibre1">Qyburn	 gülümseyerek	 öne	 eğildi.	 “Gece	 Nöbetçileri	 bizi	 yaratıklardan	 ve	 canavarlardan	 koruyor. </p>
<p class="calibre1">Lordlarım,	bence	cesur	kara	kardeşlerimize	yardım	etmeliyiz.” </p>
<p class="calibre1">Cersei,	 Qyburn’e	 sert	 bir	 bakış	 attı.	 “Ne	 söylüyorsunuz?”	 “Şunu,”	 dedi	 Qyburn.	 “Gece	 Nöbetçileri yıllardır	adam	için	yalvarıyor.	Lord	Stannis	bu	yalvarışa	cevap	verdi.	Kral	Tommen	daha	azını	yapabilir mi?	Majesteleri,	Sur’a	yüz	adam	göndermeli.	Görünüşte	siyahları	giymek	için,	fakat	gerçekte...” </p>
<p class="calibre1">“...Jon	 Karı	 komutadan	 almak	 için,”	 diyerek	 bitirdi	 Cersei.  <i class="calibre4">Onu	 konseye	 almakta	 haklı	 olduğumu</i> <i class="calibre4">biliyordum. </i>	 ‘Yapacağımız	 şey	 tam	 olarak	 bu.”	 Güldü.  <i class="calibre4">Eğer	 bu	 piç	 gerçekten	 babasının	 oğluysa	 hiçbir</i> <i class="calibre4">şeyden	 şüphelenmez.	 Hatta	 kaburgalarının	 arasına	 bir	 bıçak	 girmeden	 önce	 bana	 teşekkür	 bile</i> <i class="calibre4">edebilir. </i>	“Bu	işin	dikkatle	yapılması	gerek.	Gerisini	bana	bırakın	lordlarım.”	Düşmanın	hakkından	böyle gelinirdi:	 Bir	 hançerle,	 bir	 bildiriyle	 değil.	 “Bugün	 iyi	 iş	 yaptık	 lordlarım.	 Teşekkür	 ederim.	 Başka	 bir şey	var	mı?” </p>
<p class="calibre1">Özür	 diler	 bir	 tonla,	 “Son	 bir	 şey	 Majesteleri,”	 dedi	 Aurane	 Su.	 “Önemsiz	 meselelerle	 konseyin vaktini	 almak	 istemem	 ama	 son	 zamanlarda,	 iskelelerde	 tuhaf	 konuşmalar	 duyuluyor.	 Doğudan	 gelen denizciler,	ejderhalardan	bahsediyor.” </p>
<p class="calibre1">“Mantikorlardan	 ve	 sakallı	 snarklardan	 da	 bahsediyorlar	 mı?”	 Cersei	 güldü.	 “<i class="calibre4">Cücelerle</i>	 ilgili konuşmalar	 duyduğunuzda	 bana	 tekrar	 gelin	 lordum.”	 Toplantının	 sona	 erdiğini	 belirtmek	 için	 ayağa kalktı. </p>
<p class="calibre1">Cersei	konsey	odasından	ayrıldığında	şiddetli	bir	sonbahar	rüzgârı	esiyordu	ve	Kutsanmış	Baelor’un</p>
<p class="calibre1"><a id="p172"></a>çanları	 şehrin	 karşı	 tarafında	 yas	 şarkıları	 söylüyordu.	 Avludaki	 kırk	 şövalye,	 kılıç	 ve	 kalkanlarla birbirlerine	saldırıp	gürültüyü	çoğaltıyordu.	Sör	Boros	Blount	kraliçeyi	dairesine	götürdü.	Cersei,	Leydi Merryweather’ı,	Jocelyn	ve	Dorcas’la	birlikte	gülerken	buldu.	“Hepinizin	bu	kadar	eğlenceli	bulduğu	şey nedir?” </p>
<p class="calibre1">“Redwyne	 ikizleri,”	 dedi	 Taena.	 “İkisi	 de	 Leydi	 Margaery’ye	 âşık.	 Eskiden,	 hangisinin	 bir	 sonraki Arbor	 Lordu	 olacağına	 dair	 kavga	 ederlerdi.	 Şimdi	 ikisi	 de	 Kral	 Muhafızlarına	 katılmak	 istiyor,	 sırf küçük	kraliçeye	yakın	olmak	için.” </p>
<p class="calibre1">“Redwynelar’ın	her	zaman	akıldan	çok	çilleri	vardı.”	Ama	bu	faydalı	bir	bilgiydi.  <i class="calibre4">Eğer	Dehşet	ya</i> <i class="calibre4">da	Salya,	Margaery	ile	yatakta	yakalanırsa... </i>	Cersei,	küçük	kraliçenin	çillerden	hoşlanıp	hoşlanmadığı merak	etti.	“Dorcas,	bana	Sör	Osney	Karakazan’ı	getir.”	Dorcas	kızardı.	“Emredersiniz.” </p>
<p class="calibre1">Kız	gittiğinde,	Taena	Merryweather	meraklı	gözlerle	kraliçeye	baktı.	“Neden	öyle	kızardı?” </p>
<p class="calibre1">“Aşktan.”	 Gülme	 sırası	 Cersei’deydi.	 “Sör	 Osney’den	 hoşlanıyor.”	 Osney	 en	 genç	 Karakazan’dı, temiz	tıraşlı	olan.	Ağabeyi	Osmund’la	aynı	siyah	saçlara,	kancalı	burna	ve	rahat	gülümsemeye	sahipti	ama Osney’nin	 yanağında	 Tyrion’ın	 fahişelerinden	 birinin	 teveccühü	 olan	 üç	 uzun	 tırnak	 izi	 vardı. </p>
<p class="calibre1">“Delikanlının	yara	izlerini	seviyor	sanırım.” </p>
<p class="calibre1">Leydi	 Merryweather’ın	 siyah	 gözleri	 fesatlıkla	 pırıldadı.	 “Aynen	 öyle.	 Yara	 izleri	 erkeği	 daha tehlikeli	gösterir	ve	tehlike	heyecan	vericidir.” </p>
<p class="calibre1">“Beni	 şaşırtıyorsunuz	 leydim,”	 dedi	 kraliçe	 alaycı	 bir	 tavırla.	 “Eğer	 tehlike	 sizi	 bu	 kadar heyecanlandırıyorsa	 neden	 Lord	 Orton’la	 evlendiniz?	 Onu	 hepimiz	 seviyoruz,	 bu	 doğru	 ama	 yine	 de...” </p>
<p class="calibre1">Petyr	bir	keresinde,	Merryweather	Hanedanı’nın	armasını	süsleyen	bereket	boynuzunun	Lord	Orton’a	çok yakıştığını	söylemişti;	çünkü	lordun	havuç	rengi	saçları,	pancar	kökü	gibi	yuvarlak	bir	burnu	ve	bezelye lapası	kadar	zekâsı	vardı. </p>
<p class="calibre1">Taena	güldü.	“Benim	lordum	tehlikeli	olmaktan	ziyade	cömert,	bu	doğru.	Lâkin...	umarım	Majesteleri benim	hakkımda	kötü	düşünmez	ama	Orton’ın	yatağına	bir	bakire	olarak	girmedim.” </p>
<p class="calibre1"> <i class="calibre4">Özgür	Şehirlerde	hepiniz	fahişesinizy</i>	 <i class="calibre4">öyle	değil	mi? </i>	Bunu	bilmek	iyiydi;	Cersei	bir	gün	bu	bilgiyi kullanabilirdi.	“Tanrılar	aşkına,	bu...	tehlikelerle	dolu...	âşık	kimdi?” </p>
<p class="calibre1">Taena	 kızarırken	 kadının	 esmer	 teni	 daha	 da	 koyulaştı.	 “Ah,	 konuşmamalıydım.	 Majesteleri	 sırrımı saklayacak,	 değil	 mi?”	 “Erkeklerin	 yara	 izleri	 vardır,	 kadınların	 da	 gizemleri.”	 Cersei,	 Taena’nın yanağını	öptü.  <i class="calibre4">Yakında	o	ismi	ağzından	alacağım. </i></p>
<p class="calibre1">Dorcas,	 Sör	 Osney	 Karakazanla	 birlikte	 geri	 döndüğünde,	 kraliçe	 leydilerini	 gönderdi.	 “Gelin, benimle	 birlikte	 pencerenin	 yanında	 oturun	 Sör	 Osney.	 Bir	 kadeh	 şarap	 alır	 mısınız?”	 Kadehleri	 bizzat doldurdu.	“Pelerininiz	çok	yıpranmış.	Size	yeni	bir	pelerin	giydirmek	niyetindeyim.” </p>
<p class="calibre1">“Ne,	beyaz	bir	pelerin	mi?	Kim	öldü?” </p>
<p class="calibre1">“Şimdilik	 kimse,”	 dedi	 kraliçe.	 “Arzunuz	 bu	 mu?	 Kral	 Muhafızlarındaki	 ağabeyiniz	 Osmund’a katılmak?” </p>
<p class="calibre1">“Eğer	 Majestelerini	 memnun	 edecekse,  <i class="calibre4">kraliçenin</i>	 muhafızı	 olmayı	 tercih	 ederim.”	 Osney sırıttığında,	yanağındaki	izler	parlak	kırmızıya	döndü. </p>
<p class="calibre1">Cersei’nin	 parmakları,	 Osney’nin	 yanağındaki	 izlere	 dokundu.	 “Cüretkâr	 bir	 diliniz	 var	 sör.	 Yine kendimi	kaybetmeme	sebep	olacaksınız.” </p>
<p class="calibre1">“Güzel.”	Sör	Osney,	kraliçenin	elini	yakaladı	ve	parmaklarını	sertçe	öptü.	“Benim	tatlı	kraliçem.” </p>
<p class="calibre1">“Sen	 ahlaksız	 bir	 adamsın,”	 diye	 fısıldadı	 kraliçe,	 “ve	 gerçek	 bir	 şövalye	 değilsin	 bence.”	 Osney, ipek	 elbisenin	 üstünden	 kraliçenin	 göğüslerine	 dokundu.	 Cersei	 buna	 bir	 süre	 müsaade	 etti	 ve	 sonra, </p>
<p class="calibre1">“Yeter,”	dedi. </p>
<p class="calibre1">“Yetmez.	Seni	istiyorum.” </p>
<p class="calibre1">“Bana	sahip	oldun.” </p>
<p class="calibre1"><a id="p173"></a>“Sadece	 bir	 kez.”	 Osney,	 kraliçenin	 sol	 göğsünü	 tekrar	 tuttu	 ve	 Cersei’ye	 Robert’ı	 anımsatan	 bir beceriksizlikle	sıktı. </p>
<p class="calibre1">“İyi	bir	şövalye	için	iyi	bir	gece.	Bana	yiğitçe	hizmet	ettin	ve	ödülünü	aldın.”	Cersei,	parmaklarını şövalyenin	pantolonunun	bağcıklarına	götürdü,	adamın	sertleştiğini	hissedebiliyordu.	“Dün	sabah	avluda sürdüğün	yeni	bir	at	mıydı?” </p>
<p class="calibre1">“Siyah	aygır	mı?	Evet.	Ağabeyim	Osfryd’in	hediyesi.	Ona	Geceyarısı	ismini	verdim.” </p>
<p class="calibre1"> <i class="calibre4">Nasıl	 da	 şahane	 bir	 şekilde	 yaratıcı. </i>	 “Mücadele	 için	 iyi	 bir	 binek.	 Fakat	 keyif	 için,	 genç	 ve heyecanlı	 bir	 kısrağın	 sırtında	 dörtnala	 koşmak	 gibisi	 yok.”	 Cersei	 şövalyeye	 gülümsedi	 ve	 adamın bacaklarının	arasını	sıktı.	“Bana	doğruyu	söyle.	Sence	küçük	kraliçemiz	güzel	mi?” </p>
<p class="calibre1">Sör	 Osney	 temkinli	 bir	 şekilde	 geri	 çekildi.	 “Sanırım.	 Bir	 kız	 için.	 Ben	 bir	 kadına	 sahip	 olmayı tercih	ederim.” </p>
<p class="calibre1">“Neden	 ikisi	 birden	 olmasın?”	 diye	 fısıldadı	 Cersei.	 “Küçük	 gülü	 benim	 için	 kopar,	 nankör olmadığımı	göreceksin.” </p>
<p class="calibre1">“Küçük...	 Margaery’yi	 mi	 kastediyorsun?”	 Sör	 Osney’nin	 ateşi	 pantolonunun	 içinde	 sönüyordu.	 “O</p>
<p class="calibre1">kralın	karısı.	Kralın	karısıyla	yattığı	için	başını	kaybeden	bir	Kral	Muhafızı	yok	muydu?” </p>
<p class="calibre1">“Asırlar	 önce.”  <i class="calibre4">Kadın,	 kralın	 karısı	 değil	 metresiydi	 ve	 şövalye	 sadece	 başını	 kaybetmemişti. </i></p>
<p class="calibre1"> <i class="calibre4">Aerys	 adamı	 küçük	 parçalara	 ayırmış	 ve	 kadını	 bunu	 izlemek	 zorunda	 bırakmıştı. </i>	 Ama	 Cersei, Osney’nin	 bu	 kadim	 nahoşluğu	 düşünmesini	 istemiyordu.	 “Tommen,	 Değersiz	 Aegon	 değil.	 Korkma, oğlum	 ben	 ne	 söylersem	 onu	 yapar.	 Başını	 kaybetmesini	 istediğim	 kişi	 Margaery,	 sen	 değilsin.” </p>
<p class="calibre1"><a href="index_split_013.html#p536">4</a></p>
<p class="calibre1">Cersei’nin	sözleri	şövalyeyi	duraksattı.	“Bekâretini 	kastediyorsun?” </p>
<p class="calibre1">“O	 da	 var.	 Hâlâ	 bakire	 olduğunu	 varsayarsak.”	 Cersei	 şövalyenin	 yarasına	 tekrar	 dokundu.	 “Fakat Margaery’nin	senin...	cazibene...	tepki	vermeyeceğini	düşünüyorsan?” </p>
<p class="calibre1">Osney	incinmiş	gibi	kraliçeye	baktı.	“Benden	yeterince	hoşlanıyor.	Kızın	kuzenleri	sürekli	burnumun büyüklüğüyle	 dalga	 geçiyor.	 Megga	 bunu	 son	 yaptığında,	 Margaery	 onu	 susturdu	 ve	 güzel	 bir	 yüzüm olduğunu	söyledi.” </p>
<p class="calibre1">“İşte	bu	kadar.” </p>
<p class="calibre1">Kuşkulu	bir	tonla,	“İşte	bu	kadar,”	diye	onayladı	adam,	“Ama	bana	ne	olacak?	Yani	Margaery	ve	ben o	işi	yaptıktan...” </p>
<p class="calibre1">“...sonra	 mı?”	 Cersei	 şövalyeye	 dikenli	 bir	 gülümseme	 bahşetti.	 “Bir	 kraliçeyle	 yatmak	 vatan hainliğidir.	Tommen’ın	seni	Sur’a	göndermekten	başka	bir	seçeneği	olmayacak.” </p>
<p class="calibre1">“Sur?”	dedi	Osney	dehşetle. </p>
<p class="calibre1">Cersei’nin	 yapabildiği	 tek	 şey	 gülmemekti.  <i class="calibre4">Hayır.	 Gülmemeliyim.	 Erkekler	 gülünmekten	 nefret</i> <i class="calibre4">ederler. </i>	“Siyah	bir	pelerin,	gözlerinle	ve	siyah	saçlarınla	çok	uyumlu	olur.” </p>
<p class="calibre1">“Kimse	Sur’dan	geri	dönmez.” </p>
<p class="calibre1">“Sen	döneceksin.	Yapman	gereken	tek	şey	bir	çocuğu	öldürmek.” </p>
<p class="calibre1">“Hangi	çocuk?” </p>
<p class="calibre1">“Stannisle	ittifak	içinde	olan	piç	bir	çocuk.	Genç	ve	yeşil.	Senin	yüz	adamın	olacak.” </p>
<p class="calibre1">Karakazan	 korkuyordu,	 Cersei	 adamın	 üstündeki	 korkuyu	 koklayabiliyordu	 ama	 Osney	 korktuğunu itiraf	edemeyecek	kadar	gururluydu.  <i class="calibre4">Bütün	erkekler	aynı. </i>	“Sayamayacağım	kadar	çok	çocuk	öldürdüm,” </p>
<p class="calibre1">diye	ısrar	etti	şövalye.	“Bu	çocuk	öldüğünde,	kraldan	af	alacak	mıyım?” </p>
<p class="calibre1">“Af	ve	lordluk.”  <i class="calibre4">Önce	Kar’ın	kardeşleri	tarafından	asılmazsan	tabii. </i>	 “Bir	 kraliçenin	 korku	 nedir bilmeyen	 bir	 yoldaşı	 olmalı.”	 “Lord	 Karakazan?”	 Şövalyenin	 yüzüne	 aheste	 bir	 gülümseme	 yayıldı	 ve yara	izleri	kıpkırmızı	parladı.	“Evet,	bunun	tınısını	sevdim.	Lord	gibi	bir	lord...” </p>
<p class="calibre1">“...ve	bir	kraliçeyle	yatmak	için	münasip.” </p>
<p class="calibre1">Osney	kaşlarını	çattı.	“Sur	çok	soğuk.” </p>
<p class="calibre1"><a id="p174"></a>“Ve	ben	sıcağım.”	Cersei,	kollarını	şövalyenin	boynuna	doladı.	“Bir	kızla	yat,	bir	çocuğu	öldür	ve ben	şeninim.	Cesaretin	var	mı?” </p>
<p class="calibre1">Osney,	başıyla	onaylamadan	önce	bir	an	düşündü.	“Ben	senin	erkeğinim.” </p>
<p class="calibre1">“Öylesin	 sör.”	 Cersei,	 Osney’yi	 öptü	 ve	 geri	 çekilmeden	 önce	 adamın	 biraz	 dil	 tadı	 almasına	 izin verdi.	“Şimdilik	bu	kadar	yeter.	Geri	kalanı	beklemek	zorunda.	Bu	gece	beni	düşleyecek	misin?” </p>
<p class="calibre1">“Evet.”	Osney’nin	sesi	boğuktu. </p>
<p class="calibre1">“Ya	 Bakire	 Margaery’yle	 yataktayken?”	 diye	 sordu	 Cersei	 muzipçe.	 “Onun	 içindeyken	 de	 beni düşleyecek	misin?”	“Düşleyeceğim,”	diye	yemin	etti	Osney	Karakazan. </p>
<p class="calibre1">“Güzel.” </p>
<p class="calibre1">Osney	gittikten	sonra	Cersei,	Jocelyn’i	çağırdı.	Kız	onun	saçlarını	fırçalarken	Cersei	ayakkabılarını çıkardı	 ve	 bir	 kedi	 gibi	 gerindi.  <i class="calibre4">Ben	 bu	 iş	 için	 yaratılmışım</i>,	 dedi	 kendi	 kendine.	 Onu	 en	 çok	 memnun eden	 şey,	 yaptığı	 planın	 keskin	 güzelliğiydi.	 Margaery,	 Osney	 Karakazan	 gibi	 bir	 adamla	 iş	 üstünde yakalanırsa,	Mace	Tyrell	bile	sevgili	kızını	savunamazdı	ve	Stannis	Baratheon’la	Jon	Kar’ın,	Osney’nin neden	 Sur’a	 gönderildiğini	 merak	 etmek	 için	 sebepleri	 olmazdı.	 Cersei,	 küçük	 kraliçeyle	 Osney’yi basacak	 adamın,	 şövalyenin	 ağabeyi	 Sör	 Osmund	 olmasını	 sağlayacaktı;	 bu	 sayede,	 diğer	 iki Karakazan’ın	 sadakatinin	 sorgulanmasına	 gerek	 kalmayacaktı.  <i class="calibre4">Eğer	 babam	 beni	 şimdi	 görebilseydi,</i> <i class="calibre4">tekrar	evlendirmek	için	o	kadar	acele	etmezdi.	Ölü	olması	büyük	talihsizlik.	O,	Robert,	Jon	Arryn,	Ned</i> <i class="calibre4">Stark,	Renly	Baratheon;	hepsi	öldü.	Sadece	Tyrion	kaldı	ve	yakında	o	da	ölecek. </i></p>
<p class="calibre1">O	 gece,	 kraliçe,	 Leydi	 Merryweather’ı	 yatak	 odasına	 çağırdı.	 “Bir	 kadeh	 şarap	 alır	 mısın?”	 diye sordu	kadına. </p>
<p class="calibre1">“Küçük	 bir	 kadeh.”	 Myrli	 kadın	 güldü.	 “Büyük	 bir	 kadeh.”	 Dorcas	 kraliçeye	 yatak	 kıyafetlerini giydirirken,	“Yarın	sabah	gelinimi	ziyaret	etmeni	istiyorum,”	dedi	Cersei,	Taena’ya. </p>
<p class="calibre1">“Leydi	Margaery	beni	görmekten	her	zaman	mutluluk	duyar.” </p>
<p class="calibre1">“Biliyorum.”  <i class="calibre4">Taena,nın,	 Tommen’ın	 küçük	 karısından	 bahsederken	 kullandığı	 tarz,	 kraliçenin</i> <i class="calibre4">gözünden	 kaçmadı. </i>	 “Ona,	 sevgili	 Yüce	 Rahip’imizin	 anısına	 ithafen	 Baelor	 Septi’ne	 yedi	 mum gönderdiğimi	söyle.” </p>
<p class="calibre1">Taena	 güldü.	 “Eğer	 öyleyse	 Margaery	 kendi	 adına	 yetmiş	 yedi	 mum	 gönderir,	 sırf	 ondan	 fazla	 yas tutan	 biri	 olmasın	 diye.”	 “Göndermezse	 darılırım,”	 dedi	 kraliçe	 gülümseyerek.	 “Ayrıca,	 ona	 gizli	 bir hayranı	olduğunu	söyle.	Onun	güzelliğine	vurulan	ve	bu	yüzden	geceleri	uyuyamayan	bir	şövalye.” </p>
<p class="calibre1">“Hangi	 şövalye	 olduğunu	 sorabilir	 miyim	 Majesteleri?”	 Taena’nın	 iri,	 siyah	 gözlerinde	 fesatlık pırıltıları	vardı.	“Sör	Osney	olabilir	mi?” </p>
<p class="calibre1">“Olabilir,”	 dedi	 kraliçe,	 “lâkin	 ismi	 çabucak	 söyleme.	 Bırak	 da	 ağzından	 zorla	 alsın.	 Bunu	 yapar mısın?” </p>
<p class="calibre1">“Eğer	sizi	memnun	edecekse.	Benin	tek	arzum	bu	Majesteleri.” </p>
<p class="calibre1">Dışarıda	 soğuk	 bir	 rüzgâr	 esiyordu.	 Arbor	 altını	 içerek	 ve	 birbirlerine	 hikâyeler	 anlatarak	 sabah saatlerine	kadar	ayakta	kaldılar.	Taena	iyice	sarhoş	oldu	ve	Cersei	kadının	gizli	âşığının	ismini	öğrendi. </p>
<p class="calibre1">Adam;	omuzlarına	inen	siyah	saçları	ve	çenesinden	kulağına	kadar	uzanan	bir	yara	izi	olan,	yarı	korsan, Myrli	bir	deniz	kaptanıydı.	“Ona	yüzlerce	kez	hayır	dedim,	o	yüzlerce	kez	evet	dedi,”	diye	anlattı	Taena, </p>
<p class="calibre1">“sonunda	ben	de	evet	diyordum.	Reddedilecek	türden	bir	adam	değildi.” </p>
<p class="calibre1">“O	türü	bilirim,”	dedi	kraliçe	alaycı	bir	gülümsemeyle. </p>
<p class="calibre1">“Majesteleri	hiç	öyle	bir	adamla	karşılaştı	mı	merak	ediyorum?” </p>
<p class="calibre1">Jaime’yi	düşünerek,	“Robert,”	dedi	Cersei. </p>
<p class="calibre1">Ama	 gözlerini	 kapattığında,	 rüyasında	 diğer	 kardeşini	 ve	 sabah	 gelen	 üç	 sefil	 soytarıyı	 gördü. </p>
<p class="calibre1">Rüyada,	 adamların	 getirdiği	 çuvalın	 içinde	 Tyrion’ın	 başı	 vardı.	 Cersei,	 başı	 bronzla	 kaplattı	 ve lazımlığının	içinde	sakladı. </p>
<p class="calibre1"><a id="p175"></a><b class="calibre3">	</b></p>
<p class="calibre1"><a id="p176"></a><b class="calibre3">DEMİR	KAPTAN</b></p>
<p class="calibre1"> <i class="calibre4">Demir	Zafer</i>	burnu	dönüp	Nagga’nın	Beşiği	denen	kutsal	koya	girdiğinde	rüzgâr	kuzeyden	esiyordu. </p>
<p class="calibre1">Victarion	 geminin	 pruvasında	 Berber	 Nute’a	 katıldı.	 İleride,	 Eski	 Wyk’in	 kutsal	 sahili	 ve	 sahilin üzerindeki	çimli	tepe	belirdi.	Nagga’nın	kaburgaları	o	tepede	yükseliyordu.	Bir	dromondun	direği	kadar kalın	ve	direkten	iki	kat	uzun	olan	kemikler	muazzam	beyaz	ağaçların	gövdelerine	benziyordu. </p>
<p class="calibre1"> <i class="calibre4">Gri	Kral’ın	Kalesi’nin	kemikleri. </i>	Victarion	bu	yerin	sihrini	hissedebiliyordu.	“Balon	kendini	ilk	kez kral	ilan	ettiğinde	bu	kemiklerin	altında	durdu,”	dedi.	“Özgürlüğümüzü	geri	kazanacağına	dair	yemin	etti ve	 Uç	 Kez	 Boğulmuş	 Tarle	 onun	 başına	 ahşap	 bir	 taç	 taktı.	 İnsanlar	  <i class="calibre4">‘BALON!” </i>	 diye	 bağırdı.	 “<i class="calibre4">BALON! </i></p>
<p class="calibre1"> <i class="calibre4">KRAL	BALON! </i>	“</p>
<p class="calibre1">“Senin	adını	da	o	kadar	yüksek	sesle	bağıracaklar,”	dedi	Nute. </p>
<p class="calibre1">Victarion	 başıyla	 onayladı	 ama	 Berber’in	 kuşkusuzluğunu	 paylaşmıyordu.	 Balon’ın	 üç	 oğlu	 ve	 çok sevdiği	bir	kızı	vardı. </p>
<p class="calibre1">Bunu	 Moat	 Cailin’de,	 Deniztaşı	 Tahtı’na	 talip	 olması	 için	 ısrar	 eden	 kaptanlarına	 da	 söylemişti. </p>
<p class="calibre1">“Balon’ın	oğulları	öldü	ve	Asha	bir	kadın,”	diye	itiraz	etmişti	Kırmızı	Ralf	Stonehouse,	“Sen	ağabeyinin sağ	 koluydun,	 onun	 düşürdüğü	 kılıcı	 sen	 kaldırmalısın.”	 Victarion,	 Balon’ın	 ona	 Moat	 Cailin’i	 kuzeyli adamlardan	korumasını	emrettiğini	hatırlattığında,	“Kurtlar	dağıldı,”	demişti	Ralf	Kenning.	“Bu	bataklığı kazanıp	 adaları	 kaybetmenin	 ne	 faydası	 var?”	 Topal	 Ralf	 eklemişti,	 “Kargagöz	 çok	 uzun	 zamandır uzaklardaydı.	Bizi	tanımıyor.” </p>
<p class="calibre1"> <i class="calibre4">Euron	 Greyjoy,	 Adalar’ın	 ve	 Kuzey’in	 Kralı. </i>	 Bu	 düşünce,	 Victarion’ın	 kalbindeki	 eski	 bir	 öfkeyi uyandırıyordu	ama	yine	de... </p>
<p class="calibre1">“Kelimeler	 rüzgârdır,”	 demişti	 Victarion	 adamlara	 “ve	 iyi	 olan	 tek	 rüzgâr,	 yelkenlerimizi doldurandır.	 Beni	 Kargagöz’le	 mi	 dövüştüreceksiniz?	 Kardeşe	 karşı	 kardeş,	 demirdoğumluya	 karşı demirdoğumlu?”	Aralarında	ne	kadar	husumet	olursa	olsun,	Euron	hâlâ	Victarion’ın	büyüğüydü.  <i class="calibre4">Hiç	kimse</i> <i class="calibre4">bir	akraba	katili	kadar	lanetli	olamaz. </i></p>
<p class="calibre1">Fakat	 Buharsaçlının	 kral	 şûrası	 çağrısı	 geldiğinde	 her	 şey	 değişmişti.  <i class="calibre4">Aeron,	 Boğulmuş	 Tanrı’nın</i> <i class="calibre4">sesiyle	 konuşuyor, </i>	 diye	 hatırlatmıştı	 Victarion	 kendine	  <i class="calibre4">ve	 Boğulmuş	 Tanrı,	 Deniztaşı	 Tahtı’nda	 benim</i> <i class="calibre4">oturmamı	isterse... </i>	Ertesi	gün,	Moat	Cailin’in	komutasını	Ralf	Kenning’e	vermiş	ve	kara	yoluyla	Ateşli Nehre	 gitmişti;	 Demir	 Donanma	 orada,	 sazlarla	 söğütlerin	 arasında	 yatıyordu.	 Sert	 sular	 ve	 değişken rüzgârlar	onu	geciktirmişti	ama	Victarion	sadece	bir	gemi	kaybetmişti	ve	artık	evdeydi. </p>
<p class="calibre1"> <i class="calibre4">Demir	 Zafer</i>	 uçurumlu	 kara	 parçasının	 önünden	 geçerken,  <i class="calibre4">Keder</i>	 ve	  <i class="calibre4">Demir	 İntikam</i>	 onun	 hemen arkasındaydı.	Onların	peşinden	 <i class="calibre4">Demir	Rüzgâr,	Boz	Hayalet,	Lord	Quellon,	Lord	Vickon,	Lord	Dagon</i>	ve diğerleri	 geliyordu.	 Demir	 Donanma’nın	 onda	 dokuzu,	 uzun	 fersahlar	 boyunca	 uzanan	 dağınık	 bir	 sıra hâlinde	akşam	dalgasıyla	yol	alıyordu.	Gemilerin	yelkenlerinin	görüntüsü	Victarion	Greyjoy’u	mutlulukla doldurdu.	Hiçbir	erkek	karısını,	Lord	Kaptan’ın	gemilerini	sevdiği	kadar	sevemezdi. </p>
<p class="calibre1">Eski	 Wyk’in	 kutsal	 kıyısı	 boyunca,	 göz	 alabildiğince	 dargemi	 dizilmişti,	 gemilerin	 direkleri mızraklar	 misali	 gökyüzünü	 deliyordu.	 Daha	 derin	 sularda	 ganimetler	 yüzüyordu:	 Alanlarda	 ya	 da savaşlarda	 kazanılmış	 gökeler,	 karaklar	 ve	 dromondlar.	 Pruvalarda,	 pupalarda	 ve	 direklerde	 tanıdık sancaklar	dalgalanıyordu. </p>
<p class="calibre1">Berber	 Nute	 gözlerini	 kısarak	 kıyıya	 doğru	 baktı.	 “Lord	 Harlaw’un	  <i class="calibre4">Deniz	 Şarkısı</i>	 mı	 şu?”	 Berber, çarpık	 bacakları	 ve	 uzun	 kollarıyla	 tıknaz	 ve	 güçlü	 bir	 adamdı	 ama	 gözleri	 gençliğindeki	 kadar	 keskin değildi.	 Nute	 o	 günlerde	 öyle	 iyi	 balta	 fırlatırdı	 ki,	 insanlar	 onun	 fırlattığı	 baltanın	 bir	 adamı	 tıraş</p>
<p class="calibre1">edebileceğini	söylerdi. </p>
<p class="calibre1">“Evet,  <i class="calibre4">Deniz	Şarkısı</i>.”	Görünüşe	göre	Okuyucu	Rodrik	kitaplarını	terk	etmişti.	“Şu	da	Yaşlı	Drummin <i class="calibre4">Gök	 Gürültüsü. </i>	 Onun	 yanında	 Blacktyde’in	  <i class="calibre4">Gece	 Kuşu</i>	 var.”	 Victarion’un	 gözleri	 her	 zamanki	 gibi</p>
<p class="calibre1"><a id="p177"></a>keskindi.	Yelkenleri	toplanmış	ve	sancakları	aşağı	sarkmış	olmasına	rağmen	bütün	gemileri	tanıdı,	Demir Donanma’nın	Lord	Kaptanına	bu	yakışırdı.	“<i class="calibre4">Gümüş	Yüzgeç</i>	de	burada.	Sawane	Botley’nin	bir	akrabası.” </p>
<p class="calibre1">Victarion,	 Kargagöz’ün	 Lord	 Botley’yi	 boğduğunu	 duymuştu,	 lordun	 vârisi	 de	 Moat	 Cailin’de	 ölmüştü ama	 adamın	 erkek	 kardeşleri	 ve	 başka	 oğulları	 da	 vardı.  <i class="calibre4">Kaçtı?	 Dört?	 Hayır,	 beş.	 Ve	 hiçbirinin</i> <i class="calibre4">Kargagöz’ü	sevmek	için	bir	sebebi	yok. </i></p>
<p class="calibre1">Ve	sonra	Victarion	onu	gördü:	Tek	direkli,	koyu	kırmızı	gövdeli,	ince	ve	alçak	bir	kadırga.	Geminin şu	 anda	 bağlı	 olan	 yelkenleri	 yıldızsız	 bir	 gökyüzü	 kadar	 siyahtı.  <i class="calibre4">Sükûnet, </i>	 demir	 atmış	 hâldeyken	 bile zalim	ve	hızlı	görünüyordu.	Geminin	pruvasında,	tek	kolunu	öne	uzatmış	demir	bir	bakire	duruyordu.	Beli inceydi,	 göğüsleri	 dik	 ve	 görkemliydi,	 bacakları	 uzun	 ve	 şekilliydi.	 Başından,	 siyah	 demir	 saçlardan yapılma	ve	rüzgârla	savrulan	bir	yele	akıyordu.	Kızın	gözleri	sedefti	ama	ağzı	yoktu. </p>
<p class="calibre1">Victarion	ellerini	yumruk	hâline	getirdi.	O	ellerle	dört	adamı	ve	bir	kadını	ölümüne	dövmüştü,	kadın karısıydı.	Saçlarına	kırağı	düşmüş	olmasına	rağmen,	Victarion	bir	boğanınkine	benzeyen	geniş	göğsü	ve bir	 delikanlınınki	 kadar	 düz	 karnıyla	 her	 zamanki	 kadar	 güçlüydü.	 Balon,	 Kargagöz’ü	 denize	 gönderdiği gün,	Victarion’a,  <i class="calibre4">bir	akraba	katili	tanrıların	ve	insanların	gözünde	lanetlidir, </i>	diye	hatırlatmıştı. </p>
<p class="calibre1">“O	burada,”	dedi	Victarion,	Berber’e.	“Yelkenleri	indir.	Sadece	küreklerle	ilerleyeceğiz.  <i class="calibre4">Keder’i</i>	ve <i class="calibre4">Demir	İntikam'a,	Sükûnet’</i> le	denizin	arasında	durmalarını	emret.	Donanmanın	geri	kalanı	koyun	girişini kapatsın.	Benim	iznim	olmadan	kimse	koydan	ayrılmayacak,	ne	bir	insan	ne	de	bir	karga.” </p>
<p class="calibre1">Kıyıdaki	 adamlar	 donanmanın	 yelkenleri	 görmüştü.	 Dostlardan	 ve	 akrabalardan	 selam	 nidaları gelirken,	 koy	 boyunca	 çığlıklar	 yankılandı	 ama	  <i class="calibre4">Sükûnet' </i> ten	 ses	 gelmedi.  <i class="calibre4">Demir	 Zafer</i>	 yaklaşırken, <i class="calibre4">Sükûnet' </i> in	dilsizlerden	ve	kırmalardan	oluşan	karışık	mürettebatı	tek	kelime	etmedi.	Katran	kadar	kara	ve Güneydiyar’ın	 maymunları	 kadar	 bodur	 ve	 kıllı	 adamlar	 Victarion’a	 baktı.	 Victarion,  <i class="calibre4">canavarlar, </i>	 diye düşündü. </p>
<p class="calibre1"> <i class="calibre4">Demir	 Zafer,	 Sükûnet' </i> in	 yirmi	 metre	 uzağında	 demir	 attı.	 “Bir	 tekne	 indirin.	 Kıyıya	 çıkacağım.” </p>
<p class="calibre1">Kürekçiler	yerlerini	alırken	Victarion	kılıç	kemerini	bağladı,	tek	kalçasında	kılıcı	diğerinde	kaması	vardı. </p>
<p class="calibre1">Berber	 Nute,	 Lord	 Kaptan’ın	 pelerinini	 adamın	 omuzlarına	 koydu.	 Pelerin	 dokuz	 kat	 altın	 dokumadan yapılmış	ve	Greyjoylar’ın	deniz	canavarı	şeklinde	dikilmişti,	kolları	yere	değiyordu.	Victarion	pelerinin altına,	kaynatılmış	siyah	derinin	üstüne	geçirilmiş	bir	örgü	zırh	giymişti.	Moat	Cailin’de	gece	gündüz	zırh giymeye	başlamıştı.	Ağrılı	kollara	ve	sızlayan	bir	sırta	katlanmak,	kanlı	bağırsaklara	katlanmaktan	daha kolaydı.	Bataklık	şeytanlarının	zehirli	oklarının	sadece	bir	çiziği	yeterdi;	insan	birkaç	saat	sonra,	hayatı kırmızı	 ve	 kahverengi	 damlalar	 hâlinde	 bacaklarından	 aşağı	 akarken	 kıvranır	 ve	 çığlıklar	 atardı. </p>
<p class="calibre1"> <i class="calibre4">Deniztaşı	Tahtı’nı	kim	kazanırsa	kazanırsın,	ben	bataklık	şeytanlarının	hakkından	gelmeliyim. </i></p>
<p class="calibre1">Victarion	 deniz	 canavarı	 şeklindeki	 savaş	 miğferini	 taktı.	 Demirden	 dövülmüş	 canavarın	 kıvrımlı kolları,	 Victarion’ın	 yanaklarından	 aşağı	 iniyor	 ve	 çenesinin	 altında	 birleşiyordu.	 O	 sırada	 tekne hazırlanmıştı.	 Victarion	 bordayı	 aşarken,	 “Sandıkların	 sorumluluğunu	 sana	 bırakıyorum,”	 dedi	 Nute’a. </p>
<p class="calibre1">“Çok	iyi	korunduklarından	emin	ol.”	Birçok	şey	o	sandıklara	bağlıydı. </p>
<p class="calibre1">“Emredersiniz	Majesteleri.” </p>
<p class="calibre1">Victarion	kaşlarını	çatarak	karşılık	verdi.	“Henüz	kral	değilim.”	Tekneye	indi. </p>
<p class="calibre1">Aeron	Buharsaçlı,	kıyıya	vuran	köpüklü	dalgaların	içinde	Victarion’ı	bekliyordu,	kolunun	altında	bir su	 matarası	 sallanıyordu.	 Rahip	 ince	 ve	 uzundu	 ama	 Victarion’dan	 kısaydı.	 Adamın	 gözleri	 demirdi, kemikli	 yüzünden	 çıkan	 burnu	 bir	 köpekbalığının	 yüzgecini	 andırıyordu.	 Sakalı	 beline	 kadar	 iniyordu. </p>
<p class="calibre1">Karmakarışık	 ipler	 hâlindeki	 saçları,	 rüzgârın	 her	 esişinde	 bacaklarının	 arkasını	 dövüyordu.	 Soğuk	 ve beyaz	dalgalar	ayak	bileklerine	çarparken,	“Ağabey,”	dedi	Aeron,	“zaten	ölü	olan	ölemez.” </p>
<p class="calibre1">“Ama	yeniden	doğar,	daha	güçlü	ve	daha	zorlu.”	Victarion	miğferini	çıkarıp	diz	çöktü.	Deniz,	Lord Kaptan’ın	çizmelerini	doldurup	pantolonunu	sırılsıklam	ederken,	Aeron	adamın	başına	tuzlu	su	döktü.	Dua ettiler. </p>
<p class="calibre1"><a id="p178"></a>Dua	bittiğinde,	“Ağabeyimiz	Kargagöz	nerede?”	diye	sordu	Victarion. </p>
<p class="calibre1">“Altın	 dokuma	 kumaştan	 yapılmış	 şu	 büyük	 çadır	 onun.	 Etrafı	 tanrısız	 adamlarla	 ve	 canavarlarla dolu,	eskisinden	daha	beter.	Babamızın	kanı	onun	damarlarında	bozulmuş.” </p>
<p class="calibre1">“Annemizin	kanı	da.”	Victarion,	Nagga’nın	kemiklerinin	ve	Gri	Kralin	Kalesi’nin	altındaki	bu	ruhani yerde	akraba	öldürmekten	bahsetmeyecekti	ama	Euron’un	gülümseyen	yüzüne	zırhlı	bir	yumruk	indirmeyi defalarca	 düşünmüştü;	 et	 ayrılana	 ve	 Kargagöz’ün	 kötü	 kanı	 kıpkırmızı	 akana	 kadar.  <i class="calibre4">Yapmamalıyım. </i></p>
<p class="calibre1"> <i class="calibre4">Balon’a	söz	verdim. </i>	“Herkes	geldi	mi?”	diye	sordu	kardeşine. </p>
<p class="calibre1">“Önemli	 olan	 herkes.	 Kaptanlar	 ve	 krallar.”	 Demir	 Adalar’da	 herkes	 aynıydı;	 her	 kaptan	 kendi güvertesinde	kraldı	ve	her	kral	bir	kaptan	olmalıydı.	“Babamızın	tacını	talep	etmek	niyetinde	misin?” </p>
<p class="calibre1">Victarion	kendini	Deniztaşı	Tahtı’nda	otururken	hayal	etti.	“Şayet	Boğulmuş	Tanrı	isterse.” </p>
<p class="calibre1">“Dalgalar	konuşacak,”	dedi	Aeron	Greyjoy	uzaklaşırken.	“Dalgaları	dinle	ağabey.” </p>
<p class="calibre1">“Evet.”	 Victarion,	 adının	 dalgalar	 tarafından	 fısıldanırken	 ve	 kaptanlarla	 krallar	 tarafından bağırılırken	kulağa	nasıl	geleceğini	düşündü.  <i class="calibre4">Eğer	kupa	bana	geçerse,	onu	bir	kenara	bırakmayacağım. </i></p>
<p class="calibre1">Victarion’un	 çevresinde,	 ona	 şans	 dilemek	 ve	 desteğini	 almak	 isteyen	 bir	 kalabalık	 toplandı. </p>
<p class="calibre1">Victarion	 her	 adadan	 adamlar	 gördü:	 Blacktydelar,	 Orrwoodlar,	 Stonetreeler,	 Wyncheler	 ve	 daha	 pek çokları.	Eski	Wyk’in	Goodbrotherları,	Büyük	Wyk’in	Goodbrotherları	ve	Orkmont’un	Goodbrotherlarının hepsi	 gelmişti.	 Bütün	 düzgün	 adamlar	 tarafından	 hor	 görülmelerine	 rağmen	 Coddlar	 da	 oradaydı. </p>
<p class="calibre1">Mütevazı	Shepherdlar,	Weaverlar,	Netleyler	ve	hatta	kölelerle	tuz	karılarının	kanından	gelen	Humblelar; kadim	ve	gururlu	hanedanlardan	gelen	adamlarla	bir	aradaydı.	Bir	Volmark,	Victarion’un	sırtına	vurdu	ve iki	Sparr,	eline	bir	şarap	matarası	tutuşturdu.	Victarion	büyük	bir	yudum	içti,	ağzını	sildi	ve	adamların	onu yemek	 ateşine	 doğru	 götürmesine	 izin	 verdi;	 savaş,	 taçlar,	 yağma	 ve	 onun	 saltanatının	 ihtişamı	 ile özgürlüğü	hakkında	konuşmalarını	dinledi. </p>
<p class="calibre1">O	 gece	 Demir	 Donanma’nın	 adamları,	 gelgit	 çizgisinin	 üstüne	 yelken	 bezinden	 devasa	 bir	 çadır kurdu.	 Bu	 sayede	 Victarion,	 elli	 ünlü	 kaptana;	 kızarmış	 buzağı,	 tuzlu	 morina	 ve	 ıstakozdan	 oluşan	 bir ziyafet	 verdi.	 Aeron	 da	 geldi.	 Kaptanlar	 Demir	 Donanma’yı	 yüzdürmeye	 yetecek	 kadar	 bira	 tüketirken, Aeron	 balık	 yiyip	 su	 içti.	 Adamların	 çoğu	 Victarion’u	 destekleyeceğine	 dair	 söz	 verdi:	 Güçlü	 Fralegg, zeki	Alvyn	Sharp,	kambur	Hotho	Harlaw.	Hotho,	Victarion’a,	kraliçe	olarak	onun	kızını	almasını	önerdi. </p>
<p class="calibre1">“Eşler	konusunda	çok	şanssızım,”	dedi	Victarion.	İlk	karısı	doğum	yatağında	ölmüş	ve	ona	ölü	doğmuş	bir kız	evlat	vermişti.	İkinci	karısı	su	çiçeğinden	muzdarip	olmuştu.	Ve	üçüncüsü... </p>
<p class="calibre1">“Bir	kralın,	bir	veliahtı	olmalı,”	diye	ısrar	etti	Hotho.	“Kargagöz	kral	şûrasında	sergilemek	üzere	üç oğul	getirdi.” </p>
<p class="calibre1">“Piçler	ve	kırmalar.	Kızın	kaç	yaşında?” </p>
<p class="calibre1">“On	iki,”	dedi	Hotho.	“Güzel	ve	doğurgan,	yeni	çiçek	açtı,	saçları	bal	rengi.	Göğüsleri	henüz	küçük ama	iyi	kalçaları	var.	Benden	çok	annesine	çekmiş.” </p>
<p class="calibre1">Victarion	 bunun,	 kızın	 bir	 kamburu	 olmadığı	 anlamına	 geldiğini	 biliyordu.	 Kızı	 kafasında canlandırmaya	 çalıştı	 ama	 gözlerinin	 önüne	 öldürdüğü	 karısı	 geldi.	 Victarion,	 kadına	 indirdiği	 her darbede	 hıçkırmıştı,	 sonra	 onu	 kayalara	 taşımış	 ve	 yengeçlere	 vermişti.	 “Taç	 giydiğimde	 kıza memnuniyetle	 bakarım,”	 dedi.	 Hotho’nun	 ummaya	 cesaret	 ettiği	 şey	 de	 bu	 kadardı,	 adam	 ayaklarını sürüyerek	hoşnut	bir	şekilde	uzaklaştı. </p>
<p class="calibre1">Baelor	Blacktyde’ı	memnun	etmek	daha	zordu.	Sakalsız	ve	yakışıklı	adam,	koyun	yününden	yapılmış</p>
<p class="calibre1">siyah	beyaz	tuniğinin	içinde	Victarion’un	yanında	oturdu.	Adamın	pelerini	samur	kürküydü,	yakasına	yedi köşeli	 gümüş	 bir	 yıldız	 iğnelenmişti.	 Baelor	 sekiz	 yıl	 boyunca	 Eski	 Şehir’de	 rehin	 tutulmuş	 ve	 yeşil toprakların	 yedi	 tanrısının	 mümini	 olarak	 geri	 dönmüştü.	 “Balon	 deliydi,	 Aeron	 daha	 deli	 ve	 Euron hepsinin	 en	 delisi,”	 dedi	 Lord	 Baelor.	 “Ya	 siz	 Lord	 Kaptan?	 Eğer	 sizin	 adınızı	 bağırırsam	 bu	 çılgın savaşa	bir	son	verecek	misiniz?” </p>
<p class="calibre1"><a id="p179"></a>Victarion	 kaşlarını	 çattı.	 “Diz	 çökmemi	 mi	 istiyorsunuz?”	 “Eğer	 gerekirse.	 Batıdiyar’a	 karşı	 tek başımıza	 ayakta	 duramayız.	 Kral	 Robert	 bunu	 kanıtladı,	 kederimiz	 pahasına.	 Balon	 özgürlüğün	 bedelini demirle	 ödeyeceğini	 söylemişti	 lâkin	 kadınlarımız	 Balon’ın	 taçlarını	 boş	 yataklarla	 satın	 aldı.	 Benim annem	de	onlardan	biriydi.	Eski	Usul	öldü.” </p>
<p class="calibre1">“Zaten	ölü	olan	ölemez.	Ama	yeniden	doğar,	daha	güçlü	ve	daha	zorlu.	Yüz	yıl	sonra,	insanlar	Cesur Balon’ın	şarkısını	söylecek.” </p>
<p class="calibre1">“Ona	Balon	Dulyaratan,	deyin.	Onun	vadettiği	özgürlüğü	hiç	düşünmeden	bir	babayla	takas	ederim. </p>
<p class="calibre1">Bana	bir	baba	verebilir	misiniz?”	Victarion	cevap	vermeyince,	Blacktyde	homurdanarak	uzaklaştı. </p>
<p class="calibre1">Çadır	 iyice	 ısındı	 ve	 dumanla	 doldu.	 Gorold	 Goodbrother’ın	 oğullarından	 ikisi	 kavga	 ederken	 bir masayı	devirdiler.	Will	Humble	bir	iddiayı	kaybetti	ve	çizmesini	yemek	zorunda	kaldı.	Rommy	Weaver, </p>
<p class="calibre1">“Kanlı	 Kupa”yı,	 “Çelik	 Yağmur”u	 ve	 diğer	 eski	 yağma	 şarkılarını	 söylerken	 Küçük	 Lenwood	 Tawney keman	çaldı.	Bakir	Qarl	ve	Eldred	Codd	parmak	dansı	oynadı.	Eldred’in	parmaklarından	biri	Topal	Ralf in	şarap	kupasına	düştüğünde	bir	kahkaha	fırtınası	koptu. </p>
<p class="calibre1">Gülenlerin	 arasında	 bir	 kadın	 vardı.	 Victarion	 ayağa	 kalktı	 ve	 onu	 çadır	 kapısının	 yanında	 gördü. </p>
<p class="calibre1">Bakire	 Qarlin	 fısıldadığı	 bir	 şey	 onu	 yine	 güldürdü.	 Victarion	 kızın	 buraya	 gelecek	 kadar	 aptal olmamasını	ummuştu	ama	onu	görünce	gülümsedi.	Emir	veren	bir	sesle,	“Asha,”	diye	seslendi.	“<i class="calibre4">Yeğen</i>.” </p>
<p class="calibre1">Asha,	 Victarion’un	 yanına	 gitti;	 tuz	 lekeleriyle	 kaplı	 uzun	 çizmelerinin,	 yeşil	 yün	 pantolonunun, kahverengi	 tuniğinin	 ve	 bağcıklarının	 yarısı	 bağlanmış	 kolsuz	 deri	 yeleğinin	 içinde	 ince	 ve	 kıvraktı. </p>
<p class="calibre1">“Amca.”	 Asha	 Greyjoy	 bir	 kadın	 için	 uzun	 boyluydu	 ama	 amcasının	 yanağını	 öpebilmek	 için	 ayak parmaklarının	ucunda	yükselmek	zorunda	kaldı.	“Seni	kraliçe	şûramda	görmekten	mutluyum.” </p>
<p class="calibre1">“Kraliçe	şûrası?”	Victarion	güldü.	“Sarhoş	musun	yeğenim?	Otur.	Kıyıda	 <i class="calibre4">Kara	Rüzgâr</i>’ı	görmedim.” </p>
<p class="calibre1">“Onu	 Norne	 Goodbrotherin	 kalesinin	 altına	 demirledim	 ve	 adanın	 karşı	 tarafından	 buraya	 atla geldim.”	Asha	bir	tabureye	oturdu	ve	izin	istemeden	Berber	Nute’un	şarabını	aldı.	Nute	itiraz	etmedi;	bir süre	önce	sızmıştı.	“Moat’u	kim	tutuyor?”	“Ralf	Kenning.	Genç	Kurt’un	ölümüyle,	bataklık	şeytanlarından başka	rahatsızlığımız	kalmadı.” </p>
<p class="calibre1">“Starklar	 yegâne	 kuzeyli	 adamlar	 değillerdi.	 Demir	 Taht,	 Dehşet	 Kalesi	 Lordu’nu	 Kuzey	 Muhafızı ilan	etti.” </p>
<p class="calibre1">“Bana	savaş	dersi	mi	vereceksin?	Sen	daha	annenin	sütünü	emiyorken	ben	mücadelelerdeydim.” </p>
<p class="calibre1">“Ve	de	kaybediyordun.”	Asha	bir	yudum	şarap	içti. </p>
<p class="calibre1">Victarion	 ona	 Güzel	 Ada’nın	 hatırlatılmasından	 hoşlanmamıştı.	 “Gençken	 her	 adam	 bir	 mücadele kaybetmeli,	böylece	yaşlandığında	savaş	kaybetmez.	Umarım	bir	talepte	bulunmaya	gelmedin.” </p>
<p class="calibre1">Asha	alaycı	bir	şekilde	gülümsedi.	“Ya	geldiysem?” </p>
<p class="calibre1">“Burada,	senin	küçük	bir	kız	olduğun	zamanları	hatırlayan	adamlar	var,	denizde	çıplak	yüzdüğün	ve bebeğinle	oynadığın	zamanları.” </p>
<p class="calibre1">“Baltalarla	da	oynardım.” </p>
<p class="calibre1">“Oynardın,”	 diye	 kabul	 etti	 Victarion,	 “ama	 bir	 kadın	 bir	 koca	 ister,	 bir	 taç	 değil.	 Kral	 olduğumda sana	bir	koca	vereceğim.” </p>
<p class="calibre1">“Amcam	bana	karşı	çok	iyi.	Kraliçe	olduğumda	senin	için	güzel	bir	eş	bulayım	mı?” </p>
<p class="calibre1">“Eşler	konusunda	şanssızım.	Ne	kadar	zamandır	buradasın?” </p>
<p class="calibre1">“Buharsaçlı	 amcamın,	 niyet	 ettiğinden	 fazla	 adamı	 uyandırdığını	 görmeye	 yetecek	 kadar	 uzun zamandır.	Drummlar	talepte	bulunmak	niyetinde	ve	Uç	Kez	Boğulmuş	Tarle,	kara	soyun	meşru	veliahtının Maron	Volmark	olduğunu	söylerken	duyuldu.” </p>
<p class="calibre1">“Kral,	bir	deniz	canavarı	olmalı.” </p>
<p class="calibre1">“Kargagöz	 bir	 deniz	 canavarı.	 Büyük	 erkek	 kardeş	 küçük	 olandan	 önce	 gelir.”	 Asha	 öne	 eğildi. </p>
<p class="calibre1">“Fakat	ben	Kral	Balon’ın	bedeninin	çocuğuyum,	yani	ikinizden	de	önce	geliyorum.	Beni	dinle	amca...” </p>
<p class="calibre1"><a id="p180"></a>Ama	sonra	bir	sessizlik	çöktü.	Şarkılar	sustu	ve	Küçük	Lenwood	Tawney	kemanını	indirdi,	adamlar başlarını	çevirdi.	Çatal	bıçak	gürültüsü	bile	kesildi. </p>
<p class="calibre1">Ziyafet	çadırına	bir	düzine	yeni	konuk	girdi.	Victarion;	Çimdiksurat	Jon	Myre’ı,	Karadişli	Torwold’u ve	 Solak	 Lucas	 Codd’u	 gördü.	 Germund	 Botley,	 Balon’ın	 ilk	 isyanı	 sırasında	 bir	 Lannister’dan	 aldığı altın	 yaldızlı	 göğüs	 kalkanın	 üstünde	 kollarını	 birleştirdi.	 Orkmont’un	 Orkwood’u,	 Germund’un	 yanında durdu.	Onların	arkasında	Taşyumruk,	Qulleon	Humble	ve	örgüler	hâlindeki	ateşli	saçlarıyla	Kızıl	Kürekçi vardı.	Çoban	Ralf,	Lord	Limanı’ndan	Ralf	ve	Köle	Qarl	da	oradaydı. </p>
<p class="calibre1">Ve	Kargagöz,	Euron	Greyjoy. </p>
<p class="calibre1"> <i class="calibre4">Hiç	değişmemiş, </i>	diye	düşündü	Victarion.  <i class="calibre4">Bana	gülüp	gittiği	günkü	gibi	görünüyor. </i>	Lord	Quellon’un oğullarının	en	yakışıklısı	Euron’du	ve	üç	yıllık	sürgün	bu	gerçeği	değiştirmemişti.	Euron’un	saçları	hâlâ gece	 denizi	 kadar	 siyahtı	 ve	 düzgünce	 tıraş	 edilmiş	 koyu	 renk	 sakallarının	 altındaki	 yüzü	 hâlâ	 beyaz	 ve pürüzsüzdü.	Euron’un	sol	gözü	siyah	bir	yamayla	kapatılmıştı	ama	sağ	gözü	yaz	seması	kadar	maviydi. </p>
<p class="calibre1"> <i class="calibre4">Gülümseyen	gözü, </i>	diye	düşündü	Victarion.	“Kargagöz,”	dedi. </p>
<p class="calibre1"> <i class="calibre4">“Kral</i>	 Kargagöz,	 kardeşim.”	 Euron	 gülümsedi.	 Dudakları	 lamba	 ışığında	 koyu	 renk	 görünüyordu; çürük	ve	mavi. </p>
<p class="calibre1">“Kral	 şûrasından	 gelecek	 olandan	 başka	 kralımız	 yok.”	 Buharsaçlı	 ayağa	 kalktı.	 “Tanrısız	 bir adam...” </p>
<p class="calibre1">“...Deniztaşı	 Tahtı’nda	 oturamaz,	 evet.”	 Euron	 çadırın	 içine	 göz	 gezdirdi.	 “Aslına	 bakarsan,	 son zamanlarda	 sık	 sık	 Deniztaşı	 Tahtı’nda	 oturdum.	 Hiç	 itiraz	 etmedi.”	 Gülümseyen	 gözü	 parlıyordu. </p>
<p class="calibre1">“Tanrıları	 benden	 iyi	 kim	 bilir?	 At	 tanrıları	 ve	 ateş	 tanrıları,	 mücevher	 gözlü	 altın	 tanrılar,	 sedir ağacından	yontulmuş	tanrılar,	dağlara	oyulmuş	tanrılar,	boş	havanın	tanrıları...	hepsini	biliyorum.	Onları çiçeklerle	süsleyen	ve	onların	adına	keçilerin,	boğaların	ve	çocukların	kanını	akıtan	insanlar	gördüm.	Elli değişik	dilde	dualar	duydum.	Sakat	bacağımı	iyileştir,	o	kızın	beni	sevmesini	sağla,	bana	sağlıklı	bir	oğul ver.	Beni	kurtar,	bana	yardım	et,	beni	zengin	et...  <i class="calibre4">beni	koru! </i>	Beni	düşmanlarımdan	koru,	beni	karnımdaki yengeçlerden	 koru,	 beni	 at	 efendilerinden,	 köle	 tacirlerinden,	 kapımdaki	 paralı	 askerlerden	 koru.	 Beni <i class="calibre4">Sükûnet' </i> ten	koru.”	Euron	güldü.	“<i class="calibre4">Tanrısız	mı? </i>	Ah	Aeron,	ben	bu	güne	kadar	yelken	açmış	adamların	en dindarıyım!	 Sen	 tek	 tanrıya	 hizmet	 ediyorsun	 Buharsaçlı,	 ama	 ben	 on	 bin	 tanrıya	 hizmet	 ettim.	 Ib’den Asshai’ye	kadar	bütün	insanlar,	ne	zaman	 <i class="calibre4">yelkenlerimi</i>	görseler	dua	ediyorlar.” </p>
<p class="calibre1">Rahip	 kemikli	 parmağını	 yukarı	 kaldırdı.	 “Onlar	 ağaçlara,	 altın	 ilahlara	 ve	 keçi	 başlı	 zelillere	 dua ediyorlar.	 Sahte	 tanrılara...”	 “Aynen	 öyle,”	 dedi	 Euron	 “ve	 bu	 günahları	 yüzünden	 hepsini	 öldürdüm. </p>
<p class="calibre1">Kanlarını	 denize	 akıttım	 ve	 çığlık	 atan	 kadınlarına	 tohumlarımı	 ektim.	 Onların	 küçük	 tanrıları	 beni durduramadı,	yani	sahte	oldukları	aşikâr.	Ben	senden	bile	mütedeyyinim	Aeron.	Belki	de	kutsanmak	için sen	benim	önümde	diz	çökmelisin.” </p>
<p class="calibre1">Kızıl	Kürekçi	bu	sözlerle	yüksek	sesle	güldü	ve	sonra	diğer	adamlar	da	ona	katıldı. </p>
<p class="calibre1">“<i class="calibre4">Aptallar</i>,”	 dedi	 rahip,	 “aptallar,	 köleler	 ve	 kör	 adamlar;	 siz	 busunuz	 işte.	 Önünüzde	 ne	 durduğunu görmüyor	musunuz?”	“Bir	kral,”	dedi	Quellon	Humble. </p>
<p class="calibre1">Buharsaçlı	tükürdü	ve	dışarı	çıktı. </p>
<p class="calibre1">Aeron	 gittiğinde,	 Kargagöz’ün	 gülümseyen	 gözü	 Euron’a	 döndü.	 “Lord	 Kaptan,	 uzun	 zamandır uzaklarda	olan	ağabeyini	selamlamayacak	mısın?	Ya	sen	Asha?	Leydi	annen	nasıl?”	“Kötü,”	dedi	Asha. </p>
<p class="calibre1">“Bir	adam	onu	dul	bıraktı.” </p>
<p class="calibre1">Euron	omuz	silkti.	“Balon’ı	ölüme	itenin	Fırtına	Tanrısı	olduğunu	duydum.	Onu	katleden	adam	kim? </p>
<p class="calibre1">Bana	 onun	 adını	 söyle	 yeğenim,	 söyle	 ki	 Balon’in	 intikamını	 bizzat	 alayım.”	 Asha	 ayağa	 kalktı.	 “Onun adını	 benim	 kadar	 sen	 de	 biliyorsun.	 Üç	 yıldır	 bizden	 uzaktaydın.	 Gel	 gör	 ki,	 lord	 babamın	 öldüğü	 gün <i class="calibre4">Sükûnet</i>	geri	döndü.” </p>
<p class="calibre1">“Beni	 mi	 suçluyorsun?”	 diye	 sordu	 Euron	 nazikçe.	 “Suçlamalı	 mıyım?”	 Asha’nın	 sesindeki	 sertlik, </p>
<p class="calibre1"><a id="p181"></a>Victarionin	kaş	çatmasına	sebep	oldu.	Kargagöz’le	bu	şekilde	konuşmak	tehlikeliydi;	adamın	gülümseyen gözü	neşeyle	parlarken	bile. </p>
<p class="calibre1">“Rüzgârlara	ben	mi	hükmediyorum?”	diye	sordu	Kargagöz	evcil	hayvanlarına. </p>
<p class="calibre1">“Hayır,	Majesteleri,”	dedi	Orkmont’un	Orwood’u.	“Rüzgârlara	kimse	hükmetmiyor,”	dedi	Germund</p>
<p class="calibre1">Botley.	 “Keşke	 edebilseydiniz,”	 dedi	 Kızıl	 Kürekçi.	 “İstediğiniz	 her	 yere	 gider	 ve	 asla	 rüzgârsız kalmadınız.” </p>
<p class="calibre1">“İşte	sana	cevap,	üç	cesur	adamın	ağzından,”	dedi	Euron. </p>
<p class="calibre1">“Balon	 öldüğünde	  <i class="calibre4">Sükûnet</i>	 denizdeydi.	 Eğer	 amcanın	 sözünden	 şüphe	 ediyorsan,	 mürettebatımı sorgulamana	izin	veriyorum.”	“Dilsizlerden	oluşan	bir	mürettebatı	sorgulamak?	Evet,	bu	çok	işime	yarar.” </p>
<p class="calibre1">“Bir	 koca	 çok	 işine	 yarar.”	 Euron	 tekrar	 takipçilerine	 döndü.	 “Torwold,	 hatırlayamadım,	 senin	 bir karın	var	mıydı?” </p>
<p class="calibre1">“Sadece	bir.”	Siyahdişli	Torwold	gülümsedi	ve	lakabını	nasıl	kazandığını	gösterdi. </p>
<p class="calibre1">“Ben	bekârım,”	diye	duyurdu	Solak	Lucas	Codd. </p>
<p class="calibre1">“Ve	 bunun	 iyi	 bir	 sebebi	 var,”	 dedi	 Asha.	 “Coddlar’dan	 bütün	  <i class="calibre4">kadınlar</i>	 da	 iğreniyor.	 Bana	 öyle mahzun	bakma	Lucas.	Meşhur	eline	hâlâ	sahipsin.”	Yumruğuyla	pompalama	hareketi	yaptı. </p>
<p class="calibre1">Codd,	 Kargagöz	 tek	 elini	 adamın	 göğsüne	 koyana	 kadar	 küfretti.	 “Bu	 nazik	 bir	 tavır	 mıydı	 Asha? </p>
<p class="calibre1">Lucas’ı	can	evinden	vurdun.” </p>
<p class="calibre1">“Onu	 aletinden	 vurmaktan	 daha	 kolay.	 Her	 adamdan	 daha	 iyi	 balta	 fırlatırım	 ama	 hedef	 çok	 küçük olunca...” </p>
<p class="calibre1">“Bu	 kız	 kendini	 kaybetmiş,”	 diye	 hırladı	 Çimdiksurat	 Jon	 Myre.	 “Balon	 onun	 bir	 erkek	 olduğuna inanmasına	izin	verdi.”	“Senin	baban	da	seninle	aynı	hatayı	yaptı,”	dedi	Asha. </p>
<p class="calibre1">“Onu	 bana	 ver	 Euron,”	 diye	 önerdi	 Kızıl	 Kürekçi.	 “Poposunu	 benim	 saçlarım	 gibi	 kırmızı	 olana kadar	tokatlayayım.” </p>
<p class="calibre1">“Gel	 de	 dene,”	 dedi	 Asha	 “ve	 seni	 bundan	 sonra	 Kızıl	 Hadım	 diye	 çağıralım.”	 Elinde	 bir	 fırlatma baltası	 vardı,	 Asha	 baltayı	 havaya	 fırlattı	 ve	 ustaca	 yakaladı.	 “İşte	 benim	 kocam.	 Beni	 isteyen	 erkekler onunla	dövüşmeli	amca.” </p>
<p class="calibre1">Victarion	yumruğunu	masaya	vurdu.	“Burada	kan	dökülmeyecek.	Euron,	şu...	evcil	hayvanlarını...	al ve	git.” </p>
<p class="calibre1">“Senden	 daha	 sıcak	 bir	 karşılama	 beklerdim	 kardeşim.	 Ben	 senin	 büyüğünüm...	 ve	 yakında	 meşru kralın	olacağım.” </p>
<p class="calibre1">Victarion’un	yüzü	karardı.	“Kral	şûrası	konuştuğunda,	ahşap	tacı	kimin	takacağını	göreceğiz.” </p>
<p class="calibre1">“İşte	 bu	 konuda	 hemfikir	 olabiliriz.”	 Euron,	 iki	 parmağını	 sol	 gözünü	 kapatan	 yamaya	 götürdü	 ve çadırdan	ayrıldı.	Diğerleri	kırma	köpekler	misali	onu	takip	etti.	Adamların	arkasında	sessizlik	kaldı,	ta	ki Küçük	Lenwood	Tawney	kemanını	eline	alana	kadar.	Şarap	ve	bira	tekrar	akmaya	başladı	ama	konukların çoğunun	susuzluğu	geçmişti.	Eldred	Codd,	kanlı	elini	tutarak	dışarı	çıktı.	Sonra	da	Will	Humble,	Hotho Harlaw	ve	Goodbrotherlar’ın	büyük	bölümü. </p>
<p class="calibre1">“Amca.”	Asha,	elini	Victarion’un	omzuna	koydu.	“Benimle	biraz	yürür	müsün?” </p>
<p class="calibre1">Çadırın	 dışında	 rüzgâr	 esiyordu.	 Bulutlar,	 ayın	 solgun	 yüzünün	 önünden	 koşarak	 geçiyordu.	 Hızla hareket	 eden	 kadırgalara	 benziyorlardı.	 Yıldızlar	 az	 ve	 solgundu.	 Dargemiler	 bütün	 kıyı	 boyunca yatıyordu,	 köpüklü	 dalgaların	 içinden	 yükselen	 direkler	 bir	 ormana	 benziyordu.	 Victarion,	 gemi gövdelerinin	 kuma	 yerleşirken	 çıkardığı	 çatırtıları	 duyabiliyordu.	 Gemilerin	 halatlarının	 feryadını	 ve sancaklarının	 şaklamasını	 duydu.	 İleride,	 koyun	 derin	 sularında	 daha	 büyük	 gemiler	 demirliydi;	 sisle kaplanmış	gaddar	gölgeler. </p>
<p class="calibre1">Sahil	 boyunca,	 kamplardan	 ve	 yemek	 ateşlerinden	 uzakta,	 kıyıya	 vuran	 köpüklü	 dalgaların	 hemen üzerinde	yan	yana	yürüdüler.	“Bana	doğruyu	söyle	amca,”	dedi	Asha,	“Euron	neden	öyle	aniden	gitti?” </p>
<p class="calibre1"><a id="p182"></a>“Kargagöz	sık	sık	yağma	yapmaya	giderdi.” </p>
<p class="calibre1">“Hiç	bu	kadar	uzun	sürmezdi.” </p>
<p class="calibre1"> <i class="calibre4">“Sükûnet’</i> i	doğuya	götürdü.	Uzun	bir	yolculuk.” </p>
<p class="calibre1"> <i class="calibre4">“Neden</i>	 gittiğini	 sordum,	 nereye	 gittiğini	 değil.”	 Victarion	 cevap	 vermeyince,	 “Sükûnet	 denize açıldığından	 ben	 uzaklardaydım,”	 dedi	 Asha.	 “Kara	 Rüzgâr’ı	 Arbor’ın	 çevresinden	 dolaştırıp Basamaktaşı’na	götürmüştüm,	Lysli	korsanlardan	birkaç	incik	boncuk	almak	için.	Eve	döndüğümde	Euron gitmişti	ve	senin	yeni	karın	ölmüştü.” </p>
<p class="calibre1">“O	 sadece	 bir	 tuz	 karısıydı.”	 Victarion,	 karısını	 yengeçlere	 verdiği	 günden	 beri	 başka	 bir	 kadına dokunmamıştı.  <i class="calibre4">Kral	 olduğumda	 bir	 eş	 almam	 gerekecek.	 Kraliçem	 olacak	 ve	 oğullarımı	 doğuracak</i> <i class="calibre4">gerçek	bir	eş.	Bir	kralın,	bir	veliahtı	olmalı. </i></p>
<p class="calibre1">“Babam	 o	 kadın	 hakkında	 konuşmayı	 redderdi,”	 dedi	 Asha.	 “Kimsenin	 değiştiremeyeceği	 şeyler hakkında	konuşmak	faydasızdır.”	Bu	konu	Victarion’u	yoruyordu.	“Okuyucu’nun	dargemisini	gördüm.” </p>
<p class="calibre1">“Onu	Kitap	Kulesi’nden	çıkarmak	için	bütün	cazibemi	kullanmam	gerekti.” </p>
<p class="calibre1">O	  <i class="calibre4">hâlde	 Harlawlar, </i>	  <i class="calibre4">Asha’nın	 tarafında. </i>	 Victarion’un	 alnındaki	 çizgiler	 derinleşti.	 “Hükmetmeyi umamazsın.	Sen	bir	kadınsın.” </p>
<p class="calibre1">“İşeme	yarışmalarını	sürekli	kaybetmemin	sebebi	bu	mu?”	Asha	güldü.	“Amca,	bunu	söylemek	bana</p>
<p class="calibre1">keder	veriyor	ama	haklı	olabilirsin.	Dört	gün	ve	dört	gecedir	kaptanlar	ve	krallarla	birlikte	içki	içiyorum, onların	 söylediklerini	 dinliyorum...	 ve	 söylemediklerini.	 Kendi	 adamlarım	 ve	 Harlawlar’ın	 çoğu	 benim tarafımda.	 Tris	 Botley	 ve	 birkaç	 başka	 adam	 da	 öyle.	 Bu	 yeterli	 değil.”	 Bir	 taşı	 tekmeledi,	 taş	 suyun üstünde	sekerek	iki	dargeminin	arasına	gitti.	“Amcamın	adını	bağırmayı	düşünüyorum.” </p>
<p class="calibre1">“Hangi	 amcanın?”	 diye	 sordu	 Victarion.	 “Uç	 amcan	 var.”	 “Bir	 de	 dayım.	 Amca,	 dinle	 beni.	 Ahşap tacı	senin	başına	bizzat	ben	yerleştireceğim...	yönetimi	paylaşmayı	kabul	edersen.”	“Yönetimi	 <i class="calibre4">paylaşmak</i> mı?	 Bu	 nasıl	 olabilir?”	 Kadının	 söyledikleri	 bir	 anlam	 ifade	 etmiyordu.  <i class="calibre4">Benim	 kraliçem	 olmak	 mı</i> <i class="calibre4">istiyor</i>?	 düşündü	 Victarion,	 kendini	 Asha’ya	 daha	 önce	 hiç	 bakmadığı	 bir	 şekilde	 bakarken	 buldu. </p>
<p class="calibre1">Erkekliğinin	sertleşmeye	başladığını	hissedebiliyordu.	O	 <i class="calibre4">Balon’ın	kızı</i>,	diye	anımsattı	kendine.	Kapılara balta	 fırlatan	 o	 küçük	 kızı	 hatırladı.	 Kollarını	 göğsünde	 birleştirdi.	 “Deniztaşı	 Tahtı’nda	 sadece	 bir	 kişi oturabilir.” </p>
<p class="calibre1">“O	hâlde	bırak	da	amcam	otursun,”	dedi	Asha.	“Sırtını	kollamak	ve	kulağına	fısıldamak	için	arkanda duracağım.	 Hiçbir	 kral	 tek	 başına	 hükmedemez.	 Ejderhalar	 Demir	 Taht’ta	 oturduklarında	 bile,	 onlara yardım	eden	adamlara	sahiplerdi.	Kral	Elleri.	Senin	El’in	olmama	izin	ver	amca.” </p>
<p class="calibre1">Kadın	 bir	 El	 şöyle	 dursun,	 daha	 önce	 hiçbir	 Ada	 Kralı	 bir	 El’e	 ihtiyaç	 duymamıştı.  <i class="calibre4">Kaptanlar	 ve</i> <i class="calibre4">krallar	içki	masalarında	benimle	alay	ederler. </i>	“Neden	benim	El’im	olmak	istiyorsun?” </p>
<p class="calibre1">“Bu	 savaş	 bizi	 bitirmeden	 önce	 bu	 savaşı	 bitirmek	 için.	 Kazanabileceğimiz	 her	 şeyi	 kazandık...	 ve barış	yapmadığımız	takdirde	hepsini	aynı	hızla	kaybedebiliriz.	Leydi	Glover’a	her	tür	nezaketi	gösterdim. </p>
<p class="calibre1">Kadın,	 lordunun	 benimle	 görüşeceğine	 dair	 yemin	 ediyor.	 Derinorman	 Kalesi’ni,	 Torrhen	 Kalesi’ni	 ve Moat	 Cailin’i	 geri	 verirsek,	 kuzeyli	 adamların	 Deniz	 Ejderi	 Burnu’yla	 Taşlı	 Kıyı’nın	 tamamını	 bize devredeceğini	 söylüyor.	 O	 topraklar	 az	 nüfuslu	 ama	 bütün	 adaların	 toplamından	 on	 kat	 büyükler. </p>
<p class="calibre1">Antlaşma,	bir	rehine	değiş	tokuşuyla	mühürlenecek	ve	iki	taraf	Demir	Taht’a	karşı	iş	birliği	yapacak...” </p>
<p class="calibre1">Victarion	 güldü.	 “Şu	 Leydi	 Glover	 seni	 aptal	 yerine	 koymuş	 yeğenim.	 Deniz	 Ejderi	 Burnu	 ve	 Taşlı Kıyı	 bizim.	 Neden	 herhangi	 bir	 şeyi	 geri	 verelim?	 Kışyarı	 yandı	 ve	 yıkıldı.	 Genç	 Kurt	 toprağın	 içinde başsız	bir	hâlde	çürüyor.  <i class="calibre4">Bütün</i>	kuzey	bizim	olacak,	tıpkı	babanın	düşlediği	gibi.” </p>
<p class="calibre1">“Dargemiler	 ağaçların	 arasında	 kürek	 çekmeyi	 öğrendiğinde	 olabilir.	 Bir	 balıkçı,	 gri	 bir	 leviathan tutabilir	 ama	 onu	 serbest	 bırakmazsa,	 canavar	 onu	 derinlere	 sürükleyip	 öldürür.	 Kuzey,	 elimizde tutamayacağımız	kadar	büyük	ve	kuzeyli	adamlarla	dolu.”	“Oyuncak	bebeklerine	geri	dön	yeğenim.	Savaş</p>
<p class="calibre1">kazanmayı	da	savaşçılara	bırak.”	Victarion,	Asha’ya	yumruklarını	gösterdi.	“Benim	iki	elim	var.	Hiçbir</p>
<p class="calibre1"><a id="p183"></a>adamın	üç	ele	ihtiyacı	yoktur.” </p>
<p class="calibre1">“Ama	Harlawlar’a	ihtiyacı	olan	bir	adam	tanıyorum.”	“Kambur	Hotho	bana	kızını	önerdi,	kraliçem</p>
<p class="calibre1">olarak.	Eğer	kızı	alırsam	Harlawlar	benim	olur.” </p>
<p class="calibre1">Bu,	Asha’yı	şaşırttı.	“Harlaw	Hanedanı’nı	Lord	Rodrik	yönetiyor.” </p>
<p class="calibre1">“Rodrik’in	kızı	yok,	sadece	kitapları	var.	Hotho	onun	vârisi	olacak,	ben	de	kral	olacağım.”	Victarion bu	 kelimeleri	 yüksek	 sesle	 söyler	 söylemez,	 kelimeler	 kulağa	 gerçek	 geldi.	 “Kargagöz	 uzun	 zamandır uzaklarda.” </p>
<p class="calibre1">“Bazı	 adamlar	 uzak	 mesafeden	 daha	 büyük	 görünür,”	 diye	 uyardı	 Asha.	 “Cesaretin	 varsa	 yemek ateşlerinin	 arasında	 yürü	 ve	 konuşmaları	 dinle.	 Adamlar	 ne	 senin	 gücünden	 ne	 de	 benim	 dillere	 destan güzelliğimden	 bahsediyor.	 Sadece	 Kargagöz’ü	 konuşuyorlar;	 gördüğü	 uzak	 yerleri,	 tecavüz	 ettiği kadınları,	 öldürdüğü	 adamları,	 yağmaladığı	 şehirleri	 ve	 Lannis	 Limanı’nda	 Lord	 Tywin’in	 donanmasını nasıl	yaktığını...” </p>
<p class="calibre1">“Aslanın	 donanmasını	  <i class="calibre4">ben</i>	 yaktım,”	 dedi	 Victarion.	 “İlk	 meşaleyi	 Tywin’in	 amiral	 gemisine	 kendi ellerimle	fırlattım.”	“Planı	Kargagöz	kurdu.”	Asha	elini	amcasının	koluna	koydu.	“Ve	karını	da	öldürdü... </p>
<p class="calibre1">öldürmedi	mi?” </p>
<p class="calibre1">Balon	bu	konuda	konuşmamalarını	emretmişti	ama	Balon	ölmüştü.	“Kadının	karnına	bir	bebek	koydu</p>
<p class="calibre1">ve	onu	öldürme	işini	bana	bıraktı.	Onu	da	öldürecektim	ama	Balon,	salonunda	akraba	cinayeti	işlenmesine izin	vermedi.	Euron’u	sürgüne	gönderdi,	asla	dönmemek	üzere...” </p>
<p class="calibre1">“...Balon	yaşadığı	sürece?” </p>
<p class="calibre1">Victarion	yumruklarına	baktı.	“Karım	bana	boynuz	taktı.	Başka	seçeneğim	yoktu.”  <i class="calibre4">Eğer	 duyulsaydı</i> <i class="calibre4">insanlar	 bana	 gülerdi,	 onunla	 yüzleştiğimde	 Kargagöz’ün	 güldüğü	 gibi. </i>	  <i class="calibre4">“Karın	 bana	 ıslak	 ve	 arzulu</i> <i class="calibre4">bir	 hâlde	 geldi” </i>	 diyerek	 böbürlenmişti	 Euron.  <i class="calibre4">“Görünüşe	 göre	 Victarion’un	 her	 yeri	 büyük	 ama	 asıl</i> <i class="calibre4">önemli	olan	kısmı	küçük.” </i>	Fakat	Victarion	bunları	Asha’ya	söyleyemezdi. </p>
<p class="calibre1">“Senin	için	üzgünüm,”	dedi	Asha,	“karın	için	daha	da	üzgünüm...	ama	bana,	Deniztaşı	Tahtı’nı	kendim için	talep	etmekten	başka	seçenek	bırakmıyorsun.” </p>
<p class="calibre1"> <i class="calibre4">Yapamazsın. </i>	“Harcayacağın	nefes	senin	kadın.” </p>
<p class="calibre1">“Benim,”	dedi	Asha	ve	Victarion’u	tek	başına	bıraktı. </p>
<p class="calibre1"><b class="calibre3">	</b></p>
<p class="calibre1"><a id="p184"></a><b class="calibre3">BOĞULMUŞ	ADAM</b></p>
<p class="calibre1">Aeron	 Greyjoy,	 ancak	 kolları	 ve	 bacakları	 soğuktan	 uyuştuğunda	 kıyıya	 döndü	 ve	 giysilerini	 tekrar giydi. </p>
<p class="calibre1">Rahip,	hâlâ	eskiden	olduğu	o	zayıf	yaratıkmış	gibi	Kargagöz’ün	önünden	kaçmıştı	ama	başına	vuran</p>
<p class="calibre1">dalgalar	ona	o	adamın	öldüğünü	bir	kez	daha	hatırlattı.  <i class="calibre4">Ben	denizden	tekrar	doğdum,	daha	güçlü	ve	daha</i> <i class="calibre4">zorlu	 bir	 adam	 olarak. </i>	 Hiçbir	 ölümlü	 onu	 korkutamazdı,	 karanlığın	 ya	 da	 ruhunun	 gri	 ve	 dehşet	 verici kemiklerinin	korkutacağından	fazla	değil.  <i class="calibre4">Açılan	bir	kapının	sesi.	Paslı	bir	menteşenin	çığlığı</i>. </p>
<p class="calibre1">Rahip	giyinirken,	en	son	on	beş	gün	önce	yıkanan	ve	tuz	yüzünden	katılaşan	giysileri	çıtırdadı.	Yün, Aeron’ın	 ıslak	 göğsüne	 yapıştı	 ve	 saçlarından	 süzülen	 deniz	 suyunu	 içti.	 Rahip,	 su	 matarasını	 doldurup omzuna	astı. </p>
<p class="calibre1">Aeron	 kumsalda	 yürürken,	 su	 dökmekten	 dönen	 bir	 boğulmuş	 adam	 karanlıkta	 ona	 çarptı. </p>
<p class="calibre1">“Buharsaçlı,”	 diye	 mırıldandı.	 Aeron,	 elini	 adamın	 başına	 koydu,	 onu	 kutsadı	 ve	 yoluna	 devam	 etti. </p>
<p class="calibre1">Ayağının	altındaki	zemin	yükseldi;	önce	hafifçe,	sonra	daha	dik	bir	şekilde.	Ayak	parmaklarının	arasında otları	 hissettiğinde,	 Aeron	 kumsalı	 arkada	 bıraktığını	 anladı.	 Dalgaların	 sesini	 dinleyerek	 ağır	 ağır tırmandı.  <i class="calibre4">Deniz	asla	bitkin	düşmez.	Ben	de	o	kadar	yorulmaz	olmalıyım. </i></p>
<p class="calibre1">Tepenin	 zirvesinde,	 kırk	 dört	 devasa	 taş	 kaburga,	 büyük	 beyaz	 ağaçların	 gövdeleri	 gibi	 topraktan yükseliyordu.	 Görüntü	 Aeron’ın	 kalbinin	 daha	 hızlı	 atmasına	 sebep	 oldu.	 Nagga	 ilk	 deniz	 ejderhasıydı, dalgalardan	 çıkan	 ejderhaların	 en	 kudretlisi.	 Deniz	 canavarları	 ve	 leviathanlarla	 beslenir,	 öfkesiyle adaları	 boğardı.	 Buna	 rağmen,	 Gri	 Kral	 onu	 katletmiş	 ve	 Boğulmuş	 Tanrı	 onun	 kemiklerini	 taşa çevirmişti;	böylece	insanlar	ilk	kralların	cesaretinden	asla	şüphe	etmeyecekti.	Nagga’nın	kaburgaları,	Gri Kral’ın	kalesinin	kirişleri	ve	sütunları	olmuştu,	çenesi	de	kralın	tahtı.  <i class="calibre4">Kral	bin	yedi	yıl	boyunca	burada</i> <i class="calibre4">hüküm	sürdü, </i>	diye	hatırladı	Aeron.  <i class="calibre4">Denizkızı	eşiyle	burada	evlendi	ve	Fırtına	Tanrısı’na	karşı	savaşını</i> <i class="calibre4">burada	 planladı.	 Taşı	 ve	 tuzu	 buradan	 yönetti,	 deniz	 yosunlarından	 örülmüş	 giysiler	 giydi	 ve</i> <i class="calibre4">Nagga’nın	dişlerinden	yapılmış	beyaz	bir	taç	taktı. </i></p>
<p class="calibre1">Ama	 bu,	 toprakta	 ve	 denizde	 hâlâ	 kudretli	 adamların	 ikâmet	 ettiği	 şafak	 günlerindeydi.	 Kale, Nagga’nın	 canlı	 ateşiyle	 ısıtılırdı;	 Gri	 Kral,	 ateşi	 kendi	 kölesi	 hâline	 getirmişti.	 Kalenin	 duvarlarına, gümüş	 deniz	 yosunlarından	 dokunmuş	 fevkalade	 güzellikte	 halılar	 asılmıştı.	 Gri	 Kral’ın	 savaşçıları, sedeften	 oyulmuş	 tahtlarda	 oturur	 ve	 büyük	 bir	 denizyıldızı	 şeklindeki	 masada	 denizin	 bahşettiklerini yerdi.  <i class="calibre4">Gitti,	 bütün	 o	 görkem	 gitti. </i>	 Adamlar	 şimdi	 daha	 küçüktü	 ve	 hayatları	 kısalmıştı.	 Gri	 Kralın ölümünün	 ardından,	 Fırtına	 Tanrısı,	 Nagga’nın	 ateşini	 boğmuştu.	 Koltuklar	 ve	 duvar	 halıları	 çalınmıştı. </p>
<p class="calibre1">Çatı	ve	duvarlar	çürümüştü.	Gri	Kralın,	azı	dişlerinden	yapılmış	tahtı	bile	deniz	tarafından	yutulmuştu.	Bir zamanların	mucizesini	demirdoğumlulara	hatırlatmak	üzere	sadece	Nagga’nın	kemikleri	kalmıştı. </p>
<p class="calibre1"> <i class="calibre4">Bu	yeterli</i>,	diye	düşündü	Aeron	Greyjoy. </p>
<p class="calibre1">Taşlı	 zirveye	 dokuz	 geniş	 basamak	 oyulmuştu.	 Arkada,	 Eski	 Wyk’in	 uğultulu	 tepeleri	 yükseliyordu, daha	uzakta	siyah	ve	zalim	dağlar	görünüyordu.	Aeron,	bir	zamanlar	kale	kapılarının	olduğu	yerde	durdu, su	 matarasının	 tıpasını	 çıkardı,	 bir	 yudum	 tuzlu	 su	 içti	 ve	 yüzünü	 denize	 döndü.  <i class="calibre4">Denizden	 doğduk	 ve</i> <i class="calibre4">denize	 dönmeliyiz. </i>	 Burada	 bile,	 dalgaların	 biteviye	 gürültüsünü	 duyabiliyor	 ve	 suların	 altında	 saklanan tanrının	kuvvetini	hissedebiliyordu.	Aeron	dizlerinin	üstüne	çöktü.  <i class="calibre4">Bana	insanlarını	gönderdin, </i>	diye	dua etti.  <i class="calibre4">Salonlarını	 ve	 kulübelerini,	 kalelerini	 ve	 kulelerini	 bırakıp,	 bütün	 balıkçı	 köylerinden	 ve	 gizli</i> <i class="calibre4">vadilerden	 Nagga’nın	 kemiklerine	 geldiler.	 Şimdi	 onlara,	 gerçek	 kralları	 önlerinde	 durduğunda	 onu</i> <i class="calibre4">tanıma	 irfanı	 ve	 sahteden	 uzak	 durma	 gücü	 ver. </i>	 Bütün	 gece	 dua	 etti;	 tanrı	 onun	 içindeyken	 Aeron Greyjoy’un	uykuya	ihtiyacı	yoktu,	tıpkı	dalgaların	ya	da	denizdeki	balıkların	olmadığı	gibi. </p>
<p class="calibre1">İlk	ışık	gizlice	dünyaya	girerken,	kara	bulutlar	rüzgârın	önünde	koştu.	Siyah	gökyüzü,	arduvaz	gibi	gri oldu.	Siyah	deniz,	gri	yeşile	döndü.	Koyun	karşısındaki	Büyük	Wyk’in	siyah	dağları,	asker	çamların	mavi</p>
</body>
</html>
