<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kargaların Ziyafeti</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:10:30+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Yüz	limonlu	kek	ve</p>
<p class="calibre1"> <i class="calibre4">beş</i></p>
<p class="calibre1">hikâye	istiyorum!” </p>
<p class="calibre1"> <i class="calibre4">Popona	yüz	şaplak	ve	yüzüne	beş	tokat	atmak	istiyorum.	Petyr	burada	olsaydı	böyle	davranmaya</i></p>
<p class="calibre1"><a id="p440"></a> <i class="calibre4">cesaret	edemezdin. </i></p>
<p class="calibre1">Küçük	 lord,	 üvey	 babasından	 çok	 korkuyordu.	 Alayne	 zorla	 gülümsedi.	 “Lordum	 nasıl	 isterse.	 Ama yıkanmadan,	 giyinmeden	 ve	 yola	 çıkmadan	 önce	 hiçbir	 şey	 alamazsın.	 Haydi,	 sabah	 bitmeden hazırlanalım.”	Çocuğun	elini	tuttu	ve	onu	yataktan	çıkardı. </p>
<p class="calibre1">Fakat	Alayne	hizmetçileri	çağıramadan	önce,	Tatlıbülbül	kollarını	Alayne’in	boynuna	doladı	ve	onu öptü.	Küçük	bir	çocuğun	beceriksiz	öpücüğüydü.	Robert	Arryn’ın	yaptığı	her	şey	beceriksizceydi. </p>
<p class="calibre1"> <i class="calibre4">Eğer	gözlerimi	kapatırsam,	onun	Çiçek	Şövalyesi	olduğunu	hayal	edebilirim. </i></p>
<p class="calibre1">Sör	 Loras	 bir	 zamanlar	 Sansa	 Stark’a	 bir	 gül	 vermişti	 ama	 onu	 hiç	 öpmemişdi...	 ve	 Alayne	 Taş’ı hiçbir	Tyrell	hiçbir	zaman	öpmezdi.	Alayne	güzeldi	ama	yatağın	yanlış	tarafında	doğmuştu. </p>
<p class="calibre1">Çocuğun	dudakları	onun	dudaklarına	değerken,	Alayne	kendini	başka	bir	öpücüğü	düşünürken	buldu. </p>
<p class="calibre1">Adamın	 zalim	 ağzı	 onun	 ağzına	 kapanırken	 kendisini	 nasıl	 hissettiğini	 hâlâ	 hatırlıyordu.	 Yeşil	 ateş</p>
<p class="calibre1">gökyüzünü	doldururken,	adam	karanlıkta	Sansa’nın	odasına	gelmişti. </p>
<p class="calibre1"> <i class="calibre4">Bir	şarkıyla	bir	öpücük	aldı	ve	bana	kanlı	bir	pelerinden	başka	bir	şey	bırakmadı. </i></p>
<p class="calibre1">Artık	önemi	yoktu.	O	gün	geçmişti,	Sansa	da	öyle. </p>
<p class="calibre1">Alayne	 küçük	 lordu	 kendinden	 uzaklaştırdı.	 “Bu	 kadar	 yeter.	 Kapılar’a	 vardığımızda	 beni	 tekrar öpebilirsin,	tabii	sözünü	tutarsan.” </p>
<p class="calibre1">Üstat	Colemon,	Maddy	ve	Gretchel’le	birlikte	dışarıda	bekliyordu.	Saçlarındaki	dışkıyı	yıkamış	ve kıyafetini	 değiştirmişti.	 Robert’ın	 yaverleri	 de	 gelmişti.	 Terrance	 ve	 Gyles	 belanın	 kokusunu	 her	 zaman alırlardı. </p>
<p class="calibre1">Alayne	 hizmetçi	 kadınlara,	 “Lord	 Robert	 kendisini	 daha	 güçlü	 hissediyor,”	 dedi.	 “Lordun	 banyosu için	 sıcak	 su	 getirin	 ama	 onu	 haşlamamaya	 dikkat	 edin.	 Düğümleri	 açarken	 saçlarını	 çekmeyin,	 bundan nefret	ediyor.”	Yaverlerden	biri	kıs	kıs	güldü.	“Terrance,”	dedi	Alayne,	“lordun	binicilik	kıyafetlerini	ve en	kalın	pelerinini	yatağın	üstüne	ser.	Gyles,	sen	kırık	lazımlığı	temizleyebilirsin.” </p>
<p class="calibre1">Gyles	Grafton	yüzünü	buruşturdu.	“Ben	temizlikçi	değilim.” </p>
<p class="calibre1">“Leydi	 Alayne	 ne	 diyorsa	 onu	 yap,	 yoksa	 Lothor	 Brune	 yapmadığını	 duyar,”	 dedi	 Üstat	 Colemon. </p>
<p class="calibre1">Koridor	 boyunca	 yürüyen	 ve	 sarmal	 merdivenden	 aşağı	 inen	 Alayne’i	 takip	 etti.	 ‘Yardımınız	 için minnetarım	 leydim,”	 dedi.	 “Ona	 nasıl	 davranacağınızı	 biliyorsunuz.”	 Duraksadı.	 “Lordun	 yanındayken herhangi	bir	titreme	gözlemlediniz	mi?” </p>
<p class="calibre1">“Elini	 tuttuğumda	 parmakları	 hafifçe	 titriyordu	 ama	 hepsi	 bu.	 Sütüne	 kötü	 bir	 şey	 kattığınızı söylüyor.” </p>
<p class="calibre1">“Kötü?”	 Colemon	 gözlerini	 kırpıştırdı	 ve	 adamın	 boğazındaki	 elma	 yukarı	 aşağı	 hareket	 etti.	 “Ben sadece...	burnu	kanıyor	muydu?” </p>
<p class="calibre1">“Hayır.” </p>
<p class="calibre1">“İyi.	Bu	iyi.”	Adam,	saçma	derecede	uzun	ve	cılız	olan	boynunun	üstündeki	başını	salladığında,	üstat zinciri	hafifçe	şıngırdadı.	“Bu	iniş...	lorda	biraz	haşhaş	sütü	verirsem	iniş	onun	için	çok	daha	güvenli	olur leydim.	Lordumuz	uyuklarken,	Mya	Taş	onu	en	sağlam	ayaklı	katırlarından	birinin	sırtına	bağlar.” </p>
<p class="calibre1">“Kartal	 Yuvası	 Lordu,	 kendi	 dağından	 aşağı,	 bir	 arpa	 çuvalı	 gibi	 eşek	 sırtına	 bağlanmış	 hâlde inemez.”	Alayne	bu	konuda	kararlıydı.	Robert’ın	kırılganlığının	ve	korkaklığın	gerçek	boyutlarını	açıkça sergileyemezlerdi,	babası	Alayne’i	bu	konuda	uyarmıştı. </p>
<p class="calibre1"> <i class="calibre4">Keşke	burada	olsaydı.	O	ne	yapılması	gerektiğini	bilirdi. </i></p>
<p class="calibre1">Fakat	Petyr	Baelish,	Lord	Lyonel	Corbray’in	düğününe	katılmak	üzere	Vadi’nin	diğer	ucuna	gitmişti. </p>
<p class="calibre1">Kırk	 küsür	 yaşında	 çocuksuz	 bir	 dul	 olan	 Corbray,	 Martı	 Kasabalı	 zengin	 bir	 tacirin	 on	 altı	 yaşındaki gürbüz	 kızıyla	 evleniyordu.	 Bu	 izdivaca	 bizzat	 Petyr	 aracı	 olmuştu.	 Gelinin	 çeyizinin	 şaşkınlık	 verici olduğu	söyleniyordu;	öyle	olmalıydı,	çünkü	kız	sıradan	doğumluydu.	Corbray’in	tebaası	da	orada	olacaktı; iki	 Lord	 Waxley,	 Grafton,	 Lynderly,	 bazı	 önemsiz	 lordlar,	 arazi	 sahibi	 şövalyeler	 ve...	 Petyr’la	 yakın</p>
<p class="calibre1"><a id="p441"></a>zaman	 önce	 uzlaşmış	 olan	 Lord	 Belmore.	 Diğer	 Istidacı	 Lordlar’ın	 düğün	 töreninden	 uzak	 duracağı düşünülüyordu,	bu	yüzden	Petyr’in	iştiraki	elzemdi. </p>
<p class="calibre1">Alayne	 bütün	 bunları	 gayet	 iyi	 anlıyordu	 ama	 Petyr’ın	 yokluğu,	 Tatlıbülbül’ü	 güvenli	 bir	 şekilde dağdan	indirme	mesuliyetinin	Alayne’e	kaldığı	anlamına	geliyordu.	“Lordumuza	bir	kupa	tatlı	süt	verin,” </p>
<p class="calibre1">dedi	Alayne,	Üstat	Colemon’a.	“Bu	onun	yolculuk	sırasında	titremesini	engeller.” </p>
<p class="calibre1">“Daha	 üç	 gün	 önce	 bir	 kupa	 içti,”	 diye	 itiraz	 etti	 Colemon.	 “Ve	 dün	 gece	 bir	 kupa	 daha	 istedi	 ama vermediniz.” </p>
<p class="calibre1">“Çok	 erkendi.	 Leydim,	 anlamıyorsunuz.	 Lord	 Savunucu’ya	 da	 söylediğim	 gibi,	 bir	 çimdik	 tatlıuyku titremelere	engel	olur	lâkin	eti	terk	etmez,	zaman	içinde...” </p>
<p class="calibre1">“Eğer	 lordumuz	 bir	 titreme	 krizi	 geçirir	 de	 dağdan	 aşağı	 düşerse,	 zamanın	 hiçbir	 önemi	 kalmaz. </p>
<p class="calibre1">Babam	burada	olsaydı,	size	Lord	Robert’ı	ne	pahasına	olursa	olsun	sakin	tutmanızı	emrederdi.” </p>
<p class="calibre1">“Deniyorum	 leydim,	 lâkin	 krizler	 gitgide	 şiddetleniyor.	 Ve	 kanı	 öyle	 inceldi	 ki	 artık	 lordu sülüklemeye	cesaret	edemiyorum.	Tatlıuyku...	lordun	burnunun	kanamadığından	emin	misiniz?” </p>
<p class="calibre1">“Burnunu	çekiyordu,”	diye	kabul	etti	Alayne,	“ama	kan	görmedim.” </p>
<p class="calibre1">“Lord	 Savunucu’yla	 konuşmalıyım.	 Bu	 ziyafet...	 inişin	 yorgunluğundan	 sonra	 akıllıca	 olur	 mu bilemiyorum.” </p>
<p class="calibre1">“Büyük	 bir	 ziyafet	 olmayacak,”	 dedi	 Alayne.	 “En	 fazla	 kırk	 konuk.	 Lord	 Nestor	 ve	 hanesi,	 Kapı Şövalyesi,	birkaç	önemsiz	lord	ve	maiyetleri...” </p>
<p class="calibre1">“Lord	Robert	yabancılardan	hoşlanmaz,	bunu	biliyorsunuz,	üstelik	içki,	gürültü	ve... </p>
<p class="calibre1"> <i class="calibre4">müzik</i></p>
<p class="calibre1">olacak.	 Müzik	 onu	 korkutuyor.”	 “Müzik	 onu	 sakinleştiriyor,”	 diye	 düzeltti	 Alayne,	 “bilhassa	 yüksek arp.	Robert</p>
<p class="calibre1"> <i class="calibre4">şarkı	söylenmesine</i></p>
<p class="calibre1">katlanamıyor,	 annesi	 Marillion	 tarafından	 öldürüldüğünden	 beri.”	 Alayne	 bu	 yalanı	 öyle	 çok	 tekrar etmişti	ki,	artık	olayı	çoğunlukla	bu	şekilde	hatırlıyordu;	diğeri,	ara	sıra	uykularını	rahatsız	eden	kötü	bir rüyadan	 ibaretti.	 “Lord	 Nestor’ın	 ziyafetinde	 şarkıcılar	 olmayacak.	 Sadece	 flütler	 ve	 kemanlar,	 dans için.”	 Müzik	 çalmaya	 başladığında	 Alayne	 ne	 yapacaktı?	 Bu,	 kalbiyle	 akımın	 farklı	 cevaplar	 verdiği rahatsız	 edici	 bir	 soruydu.	 Sansa	 dans	 etmeyi	 severdi	 ama	 Alayne...	 “Yola	 çıkmadan	 önce	 ona	 bir	 kupa tatlı	süt	verin,	bir	kupa	da	ziyafette,	böylece	sorun	yaşamayız.” </p>
<p class="calibre1">“Pekâlâ.”	 Basamakların	 sonunda	 durdular.	 “Lâkin	 bu	 son	 olmalı.	 Yarım	 yıl	 ya	 da	 daha	 uzun	 bir zaman	için.” </p>
<p class="calibre1">“Bunu	Lord	Savunucu’yla	konuşmalısınız.”	Alayne	kapıyı	açıp	dışarı	çıktı	ve	avlunun	karşısına	geçti. </p>
<p class="calibre1">Colemon	 mesul	 olduğu	 çocuk	 için	 en	 iyi	 olanı	 yapmak	 istiyordu,	 Alayne	 bunu	 biliyordu,	 fakat	 küçük Robert	 için	 en	 iyi	 olanla	 Lord	 Arryn	 için	 en	 iyi	 olan	 her	 zaman	 aynı	 değildi.	 Bunu	 Petyr	 söylemişti	 ve haklıydı. </p>
<p class="calibre1"> <i class="calibre4">Üstat	Colemon	sadece	çocuğu	düşünüyor	ama	babamla	benim	daha	büyük	meselelerimiz	var. </i></p>
<p class="calibre1">Avlu	 karla	 kaplıydı	 ve	 teraslarla	 kulelerden	 kristal	 mızraklara	 benzeyen	 buz	 saçakları	 sarkıyordu. </p>
<p class="calibre1">Kartal	Yuvası	beyaz	taşlardan	inşa	edilmişti	ve	kış	battaniyesi	kaleyi	daha	da	beyaz	yapmıştı. </p>
<p class="calibre1"> <i class="calibre4">Çok	güzel, </i></p>
<p class="calibre1">diye	düşündü	Alayne, </p>
<p class="calibre1"> <i class="calibre4">çok	ulaşılmaz. </i></p>
<p class="calibre1">Ne	 kadar	 çabalarsa	 çabalasın	 bu	 yeri	 sevemiyordu.	 Muhafızlar	 ve	 hizmetkârlar	 aşağı	 inmeden	 önce bile,	kale	bir	lahit	kadar	boş	görünüyordu	ve	Petyr	uzaktayken	daha	da	boş	oluyordu.	Marillion’dan	beri burada	 kimse	 şarkı	 söylememişti.	 Kimse	 yüksek	 sesle	 gülmemişti.	 Tanrılar	 bile	 sessizdi.	 Kartal Yuvası’nda	bir	sept	vardı	ama	rahip	yoktu,	bir	tanrı	korusu	vardı	ama	yürek	ağacı	yoktu.	Alayne	sık	sık, </p>
<p class="calibre1"><a id="p442"></a> <i class="calibre4">burada	hiçbir	dua	yanıt	bulamaz, </i></p>
<p class="calibre1">diye	 düşünüyordu	 ama	 bazen	 kendini	 o	 kadar	 yalnız	 hissediyordu	 ki	 denemek	 zorunda	 kalıyordu.	 Ona yalnızca,	yedi	beyaz	kulenin	arasında	dolaşıp	iç	çekerek	ve	şiddetiyle	Ay	Kapısı’nı	titrerek	rüzgâr	cevap veriyordu.	Kışın	her	şey	daha	da	kötü	olacaktı,	Alayne	bunu	biliyordu. </p>
<p class="calibre1"> <i class="calibre4">Kışın,	burası	soğuk	ve	beyaz	bir	zindana	dönüşecek. </i></p>
<p class="calibre1">Buna	 rağmen,	 kaleden	 ayrılma	 fikri,	 onu	 en	 az	 Robert’ı	 korkuttuğu	 kadar	 korkutuyordu.	 Alayne sadece	 korkusunu	 daha	 iyi	 saklıyordu.	 Babası	 bir	 keresinde,	 korkmanın	 utanılacak	 bir	 şey	 olmadığını söylemişti,	 sadece	 korktuğunu	 göstermek	 utanç	 vericiydi.	 “Bütün	 insanlar	 korkuyla	 yaşar,”	 demişti. </p>
<p class="calibre1">Alayne	buna	inandığından	emin	değildi.	Petyr	Baelish	hiçbir	şeyden	korkmuyordu. </p>
<p class="calibre1"> <i class="calibre4">Bunu	sadece	bana	cesaret	vermek	için	söyledi. </i></p>
<p class="calibre1">Alayne,	 kimliğinin	 açığa	 çıkma	 ihtimalinin	 çok	 daha	 büyük	 olduğu	 Ay	 Kapıları’nda	 cesur	 olmak zorunda	 kalacaktı.	 Petyr’ın	 saraydaki	 dostları,	 kraliçenin	 adamlarının	 İblis’i	 ve	 Sansa	 Stark’ı	 aradığını haber	vermişti.	Alayne	buz	kaplı	taş	basamaklardan	inerken, </p>
<p class="calibre1"> <i class="calibre4">eğer	beni	bulurlarsa	başımı	kaybederim, </i></p>
<p class="calibre1">diye	hatırlattı	kendine. </p>
<p class="calibre1"> <i class="calibre4">Her	daim	Alayne	olmalıyım,	içimde	ve	dışımda. </i></p>
<p class="calibre1">Lothor	Brune	vinç	odasındaydı;	her	biri	üç	insanın	sığabileceği	kadar	büyük	olan	altı	meşe	sepete, kıyafetlerle	 dolu	 sandıkları	 ve	 kumaş	 balyalarını	 yerleştiren	 gardiyan	 Mord’a	 ve	 iki	 hizmetkâr	 adama yardım	 ediyordu.	 Yüz	 seksen	 metre	 aşağıdaki	 yol	 kalesi	 Gök’e	 varmanın	 en	 kolay	 yolu,	 zincirli	 büyük bocurgatlardı;	aksi	hâlde	insan,	doğal	yollarla	oluşmuş	taş	bacadan	aşağı	inmek	zorunda	kalırdı. </p>
<p class="calibre1"> <i class="calibre4">Ya	da	Marillion’ın	ve	ondan	önce	Leydi	Lysa’nın	gittiği	yolu	kullanır. </i></p>
<p class="calibre1">“Çocuk	yataktan	çıktı	mı?”	diye	sordu	Sör	Lothor. </p>
<p class="calibre1">“Ona	banyo	yaptırıyorlar.	Bir	saat	içinde	hazır	olur.” </p>
<p class="calibre1">“Umalım	 da	 olsun.	 Mya	 öğleden	 sonraya	 kadar	 beklemez.”	 Vinç	 odası	 ısıtılmıyordu,	 bu	 yüzden Brune’un	nefesi	her	kelimeyle	buharlaşıyordu. </p>
<p class="calibre1">“Bekler,”	dedi	Alayne.	“Beklemek	zorunda.” </p>
<p class="calibre1">“Bu	 kadar	 emin	 olmayın	 leydim.	 Mya’nın	 kendisi	 de	 yarı	 katır.	 Bence	 hayvanlarını	 tehlikeye atmaktansa,	bizi	burada	açlığa	terk	eder.”	Brune	gülümsedi. </p>
<p class="calibre1"> <i class="calibre4">Mya	Taş'tan	bahsederken	hep	gülümsüyor. </i></p>
<p class="calibre1">Mya,	 Sör	 Lothor’dan	 çok	 daha	 gençti	 ama	 Petyr,	 Lord	 Corbray’le	 tacirin	 kızının	 evliliğini ayarlarken,	 genç	 kızların	 kendilerinden	 daha	 büyük	 adamlarla	 daha	 mutlu	 olduğunu	 söylemişti. </p>
<p class="calibre1">“Masumiyet	ve	tecrübe	kusursuz	bir	evlilik	yaratır,”	demişti. </p>
<p class="calibre1">Alayne,	 Mya’nın	 Sör	 Lothor’la	 ilgili	 ne	 düşündüğünü	 merak	 etti.	 Ezik	 burnu,	 köşeli	 çenesi	 ve	 yüne benzeyen	gri	saçlarıyla	Brune’un	yakışıklı	bir	adam	olduğu	söylenemezdi	ama	çirkin	de	değildi. </p>
<p class="calibre1"> <i class="calibre4">Sıradan	fakat	dürüst	bir	yüz. </i></p>
<p class="calibre1">Sör	 Lothor	 şövalyeliğe	 yükselmiş	 olmasına	 rağmen	 çok	 aşağı	 tabakadan	 geliyordu.	 Bir	 gece Alayne’e,	Kahverengi	Çukur’un	Brunelar’ıyla	akraba	olduğunu	söylemişti;	Kırıkpençe	Burnu’nda	eski	bir şövalye	 ailesi.	 “Babam	 öldüğünde	 onların	 yanma	 gittim,”	 diye	 itiraf	 etmişti	 Brune,	 “ama	 onların	 kanını taşımadığımı	 söylediler	 ve	 beni	 geri	 çevirdiler.”	 Ondan	 sonra	 neler	 olduğunu	 anlatmamıştı	 ama	 silah kullanmayı	zor	yoldan	öğrendiğini	belirtmişti.	Ayıkken	sessiz	fakat	güçlü	bir	adamdı. </p>
<p class="calibre1"> <i class="calibre4">Petyr	onun	sadık	biri	olduğunu	söylüyor	ve	ona	kimseye	güvenmediği	kadar	güveniyor. </i></p>
<p class="calibre1">Alayne,	Brune’un	Mya	Taş	gibi	bir	piç	için	iyi	bir	eş	olacağını	düşündü. </p>
<p class="calibre1"> <i class="calibre4">Eğer	 Mya	 babası	 tarafından	 ikrar	 edilmiş	 olsaydı	 işler	 değişirdi	 ama	 edilmemiş.	 Maddy’nin</i> <i class="calibre4">söylediğine	göre	bakire	de	değil. </i></p>
<p class="calibre1">Mord	 kamçısını	 şaklattı	 ve	 öküzlerin	 ilk	 çifti	 bir	 daire	 içinde	 hantalca	 yürüyerek	 bocurgatı</p>
<p class="calibre1"><a id="p443"></a>döndürmeye	başladı.	Zincir,	taşa	sürtünüp	şıngırdayarak	boşaldı,	meşe	sepet	sallandı	ve	Gök’e	doğru	uzun inişine	başladı. </p>
<p class="calibre1"> <i class="calibre4">Zavallı	öküzler, </i></p>
<p class="calibre1">diye	 düşündü	 Alayne.	 Mord	 aşağı	 inmeden	 önce	 hayvanların	 boğazını	 kesecek	 ve	 onları	 şahinlere bırakacaktı.	Kartal	Yuvası	tekrar	açıldığında,	hayvanlardan	arda	kalanlar	bahar	ziyafeti	için	kızartılacaktı, tabii	 bozulmadılarsa.	 Yaşlı	 Gretchel’in	 iddiasına	 göre,	 bol	 miktarda	 donmuş	 et,	 bereketli	 bir	 yaz mevsiminin	habercisiydi. </p>
<p class="calibre1">“Leydim,”	 dedi	 Sör	 Lothor,	 “bilseniz	 iyi	 olur,	 Mya	 yukarı	 tek	 başına	 gelmedi.	 Yanında	 Leydi Myranda	var.” </p>
<p class="calibre1">“Ah.” </p>
<p class="calibre1"> <i class="calibre4">Sırf	tekrar	aşağı	inmek	için	neden	onca	yol	katedip	yukarı	tırmanmış</i></p>
<p class="calibre1">?	 Myranda	 Royce,	 Lord	 Nestor’ın	 kızıydı.	 Sansa,	 Leydi	 Lysa	 ve	 Lord	 Petyr’la	 birlikte	 Kartal Yuvası’na	çıkarken	Ay	Kapıları’nı	ziyaret	etmişti	fakat	Myranda	o	sırada	kalede	değildi.	Bununla	birlikte, Alayne,	 Kartal	 Yuvası’nın	 askerlerinden	 ve	 hizmetçilerinden	 kızla	 ilgili	 çok	 şey	 duymuştu.	 Leydi Myranda’nın	annesi	uzun	zaman	önce	ölmüştü,	kaleyi	babası	adına	o	çekip	çeviriyordu	ve	dedikodulara göre,	 Myranda	 evdeyken	 kale	 çok	 daha	 canlı	 bir	 yer	 oluyordu.	 Petyr,	 Alayne’i,	 “Er	 ya	 da	 geç	 Myranda Royce’la	tanışmak	zorunda	 kalacaksın,”	diye	uyarmıştı.	 “Tanıştığında	dikkatli	ol.	 Myranda	neşeli	aptalı oynamayı	sever	ama	o	maskenin	altında	babasından	daha	kurnazdır.	Onun	etrafındayken	diline	dikkat	et.” </p>
<p class="calibre1"> <i class="calibre4">Edeceğim, </i></p>
<p class="calibre1">diye	düşündü	Alayne, </p>
<p class="calibre1"> <i class="calibre4">ama	dikkat	etmeye	bu	kadar	erken	başlamam	gerekeceğini	bilmiyordum. </i></p>
<p class="calibre1">“Robert	 mutlu	 olacak.”	 Küçük	 lord,	 Myranda	 Royce’dan	 hoşlanıyordu.	 “Müsaadenizle	 sör. </p>
<p class="calibre1">Eşyalarımı	 toplamam	 gerek.”	 Alayne	 odasına	 çıkan	 basamakları	 son	 bir	 kez	 tırmandı.	 Pencereler kapatılmış	ve	sürgülenmiş,	mobilyalar	örtülmüştü.	Alayne’in	bazı	eşyaları	daha	önce	aşağı	taşınmıştı,	geri kalanlar	 kaldırılmıştı.	 Leydi	 Lysa’nın	 bütün	 ipeklileri	 ve	 kürkleri,	 Alayne’in	 ince	 ketenleri	 ve	 pelüşlü kadifeleri,	Myr	dantelleri	ve	işlemeli	kıyafetleri;	hepsi	yukarıda	kalacaktı.	Alayne	aşağıda	mütevazı	bir şekilde	giyinmeliydi;	mütevazı	doğumlu	bir	kıza	yakışan	buydu. </p>
<p class="calibre1"> <i class="calibre4">Önemli	değil, </i></p>
<p class="calibre1">dedi	kendine. </p>
<p class="calibre1"> <i class="calibre4">En	iyi	kıyafetlerimi	giymeye	burada	bile	cesaret	edemedim. </i></p>
<p class="calibre1">Gretchel	 yatağın	 örtülerini	 kaldırmış	 ve	 Alayne’in	 kıyafetlerinin	 geri	 kalanını	 dışarı	 çıkarmıştı. </p>
<p class="calibre1">Alayne	hâlihazırda	iki	kat	iç	çamaşırı	ve	yün	çoraplar	giyiyordu.	Şimdi	kuzu	yününden	yapılmış	bir	üstlük ve	 başlıklı	 bir	 kürk	 pelerin	 giydi.	 Pelerinin	 yakasını	 Petyr’ın	 hediyesi	 olan	 mineli	 bir	 alaykuşuyla tutturdu.	Bir	kaşkolü	ve	binici	çizmelerine	uygun	kürk	astarlı	deri	eldivenleri	de	vardı.	Alayne	her	şeyi giydiğinde,	kendisini	bir	ayı	yavrusu	kadar	şişman	ve	tüylü	hissetti. </p>
<p class="calibre1"> <i class="calibre4">Dağda	bu	kıyafetler	için	şükredeceğim, </i></p>
<p class="calibre1">diye	hatırlattı	kendine.	Dışarı	çıkmadan	önce	son	bir	kez	odasına	baktı. </p>
<p class="calibre1"> <i class="calibre4">Burada	güvendeydim, </i></p>
<p class="calibre1">diye	düşündü, </p>
<p class="calibre1"> <i class="calibre4">ama	aşağıda... </i></p>
<p class="calibre1">Vinç	odasına	döndüğünde,	Mya	Taş’ı	Lothor	Brune	ve</p>
<p class="calibre1">Mord’la	birlikte	sabırsızca	beklerken	buldu. </p>
<p class="calibre1"> <i class="calibre4">Bizi	neyin	bu	kadar	oyaladığını	görmek	için	sepetle	yukarı	çıkmış	olmalı. </i></p>
<p class="calibre1">İnce,	 uzun	 ve	 kuvvetli	 Mya,	 gümüşi	 örgü	 zırhının	 altına	 giydiği	 eski	 deriler	 kadar	 sertti.	 Bir	 kuzgunun kanadı	kadar	siyah	olan	saçları	öyle	kısa	ve	dağınıktı	ki	bir	hançerle	kesilmiş	gibi	görünüyordu.	Mya’nın</p>
<p class="calibre1"><a id="p444"></a>en	güzel	yeri	gözleriydi,	iri	ve	mavi. </p>
<p class="calibre1"> <i class="calibre4">Bir	kız	gibi	giyinirse	güzel	olabilir. </i></p>
<p class="calibre1">Alayne,	 Sör	 Lothor’un,	 Mya’yı	 deriler	 ve	 çelikler	 içinde	 mi	 beğendiğini	 yoksa	 onu	 danteller	 ve ipekliler	 içinde	 mi	 düşlediğini	 merak	 etti.	 Mya,	 babasının	 bir	 keçi	 annesinin	 de	 bir	 baykuş	 olduğunu söylemekten	hoşlanıyordu	ama	Alayne	gerçek	hikâyeyi	Maddy’den	öğrenmişti.	Şimdi	kıza	bakarken, </p>
<p class="calibre1"> <i class="calibre4">evet, </i></p>
<p class="calibre1">diye	düşündü, </p>
<p class="calibre1"> <i class="calibre4">bunlar	onun	gözleri,	bu	gür	ve	siyah	saçlar	Renly’nin	saçları. </i></p>
<p class="calibre1">“Lord	nerede?”	diye	sordu	piç	kız. </p>
<p class="calibre1">“Lordumuz	yıkanıp	giyinecek.” </p>
<p class="calibre1">“Biraz	 acele	 etmeli.	 Hava	 soğuyor,	 hissetmiyor	 musunuz?	 Güneş	 batmadan	 önce	 Kar’ın	 altına inmeliyiz.” </p>
<p class="calibre1">“Rüzgâr	ne	kadar	kötü?”	diye	sordu	Alayne. </p>
<p class="calibre1">“Daha	 kötü	 olabilirdi...	 ve	 olacak,	 hava	 karardıktan	 sonra.”	 Mya,	 gözüne	 düşen	 bir	 tutam	 saçı	 geri itti.	“Eğer	lord	biraz	daha	yıkanırsa,	kış	boyunca	burada	tıkılı	kalacağız	ve	birbirimizden	başka	yiyecek bir	şeyimiz	olmayacak.” </p>
<p class="calibre1">Alayne	ne	cevap	vereceğini	bilmiyordu,	neyse	ki	Robert	Arryn’ın	gelişi	onu	kurtardı.	Küçük	lord	gök mavisi	kadifeler	giymiş,	safir	taşlı	altın	bir	zincir	takmış	ve	omzuna	ayı	kürkü	bir	pelerin	almıştı.	Lordun yaverleri,	yere	sürünmemesi	için	pelerinin	eteklerini	tutuyordu.	İçi	sincap	kürküyle	kaplı,	gri	renkli,	eski püskü	bir	cübbe	giyen	Üstat	Colemon	onlara	eşlik	ediyordu.	Gretchel	ve	Maddy	de	fazla	geride	değildi. </p>
<p class="calibre1">Robert,	soğuk	rüzgârı	yüzünde	hissettiğinde	ürkerek	geriledi	ama	arkasında	Terrance	ve	Gyles	vardı, kaçamadı.	“Lordum,”	dedi	Mya,	“benimle	aşağı	iner	misiniz?” </p>
<p class="calibre1"> <i class="calibre4">Çok	kaba, </i></p>
<p class="calibre1">diye	düşündü	Alayne. </p>
<p class="calibre1"> <i class="calibre4">Robert’ı	 bir	 gülümsemeyle	 karşılayabilirdi,	 ona	 ne	 kadar	 güçlü	 ve	 cesur	 göründüğünü</i> <i class="calibre4">söyleyebilirdi. </i></p>
<p class="calibre1">“Ben	Alayne’i	istiyorum,”	dedi	Lord	Robert.	“Sadece	onunla	giderim.” </p>
<p class="calibre1">“Sepet	üçümüzü	de	alabilir.” </p>
<p class="calibre1">“Ben	sadece	Alayne’i	istiyorum.	Sen	katır	gibi	kokuyorsun.” </p>
<p class="calibre1">“Nasıl	isterseniz.”	Mya’nın	yüzünde	herhangi	bir	duygu	yoktu. </p>
<p class="calibre1">Bocurgat	 zincirlerinin	 bazısı	 hasır	 küfelere,	 diğerleri	 de	 büyük	 meşe	 sepetlere	 bağlıydı.	 Meşe sepetlerin	en	büyüğü	Alayne’den	daha	uzundu,	demir	kasnakları	ve	koyu	kahverengi	sağlam	çıtaları	vardı. </p>
<p class="calibre1">Buna	 rağmen,	 Robert’ın	 sepete	 girmesine	 yardım	 ederken	 Alayne’in	 kalbi	 ağzındaydı.	 Kapak kapandığında	Alayne	ve	Robert’ın	etrafı	ahşapla	çevrildi,	sepetin	sadece	tepesi	açıktı. </p>
<p class="calibre1"> <i class="calibre4">Böylesi	daha	iyi, </i></p>
<p class="calibre1">dedi	Alayne	kendine, </p>
<p class="calibre1"> <i class="calibre4">aşağı	bakamayız. </i></p>
<p class="calibre1">Aşağıda	 sadece	 Gök	 ve	 gök	 vardı.	 Yüz	 seksen	 metre	 gök.	 Alayne	 kendini,	 teyzesinin	 düşüşünün	 ne kadar	sürdüğünü	merak	ederken	buldu. </p>
<p class="calibre1"> <i class="calibre4">Hayır,	bunu	düşünmemeliyim.	Düşünmemeliyim</i></p>
<p class="calibre1">! </p>
<p class="calibre1">“ÇEKİLİN!”	diye	bağırdı	Sör	Lothor.	Biri	sepeti	sertçe	itti.	Sepet	sarsılıp	yana	yattı,	yere	sürtündü, sonra	 serbestçe	 sallandı.	 Alayne,	 Mord’un	 kamçısının	 şaklamasını	 ve	 zincirin	 şıngırtısını	 duydu.	 İniş</p>
<p class="calibre1">başladı;	önce	kesik	kesik	ve	sarsıntılı,	sonra	daha	rahat	bir	şekilde.	Robert’ın	yüzü	solgundu,	gözleri	şişti ama	 elleri	 titremiyordu.	 Yukarıdaki	 Kartal	 Yuvası	 gitgide	 küçüldü.	 Alt	 katlardaki	 gökyüzü	 hücreleri, </p>
<p class="calibre1"><a id="p445"></a>kaleyi	bir	bal	peteği	gibi	gösteriyordu. </p>
<p class="calibre1"> <i class="calibre4">Buzdan	yapılmış	bir	bal	peteği, </i></p>
<p class="calibre1">diye	düşündü	Alayne, </p>
<p class="calibre1"> <i class="calibre4">kardan	yapılmış	bir	kale. </i></p>
<p class="calibre1">Sepetin	çevresinde	ıslık	çalan	rüzgârı	duyabiliyordu. </p>
<p class="calibre1">Otuz	 metre	 aşağıda	 âni	 bir	 boraya	 yakalandılar.	 Sepet	 iki	 yana	 sallandı,	 havada	 döndü	 ve	 dağın kayalık	 yüzüne	 çarptı.	 Alayne’le	 Robert’in	 başına	 buz	 ve	 kar	 parçaları	 yağdı,	 meşe	 gerilip	 çatırdadı. </p>
<p class="calibre1">Robert	inleyerek	Alayne’e	yapıştı,	başını	onun	göğüslerinin	arasına	gömdü. </p>
<p class="calibre1">Çocuğun	titrediğini	hissettiğinde,	“Lordum	çok	cesur,”	dedi	Alayne.	“Ben	korkumdan	konuşamıyorum</p>
<p class="calibre1">ama	sen	hiç	korkmuyorsun.” </p>
<p class="calibre1">Çocuğun	başıyla	onayladığını	hissetti.	“Kanatlı	Şövalye	cesurdu,	ben	de	cesurum,”	diye	böbürlendi Robert,	Alayne’in	elbisesine.	“Ben</p>
<p class="calibre1"> <i class="calibre4">bir	Arryn’ım.” </i></p>
<p class="calibre1">“Tatlıbülbül’üm	 bana	 sıkı	 sıkı	 sarılır	 mı	 acaba?”	 diye	 sordu	 Alayne,	 hâlbuki	 çocuk	 ona	 öyle	 sıkı sarılıyordu	ki	Alayne	zor	nefes	alıyordu. </p>
<p class="calibre1">“Eğer	istersen,”	diye	fısıldadı	Robert.	Ve	birbirlerine	sımsıkı	tutunarak	Gök’e	doğru	inmeye	devam ettiler. </p>
<p class="calibre1">Sepetin	kapağı,	Alayne’le	Robert’ın	yol	kalesinin	içine	çıkması	için	açıldığında, </p>
<p class="calibre1"> <i class="calibre4">buna	kale	demek,	bir	tuvaletin	zeminindeki	su	birikintisine	göl	demek	gibi	bir	şey, </i></p>
<p class="calibre1">diye	 düşündü	 Alayne.	 Gök,	 eski	 taşlardan	 inşa	 edilmiş	 hilal	 şekilli	 bir	 duvardan	 ibaretti,	 bir	 kaya çıkıntısını	 ve	 bir	 mağaranın	 esneyen	 ağzını	 çevreliyordu.	 Duvarın	 iç	 tarafında	 ambarlar,	 ahırlar,	 doğal yollarla	oluşmuş	bir	antre	ve	Kartal	Yuvası’na	çıkan	tutamaklar	vardı.	Duvarın	iç	tarafında,	zemin	kırık taşlarla	 ve	 büyük	 kaya	 parçalarıyla	 kaplıydı.	 Toprak	 rampalar	 duvara	 erişim	 sağlıyordu.	 Yüz	 seksen metre	 yukarıdaki	 Kartal	 Yuvası	 öyle	 küçük	 görünüyordu	 ki	 Alayne	 kaleyi	 eliyle	 saklayabiliyordu,	 ama aşağıda	yeşil	ve	altın	renkli	Vadi	uzanıyordu. </p>
<p class="calibre1">Yol	 kalesinin	 içinde,	 iki	 katır	 seyisi	 ve	 Leydi	 Myranda	 Royce’la	 birlikte	 yirmi	 katır	 onları bekliyordu.	 Lord	 Nestor’ın	 kızının	 kısa	 boylu,	 etli	 butlu,	 Mya	 Taş’ın	 yaşlarında	 bir	 kadın	 olduğu anlaşıldı.	Fakat	Mya	sırım	gibiyken;	Myranda	yumuşak	bedenli,	tatlı	kokulu,	geniş	kalçalı,	kalın	belli	ve had	safhada	iri	göğüslüydü.	Kadının	kestane	rengi	gür	bukleleri;	kırmızı	yanaklarını,	küçük	ağzını	ve	hayat dolu	 kahverengi	 gözlerini	 çerçeveliyordu.	 Robert	 temkinli	 adımlarla	 sepetten	 çıktığında,	 Myranda karların	içinde	diz	çöktü	ve	çocuğun	elleriyle	yanaklarını	öptü.	“Lordum,”	dedi,	“nasıl	da</p>
<p class="calibre1"> <i class="calibre4">büyümüşsün!" </i></p>
<p class="calibre1">“Büyümüş	müyüm?”	dedi	Robert	mutlu	bir	ses	tonuyla.	‘Yakında	benden	daha	uzun	olacaksın,”	diye</p>
<p class="calibre1">yalan	 söyledi	 leydi.	 Ayağa	 kalktı	 ve	 eteğindeki	 karları	 silkeledi.	 “Ve	 sen	 de	 Lord	 Savunucu’nun	 kızı olmalısın,”	diye	ekledi,	sepet	tekrar	Kartal	Yuvası’na	çıkıyordu.	“Güzel	olduğunu	duymuştum.	Görüyorum ki	doğruymuş.” </p>
<p class="calibre1">Alayne	 dizlerini	 bükerek	 reverans	 yaptı.	 “Leydim	 çok	 nazik.”	 “Nazik?”	 Myranda	 güldü.	 “Bu	 çok sıkıcı	 olurdu.	 Ben	 edepsizliğe	 meyilliyim.	 Aşağı	 inerken	 bana	 bütün	 sırlarını	 anlatmalısın.	 Sana	 Alayne diyebilir	miyim?” </p>
<p class="calibre1">“Nasıl	isterseniz	leydim.” </p>
<p class="calibre1"> <i class="calibre4">Ama	benden	sır	alamazsın. </i></p>
<p class="calibre1">“Ben	Kapılar’da	Leydin’im	ama	dağda	bana	Randa	diyebilirsin.	Kaç	yaşındasın	Alayne?” </p>
<p class="calibre1">“On	 dört	 leydim,”	 dedi	 Alayne.	 Alayne	 Taş’ın	 Sansa	 Stark’tan	 büyük	 olması	 gerektiğine	 karar vermişti. </p>
<p class="calibre1"> <i class="calibre4">“Randa. </i></p>
<p class="calibre1"><a id="p446"></a>Benim	 on	 dört	 yaşımın	 üstünden	 yüz	 yıl	 geçmiş	 gibi	 geliyor.	 Nasıl	 da	 masumdum.	 Sen	 hâlâ	 masum musun	Alayne?”	Alayne	kızardı.	“Siz	bunu...	evet,	elbette.” </p>
<p class="calibre1">“Kendini	Lord	Robert’a	mı	saklıyorsun?”	diye	dalga	geçti	Leydi	Myranda.	“Yoksa	seni	hayal	eden</p>
<p class="calibre1">gayretli	bir	yaver	mi	var?” </p>
<p class="calibre1">“Hayır,”	 dedi	 Alayne,	 aynı	 anda	 Robert,	 “O	 benim	 arkadaşım.	 Terrance	 ve	 Gyles	 onu	 alamazlar,” </p>
<p class="calibre1">dedi. </p>
<p class="calibre1">O	 sırada	 ikinci	 sepet	 geldi	 ve	 yumuşak	 bir	 şekilde,	 donmuş	 bir	 kar	 yığınının	 üstüne	 indi.	 Üstat Colemon,	 Terrance	 ve	 Gyles’la	 birlikte	 sepetten	 çıktı.	 Bir	 sonraki	 sepet	 Maddy’yi,	 Gretchel’i	 ve	 Mya Taş’ı	getirdi.	Piç	kız,	idareyi	eline	almakta	hiç	gecikmedi.	“Dağda	düğüm	olmak	istemeyiz,”	dedi	diğer katırcılara.	 “Ben,	 Lord	 Robert	 ve	 eşlikçilerini	 alacağım.	 Ossy,	 sen	 Sör	 Lothor’u	 ve	 diğerlerini getireceksin	 ama	 benim	 bir	 saat	 arkamdan	 geleceksin.	 Havuç,	 sen	 sandıklardan	 ve	 kutulardan sorumlusun.”	 Robert	 Arynn’a	 döndü,	 siyah	 saçları	 rüzgârla	 uçuşuyordu.	 “Bugün	 hangi	 katırı	 sürmek istersiniz	lordum?” </p>
<p class="calibre1">“Hepsi	pis	kokuyor.	Griyi	alacağım,	kulağı	kesik	olanı.	Alayne’in	benim	yanımda	yolculuk	etmesini istiyorum.	Myranda’nın	da.” </p>
<p class="calibre1">‘Yolun	yeterince	geniş	olduğu	yerlerde.	Gelin	lordum,	sizi	katırınıza	bindirelim.	Havada	kar	kokusu var.” </p>
<p class="calibre1">Yola	çıkmak	için	hazır	olmaları	yarım	saatlerini	daha	aldı.	Herkes	katırlara	bindiğinde,	Mya	sert	bir emir	 verdi	 ve	 Gök’ün	 silahlı	 askerleri	 kapıları	 açtı.	 Mya	 kafilenin	 en	 önündeydi,	 ayı	 kürkü	 pelerinine sarınmış	 Lord	 Robert,	 Mya’nın	 hemen	 arkasındaydı,	 Alayne	 ve	 Myranda	 Royce	 onları	 takip	 ediyordu, onların	 da	 arkasında	 Gretchel,	 Maddy,	 Terrance	 Lynderly	 ve	 Gyles	 Grafton	 vardı.	 Üstat	 Colemon	 en gerideydi,	şifalı	bitkilerini	ve	iksirlerini	taşıyan	ikinci	bir	katır	yürütüyordu. </p>
<p class="calibre1">Duvarların	dışında,	rüzgâr	sertleşti.	Burası	ağaç	hattının	üstünde	kalıyordu	ve	kafileyi	hava	şartlarına maruz	 bırakıyordu.	 Alayne	 bu	 kadar	 kaim	 giyindiği	 için	 memnundu,	 pelerini	 arkasında	 gürültüyle dalgalanıyordu,	 başlığı	 âni	 bir	 borayla	 geri	 uçtu.	 Alayne	 güldü	 ama	 birkaç	 metre	 önündeki	 Lord	 Robert eyerinde	 eğilip	 bükülerek,	 “Çok	 soğuk,”	 dedi.	 “Geri	 dönmeli	 hava	 biraz	 daha	 sıcak	 olana	 kadar beklemeliyiz.” </p>
<p class="calibre1">“Vadi	zemininde	hava	daha	sıcak	olacak	lordum,”	dedi	Mya.	“Oraya	vardığımızda	göreceksiniz.” </p>
<p class="calibre1">Robert,	“Görmek</p>
<p class="calibre1"> <i class="calibre4">istemiyorum,” </i></p>
<p class="calibre1">dedi	ama	Mya	bunu	hiç	umursamadı. </p>
<p class="calibre1">Takip	 ettikleri	 yol,	 dağın	 yamacına	 oyulmuş	 eğri	 büğrü	 taş	 basamaklardan	 oluşuyordu	 ama	 katırlar yolun	her	santimi	biliyordu.	Alayne	bundan	memnundu.	Sayısız	mevsimin	getirdiği	buzlanma	ve	çözülme, taşların	yer	yer	kırılmasına	sebep	olmuştu.	Yolun	iki	yanındaki	kayalara	kör	edici	beyazlıkta	kar	yığınları tutunmuştu.	Güneş	parlaktı,	gökyüzü	maviydi	ve	havada	özgürce	süzülen	kartallar	vardı. </p>
<p class="calibre1">Yamacın	en	dik	olduğu	yer	burasıydı,	basamaklar	doğrudan	aşağı	inmek	yerine	kıvrılarak	ilerliyordu. </p>
<p class="calibre1"> <i class="calibre4">Dağa	Sansa	Stark	çıktı	ama	aşağı	Alayne	Taş	iniyor. </i></p>
<p class="calibre1">Bu	 tuhaf	 bir	 düşünceydi.	 Yukarı	 çıkarken,	 Mya	 onu	 sadece	 önündeki	 yola	 bakması	 için	 uyarmıştı. </p>
<p class="calibre1">“Yukarı	bak,	aşağı	değil,”	demişti...	ama	iniş	sırasında	bu	mümkün	değildi. </p>
<p class="calibre1"> <i class="calibre4">Gözlerimi	kapatabilirim.	Katır	yolu	biliyor,	bana	ihtiyacı	yok. </i></p>
<p class="calibre1">Fakat	 bu,	 Sansa	 Stark’ın	 yapacağı	 türden	 bir	 şeydi,	 o	 korkak	 kızın	 yapacağı	 türden	 bir	 şey.	 Alayne daha	olgun	bir	kadındı	ve	bir	piç	kadar	cesurdu. </p>
<p class="calibre1">Önce	tek	sıra	halinde	yol	alıyorlardı	ama	aşağı	indikçe	yol	genişledi	ve	Myranda	Royce,	Alayne’in yanma	 geldi.	 “Babandan	 bir	 mektup	 aldık,”	 dedi,	 öyle	 kayıtsızca	 konuşmuştu	 ki	 rahibesiyle	 birlikte oturmuş	 iğne	 işi	 yapıyordu	 sanki.	 “Eve	 dönmek	 için	 yola	 çıktığını	 ve	 sevgili	 kızını	 görmek	 için</p>
<p class="calibre1"><a id="p447"></a>sabırsızlandığını	 söylüyor.	 Lyonel	 Corbray	 yeni	 eşinden	 memnunmuş,	 kızın	 çeyizinden	 daha	 da memnunmuş. </p>
<p class="calibre1"> <i class="calibre4">Umarım</i></p>
<p class="calibre1">Lord	 Lyonel	 hangisini	 yatağa	 götüreceğini	 biliyordur.	 Lord	 Petyr’ın	 yazdığına	 göre	 Leydi	 Waynwood, Dokuzyıldız	Şövalyesi’yle	birlikte	düğün	ziyafetine	gelmiş	ve	herkesi	şaşkına	çevirmiş.” </p>
<p class="calibre1">“Anya	Waynwood?	Gerçekten	mi?”	Görünüşe	göre	Istidacı	Lordlar	altıdan	üçe	inmişti.	Dağdan	aşağı</p>
<p class="calibre1">indiği	 gün,	 Lord	 Petyr,	 Symond	 Templeton’ı	 kendi	 tarafına	 çekeceğinden	 emindi	 ama	 Leydi Waynwood’dan	şüpheliydi.	“Başka	havadisler	var	mı?”	Kartal	Yuvası	o	kadar	ıssız	bir	yerdi	ki,	Alayne dışarıdaki	dünyadan	herhangi	bir	haber	almak	için	can	atıyordu. </p>
<p class="calibre1">“Babandan	 yok	 lâkin	 başka	 kuşlar	 geldi.	 Savaş	 devam	 ediyor,	 burası	 hariç	 her	 yerde.	 Nehirova teslim	oldu	ama	Ejderha	Kayası	ve	Fırtına	Burnu,	Lord	Stannis	adına	direnmeye	devam	ediyor. </p>
<p class="calibre1">Leydi	Lysa	bizi	savaşın	dışında	tutarak	akıllıca	davrandı.” </p>
<p class="calibre1">Myranda	alay	eder	gibi	gülümsedi.	“Evet,	o	iyi	leydi	tam	bir	akıl	timsaliydi.”	Eyerinde	kıpırdandı. </p>
<p class="calibre1">“Katırlar	 neden	 bu	 kadar	 kemikli	 ve	 huysuz	 olmak	 zorunda?	 Mya	 onları	 yeterince	 beslemiyor.	 Şöyle şişman	bir	katırın	sırtında	yolculuk	etmek	daha	rahat	olurdu.	Yeni	bir	Yüce	Rahip’imiz	var,	bunu	biliyor muydun?	Ah,	Gece	Nöbetçileri’nin	de	bir	çocuk	kumandanı	oldu,	Eddard	Stark’ın	piç	oğlu.” </p>
<p class="calibre1">Şaşkınlıkla,	“Jon	Kar?”	deyiverdi	Alayne. </p>
<p class="calibre1">“Kar?	Evet,	adı	Kar	olmalı	sanırım.” </p>
<p class="calibre1">Alayne,	Jon’u	asırlardır	düşünmemişti.	Jon	onun	sadece	üvey	kardeşiydi	ama	yine	de...	Robb,	Bran</p>
<p class="calibre1">ve	Rickon	ölmüşken,	Jon	ona	kalan	son	erkek	kardeşti. </p>
<p class="calibre1"> <i class="calibre4">Şimdi	ben	de	piçim,	tıpkı	Jon	gibi.	Ah,	onu	bir	kez	daha	görmek	ne	güzel	olurdu. </i></p>
<p class="calibre1">Bu	mümkün	değildi	elbette.	Alayne	Taş’ın	kardeşi	yoktu,	ne	gayrimeşru	ne	de	diğer	şekilde. </p>
<p class="calibre1">“Kuzenim	 Bronz	 Yohn,	 Taşyazı’da	 bir	 meydan	 dövüşü	 müsabakası	 düzenledi,”	 diye	 devam	 etti Myranda	Royce.	“Maksat,	Vâris	Harry’ye	onur	kazandırmaktı,	işe	yaradı.” </p>
<p class="calibre1">“Vâris	Harry?” </p>
<p class="calibre1">“Leydi	Waynwood’un	muhafızı.	Harrold	Hardyng.	Ona	artık</p>
<p class="calibre1"> <i class="calibre4">Sör</i></p>
<p class="calibre1">Harry	dememiz	gerekiyor	sanırım.	Bronz	Yohn	onu	şövalye	yaptı.” </p>
<p class="calibre1">“Ah.”	 Alayne’in	 kafası	 karışmıştı.	 Leydi	 Waynwood’un	 muhafızı	 neden	 onun	 vârisi	 olurdu	 ki? </p>
<p class="calibre1">Leydinin	 kendi	 oğulları	 vardı.	 Oğullarından	 biri	 Kanlı	 Kapı	 Şövalyesi	 Sör	 Donnel’dı.	 Alayne	 aptal görünmek	istemedi,	bu	yüzden	sadece,	“Umarım	muteber	bir	şövalye	olur,”	dedi. </p>
<p class="calibre1">Leydi	 Myranda	 güldü.	 “Umarım	 frengi	 kapar.	 Sıradan	 bir	 kadından	 peydahladığı	 piç	 bir	 kızı	 var. </p>
<p class="calibre1">Lord	 babam	 beni	 Harry	 ile	 evlendirmeyi	 umuyordu	 ama	 Leydi	 Waynwood	 bunu	 duymayı	 bile	 reddetti. </p>
<p class="calibre1">Uygunsuz	bulduğu	ben	miydim	yoksa	çeyizim	miydi	bilemiyorum.”	İç	geçirdi.	“Yeni	bir	kocaya	ihtiyacım var.	Bir	zamanlar	kocam	vardı	ama	onu	öldürdüm.” </p>
<p class="calibre1">“Öldürdünüz	mü?”	dedi	Alayne	şaşkınlıkla. </p>
<p class="calibre1">“Eh,	evet.	Üstümde	öldü.	Doğrusunu	söylemek	gerekirse, </p>
<p class="calibre1"> <i class="calibre4">içimde. </i></p>
<p class="calibre1">Evlilik	yatağında	neler	olup	bittiğini	biliyorsundur	umarım?” </p>
<p class="calibre1">Alayne,	 Tyrion’ı	 düşündü.	 Tazı’yı	 ve	 öpücüğünü	 düşündü.	 Başıyla	 onayladı.	 “Dehşet	 verici	 bir	 şey olmalı	leydim.	Orada...	yani	o	sizi...” </p>
<p class="calibre1">“...düzerken	 mi?”	 Myranda	 omuzlarını	 silkti.	 “Rahatsız	 edici	 olduğu	 kesin.	 Nezaketsizlik	 olduğunu söylemeye	 bile	 gerek	 yok.	 İçime	 bir	 çocuk	 koyma	 inceliğini	 bile	 göstermedi.	 Yaşlı	 adamların	 zayıf tohumları	olur.	İşte	buradayım,	bir	dul,	ama	az	kullanılmış.	Harry’nin	karşısına	benden	çok	daha	kötüleri çıkabilirdi.	Çıkacak	da.	Büyük	ihtimalle,	Leydi	Waynwood	onu	torunlarından	biriyle	evlendirecek.	Ya	da</p>
<p class="calibre1"><a id="p448"></a>Bronz	Yohn’un	torunlarından	biriyle.” </p>
<p class="calibre1">“Siz	öyle	diyorsanız	leydim.”	Alayne,	Petyr’ın	uyarısını	hatırladı. </p>
<p class="calibre1"> <i class="calibre4">“Randa. </i></p>
<p class="calibre1">Hadi	ama,	söyleyebilirsin.	Ran.	Da.” </p>
<p class="calibre1">“Randa.” </p>
<p class="calibre1">“Böylesi	çok	daha	iyi.	Sana	bir	özür	borçluyum	sanırım.	Korkunç	bir	sürtük	olduğumu	düşüneceksin</p>
<p class="calibre1">biliyorum	 ama	 şu	 güzel	 çocuk	 Marillon’la	 yattım.	 Onun	 bir	 canavar	 olduğunu	 bilmiyordum.	 Çok	 güzel şarkı	 söylüyordu	 ve	 parmaklarıyla	 çok	 tatlı	 şeyler	 yapıyordu.	 Leydi	 Lysa’yı	 Ay	 Kapısı’ndan	 aşağı iteceğini	bilseydim	onu	asla	yatağıma	almazdım.	Prensip	olarak,	canavarlarla	yatmam.”	Randa,	Alayne’in yüzünü	 ve	 göğüslerini	 inceledi.	 “Sen	 benden	 daha	 güzelsin	 ama	 benim	 göğüslerim	 daha	 büyük.	 Üstatlar, büyük	 göğüslerin	 küçük	 göğüslerle	 aynı	 miktarda	 süt	 ürettiğini	 söylüyor	 ama	 ben	 buna	 inanmıyorum. </p>
<p class="calibre1">Küçük	 göğüslü	 bir	 sütanne	 gördün	 mü	 hiç?	 Göğüslerin	 senin	 yaşındaki	 bir	 kız	 için	 yeterli,	 lâkin	 piç göğüsleri	oldukları	için,	onlarla	ilgili	endişelenmeme	gerek	yok.”	Myranda	katırını	Alayne’e	yaklaştırdı. </p>
<p class="calibre1">“Mya’nın	bakire	olmadığını	biliyorsun	sanırım?” </p>
<p class="calibre1">Biliyordu.	 Bir	 seferinde,	 Mya	 yukarı	 erzak	 getirdiğinde,	 şişman	 Maddy	 bunu	 Alayne’in	 kulağına fısıldamıştı.	“Maddy	söyledi.” </p>
<p class="calibre1">“Tabii	ki	söyledi.	Maddy’nin	ağzı	kalçaları	kadar	büyük	ve	onun	kalçaları</p>
<p class="calibre1"> <i class="calibre4">dağ	gibi. </i></p>
<p class="calibre1">Mychel	Redfort’tu.	Eskiden	Lyn	Corbray’in	yaveriydi. </p>
<p class="calibre1"> <i class="calibre4">Gerçek</i></p>
<p class="calibre1">bir	 yaverdi,	 Sör	 Lyn’in	 şimdiki	 yaveri	 olan	 yontulmamış	 delikanlı	 gibi	 değildi.	 Lyn’in	 onu	 sikke kazanmak	 için	 aldığı	 söyleniyor.	 Mychel,	 Vadi’deki	 genç	 kılıç	 adamlarının	 en	 iyisiydi,	 yiğitti...	 ya	 da zavallı	Mya	öyle	olduğunu	düşündü;	ta	ki	Mychel,	Bronz	Yohn’un	kızıyla	evlenene	kadar.	Lord	Horton’ın ona	seçim	hakkı	vermediğinden	eminim	ama	yine	de,	Mychel’in	Mya’ya	yaptığı	şey	zalimlikti.” </p>
<p class="calibre1">“Sör	 Lothor,	 Mya’dan	 hoşlanıyor.”	 Alayne,	 yirmi	 basamak	 aşağıdaki	 kıza	 baktı.	 “Aslında</p>
<p class="calibre1">hoşlanmaktan	öte	bir	şey.” </p>
<p class="calibre1">“Lothor</p>
<p class="calibre1"> <i class="calibre4">Brune</i></p>
<p class="calibre1">?”	 Myranda	 tek	 kaşını	 kaldırdı.	 “Mya	 bunu	 biliyor	 mu?”	 Bir	 cevap	 almak	 için	 beklemedi.	 “Zavallı adam,	hiç	şansı	yok.	Babam	Mya	için	bir	eş	bulmayı	denedi	ama	Mya	kabul	etmedi.	O	yarı	katırdır.” </p>
<p class="calibre1">Alayne	 kendine	 rağmen,	 Randa’ya	 ısındığını	 hissediyordu.	 Zavallı	 Jeyne	 Poole’dan	 beri	 dedikodu yapacağı	 bir	 arkadaşı	 olmamıştı.	 “Sizce	 Sör	 Lothor	 onu	 olduğu	 gibi	 mi	 seviyor?	 Yani	 örgü	 zırhların	 ve derilerin	içinde?”	diye	sordu	kıza,	‘Yoksa	onu	ipeklerin	ve	kadifelerin	içinde	mi	hayal	ediyor?” </p>
<p class="calibre1">“O	bir	erkek.	Mya’yı	çıplak	hayal	ediyor.” </p>
<p class="calibre1"><b class="calibre3">Yine	yüzümü	kızartmaya	çalışıyor. </b></p>
<p class="calibre1">Leydi	Myranda,	Alayne’in	düşüncelerini	duymuş	olmalıydı.	“Kızardığında	pembenin	hoş	bir	tonuna</p>
<p class="calibre1">dönüşüyorsun.	 Ben	 kızardığımda	 elma	 gibi	 görünüyorum.	 Gerçi	 yıllardır	 kızarmadım.”	 Alayne’e	 doğru eğildi.	“Baban	tekrar	evlenmeyi	düşünüyor	mu?” </p>
<p class="calibre1">“Babam?”	Alayne	bunu	hiç	düşünmemişti.	Petyr’ın	yeniden	evlenmesi	fikri	onu	rahatsız	etti.	Kendini, Ay	Kapısı’ndan	aşağı	yuvarlanan	Leydi	Lysa’nın	yüz	ifadesini	hatırlarken	buldu. </p>
<p class="calibre1">“Lord	 Petyr’ın	 Leydi	 Lysa’ya	 nasıl	 bağlı	 olduğunu	 hepimiz	 biliyorduk,”	 dedi	 Myranda,	 “lâkin sonsuza	 dek	 yas	 tutamaz.	 Kederinden	 kurtulmak	 için	 genç	 ve	 güzel	 bir	 eşe	 ihtiyacı	 var.	 Vadi’deki bakirelerin	 yarısı	 onunla	 seve	 seve	 evlenir.	 Kim	 bizim	 cesur	 Lord	 Savunucu’muzdan	 daha	 iyi	 bir	 koca olabilir?	Gerçi, </p>
<p class="calibre1"><a id="p449"></a> <i class="calibre4">Serçeparmak' </i></p>
<p class="calibre1">tan	daha	iyi	bir	ismi	olsun	isterdim.	Ne	kadar	küçük?	Biliyor	musun?” </p>
<p class="calibre1">“Parmağı	mı?”	Alayne	yine	kızardı.	“Ben...	ben	hiç...” </p>
<p class="calibre1">Leydi	Myranda	öyle	yüksek	sesli	bir	kahkaha	attı	ki,	Mya	Taş	dönüp	onlara	baktı.	“Dert	etme	Alayne, yeterince	büyük	olduğundan	eminim.” </p>
<p class="calibre1">Rüzgârla	 oluşmuş	 bir	 kemerin	 altından	 geçtiler.	 Beyaz	 kayaya	 tutunmuş	 uzun	 buz	 saçaklarından süzülen	sular	başlarına	damladı.	Kemerden	sonra	patika	daraldı	ve	otuz	metre	boyunca	keskin	bir	eğimle aşağı	indi,	inişin	bu	bölümündeki	diklik,	Alayne’in	eyerine	iyice	yapışmasına	sebep	oldu.	Basamaklar,	bu yolu	 kullanan	 katırların	 demir	 nallarıyla	 pürüzsüzleşmiş	 ve	 içi	 çukur	 taş	 kâselere	 benzemişti.	 Kâselerin dibini	dolduran	su	öğle	güneşinde	altın	gibi	parlıyordu. </p>
<p class="calibre1"> <i class="calibre4">Şimdi	su, </i></p>
<p class="calibre1">diye	düşündü	Alayne, </p>
<p class="calibre1"> <i class="calibre4">ama	karanlık	çöktüğünde	buza	dönüşecek. </i></p>
<p class="calibre1">Mya	 Taş	 ve	 Lord	 Robert,	 eğimin	 tekrar	 düzleştiği	 kaya	 çıkıntısına	 varmak	 üzereydi.	 Alayne	 onlara bakmaya	çalıştı,	sadece	onlara. </p>
<p class="calibre1"> <i class="calibre4">Düşmeyeceğim, </i></p>
<p class="calibre1">dedi	kendi	kendine. </p>
<p class="calibre1"> <i class="calibre4">Mya’nın	katırı	beni	oraya	götürecek. </i></p>
<p class="calibre1">Alayne,	 bir	 rüzgâr	 girdabının	 içinde	 sarsılıp	 zıplayarak	 basamak	 basamak	 aşağı	 indi.	 İniş,	 bir	 ömür sürmüştü	sanki. </p>
<p class="calibre1">Sonra	 birdenbire	 Alayne,	 Mya	 Taş	 ve	 küçük	 lordla	 birlikte	 aşağıdaydı,	 eğri	 büğrü	 bir	 kaya yükseltisinin	altında	toplanmışlardı.	İleride,	iki	tepe	arasında	doğal	yollardan	oluşmuş	eyer	şekilli	taş	bir geçit	 uzanıyordu,	 dar	 ve	 buzluydu.	 Alayne,	 eteklerini	 çekiştiren	 rüzgârın	 çığlığını	 duyabiliyordu.	 Burayı dağa	çıktığı	zamandan	hatırlıyordu.	Taş	eyerden	o	zaman	da	korkmuştu,	şimdi	de	korkuyordu.	Mya	neşeli bir	sesle,	“Göründüğünden	daha	geniştir,”	diyordu	Lord	Robert’a.	“Eni	bir	metre,	boyu	da	sekiz	metreden uzun	değil,	korkacak	bir	şey	yok.” </p>
<p class="calibre1">“Korkacak	bir	şey	yok,”	dedi	Robert.	Elleri	titriyordu. </p>
<p class="calibre1"> <i class="calibre4">Ah	hayır, </i></p>
<p class="calibre1">diye	düşündü	Alayne. </p>
<p class="calibre1"> <i class="calibre4">Lütfen.	Burada	olmaz.	Şimdi	olmaz. </i></p>
<p class="calibre1">“Katırları	karşıya	yürütmek	en	iyisi,”	dedi	Mya.	“Eğer	lordum	müsaade	ederse,	önce	kendi	katırımı götüreceğim	 ve	 sonra	 onunkini	 almak	 için	 geri	 döneceğim.”	 Lord	 Robert	 cevap	 vermedi.	 Kırmızı gözleriyle	 dar	 geçide	 bakıyordu.	 “Hemen	 döneceğim	 lordum,”	 dedi	 Mya,	 ama	 Alayne	 çocuğun	 onu duyduğundan	bile	şüpheliydi. </p>
<p class="calibre1">Piç	kız,	katırını	kaya	yükseltisinin	altındaki	korunaklı	yerden	yürüterek	çıkardığında,	rüzgârın	dişleri kızı	yakaladı.	Mya’nın	pelerini	havalandı,	Mya	bir	an	uçurumdan	aşağı	düşecekmiş	gibi	göründü	ama	bir şekilde	dengesini	tekrar	buldu	ve	yürümeye	devam	etti. </p>
<p class="calibre1">Alayne,	 Robert’ın	 titremesini	 durdurmak	 için	 çocuğun	 eldivenli	 elini	 tuttu.	 “Tatlıbülbül,”	 dedi, </p>
<p class="calibre1">“korkuyorum.	Elimi	tut	ve	karşıya	geçmeme	yardım	et. </p>
<p class="calibre1"> <i class="calibre4">Senin</i></p>
<p class="calibre1">korkmadığını	biliyorum.” </p>
<p class="calibre1">Çocuk	 ona	 baktı;	 göz	 bebekleri,	 yumurta	 kadar	 büyük	 göz	 aklarındaki	 küçük	 ve	 karanlık	 iğne delikleriydi.	“Korkmuyor	muyum?” </p>
<p class="calibre1">“Sen	korkmazsın.	Sen	benim	kanatlı	şövalyemsin,	Sör	Tatlıbülbül.” </p>
<p class="calibre1">“Kanatlı	Şövalye	uçabiliyordu,”	diye	fısıldadı	Robert. </p>
<p class="calibre1"><a id="p450"></a>“Dağlardan	daha	yükseklere.”	Alayne	çocuğun	elini	sıktı. </p>
<p class="calibre1">Leydi	 Myranda,	 uzun	 kaya	 yükseltisinin	 yanında	 onlara	 katıldı.	 Neler	 olduğunu	 gördüğünde, </p>
<p class="calibre1">“Uçabiliyordu,”	diye	tekrar	etti. </p>
<p class="calibre1">“Sör	 Tatlıbülbül,”	 dedi	 Robert.	 Alayne,	 Mya	 Taş’ın	 dönmesini	 bekleyemeyeceğini	 biliyordu. </p>
<p class="calibre1">Çocuğun	 katırdan	 inmesine	 yardım	 etti,	 birlikte	 taş	 eyerin	 üstüne	 yürüdüler,	 pelerinleri	 rüzgârla savruluyordu.	Etraflarında	yalnızca	boş	hava	ve	gökyüzü	vardı.	Eyerin	her	iki	yanı	da	uçurumdu.	Zemin buzluydu	ve	kırık	kaya	parçaları	insanın	bileğini	burkmak	için	bekliyordu.	Rüzgâr	vahşice	uluyordu. </p>
<p class="calibre1"> <i class="calibre4">Sesi	kurt	gibi, </i></p>
<p class="calibre1">diye	düşündü	Sansa. </p>
<p class="calibre1"> <i class="calibre4">Hayalet	bir	kurt,	dağlar	kadar	büyük. </i></p>
<p class="calibre1">Sonra	geçidin	diğer	tarafındaydılar,	Mya	Taş	gülüyor	ve	Robert’ı	kucaklıyordu.	“Dikkatli	ol,”	dedi Alayne	kıza.	“Çırpınırken	sana	zarar	verebilir.	Bunu	yapabileceğini	düşünmezsin	ama	yapabilir.”	Robert’ı soğuk	 rüzgârdan	 koruyacak	 bir	 kaya	 yarığı	 buldular.	 Mya	 diğer	 insanları	 karşıya	 geçirmek	 için	 geri giderken,	Alayne	Robert’ın	titremesi	geçene	kadar	onun	yanında	kaldı. </p>
<p class="calibre1">Kar’da	onları	yeni	katırlar	ve	sıcak	yemek	bekliyordu;	soğanlı	keçi	yahnisi.	Alayne	yemeğini	Mya	ve Myranda’yla	birlikte	yedi.	“Demek	güzel	olduğun	kadar	cesursun	da,”	dedi	Myranda. </p>
<p class="calibre1">“Hayır.”	 Bu	 iltifat	 Alayne’in	 yüzünü	 kızarttı.	 “Değilim.	 Çok	 korktum.	 Lord	 Robert	 olmasaydı	 o eyerden	geçemezdim.”	Mya	Taş’a	döndü.	“Az	kalsın	düşüyordun.” </p>
<p class="calibre1">“Yanılıyorsunuz.	Ben	asla	düşmem.”	Mya’nın	saçları	yanağına	düşmüş	ve	tek	gözünü	kapatmıştı. </p>
<p class="calibre1">“Az	kalsın,	dedim.	Seni	gördüm.	Korkmadın	mı?” </p>
<p class="calibre1">Mya	 başını	 iki	 yana	 salladı.	 “Çok	 küçükken	 beni	 havaya	 fırlatan	 bir	 adam	 vardı.	 Adamın	 boyu gökyüzü	kadar	uzundu,	beni	öyle	yükseğe	fırlatırdı	ki	uçtuğumu	düşünürdüm,	ikimiz	de	gülerdik,	öyle	çok gülerdik	ki	zor	nefes	alırdım	ve	sonunda	altımı	ıslatırdım.	Adam	buna	daha	çok	gülerdi.	O	beni	havaya fırlatırken	 hiç	 korkmazdım.	 Beni	 mutlaka	 yakalayacağını	 bilirdim.”	 Saçlarını	 geri	 itti.	 “Sonra	 gitti. </p>
<p class="calibre1">Erkekler	gelir	ve	gider.	Yalan	söylerler,	ölürler	ya	da	seni	terk	ederler.	Ama	dağ	bir	erkek	değildir	ve	taş</p>
<p class="calibre1">dağın	 kızıdır.	 Babama	 güveniyorum,	 katırlarıma	 güveniyorum.	 Ben	 düşmem.”	 Elini	 keskin	 bir	 kaya parçasına	 dayayıp	 ayağa	 kalktı.	 ‘Yemeğinizi	 bitirseniz	 iyi	 olur.	 Hâlâ	 uzun	 bir	 yolumuz	 var	 ve	 fırtına kokusu	alıyorum.” </p>
<p class="calibre1">Onlar	 Taş’tan	 ayrılırken	 kar	 yağmaya	 başladı.	 Taş,	 Kartal	 Yuvası’na	 çıkan	 patikayı	 koruyan	 üç	 yol kalesinin	en	aşağıda	ve	en	büyük	olanıydı.	Hava	kararmaya	başlamıştı.	Leydi	Myranda	geri	dönmelerini ve	 geceyi	 Taş’ta	 geçirmelerini	 önerdi	 ama	 Mya	 onu	 dinlemedi.	 “Sabaha,	 karın	 derinliği	 beş	 metreyi bulabilir	 ve	 basamaklar	 katırlarım	 için	 bile	 tehlikeli	 olur,”	 dedi.	 ‘Yola	 devam	 etmemiz	 gerek.	 Temkinli bir	şekilde	ilerleriz.” </p>
<p class="calibre1">Ve	 öyle	 yaptılar.	 Taş’ın	 altında,	 basamaklar	 daha	 geniş	 ve	 daha	 alçaktı,	 Devin	 Mızrağı’nın yamaçlarını	örten	uzun	çamların	ve	gri	yeşil	muhafız	ağaçlarının	arasında	dolaşıyorlardı.	Katırlar	yoldaki her	kökü	ve	her	taşı	biliyormuş	gibi	görünüyordu,	onların	unuttuklarını	da	piç	kız	hatırlıyordu.	Yağan	karın arasından	Ay	Kapıları’nın	ışıklarını	gördüklerinde	gecenin	yarısı	geçmişti.	Yolculuklarının	son	bölümü	en huzurlu	bölümdü.	Kar	sabit	bir	şekilde	yağıyor	ve	bütün	dünyaya	beyaz	bir	pelerin	giydiriyordu.	Katırın hareketiyle	 öne	 arkaya	 sallanan	 Tatlıbülbül	 eyerinde	 uyukluyordu.	 Leydi	 Myranda	 bile	 esniyor	 ve yorgunluktan	şikâyet	ediyordu.	“Hepiniz	için	daireler	hazırlandı,”	dedi	Alayne’e,	“ama	bu	gece	yatağımı paylaşmak	istersen,	yatağım	dört	kişinin	sığacağı	kadar	büyük.” </p>
<p class="calibre1">“Onur	duyarım	leydim.” </p>
<p class="calibre1"> <i class="calibre4">“Randa. </i></p>
<p class="calibre1">Bu	 kadar	 yorgun	 olduğum	 için	 kendini	 şanslı	 say.	 Genelde,	 yatağımı	 paylaşan	 leydiler	 yastık	 vergisi ödemek	ve	yaptıkları	bütün	edepsiz	şeyleri	anlatmak	zorundadırlar.” </p>
<p class="calibre1"><a id="p451"></a>“Ya	edepsiz	bir	şey	yapmadılarsa?” </p>
<p class="calibre1">“O	 zaman,	 yapmak	 istedikleri	 bütün	 edepsiz	 şeyleri	 itiraf	 etmek	 zorunda	 kalırlar,”	 dedi	 Myranda. </p>
<p class="calibre1">“Sen	 değil	 elbette,	 şu	 pembe	 yanaklarına	 ve	 mavi	 gözlerine	 bakınca	 bile	 ne	 kadar	 iffetli	 olduğunu görebiliyorum.”	 Tekrar	 esnedi.	 “Umarım	 ayakların	 sıcaktır.	 Soğuk	 ayaklı	 yatak	 arkadaşlarından	 nefret ediyorum.”	 Sonunda	 Ay	 Kapıları’na	 vardıklarında	 Leydi	 Myranda	 da	 uyukluyordu	 ve	 Alayne	 leydinin yatağını	düşlüyordu. </p>
<p class="calibre1"> <i class="calibre4">Kuş	tüyü	bir	yatak	olacak, </i></p>
<p class="calibre1">dedi	kendine, </p>
<p class="calibre1"> <i class="calibre4">yumuşak,	 sıcak	 ve	 kürk	 örtülü.	 Uyuduğumda	 güzel	 bir	 rüya	 göreceğim,	 uyandığımda	 havlayan</i> <i class="calibre4">köpeklerin	 ve	 kuyunun	 yanında	 dedikodu	 yapan	 kadınların	 seslerini	 duyacağım.	 Sonra	 müzikli	 ve</i> <i class="calibre4">danslı	bir	ziyafet	olacak. </i></p>
<p class="calibre1">Kartal	 Yuvası’nın	 ölümcül	 sessizliğinden	 sonra,	 Alayne	 bağrışmalar	 ve	 kahkahalar	 duymak	 için	 can atıyordu. </p>
<p class="calibre1">Fakat	 biniciler	 katırlardan	 inerken,	 kaleden	 Petyr’ın	 muhafızlarından	 biri	 çıktı.	 “Leydi	 Alayne,” </p>
<p class="calibre1">dedi,	“Lord	Savunucu	sizi	bekliyor.” </p>
<p class="calibre1">“Döndü	mü?”	dedi	Alayne	şaşkınlıkla. </p>
<p class="calibre1">“Akşam	çökerken.	Onu	batı	kulesinde	bulabilirsiniz.” </p>
<p class="calibre1">Vakit	şafağa	yakındı	ve	kale	uyuyordu	ama	Petyr	Baelish	ayaktaydı.	Alayne	onu	bulduğunda,	Petyr	üç adamla	 birlikte	 çıtırdayan	 bir	 ateşin	 yanında	 oturmuş	 baharatlı	 sıcak	 şarap	 içiyordu.	 Alayne	 içeri girdiğinde	hepsi	ayağa	kalktı.	Petyr	sıcak	bir	şekilde	gülümsedi	ve	“Alayne,”	dedi.	“Buraya	gel	ve	babana bir	öpücük	ver.” </p>
<p class="calibre1">Alayne	vazifeşinas	bir	şekilde	babasına	sarıldı	ve	adamın	yanağına	bir	öpücük	kondurdu.	“Rahatsız ettiğim	için	üzgünüm	baba.	Konukların	olduğunu	bilmiyordum.” </p>
<p class="calibre1">“Sen	 asla	 rahatsızlık	 vermezsin	 tatlım.	 Daha	 biraz	 önce,	 bu	 iyi	 şövalyelere	 nasıl	 vazifeşinas	 bir kızım	olduğundan	bahsediyordum.” </p>
<p class="calibre1">“Vazifeşinas	 ve	 güzel,”	 dedi	 zarif	 görünüşlü	 genç	 bir	 şövalye,	 yeleye	 benzeyen	 sarı	 saçları omuzlarına	dökülüyordu. </p>
<p class="calibre1">“Evet,”	 dedi	 ikinci	 şövalye;	 kırlaşmış	 sakalları,	 çatlak	 damarlı	 yuvarlak	 bir	 burnu	 ve	 domuz	 budu kadar	büyük	elleri	olan	iri	yarı	bir	adamdı.	“Bu	ayrıntıyı	atlamışsınız	lordum.” </p>
<p class="calibre1">“Güzel	leydi	benim	kızım	olsaydı	ben	de	aynı	şeyi	yapardım,”	dedi	üçüncü	şövalye;	sivri	bir	burnu, dağınık	turuncu	saçları	ve	alaycı	bir	gülümsemesi	olan	kısa	boylu	zayıf	bir	adamdı.	“Bilhassa	bizim	gibi öküzlerin	yanında.” </p>
<p class="calibre1">Alayne	 güldü.	 “Öküz	 müsünüz?”	 dedi	 muzipçe.	 “Üçünüzün	 de	 yiğit	 şövalyeler	 olduğunuzu</p>
<p class="calibre1">sanmıştım.” </p>
<p class="calibre1">“Şövalyeler,”	 dedi	 Petyr.	 “Henüz	 yiğitliklerini	 görmedik	 ama	 göreceğimizi	 umut	 edebiliriz.	 Sör Byron,	 Sör	 Morgarth	 ve	 Sör	 Shadrich’i	 takdim	 etmeme	 izin	 ver	 Alayne.	 Sörler,	 benim	 güzel	 ve	 akıllı kızım	Leydi	Alayne...	ve	nezaket	gösterip	bize	müsaade	ederseniz,	kendisiyle	görüşmem	gerek.” </p>
<p class="calibre1">Üç	şövalye	reverans	yaparak	çekildi.	Sarı	saçlı	ve	uzun	boylu	olan,	odadan	çıkarken	Alayne’in	elini öptü. </p>
<p class="calibre1">Kapı	kapandığında,	“Vasıfsız	şövalyeler	mi?”	diye	sordu	Alayne. </p>
<p class="calibre1">“Aç	şövalyeler.	Etrafımızda	birkaç	kılıç	daha	olmasının	iyi	olacağını	düşündüm.	Zaman	gitgide	daha ilginç	bir	hâle	geliyor	ve	zaman	ilginçken,	sahip	olduğun	kılıçların	sayısı	asla	aşırı	değildir. </p>
<p class="calibre1"> <i class="calibre4">Merling	Kralı, </i></p>
<p class="calibre1">Martı	Kasabası’na	döndü	ve	yaşlı	Oswell	bazı	hikâyeler	anlattı.” </p>
<p class="calibre1">Alayne,	ne	tür	hikâyeler	olduğunu	sormaması	gerektiğini	biliyordu.	Eğer	Petyr,	Alayne’in	bilmesini</p>
<p class="calibre1"><a id="p452"></a>isteseydi	anlatırdı.	“Bu	kadar	çabuk	dönmenizi	beklemiyordum,”	dedi.	“Geldiğiniz	için	mutluyum.” </p>
<p class="calibre1">“Bana	verdiğin	öpücükten	hiç	anlaşılmıyordu.”	Petyr,	Alayne’i	kendine	çekti,	kızın	yüzünü	ellerinin arasına	aldı	ve	dudaklarını	uzun	uzun	öptü.	“İşte	bu, </p>
<p class="calibre1"> <i class="calibre4">eve	hoşgeldin, </i></p>
<p class="calibre1">diyen	bir	öpücük.	Bir	dahaki	sefere	böyle	yapmayı	unutma.” </p>
<p class="calibre1">“Evet	 baba.”	 Alayne,	 yüzünün	 kızardığını	 hissedebiliyordu.	 Petyr,	 Alayne’in	 öpücüğünü	 ona	 karşı kullanmadı.	 “Kral	 Topraklarında	 neler	 olduğuna	 asla	 inanamazsın	 tatlım.	 Cersei;	 sağırlardan,	 kalın kafalılardan	ve	körlerden	oluşan	konseyinin	yardımıyla	bir	aptallıktan	diğerine	sendeleyip	duruyor.	Onun diyarı	dilenciye	çevireceğini	ve	kendi	kendini	yok	edeceğini	her	zaman	biliyordum	ama	bunu	bu	kadar <i class="calibre4">hızlı</i></p>
<p class="calibre1">yapmasını	 beklemiyordum.	 Oldukça	 rahatsız	 edici	 bir	 durum.	 Bazı	 tohumlar	 ekmek	 ve	 meyvelerin olgunlaşmasını	 beklemek	 için	 dört	 ya	 da	 beş	 yılımın	 olmasını	 ummuştum	 ama	 şimdi...	 kaosla	 beslenip güçlenen	biri	olmam	iyi	bir	şey.	Beş	kralın	bize	bıraktığı	azıcık	huzur	ve	düzen,	üç	kraliçeyle	kısa	zaman içinde	yok	olur.” </p>
<p class="calibre1">“Uç	kraliçe?”	Alayne	anlamadı. </p>
<p class="calibre1">Petyr	da	açıklamayı	tercih	etmedi.	Gülümsedi	ve	“Tatlı	kızıma	bir	hediye	getirdim,”	dedi. </p>
<p class="calibre1">Alayne,	 şaşırdığı	 kadar	 mutlu	 oldu.	 “Bir	 elbise	 mi?”	 Martı	 Kasabası’nda	 çok	 iyi	 terziler	 olduğunu duymuştu	ve	bu	kadar	sıkıcı	kıyafetler	giymekten	bıkmıştı. </p>
<p class="calibre1">“Daha	iyi	bir	şey.	Tekrar	tahmin	et.” </p>
<p class="calibre1">“Mücevher?” </p>
<p class="calibre1">“Hayır.	 Hiçbir	 mücevher	 kızımın	 gözlerinin	 dengi	 olamaz.”	 “Limon?	 Yoksa	 biraz	 limon	 mu buldunuz?”	Alayne,	Robert’a	limonlu	kek	sözü	vermişti	ve	bunun	için	limon	gerekliydi. </p>
<p class="calibre1">Petyr	Baelish,	Alayne’in	elini	tuttu	ve	kızı	kucağına	çekti.	“Senin	için	bir	evlilik	anlaşması	yaptım.” </p>
<p class="calibre1">“Bir	evlilik...”	Alayne’in	göğsü	sıkıştı.	Yeniden	evlenmek	istemiyordu,	şimdi	değil,	belki	de	hiçbir zaman.	 “Ben...	 ben	 evlenemem.	 Baba,	 ben...”	 Alayne,	 kapalı	 olduğundan	 emin	 olmak	 için	 kapıya	 baktı. </p>
<p class="calibre1">“Ben</p>
<p class="calibre1"> <i class="calibre4">evliyim</i></p>
<p class="calibre1">,”	 diye	 fısıldadı.	 “Biliyorsunuz.”	 Petyr,	 parmağını	 Alayne’in	 dudağına	 koyup	 onu	 susturdu.	 “Cüce, Ned	 Stark’ın	 kızıyla	 evlendi,	 benim	 kızımla	 değil.	 Bununla	 birlikte,	 bu	 sadece	 bir	 nişanlılık.	 Evlilik, Cersei’nin	 işi	 bitene	 ve	 Sansa	 bir	 dul	 olana	 kadar	 beklemek	 zorunda.	 Sen	 de	 delikanlıyla	 tanışmak	 ve onun	 beğenisini	 kazanmak	 zorundasın.	 Leydi	 Waynwood	 onu	 rızası	 olmadan	 evlendirmeyecek,	 bunu açıkça	söyledi.” </p>
<p class="calibre1">“Leydi</p>
<p class="calibre1"> <i class="calibre4">Waynwood</i></p>
<p class="calibre1">?”	Alayne	buna	inanamıyordu.	“Neden	oğullarında	birini...” </p>
<p class="calibre1">“...bir	piçle	evlendirsin?	En	başta,	sen</p>
<p class="calibre1"> <i class="calibre4">Lord	Savunucu</i></p>
<p class="calibre1">’nun	 piçisin.	 Waynwoodlar	 eski,	 soylu	 ve	 gururlu	 bir	 hanedana	 mensuplar	 lâkin	 borçlarını üstlendiğimde	öğrendiğim	üzere,	düşünüldüğü	kadar	zengin	değiller.	Leydi	Anya	oğullarından	birini	altın karşılığında	satacak	değil	elbette.	Ama	vesayetindeki	bir	delikanlıyı...	genç	Harry	yalnızca	bir	kuzen	ve leydiye	 önerdiğim	 çeyiz	 Lyonel	 Corbray’in	 aldığından	 bile	 büyük.	 Öyle	 olmak	 zorundaydı,	 aksi	 hâlde Leydi	 Waynwood,	 Bronz	 Yohn’un	 gazabını	 göze	 almazdı.	 Bu	 nişan	 Yohn’un	 bütün	 planlarını	 bozacak. </p>
<p class="calibre1">Harrold	Hardyng’e	söz	verildin	tatlım,	onun	çocuksu	kalbini	kazanman	şartıyla...	ki	bu	senin	için	zor	bir şey	değil.” </p>
<p class="calibre1">“Vâris	 Harry?”	 Alayne,	 Myranda’nm	 Harry	 hakkında	 söylediği	 şeyleri	 hatırlamaya	 çalıştı.	 ‘Yakın</p>
<p class="calibre1"><a id="p453"></a>zamanda	şövalye	ilan	edilmiş	ve	sıradan	bir	kızdan	peydahladığı	bir	piçi	varmış.” </p>
<p class="calibre1">“Ve	 yolda	 bir	 piçi	 daha	 var,	 farklı	 bir	 fahişeden.	 Harry’nin	 bir	 gönülçelen	 olduğuna	 şüphe	 yok. </p>
<p class="calibre1">Yumuşak	sarı	saçlar,	koyu	mavi	gözler	ve	bir	gamze.	Duyduğuma	göre</p>
<p class="calibre1"> <i class="calibre4">çok</i></p>
<p class="calibre1">yiğitmiş.”	 Petyr	 muzipçe	 gülümsedi.	 “Piç	 ol	 ya	 da	 olma,	 bu	 nişan	 duyurulduğunda	 Vadi’deki	 bütün soylu	bakireler	tarafından	kıskanılacaksın	tatlım.” </p>
<p class="calibre1">“Neden?”	 Alayne’in	 aklı	 karışmıştı.	 “Sör	 Harrold...	 o	 nasıl	 Leydi	 Waynwood’un	 vârisi	 olabilir? </p>
<p class="calibre1">Leydinin	kendi	oğulları	yok	mu?” </p>
<p class="calibre1">“Uç	oğlu	var,”	diye	onayladı	Petyr.	Alayne	adamın	nefesindeki	şarap	kokusunu	alabiliyordu;	karanfil ve	muskat.	“Kızları	da	var,	torunları	da.” </p>
<p class="calibre1">“Onlar	Harry’den	önce	gelmiyor	mu?	Anlamıyorum.”	“Anlayacaksın.	Dinle.”	Petyr,	Alayne’in	elini</p>
<p class="calibre1">kendi	 eline	 aldı	 ve	 parmağını	 kızın	 avcunda	 dolaştırdı.	 “Lord	 Jasper	 Arryn,	 yani	 Jon	 Arryn’ın	 babası, onunla	başlayalım.	Jasper’in	üç	çocuğu	oldu;	iki	oğlan	ve	bir	kız.	Jon	en	büyükleriydi,	bu	yüzden	Kartal Yuvası	 ona	 geçti.	 Jon’un	 kız	 kardeşi	 Alys,	 şu	 anki	 Leydi	 Waynwood’un	 amcası	 olan	 Sör	 Elys Waynwood’la	 evlendi.”	 Yüzünü	 buruşturdu.	 “Elys	 ve	 Alys,	 bu	 çok	 hoş	 değil	 mi?	 Lord	 Jasper’ın	 küçük oğlu	 Sör	 Ronnel	 Arryn,	 bir	 Belmore	 kızıyla	 evlendi	 ama	 kızın	 zillerini	 birkaç	 kez	 çaldıktan	 sonra	 bir mide	 rahatsızlığı	 yüzünden	 öldü.	 Oğlu	 Elbert	 bir	 yatakta	 doğarken,	 Ronnel	 başka	 bir	 yatakta	 ölüyordu. </p>
<p class="calibre1">Dikkatle	dinliyor	musun	tatlım?” </p>
<p class="calibre1">“Evet.	Jon,	Alys	ve	Ronnel	vardı	ama	Ronnel	öldü.” </p>
<p class="calibre1">“Güzel.	Şimdi,	Jon	Arryn	üç	kez	evlendi	ama	ilk	iki	karısından	çocuğu	olmadı,	uzun	yıllar	boyunca Jon’un	tek	vârisi,	yeğeni	Elbert’ti.	O	esnada	Elys,	Alys’i	gayet	vazifeşinas	bir	şekilde	döllüyordu	ve	Alys yılda	bir	kez	yavruluyordu.	Elys’e	dokuz	çocuk	verdi;	sekiz	kız	ve	bir	kıymetli	oğlan,	bir	başka	Jasper. </p>
<p class="calibre1">Alys,	 Jasper’ı	 doğurduktan	 sonra	 öldü.	 Çocuk	 Jasper,	 onu	 dünyaya	 getirmek	 için	 gösterilen	 kahramanca çabayı	 hiçe	 saydı	 ve	 üç	 yaşında,	 başına	 inen	 bir	 at	 tekmesiyle	 öldü.	 Çok	 geçmeden,	 Jasper’ın	 iki	 kız kardeşi	 çiçek	 hastalığından	 zail	 oldu	 ve	 böylece	 altı	 kardeş	 kaldı.	 Kızların	 en	 büyüğü,	 Kartal	 Yuvası Lordları’nın	uzak	kuzeni	olan	Sör	Denys	Arryn’la	evlendi.	Arryn	Hanedanı,	Vadi’ye	yayılmış	sayısız	dala sahiptir.	Bu	dalların	hepsi	çok	gururlu	fakat	bir	o	kadar	fakirdir;	Martı	Kasabası’nda	yaşayan	ve	tacirlerle evlenecek	akla	sahip	olan	Arrynlar	dışında.	Onlar	zengindir	ama	görgüsüzdür,	bu	yüzden	kimse	onlardan bahsetmez.	 Sör	 Denys,	 o	 fakir	 ve	 gururlu	 dallardan	 birine	 mensuptu...	 ama	 aynı	 zamanda	 meşhur	 bir mızrak	 dövüşçüsüydü,	 yakışıklı,	 yiğit	 ve	 çok	 görgülüydü.	 Üstelik	 onu	 en	 büyük	 Waynwood	 kızı	 için kusursuz	bir	eş	haline	getiren	o	sihirli	Arryn	soyadına	sahipti.	Çocukları	Arryn	adını	alacaktı	ve	Elbert’in başına	kötü	bir	şey	gelmesi	durumunda	Vadi’nin	bir	sonraki	vârisleri	olacaktı.	Ve	talihe	bak	ki,	Elbert’in başına	Deli	Kral	Aerys	geldi.	O	hikâyeyi	biliyor	musun?” </p>
<p class="calibre1">Biliyordu.	“Deli	Kral	onu	öldürdü.” </p>
<p class="calibre1">“Öldürdü.	 Ve	 bundan	 kısa	 bir	 zaman	 sonra,	 Sör	 Denys	 hamile	 karısını	 bırakıp	 savaşa	 gitti.	 Aşırı yiğitlik	 ve	 bir	 balta	 sayesinde	 Çanların	 Savaşı’nda	 öldü.	 Şövalyenin	 ölüm	 haberini	 alan	 leydi	 keder yüzünden	zail	oldu,	kadının	yeni	doğmuş	bebeği	de	annesinin	peşinden	gitti.	Her	şeye	rağmen,	Jon	Arryn savaş	sırasında	genç	bir	kadınla	evlenmişti	ve	kadının	doğurgan	olduğuna	inanmak	için	sebepleri	vardı. </p>
<p class="calibre1">Eminim	 ki	 çok	 umutluydu	 lâkin	 sen	 ve	 ben	 biliyoruz	 ki	 Jon,	 Lysa’dan,	 ölü	 doğumlar,	 düşükler	 ve Tatlıbülbül’den	başka	bir	şey	alamadı.” </p>
<p class="calibre1">“Şimdi,	Elys	ve	Alys’in	hayatta	kalan	beş	kızına	dönelim.	En	büyükleri,	kardeşlerini	öldüren	çiçek hastalığından	korkunç	yara	izleriyle	kurtuldu	ve	bir	rahibe	oldu.	Diğeri,	bir	paralı	asker	tarafından	baştan çıkarıldı.	Sör	Elys	onu	reddetti.	Kız,	doğurduğu	piçin	ölümünün	ardından	sessiz	rahibelere	katıldı.	Üçüncü kız	 kardeş	 Küspe	 Lordu’yla	 evlendi	 ama	 kısır	 olduğu	 anlaşıldı.	 Dördüncüsü,	 bir	 Bracken’la	 evlenmek üzere	nehir	topraklarına	giderken	Yanık	Adamlar	tarafından	kaçırıldı.	Böylece	sadece	en	küçük	kız	kaldı, </p>
<p class="calibre1"><a id="p454"></a>Waynwoodlar’a	 bağlı	 olan	 arazi	 sahibi	 bir	 şövalyeyle	 evlendi,	 ona	 Harrold	 isimli	 bir	 oğul	 verdi	 ve öldü.”	Petyr,	Alayne’in	elini	çevirdi	ve	bileğine	hafif	bir	öpücük	kondurdu.	“Şimdi	söyle	tatlım...	neden Vâris	Harry?” </p>
<p class="calibre1">Alayne’in	gözleri	genişledi.	“O	Leydi	Waynwood’un	vârisi	değil. </p>
<p class="calibre1"> <i class="calibre4">Robert’ın</i></p>
<p class="calibre1">varisi.	Eğer	Robert	ölürse...” </p>
<p class="calibre1">Petyr	tek	kaşını	kaldırdı.	“Robert</p>
<p class="calibre1"> <i class="calibre4">öldüğü	zaman. </i></p>
<p class="calibre1">Bizim	 cesur	 ve	 zavallı	 Tatlıbülbül’ümüz	 hasta	 bir	 çocuk,	 ölümü	 sadece	 zaman	 meselesi.	 Robert öldüğü	 zaman,	 Vâris	 Harry,	 Lord	 Harrold	 olacak;	 Vadi’nin	 Savunucusu	 ve	 Kartal	 Yuvası	 Lordu.	 Jon Arryn’ın	 sancak	 beyleri	 beni	 ya	 da	 titrek	 Robert’ı	 asla	 sevmeyecekler	 ama	 Genç	 Kartal’larını sevecekler...	 ve	 Genç	 Kartal’ın	 düğünü	 için	 buluştuklarında...	 sen	 kızıl	 saçlarınla	 ve	 sırtına	 ulu	 kurt işlenmiş	beyaz	gri	bakire	pelerininle	ortaya	çıktığında...	Vadi’deki	her	şövalye	kılıcını	sana	adayacak	ve mirasını	 sana	 geri	 vermek	 için	 savaşacak.	 Sana	 getirdiğim	 hediyeler	 bunlar	 tatlı	 Sansa...	 Harry,	 Kartal Yuvası	ve	Kışyarı.	Bu	bir	öpücük	daha	eder,	sence	de	öyle	değil	mi?” </p>
<p class="calibre1"><a id="p455"></a><b class="calibre3">BRIENNE</b></p>
<p class="calibre1"> <i class="calibre4">Bu	şeytani	bir	rüya, </i></p>
<p class="calibre1">diye	düşündü.	Ama	eğer	rüya	görüyorsa,	canı	neden	bu	kadar	çok	yanıyordu? </p>
<p class="calibre1">Yağmur	 durmuştu	 fakat	 bütün	 dünya	 ıslaktı.	 Pelerini,	 zırhı	 kadar	 ağırdı.	 Bileklerini	 bağlayan	 ipler sırılsıklamdı	ama	ıslaklık	onları	daha	sıkı	yapmaktan	başka	bir	işe	yaramıyordu.	Brienne	ellerini	ne	kadar döndürürse	 döndürsün	 iplerden	 kurtulamıyordu.	 Onu	 kimin,	 neden	 bağladığını	 anlamıyordu.	 Gölgelere sormayı	 denedi	 ama	 gölgeler	 cevap	 vermedi.	 Belki	 de	 onu	 duymamışlardı.	 Belki	 de	 gerçek	 değillerdi. </p>
<p class="calibre1">Islak	 yünlerin	 ve	 paslı	 zırhın	 altındaki	 teni	 yanıyordu,	 Brienne	 bütün	 bunların	 bir	 ateş	 rüyası	 olup olmadığını	merak	etti. </p>
<p class="calibre1">Altında	bir	at	vardı	ama	ata	bindiğini	hatırlamıyordu.	Hayvanın	sağrısına	yüzüstü	uzanmıştı,	bir	çuval yulaf	gibiydi.	El	ve	ayak	bilekleri	birbirine	bağlanmıştı.	Hava	nemliydi,	zemin	sisle	kaplıydı.	Brienne’in başı	 her	 adımda	 zonkluyordu.	 Brienne	 sesleri	 duyabiliyordu	 ama	 görebildiği	 tek	 şey,	 atın	 toynaklarının altındaki	 topraktı,	 içinde	 kırık	 şeyler	 vardı.	 Yüzü	 şişmişti,	 yanakları	 kanla	 yapış	 yapıştı	 ve	 her sarsıldığında,	koluna	bıçak	gibi	bir	ağrı	saplanıyordu.	Podrick’in	ona	seslendiğini	duyabiliyordu,	çocuğun sesi	 çok	 uzaktan	 geliyordu.	 “Sör,”	 diyordu	 çocuk	 sürekli.	 “Sör?	 Leydim?	 Sör?	 Leydim?”	 Hafif	 ve duyulması	zor	bir	sesti.	Sonunda,	sadece	sessizlik	kaldı. </p>
<p class="calibre1">Brienne	 rüyasında	 Harrenhal’da	 olduğunu	 gördü,	 yine	 ayı	 çukurundaydı.	 Bu	 sefer	 karşısındaki Isırık’tı;	 yanaklarındaki	 iltihaplı	 yaralarla	 iri,	 kel	 ve	 kurtçuk	 beyazı	 Isırık.	 Çıplaktı,	 aletiyle	 oynuyordu, sivri	 dişlerini	 birbirine	 vuruyordu.	 Brienne	 ondan	 kaçtı.	 “Kılıcım,”	 diye	 bağırdı.	 “Yeminkâr.	 Lütfen.” </p>
<p class="calibre1">İzleyiciler	cevap	vermedi.	Renly	oradaydı,	Cevval	Dick	ve	Catelyn	Stark’la	birlikte.	Shagvvell,	Pyg	ve Timeon	 da	 gelmişti.	 Çökük	 yanakları,	 şişmiş	 dilleri	 ve	 boş	 göz	 yuvalarıyla	 ağaçlardaki	 cesetler	 de. </p>
<p class="calibre1">Brienne	 onları	 görünce	 korkuyla	 inledi,	 Isırık	 onu	 kolundan	 yakaladı	 ve	 yüzünden	 kocaman	 bir	 parça kopardı.	Brienne,	“Jaime,”	diye	bağırdığını	duydu. </p>
<p class="calibre1"> <i class="calibre4">“Jaime.” </i></p>
<p class="calibre1">Rüyanın	 derinliklerinde	 bile,	 acı	 oradaydı.	 Brienne’in	 yüzü	 zonkluyordu.	 Omzu	 kanıyordu.	 Nefes almak	acı	veriyordu.	Brienne	bir	üstat	için	bağırdı. </p>
<p class="calibre1">“Üstadımız	yok,”	dedi	bir	kız	sesi.	“Sadece	ben	varım.” </p>
<p class="calibre1"> <i class="calibre4">Ben	bir	kız	arıyorum, </i></p>
<p class="calibre1">diye	hatırladı	Brienne. </p>
<p class="calibre1"> <i class="calibre4">On	üç	yaşında	soylu	bir	bakire,	mavi	gözleri	ve	kızıl	saçları	var. </i></p>
<p class="calibre1">“Leydim?”	dedi.	“Leydi	Sansa?” </p>
<p class="calibre1">Bir	adam	güldü.	“Senin	Sansa	Stark	olduğunu	sanıyor.”	“Daha	fazla	dayanamaz.	Ölecek.” </p>
<p class="calibre1">“Bir	aslan	eksilmiş	olur.	Ağlamam.” </p>
<p class="calibre1">Brienne	birinin	dua	ettiğini	duydu.	Rahip	Meribald’ı	düşündü	ama	bütün	sözler	yanlıştı. </p>
<p class="calibre1"> <i class="calibre4">Gece	karanlık	ve	dehşet	dolu,	rüyalar	da	öyle. </i></p>
<p class="calibre1">Kasvetli	 bir	 ormandan	 geçiyorlardı;	 çamlarla	 dolu,	 nemli,	 karanlık	 ve	 sessiz	 bir	 yerden.	 Atın toynaklarının	 altındaki	 toprak	 yumuşaktı,	 ardında	 bıraktığı	 ayak	 izleri	 kanla	 doluyordu.	 Lord	 Renly, Cevval	Dick	ve	Vargo	Hoat	onunla	birlikte	at	sürüyordu.	Kan,	Renly’nin	boğazından	geliyordu.	Keçi’nin kopuk	kulağından	irin	akıyordu.	“Nereye	gidiyoruz?”	diye	sordu	Brienne.	“Beni	nereye	götürüyorsunuz?” </p>
<p class="calibre1">Hiçbiri	cevap	vermedi. </p>
<p class="calibre1"> <i class="calibre4">Hepsi	ölü. </i></p>
<p class="calibre1">Bu	onun	da	ölü	olduğu	anlamına	mı	geliyordu? </p>
<p class="calibre1">Lord	Renly,	Brienne’in	önündeydi;	onun	tatlı,	gülümseyen	kralı.	Brienne’in	atını	ağaçların	arasından geçiriyordu.	Brienne,	onu	ne	kadar	çok	sevdiğini	söylemek	için	seslendi	ama	adam	dönüp	kaşlarını	çattı, </p>
<p class="calibre1"><a id="p456"></a>Renly	değildi.	Renly	asla	kaş	çatmazdı. </p>
<p class="calibre1"> <i class="calibre4">Renly	bana	hep	gülümserdi...	meğerki... </i></p>
<p class="calibre1">Şaşkın	 bir	 hâlde,	 “Soğuk,”	 dedi	 kral.	 Sahipsiz	 bir	 gölge	 hareket	 etti	 ve	 Brienne’in	 tatlı	 lordunun boğazından	kan	fışkırdı,	Brienne’in	elleri	ıslandı.	Renly	sıcak	bir	adamdı	ama	kanı	buz	kadar	soğuktu. </p>
<p class="calibre1"> <i class="calibre4">Bu	gerçek	değil, </i></p>
<p class="calibre1">dedi	Brienne	kendine. </p>
<p class="calibre1"> <i class="calibre4">Sadece	kötü	bir	rüya,	birazdan	uyanacağım. </i></p>
<p class="calibre1">At	 aniden	 durdu.	 Sert	 ellerin	 yakaladığı	 Brienne	 bir	 kestane	 ağacının	 dallarının	 arasından	 süzülen güneş	 ışığı	 demetlerini	 gördü.	 Bir	 at,	 kestanelerin	 peşinden	 ölü	 yaprakların	 arasına	 daldı,	 yakınlarda alçak	 seslerle	 konuşan	 adamlar	 vardı.	 On,	 on	 iki,	 belki	 de	 daha	 çok.	 Brienne	 onların	 yüzünü	 tanımadı. </p>
<p class="calibre1">Yere	uzanmıştı,	sırtı	bir	ağaç	gövdesine	dayanmıştı.	“Bunu	için	leydim,”	dedi	kız.	Bir	kupayı	Brienne’in dudaklarına	götürdü.	İçtiği	şeyin	tadı	sert	ve	ekşiydi,	Brienne	tükürdü.	“Su,”	diye	inledi.	“Lütfen.	Su.” </p>
<p class="calibre1">“Su	ağrınızı	dindirmez.	Bu	dindirir.	Biraz	için.”	Kız,	kupayı	tekrar	Brienne’in	dudaklarına	yapıştırdı. </p>
<p class="calibre1">İçmek	 bile	 acı	 veriyordu.	 Şarap	 Brienne’in	 çenesine	 süzüldü	 ve	 göğsüne	 damladı.	 Kupa</p>
<p class="calibre1">boşaldığında,	kız	bir	mataradan	tekrar	doldurdu.	Brienne	öğürene	kadar	içti.	“Yeter.” </p>
<p class="calibre1">“Yetmez.	 Kolunuz	 kırık.	 İki	 ya	 da	 üç	 kaburganız	 çatlak.”	 Adamın	 ağırlığını	 hatırlayarak,	 “Isırık,” </p>
<p class="calibre1">dedi	Brienne. </p>
<p class="calibre1">“Evet,	o	gerçek	bir	canavar.” </p>
<p class="calibre1">Brienne	 her	 şeyi	 anımsadı;	 yukarıdaki	 şimşeği	 ve	 aşağıdaki	 çamuru,	 Tazı’nın	 miğferinin	 koyu	 renk çeliğine	 vuran	 yağmurun	 pıtırtısını,	 Isırık’ın	 ellerindeki	 korkunç	 kuvveti.	 Aniden,	 bağlı	 kalmaya katlanamadığını	hissetti.	İplerinden	kurtulmaya	çalıştı	ama	kendini	daha	beter	yaralamaktan	başka	bir	şey başaramadı.	 Bilekleri	 çok	 sıkı	 bağlanmıştı.	 İplerin	 üstünde	 kurumuş	 kan	 vardı.	 “O	 öldü	 mü?”	 Brienne titredi.	“Isırık. </p>
<p class="calibre1"> <i class="calibre4">O	öldü	mü</i></p>
<p class="calibre1">?”	 Yüzüne	 gömülen	 dişleri	 hatırladı.	 Isırık’ın	 hâlâ	 nefes	 alır	 hâlde,	 oralarda	 bir	 yerde	 olabileceği fikri,	Brienne’in	çığlık	atmak	istemesine	sebep	oldu. </p>
<p class="calibre1">“Öldü.	 Gendry	 onun	 ensesine	 bir	 mızrak	 sapladı.	 İçin	 leydim,	 yoksa	 şarabı	 gırtlağınızdan	 aşağı dökerim.” </p>
<p class="calibre1">Brienne	içti.	Yudumların	arasında,	“Bir	kız	arıyorum,”	diye	fısıldadı.	Az	kalsın</p>
<p class="calibre1"> <i class="calibre4">kız	kardeşim</i></p>
<p class="calibre1">diyecekti.	“On	üç	yaşında	soylu	bir	bakire.	Mavi	gözleri	ve	kızıl	saçları	var.” </p>
<p class="calibre1">“O	ben	değilim.” </p>
<p class="calibre1"> <i class="calibre4">Değilsin. </i></p>
<p class="calibre1">Brienne	 bunu	 görebiliyordu.	 Bu	 kız,	 açlıktan	 ölecek	 kadar	 zayıftı.	 Kahverengi	 saçları	 örülüydü	 ve gözleri	yıllarından	daha	yaşlıydı. </p>
<p class="calibre1"> <i class="calibre4">Kahverengi	gözler,	kahverengi	saçlar.	Altı	sene	sonraki	Willow. </i></p>
<p class="calibre1">“Sen	onun	ablasısın.	Hancı.” </p>
<p class="calibre1">“Olabilirim.”	Kız	gözlerini	kıstı.	“Oysam	ne	olacak?” </p>
<p class="calibre1">“Bir	adın	var	mı?”	diye	sordu	Brienne.	Midesi	guruldadı.	Brienne	kusacağından	korktu. </p>
<p class="calibre1">“Heddle.	Willow’unkiyle	aynı.	Jeyne	Heddle.” </p>
<p class="calibre1">“Jeyne.	Ellerimi	çöz.	Lütfen.	Bana	acı.	İpler	bileklerimi	kesiyor.	Kanıyorum.” </p>
<p class="calibre1">“Yasak.	Bağlı	kalmanız	gerekiyor.	Ta	ki...” </p>
<p class="calibre1">“...leydimin	huzuruna	çıkana	kadar.”	Renly	kızın	arkasında	durdu,	gözüne	düşen	siyah	saçları	geri	itti. </p>
<p class="calibre1"> <i class="calibre4">Renly	değil,	Gendry. </i></p>
<p class="calibre1">“Leydim	işlediğin	suçların	hesabını	soracak.” </p>
<p class="calibre1"><a id="p457"></a>“Leydim.”	 Şarap	 Brienne’in	 başını	 döndürüyordu.	 Düşünmek	 zordu.	 “Taşyürek.	 Onu	 mu kastediyorsun?”	 Lord	 Randyll,	 Bakire	 Havuzu’nda	 ondan	 bahsetmişti.	 “Leydi	 Taşyürek.”	 “Bazıları	 onu öyle	çağırır.	Bazıları	başka	isimlerle	anar.	Sessiz	Hemşire.	Merhamet	Ana.	Cellat	Kadın.” </p>
<p class="calibre1"> <i class="calibre4">Cellat	Kadın. </i></p>
<p class="calibre1">Brienne	 gözlerini	 kapadığında,	 şişmiş	 ve	 kararmış	 suratlarıyla	 kahverengi	 çıplak	 dallarda	 sallanan cesetleri	 gördü.	 Birdenbire	 ümitsiz	 bir	 korkuya	 kapıldı.	 “Podrick.	 Yaverim.	 Podrick	 nerede?	 Ya diğerleri...	Sör	Hyle,	Rahip	Meribald,	Köpek?	Köpek’e	ne	yaptınız?” </p>
<p class="calibre1">Gendry	ve	kız	bakıştı.	Brienne	ayağa	kalkmaya	çalıştı	ve	dünya	tekrar	dönmeye	başlamadan	önce	tek dizinin	 üstünde	 doğrulmayı	 başardı.	 Gendry’nin,	 “Köpeği	 siz	 öldürdünüz	 leydim,”	 dediğini	 duydu	 ve karanlık	onu	tekrar	yuttu. </p>
<p class="calibre1">Sonra	 yine	 Fısıltılar’daydı,	 yıkıntıların	 arasında	 ayakta	 duruyor	 ve	 Clarence	 Crabb’ın	 yüzüne bakıyordu.	 Clarence	 kocaman	 ve	 amansızdı,	 kendisinden	 daha	 tüylü	 bir	 yaban	 öküzünün	 sırtındaydı. </p>
<p class="calibre1">Hayvan	 öfkeyle	 zemini	 eşeliyordu,	 toprakta	 derin	 oluklar	 açıyordu.	 Crabb’ın	 dişlerinin	 ucu	 sivriydi. </p>
<p class="calibre1">Brienne	 kılıcını	 çekmeye	 çalıştığında,	 kınının	 boş	 olduğunu	 fark	 etti.	 Sör	 Clerance	 saldırıya	 geçtiğinde, Brienne,	“Hayır,”	diye	bağırdı.	Bu	haksızlıktı.	Sihirli	kılıcı	olmadan	dövüşemezdi.	Kılıcı	ona	Sör	Jaime vermişti.	 Sör	 Jaime’yi	 de	 Lord	 Renly’yi	 bıraktığı	 gibi	 yarı	 yolda	 bırakacağını	 düşünmek,	 Brienne’in gözlerini	 yaşlarla	 doldurdu.	 “Kılıcım.	 Lütfen,	 kılıcımı	 bulmak	 zorundayım.”	 “Fahişe	 kılıç	 istiyor,”	 dedi bir	ses. </p>
<p class="calibre1">“Ben	de	Cersei	Lannister’ın	aletimi	emmesini	istiyorum.	Ne	yani?” </p>
<p class="calibre1">“Jaime	ona	Ycminkâr	adını	verdi. </p>
<p class="calibre1"> <i class="calibre4">Lütfen</i></p>
<p class="calibre1">.”	 Ama	 sesler	 onu	 dinlemedi.	 Clarence	 Crabb	 saldırdı	 ve	 Brienne’in	 başını	 kesti.	 Brienne	 daha	 derin bir	karanlığın	içine	yuvarlandı. </p>
<p class="calibre1">Bir	teknenin	içinde	olduğunu	gördü,	uzanmıştı,	başı	birinin	kucağındaydı.	Etrafı	gölgelerle	sarılıydı, örgü	 zırhlar	 ve	 deriler	 giymiş	 başlıklı	 adamlar,	 tekneyi	 susturulmuş	 küreklerle	 nehrin	 karşı	 tarafına yüzdürüyordu.	 Brienne	 terle	 sırılsıklamdı,	 yanıyordu	 ama	 her	 nasılsa	 aynı	 anda	 titriyordu.	 Sis,	 yüzlerle doluydu.	Kıyıdaki	söğüt	ağaçları, </p>
<p class="calibre1"> <i class="calibre4">“Güzellik,” </i></p>
<p class="calibre1">diye	fısıldadı	ama	sazlar, </p>
<p class="calibre1"> <i class="calibre4">“Ucube,” </i></p>
<p class="calibre1">dedi. </p>
<p class="calibre1"> <i class="calibre4">“Ucube,	ucube.” </i></p>
<p class="calibre1">Brienne	sarsıldı.	“Susun,”	dedi.	“Biri	onları	sustursun.” </p>
<p class="calibre1">Bir	sonraki	uyanışında,	Jeyne	ona	sıcak	çorba	içirmeye	çalışıyordu. </p>
<p class="calibre1"> <i class="calibre4">Soğan	çorbası, </i></p>
<p class="calibre1">diye	 düşündü	 Brienne.	 içebildiği	 kadar	 içti,	 sonra	 boğazına	 bir	 parça	 havuç	 takıldı,	 öksürmek	 ızdırap vericiydi.	“Yavaş,”	dedi	kız. </p>
<p class="calibre1">“Gendry,”	diye	hırıldadı	Brienne.	“Gendry	ile	konuşmak	zorundayım.” </p>
<p class="calibre1">“O	nehre	döndü	leydim.	Dökümhanesine	döndü.	Willow’u	ve	ufaklıkları	korumak	için	geri	döndü.” </p>
<p class="calibre1"> <i class="calibre4">Onları	kimse	koruyamaz. </i></p>
<p class="calibre1">Brienne	 tekrar	 öksürmeye	 başladı.	 “Ah,	 bırak	 boğulsun.	 İpten	 tasarruf	 etmiş	 oluruz.”	 Gölge adamlardan	 biri,	 Jeyne’i	 kenara	 itti.	 Paslı	 bir	 zırh	 giymiş	 ve	 çivili	 bir	 kemer	 takmıştı.	 Kalçasından	 bir kama	 ve	 bir	 uzunkılıç	 sarkıyordu.	 Omuzlarında	 sarı	 bir	 pelerin	 vardı;	 kocaman,	 ıslak	 ve	 kirli. </p>
<p class="calibre1">Omzularının	 üstünde	 çelik	 bir	 köpek	 başı	 duruyordu,	 köpeğin	 ağzı	 hırlar	 gibi	 açılmıştı,	 dişleri görünüyordu. </p>
<p class="calibre1"><a id="p458"></a> <i class="calibre4">“Hayır,” </i></p>
<p class="calibre1">diye	inledi	Brienne.	“Hayır	sen	öldün.	Seni	ben	öldürdüm.” </p>
<p class="calibre1">Tazı	güldü.	“Yanlış	anlamışsın.	Ben	seni	öldüreceğim.	Şimdi	yapardım	ama	leydim	senin	asıldığını</p>
<p class="calibre1">görmek	istiyor.” </p>
<p class="calibre1"> <i class="calibre4">Asılmak. </i></p>
<p class="calibre1">Kelime,	Brienne’in	içini	dehşetle	doldurdu.	Brienne,	Jeyne’e	baktı. </p>
<p class="calibre1"> <i class="calibre4">Bu	kadar	acımasız	olamayacak	kadar	küçük. </i></p>
<p class="calibre1">“Ekmek	 ve	 tuz,”	 dedi.	 “Han...	 Rahip	 Meribald	 çocukları	 doyurdu...	 kardeşinle	 aynı	 ekmeği paylaştık...” </p>
<p class="calibre1">“Misafir	 hakkı	 eskisi	 kadar	 büyük	 bir	 anlam	 ifade	 etmiyor,”	 dedi	 kız.	 “Leydim	 düğünden döndüğünden	 beri.	 Nehrin	 kenarında	 sallananların	 bazıları	 da	 konuk	 olduklarını	 söylemişlerdi.”	 “Biz başka	türlü	söyledik,”	dedi	Tazı.	“Onlar	yatak	istedi,	biz	onlara	ağaç	verdik.” </p>
<p class="calibre1">“Ama	 yataktan	 fazla	 ağacımız	 var,”	 dedi	 bir	 başka	 gölge,	 paslı	 bir	 yarım	 miğferin	 altında	 tek	 gözü vardı.	“Ağacımız	her	zaman	daha	fazla.” </p>
<p class="calibre1">Tekrar	 yola	 çıkma	 vakti	 geldiğinde,	 Brienne’in	 yüzüne	 bir	 deri	 başlık	 geçirdiler.	 Başlığın	 göz delikleri	 yoktu.	 Deri,	 etraftaki	 sesleri	 boğuyordu.	 Soğanların	 tadı	 Brienne’in	 dilinde	 oyalanıyordu, başaramadığını	 bilmenin	 tadı	 kadar	 keskin	 bir	 tattı.	 Brienne,	 Jaime’yi	 düşündü,	 Sansa’yı	 düşündü, Tarth’taki	babasını	düşündü	ve	başlık	için	şükretti.	Başlık,	gözlerinde	biriken	yaşları	gizliyordu.	Brienne zaman	 zaman	 haydutların	 konuşmalarını	 duyuyordu	 ama	 kelimeleri	 seçemiyordu.	 Bir	 süre	 sonra yorgunluğa	ve	atının	biteviye	sallantısına	teslim	oldu. </p>
<p class="calibre1">Bu	 seferki	 rüyasında	 evindeydi,	 Akşamgüneşi’nde.	 Lord	 babasının	 salonundaki	 kemerli	 yüksek pencerelerden	güneşin	batışını	görebiliyordu. </p>
<p class="calibre1"> <i class="calibre4">Burada	güvendeydim.	Güvendeydim. </i></p>
<p class="calibre1">İpek	 brokar	 bir	 elbise	 giymişti.	 Altın	 güneşler	 ve	 gümüş	 yıldızlarla	 süslenmiş	 kırmızı	 mavi	 bir kıyafetti.	 Başka	 bir	 kızın	 üstünde	 güzel	 olabilirdi	 ama	 Brienne’in	 üstünde	 kötü	 görünüyordu.	 Brienne	 on iki	 yaşındaydı,	 şekilsiz	 ve	 rahatsızdı,	 lord	 babasının	 onunla	 evlendirmek	 istediği	 genç	 şövalyeyi bekliyordu.	 Şövalye	 Brienne’den	 altı	 yaş	 büyüktü,	 bir	 gün	 meşhur	 bir	 savaşçı	 olacağı	 kesindi.	 Brienne dehşet	 içindeydi.	 Göğüsleri	 çok	 küçüktü,	 elleri	 ve	 ayakları	 çok	 büyüktü,	 saçları	 dikilip	 duruyordu	 ve burnunun	kenarında	kocaman	bir	sivilce	vardı.	“Sana	bir	gül	getirecek,”	diye	söz	vermişti	babası,	ama	bir gül	hiçbir	işe	yaramazdı,	bir	gül	onu	güvende	tutamazdı.	O	bir	kılıç	istiyordu. </p>
<p class="calibre1"> <i class="calibre4">Yeminkâr.	Kızı	bulmak	zorundayım.	Jaime’nin	onurunu	bulmak	zorundayım. </i></p>
<p class="calibre1">Sonunda	 kapılar	 açıldı	 ve	 Brienne’in	 nişanlısı	 salona	 girdi.	 Brienne	 şövalyeyi	 ona	 öğretildiği	 gibi selamlamaya	çalıştı	ama	ağzından	kelimeler	yerine	kan	boşaldı.	Beklerken	dilini	ısırmıştı.	Ağzındaki	kanı şövalyenin	 ayaklarına	 tükürdü	 ve	 delikanlının	 yüzündeki	 tiksintiyi	 gördü.	 “Brienne	 Güzellik,”	 dedi şövalye	alaycı	bir	tonla.	“Senden	çok	daha	güzel	olan	domuzlar	gördüm.”	Gülü	Brienne’in	yüzüne	fırlattı. </p>
<p class="calibre1">Arkasını	dönüp	uzaklaşırken,	pelerinindeki	grifınler	dalgalandı,	bulanıklaştı	ve	aslanlara	dönüşt <i class="calibre4">ü.	Jaime! </i></p>
<p class="calibre1">diye	bağırmak	istedi	Brienn</p>
<p class="calibre1"> <i class="calibre4">e.	Jaime	geri	dön! </i></p>
<p class="calibre1">Ama	dili,	yerdeki	gülün	yanında	yatıyordu,	kanla	boğulmuştu.	Brienne	aniden,	nefes	nefese	uyandı. </p>
<p class="calibre1">Nerede	 olduğunu	 bilmiyordu.	 Hava	 soğuk	 ve	 ağırdı;	 toprak,	 solucan	 ve	 küf	 kokuyordu.	 Brienne	 bir koyun	postu	yığınının	altında,	saman	dolu	bir	şiltenin	üstünde	yatıyordu.	Başının	üzerinde	kayalar	vardı, duvarlardan	 kökler	 çıkıyordu,	 içerideki	 tek	 ışık,	 erimiş	 iç	 yağı	 birikintisin	 ortasında	 tüten	 bir	 mumdan geliyordu. </p>
<p class="calibre1">Brienne	 koyun	 postlarını	 kenara	 itti.	 Biri	 zırhını	 ve	 kıyafetlerini	 çıkarmıştı,	 gördü.	 Üstünde</p>
<p class="calibre1"><a id="p459"></a>kahverengi,	yün	bir	elbise	vardı,	inceydi	ama	yeni	yıkanmıştı.	Kırık	kolu	ahşap	çubuklarla	sabitlenmiş	ve sargılanmıştı.	 Brienne	 kendine	 dokunduğunda;	 yanağının,	 çenesinin	 ve	 kulağının	 bir	 çeşit	 lapayla kaplanmış	olduğunu	fark	etti. </p>
<p class="calibre1"> <i class="calibre4">Isırık... </i></p>
<p class="calibre1">Ayağa	kalktı.	Bacakları	su	gibi	zayıftı,	başı	hava	kadar	hafifti.	“Kimse	yok	mu?” </p>
<p class="calibre1">Mumun	 arkasındaki	 nişlerden	 birinde,	 hırpani	 kılıklı	 bir	 adam	 hareket	 etti.	 Adamı	 örten	 battaniye yere	düştü.	Adam	doğrulup	gözlerini	ovuşturdu.	“Leydi	Brienne?	Beni	korkuttunuz.	Rüya	görüyordum.” </p>
<p class="calibre1"> <i class="calibre4">Hayır, </i></p>
<p class="calibre1">diye	düşündü	Brienne, </p>
<p class="calibre1"> <i class="calibre4">rüya	gören	bendim. </i></p>
<p class="calibre1">“Burası	neresi?	Bir	zindan	mı?” </p>
<p class="calibre1">“Bir	mağara.	Fareler	gibiyiz.	Peşimizde	köpekler	varken	deliklerimize	dönmeliyiz.	Ve	köpekler	her gün	 çoğalıyor.”	 Adamın	 giydiği	 şey,	 eski	 bir	 cübbeden	 geri	 kalan	 pembe	 beyaz	 paçavralardı.	 Adamın saçları	 uzun	 ve	 karmakarışıktı,	 yanaklarının	 ve	 çenesinin	 sarkık	 derisi,	 sert	 ve	 kısa	 sakallarla	 kaplıydı. </p>
<p class="calibre1">“Aç	mısınız?	Biraz	sütü	midenizde	tutabilir	misiniz?	Belki	de	biraz	ekmek	ve	bal?” </p>
<p class="calibre1">“Kıyafetlerimi	istiyorum.	Kılıcımı	istiyorum.”	Brienne,	zırhı	olmadan	kendini	çıplak	hissediyordu	ve Yeminkâr’ı	yanında	istiyordu.	“Çıkış.	Bana	çıkışı	göster.”	Brienne’in	ayaklarının	altındaki	mağara	zemini sertti,	 toprak	 ve	 taşla	 kaplıydı.	 Brienne	 o	 anda	 bile	 başının	 döndüğünü	 hissediyordu,	 yüzüyor	 gibiydi. </p>
<p class="calibre1">Titrek	ışıklar,	tuhaf	gölgeler	doğuruyordu. </p>
<p class="calibre1"> <i class="calibre4">Katledilmişlerin	ruhları, </i></p>
<p class="calibre1">diye	düşündü	Brienne, </p>
<p class="calibre1"> <i class="calibre4">etrafımda	dans	ediyorlar,	onlara	bakmak	için	döndüğümde	saklanıyorlar. </i></p>
<p class="calibre1">Her	 yerde	 delikler,	 çatlaklar	 ve	 yarıklar	 görüyordu	 ama	 hangi	 geçidin	 onu	 dışarı	 çıkaracağını, hangisinin	 onu	 daha	 derine	 götüreceğini	 ve	 hangisinin	 hiçbir	 yere	 varmadığını	 bilmesi	 mümkün	 değildi. </p>
<p class="calibre1">Her	biri	zift	kadar	karaydı. </p>
<p class="calibre1">“Alnınıza	 dokunabilir	 miyim	 leydim?”	 Brienne’in	 gardiyanının	 eli	 sert	 ve	 nasırlıydı	 ama	 tuhaf	 bir şekilde	 nezaket	 doluydu.	 Özgür	 Şehirler’in	 aksanıyla	 tatlamış	 bir	 sesle,	 “Ateşiniz	 düşmüş,”	 dedi	 adam. </p>
<p class="calibre1">“Çok	iyi.	Daha	dün,	etiniz	alev	almış	gibi	yanıyordu.	Jeyne	sizi	kaybedeceğimizden	korktu.” </p>
<p class="calibre1">“Jeyne?	Uzun	boylu	kız?” </p>
<p class="calibre1">“Ta	 kendisi.	 Ama	 sizin	 kadar	 uzun	 değil	 leydim.	 Adamlar	 ona	 Uzun	 Jeyne	 diyor.	 Kırık	 kolunuzu çubuklarla	sabitleyen	oydu,	bunu	bir	üstat	kadar	iyi	yaptı.	Yüzünüz	için	de	elinden	geleni	yaptı,	kangreni engellemek	 için	 yaralarınızı	 kaynatılmış	 birayla	 yıkadı.	 Buna	 rağmen...	 insan	 ısırığı	 pis	 bir	 şeydir, ateşinizin	 sebebinin	 bu	 olduğuna	 eminim.”	 Yaşlı	 adam,	 Brienne’in	 sargılı	 yüzüne	 dokundu.	 “Etin	 bir kısmını	kesmek	zorunda	kaldık.	Yüzünüz	güzel	görünmeyecek	korkarım.” </p>
<p class="calibre1"> <i class="calibre4">Hiçbir	zaman	güzel	görünmedi. </i></p>
<p class="calibre1">‘Yara	izlerini	mi	kastediyorsunuz?” </p>
<p class="calibre1">“Leydim,	o	yaratık	yanağınızın	yarısını	kopartmış.” </p>
<p class="calibre1">Brienne	irkildi.	Sör	Goodwin’den	ona	kılıç	öğretmesini	istediğinde,	adam	onu, </p>
<p class="calibre1"> <i class="calibre4">bütün	şövalyelerin	yara	izleri	vardır, </i></p>
<p class="calibre1">diyerek	uyarmıştı, </p>
<p class="calibre1"> <i class="calibre4">istediğin	şey	bu	mu	çocuğum? </i></p>
<p class="calibre1">Fakat	 yaşlı	 silah	 ustasının	 bahsettiği	 şey	 kılıç	 kesikleriydi,	 Isırık’ın	 sivri	 dişlerini	 aklına	 bile getiremezdi.	“Madem	beni	asmak	niyetindesiniz,	niye	kemiklerimi	düzeltip	yaralarımı	temizlediniz?” </p>
<p class="calibre1">“Niye	 gerçekten?”	 Adam,	 Brienne’e	 daha	 fazla	 bakmaya	 katlanamıyormuş	 gibi	 muma	 baktı.	 “Bana handa	 cesurca	 dövüştüğünüzü	 söylediler.	 Lim	 yol	 ağzından	 ayrılmamalıydı.	 Ona	 yakınlarda	 durması	 ve</p>
<p class="calibre1"><a id="p460"></a>bacadan	 duman	 yükseldiğini	 görürse	 derhal	 hana	 gitmesi	 söylenmişti.	 Fakat	 Tuzçukuru’nun	 Deli Köpek’inin	Yeşil	Çatal’a	doğru	giderken	görüldüğü	haberi	geldiğinde,	Lim	yemi	yuttu.	Uzun	zamandır	o adamın	 peşindeydik...	 yine	 de,	 Lim	 işin	 aslını	 tahmin	 etmeliydi.	 Oyuncular,	 izlerini	 gizlemek	 için	 bir dereyi	 kullanmış	 ve	 Lim’in	 arkasından	 dolaşmış.	 Lim	 bunu	 ancak	 yarım	 gün	 sonra	 fark	 etti,	 sonra	 Frey şövalyelerinden	 oluşan	 bir	 kafilenin	 çevresinden	 dolaşarak	 daha	 fazla	 vakit	 kaybetti.	 Siz	 olmasaydınız, Lim	 ve	 adamlarının	 geri	 döndüğü	 vakitte	 handa	 sadece	 cesetler	 kalmış	 olabilirdi.	 Belki	 de	 Jeyne	 bu yüzden	 yaralarınızı	 sardı.	 Başka	 ne	 yapmış	 olursanız	 olun,	 bu	 yaraları	 iyi	 bir	 amaç	 uğruna,	 onurlu	 bir şekilde	kazandınız.” </p>
<p class="calibre1"> <i class="calibre4">Başka	ne	yapmış	olursanız	olun. </i></p>
<p class="calibre1">“Ne	yaptığımı	düşünüyorsunuz?”	diye	sordu	Brienne.	“Siz	kimsiniz?” </p>
<p class="calibre1">“Yola	çıktığımızda	kralın	adamlarıydık,”	dedi	adam,	“lâkin	kralın	adamlarının	kralı	olmalı	ve	bizim kralımız	 yok.	 Aynı	 zamanda	 kardeşlerdik	 ama	 kardeşliğimiz	 dağıldı.	 Doğruyu	 söylemem	 gerekirse	 artık kim	olduğumuzu	bilmiyorum,	nereye	gittiğimizi	de.	Bildiğim	tek	şey,	yolun	karanlık	olduğu.	Ateşler,	yolun sonunda	ne	olduğu	göstermedi.” </p>
<p class="calibre1"> <i class="calibre4">Ben	yolun	nerede	bittiğini	biliyorum.	Ağaçlardaki	cesetleri	gördüm. </i></p>
<p class="calibre1">“Ateşler,”	diye	tekrarladı	Brienne.	Birdenbire	anladı.	“Sen	Myrli	rahipsin.	Kırmızı	sihirbaz.” </p>
<p class="calibre1">Adam	gözlerini	indirip	paralanmış	kıyafetlerine	baktı	ve	hüzünle	gülümsedi.	“Aslında	pembe	davacı. </p>
<p class="calibre1">Ben	Thoros’um,	bir	zamanlar	Myrli’ydim,	evet...	kötü	bir	rahip	ve	daha	kötü	bir	sihirbazım.” </p>
<p class="calibre1">“Sen	Dondarrion’la	birlikte	at	sürüyorsun.	Yıldırım	lordu.”	‘Yıldırım	gelir,	gider	ve	sonra	bir	daha görünmez.	Aynı	şey	insanlar	için	de	geçerlidir.	Lord	Beric’in	bu	dünyadaki	ateşi	söndü.	Şimdi	başımızda daha	amansız	bir	gölge	var.” </p>
<p class="calibre1">“Tazı?” </p>
<p class="calibre1">Rahip	dudaklarını	büzdü.	“Tazı	öldü	ve	gömüldü.” </p>
<p class="calibre1">“Onu	gördüm.	Ormanda.” </p>
<p class="calibre1">“Bir	ateş	rüyası	leydim.” </p>
<p class="calibre1">“Beni	asacağım	söyledi.” </p>
<p class="calibre1">“Rüyalar	 bile	 yalan	 söyleyebilir.	 Leydim,	 en	 son	 ne	 zaman	 yemek	 yediniz?	 Mideniz	 kazınıyor olmalı.” </p>
<p class="calibre1">Kazmıyordu.	Midesi	bomboştu.	“Yemek...	yemek	iyi	olur,	teşekkür	ederim.” </p>
<p class="calibre1">“Öyleyse	yemek	getirelim.	Oturun.	Daha	sohbet	edeceğiz	ama	önce	yemek.	Burada	bekleyin.”	Thoros</p>
<p class="calibre1">ince	bir	mum	yaktı	ve	bir	kaya	çıkıntısının	altındaki	kara	bir	deliğe	girip	ortadan	kayboldu.	Brienne	küçük mağarada	tek	başına	kaldı. </p>
<p class="calibre1"> <i class="calibre4">Ama	ne	kadar	zaman	için</i></p>
<p class="calibre1">? </p>
<p class="calibre1">Bir	silah	bulmak	umuduyla	mağarayı	dolaştı.	Herhangi	bir	silah	işe	yarardı;	bir	çomak,	bir	sopa,	bir hançer.	 Sadece	 taşlar	 buldu.	 Taşlardan	 biri	 avcuna	 güzelce	 oturdu...	 ama	 Brienne,	 Fısıltılar’ı	 ve Shagwell’in	 bıçağa	 karşı	 taş	 kullanmayı	 deneğinde	 neler	 olduğunu	 hatırladı.	 Rahibin	 ayak	 seslerini duyunca	taşı	yere	bıraktı	ve	oturmaya	devam	etti. </p>
<p class="calibre1">Thoros;	 ekmek,	 peynir	 ve	 bir	 kâse	 yahni	 getirmişti.	 “Üzgünüm,”	 dedi.	 “Son	 sütümüz	 ekşimiş	 ve balımız	bitmiş.	Yiyeceğimiz	sınırlı.	Yine	de,	bunlar	sizi	doyurur.” </p>
<p class="calibre1">Yahni	soğuk	ve	yağlıydı,	ekmek	sertti,	peynir	daha	da	sert.	Brienne	daha	önce	bu	kadar	lezzetli	bir yemek	yememişti.	Yahninin	sonunu	kaşıklarken,	“Arkadaşlarım	burada	mı?”	diye	sordu. </p>
<p class="calibre1">“Rahip	 kendi	 yoluna	 gitmesi	 için	 serbest	 bırakıldı.	 Zarar	 görmedi.	 Diğerleri	 burada,	 yargılanmayı bekliyorlar.” </p>
<p class="calibre1">‘Yargılanma?”	Brienne	kaşlarım	çattı.	“Podrick	Payne	sadece	bir	çocuk.” </p>
<p class="calibre1"><a id="p461"></a>“Bir	yaver	olduğunu	söylüyor.” </p>
<p class="calibre1">“Çocukların	nasıl	böbürlendiğini	bilirsin.” </p>
<p class="calibre1">“İblis’in	yaveri.	Kendi	ifadesine	göre	mücadelelerde	dövüşmüş,	hatta	adam	öldürmüş.” </p>
<p class="calibre1">Brienne	 tekrar,	 “Bir	 çocuk,”	 dedi.	 “Biraz	 merhamet.”	 “Leydim,”	 dedi	 Thoros,	 “Şu	 Yedi	 Krallık’ın bir	yerinde,	hâlâ	biraz	iyilik	ve	merhamet	bulacağınızdan	eminim	lâkin	onları	burada	aramayın.	Burası	bir mağara,	bir	tapınak	değil,	insanlar,	toprağın	altındaki	bu	karanlıkta	fareler	gibi	yaşar,	merhametleri	kısa zaman	içinde	tükenir,	sütlerinin	ve	ballarının	tükendiği	gibi.” </p>
<p class="calibre1">“Ya	adalet?	Mağaralarda	adalet	bulunur	mu?” </p>
<p class="calibre1">“Adalet.”	 Thoros	 belli	 belirsiz	 gülümsedi.	 “Adaleti	 hatırlıyorum.	 Tadı	 güzeldi.	 Başımızda	 Beric varken	 bizim	 tek	 amacımız	 adaletti.	 Belki	 de	 kendimizi	 buna	 inandırmıştık.	 Bizler	 kralın	 adamlarıydık, şövalyelerdik,	 kahramanlardık...	 lâkin	 bazı	 şövalyeler	 karanlıktır	 ve	 dehşet	 doludur	 leydim.	 Savaş</p>
<p class="calibre1">hepimizi	canavara	dönüştürür.” </p>
<p class="calibre1">“Canavar	olduğunuzu	mu	söylüyorsun?” </p>
<p class="calibre1">“İnsan	 olduğumuzu	 söylüyorum.	 Yaraları	 olan	 tek	 kişi	 siz	 değilsiniz	 Leydi	 Brienne.	 Bu	 iş</p>
<p class="calibre1">başladığında,	 kardeşlerimin	 bazıları	 iyi	 adamlardı.	 Bazıları...	 daha	 az	 iyiydi...	 diyelim	 mi?	 Lâkin	 bir adamın	nasıl	başladığının	değil,	nasıl	bittiğinin	önemli	olduğunu	söyleyenler	de	vardır.	Sanırım	aynı	şey kadınlar	 için	 de	 geçerli.”	 Rahip	 ayağa	 kalktı.	 “Birlikte	 geçirdiğimiz	 vaktin	 sonuna	 geldik	 korkarım. </p>
<p class="calibre1">Kardeşlerimin	geldiğini	duyuyorum.	Leydimiz	sizi	çağırıyor.” </p>
<p class="calibre1">Brienne	ayak	seslerini	duydu	ve	geçitte	titreyen	meşale	ışıklarını	gördü.	“Leydinin	Panayır	Pazarı’na gittiğini	söylemiştin.”	“Gitmişti.	Siz	uyurken	geri	döndü.	Leydi	asla	uyumaz.” </p>
<p class="calibre1"> <i class="calibre4">Korkmayacağım, </i></p>
<p class="calibre1">dedi	Brienne	kendine	ama	bunun	için	geç	kalmıştı. </p>
<p class="calibre1"> <i class="calibre4">Korkumu	onlara	belli	etmeyeceğim, </i></p>
<p class="calibre1">diye	 söz	 verdi	 bu	 sefer.	 Dört	 kişi	 vardı;	 örgü	 zırhlar	 ve	 deriler	 giyen,	 acımasız	 ifadeli,	 sert	 adamlar. </p>
<p class="calibre1">Brienne	birini	tanıdı;	rüyalarındaki	tek	gözlü	adamı. </p>
<p class="calibre1">Adamların	en	iri	olanı	lekeli,	eski	püskü,	sarı	bir	cübbe	giymişti.	‘Yemeği	beğendin	mi?”	diye	sordu. </p>
<p class="calibre1">“Umarım	 beğenmişsindir.	 Büyük	 ihtimalle	 yediğin	 son	 yemekti.”	 Kahverengi	 saçlı,	 sakallı	 ve	 kaslı	 bir adamdı,	kötü	bir	şekilde	kaynamış	kırık	burnu	vardı. </p>
<p class="calibre1"> <i class="calibre4">Bu	adamı	tanıyorum, </i></p>
<p class="calibre1">diye	düşündü	Brienne.	“Sen	Tazı’sın.” </p>
<p class="calibre1">Adam	sırıttı.	Dişleri	berbattı;	eğri	büğrü,	çürük	ve	kahverengi.	“Öyleyim	galiba.	Son	tazının	leydim tarafından	nasıl	öldürüldüğünü	görünce...”	Başını	çevirip	tükürdü. </p>
<p class="calibre1">Brienne	 şimşeği	 ve	 ayaklarının	 altındaki	 çamuru	 hatırladı.	 “Benim	 öldürdüğüm	 adam	 Rorge’du. </p>
<p class="calibre1">Miğferi	Clegane’in	mezarından	almıştı,	sen	de	onun	cesedinden	aldın.” </p>
<p class="calibre1">“Adamın	itiraz	ettiğini	duymadım.” </p>
<p class="calibre1">Thoros	şaşkınlıkla	nefesini	tuttu.	“Bu	doğru	mu?	Ölü	bir	adamın	miğferi?	O	kadar	aşağı	mı	düştük?” </p>
<p class="calibre1">İri	adam	kaşlarını	çattı.	“İyi	çelik.” </p>
<p class="calibre1">“Ne	o	miğferle,	ne	de	onu	takmış	olan	adamlarla	ilgili	iyi	bir	şey	var,”	dedi	kırmızı	rahip.	“Sandor Clegane	 ızdırap	 içinde	 bir	 adamdı,	 Rorge	 da	 insan	 derisine	 bürünmüş	 bir	 canavardı.”	 “Ben	 onlar	 gibi değilim.” </p>
<p class="calibre1">“Öyleyse	 neden	 dünyaya	 onların	 yüzünü	 gösteriyorsun?	 Vahşi,	 çarpık,	 öfkeli...	 olacağın	 şey	 bu	 mu Lim?” </p>
<p class="calibre1">“Miğferin	görüntüsü	düşmanlarımı	korkutuyor.”	“Miğferinin	görüntüsü	beni	korkutuyor.” </p>
<p class="calibre1">“O	zaman	gözlerini	kapat.”	Sarı	cübbeli	adam	sert	bir	el	hareketi	yaptı.	“Fahişeyi	getirin.” </p>
<p class="calibre1">Brienne	 direnmedi.	 Zayıf	 ve	 yaralıydı,	 elbisenin	 altında	 çıplaktı	 ve	 adamlar	 dört	 kişiydi.	 Adamlar</p>
<p class="calibre1"><a id="p462"></a>tarafından	 dolambaçlı	 geçide	 sokulurken,	 başını	 tavana	 çarpmamak	 için	 boynunu	 eğmek	 zorunda	 kaldı. </p>
<p class="calibre1">Yol	dik	bir	şekilde	yukarı	çıktı,	haydutlarla	dolu	daha	geniş	bir	mağara	açılmadan	önce	iki	kez	kıvrıldı. </p>
<p class="calibre1">Mağaranın	 ortasına	 bir	 ateş	 çukuru	 kazılmıştı,	 hava	 duman	 yüzünden	 maviydi.	 Adamlar	 ateşin başında	toplanmıştı,	mağaranın	soğuğuna	karşı	ellerini	ısıtıyorlardı.	Diğerleri	duvarların	dibinde	ayakta duruyor	 ya	 da	 saman	 dolu	 şiltelerin	 üstünde	 bağdaş	 kurmuş	 hâlde	 oturuyordu.	 Kadınlar	 ve	 hatta annelerinin	 eteklerinin	 arkasına	 saklanmış	 çocuklar	 da	 vardı.	 Brienne’in	 tanıdığı	 tek	 yüz,	 Uzunjeyne Heddle’a	aitti. </p>
<p class="calibre1">Mağaranın	karşı	tarafına,	duvarın	içindeki	geniş	bir	yarığa	ahşap	bir	masa	yerleştirilmişti.	Masanın arkasında	 bir	 kadın	 oturuyordu,	 grilere	 bürünmüştü,	 cübbeli	 ve	 başlıklıydı.	 Elinde	 bir	 taç	 vardı;	 demir kılıçlarla	çevrelenmiş,	ince,	bronz	bir	çember.	Kadın	tacı	inceliyordu,	parmaklarıyla	kılıçları	yokluyordu, keskinliklerini	sınamak	istiyormuş	gibi.	Başlığın	altındaki	gözleri	parlıyordu. </p>
<p class="calibre1">Gri,	 sessiz	 rahibelerin	 rengiydi;	 Yabancı’nın	 hizmetkârlarının.	 Brienne,	 omurgasında	 bir	 ürperti hissetti. </p>
<p class="calibre1"> <i class="calibre4">Taşyürek. </i></p>
<p class="calibre1">“Leydim,”	dedi	iri	adam.	“Onu	getirdik.” </p>
<p class="calibre1">“Evet,”	diye	ekledi	tek	gözlü	adam,	“Kral	Katili’nin	fahişesi.” </p>
<p class="calibre1">Brienne	irkildi.	“Beni	neden	böyle	anıyorsunuz?” </p>
<p class="calibre1">“Onun	 adını	 her	 söylediğinde	 bir	 gümüş	 geyik	 alsaydım,	 dostların	 Lannisterlar	 kadar	 zengin olurdum.” </p>
<p class="calibre1">“Ben	sadece...	anlamıyorsunuz.” </p>
<p class="calibre1">“Anlamıyor	muyuz?”	İri	adam	güldü.	“Bence	anlıyoruz.	Üstünde</p>
<p class="calibre1"> <i class="calibre4">aslan</i></p>
<p class="calibre1">kokusu	var	leydi.” </p>
<p class="calibre1">“Yanılıyorsunuz.” </p>
<p class="calibre1">Bir	 başka	 haydut	 öne	 çıktı,	 deri	 yelekli	 genç	 bir	 adamdı,	 elinde	 Yeminkâr	 vardı.	 “Bu, yanılmadığımızı	 söylüyor.”	 Sesi	 kuzey	 aksanıyla	 ayazlanmıştı.	 Kılıcı	 kınından	 çıkardı	 ve	 Leydi Taşyürek’in	 önüne	 koydu.	 Bıçağın	 üstündeki	 kırmızı	 ve	 siyah	 hareler,	 ateş	 çukurundan	 gelen	 ışığın etkisiyle	hareket	ediyormuş	gibi	görünüyordu	ama	Leydi	Taşyürek	sadece	kabza	topuzuna	bakıyordu:	İki kırmızı	yıldız	gibi	parlayan,	yakut	gözleri	olan,	altın	bir	aslan	başı. </p>
<p class="calibre1">“Bir	de	bu	var.”	Myrli	Thoros,	kol	yeninin	içinden	çıkardığı	parşömeni	kılıcın	yanma	koydu.	“Çocuk kralın	mührünü	taşıyor	ve	taşıyıcısının	kralın	işini	yaptığını	söylüyor.” </p>
<p class="calibre1">Leydi	 Taşyürek	 kılıcı	 kenara	 bıraktı	 ve	 mektubu	 okudu.	 “Kılıç	 iyi	 bir	 amaç	 uğruna	 bana	 verildi,” </p>
<p class="calibre1">dedi	Brienne.	“Sör	Jaime,	Catelyn	Stark’a	bir	yemin	vermişti...” </p>
<p class="calibre1">“...dostları	leydiyi	öldürmeden	önce	vermiş	olmalı,”	dedi	sarı	cübbeli	iri	adam.	“Kral	Katili’ni	ve yeminlerini	hepimiz	biliyoruz.” </p>
<p class="calibre1"> <i class="calibre4">Bu	işe	yaramayacak, </i></p>
<p class="calibre1">diye	düşündü	Brienne. </p>
<p class="calibre1"> <i class="calibre4">Söylediğim	hiçbir	şey	onları	etkilemeyecek. </i></p>
<p class="calibre1">Buna	 rağmen	 devam	 etti.	 “Sör	 Jaime,	 Leydi	 Catelyn’e	 kızlarını	 söz	 vermişti	 ama	 o	 Kral Toprakları’na	vardığında	kızlar	gitmişti.	Jaime	beni	Leydi	Sansa’yı	aramam	için	gönderdi...” </p>
<p class="calibre1">“...ve	kızı	bulduğunda,”	dedi	kuzeyli	genç	adam,	“ona	ne	yapacaktın?” </p>
<p class="calibre1">“Onu	koruyacaktım.	Güvenli	bir	yere	götürecektim.” </p>
<p class="calibre1">İri	adam	güldü.	“O	güvenli	yer	neresi?	Cersei’nin	zindanı	mı?” </p>
<p class="calibre1">“Hayır.” </p>
<p class="calibre1">“İstediğin	 kadar	 inkâr	 et.	 Kılıç	 senin	 bir	 yalancı	 olduğunu	 söylüyor.	 Lannisterlar’ın,	 düşmanlarına</p>
<p class="calibre1"><a id="p463"></a>altınlar	 ve	 yakutlu	 kılıçlar	 verdiğine	 mi	 inanalım?	 Kral	 Katili’nin	 Leydi	 Sansa’yı	 kendi	 ikizinden saklamak	istediğine	mi	inanalım?	Çocuk	kralın	mührünü	taşıyan	parşömeni	de	kıçını	silmen	gerekirse	diye vermişlerdir	herhalde.	Bir	de	şu	dostların	var...”	İri	adam	döndü	ve	bir	el	işareti	yaptı,	haydutlar	açıldı	ve ortaya	iki	tutsak	daha	çıktı.	İri	adam,	Leydi	Taşyürek’e,	“Çocuk,	İblis’in	yaveriydi	leydim,	“dedi.	“Diğeri, Randyll	Kahrolası	Tarly’nin	hane	şövalyelerinden	biri.” </p>
<p class="calibre1">Hyle	 Hunt	 öyle	 kötü	 bir	 şekilde	 dövülmüştü	 ki,	 yüzü	 tanınmayacak	 kadar	 şişmişti.	 Haydutlar tarafından	 öne	 itildiğinde	 tökezledi,	 neredeyse	 düşecekti.	 Podrik	 onu	 kolundan	 yakaladı.	 Brienne’i gördüğünde,	“Sör,”	dedi	sefil	bir	hâlde.	“Yani,	Leydim.	Özür	dilerim.” </p>
<p class="calibre1">“Özür	 dileyecek	 bir	 şey	 yok.”	 Brienne,	 Leydi	 Taşyürek’e	 döndü.	 “Yaptığımı	 düşündüğünüz	 hainlik her	ne	ise	leydim,	Podrick	ve	Sör	Hyle	o	hainliğin	bir	parçası	değiller.” </p>
<p class="calibre1">“Onlar	aslan,”	dedi	tek	gözlü	adam.	“Bu	yeterli.	Onları	asalım	derim.	Tarly	bizim	yirmi	adamımızı astı,	bizim	de	onun	birkaç	adamını	asmamızın	vakti	geldi.” </p>
<p class="calibre1">Sör	 Hyle,	 Brienne’e	 hafifçe	 gülümsedi.	 “Leydim,”	 dedi,	 “teklif	 ettiğimde	 benimle	 evlenmeliydin. </p>
<p class="calibre1">Korkarım	ki	artık	bir	bakire	olarak	ölmeye	mahkûmsun.	Ben	de	fakir	bir	adam	olarak	ölmeye.” </p>
<p class="calibre1"> <i class="calibre4">“Onları	bırakın,” </i></p>
<p class="calibre1">diye	yalvardı	Brienne. </p>
<p class="calibre1">Grili	 kadın	 cevap	 vermedi.	 Kılıcı,	 parşömeni	 ve	 demir	 çivili	 bronz	 tacı	 inceledi.	 Sonunda	 elini boynuna	 götürüp	 boğazını	 kavradı,	 kendi	 kendini	 boğmak	 istiyormuş	 gibiydi.	 Bunu	 yapmak	 yerine konuştu...	 Sesi	 kesik	 kesikti,	 kırıktı,	 ızdıraplıydı.	 Sesi	 boğazından	 geliyor	 gibiydi;	 yarı	 gaklama,	 yarı hırıltı,	yarı	ölüm	hışırtısı. </p>
<p class="calibre1"> <i class="calibre4">Lanetlilerin	lisanı, </i></p>
<p class="calibre1">diye	düşündü	Brienne.	“Anlamadım.	Ne	söyledi?” </p>
<p class="calibre1">“Kılıcının	adını	sordu,”	dedi	deri	yelekli,	kuzeyli	genç	adam.	“Yeminkâr,”	diye	cevapladı	Brienne. </p>
<p class="calibre1">Grili	 kadın	 parmaklarının	 arasından	 fısıladı.	 Gözleri,	 gölgelerin	 içinde	 yanan	 iki	 çukurdu.	 Kadın tekrar	konuştu. </p>
<p class="calibre1">“Hayır,	diyor.	Yeminbozan,	diyor.	Bu	kılıç	ihanet	ve	cinayet	için	yapıldı.	Leydim	kılıca</p>
<p class="calibre1"> <i class="calibre4">Sahte	Dost</i></p>
<p class="calibre1">adını	veriyor.	Tıpkı	senin	gibi.” </p>
<p class="calibre1">“Ben	kime	karşı	sahte	oldum?” </p>
<p class="calibre1">“Ona,”	 dedi	 kuzeyli	 adam.	 “Bir	 zamanlar	 kılıcınızı	 onun	 hizmetine	 adadığınızı	 unutmuş	 olabilir misiniz	leydim?” </p>
<p class="calibre1">Tarth	Bakiresi	sadece	bir	kadının	hizmetine	girmişti.	“Bu	olamaz,”	dedi.	“O	öldü.” </p>
<p class="calibre1">“Ölüm	 ve	 misafir	 hakkı,”	 diye	 mırıldandı	 Uzun	 Jeyne	 Heddle.	 “Eskiden	 olduğu	 kadar	 anlamlı değiller.	Her	ikisi	de.”	Leydi	Taşyürek	başlığını	çıkardı	ve	yüzündeki	yün	kaşkolü	çözdü.	Saçları	kuru	ve inceydi,	 kemik	 kadar	 beyazdı.	 Alm	 yeşil	 ve	 gri	 alacalıydı,	 çürümenin	 kahverengi	 çiçekleriyle	 kaplıydı. </p>
<p class="calibre1">Yüzündeki	 etler,	 lime	 lime	 şeritler	 halinde	 gözlerinden	 çenesine	 sarkıyordu.	 Bazı	 yırtıklar	 kuru	 kanla kaplanmıştı	ama	diğerleri,	etin	altındaki	kafatasını	gösterecek	şekilde	açıktı. </p>
<p class="calibre1"> <i class="calibre4">Yüzü, </i></p>
<p class="calibre1">diye	düşündü	Brienne. </p>
<p class="calibre1"> <i class="calibre4">Onun	yüzü	çok	güçlü	ve	güzeldi,	teni	pürüzsüz	ve	yumuşaktı. </i></p>
<p class="calibre1">“Leydi	Catelyn?”	Gözleri	yaşlarla	doldu.	“Sizin...	sizin	öldüğünüzü	söylediler.” </p>
<p class="calibre1">“Öldü,”	dedi	Myrli	Thoros.	“Freyler	onun	boğazını	bir	kulağından	diğerine	kadar	kesti.	Onu	nehrin kenarında	bulduğumuzda	öleli	üç	gün	olmuştu.	Hanvin,	leydiye	hayat	öpücüğü	vermem	için	yalvardı	ama çok	 geç	 olmuştu.	 Yapmadım.	 Ama	 Lord	 Beric	 dudaklarını	 onun	 dudaklarına	 koydu	 hayatın	 alevi	 ondan leydiye	geçti.	Ve...	leydi	ayağa	kalktı.	Işık	Tanrısı	bizi	korusun.	Leydi</p>
<p class="calibre1"><a id="p464"></a> <i class="calibre4">ayağa	kalktı.” </i></p>
<p class="calibre1"> <i class="calibre4">Hâlâ	rüya	mı	görüyorum? </i></p>
<p class="calibre1">diye	düşündü	Brienne. </p>
<p class="calibre1"> <i class="calibre4">Isırık’ın	dişlerinden	gelen	yeni	bir	kâbus	mu	bu? </i></p>
<p class="calibre1">“Ben	 ona	 asla	 ihanet	 etmedim.	 Ona	 bunu	 söyleyin.	 Yedi	 üstüne	 yemin	 ederim.	 Kılıcım	 üstüne	 yemin ederim.” </p>
<p class="calibre1">Bir	zamanlar	Catelyn	Stark	olan	yaratık	tekrar	gırtlağını	tuttu,	boğazındaki	uzun	kesiği	parmaklarıyla kapattı	 ve	 birkaç	 kelime	 daha	 söyledi.	 “Kelimeler	 rüzgârdır,	 diyor,”	 dedi	 kuzeyli	 adam.	 “Sadakatinizi kanıtlamak	zorunda	olduğunuzu	söylüyor.” </p>
<p class="calibre1">“Nasıl?”	diye	sordu	Brienne. </p>
<p class="calibre1">“Kılıcınızla.	Adı</p>
<p class="calibre1"> <i class="calibre4">Yeminkâr</i></p>
<p class="calibre1">mıydı?	Leydim	ona	verdiğiniz	yemini	tutmanızı	söylüyor.” </p>
<p class="calibre1">“Benden	ne	istiyor?” </p>
<p class="calibre1">“Oğlunun	hayata	dönmesini	ya	da	oğlunu	öldüren	adamın	ölmesini	istiyor,”	dedi	iri	adam.	“Kargaları beslemek	 istiyor,	 onların	 Kırmızı	 Düğün’de	 yaptığı	 gibi.	 Freyler	 ve	 Boltonlar,	 evet.	 Onları	 leydiye	 biz veririz,	istediği	kadarını.	Leydi	senden	sadece	Jaime	Lannister’ı	istiyor.” </p>
<p class="calibre1"> <i class="calibre4">Jaime. </i></p>
<p class="calibre1">Bu	 isim,	 Brienne’in	 karnına	 saplanan	 bir	 bıçaktı.	 “Leydi	 Catelyn,	 ben...	 anlamıyorsunuz.	 Jaime... </p>
<p class="calibre1">Kanlı	 Oyuncular	 tarafından	 kaçırıldığımızda	 beni	 tecavüze	 uğramaktan	 kurtardı.	 Sonra	 benim	 için	 geri döndü,	 silahsız	 bir	 hâlde	 ayı	 çukuruna	 atladı...	 size	 yemin	 ediyorum,	 o	 eskisi	 gibi	 bir	 adam	 değil.	 Beni Sansa’nın	peşine	gönderdi,	onu	güvende	tutmam	için.	Jaime’nin	Kırmızı	Düğün’le	bir	ilgisi	olamaz.” </p>
<p class="calibre1">Leydi	 Catelyn	 parmaklarını	 boğazına	 gömdü	 ve	 kelimeler	 hışırdayarak	 dışarı	 döküldü;	 boğuk	 ve kırık,	buz	gibi	soğuk	bir	dere.	“Seçmek	zorunda	olduğunuzu	söylüyor,”	dedi	kuzeyli	adam.	“Kılıcı	alın	ve Kral	Katili’ni	öldürün.	Ya	da	ihanet	suçuyla	asılın.	Kılıç	ya	da	yağlı	ilmek,	diyor.	Seç,	diyor. </p>
<p class="calibre1"> <i class="calibre4">Seç.” </i></p>
<p class="calibre1">Brienne	 rüyasını	 hatırladı.	 Babasının	 salonunda,	 evleneceği	 delikanlıyı	 beklediği	 rüyayı.	 Rüyada dilini	ısırmıştı. </p>
<p class="calibre1"> <i class="calibre4">Ağzım	katıla	doluydu. </i></p>
<p class="calibre1">Derin	bir	nefes	aldı	ve,	“Böyle	bir	seçim	yapmayacağım,”	dedi. </p>
<p class="calibre1">Uzun	 bir	 sessizlik	 oldu.	 Sonra	 Leydi	 Taşyürek	 tekrar	 konuştu.	 Brienne	 bu	 defa	 kelimeleri	 anladı. </p>
<p class="calibre1">Yalnızca	iki	kelime	vardı.	“Onları	asın.” </p>
<p class="calibre1">“Emredersiniz	leydim,”	dedi	iri	adam. </p>
<p class="calibre1">Brienne’in	 bileklerini	 tekrar	 bağladılar	 ve	 onu	 mağaradan	 çıkardılar.	 Brienne,	 dışarıda	 sabah olduğunu	görünce	şaşırdı.	Ağaçların	arasından	solgun	şafak	ışığı	demetleri	süzülüyordu. </p>
<p class="calibre1"> <i class="calibre4">Kullanabilecekleri	çok	ağaç	var, </i></p>
<p class="calibre1">diye	düşündü	Brienne. </p>
<p class="calibre1"> <i class="calibre4">Bizi	uzak	bir	yere	götürmeleri	gerekmeyecek. </i></p>
<p class="calibre1">Götürmediler.	 Eğri	 büğrü	 bir	 söğüt	 ağacının	 altında,	 Brienne’in	 boynuna	 bir	 yağlı	 ilmek	 geçirdiler, ipi	iyice	sıktılar	ve	diğer	ucunu	bir	dalın	üzerine	fırlattılar.	Hyle	Hunt	ve	Podrick</p>
<p class="calibre1">Payne	 karaağaçlara	 verilmişti.	 Sör	 Hyle,	 Jaime	 Lannister’ı	 öldüreceğini	 haykırdı	 ama	 Tazı, şövalyenin	 yüzüne	 bir	 yumruk	 indirip	 onu	 susturdu.	 İri	 adam	 miğferi	 tekrar	 takmıştı.	 “Eğer	 tanrılarınıza itiraf	edeceğiniz	günahlarınız	varsa,	şimdi	bunu	yapmanın	tam	zamanı.” </p>
<p class="calibre1">“Podrick	size	zarar	vermedi.	Babam	onun	fidyesini	öder.	Tarth’a	safir	adası	derler.	Podrick’i,	benim kemiklerimle	birlikte	Akşamgüneşi’ne	gönderin.	Safir,	gümüş	ya	da	ne	istiyorsanız	onu	alın.” </p>
<p class="calibre1"><a id="p465"></a>“Ben	karımı	ve	çocuklarımı	geri	istiyorum,”	dedi	Tazı.	“Baban	bana	bunu	verebilir	mi?	Veremiyorsa, boş	ver	gitsin.	Çocuk	seninle	birlikte	çürüyecek.	Kurtlar	kemiklerinizi	çiğneyecek.”	“Onu	asmaya	niyetin var	 mı	 Lim?”	 diye	 sordu	 tek	 gözlü	 adam.	 “Yoksa	 fahişeyi	 konuşarak	 öldürmeyi	 mi	 planlıyorsun?”	 Tazı, ipin	ucunu	tutan	adamdan	aldı.	“Bakalım	fahişe	dans	edebiliyor	mu?”	dedi	ve	ipi	sertçe	çekti. </p>
<p class="calibre1">Brienne	 ilmeğin	 daraldığını	 hissetti,	 ip	 boğazına	 gömüldü,	 çenesini	 yukarı	 çekti.	 Sör	 Hyle	 küfürler savuruyordu	ama	çocuk	sessizdi.	Podrick	gözlerini	hiç	kaldırmadı,	ayakları	yerden	kesildiğinde	bile. </p>
<p class="calibre1"> <i class="calibre4">Eğer	bu	başka	bir	rüyaysa,	uyanma	vaktim	geldi.	Eğer	gerçekse,	ölme	vaktim	geldi. </i></p>
<p class="calibre1">Brienne’in	 görebildiği	 tek	 şey	 Podrick’ti;	 çocuğun	 boğazındaki	 ilmek,	 çırpınan	 bacakları.	 Brienne’in ağzı	açıldı.	Pod	havayı	tekmeliyordu,	boğuluyordu, </p>
<p class="calibre1"> <i class="calibre4">ölüyordu. </i></p>
<p class="calibre1">Brienne,	 boğazındaki	 ilmek	 iyice	 daralırken	 umutsuzca	 nefes	 almaya	 çalıştı.	 Canı	 daha	 önce	 hiç	 bu kadar	yanmamıştı.	Bir	kelime	bağırdı. </p>
<p class="calibre1"><a id="p466"></a><b class="calibre3">CERSEI</b></p>
<p class="calibre1">Rahibe	Moelle,	balta	kadar	keskin	bir	yüzü	ve	ebedi	bir	ayıplamayla	büzülmüş	dudakları	olan,	beyaz saçlı	yaşlı	bir	cadıydı. </p>
<p class="calibre1"> <i class="calibre4">Bunun	bekâret	zarı	hâlâ	duruyordur, </i></p>
<p class="calibre1">diye	düşündü	Cersei, </p>
<p class="calibre1"> <i class="calibre4">ama	şimdiye	kadar	kaynatılmış	deri	kadar	sert	olmuştur. </i></p>
<p class="calibre1">Yüce	 Serçe’nin	 şövalyelerinin	 altısı	 rahibeye	 eşlik	 ediyordu.	 Şövalyelerin	 uçurtma	 kalkanlarına, yeniden	doğan	birliklerinin	simgesi	olan	gökkuşağı	kılıçları	boyanmıştı. </p>
<p class="calibre1">“Rahibe.”	Cersei,	Demir	Taht’ın	altında	oturuyordu,	yeşil	ipekler	ve	altın	rengi	danteller	içindeydi. </p>
<p class="calibre1">‘Yüce	 Rahip’e,	 bizi	 ziyadesiyle	 gücendirdiğini	 söyleyin.	 Haddini	 aşıyor.”	 Parmaklarında	 ve	 altın saçlarında	 zümrütler	 ışıldıyordu.	 Sarayın	 ve	 şehrin	 gözleri	 onun	 üstündeydi	 ve	 Cersei	 onlara	 Tywin Lannister’ın	 kızını	 göstermeye	 kararlıydı.	 Bu	 fars	 oyunu	 bittiğinde,	 ondan	 başka	 kraliçeleri	 olmadığını bileceklerdi. </p>
<p class="calibre1"> <i class="calibre4">Ama	önce	dans	etmeli	ve	bir	tek	adım	bile	kaçırmamalıyız. </i></p>
<p class="calibre1">“Leydi	 Margaery,	 oğlumun	 sadık	 ve	 iyi	 yürekli	 karısıdır,	 hayat	 arkadaşı	 ve	 can	 yoldaşıdır.	 Yüce Rahip,	onun	şahsına	el	uzatmak	ya	da	onu	ve	tarafımızdan	çok	sevilen	genç	kuzenlerini	hapsetmek	için	bir sebebe	sahip	değil.	Onları	serbest	bırakmasını	talep	ediyorum.” </p>
<p class="calibre1">Rahibe	 Moelle’in	 yüzündeki	 sert	 ifade	 hiç	 değişmedi.	 “Majesteleri’nin	 sözlerini	 Yüce	 Rahip’e ileteceğim.	Lâkin	genç	kraliçe	ve	leydilerin,	masumiyetleri	kanıtlanana	kadar	serbest	bırakılamayacağını söylemek	zorundayım.” </p>
<p class="calibre1"> <i class="calibre4">“Masumiyet</i></p>
<p class="calibre1">?	Onların	ne	kadar	masum	olduğunu	görmeniz	için,	o	tatlı	ve	genç	suratlarına	bakmanız	yeterli.” </p>
<p class="calibre1">“Tatlı	bir	yüz	çoğu	zaman	günahkâr	bir	kalbi	gizler.” </p>
<p class="calibre1">Lord	 Merryweather	 konsey	 masasından	 konuştu.	 “Bu	 genç	 kızlar	 kim	 tarafından,	 neyle	 itham ediliyor?” </p>
<p class="calibre1">“Megga	Tyrell	ile	Ellinor	Tyrell,	iffetsiz	davranmak,	evlilik	dışı	cinsel	ilişkide	bulunmak	ve	yüksek ihanet	 komplosu	 kurmakla	 suçlanıyor.	 Alla	 Tyrell,	 onların	 rezilliğine	 şahit	 olmak	 ve	 bu	 rezilliğin	 gizli kalmasına	yardım	etmekle	suçlanıyor.	Kraliçe	Margaery	de	aynı	şeylerle	itham	ediliyor,	ihanet	ve	zinanın yanı	sıra.” </p>
<p class="calibre1">Cersei	 elini	 göğsüne	 koydu.	 “Gelinimle	 ilgili	 böyle	 çirkin	 iftiralarda	 bulunan	 kişinin	 kim	 olduğunu bilmek	istiyorum!	Bütün	bunların	tek	kelimesine	bile	inanmıyorum.	Benim	tatlı	oğlum,	Leydi	Margaery’yi bütün	 kalbiyle	 seviyor.	 Leydi	 Margaery	 oğluma	 bu	 şekilde	 ihanet	 edecek	 kadar	 zalim	 biri	 olamaz.” </p>
<p class="calibre1">“ithamda	 bulunan	 kişi	 sizin	 hane	 şövalyelerinizden	 biri.	 Sör	 Osney	 Karakazan,	 kraliçeyle	 cinsel	 ilişki kurduğunu	Yüce	Rahip’e	bizzat	itiraf	etti,	Baba’nın	mihrabının	önünde.” </p>
<p class="calibre1">Konsey	 masasında,	 Harys	 Swyft’in	 nefesi	 kesildi	 ve	 Yüce	 Üstat	 Pycelle	 başını	 çevirdi.	 Hava vızıltıyla	 doldu,	 taht	 odasında	 binlerce	 arı	 dolaşıyordu	 sanki.	 Galerilerdeki	 leydilerden	 bazıları sıvışmaya	başladı.	Salonun	arka	tarafındaki	önemsiz	lordlardan	ve	şövalyelerden	oluşan	bir	dere	onları takip	 etti.	 Altın	 pelerinliler	 hepsinin	 gitmesine	 izin	 verdi	 ama	 kraliçe,	 Sör	 Osfryd’e,	 kaçan	 herkesi	 not etmesini	emretmişti. </p>
<p class="calibre1"> <i class="calibre4">Birdenbire,	Tyrell	gülü	o	kadar	da	güzel	kokmamaya	başladı. </i></p>
<p class="calibre1">“Sör	Osney	genç	ve	arzuludur,	size	bunu	söyleyebilirim,”	dedi	kraliçe,	“lâkin	inançlı	bir	şövalyedir. </p>
<p class="calibre1">Eğer	 bu	 işin	 bir	 parçası	 olduğunu	 söylediyse...	 hayır,	 olamaz.	 Margaery	 bir	 bakire!”	 “Değil.	 Yüce Rahip’in	emriyle	onu	bizzat	muayene	ettim.	Bekâret	zarı	bozulmuş.	Rahibe	Aglantine	ve	Rahibe	Melicent de	aynı	şeyi	söyleyecektir,	tıpkı	Kraliçe	Margaery’nin	kendi	rahibesi	olan	ve	kraliçenin	rezilliğine	ortak</p>
<p class="calibre1"><a id="p467"></a>olmak	 suçuyla	 bir	 kefaret	 hücresine	 kapatılan	 Nysterica’nın	 söyleyeceği	 gibi.	 Leydi	 Megga	 ve	 Leydi Ellinor	da	muayene	edildiler,	bakire	olmadıkları	anlaşıldı.” </p>
<p class="calibre1">Arıların	vızıltısı	öyle	şiddetli	hâle	gelmişti	ki	kraliçe	ne	düşündüğünü	bile	duyamıyordu. </p>
<p class="calibre1"> <i class="calibre4">Umarını	küçük	kraliçe	ve	kuzenleri	bu	gezintiden	keyif	alır. </i></p>
<p class="calibre1">Lord	 Merryweather	 yumruğunu	 masaya	 vurdu.	 “Leydi	 Margaery,	 Majesteleri	 Kraliçe’ye	 ve</p>
<p class="calibre1">kraliçemizin	merhum	babasına,	bakire	olduğunu	dair	kutsal	yeminler	etti.	Şu	anda	burada	bulunan	pek	çok kişi	buna	şahit	oldu.	Lord	Tyrell	ve	kusursuzluğu	hepimizce	malum	olan	Leydi	Olenna	da	Margaery’nin masumiyetine	 şehadet	 ettiler.	 Bütün	 bu	 soylu	 insanların	 bize	 yalan	 söylediğine	 inanmamızı	 mı bekliyorsunuz?” </p>
<p class="calibre1">“Belki	onlar	da	kandırılmıştır	lordum,”	dedi	Rahibe	Moelle.	“Bu	konuda	bir	şey	söyleyemem.	Ben</p>
<p class="calibre1">yalnızca,	kraliçeyi	muayene	ettiğimde	gördüğüm	şeylerin	gerçek	olduğuna	dair	yemin	edebilirim.” </p>
<p class="calibre1">Bu	ekşi	kocakarıyı,	parmaklarını	Margaery’nin	küçük	ve	pembe	bacak	arasına	sokarken	hayal	etmek</p>
<p class="calibre1">o	kadar	eğlenceliydi	ki	Cersei	neredeyse	gülüyordu.	“Bu	iftiralarda	bir	zerre	gerçeklik	olup	olmadığının anlaşılması	için,	gelinimin	bizim	üstatlarımız	tarafından	muayene	edilmesini	istiyorum.	Yüce	Rahip	buna müsaade	 etmeli.	 Yüce	 Üstat	 Pycelle,	 Rahibe	 Moelle’e	 Kutsal	 Baelor	 Septi’ne	 kadar	 eşlik	 edin	 ve	 bize Margaery’nin	bekâretiyle	ilgili	gerçeği	getirin.” </p>
<p class="calibre1">Pycelle’in	yüzü	kesik	süt	rengine	döndü.	Kraliçe, </p>
<p class="calibre1"> <i class="calibre4">bu	 sefil	 ihtiyar,	 konsey	 toplantılarında	 susmak	 nedir	 bilmiyor	 ama	 onun	 birkaç	 kelimesine</i> <i class="calibre4">ihtiyacım	olduğunda	konuşma	kabiliyetini	yitiriyor, </i></p>
<p class="calibre1">diye	 düşünürken,	 Pycelle	 sonunda	 konuştu,	 “Onun...	 edep	 yerini	 muayene	 etmeme	 gerek	 yok,”	 dedi. </p>
<p class="calibre1">Sesi	 titrekti.	 “Kederle	 söylüyorum	 ki...	 Kraliçe	 Margaery	 bakire	 değil.	 Benden	 ay	 çayı	 istedi,	 bir	 değil birçok	kere.” </p>
<p class="calibre1">Pycelle’in	sözlerini	takip	eden	gürültü,	Cersei	Lannister’ın	umut	ettiğinde	de	büyüktü. </p>
<p class="calibre1">Asasıyla	 yere	 vuran	 kraliyet	 çığırtkanı	 bile	 gürültüyü	 bastıramadı.	 Kraliçe	 bir	 süre	 için,	 küçük kraliçenin	 gözden	 düşüşünü	 müjdeleyen	 seslerin	 tadını	 çıkardı.	 Sonra	 taş	 kadar	 ifadesiz	 bir	 yüzle	 ayağa kalktı	ve	altın	pelerinlilere	salonu	boşaltmalarını	emretti. </p>
<p class="calibre1"> <i class="calibre4">Margaery	Tyrell’in	işi	bitti, </i></p>
<p class="calibre1">diye	 düşündü.	 Kraliçe,	 Demir	 Taht’ın	 arkasındaki	 kral	 kapısından	 dışarı	 çıkarken,	 beyaz	 şövalyeler onun	 etrafını	 sardı;	 hâlâ	 şehirde	 olan	 son	 Kral	 Muhafızları	 Boros	 Blount,	 Meryn	 Trantve	 Osmund Karakazan. </p>
<p class="calibre1">Ay	Oğlan	kapının	yanında	duruyordu,	elinde	çıngırağı	vardı,	kocaman	yuvarlak	gözleriyle	karmaşayı seyrediyordu. </p>
<p class="calibre1"> <i class="calibre4">Bir	 soytarı	 olabilir	 ama	 soytarılığını	 dürüstçe	 taşıyor.	 Yarınlarla	 ilgili	 bildiklerine	 bakılırsa,</i> <i class="calibre4">Kurbağa	Maggy	de	soytarı	kıyafetleri	giymeliydi. </i></p>
<p class="calibre1">Cersei,	 yaşlı	 sahtekârın	 cehennemde	 çığlıklar	 atıyor	 olması	 için	 dua	 etti.	 Gelişi	 Maggy	 tarafından öngörülen	genç	kraliçenin	işi	bitmişti.	Ve	eğer	bu	kehanet	akamete	uğradıysa,	geri	kalanı	da	uğrayabilirdi. </p>
<p class="calibre1"> <i class="calibre4">Altın	kefenler	yok, </i></p>
<p class="calibre1">valonqar</p>
<p class="calibre1"> <i class="calibre4">yok,	sonunda	senin	vıraklayan	habasetinden	kurtuldum	Maggy. </i></p>
<p class="calibre1">Kraliçenin	 küçük	 konseyinden	 arda	 kalanlar,	 onun	 peşinden	 dışarı	 çıktı.	 Harys	 Swyft	 serseme dönmüştü,	 kapıda	 tökezledi,	 Aurane	 Su	 onu	 kolundan	 yakalamasaydı	 yere	 düşebilirdi.	 Orton Merryweather	bile	huzursuz	görünüyordu.	“Sıradan	insanlar	küçük	kraliçeyi	seviyor,”	dedi.	“Bu	meseleyi iyi	karşılamayacaklar.	Bundan	sonra	olabileceklerden	korkuyorum	Majesteleri.” </p>
<p class="calibre1">“Lord	 Merryweather	 haklı,”	 dedi	 Lord	 Su.	 “Eğer	 Majesteleri	 müsaade	 ederse,	 yeni</p>
<p class="calibre1">dromondlarımızın	geri	kalanını	da	suya	indireceğim.	Direklerinde	Kral	Tommen’ın	sancağı	dalgalanırken</p>
<p class="calibre1"><a id="p468"></a>Karasu’da	 görünmeleri,	 şehre	 burayı	 kimin	 yönettiğini	 hatırlatır	 ve	 ayak	 takımı	 tekrar	 isyan	 etmeye kalkışırsa	onları	caydırır.” </p>
<p class="calibre1">Geri	 kalanını	 söylemedi;	 Aurane’in	 yeni	 dromondları	 bir	 kez	 Karasu’ya	 indirildiğinde,	 ordusunu nehrin	 karşısına	 geçirmek	 isteyen	 Mace	 Tyrell’i	 durdurabilirdi.	 Bir	 zamanlar	 Tyrion’ın	 Stannis’i durdurduğu	gibi.	Yüksek	Bahçe,	Batıdiyar’ın	bu	tarafında	kendi	deniz	kuvvetine	sahip	değildi.	Redwyne donanmasına	güveniyorlardı	ve	Redwyne	donanması	şu	anda	Arbor’a	dönmek	için	yoldaydı. </p>
<p class="calibre1">“Akıllıca	bir	önlem,”	dedi	kraliçe.	“Şu	fırtına	dinene	kadar,	gemilerimizin	mürettebalarıyla	birlikte suda	olmasını	istiyorum.” </p>
<p class="calibre1">Sör	 Harys	 Swyft	 öyle	 solgun	 ve	 terliydi	 ki	 bayılmak	 üzereymiş	 gibi	 görünüyordu.	 “Lord	 Tyrell	 bu hadisenin	haberini	aldığında,	öfkesi	sınır	tanımayacak.	Caddelerde	kan	akacak...” </p>
<p class="calibre1"> <i class="calibre4">Sarı	tavuğun	şövalyesi, </i></p>
<p class="calibre1">diye	düşündü	Cersei. </p>
<p class="calibre1"> <i class="calibre4">Arma	 olarak	 bir	 solucan	 seçmelisiniz	 sör.	 Bir	 tavuk	 sizin	 için	 ziyadesiyle	 cesur.	 Mace	 Tyrell,</i> <i class="calibre4">Fırtına	Burnu’na	saldırmayı	bile	beceremiyorken,	tanrılara	saldırmaya	cesaret	edebilir	mi	sizce</i></p>
<p class="calibre1">?	 Sör	 Harys’in	 zırvalaması	 bittiğinde,	 “İşler	 kan	 dökülecek	 raddeye	 gelmemeli,”	 dedi	 Cersei, </p>
<p class="calibre1">“gelmemesini	 sağlayacağım.	 Baelor	 Septi’ne	 bizzat	 gidip	 Kraliçe	 Margaery	 ve	 Yüce	 Rahip’le konuşacağım.	Tommen	ikisini	de	seviyor,	bunu	biliyorum,	onların	arasında	barış	sağlamamı	isteyecektir.” </p>
<p class="calibre1">“Barış?”	Sör	Harrys	kadife	kol	yeniyle	alnını	sildi.	“Eğer	barış	mümkünse...	çok	cesursunuz.” </p>
<p class="calibre1">“Bir	 çeşit	 yargılama	 gerekebilir,”	 dedi	 kraliçe,	 “bu	 iftiraların	 asılsızlığını	 kanıtlamak	 ve	 tatlı Margaery’mizin	 hepimizin	 bildiği	 üzere	 masum	 olduğunu	 bütün	 dünyaya	 göstermek	 için.”	 “Evet,”	 dedi Merryweather,	 “lâkin	 şu	 Yüce	 Rahip,	 kraliçeyi	 bizzat	 yargılamak	 isteyebilir,	 bir	 zamanlar	 İnanç’ın	 eski insanları	yargıladığı	gibi.” </p>
<p class="calibre1"> <i class="calibre4">Umarım	öyle	olur, </i></p>
<p class="calibre1">diye	 düşündü	 Cersei.	 Öyle	 bir	 meclis,	 bacaklarını	 şarkıcılar	 için	 açan	 ve	 rezilliğini	 gizlemek	 için Bakire’nin	 kutsal	 ayinlerini	 kirleten	 bir	 kraliçeye	 merhamet	 göstermezdi.	 “Önemli	 olan	 şey	 gerçeği bulmamız.	 Bu	 konuda	 hepimizin	 hemfikir	 olduğundan	 eminim,”	 dedi.	 “Şimdi	 bana	 müsaade	 etmelisiniz lordlarım.	Gidip	kralı	görmem	gerek.	Böyle	bir	zamanda	yalnız	kalmamalı.” </p>
<p class="calibre1">Annesi	 ona	 gittiğinde	 Tommen	 kedileriyle	 oynuyordu.	 Dorcas,	 Tommen	 için	 kürk	 parçalarından	 bir fare	yapmış	ve	fareyi	eski	bir	oltanın	ucundaki	uzun	sicime	bağlamıştı.	Kediler	sahte	fareyi	kovalamaya bayılıyordu	 ve	 Tommen,	 kediler	 farenin	 peşinde	 zıplarken	 oltayı	 sağa	 sola	 çekiştirmeyi	 çok	 seviyordu. </p>
<p class="calibre1">Cersei	kollarını	oğluna	doladı	ve	onu	alnından	öptü.	Çocuk	şaşırdı.	“Ne	oldu	anne?	Neden	ağlıyorsun?” </p>
<p class="calibre1"> <i class="calibre4">Çünkü	güvendesin, </i></p>
<p class="calibre1">demek	istedi	Cersei. </p>
<p class="calibre1"> <i class="calibre4">Çünkü	asla	zarar	görmeyeceksin. </i></p>
<p class="calibre1">‘Yanılıyorsun.	 Bir	 aslan	 asla	 ağlamaz.”	 Tommen’a,	 Margaery’yi	 ve	 kızın	 kuzenlerini	 anlatmak	 için daha	sonra	vakit	olacaktı,	“imzalaman	gereken	bazı	müzekkereler	var.” </p>
<p class="calibre1">Kraliçe,	 kralın	 iyiliği	 için,	 tutuklama	 müzekkerelerine	 isim	 yazdırmamıştı.	 Tommen	 boş	 belgeleri imzaladı	ve	her	zamanki	gibi	mutlu	bir	şekilde	sıcak	muma	mührünü	bastı.	Daha	sonra	Cersei	onu	Jocelyn Swyft’le	birlikte	gönderdi. </p>
<p class="calibre1">Mürekkep	 kururken	 Sör	 Osfryd	 Karakazan	 geldi.	 Cersei	 isimleri	 bizzat	 yazmıştı:	 Sör	 Uzun	 Tallad, Jalabhar	 Xho,	 Arpçı	 Hamish,	 Hugh	 Clifton,	 Mark	 Mullendore,	 Bayard	 Norcross,	 Lambert	 Turnberry, Horas	Redwyne,	Hobber	Redwyne	ve	kendisine	Mavi	Ozan	diyen	Wat	isimli	malum	bir	budala. </p>
<p class="calibre1">“Ne	 çok	 isim.”	 Sör	 Osfryd	 müzekkerelere	 göz	 gezdirdi.	 Kelimelere,	 parşömenin	 üstünde	 kıvranan karaböceklermiş	gibi	temkinli	baktı.	Karakazanların	hiçbiri	okuyamıyordu. </p>
<p class="calibre1">“On.	Altın	bin	altın	pelerinliniz	var.	Bence	on	kişi	için	yeterli	olurlar.	Eğer	dedikoduları	zamanında</p>
<p class="calibre1"><a id="p469"></a>duyarlarsa,	 içlerinden	 bazıları	 kaçabilir.	 Kaçsalar	 da	 bir	 şey	 fark	 etmez,	 yoklukları	 sadece	 daha	 suçlu görünmelerine	 sebep	 olur.	 Sör	 Tallad	 cahil	 ve	 kaba	 bir	 adam,	 size	 direnmeye	 çalışabilir.	 İtirafta bulunmadan	 önce	 ölmemesine	 dikkat	 edin	 ve	 diğerlerine	 kesinlikle	 zarar	 vermeyin.	 Bazıları	 masum olabilir.”	 Redwyne	 ikizlerinin	 haksız	 yere	 suçlandığının	 ortaya	 çıkması,	 hükümlerin	 hakkaniyetini sergilemek	açısından	çok	önemliydi. </p>
<p class="calibre1">“Güneş	doğmadan	hepsini	ele	geçirmiş	oluruz	Majesteleri.”	Sör	Osfryd	duraksadı.	“Baelor	Septi’nin kapılarının	dışında	bir	kalabalık	toplandı.” </p>
<p class="calibre1">“Ne	 tür	 bir	 kalabalık?”	 diye	 sordu	 Cersei.	 Beklenmedik	 her	 şey	 onu	 tedirgin	 ediyordu.	 Lord Aurane’in	isyanlarla	ilgili	söylediği	şeyleri	hatırladı. </p>
<p class="calibre1"> <i class="calibre4">Sıradan	 insanların	 bu	 meseleye	 nasıl	 tepki	 vereceğini	 düşünmedim.	 Margaery	 onların	 evcil</i> <i class="calibre4">hayvanıydı. </i></p>
<p class="calibre1">“Kaç	kişiler?” </p>
<p class="calibre1">“Yüz	 kadar.	 Yüce	 Rahip’in	 kraliçeyi	 serbest	 bırakması	 için	 bağırıyorlar.	 İsterseniz	 onları dağıtabiliriz.” </p>
<p class="calibre1">“Hayır.	Bırakın	sesleri	kısılana	kadar	bağırsınlar,	Serçe	hiç	umursamaz.	O	sadece	tanrıları	dinler.” </p>
<p class="calibre1">Öfkeli	bir	ayak	takımının	Yüce	Rahip’in	kapısında	kamp	kurmasında,	tayini	mümkün	bir	ironi	vardı,	zira adama	kristal	tacı	giydiren	de	bu	çeşit	bir	ayak	takımıydı. </p>
<p class="calibre1"> <i class="calibre4">Hiç	vakit	kaybetmeden	sattığı	tacı. </i></p>
<p class="calibre1">“İnanç’ın	 kendi	 şövalyeleri	 var.	 Septi	 onlar	 savunsun.	 Ah,	 şehir	 kapılarını	 da	 kapatın.	 Bu	 mesele çözülene	 kadar,	 benim	 iznim	 olmadan	 kimse	 Kral	 Toprakları’na	 girmeyecek	 ve	 kimse	 şehirden ayrılmayacak.” </p>
<p class="calibre1">“Emredersiniz	Majesteleri.”	Sör	Osfryd	reverans	yaptı	ve	ona	müzekkereleri	okuyacak	birini	bulmak üzere	kraliçenin	yanından	ayrıldı. </p>
<p class="calibre1">O	 gün	 güneş	 batarken,	 hainlikle	 itham	 edilen	 herkes	 gözaltına	 alınmıştı.	 Arpçı	 Hamish	 onu	 almaya geldiklerinde	 bayılmıştı	 ve	 Sör	 Tallad	 ele	 geçirilmeden	 önce	 üç	 altın	 pelerinliyi	 yaralamıştı.	 Cersei, Redwyne	ikizlerine	rahat	bir	kule	hücresi	verilmesini	emretti.	Diğerleri	zindanlara	gönderildi. </p>
<p class="calibre1">O	gece	rapor	vermeye	geldiğinde,	“Hamish	nefes	almakta	güçlük	çekiyor,”	dedi	Qyburn.	“Bir	üstat</p>
<p class="calibre1">istiyor.” </p>
<p class="calibre1">“İtirafta	 bulunur	 bulunmaz	 üstat	 görebileceğini	 söyle.”	 Cersei	 bir	 an	 düşündü.	 “Hamish	 âşıklardan biri	olamayacak	kadar	yaşlı	bir	adam.	Lâkin	Margaery	diğer	adamları	eğlendirirken,	Hamish’in	onlar	için arp	çalmaya	ve	şarkı	söylenmeye	zorlandığı	kesin.	Ayrıntılara	ihtiyacımız	olacak.” </p>
<p class="calibre1">“Hatırlamasına	yardım	edeceğim	Majesteleri.” </p>
<p class="calibre1">Ertesi	gün,	Leydi	Merryweather,	küçük	kraliçeyi	ziyaret	edecek	olan	Cersei’nin	giyinmesine	yardım etti.	“Çok	gösterişli	ya	da	renkli	bir	şey	olmasın,”	dedi	Cersei,	“Yüce	Rahip’in	hoşuna	gidecek	ciddi	ve koyu	renk	bir	elbise.	Beni	onunla	dua	etmeye	zorlamaktan	hoşlanıyor.” </p>
<p class="calibre1">Neticede,	 onu	 boğazından	 ayak	 bileğine	 kadar	 örten	 yün	 bir	 elbise	 seçti.	 Elbisenin	 sadece	 beden kısmına	 ve	 kol	 yenlerine,	 kıyafetin	 sert	 hatlarını	 yumuşatan	 minik	 asma	 yaprakları	 işlenmişti.	 Daha	 da iyisi,	Cersei	diz	çökmek	zorunda	bırakılırsa,	kahverengi,	kiri	gizlerdi.	“Ben	gelinimi	teselli	ederken,	sen üç	 kuzenle	 konuşmalısın,”	 dedi	 Taena’ya.	 “Becerebilirsen	 Alla’yı	 kazan	 ama	 söylediğin	 şeylere	 çok dikkat	et.	Tanrılardan	başka	birileri	de	dinliyor	olabilir.” </p>
<p class="calibre1">Jaime	her	zaman,	bir	mücadelenin	en	zor	kısmının	mücadelenin	öncesi	olduğunu	söylerdi;	katliamın</p>
<p class="calibre1">başlamasını	beklerken	geçen	vaktin.	Cersei	dışarı	çıktığında,	gökyüzünün	gri	ve	kasvetli	olduğunu	gördü. </p>
<p class="calibre1">Yağmura	 yakalanmayı	 ve	 Baelor	 Septi’ne	 sırıksıklam	 girmeyi	 göze	 alamazdı.	 Bunun	 anlamı	 arabaydı. </p>
<p class="calibre1">Yanma	 refakatçi	 olarak	 on	 Lannister	 muhafızı	 ve	 Boros	 Blount’u	 aldı.	 “Ayak	 takımı,	 Karakazanlar’ı birbirinden	ayırt	edecek	zekâya	sahip	olmayabilir,”	dedi	Sör	Osmund’a,	“seni	sıradan	insanların	arasına</p>
<p class="calibre1"><a id="p470"></a>sokamam.	 En	 iyisi	 bir	 süre	 için	 gözlerden	 uzak	 durman.”	 Kral	 Toprakları’nın	 diğer	 ucuna	 doğru giderlerken,	Taena	âni	bir	kuşkuya	kapıldı.	“Şu	yargılama,”	dedi	alçak	bir	sesle,	“Margaery	suçunun	ya da	masumiyetinin	dövüşle	belirlenmesini	talep	ederse	ne	olacak?” </p>
<p class="calibre1">Cersei’nin	 dudaklarından	 bir	 gülümseme	 geçti.	 “Kraliçe	 olarak,	 onun	 onuru	 bir	 Kral	 Muhafızları şövalyesi	tarafından	savunulmak	zorunda.	Batıdiyar’daki	her	çocuk,	Ejderha	Şövalyesi	Prens	Aemon’ın, Sör	Morghil’in	ithamıyla	karşı	karşıya	kalan	kardeşi	Kraliçe	Naerys	adına	nasıl	dövüştüğünü	bilir.	Lâkin Sör	 Loras	 ağır	 yaralıyken,	 Prens	 Aemon’ın	 rolünü	 oynamak	 Loras’ın	 Yeminli	 Kardeşlerimden	 birine düşer.	 Sör	 Arys	 ve	 Sör	 Balon,	 Dorne’dalar.	 Jaime,	 Nehirova’da.	 Sör	 Osmund	 ise	 kraliçeyi	 itham	 eden adamın	ağabeyi.	Böylece,	elimizde	sadece...	ah	tanrım...” </p>
<p class="calibre1">“Boros	Blount	ve	Meryn	Trant	kalıyor.”	Leydi	Taena	güldü. </p>
<p class="calibre1">“Evet.	Ve	Sör	Meryn	son	zamanlarda	kendini	hasta	hissediyor.	Kaleye	döndüğümde	hatırlat	da	bunu</p>
<p class="calibre1">ona	da	söyleyeyim.” </p>
<p class="calibre1">“Hatırlatırım	 tatlım.”	 Taena	 kraliçenin	 elini	 öptü.	 “Seni	 asla	 kızdırmamak	 için	 dua	 ediyorum. </p>
<p class="calibre1">Öfkelendiğinde	korkunç	oluyorsun.” </p>
<p class="calibre1">“Çocuğunu	 korumak	 isteyen	 her	 anne	 aynı	 şeyi	 yapar,”	 dedi	 Cersei.	 “Oğlunu	 ne	 zaman	 saraya getireceksin?	Russell,	adı	buydu	değil	mi?	Tommen’la	talim	yapabilir.” </p>
<p class="calibre1">“Bu	 onu	 çok	 sevindirir,	 biliyorum...	 lâkin	 şu	 anda	 her	 şey	 çok	 belirsiz.	 Tehlike	 geçene	 kadar beklemek	en	iyisi	diye	düşündüm.” </p>
<p class="calibre1">‘Yakında	geçecek,”	diye	söz	verdi	Cersei.	“Uzunmasa’ya	haber	gönder,	Russell	en	güzel	takımını	ve ahşap	kılıcını	sandığa	 koysun.	Margaery’nin	küçük	 başı	yerde	yuvarlandıktan	 sonra,	Tommen’ın	kaybını unutmasını	sağlayacak	en	iyi	şey,	yeni	ve	kendi	yaşıtı	bir	arkadaş	olacak.” </p>
<p class="calibre1">Kutsanmış	 Baelor’un	 heykelinin	 altında	 arabadan	 indiler.	 Kraliçe,	 pisliğin	 ve	 kemiklerin kaldırıldığını	 görünce	 memnun	 oldu.	 Sör	 Osfryd	 doğru	 söylemişti;	 septin	 önündeki	 kalabalık,	 serçeler kadar	 fazla	 ya	 da	 serkeş	 değildi.	 Küçük	 kümeler	 halinde,	 yüzlerindeki	 somurtkan	 ifadeyle	 Yüce	 Sept’in kapılarına	bakıyorlardı;	çırak	rahipler	kapıların	önüne	dizilmişti,	ellerinde	çomaklar	vardı. </p>
<p class="calibre1"> <i class="calibre4">Çelik	yok, </i></p>
<p class="calibre1">diye	 fark	 etti	 Cersei.	 Bu	 ya	 çok	 aptalcaydı	 ya	 da	 çok	 akıllıca,	 Cersei	 hangisi	 olduğundan	 emin değildi. </p>
<p class="calibre1">Kimse	ona	engel	olmaya	kalkışmadı.	Sıradan	insanlar	ve	çıraklar,	Cersei	ve	Taena	için	aynı	şekilde yol	 açtı.	 Kapılardan	 içeri	 girdiklerinde,	 Fener	 Salonu’nda,	 her	 biri	 Savaşçı’nın	 Oğulları’nın	 gökkuşağı pelerinlerini	giyen	üç	şövalye	tarafından	karşılandılar.	Cersei	onlara,	“Gelinimi	görmek	için	buradayım,” </p>
<p class="calibre1">dedi. </p>
<p class="calibre1">“Yüce	 rahip	 sizi	 bekliyordu.	 Ben,	 Sör	 Sadık	 Theodan,	 vaktiyle	 Sör	 Theodan	 Wells.	 Benimle	 gelin Majesteleri.” </p>
<p class="calibre1">Yüksek	 Serçe	 her	 zamanki	 gibi	 dizlerinin	 üstündeydi.	 Bu	 sefer	 Baha’nın	 mihrabının	 önünde	 dua ediyordu.	 Kraliçenin	 yaklaştığını	 gördüğünde	 duasını	 kesmedi,	 onu	 sabırsızca	 bekletmeyi	 tercih	 etti	 ve ancak	duası	bittiğinde	kalkıp	reverans	yaptı.	“Majesteleri.	Bu	kederli	bir	gün.” </p>
<p class="calibre1">“Çok	 kederli,”	 dedi	 Cersei.	 “Margaery	 ve	 kuzenleriyle	 konuşmamıza	 müsaade	 edecek	 misiniz?” </p>
<p class="calibre1">Uysal	ve	mütevazı	bir	tavırla	konuştu;	bu	adamın	karşısında	işe	yarayacak	tavır	buydu. </p>
<p class="calibre1">“Arzunuz	buysa.	Daha	sonra	yanıma	gelin	çocuğum.	Siz	ve	ben	birlikte	dua	etmeliyiz.” </p>
<p class="calibre1">Küçük	 kraliçe,	 Yüce	 Sept’in	 uzun	 kulelerinden	 birinin	 tepesine	 hapsedilmişti.	 Hücresi	 iki	 buçuk metre	boyunda	ve	iki	metre	enindeydi.	İçeride	saman	bir	yatak,	dua	ederken	kullanmak	için	bir	sıra,	bir	su ibriği, </p>
<p class="calibre1"> <i class="calibre4">Yedi	Köşeli	Yıldız</i></p>
<p class="calibre1">’ın	 bir	 nüshası	 ve	 bir	 mumdan	 başka	 bir	 şey	 yoktu.	 Hücrenin	 tek	 penceresi,	 bir	 ok	 deliğinden	 daha</p>
<p class="calibre1"><a id="p471"></a>geniş	değildi. </p>
<p class="calibre1">Cersei,	Margaery’yi	çıplak	ayaklı	ve	titrer	hâlde	buldu.	Küçük	kraliçenin	üstünde,	çırak	rahibelerin giydiği	kaba	kumaştan	dikilmiş	basit	bir	elbise	vardı,	saçları	karmakarışıktı	ve	ayakları	pisti.	Cersei’yle yalnız	kaldıklarında, </p>
<p class="calibre1"> <i class="calibre4">“Kıyafetlerimi</i></p>
<p class="calibre1">aldılar,”	 dedi	 Margaery.	 “Fildişi	 dantelden	 dikilmiş	 bir	 elbise	 giymiştim,	 elbisenin	 göğsünde	 tatlı	 su incileri	vardı.	Rahibeler</p>
<p class="calibre1"> <i class="calibre4">ellerini</i></p>
<p class="calibre1">bana	 uzattılar	 ve	 beni	 çırılçıplak	 soydular.	 Kuzenlerimi	 de.	 Megga,	 rahibelerden	 birine	 vurup	 onu mumların	 üstüne	 devirdi,	 kadının	 elbisesi	 tutuştu.	 Fakat	 Alla	 için	 endişeleniyorum.	 Yüzü	 süt	 gibi beyazladı,	 o	 kadar	 korkmuştu	 ki	 ağlayamıyordu	 bile.”	 “Zavallı	 çocuk.”	 Hücrede	 sandalye	 yoktu.	 Cersei saman	 yatağın	 üstüne,	 küçük	 kraliçenin	 yanına	 oturdu.	 “Leydi	 Taena	 onunla	 konuşmaya	 gitti,	 Alla	 onu unutmadığımızı	bilecek.” </p>
<p class="calibre1">“Yüce	 Rahip	 onları	 görmeme	 bile	 müsaade	 etmiyor,”	 dedi	 Margaery,	 burnundan	 soluyordu.	 “Bizi birbirimizden	ayrı	tutuyor.	Siz	gelene	kadar	rahibelerden	başka	birini	görmeme	izin	verilmedi.	Saat	başı bir	 rahibe	 geliyor	 ve	 zina	 suçumu	 itiraf	 etmek	 isteyip	 istemediğimi	 soruyor.	 Uyumama	 bile	 izin vermiyorlar.	 Beni	 itirafta	 bulunmaya	 zorlamak	 için	 uyandırıyorlar.	 Geçen	 gece	 Rahibe	 Unella’ya,	 onun gözlerini	oymak	istediğimi	itiraf	ettim.” </p>
<p class="calibre1"> <i class="calibre4">Ama	bunu	yapmaman	talihsizlik	olmuş, </i></p>
<p class="calibre1">diye	düşündü	Cersei. </p>
<p class="calibre1"> <i class="calibre4">Zavallı	yaşlı	bir	rahibeyi	kör	etseydin,	Yüce	Serçe	senin	suçluluğundan	emin	olurdu. </i></p>
<p class="calibre1">“Kuzenlerini	de	aynı	şekilde	sorguluyorlar.” </p>
<p class="calibre1">“Öyleyse	 tanrılar	 onların	 belasını	 versin,”	 dedi	 Margaery.	 “Her	 biri	 yedi	 cehennemde	 yansın.	 Alla nazik	ve	utangaçtır,	ona	bunu	nasıl	yapabilirler?	Ve	Megga...	bir	rıhtım	fahişesi	kadar	yüksek	sesle	güler, biliyorum,	 ama	 kalbinde	 hâlâ	 küçük	 bir	 kızdır.	 Kuzenlerimi	 seviyorum,	 onlar	 da	 beni	 seviyor.	 Eğer	 şu serçe,	onları	benim	hakkımda	yalan	söylemeye	zorlamayı	düşünüyorsa...” </p>
<p class="calibre1">“Maalesef	kuzenlerin	de	suçlanıyor.	Üçü	birden.” </p>
<p class="calibre1"> <i class="calibre4">“Kuzenlerim</i></p>
<p class="calibre1">?”	 Margaery	 sarardı.	 “Alla	 ve	 Megga	 çocuk	 sayılırlar.	 Majesteleri,	 bu...	 bu	 büyük	 bir	 ahlaksızlık. </p>
<p class="calibre1">Bizi	buradan	çıkaracak	mısınız?” </p>
<p class="calibre1">“Keşke	 yapabilseydim.”	 Cersei’nin	 sesi	 hüzün	 doluydu.	 ‘Yüce	 Rahip’in	 yeni	 şövalyeleri	 seni gözetim	 altında	 tutuyor.	 Seni	 özgür	 bırakabilmem	 için,	 altın	 pelerinlileri	 göndermem	 ve	 bu	 kutsal	 yeri cinayetle	 kirletmem	 gerekir.”	 Cersei,	 Margaery’nin	 ellerini	 kendi	 ellerinin	 arasına	 aldı.	 “Lâkin	 boş</p>
<p class="calibre1">durmuyorum.	 Sör	 Osney’nin	 senin	 âşıkların	 olduğunu	 iddia	 ettiği	 adamların	 hepsini	 topladım.	 Yüce Rahip’e	 senin	 masum	 olduğunu	 söyleyeceklerinden	 ve	 yargılamada	 buna	 dair	 yemin	 edeceklerinden eminim.” </p>
<p class="calibre1">‘Yargılama?”	Şimdi	kızın	sesinde	gerçek	korku	vardı.	“Bir	yargılama	olmak	zorunda	mı?” </p>
<p class="calibre1">“Masumiyetini	 başka	 nasıl	 kanıtlayabilirsin?”	 Cersei	 kızın	 elini	 güven	 verircesine	 sıktı. </p>
<p class="calibre1">‘Yargılamanın	usulüne	karar	verme	hakkın	var	elbette.	Sen	kraliçesin.	Kral	Muhafızları	şövalyeleri,	seni savunmaya	yeminli.” </p>
<p class="calibre1">Margaery	hemen	anladı.	“Dövüşle	yargılama?	Loras	yaralı,	olmasaydı	beni...” </p>
<p class="calibre1">“Loras’ın	altı	erkek	kardeşi	var.” </p>
<p class="calibre1">Margaery,	 Cersei’ye	 baktı,	 sonra	 elini	 çekti.	 “Bu	 bir	 şaka	 mı?	 Boros	 bir	 korkak,	 Meryn	 yaşlı	 ve hantal,	sizin	kardeşiniz	sakat,	diğer	iki	şövalye	Dorne’da	ve	Osmund	bir	Karakazan.	Loras’ın</p>
<p class="calibre1"> <i class="calibre4">iki</i></p>
<p class="calibre1"><a id="p472"></a>erkek	kardeşi	var.	Dövüşle	yargılama	olursa,	müdafim	olarak	Garlan’ı	istiyorum.” </p>
<p class="calibre1">“Sör	 Garlan,	 Kral	 Muhafızlarının	 mensubu	 değil,”	 dedi	 Cersei.	 “Kraliçenin	 onuru	 mevzubahis olduğunda,	kanun	ve	teamül,	kraliçenin	müdafisinin,	kralın	yeminli	yedisinden	biri	olmasını	zorunlu	kılar. </p>
<p class="calibre1">Korkarım	ki	yüce	Rahip	bunda	ısrar	eder.” </p>
<p class="calibre1"> <i class="calibre4">Israr	etmesini	sağlayacağım. </i></p>
<p class="calibre1">Margaery	hemen	cevap	vermedi	ama	kahverengi	gözleri	kuşkuyla	kısıldı.	“Blount	ya	da	Trant,”	dedi</p>
<p class="calibre1">sonunda.	“İkisinden	biri	olmak	zorunda.	Bu	hoşunuza	giderdi,	öyle	değil	mi?	Osney	Karakazan	ikisini	de parçalara	ayırabilir.” </p>
<p class="calibre1"> <i class="calibre4">Yedi	cehennem. </i></p>
<p class="calibre1">Cersei	incinmiş	bir	ifade	takındı.	“Bana	haksızlık	ediyorsun	kızım.	Benim	tek	istediğim...” </p>
<p class="calibre1">“...oğlun.	 Oğlun	 sadece	 sana	 kalsın	 istiyorsun.	 Tommen,	 senin	 nefret	 etmediğin	 bir	 eşe	 asla	 sahip olmayacak.	Ve	ben	kızın	değilim,	tanrılara	şükürler	olsun	ki</p>
<p class="calibre1"> <i class="calibre4">değilim. </i></p>
<p class="calibre1">Beni	yalnız	bırak.”	“Aptallık	ediyorsun.	Ben	sadece	sana	yardım	etmek	için	buradayım.” </p>
<p class="calibre1">“Mezarıma	girmeme	yardım	etmek	için.	Gitmeni	söyledim.	Gardiyanlarımı	çağırıp	seni	zorla	dışarı</p>
<p class="calibre1">mı	attırayım,	seni	habis,	entrikacı,	şeytani	sürtük?” </p>
<p class="calibre1">Cersei	eteklerini	ve	haysiyetini	topladı.	“Bu	senin	için	çok	korkutucu	bir	durum	olmalı.	Bu	sözlerini affedeceğim.”	 Burada,	 tıpkı	 sarayda	 olduğu	 gibi,	 insan	 onu	 kimin	 dinliyor	 olabileceğini	 asla	 bilemezdi. </p>
<p class="calibre1">“Senin	yerinde	olsaydım	ben	de	korkardım.	Yüce	Üstat	Pycelle	sana	ay	çayı	temin	ettiğini	kabul	etti.	Ve Mavi	 Ozan...	 senin	 yerinde	 olsaydım	 leydim,	 Yaşlı	 Hatun’dan	 akıl	 ve	 Anne’den	 merhamet	 isterdim. </p>
<p class="calibre1">Korkarım	ki	yakında	her	ikisine	de	ihtiyaç	duyabilirsin.” </p>
<p class="calibre1">Dört	 buruşuk	 rahibe,	 kraliçeyi	 kule	 merdiveninden	 aşağı	 indirdi.	 Her	 biri	 bir	 öncekinden	 daha çelimsizdi.	 Zemin	 kata	 vardıklarında	 aşağı	 inmeye	 devam	 ettiler,	 Visenya	 Tepesi’nin	 kalbine	 doğru. </p>
<p class="calibre1">Basamaklar	toprağın	altında,	meşalelerle	aydınlatılmış	uzun	bir	koridorun	başında	son	buldu. </p>
<p class="calibre1">Cersei,	Yüce	Rahip’i,	yedi	köşeli	kabul	odasında	buldu.	Oda	küçük	ve	sadeydi;	çıplak	taş	duvarlar, kabaca	 yontulmuş	 ahşap	 bir	 masa,	 üç	 sandalye	 ve	 bir	 dua	 sırası	 vardı.	 Duvarlara	 Yedi’nin	 yüzleri oyulmuştu.	 Cersei,	 oymaların	 inceliksiz	 ve	 çirkin	 olduğunu	 düşündü	 ama	 yüzlerde	 tayini	 mümkün	 bir kuvvet	vardı,	bilhassa	gözlerde;	akikten,	malahitten	ve	sarı	ay	taşından	yapılmış	göz	küreleri,	yüzleri	bir şekilde	canlı	kılıyordu. </p>
<p class="calibre1">“Kraliçeyle	konuştunuz,”	dedi	Yüce	Rahip. </p>
<p class="calibre1">Cersei, </p>
<p class="calibre1"> <i class="calibre4">kraliçe	benim, </i></p>
<p class="calibre1">dememek	için	kendini	zor	tuttu.	“Konuştum.” </p>
<p class="calibre1">“Bütün	insanlar	günah	işler,	krallar	ve	kraliçeler	bile.	Ben	de	günah	işledim	ve	bağışlandım.	Lâkin itiraf	olmadan,	bağışlanma	da	olamaz.	Kraliçe	itiraf	etmiyor.” </p>
<p class="calibre1">“Belki	de	masumdur.” </p>
<p class="calibre1">“Değil.	Kutsal	rahibeler	onu	muayene	etti	ve	bakire	olmadığına	dair	ifade	verdi.	Kraliçe,	rahmindeki zina	meyvelerini	öldürmek	için	ay	çayı	içti.	Kutsanmış	bir	şövalye,	kraliçe	ve	kuzenleriyle	cinsel	ilişki kurduğuna	dair	kılıcının	üstüne	yemin	etti.	Kraliçeyle	yatan	başka	adamlar	da	olduğunu	söyledi	ve	bazıları kudretli	bazıları	da	mütevazı	adamlara	ait	pek	çok	isim	zikretti.” </p>
<p class="calibre1">“Altın	pelerinlilerim	hepsini	zindana	attı,”	dedi	Cersei.	“Şu	ana	kadar	yalnızca	biri	sorgulandı;	Mavi Ozan	 isimli	 bir	 şarkıcı.	 Anlattığı	 şeyler	 rahatsız	 ediciydi.	 Buna	 rağmen,	 gelinimin	 duruşma	 sırasında masum	ilan	edilmesi	için	dua	ediyorum.”	Duraksadı.	‘Yüce	Rahip,	Tommen	küçük	kraliçesini	çok	seviyor. </p>
<p class="calibre1">Korkarım	 ki	 Margaery’yi	 adil	 bir	 şekilde	 yargılamak,	 Tommen	 ve	 lordları	 için	 zor	 olabilir.	 Belki	 de duruşmayı	İnanç	idare	etmeli?” </p>
<p class="calibre1"><a id="p473"></a>Yüksek	 Serçe	 zayıf	 ellerini	 çenesinin	 altında	 birleştirdi.	 “Ben	 de	 aynı	 şeyi	 düşündüm	 Majesteleri. </p>
<p class="calibre1">Tıpkı	 bir	 zamanlar	 Zalim	 Maegor’ın	 İnanç’ı	 kılıçsız	 bıraktığı	 gibi,	 Arabulucu	 Jaehaerys	 de	 bizi	 adalet terazisinden	 yoksun	 bıraktı.	 Lâkin	 bir	 kraliçeyi	 yargılamak,	 Yukarıdaki	 Yedi	 ve	 aşağıdaki	 tanrı hizmetkârlarından	 başka	 kime	 yakışır?	 Bu	 dava,	 yedi	 yargıçtan	 oluşan	 kutsal	 bir	 mahkeme	 tarafından görülmeli.	Yargıçlardan	üçü	dişi	olmalı.	Bir	bakire,	bir	anne	ve	bir	kocakarı.	Bir	kadının	günahkârlığını onlardan	iyi	kim	tespit	edebilir?” </p>
</body>
</html>
