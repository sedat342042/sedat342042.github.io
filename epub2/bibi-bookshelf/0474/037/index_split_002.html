<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kargaların Ziyafeti</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:10:30+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Adam	 Brienne’in	 yanında	 yemeğini	 yerken,	 Brienne	 onun	 söylediklerini	 düşündü.  <i class="calibre4">İblis,	 Sansa	 ve</i> <i class="calibre4">Dontos’a	katılmış	olabilir	mi? </i>	 Eğer	 Sansa’nın	 ortadan	 kayboluşunun	 arkasında	 Dontos	 değil	 de	 Tyrion Lannister	varsa,	Dar	Deniz’in	karşısına	kaçmak	istemeleri	akla	yakın	olurdu. </p>
<p class="calibre1">Küçük	 adam	 yengeç	 yahnisini	 bitirdiğinde,	 Brienne’in	 kâsesinde	 kalanı	 da	 bitirdi.	 “Daha	 çok yemelisiniz,”	dedi	Brienne’e.	“Sizin	kadar	iri	bir	kadın,	gücünü	yüksek	tutmalı.	Bakire	Havuzu	çok	uzakta değil	ama	yol	bu	günlerde	çok	tehlikeli.” </p>
<p class="calibre1"> <i class="calibre4">Biliyorum. </i>	 Sör	 Cleos’un	 öldüğü	 ve	 Brienne	 ile	 Sör	 Jaime’nin	 Kanlı	 Oyuncular	 tarafından	 esir alındığı	 yol,	 o	 yoldu <i class="calibre4">.	 Jaime	 beni	 öldürmeye	 çalıştı, </i>	 diye	 hatırladı	 Brienne,  <i class="calibre4">ama	 güçsüz	 ve	 zayıftı,</i> <i class="calibre4">bileklerinde	 de	 zincirler	 vardı. </i>	 Buna	 rağmen	 başarmasına	 ramak	 kalmıştı.	 Fakat	 Zollo,	 Jaime’nin	 elini kesmeden	 önceydi	 bu.	 Eğer	 Sör	 Jaime,	 Brienne’in	 kendi	 ağırlığınca	 safir	 ettiğini	 söylemeseydi,	 Zollo, Rorge	ve	Shagvvell,	Brienne’e	elli	kez	tecavüz	ederlerdi. </p>
<p class="calibre1">“Leydim?	 Üzgün	 görünüyorsunuz.	 Kardeşinizi	 mi	 düşünüyorsunuz?”	 Cüce,	 Brienne’in	 eline	 hafifçe vurdu.	“Yaşlı	Hatun	kardeşinize	giden	yolu	aydınlatacak,	sakın	korkmayın.	Bakire	onu	güvende	tutacak.” </p>
<p class="calibre1">“Haklı	olmanız	için	dua	ediyorum.” </p>
<p class="calibre1">“Haklıyım.”	Cüce	reverans	yaptı.	“Lâkin	artık	yola	koyulmalıyım.	Kral	Topraklarına	kadar	uzun	bir yolum	var.” </p>
<p class="calibre1">“Bir	atınız	var	mı?	Bir	katırınız?” </p>
<p class="calibre1"><a id="p97"></a>“İki	 katırım	 var.”	 Küçük	 adam	 güldü.	 “İşte	 buradalar,	 uyluklarımın	 altında.	 Beni	 nereye	 istersem götürüyorlar.”	Tekrar	reverans	yaptı	ve	her	adımda	sallanarak	kapıya	doğru	yürüdü. </p>
<p class="calibre1">Adam	gittikten	sonra	Brienne	masada	kaldı,	bir	kadeh	şarapla	oyalandı.	Sık	sık	şarap	içmezdi	ama</p>
<p class="calibre1">arada	 bir	 midesini	 yatıştırmak	 için	 yudumlardı.  <i class="calibre4">Peki	 nereye	 gitmek	 istiyorum? </i>	 diye	 sordu	 kendine. </p>
<p class="calibre1"> <i class="calibre4">Kokuşmuş	Ördek	diye	anılan	bir	yerde	Cevval	Dick	isimli	birini	aramak	için	Bakire	Havuzu’na	mı? </i></p>
<p class="calibre1">Brienne,	Bakire	Havuzu’nu	son	gördüğünde,	kasaba	bir	ıssızlıktan	ibaretti.	Kasabanın	lordu	kalesine kapanmıştı,	 kasabalılar	 ölmüş	 ya	 da	 kaçmıştı.	 Brienne	 yanmış	 evleri,	 boş	 caddeleri	 ve	 kırık	 kapıları hatırladı.	 Vahşi	 köpekler	 Brienne	 ve	 diğerlerinin	 atlarının	 peşinde	 dolaşmıştı.	 Kasabaya	 adını	 veren havuzun	 içinde	 yüzen	 şişmiş	 cesetler,	 devasa	 su	 zambakları	 gibi	 görünüyordu.  <i class="calibre4">Jaime,	 “Havuzdaki	 Altı</i> <i class="calibre4">Bakire”yi	söylemişti	ve	ona	sessiz	olması	için	yalvardığımda	bana	gülmüştü. </i>	 Şimdi	 Randyll	 Tarly	 de Bakire	Havuzu’ndaydı;	Brienne’in	kasabadan	uzak	durması	için	bir	sebep	daha.	Martı	Kasabasına	ya	da Beyaz	Liman’a	giden	bir	gemiye	binmek	daha	iyi	olurdu.  <i class="calibre4">Aslında	ikisini	de	yapabilirim.	Önce	Kokuşmuş</i></p>
<p class="calibre1"> <i class="calibre4">Ördek’e	gidip	Cevval	Dick’le	konuşurum</i>,  <i class="calibre4">sonra	da	Bakire	Havuzu’nda	beni	uzak	kuzeye	götürecek	bir</i> <i class="calibre4">gemi	bulurum. </i></p>
<p class="calibre1">Ortak	 salon	 boşalmaya	 başlamıştı.	 Brienne	 bir	 ekmek	 parçasını	 ikiye	 böldü,	 diğer	 masalardaki konuşmaları	 dinledi.	 İnsanların	 çoğu	 Lord	 Tywin	 Lannisterin	 ölümünden	 bahsediyordu.	 “Öz	 oğlu tarafından	öldürülmüş,”	diyordu	yerli	bir	adam,	görünüşüne	bakılırsa	bir	ayakkabı	tamircisiydi.	“Şu	habis cüce	yapmış.” </p>
<p class="calibre1">“Ve	kralımız	bir	çocuk,”	dedi	dört	rahibenin	en	yaşlısı.	“O	reşit	olana	kadar	diyarı	kim	yönetecek?” </p>
<p class="calibre1">“Lord	Tywin’in	kardeşi,”	dedi	bir	muhafız.	“Lord	Tyrell	ya	da	Kral	Katili	de	yönetebilir.” </p>
<p class="calibre1">“O	 olmaz,”	 diye	 duyurdu	 hancı.	 “O	 yemin	 bozan	 olmaz.”	 Ateşe	 tükürdü.	 Brienne	 elindeki	 ekmeği bıraktı	ve	pantolonundaki	kırıntıları	temizledi.	Yeterince	duymuştu. </p>
<p class="calibre1">O	 gece	 rüyasında	 yine	 Renly’nin	 çadırında	 olduğunu	 gördü.	 Bütün	 mumlar	 sönüyordu	 ve	 hava	 çok soğuktu.	Yeşil	karanlığın	içinde	bir	şey	hareket	ediyordu,	tiksindirici	ve	korkunç	bir	şey	hızla	krala	doğru gidiyordu.	 Brienne	 kralı	 korumak	 istedi	 ama	 kolları	 ve	 bacakları	 kaskatıydı,	 elini	 kaldırmaya	 bile	 hâli yoktu.	 Gölge	 kılıç,	 yeşil	 çelikten	 yapılmış	 boyun	 zırhını	 kestiğinde	 ve	 kan	 boşalmaya	 başladığında, Brienne,	ölen	kralın	Renly	değil	Jaime	Lannister	olduğunu	gördü;	Jaime’yi	yarı	yolda	bırakmıştı. </p>
<p class="calibre1">Kumandanın	 kardeşi	 onu	 ortak	 salonda	 buldu.	 Brienne,	 içine	 üç	 çiğ	 yumurta	 katılmış	 ballı	 süt içiyordu.	 Kadın	 yeni	 boyanmış	 kalkanı	 gösterdiğinde,	 “Çok	 güzel	 yapmışsın,”	 dedi	 Brienne.	 Kadının yaptığı	şey	münasip	bir	armadan	çok	bir	resimdi.	Brienne’i	uzun	yıllar	öncesine,	babasının	silahhanesinin serin	 karanlığına	 götürdü.	 Brienne,	 yeşil	 ağaç	 yapraklarının	 üstündeki	 ve	 kayan	 yıldızın	 patikasındaki çatlak	boyanın	üstünde	parmak	uçlarını	gezdirişini	hatırladı. </p>
<p class="calibre1">Kumandanın	 kardeşine,	 anlaştıkları	 fiyatın	 yarı	 kat	 fazlasını	 ödedi.	 Hanın	 aşçısından	 sert	 ekmek, peynir	ve	un	aldıktan	sonra	kalkanını	sırtına	astı	ve	handan	ayrıldı.	Kasabayı	kuzey	kapısından	terk	etti. </p>
<p class="calibre1">Kurtların	 Gölgeli	 Vadi’ye	 saldırmasıyla	 başlayan	 mücadelenin	 en	 yoğun	 yaşandığı	 arazilerin	 ve çiftliklerin	arasında	ağır	ağır	yol	aldı. </p>
<p class="calibre1">Lord	 Randyll	 Tarly,	 Kral	 Joffrey’nin	 ordusunu	 komuta	 etmişti.	 Ordu	 batılılardan,	 fırtına topraklarından	 gelen	 adamlardan	 ve	 Menzil	 şövalyelerinden	 oluşuyordu.	 Lordun	 burada	 ölen	 kendi adamları,	Gölgeli	Vadi’nin	basamaklarının	altındaki	kahraman	lahitlerinde	yatmak	üzere	duvarların	içine taşınmıştı.	 Sayıları	 çok	 daha	 fazla	 olan	 kuzeyli	 ölüler,	 deniz	 kenarındaki	 umumi	 mezarlığa	 gömülmüştü. </p>
<p class="calibre1">Zafer	sahipleri,	kuzeylilerin	istirahatgâhlarını	işaretleyen	taş	yığınlarının	üstüne,	kabaca	yontulmuş	ahşap bir	 levha	 dikmişti.	 BURADA	 KURTLAR	 YATIYOR.	 Brienne	 durdu	 ve	 onlar	 için	 sessiz	 bir	 dua	 okudu. </p>
<p class="calibre1">Catelyn	Stark,	leydinin	oğlu	Robb	ve	onlarla	birlikte	ölen	bütün	adamlar	için	de. </p>
<p class="calibre1">Leydi	Catelyn’in,	güvende	olmaları	için	Kışyarı’nda	bıraktığı	iki	küçük	oğlunun	öldüğünü	öğrendiği geceyi	hatırladı.	Brienne	bir	şeylerin	korkunç	şekilde	ters	gittiğini	anlamıştı.	Leydi	Catelyn’e,	oğullarıyla</p>
<p class="calibre1"><a id="p98"></a>ilgili	bir	haber	alıp	almadığını	sormuştu.	“Benim	Robb’dan	başka	oğlum	yok,”	diye	cevaplamıştı	kadın. </p>
<p class="calibre1">Karnına	bir	bıçak	saplanmış	gibi	konuşmuştu.	Brienne,	teselli	etmek	için	masanın	karşısına	uzanmıştı	ama parmakları	 parmaklarına	 değmeden,	 leydinin	 geri	 çekileceğinden	 korkup	 duraksamıştı.	 Leydi	 Catelyn, avuçlarındaki	hançer	izlerini	göstermek	için	ellerini	açmıştı.	Sonra	kızlarını	anlatmaya	başlamıştı.	“Sansa küçük	 bir	 leydiydi,”	 demişti,	 “daima	 çok	 zarifti	 ve	 insanları	 memnun	 etmeye	 hevesliydi.	 Şövalyelerin kahramanlık	 hikâyelerini	 severdi.	 Benden	 çok	 daha	 güzel	 bir	 kadın	 olacak,	 bunu	 görmek	 çok	 kolay. </p>
<p class="calibre1">Saçlarını	sık	sık	kendim	tarardım.	Kızıl	saçları	var,	gür	ve	yumuşak...	saçlarındaki	kırmızılık	meşalelerin ışığında	bakır	gibi	pırıldar.” </p>
<p class="calibre1">Arya’dan	da	bahsetmişti,	küçük	kızından.	Arya	kayıptı,	büyük	ihtimalle	ölmüştü.	Ama	Sansa...	Leydi Catelyn’in	 huzursuz	 gölgesine,  <i class="calibre4">onu	 bulacağım	 leydim, </i>	 diye	 yemin	 etti	 Brienne.  <i class="calibre4">Aramaktan	 asla</i> <i class="calibre4">vazgeçmeyeceğim.	Gerekirse	hayatımdan,	onurumdan,	düşlerimden	vazgeçeceğim	ama	onu	bulacağım. </i></p>
<p class="calibre1">Muharebe	 meydanının	 ötesinde	 yol	 sahil	 kenarından	 ilerliyordu,	 kireçtaşından	 alçak	 tepelerle	 gri yeşil	 denizin	 arasından	 akıyordu.	 Brienne	 yoldaki	 tek	 yolcu	 değildi.	 Kıyı	 şeridinde	 fersahlar	 boyunca balıkçı	köyleri	vardı	ve	balıkçılar	balıklarını	pazara	götürmek	için	bu	yolu	kullanırdı.	Brienne	bir	balıkçı kadın	 ve	 kızlarının	 yanından	 geçti.	 Anne	 ve	 kızlar,	 omuzlarındaki	 boş	 sepetlerle	 evlerine	 dönüyorlardı. </p>
<p class="calibre1">Yüzünü	görene	kadar,	zırhının	içindeki	Brienne’i	bir	şövalye	sandılar.	Kızlar	fısıldaşarak	Brienne’e	baktı. </p>
<p class="calibre1">“Yolda	 on	 üç	 yaşında	 bir	 kız	 gördünüz	 mü?”	 diye	 sordu	 Brienne.	 “Mavi	 gözlü,	 kızıl	 saçlı,	 soylu	 bir bakire.”	 Sör	 Shadrich	 onu	 uyarmıştı	 ama	 Brienne	 denemeye	 devam	 etmek	 zorundaydı.	 “Bir	 soytarıyla birlikte	yolculuk	ediyor	olabilir.”	Fakat	kızlar	sadece	başlarını	iki	yana	salladılar	ve	ağızlarını	elleriyle örtüp	kıkırdadılar. </p>
<p class="calibre1">Gittiği	 ilk	 köyde,	 çıplak	 ayaklı	 çocuklar	 Brienne’in	 atıyla	 birlikte	 koştular.	 Balıkçı	 kızların kıkırdamalarına	 içerleyen	 Brienne	 miğferini	 takmıştı,	 bu	 yüzden	 çocuklar	 onun	 bir	 erkek	 olduğunu sandılar.	İçlerinden	biri	Brienne’e	istiridye	satmaya	çalıştı,	biri	yengeç,	diğeri	de	kız	kardeşini. </p>
<p class="calibre1">Brienne,	 ikinci	 çocuktan	 üç	 yengeç	 aldı.	 Köyden	 ayrıldığında	 yağmur	 yağmaya	 başladı,	 rüzgâr	 da çıkmıştı.	 Denize	 bakarak,  <i class="calibre4">fırtına	 geliyor, </i>	 diye	 düşündü.	 Miğferine	 vuran	 yağmur	 damlaları	 yüzünden kulakları	çınlıyordu	ama	denizdeki	bir	teknede	olmaktan	iyiydi	bu. </p>
<p class="calibre1">Kuzeye	doğru	bir	saat	gittikten	sonra,	devrik	taşlardan	oluşan	ve	küçük	bir	kalenin	yıkıntılarını	belli eden	taş	yığınlarında,	yol	ikiye	ayrıldı.	Sağdaki	yol,	sahil	şeridini	takip	ediyordu;	bataklıklardan	ve	çam ormanlarından	 ibaret	 kasvetli	 bir	 yer	 olan	 Kırıkpençe	 Burnu’na	 doğru	 uzanıyordu.	 Soldaki	 yol	 ise tepelerin,	 tarlaların	 ve	 ormanların	 içinden	 geçerek	 Bakire	 Havuzu’na	 gidiyordu.	 Yağmur	 iyice şiddetlenmişti.	 Brienne	 atından	 indi	 ve	 yıkıntıların	 arasına	 sığınmak	 için	 kısrağını	 yol	 kenarına	 yürüttü. </p>
<p class="calibre1">Kale	duvarlarının	rotası;	böğürtlen	çalılarının,	yabani	otların	ve	karaağaçların	arasında	hâlâ	ayırt	edilir durumdaydı	 ama	 duvarları	 oluşturan	 taşlar,	 bir	 çocuğun	 küp	 şekilli	 oyuncakları	 misali	 etrafa	 saçılmıştı. </p>
<p class="calibre1">Bununla	 birlikte,	 ana	 kalenin	 bir	 kısmı	 hâlâ	 ayaktaydı.	 Kalenin	 üçüz	 kuleleri,	 yıkık	 duvarlar	 gibi	 gri granitten	 yapılmıştı	 ama	 mazgallı	 siperler	 sarı	 kumtaşından	 inşa	 edilmişti.	 Yağmurun	 içinden	 kulelere bakarken,  <i class="calibre4">üç	 taç</i>,	 diye	 fark	 etti	 Brienne.  <i class="calibre4">Üç	 altın	 taç. </i>	 Bu	 bir	 Hollard	 kalesiydi.	 Belki	 de	 Sör	 Dontos burada	doğmuştu. </p>
<p class="calibre1">Brienne,	 kısrağını	 taş	 yığınlarının	 arasından	 yürüterek	 kalenin	 ana	 girişine	 doğru	 ilerledi.	 Kapıdan geriye	 sadece	 paslı	 menteşeler	 kalmıştı	 ama	 çatı	 hâlâ	 yerindeydi	 ve	 içerisi	 kuruydu.	 Brienne	 atını	 bir duvar	 apliğine	 bağladı,	 miğferini	 çıkardı	 ve	 saçlarını	 salladı.	 Yaklaşan	 bir	 atın	 sesini	 duyduğunda	 ateş</p>
<p class="calibre1">yakmak	 için	 kuru	 dallar	 arıyordu,	 içgüdüsel	 olarak	 gölgelerin	 içine,	 yoldan	 görülemeyeceği	 bir	 yere çekildi.	 Bu	 yol,	 onun	 ve	 Sör	 Jaime’nin	 esir	 alındığı	 yoldu.	 Brienne	 aynı	 şeyi	 tekrar	 yaşamaya	 niyetli değildi. </p>
<p class="calibre1">Binici	ufak	tefek	bir	adamdı.	Onu	ilk	gördüğünde,  <i class="calibre4">Deli	Fare, </i>	diye	düşündü	Brienne.  <i class="calibre4">Nasıl	 olmuşsa</i> <i class="calibre4">beni	takip	etmiş. </i>	Elini	kılıcının	kabzasına	götürdü	ve	Sör	Shadrich’in,	onu	sadece	kadın	olduğu	için	kolay</p>
<p class="calibre1"><a id="p99"></a>bir	 lokma	 sanıp	 sanmayacağını	 merak	 etti.	 Bir	 zamanlar	 Lord	 Grandisonin	 kale	 kumandanı	 bu	 hatayı yapmıştı.	Kumandanın	adı	Humfrey	Wagstafl’tı;	altmış	beş	yaşında	gururlu	ve	yaşlı	bir	adamdı,	kemerli bir	burnu	ve	lekeli	bir	kafası	vardı.	Nişanlandıkları	gün,	Brienne’i	uyarmış	ve	ondan	münasip	bir	kadın gibi	 davranmasını	 beklediğini	 söylemişti.	 “Leydi	 karımın	 erkek	 zırhı	 içinde	 hoplayıp	 zıplamasına müsaade	etmem.	Bu	konuda	bana	itaat	etmelisin,	aksi	takdirde	seni	cezalandırmak	zorunda	kalırım.” </p>
<p class="calibre1">Brienne	 on	 altı	 yaşındaydı	 ve	 kılıçlara	 yabancı	 değildi	 ama	 avludaki	 maharetine	 rağmen	 hâlâ utangaçtı.	 Nasıl	 olduysa,	 Sör	 Humfrey’e,	 sadece	 onu	 yenebilecek	 bir	 adam	 tarafından	 cezalandırılmayı kabul	 edeceğini	 söyleyecek	 cesareti	 bulmuştu.	 Yaşlı	 şövalye	 öfkeden	 morarmıştı	 ama	 kadınına	 haddini bildirmek	 için	 zırh	 kuşanmayı	 razı	 olmuştu.	 Köreltilmiş	 turnuva	 silahlarıyla	 dövüşmüşlerdi,	 yani Brienne’in	 gürzünün	 dikenleri	 yoktu.	 Brienne,	 Sör	 Humfrey’nin	 köprücük	 kemiğini	 ve	 iki	 kaburgasını kırmıştı,	nişan	bozulmuştu.	Yaşlı	şövalye,	Brienne’in	üçüncü	ve	son	müstakbel	kocasıydı.	Babası	bir	daha ısrar	etmemişti. </p>
<p class="calibre1">Eğer	 peşinde	 dolaşan	 kişi	 Sör	 Shadrich	 ise,	 Brienne	 dövüşmek	 zorunda	 kalacaktı.	 Adamla	 ortak olmaya	 ya	 da	 onun	 Sansa’nın	 peşinden	 gitmesine	 izin	 vermeye	 niyeti	 yoktu.  <i class="calibre4">Silah	 kullanmaktaki</i> <i class="calibre4">maharetinden	kaynaklanan	bir	kibri	var</i>,	diye	düşündü,  <i class="calibre4">ama	ufak	tefek	bir	adam.	Benim	menzilim	daha</i> <i class="calibre4">geniş	ve	büyük	ihtimalle	ondan	daha	güçlüyüm. </i></p>
<p class="calibre1">Bütün	 şövalyeler	 kadar	 güçlüydü	 ve	 Brienne’in	 eski	 silah	 ustası,	 onun	 o	 cüssedeki	 bir	 kadının	 hak etmeyeceği	kadar	hızlı	olduğunu	söylerdi.	Tanrılar	ona	tâkat	de	vermişti,	Sör	Goodwin	bunun	büyük	bir armağan	olduğunu	düşünürdü.	Kılıç	ve	kalkanla	dövüşmek	yorucu	bir	işti	ve	zafer	genellikle	en	dayanıklı olana	giderdi.	Sör	Goodwin,	Brienne’e	ihtiyatlı	dövüşmeyi	öğretmişti.	Brienne	gücünü	muhafaza	ederken, düşmanlarının	 öfkeli	 ataklarla	 kendi	 güçlerini	 tüketmesine	 izin	 vermeliydi.	 “Erkekler	 seni	 her	 zaman hafife	 alacak,”	 derdi	 şövalye,	 “ve	 gururları	 yüzünden	 seni	 çabucak	 yenmeye	 çalışacaklar,	 bir	 kadın tarafından	 fena	 hâlde	 sınandıklarının	 söylenmesini	 istemeyecekler.”	 Brienne	 bu	 sözlerin	 doğruluğunu gerçek	 dünyaya	 adım	 atar	 atmaz	 öğrenmişti.	 Bakire	 Havuzu’nun	 yakınındaki	 ormanda,	 Jamie	 Lannister bile	ona	aynı	şekilde	saldırmıştı.	Eğer	tanrılar	merhametliyse,	Deli	Fare	de	aynı	hatayı	yapardı.  <i class="calibre4">Tecrübeli</i> <i class="calibre4">bir	şövalye	olabilir</i>,	diye	düşündü	Brienne,  <i class="calibre4">ama	o	Jaime	Lannister	değil. </i>	Kılıcını	kınından	çıkardı. </p>
<p class="calibre1">Fakat	 yolun	 çatallaştığı	 yerde	 duraksayan,	 Sör	 Shadric’in	 kızıl	 süvari	 atı	 değil,	 sırtında	 cılız	 bir oğlan	 taşıyan	 alacalı	 bir	 binek	 atıydı.	 Brienne	 hayvanı	 gördüğünde	 şaşkınlıkla	 geri	 çekildi.  <i class="calibre4">Sadece	 bir</i> <i class="calibre4">çocuk</i>,	diye	düşündü,	sonra	çocuğun	başlığının	altındaki	suratı	gördü.  <i class="calibre4">Bu	Gölgeli	Vadi’deki	çocuk,	bana</i> <i class="calibre4">çarpan. </i></p>
<p class="calibre1">Çocuk	 yıkık	 kaleye	 hiç	 bakmadı;	 önce	 sağdaki	 sonra	 da	 soldaki	 yola	 göz	 attı.	 Bir	 anlık	 tereddütün ardından	 atını	 tepelere	 doğru	 çevirdi	 ve	 ağır	 ağır	 ilerledi.	 Brienne,	 yağmurun	 içinde	 kaybolan	 çocuğu izledi	ve	aniden	aynı	çocuğu	Rosby’de	de	gördüğünü	hatırladı.  <i class="calibre4">Beni	takip	ediyor, </i>	diye	fark	etti,  <i class="calibre4">ama	 bu</i> <i class="calibre4">iki	kişinin	oynayabileceği	bir	oyun. </i>	Kısrağını	çözdü,	tekrar	eyerine	tırmandı	ve	çocuğun	peşinden	gitti. </p>
<p class="calibre1">Çocuk	 at	 sürerken	 yere	 bakıyordu,	 suyla	 dolan	 tekerlek	 izlerini	 seyrediyordu.	 Yağmur,	 Brienne’in yaklaşma	 sesini	 yumuşattı,	 hiç	 şüphesiz	 çocuğun	 kafasındaki	 başlığın	 da	 yardımı	 vardı;	 Brienne	 binek atının	 yanına	 gelip	 uzunkılıcının	 düz	 tarafıyla	 hayvanın	 sağrısına	 vurana	 kadar	 çocuk	 bir	 kez	 olsun arkasına	bakmadı. </p>
<p class="calibre1">At	şahlandı	ve	cılız	çocuk	havalandı,	pelerini	bir	çift	kanat	gibi	çırpındı.	Çocuk	çamurun	içine	düştü, pisliğe	 bulanmış	 ve	 dişlerinin	 arasına	 ölü	 otlar	 girmiş	 hâlde	 doğrulduğunda,	 tepesinde	 Brienne’i	 buldu. </p>
<p class="calibre1">Aynı	çocuk	olduğuna	hiç	şüphe	yoktu.	Brienne	arpacığı	fark	etti.	“Kimsin?”	diye	sordu. </p>
<p class="calibre1">Çocuğun	 ağzı	 ses	 çıkarmadan	 hareket	 etti.	 Gözleri	 yumurta	 kadar	 büyüktü.	 Sadece,	 “Po,”	 demeyi başarabildi.	“Po.”	Çocuk	titrerken	örgü	zırhı	şıngırdadı.	“Po.	Po.” </p>
<p class="calibre1">“Lütfen?”	 dedi	 Brienne.	 “<i class="calibre4">Lütfen</i>	 mi	 diyorsun?”	 Kılıcının	 ucunu	 çocuğun	 boğazına	 dayadı.	 “Lütfen bana	kim	olduğunu	ve	beni	neden	takip	ettiğini	söyle.” </p>
<p class="calibre1"><a id="p100"></a>“Po-po.”	 Çocuk,	 parmağını	 ağzına	 soktu	 ve	 bir	 topak	 çamur	 çıkarıp	 tükürdü.	 “Po-po <i class="calibre4">-Pod. </i>	 Benim adım.	Po-po <i class="calibre4">-Podrick. </i>	Pay-ne.” </p>
<p class="calibre1">Brienne	kılıcını	indirdi.	Çocuğa	acımıştı.	Akşamgüneşi’ndeki	bir	günü	hatırladı;	elinde	bir	gül	olan genç	 şövalyeyi.  <i class="calibre4">Gülü	 bana	 vermek	 için	 getirmişti. </i>	 Ya	 da	 rahibe	 öyle	 olduğunu	 söylemişti.	 Brienne’in yapması	gereken	tek	şey,	genç	şövalyeyi	babasının	kalesine	buyur	etmekti.	Delikanlı	on	sekiz	yaşındaydı, uzun	 kızıl	 saçları	 omuzlarına	 dökülüyordu.	 Brienne	 on	 iki	 yaşındaydı,	 beden	 kısmı	 lâl	 taşlarıyla pırıldayan	 yeni	 bir	 elbisenin	 içine	 sıkışmıştı.	 Şövalyeyle	 aynı	 boydaydı	 ama	 ne	 delikanlının	 gözlerine bakabilmiş	 ne	 de	 rahibenin	 öğrettiği	 basit	 sözleri	 söyleyebilmişti.  <i class="calibre4">Sör	 Bonnet,	 babamın	 kalesine	 hoş</i></p>
<p class="calibre1"> <i class="calibre4">geldiniz.	Sonunda	yüzünüzü	görmek	güzel. </i></p>
<p class="calibre1">“Beni	 neden	 takip	 ediyorsun?”	 diye	 sordu	 çocuğa.	 “Beni	 gözetlemen	 mi	 emredildi?	 Varys’e	 veya kraliçeye	mi	aitsin?” </p>
<p class="calibre1">“Hayır.	İkisi	de	değil.	Kimse	değil.” </p>
<p class="calibre1">Brienne	çocuğun	on	yaşında	olduğunu	düşündü	ama	çocukların	yaşlarını	tahmin	etmekte	berbattı.	Her seferinde	 gerçek	 yaşlarından	 daha	 küçük	 olduklarını	 zannederdi.	 Belki	 de	 bunun	 sebebi,	 kendisinin	 her daim	yaşına	göre	iri	olmasıydı.  <i class="calibre4">Korkunç	iri, </i>	derdi	Rahibe	Roelle	eskiden,  <i class="calibre4">ve	erkeksi. </i>	“Bu	yol	yalnız	bir çocuk	için	çok	tehlikeli.” </p>
<p class="calibre1">“Bir	 <i class="calibre4">yaver</i>	için	değil.	Ben	onun	yaveriyim.	El’in	yaveri.” </p>
<p class="calibre1">“Lord	Tywin’in?”	Brienne	kılıcını	kınına	soktu. </p>
<p class="calibre1">“Hayır.	 O	 El’in	 değil.	 Ondan	 önceki.	 Oğlu.	 Mücadelede	 onunla	 birlikte	 dövüştüm.	 ‘ <i class="calibre4">Yarımadam! </i></p>
<p class="calibre1"> <i class="calibre4">Yarımadam! </i>	diye	bağırdım.” </p>
<p class="calibre1"> <i class="calibre4">İblis’in	 yaveri. </i>	 Brienne,	 İblis’in	 bir	 yaveri	 olduğunu	 bile	 bilmiyordu.	 Tyrion	 Lannister	 şövalye değildi.	Birkaç	hizmetkârı,	bir	uşağı	ve	bir	kadeh	taşıyıcısı	olması	beklenebilirdi.	Ama	bir	 <i class="calibre4">yaver</i>?	“Beni neden	takip	ediyorsun?”	diye	sordu.	“Ne	istiyorsun?” </p>
<p class="calibre1">“Onu	 bulmak.”	 Çocuk	 ayağa	 kalktı.	 “Onun	 leydisini.	 Siz	 onu	 arıyorsunuz.	 Brella	 söyledi.	 O,	 onun karısı.	Brella	değil,	Leydi	Sansa.	Düşündüm	ki,	siz	leydiyi	bulursanız...”	Çocuğun	yüzü	ıstırapla	çarpıldı. </p>
<p class="calibre1">Yüzünden	yağmur	süzülürken,	“Ben	onun	yaveriyim,”	diye	tekrar	etti	çocuk,	“ama	o	beni	 <i class="calibre4">terk	etti</i>.” </p>
<p class="calibre1"><b class="calibre3">	</b></p>
<p class="calibre1"><a id="p101"></a><b class="calibre3">SANSA</b></p>
<p class="calibre1">Eskiden,	 Sansa	 küçük	 bir	 kızken,	 gezgin	 bir	 şarkıcı	 yarım	 yıl	 boyunca	 Kışyarında	 kalmıştı.	 Beyaz saçları	ve	rüzgâr	yanığı	yanakları	olan	yaşlı	bir	adamdı.	Şövalyeler,	maceralar	ve	güzel	leydiler	hakkında şarkılar	söylerdi.	Şarkıcı	onlardan	ayrıldığında	Sansa	acı	acı	ağlamış	ve	babasına	adamı	göndermemesi için	yalvarmıştı.	“Adam	bildiği	bütün	şarkıları	üçer	kez	çaldı,”	demişti	Lord	Eddard	nazikçe.	“Onu	zorla burada	tutamam.	Lâkin	ağlamana	gerek	yok.	Söz	veriyorum,	başka	şarkıcılar	da	gelecek.” </p>
<p class="calibre1">Ama	gelmemişlerdi,	bir	yıl	ya	da	daha	uzun	bir	zaman.	Sansa,	septte	Yedi’ye	ve	yürek	ağacında	eski tanrılara	dua	etmiş,	onlardan	yaşlı	adamı	geri	getirmelerini	istemişti,	genç	ve	yakışıklı	başka	bir	şarkıcı göndermeleri	 daha	 da	 iyi	 olurdu.	 Fakat	 tanrılar	 hiç	 cevap	 vermemişti	 ve	 Kışyarı’nın	 salonları	 sessiz kalmıştı. </p>
<p class="calibre1">Ama	 Sansa	 o	 zamanlar	 küçük	 ve	 aptal	 bir	 çocuktu.	 Şimdiyse	 on	 üç	 yaşında	 çiçek	 açmış	 bir	 genç kızdı.	Bütün	geceleri	şarkılarla	doluydu	ve	gündüzleri	sessizlik	için	dua	ediyordu. </p>
<p class="calibre1">Eğer	Kartal	Yuvası	diğer	kaleler	gibi	inşa	edilmiş	olsaydı,	ölü	adamın	şarkılarını	sadece	fareler	ve gardiyanlar	duyardı.	Zindan	duvarları,	hem	şarkıları	hem	de	çığlıkları	boğacak	kadar	kaim	olurdu.	Fakat gökyüzü	 hücrelerinin	 duvarları	 havadan	 ibaretti;	 ölü	 adamın	 çaldığı	 her	 akor,	 Devin	 Mızrağının	 taşlı omuzlarında	yankılanmak	üzere	özgürce	uçuyordu.	Ve	adamın	seçtiği	şarkılar...	adam	Ejderhaların	Dansı, güzel	 Jonquil	 ile	 soytarısı,	 Eski	 Taşın	 Jenny’si	 ve	 Prens	 Ejderkanat	 hakkında	 şarkılar	 söylüyordu. </p>
<p class="calibre1">İhanetler,	en	beter	cinayetler,	asılmış	adamlar	ve	kanlı	intikamlar	hakkında	şarkılar	söylüyordu.	Hüzün	ve keder	hakkında	şarkılar	söylüyordu. </p>
<p class="calibre1">Sansa,	 kalenin	 içinde	 nereye	 giderse	 gitsin	 müzikten	 kaçamıyordu.	 Müzik,	 dönemeçli	 kale merdivenlerinde	dolaşıyor,	Sansa’yı	banyoda	çırılçıplak	hâlde	buluyor,	akşamları	onunla	birlikte	yemek yiyor	ve	gizlice	yatak	odasına	giriyordu,	panjurlar	sımsıkı	kapalı	olduğunda	bile.	Müzik,	karıştığı	soğuk havayla	 birlikte	 Sansa’yı	 üşütüyordu.	 Kartal	 Yuvasında,	 Leydi	 Lysa’nın	 düştüğü	 günden	 beri	 kar yağmıyordu	ama	bütün	geceler	acı	soğuktu. </p>
<p class="calibre1">Şarkıcının	 sesi	 güçlü	 ve	 tatlıydı.	 Sansa,	 onun	 daha	 önce	 hiç	 olmadığı	 kadar	 iyi	 şarkı	 söylediğini düşünüyordu.	 Adamın	 sesi	 bir	 şekilde	 zenginleşmişti.	 Acıyla,	 korkuyla	 ve	 özlemle	 dolmuştu.	 Tanrıların onun	 gibi	 habis	 bir	 adama	 bu	 kadar	 güzel	 bir	 ses	 vermiş	 olması	 anlamsızdı.  <i class="calibre4">Eğer	 Petyr,	 Sör	 Lothor’u</i> <i class="calibre4">göndermeseydi,	bu	adam	Parmaklarda	bana	tecavüz	edecekti</i>,	diye	düşündü	Sansa.  <i class="calibre4">Ve	Lysa	teyzem	beni</i> <i class="calibre4">öldürmeye	çalışırken,	o	benim	çığlıklarımı	boğmak	için	çaldı. </i></p>
<p class="calibre1">Bütün	bunlar,	şarkılara	katlanmayı	kolaylaştırmıyordu.	“Lütfen,”	diye	yalvardı	Sansa,	Lord	Petyr’a, </p>
<p class="calibre1">“onu	susturamaz	mısınız?” </p>
<p class="calibre1">“Adama	bir	söz	verdim	tatlım.”	Harrenhal	Lordu,	Uç	Dişli	Mızrak’ın	Azam	Lordu,	Kartal	Yuvası’nın</p>
<p class="calibre1">ve	 Arryn	 Vadisi’nin	 Lord	 Savunucu’su	 Petyr	 Baelish,	 gözlerini	 yazdığı	 mektuptan	 kaldırıp	 yukarı	 baktı. </p>
<p class="calibre1">Leydi	 Lysa’nın	 öldüğü	 günden	 bu	 yana	 yüz	 mektup	 yazmıştı.	 Sansa	 kuşluğa	 gelip	 giden	 kuzgunları görmüştü.	“Adamın	şarkılarına	katlanmayı,	hıçkırıklarına	katlanmaya	tercih	ederim.” </p>
<p class="calibre1"> <i class="calibre4">Şarkı	 söylemesi	 daha	 iyi,	 evet	 ama... </i>	 “Bütün	 gece	 çalmak	 zorunda	 mı	 lordum?	 Lord	 Robert uyuyamıyor.	 Sürekli	 ağlıyor.”	 “Annesi	 için	 ağlıyor.	 Elimizden	 bir	 şey	 gelmez,	 kadın	 öldü.”	 Petyr omuzlarını	silkti.	“Fazla	uzun	sürmeyecek.	Lord	Nestor	yarın	sabah	yukarı	çıkıyor.” </p>
<p class="calibre1">Sansa,	 Petyr	 ve	 Leydi	 Lysa’nın	 düğününden	 sonra	 Lord	 Nestorla	 bir	 kez	 karşılaşmıştı.	 Royce,	 Ay Kapıları	 Muhafızı’ydı;	 dağın	 dibinde	 duran	 ve	 Kartal	 Yuvası’na	 çıkan	 basamakları	 koruyan	 büyük	 kale. </p>
<p class="calibre1">Düğün	kafilesi,	tırmanışa	başlamadan	önce	bir	geceliğine	lordun	konuğu	olmuştu.	Lord	Nestor,	Sansa’ya iki	kez	bakmamıştı	bile	ama	adamın	yukarı	geliyor	olması	fikri	Sansa’yı	dehşete	düşürüyordu.	Royce	aynı zamanda	 Vadi’nin	 Baş	 Vekilharcı’ydı,	 Jon	 Arryn’ın	 ve	 Leydi	 Lysa’nın	 güvenilir	 adamıydı.	 “Lord Nestor’ın	Marillion’ı	görmesine	izin	vermeyeceksiniz,	değil	mi?” </p>
<p class="calibre1"><a id="p102"></a>Sansa’nın	 korkusu	 yüzünden	 okunuyor	 olmalıydı,	 zira	 Petyr	 kalemini	 masaya	 bıraktı.	 “Bilakis, görmesi	için	ısrar	edeceğim.”	Sansa’yı	bir	el	işaretiyle	yanındaki	sandalyeye	çağırdı.	“Marillion	ve	ben bir	anlaşmaya	vardık.	Mord	çok	ikna	edici	olabiliyor.	Üstelik	şarkıcımız	bizi	hayal	kırıklığına	uğratır	ve duymak	istemediğimiz	bir	şarkı	söylerse,	şenle	benim	yapmamız	gereken	tek	şey	adamın	yalan	söylediğini söylemek.	Sence	Lord	Nestor	kime	inanır?” </p>
<p class="calibre1">“Bize	mi?”	Sansa	bundan	emin	olabilmeyi	isterdi. </p>
<p class="calibre1">“Elbette.	Bizim	yalanımız	ona	kâr	sağlar.” </p>
<p class="calibre1">Çalışma	odası	sıcaktı,	ateş	neşeyle	çıtırdıyordu	ama	Sansa	buna	rağmen	titriyordu.	“Evet	ama...	ya Lord	Nestor. </p>
<p class="calibre1">“...Kârdan	 çok	 onura	 değer	 veriyorsa?”	 Petyr	 kollarını	 Sansa’ya	 doladı.	 “Ya	 gerçeği	 bulmak	 ve leydisinin	 cinayeti	 için	 adalet	 istiyorsa?”	 Gülümsedi.	 “Lord	 Nestor’ı	 tanıyorum	 tatlım.	 Onun	 benim kızıma	zarar	vermesine	müsaade	eder	miyim	sence?”  <i class="calibre4">Ben	senin	kızın	değilim, </i>	diye	düşündü	Sansa.  <i class="calibre4">Ben</i> <i class="calibre4">Sansa	Stark’ım,	Lord	Eddard	ile	Leydi	Catelyn’in	kızıyım,	Kışyarı’nın	kanıyım. </i>	Ama	bunları	söylemedi. </p>
<p class="calibre1">Eğer	 Petyr	 Baelish	 yetişmeseydi,	 soğuk	 ve	 mavi	 gökyüzünde	 fırıl	 fırıl	 dönen	 ve	 yüz	 seksen	 metre aşağıdaki	 taşlı	 ölüme	 düşen	 Lysa	 Arryn	 değil	  <i class="calibre4">Sansa</i>	 olurdu.  <i class="calibre4">Petyr	 çok	 cesur. </i>	 Sansa	 onun	 kadar	 cesur olmayı	dilerdi.	Yatağına	geri	dönmek,	battaniyesinin	altına	saklanmak	ve	uyumak	istiyordu.	Lysa	Arrynin ölümünden	 bu	 yana	 hiçbir	 geceyi	 deliksiz	 uyuyarak	 geçirmemişti.	 “Lord	 Nestor’a	 rahatsız	 olduğumu söyleyemez	misiniz?” </p>
<p class="calibre1">“Lysa’nın	ölümüyle	ilgili	senin	açıklamanı	da	duymak	isteyecektir.” </p>
<p class="calibre1">“Lordum.	Eğer...	eğer	Marillion	gerçekte	neler	olduğunu	söylerse...” </p>
<p class="calibre1">“Yalan	söylerse,	demek	istiyorsun.” </p>
<p class="calibre1">‘Yalan?	 Evet...	 yalan	 söylerse,	 eğer	 benim	 hikâyeme	 karşılık	 onu	 hikâyesi	 olursa	 ve	 Lord	 Nestor gözlerimin	içine	bakıp	benim	ne	kadar	korktuğumu	görürse...” </p>
<p class="calibre1">“Bir	parça	korku	hiç	abes	olmaz	Alayne.	Korkutucu	bir	şey	gördün.	Nestor	mütehassıs	olur.”	Petyr, Sansa’nın	 gözlerini	 ilk	 kez	 görüyormuşçasına	 inceledi.	 “Annenin	 gözlerini	 almışsın.	 Dürüst	 ve	 masum gözler.	 Güneşin	 aydınlattığı	 bir	 deniz	 gibi	 mavi.	 Biraz	 daha	 büyüdüğünde,	 o	 gözlerde	 pek	 çok	 adam boğulacak.” </p>
<p class="calibre1">Sansa	ne	cevap	vereceğini	bilmiyordu. </p>
<p class="calibre1">“Yapman	gereken	tek	şey,	Lord	Robert’a	anlattığın	hikâyenin	aynısını	Lord	Nestor’a	anlatmak,”	diye devam	etti	Petyr. </p>
<p class="calibre1"> <i class="calibre4">Robert	sadece	küçük	ve	hasta	bir	çocuk, </i>	diye	düşündü	Sansa,  <i class="calibre4">Lord	Nestor	yetişkin	bir	adam,	katı</i> <i class="calibre4">ve	 şüpheci.	 Robert	 güçsüzdü	 ve	 gerçeklerden	 bile	 korunması	 gerekiyordu. </i>	 “Bazı	 yalanlar	 sevgidir,” </p>
<p class="calibre1">demişti	 Petyr.	 Sansa’ya	 bunu	 hatırlattı.	 “Lord	 Robert’a	 yalan	 söylediğimizde,	 bunu	 onu	 korumak	 için yapmıştık,”	dedi	Sansa. </p>
<p class="calibre1">“Ve	 bu	 yalan	 da	  <i class="calibre4">bizi</i>	 koruyacak.	 Aksi	 takdirde	 sen	 ve	 ben,	 Kartal	 Yuvası’nı	 Lysa’nın	 kullandığı kapıdan	terk	etmek	zorunda	kalırız.”	Petyr	tekrar	kalemini	aldı.	“Lord	Nestor’a	yalanlar	ve	Arbor	altını ikram	edeceğiz.	Adam	hepsini	yutacak	ve	daha	fazlasını	isteyecek,	sana	söz	veriyorum.” </p>
<p class="calibre1"> <i class="calibre4">Bana	da	yalanlar	ikram	ediyor</i>,	diye	fark	etti	Sansa.	Ama	bunlar	rahatlatan	yalanlardı	ve	Sansa	iyi niyetle	 söylendiklerini	 düşünüyordu.  <i class="calibre4">Bir	 yalan,	 eğer	 iyi	 niyetle	 söylendiyse	 o	 kadar	 da	 kötü	 değildir. </i></p>
<p class="calibre1">Ama	keşke	bunlara	inanabilseydi... </p>
<p class="calibre1">Leydi	Lysa’nın	düşmeden	önce	söylediği	şeyler	Sansa’yı	hâlâ	huzursuz	ediyordu.	“Deli	saçmaları,” </p>
<p class="calibre1">diyordu	 Petyr.	 “Karım	 deliydi,	 bunu	 bizzat	 gördün.”	 Sansa	 görmüştü	 gerçekten.  <i class="calibre4">Bütün	 yaptığım	 kardan</i> <i class="calibre4">bir	 kale	 inşa	 etmekti	 ve	 teyzem	 beni	 Ay	 Kapısından	 aşağı	 atmaya	 niyetlendi.	 Petyr	 beni	 kurtardı. </i></p>
<p class="calibre1"> <i class="calibre4">Annemi	çok	seviyordu	ve... </i></p>
<p class="calibre1">Ve	Sansa’yı?	Sansa	bundan	nasıl	şüphe	edebilirdi?	Petyr	onun	hayatını	kurtarmıştı. </p>
<p class="calibre1"><a id="p103"></a> <i class="calibre4">O	Alayne’i	kurtardı</i>,  <i class="calibre4">kızını</i>,	diye	fısıldadı	Sansa’nın	içindeki	bir	ses.	Ama	Alayne	de	Sansa’ydı...	ve bazen	Lord	Savunucu’nun	da	iki	ayrı	adam	olduğunu	düşünüyordu.	O	Petyr’dı;	Sansa’nın	sıcak,	komik	ve nazik	koruyucusu...	ama	aynı	zamanda	Serçeparmak’tı;	Sansa’nın	Kral	Topraklarında	tanıdığı	lord,	sinsice gülümseyen	 ve	 Kraliçe	 Cersei’nin	 kulağına	 bir	 şeyler	 fısıldarken	 sakalını	 sıvazlayan	 adam.	 Ve Serçeparmak,	Sansa’nın	dostu	değildi.	Joff	onu	dövdüğünde,	Sansa’yı	Serçeparmak	değil	İblis	korumuştu. </p>
<p class="calibre1">Ayak	 takımı	 ona	 tecavüz	 etmeye	 kalkıştığında,	 Sansa’yı	 Serçeparmak	 değil	 Tazı	 güvenliğe	 taşımıştı. </p>
<p class="calibre1">Lannisterlar	 onu	 zorla	 Tyrion’la	 evlendirdiğinde,	 Sansa’yı	 Serçeparmak	 değil	 Sör	 Yiğit	 Garlan	 teselli etmişti.	Serçeparmak,	Sansa	için	serçe	parmağını	bile	kımıldatmamıştı. </p>
<p class="calibre1"> <i class="calibre4">Beni	 kaçırmak	 dışında.	 Benim	 için	 bunu	 yaptı.	 Bana	 yardım	 edenin	 Sör	 Dontos	 olduğunu</i> <i class="calibre4">sanıyordum;	 benim	 zavallı,	 yaşlı,	 sarhoş	 Florian’ım.	 Lâkin	 bana	 yardım	 eden	 en	 başından	 beri</i> <i class="calibre4">Petyr’dı.	Serçeparmak,	onun	takmak	zorunda	olduğu	bir	maskeydi. </i>	Fakat	Sansa	adamın	nerede	bittiğini ve	maskenin	nerede	başladığını	ayırt	etmekte	zorlanıyordu.	Serçeparmak	ve	Lord	Petyr	birbirlerine	çok benziyorlardı.	 Sansa	 her	 ikisinden	 de	 kaçabilirdi	 belki	 ama	 gidecek	 yeri	 yoktu.	 Kışyarı	 yanmış	 ve	 terk edilmişti.	 Bran	 ve	 Rickon	 ölü	 ve	 soğuktu.	 Robb,	 Ikizler’de	 ihanete	 uğramış	 ve	 katledilmişti,	 Leydi Catelyn	 de	 öyle.	 Tyrion,	 Joffrey’yi	 öldürmek	 suçuyla	 idam	 edilmişti.	 Sansa’nın	 onu	 güvende	 tutacağını umduğu	teyze,	bunu	yapmak	yerine	onu	öldürmeye	çalışmıştı.	Edmure	dayısı	Freyler’in	elinde	tutsaktı	ve annesinin	 amcası	 Karabalık,	 Nehirova’da	 kuşatma	 altındaydı.  <i class="calibre4">Buradan	 başka	 bir	 yerim	 yok</i>,	 diye düşündü	Sansa	kederle	 <i class="calibre4">ve	Petyr’dan	başka	dostum	da	yok. </i></p>
<p class="calibre1">Ölü	 adam	 o	 gece,	 “Kara	 Bülbülü	 Astıkları	 Gün”ü,	 “Anne’nin	 Gözyaşları’nı	 ve	 “Castamere</p>
<p class="calibre1">Yağmurları’nı	 söyledi.	 Sonra	 bir	 süre	 sustu	 ama	 tam	 Sansa	 uykuya	 dalacakken	 tekrar	 çalmaya	 başladı. </p>
<p class="calibre1">“Altı	 Serçe”yi,	 “Düşen	 Yapraklar’ı	 ve	 Alysanne”i	 söyledi.  <i class="calibre4">Ne	 kadar	 hüzünlü	 şarkılar</i>,	 diye	 düşündü Sansa.	Gözlerini	kapadığında,	gökyüzü	hücresinde,	soğuk	ve	karanlık	semadan	uzak	bir	köşeye	sinmiş	ve göğsüne	 yasladığı	 ahşap	 arpla	 birlikte	 bir	 kürkün	 altına	 büzülmüş	 şarkıcıyı	 görebiliyordu.  <i class="calibre4">Ona</i> <i class="calibre4">açmamalıyım, </i>	 dedi	 kendi	 kendine.  <i class="calibre4">O	 kibirli	 ve	 zalim	 bir	 adam,	 çok	 yakında	 da	 ölmüş	 olacak. </i>	 Sansa şarkıcıyı	 kurtaramazdı.	 Üstelik	 neden	 kurtarmak	 istesindi?	 Marillion	 ona	 tecavüz	 etmeyi	 denemişti	 ve Petyr,	Sansa’nın	hayatını	bir	değil	iki	kez	kurtarmıştı.  <i class="calibre4">Bazen	yalan	söylemek	zorundasın. </i>	 Sansa’yı	 Kral Topraklarında	 hayatta	 tutan	 tek	 şey	 yalandı.	 Eğer	 Sansa,	 Joffrey’ye	 yalan	 söylememiş	 olsaydı,	 Kral Muhafızları	onu	kanlı	kanlı	döverdi. </p>
<p class="calibre1">Şarkıcı,	 “Alysanne”i	 söyledikten	 sonra,	 Sansa’nın	 bir	 saat	 uyumasına	 yetecek	 kadar	 sustu.	 Fakat şafağın	ilk	ışıkları	panjurlardan	içeri	girdiğinde,	Sansa	“Sisli	Bir	Sabahta”nın	yumuşak	melodisini	duydu. </p>
<p class="calibre1">Aslında	 bu	 bir	 kadın	 şarkisiydi;	 korkunç	 bir	 mücadeleden	 sonraki	 şafakta,	 ölülerin	 arasında	 tek	 oğlunu arayan	bir	anne	tarafından	söylenmiş	bir	ağıttı.  <i class="calibre4">Bir	anne,	ölü	oğlu	için	ağıt	yakıyor</i>,	diye	düşündü	Sansa, <i class="calibre4">ama	 Marillion	 parmakları	 için	 yas	 tutuyor,	 gözleri	 için. </i>	 Şarkının	 sözleri	 oklar	 gibi	 havalandı	 ve karanlığın	içinde	Sansa’ya	saplandı. </p>
<p class="calibre1"> <i class="calibre4">Ah,	oğlumu	gördünüz	mü	iyi	şövalye? </i></p>
<p class="calibre1"> <i class="calibre4">Saçları	kızıl	kahve. </i></p>
<p class="calibre1"> <i class="calibre4">Söz	vermişti,	dönecekti	bana. </i></p>
<p class="calibre1"> <i class="calibre4">Evimiz	Yolcu	Kasabasında. </i></p>
<p class="calibre1">Sansa,	 şarkının	 geri	 kalanını	 duymamak	 için	 kulaklarını	 ördek	 tüyü	 yastıkla	 kapattı	 ama	 bu	 bir	 işe yaramadı.	Gün	doğmuştu,	Sansa	uyanmıştı	ve	Lord	Nestor	dağın	yukarısına	geliyordu. </p>
<p class="calibre1">Baş	Vekilharç	ve	kafilesi	Kartal	Yuvası’na	akşama	doğru	vardı.	Aşağıdaki	vadi	altın	ve	kırmızıydı. </p>
<p class="calibre1">Rüzgâr	 esiyordu.	 Lord	 Nestor,	 on	 iki	 şövalye	 ve	 yirmi	 silahlı	 askerin	 yanı	 sıra,	 oğlu	 Sör	 Albar’ı	 da getirmişti.  <i class="calibre4">Çok	 fazla	 yabancı. </i>	 Sansa,	 dost	 mu	 yoksa	 düşman	 mı	 olduklarını	 merak	 ederek	 endişeyle yabancıların	yüzüne	baktı. </p>
<p class="calibre1">Petyr	konuklarını	siyah	kadife	bir	takımın	içinde	karşıladı;	ceketinin	gri	kol	yenleri,	yün	tozluklarıyla</p>
<p class="calibre1"><a id="p104"></a>uyumluydu	ve	gri	yeşil	gözlerine	aşikâr	bir	karanlık	katıyordu.	Üstat	Colemon,	Petyrin	yanında	duruyordu; adamın	ince	ve	uzun	boynundan,	çeşitli	metallerden	oluşan	üstat	zinciri	sarkıyordu.	İki	adamın	daha	uzun olanı	 üstattı	 ama	 dikkat	 çeken	 kişi	 Lord	 Savunucu’ydu.	 Görünüşe	 göre,	 gülümsemelerini	 bugün	 için	 bir kenara	 bırakmıştı.	 Royce	 eşlikçilerini	 tanıtırken,	 Petyr	 resmi	 bir	 tavırla	 dinledi	 ve	 sonra,	 “Hoşgeldiniz lordlarım,”	 dedi.	 “Hiç	 şüphesiz	 Üstat	 Colemon’u	 tanıyorsunuz.	 Lord	 Nestor,	 kızım	 Alayne’i	 hatırlıyor musunuz?” </p>
<p class="calibre1">“Elbette.”	Lord	Nestor	Royce’un	boğa	gibi	bir	boynu,	varil	gibi	bir	göğsü	ve	kısa	tıraş	edilmiş	gri sakalları	vardı,	sert	ifadeli	kel	bir	adamdı.	Başını	en	fazla	bir	santim	indirerek	Sansa’yı	selamladı. </p>
<p class="calibre1">Sansa	dizlerini	bükerek	reverans	yaptı,	yanlış	bir	şey	söylemek	korkusuyla	konuşamıyordu.	Petyr	onu yukarı	çekti.	“Tatlım,	iyi	bir	kız	ol	ve	Lord	Robert’ı	konuklarını	kabul	etmek	üzere	Yüksek	Salon’a	getir.” </p>
<p class="calibre1">“Tamam	 baba.”	 Sansa’nın	 sesi	 tiz	 ve	 gergin	 çıkmıştı.	 Basamakları	 aceleyle	 tırmanıp	 Ay	 Kalesi’ne gitmek	için	galeriyi	geçerken,  <i class="calibre4">bir	yalancının	sesi, </i>	diye	düşündü	Sansa.  <i class="calibre4">Suçlu	bir	ses. </i></p>
<p class="calibre1">Sansa	 yatak	 odasına	 girdiğinde	 Gretchel	 ve	 Maddy,	 Robert	 Arryn’i	 pantolonunun	 içine	 sokmaya çalışıyordu.	Kartal	Yuvası	Lordu	yine	ağlamıştı;	gözleri	kırmızıydı,	kirpikleri	çapaklıydı,	burnu	akıyordu ve	 dudağı	 kanıyordu,	 Robert	 kendi	 dudağını	 ısırmıştı.	 Tek	 burun	 deliğinin	 altında	 bir	 sümük	 izi parlıyordu.  <i class="calibre4">Lord	Nestor	onu	bu	hâlde	görmemeli, </i>	diye	düşündü	Sansa.	“Gretchel,	bana	su	çanağını	getir.” </p>
<p class="calibre1">Çocuğun	 elini	 tuttu	 ve	 onu	 yatağa	 götürdü.	 “Benim	 Tatlıbülbül’üm	 dün	 gece	 güzel	 uyudu	 mu?”	 “Hayır.” </p>
<p class="calibre1">Çocuk	 burnunu	 çekti.	 “Hiç	 uyumadım	 Alayne.	 O	  <i class="calibre4">yine	 şarkı	 söylüyordu</i>	 ve	  <i class="calibre4">kapım</i>	 kilitliydi.	 Beni	 dışarı çıkarmaları	için	bağırdım	ama	kimse	gelmedi.	Biri	beni	odama	kilitlemiş.”	“Çok	kötü	bir	şey	yapmışlar.” </p>
<p class="calibre1">Sansa,	 suyun	 içine	 yumuşak	 bir	 bez	 batırdı	 ve	 çocuğun	 yüzünü	 temizlemeye	 başladı...	 nazikçe,	 ah	 çok nazikçe.	 Robert	 sert	 bir	 şekilde	 ovulursa	 titremeye	 başlayabilirdi.	 Çocuk	 çok	 narindi	 ve	 yaşına	 göre korkunç	 derecede	 minikti.	 Robert	 sekiz	 yaşındaydı	 ama	 Sansa	 ondan	 çok	 daha	 iri	 beş	 yaşında	 çocuklar görmüştü. </p>
<p class="calibre1">Robert’in	 dudakları	 titredi.	 “Gelip	 seninle	 uyuyacaktım.”  <i class="calibre4">Biliyorum. </i>	 Tatlıbülbül,	 annesinin	 yanma kıvrılıp	uyumaya	alışmıştı,	annesi	Lord	Petyr’la	evlenene	kadar.	Leydi	Lysa’nın	ölümünden	sonra,	Robert başka	 yataklar	 aramak	 için	 Kartal	 Yuvası’nda	 dolaşmaya	 başlamıştı.	 En	 çok	 sevdiği	 yatak	 Sansa’nın yatağıydı...	Sansa	bu	yüzden	Sör	Lothor	Brune’a	çocuğun	kapısını	kilitlemesini	söylemişti.	Robert	sadece uyusa	 Sansa	 sorun	 etmezdi	 ama	 çocuk	 onun	 göğüslerini	 emmeye	 çalışıyor	 ve	 titreme	 krizine	 tutulduğu zamanlarda	yatağı	ıslatıyordu. </p>
<p class="calibre1">“Lord	Nestor	Royce	seni	görmek	için	Kapılar’dan	buraya	çıktı.”	Sansa	çocuğun	burnunu	sildi. </p>
<p class="calibre1">“Ben	  <i class="calibre4">onu</i>	 görmek	 istemiyorum,”	 dedi	 Robert.	 “Ben	 bir	 hikâye	 istiyorum.	 Kanatlı	 Şövalye’nin hikâyesini.” </p>
<p class="calibre1">“Sonra,”	 dedi	 Sansa.	 “Önce	 Lord	 Nestor’ı	 görmelisin.”	 “Lord	 Nestor’in	 beni	 var,”	 dedi	 çocuk kıvranarak.	Robert	benli	adamlardan	korkuyordu.	“Annem	onun	korkunç	biri	olduğunu	söylerdi.” </p>
<p class="calibre1">“Benim	 zavallı	 Tatlıbülbül’üm.”	 Sansa	 çocuğun	 saçlarını	 düzeltti.	 “Anneni	 özlediğini	 biliyorum. </p>
<p class="calibre1">Lord	 Petyr	 da	 özlüyor.	 Lord	 Petyr,	 Lysa’yı	 senin	 sevdiğin	 kadar	 severdi.”	 Bu	 bir	 yalandı	 ama	 iyi niyetliydi.	 Petyr’ın	 bütün	 hayatı	 boyunca	 sevdiği	 tek	 kadın,	 Sansa’nın	 cinayete	 kurban	 gitmiş	 olan annesiydi.	Petyr	bu	kadarını,	onu	Ay	Kapısından	aşağı	itmeden	hemen	önce	Leydi	Lysa’ya	itiraf	etmişti. </p>
<p class="calibre1"> <i class="calibre4">Lysa	deli	ve	tehlikeliydi.	Kendi	kocasını	öldürdü,	Petyr	gelmeseydi	beni	de	öldürecekti. </i></p>
<p class="calibre1">Ama	Robert’ın	bunları	bilmesine	gerek	yoktu.	O	sadece,	annesini	seven	hasta	ve	küçük	bir	çocuktu. </p>
<p class="calibre1">“İşte	 oldu,”	 dedi	 Sansa,	 “şimdi	 lord	 gibi	 görünüyorsun.	 Maddy,	 Robert’in	 pelerinini	 getir.”	 Çocuğun gökyüzü	 mavisi	 pelerini	 kuzu	 yününden	 yapılmıştı,	 yumuşak	 ve	 sıcaktı;	 kemik	 rengi	 tuniği belirginleştiriyordu.	 Sansa,	 pelerini,	 hilal	 şeklindeki	 gümüş	 bir	 broşla	 Robert’in	 omzuna	 tutturdu	 ve çocuğun	elini	tuttu.	Robert	bir	sefer	olsun	uysalca	Sansa’yla	gitti. </p>
<p class="calibre1">Yüksek	 Salon,	 Leydi	 Lysa’nın	 ölümünden	 beri	 kapalıydı,	 oraya	 tekrar	 girmek	 Sansa’yı	 ürpertti. </p>
<p class="calibre1"><a id="p105"></a>Büyük,	gösterişli	ve	güzel	bir	salondu	ama	Sansa	burayı	sevmiyordu.	En	iyi	zamanlarda	bile	solgun,	soğuk bir	 yerdi.	 İnce	 uzun	 sütunlar	 parmak	 kemikleri	 gibi	 görünüyordu	 ve	 beyaz	 mermerdeki	 mavi	 damarlar, yaşlı	 bir	 kadının	 bacaklarındaki	 damarları	 hatırlıyordu.	 Duvara	 elli	 gümüş	 aplik	 dizilmiş	 olmasına rağmen	bir	düzineden	az	meşale	yanıyordu,	gölgeler	zeminde	dans	ediyor	ve	köşelerde	toplanıyordu.	Ayak sesleri	 mermerde	 yankılanıyordu	 ve	 Sansa,	 Ay	 Kapısı’nda	 tıkırdayan	 rüzgârı	 duyabiliyordu.  <i class="calibre4">Kapıya</i> <i class="calibre4">bakmamalıyım</i>,	dedi	kendi	kendine,  <i class="calibre4">yoksa	Robert	kadar	kötü	titremeye	başlarım. </i></p>
<p class="calibre1">Maddy’nin	yardımıyla,	Robert’i	büvet	ağacından	yapılmış	ve	üstüne	minderler	yığılmış	tahta	oturttu. </p>
<p class="calibre1">Lordun	 konukları	 kabul	 edeceğini	 duyurdu.	 Gökyüzü	 mavisi	 pelerinler	 giyen	 iki	 muhafız,	 salonun	 alt ucundaki	 kapıları	 açtı.	 Petyr	 konukları	 içeri	 soktu	 ve	 kemik	 beyazı	 sütunların	 arasında	 akan	 uzun,	 mavi halıda	yürüttü. </p>
<p class="calibre1">Çocuk,	 Lord	 Nestor’ı	 ciyaklamak	 bir	 nezaketle	 karşıladı	 ve	 adamın	 beninden	 hiç	 bahsetmedi.	 Baş</p>
<p class="calibre1">Vekilharç,	Leydi	Lysa’yı	sorduğunda,	Robert’in	elleri	hafifçe	titremeye	başladı.	“Marillion	anneme	zarar verdi.	Onu	Ay	Kapısı’ndan	aşağı	attı.” </p>
<p class="calibre1">“Bu	olaya	siz	şahit	oldunuz	mu	lordum?”	diye	sordu	Sör	Marwyn	Belmore;	uzun	bacaklı,	zayıf,	kızıl kafalı	 bir	 şövalyeydi,	 Petyr	 onun	 yerine	 Sör	 Lothor	 Burne’u	 getirene	 kadar	 Lysa’nın	 muhafızlarının kumandanıydı. </p>
<p class="calibre1">“Alayne	gördü,”	dedi	çocuk.	“Ve	lord	üvey	babam.” </p>
<p class="calibre1">Lord	Nestor,	Sansa’ya	baktı.	Sör	Albar,	Sör	Marwyn,	Üstat	Colemon,	hepsi	ona	bakıyordu.	O	 <i class="calibre4">benim</i> <i class="calibre4">teyzemdi	ama	beni	öldürmek	istedi</i>,	diye	düşündü	Sansa.  <i class="calibre4">Beni	Ay	Kapısı’na	sürükledi	ve	dışarı	itmeye</i> <i class="calibre4">çalıştı.	Ben	öpücük	istememiştim,	ben	kardan	kale	yapıyordum. </i>	Titrememek	için	kendine	sarıldı. </p>
<p class="calibre1">“Kızımı	 bağışlayın	 lordlarım,”	 dedi	 Petyr	 Baelish	 yumuşak	 bir	 sesle.	 “Hâlâ	 o	 günle	 ilgili	 kâbuslar görüyor.	O	hadiseden	bahsetmekte	zorlanması	normal.”	Sansa’nın	arkasına	geçti	ve	kollarını	nazikçe	onun omuzlarına	koydu.	“Bunun	senin	için	ne	kadar	zor	olduğunu	biliyorum	Alayne,	lâkin	dostlarımızın	gerçeği duyması	gerek.” </p>
<p class="calibre1">“Evet.”	Sansa’nın	boğazı	öyle	kuru	ve	dardı	ki	konuşmak	acı	veriyordu.	“Gördüm...	Marillion	onu...” </p>
<p class="calibre1">Yanağından	bir	damla	gözyaşı	süzüldü.  <i class="calibre4">Bu	iyi,	gözyaşı	iyi. </i>	“…ittiğinde	Leydi	Lysa’yla	birlikteydim.”	Ve kendi	ağzından	çıkan	kelimeleri	zar	zor	duyarak	hikâyeyi	tekrar	anlattı. </p>
<p class="calibre1">Sansa	hikâyenin	yarısına	geldiğinde	Robert	ağlamaya	başladı.	Çocuğun	altındaki	minderler	tehlikeli bir	 şekilde	 yer	 değiştirdi.	 “O	 benim	  <i class="calibre4">annemi</i>	 öldürdü.	 Onun	 uçmasını	 istiyorum!”	 Çocuğun	 ellerindeki titreme	 arttı,	 kolları	 da	 titriyordu.	 Başı	 büküldü	 ve	 dişleri	 takırdamaya	 başladı.	 “<i class="calibre4">Uç! </i>”	 diye	 ciyakladı çocuk.	 “<i class="calibre4">Uç</i>,  <i class="calibre4">uç” </i>	 Kolları	 ve	 bacakları	 çılgınca	 sallanıyordu.	 Robert	 tahttan	 kayarken,	 Sör	 Lothor	 Brune yüksek	platforma	doğru	gitti	ve	çocuğu	tam	zamanında	yakaladı.	Üstat	Colemon	bir	adım	arkadaydı	ama onun	yapabileceği	bir	şey	yoktu. </p>
<p class="calibre1">Diğerleri	kadar	huzursuz	olan	Sansa	sadece	durdu	ve	titreme	krizinin	kendi	seyrinde	devam	edişini izledi.	 Robert	 Sör	 Lothor’un	 yüzünü	 tekmeledi.	 Brune	 küfretti	 ama	 çocuk	 seyirir,	 çırpınır	 ve	 altını ıslatırken	onu	tutmaya	devam	etti.	Konuklar	tek	kelime	etmedi;	en	azından	Lord	Nestor,	bu	krizlere	daha önce	 de	 şahit	 olmuştu.	 Uzun	 dakikalar	 sonra	 Robert’in	 kasılmaları	 yatışmaya	 başladı,	 tamamen	 bitmesi daha	 da	 uzun	 sürdü.	 Sonunda	 küçük	 lord	 öyle	 halsizdi	 ki	 ayağa	 kalkamadı.	 “En	 iyisi,	 lordumuzu	 yatağa götürün	ve	sülükleyin,”	dedi	Lord	Petyr.	Brune,	çocuğu	kollarına	alarak	kaldırdı	ve	salondan	çıkardı.	Asık yüzlü	Üstat	Colemon	onları	takip	etti. </p>
<p class="calibre1">Onların	 ayak	 sesleri	 kaybolduğunda,	 Kartal	 Yuvası’nın	 Yüksek	 Salonu	 sessizliğe	 gömüldü.	 Sansa dışarıda	 inleyen	 ve	 Ay	 Kapısı’nı	 tırmalayan	 rüzgârı	 duyabiliyordu.	 Çok	 üşümüştü	 ve	 çok	 yorgundu. </p>
<p class="calibre1"> <i class="calibre4">Hikâyeyi	tekrar	mı	anlatmalıyım</i>?	diye	merak	etti. </p>
<p class="calibre1">Ama	 gayet	 iyi	 anlatmış	 olmalıydı.	 Lord	 Nestor	 boğazını	 temizledi.	 “Şarkıcıyı	 en	 başından	 beri sevmedim,”	diye	homurdandı.	“Leydi	Lysa’ya	onu	göndermesi	için	ısrar	ettim.	Defalarca	söyledim.” </p>
<p class="calibre1"><a id="p106"></a>“Ona	her	zaman	iyi	tavsiyeler	verdiniz	lordum,”	dedi	Petyr. </p>
<p class="calibre1">“Tavsiyelerimi	hiç	umursamadı,”	diye	şikâyet	etti	Royce.	“Beni	kerhen	dinledi	ve	hiç	umursamadı.” </p>
<p class="calibre1">“Leydim	 bu	 dünya	 için	 fazla	 güven	 doluydu.”	 Petyr	 öyle	 müşfik	 bir	 şekilde	 konuşuyordu	 ki,	 Sansa onun	karısını	sevdiğine	inanabilirdi.	“Lysa	insanların	içindeki	kötülüğü	göremezdi,	sadece	iyiliği	görürdü. </p>
<p class="calibre1">Marillion	tatlı	şarkılar	söylerdi	ve	Lysa	bu	yüzden	onun	tabiatını	yanlış	tahlil	etti.” </p>
<p class="calibre1">“Şarkıcı	 bize	 domuzlar	 derdi,”	 dedi	 Sör	 Albar	 Royce;	 lafını	 sakınmayan	 geniş	 omuzlu	 bir şövalyeydi.	 Sakallarını	 tıraş	 etmişti	 ama	 yanaklarında,	 gösterişsiz	 yüzünü	 çerçeveleyen	 siyah	 favoriler bırakmıştı.	 Sör	 Albar,	 babasının	 genç	 hâliydi.	 “Dağın	 etrafını	 eşeleyip	 yiyecek	 arayan	 ve	 bir	 şahinin artıklarını	yiyen	iki	domuz	hakkında	şarkı	yapmıştı.	Bizi	kastediyordu	ama	bunu	söylediğimde	bana	güldü. </p>
<p class="calibre1">“Ah	Sör,	bu	şarkı	bazı	domuzlar	hakkında,”	dedi. </p>
<p class="calibre1">“Benimle	 de	 alay	 etti,”	 dedi	 Sör	 Marwyn	 Belmore.	 “Bana	 Sör	 Ding-Dong	 adını	 taktı.	 Dilini keseceğime	dair	yemin	ettiğimde,	Leydi	Lysa’ya	koştu	ve	kadının	eteklerinin	altına	saklandı.” </p>
<p class="calibre1">“Sık	sık	yaptığı	gibi,”	dedi	Lord	Nestor.	“O	adam	bir	korkaktı	ama	Leydi	Lysa’nın	gösterdiği	lütuf, onu	 küstah	 yaptı.	 Leydi	 onu	 bir	 lord	 gibi	 giydirdi,	 ona	 altın	 yüzükler	 ve	 ay	 taşından	 yapılmış	 bir	 kemer verdi.” </p>
<p class="calibre1">“Lord	 Jon’un	 gözde	 şahinini	 bile	 verdi.”	 Şövalyenin	 takımında,	 Waxley’in	 altı	 mumu	 vardı. </p>
<p class="calibre1">“Lordumuz	o	kuşu	çok	severdi.	Kral	Robert’in	hediyesiydi.” </p>
<p class="calibre1">Petyr	 Baelish	 iç	 geçirdi.	 “Bu	 yakışıksızdı,”	 diye	 onayladı	 “ve	 ben	 buna	 bir	 son	 verdim.	 Lysa	 onu göndermeyi	 kabul	 etti.	 O	 gün	 şarkıcıyla	 buluşmasının	 sebebi	 buydu.	 Karımın	 yanında	 olmalıydım	 ama bunlar	hiç	aklıma	gelmedi...	eğer	ısrar	etmeseydim...	onu	ben	öldürdüm.” </p>
<p class="calibre1"> <i class="calibre4">Hayır, </i>	diye	düşündü	Sansa,  <i class="calibre4">bunları	söylememelisin,	onlara	söylememelisin,	söylememelisin. </i>	 Ama Albar	Royce	başını	salladı.	“Hayır,	lordum,	kendinizi	suçlamamalısınız,”	dedi. </p>
<p class="calibre1">“Bu	şarkıcının	marifetiydi,”	diye	onayladı	babası.	“Onu	getirin	Lord	Petyr.	Bu	hüzünlü	hikayeye	bir son	yazmamıza	izin	verin.” </p>
<p class="calibre1">Petyr	Baelish	kendini	toparladı	ve	“Nasıl	isterseniz	lordum,”	dedi.	Muhafızlara	dönüp	bir	emir	verdi ve	şarkıcı	zindandan	getirildi.	Gardiyan	Mord	da	şarkıcıyla	birlikte	geldi;	küçük	siyah	gözleri	ve	yaralı bir	 yüzü	 olan	 aksak	 bir	 adamdı.	 Tek	 kulağı	 ve	 yanağının	 bir	 kısmı	 bir	 mücadelede	 kopmuştu	 ama vücudundaki	 yüz	 yirmi	 kiloluk	 beyaz	 et	 yığını	 yerinde	 duruyordu.	 Adamın	 kıyafetleri	 dar	 ve	 pis kokuluydu. </p>
<p class="calibre1">Marillion,	gardiyanla	kıyaslandığında	neredeyse	latif	görünüyordu.	Biri	onu	yıkamış,	gökyüzü	mavisi bir	pantolon	ve	kabarık	kolları	olan	bol	bir	tunik	giydirmişti.	Tuniğin	beline,	Leydi	Lysa’nın	hediyesi	olan gümüşi	bir	kuşak	sarılmıştı.	Beyaz	ipek	eldivenler	şarkıcının	ellerini	örtüyordu	ve	beyaz	ipekten	bir	göz bandı,	lordların	gözlerini	şarkıcının	gözlerinin	görüntüsünden	esirgiyordu. </p>
<p class="calibre1">Mord,	 elindeki	 kamçıyla	 şarkıcının	 arkasında	 durdu.	 Gardiyanın	 kaburgalarını	 dürttüğü	 adam	 tek dizinin	üstüne	çöktü.	“İyi	lordlar,	affınız	için	yalvarıyorum.” </p>
<p class="calibre1">Lord	Nestor	kaşlarını	çattı.	“Suçunu	itiraf	mı	ediyorsun?” </p>
<p class="calibre1">“Eğer	 gözlerim	 olsaydı	 ağlardım.”	 Şarkıcının	 sesi	 geceleri	 güçlü	 ve	 emindi	 ama	 şimdi	 çatallı	 ve fısıltılıydı.	 “Leydiyi	 çok	 sevdim.	 Onu	 başka	 bir	 adamın	 kollarında	 görmeye,	 başka	 bir	 adamın	 yatağına girdiğini	bilmeye	dayanamadım.	Tatlı	leydime	zarar	vermek	istemedim,	yemin	ederim.	Ben	tutkumu	itiraf ederken	 kimse	 bizi	 rahatsız	 etmesin	 diye	 kapıyı	 sürgüledim	 ama	 Leydi	 Lysa	 soğuktu...	 Lord	 Petyrin çocuğunu	taşıdığını	söylediğinde…	bir	çılgınlığa	kapıldım...” </p>
<p class="calibre1">Sansa,	 şarkıcı	 konuşurken	 adamın	 ellerine	 baktı.	 Şişman	 Maddy,	 şarkıcının	 üç	 parmağının	 Mord tarafından	 kesildiğini	 söylemişti;	 iki	 serçe	 parmağı	 ve	 bir	 yüzük	 parmağı.	 Şarkıcının	 küçük	 parmakları diğerlerinden	 daha	 katı	 görünüyordu	 ama	 eldivenler	 varken	 emin	 olmak	 zordu.  <i class="calibre4">Saçma	 bir	 hikâye	 de</i> <i class="calibre4">olabilir,	sonuçta	Maddy	nereden	bilecek? </i></p>
<p class="calibre1"><a id="p107"></a>“Lord	Petyr,	arpımı	muhafaza	etmeme	izin	verecek	kadar	nazik	davrandı,”	dedi	kör	şarkıcı.	“Arpımı ve...	şarkılarımı	söyleyebilmem	için	dilimi.	Leydi	Lysa	şarkılarımı	çok	severdi...” </p>
<p class="calibre1">“Şu	 yaratığı	 götürün	 yoksa	 onu	 kendi	 ellerimle	 öldüreceğim,”	 diye	 kükredi	 Lord	 Nestor.	 “Ona bakınca	 midem	 bulanıyor.”	 “Mord,	 onu	 gökyüzü	 hücresine	 geri	 götür,”	 dedi	 Petyr.	 “Tamam	 lordum.” </p>
<p class="calibre1">Mord,	 Marillion’ı	 sertçe	 yakasından	 tuttu.	 “Konuşmak	 yok.”	 Gardiyan	 konuştuğunda,	 Sansa	 adamın	 bir dişinin	 altın	 olduğunu	 görüp	 şaşırdı.	 Gardiyan,	 şarkıcıyı	 yarı	 sürükleyip	 yarı	 iterek	 kapıya	 doğru götürürken	konuklar	onları	izledi. </p>
<p class="calibre1">Mord	ve	şarkıcı	gittiğinde,	“Adam	ölmeli,”	dedi	Sör	Marwyn	Belmore.	“Ay	Kapısı’ndan	çıkıp	Leydi</p>
<p class="calibre1">Lysa’nın	peşinden	gitmeli.” </p>
<p class="calibre1">“Dili	olmadan,”	diye	ekledi	Sör	Albar	Royce.	“O	yalancı,	alaycı	dili	olmadan.” </p>
<p class="calibre1">“Ona	fazla	nazik	davrandım,	biliyorum,”	dedi	Petyr	Baelish	özür	diler	bir	tonla.	“Doğruyu	söylemek gerekirse	ona	acıdım.	Aşk	uğruna	öldürdü.” </p>
<p class="calibre1">“Aşk	ya	da	nefret	için,”	dedi	Belmore,	“ölmeli.” </p>
<p class="calibre1">“Çok	yakında,”	dedi	Lord	Nestor	kabaca.	“Kimse	gökyüzü	hücrelerinde	uzun	süre	dayanamaz.	Mavi</p>
<p class="calibre1">onu	çağıracak.” </p>
<p class="calibre1">“Çağırabilir,”	dedi	Petyr	Baelish,	“ama	Marillionin	bu	çağrıya	cevap	verip	vermeyeceğini	sadece	o bilebilir.”	 Bir	 el	 işareti	 yaptı	 ve	 muhafızlar	 salonun	 diğer	 ucundaki	 kapıları	 açtı.	 “Sörler,	 tırmanışın ardından	çok	yorgun	olmalısınız.	Geceyi	geçirmeniz	için	odalar	hazırlandı.	Alçak	Salon’da	sizi	yiyecek ve	 şarap	 bekliyor.	 Oswell,	 konuklarımıza	 yolu	 göster	 ve	 bütün	 ihtiyaçlarının	 giderildiğinden	 emin	 ol.” </p>
<p class="calibre1">Nestor	 Royce’a	 döndü.	 “Lordum,	 bir	 kadeh	 şarap	 için	 çalışma	 odasında	 bana	 katılır	 mısınız?	 Alayne, tatlım,	gel	ve	bize	şarap	doldur.” </p>
<p class="calibre1">Çalışma	odasında	küçük	bir	ateş	yanıyordu,	bir	sürahi	şarap	lordları	bekliyordu.  <i class="calibre4">Arbor	altını. </i>	Petyr, kütükleri	demir	bir	ocak	süngüsüyle	dürterken	Sansa,	Lord	Nestorin	kadehini	doldurdu. </p>
<p class="calibre1">Lord	 Nestor	 ateşin	 yanma	 oturdu.	 “Bu	 iş	 henüz	 bitmedi,”	 dedi	 Petyr’a,	 Sansa	 orada	 yokmuş	 gibi. </p>
<p class="calibre1">“Kuzenim,	şarkıcıyı	bizzat	sorgulamak	istiyor.” </p>
<p class="calibre1">“Bronz	Yohn	bana	güvenmiyor.”	Petyr,	bir	kütüğü	kenara	itti. </p>
<p class="calibre1">“Bütün	 gücüyle	 gelmeye	 niyetli.	 Symon	 Templeton	 ona	 katılacak,	 buna	 şüphe	 yok.	 Korkarım	 Leydi Waynwood	 da	 öyle.”	 “Lord	 Belmore,	 Genç	 Lord	 Hunter,	 Horton	 Redfort	 da	 ona	 katılacak.	 Güçlü	 Sam Taş’ı,	Tollettler’i,	Shettler’i,	ColdWaterları	ve	Corbrayler’in	bazılarını	da	getirecekler.” </p>
<p class="calibre1">“İyi	bilgilendirilmişsiniz.	Hangi	Corbrayler?	Lord	Lyonel	değil	mi?” </p>
<p class="calibre1">“Hayır,	kardeşi.	Sör	Lyn	bir	sebeple	benden	hoşlanmıyor.”	“Lyn	Corbray	tehlikeli	bir	adamdır,”	dedi Lord	Nestor.	“Ne	yapmayı	planlıyorsunuz?” </p>
<p class="calibre1">“Eğer	gelirlerse,	onları	misafir	etmekten	başka	ne	 <i class="calibre4">yapabilirim</i>?”	Petyr	ateşi	bir	kez	daha	karıştırdı ve	ocak	sürgüsünü	yere	bıraktı. </p>
<p class="calibre1">“Kuzenim	sizi	Lord	Savunuculuktan	azletmek	istiyor.”	“Eğer	öyleyse	onu	durduramam.	Garnizonum</p>
<p class="calibre1">yirmi	adamdan	oluşuyor.	Lord	Royce	ve	dostları	yirmi	bin	adam	toplayabilir.”	Petyr,	pencerenin	altında duran	meşe	sandığa	gitti.	Dizlerinin	üstüne	çökerek,	“Bronz	Yohn	ne	yapacaksa	yapacak,”	dedi. </p>
<p class="calibre1">Açtığı	 sandığın	 içinden	 çıkardığı	 parşömeni	 Lord	 Nestor’a	 götürdü.	 “Lordum.	 Bu	 belge,	 leydi karımın	size	beslediği	sevginin	nişanıdır.” </p>
<p class="calibre1">Sansa,	 Royce’un	 parşömeni	 açışını	 izledi.	 “Bu...	 bu	 beklenmedik	 bir	 şey	 lordum.”	 Sansa,	 adamın gözlerindeki	yaşları	görünce	şaşırdı. </p>
<p class="calibre1">“Beklenmedik	lâkin	hak	edilmedik	değil.	Leydim	size	bütün	sancak	beylerinden	fazla	kıymet	verirdi. </p>
<p class="calibre1">Bana	sizin	onun	kayası	olduğunuzu	söylerdi.” </p>
<p class="calibre1">“Kayası?”	Lord	Nestor	kızardı.	“Böyle	mi	söylerdi?” </p>
<p class="calibre1">“Sık	 sık.	 Ve	 bu,”	 -Petyr	 parşömeni	 gösterdi-	 “bunun	 kanıtı.”	 “Bu...	 bunu	 bilmek	 güzel.	 Jon	 Arryn</p>
<p class="calibre1"><a id="p108"></a>hizmetime	değer	verirdi,	biliyorum	ama	Leydi	Lysa...	Ona	talip	olmak	için	geldiğimde	beni	aşağılamıştı, ben	de	düşünmüştüm	ki...”	Lord	Nestor	alnını	buruşturdu.	“Parşömende	Arryn	mührü	var	fakat	imza...” </p>
<p class="calibre1">“Lysa,	 bu	 belge	 onun	 imzasına	 sunulamadan	 önce	 öldü,	 ben	 de	 Lord	 Savunucu	 olarak	 imzaladım. </p>
<p class="calibre1">Lysa’nın	arzusunun	bu	olduğunu	biliyordum.” </p>
<p class="calibre1">“Anlıyorum.”	Lord	Nestor	parşömeni	dürdü.	“Siz...	vazifeşinassınız	lordum.	Evet.	Ve	cesaretlisiniz. </p>
<p class="calibre1">Bazıları	bu	imtiyazı	yakışıksız	bulacak	ve	sizi	suçlayacak.	Muhafızın	makamı	hiçbir	zaman	miras	yoluyla el	 değiştirmedi.	 Arrynlar	 hâlâ	 Şahin	 Tacı’nı	 taktıkları	 ve	 Vadi	 Kralları	 olarak	 hükmettikleri	 zamanlarda Kapılar’ı	 yükselttiler.	 Kartal	 Yuvası	 onların	 yazlık	 makamıydı,	 kar	 düşmeye	 başladığında	 saray	 aşağı inerdi.	Bazıları,	Kapıların	Kartal	Yuvası	kadar	soylu	olduğunu	söyler.” </p>
<p class="calibre1">“Vadi’de	üç	yüz	yıldır	kral	yok,”	diye	hatırlattı	Petyr.	“Ejderhalar	geldi,”	dedi	Lord	Nestor.	“Lâkin bundan	sonra	bile,	Kapılar	bir	Arryn	kalesi	olarak	kaldı.	Babası	hayattayken,	Kapıların	Muhafızı	bizzat Lord	 Arryn’dı.	 Yukarı	 çıktıktan	 sonra	 bu	 onuru	 kardeşi	 Ronnel’a	 bağışladı,	 daha	 sonra	 da	 kuzeni Denys’e.” </p>
<p class="calibre1">“Lord	Robert’in	kardeşi	yok,	sadece	uzak	kuzenleri	var.”	“Doğru.”	Lord	Nestor	parşömeni	sıkı	sıkı tuttu.	 “Bunu	 umut	 etmediğimi	 söylemeyeceğim.	 Lord	 Jon,	 El	 olarak	 diyarı	 yönetirken	 ben	 onun	 adına Vadi’yi	 yönettim.	 Benden	 istediği	 her	 şeyi	 yaptım	 ve	 kendim	 için	 hiçbir	 şey	 istemedim.	 Lâkin	 tanrıların inayetiyle	bunu	kazandım!” </p>
<p class="calibre1">“Kazandınız,”	 dedi	 Petyr,	 “ve	 Lord	 Robert,	 sizin	 her	 zaman	 orada	 olduğunuzu	 bilerek	 daha	 rahat uyuyacak,	sahibi	olduğu	dağın	eteğinde	sadık	bir	dostu	olduğunu	bilerek.”	Kadehini	kaldırdı.	“Öyleyse... </p>
<p class="calibre1">şerefe	 kadeh	 kaldıralım	 lordum.	 Royce	 Hanedanı’na,	 Ay	 Kapıları	 Muhafızlarına...	 şimdi	 ve	 daima.” </p>
<p class="calibre1">“Şimdi	ve	daima,	evet!”	Gümüş	kadehler	tokuştu. </p>
<p class="calibre1">Sonra,	 çok	 daha	 sonra,	 Arbor	 altını	 sürahisi	 kuruduktan	 sonra,	 Lord	 Nestor	 şövalyelerden	 oluşan eşlikçilerine	katılmak	üzere	ayrıldı.	Sansa	ayakta	uyuyordu,	tek	isteği	yatağına	uzanmaktı	ama	Petyr	onu bileğinden	yakaladı.	“Yalanlarla	ve	Arbor	altınıyla	ne	mucizeler	yaratıldığını	görüyor	musun?” </p>
<p class="calibre1">Sansa	neden	ağlamak	istiyordu?	Nestor	Royce’un	onların	yanında	olması	iyi	bir	şeydi.	“Hepsi	yalan mıydı?” </p>
<p class="calibre1"> <i class="calibre4">“Hepsi</i>	 değil.	 Lysa,	 Lord	 Nestor’a	 sık	 sık	 kaya	 derdi	 ama	 bunu	 bir	 iltifat	 olarak	 söylediğini sanmıyorum.	Lordun	oğluna	da	budala	derdi.	Lord	Nestor’ın	Kapıları	bağımsız	olarak	tutmak	ve	gerçek bir	 lord	 olmak	 istediğini	 biliyordu,	 lâkin	 Lysa	 başka	 erkek	 evlatların	 hayalini	 kuruyordu	 ve	 kaleyi Robert’in	küçük	kardeşine	vermeyi	düşünüyordu.”	Petyr	ayağa	kalktı.	“Burada	ne	olduğunu	anlıyor	musun Alayne?” </p>
<p class="calibre1">Sansa	bir	an	tereddüt	etti.	“Desteğinden	emin	olmak	için	Ay	Kapılarını	Lord	Nestor’a	verdiniz.” </p>
<p class="calibre1">“Verdim,”	 diye	 onayladı	 Petyr,	 “fakat	 bizim	 kayamız	 bir	 Royce,	 yani	 aşırı	 gururlu	 ve	 alıngan.	 Ona fiyatını	 sorsaydım,	 bunu	 onuruna	 edilmiş	 bir	 hakaret	 sayar	 ve	 öfkeli	 bir	 kurbağa	 gibi	 şişerdi.	 Fakat	 bu yolla...	adam	büsbütün	aptal	değil	ama	benim	ona	verdiğim	yalanlar	gerçeklerden	daha	tatlı.	Nestor,	Lysa için	diğer	sancak	beylerinden	daha	değerli	olduğuna	inanmak	istiyor.	Neticede,	bahsettiğimiz	diğer	sancak beylerinden	 biri	 Bronz	 Yohn.	 Ve	 Nestor,	 Royce	 Hanedanı’nın	 alt	 dallarından	 birine	 mensup	 olduğunun farkında.	 Oğulları	 için	 daha	 fazlasını	 istiyor.	 Onurlu	 adamlar,	 kendileri	 için	 yapmayı	 asla düşünmeyecekleri	şeyleri	çocukları	için	yaparlar.” </p>
<p class="calibre1">Sansa	 başıyla	 onayladı.	 “İmza...	 parşömeni	 Lord	 Robert’a	 imzalatıp	 mühürletebilirdiniz	 ama	 bunun yerine...” </p>
<p class="calibre1">“...Lord	 Savunucu	 olarak	 kendim	 imzaladım.	 Neden?”	 “Böylece...	 görevden	 alınır	 ya	 da... </p>
<p class="calibre1">öldürülürseniz. </p>
<p class="calibre1">“...Lord	 Nestorin	 Kapılar’a	 dair	 talebi	 sorgulanır.	 Royce	 bunu	 gözden	 kaçırmaz,	 bana	 inan.	 Bu ayrıntıyı	görmen	ne	kadar	zeki	olduğunu	kanıtlıyor.	Lâkin	öz	kızımdan	daha	azını	beklemezdim.” </p>
<p class="calibre1"><a id="p109"></a>“Teşekkür	ederim.”	Sansa,	Petyrin	planını	çözdüğü	için	anlamsız	bir	gurur	duyuyordu	ama	kafası	da karışmıştı.	 “Gerçi,	 kızınız	 değilim.	 Gerçekte	 değilim.	 Demek	 istediğim,	 Alayne	 rolü	 oynuyorum	 ama <i class="calibre4">biliyorsunuz</i>	ki...” </p>
<p class="calibre1">Serçeparmak,	parmağını	Sansa’nın	dudağına	koydu.	“Ne	bildiğimi	biliyorum,	sen	de	biliyorsun.	En</p>
<p class="calibre1">iyisi,	bazı	şeylerin	hiç	söylenmemesidir	tatlım.” </p>
<p class="calibre1">“Yalnız	olduğumuzda	bile?” </p>
<p class="calibre1">“<i class="calibre4">Bilhassa</i>	yalnız	olduğumuzda.	Aksi	takdirde,	bir	hizmetçinin	haber	vermeden	içeri	girdiği	ya	da	bir muhafızın	 duymaması	 gereken	 şeyler	 duyduğu	 bir	 gün	 gelir.	 O	 küçük	 ve	 güzel	 ellerine	 daha	 fazla	 kan bulaşmasını	ister	misin	hayatım?” </p>
<p class="calibre1">Sansa’nın	gözlerinin	önünde	Marillionin	suratı	yüzüyordu,	onun	arkasında	Sör	Dontos	vardı,	arbalet okları	hâlâ	adamın	göğsündeydi.	“Hayır,”	dedi	Sansa.	“Lütfen.” </p>
<p class="calibre1">“Bir	oyun	oynamadığımızı	söylemek	istiyorum	kızım	ama	oynuyoruz.	Taht	oyunu.” </p>
<p class="calibre1"> <i class="calibre4">Ben	oynamak	istemedim. </i>	Bu	oyun	çok	tehlikeliydi.  <i class="calibre4">Tek	hata	ve	ben	ölüyüm. </i>	“Oswell...	lordum.	Kral Topraklarından	 kaçtığım	 gece	 kürekleri	 Oswell	 çekti.	 Kim	 olduğumu	 biliyor	 olmalı.”	 “Bir	 koyun pisliğinin	yarısı	kadar	zeki	olsaydı	bundan	endişe	edebilirdik.	Sör	Lothor	da	biliyor.	Lâkin	Oswell	uzun zamandır	 benim	 hizmetimde,	 Brune	 da	 doğuştan	 sıkı	 ağızlıdır.	 Karakazan	 benim	 için	 Brune’u	 gözlüyor, Brune	da	Karakazan’ı.	Bir	zamanlar	Lord	Eddard’a,  <i class="calibre4">kimseye	güvenme, </i>	demiştim	ama	beni	dinlememişti. </p>
<p class="calibre1">Sen	 Alayne’sin	 ve	  <i class="calibre4">her	 zaman</i>	 böyle	 olmalısın.”	 Petyr	 iki	 parmağını	 Sansa’nın	 göğsüne	 koydu.	 “Burada bile.	Kalbinde.	Bunu	yapabilir	misin?	Kalbinde	benim	kızım	olabilir	misin?” </p>
<p class="calibre1">“Ben...”	Sansa	az	kalsın,  <i class="calibre4">bilmiyorum	lordum</i>,	diyecekti	ama	Petyrin	duymak	istediği	şey	bu	değildi. </p>
<p class="calibre1"> <i class="calibre4">Yalanlar	ve	Arbor	altım, </i>	diye	düşündü	Sansa.	“Ben	Alayne’im	baba.	Başka	kim	olabilirim?” </p>
<p class="calibre1">Lord	 Serçeparmak,	 Sansa’nın	 yanağını	 öptü.	 “Benim	 zekâm	 ve	 Catelyn’in	 güzelliğiyle	 bütün	 dünya senin	olacak	tatlım.	Şimdi	yatağına	git.” </p>
<p class="calibre1">Gretchel,	 Sansa’nın	 şöminesinde	 bir	 ateş	 yaktı	 ve	 kuş	 tüyü	 yatağını	 kabarttı.	 Sansa	 soyunup battaniyelerin	altına	girdi.  <i class="calibre4">Bu	gece	şarkı	söylemesin</i>,	diye	dua	etti,  <i class="calibre4">Lord	Nestor	ve	diğerleri	kaledeyken</i> <i class="calibre4">söylemez.	Cesaret	edemez. </i>	Gözlerini	kapattı. </p>
<p class="calibre1">Gecenin	 bir	 saati	 uyandı,	 küçük	 Robert	 yatağa	 tırmanıyordu.  <i class="calibre4">Lothor’a	 onu	 tekrar	 kilitlemesini</i> <i class="calibre4">söylemeyi	 unuttum, </i>	 diye	 fark	 etti	 Sansa.	 Yapacak	 bir	 şey	 yoktu,	 kollarını	 çocuğa	 doladı.	 “Tatlıbülbül? </p>
<p class="calibre1">Kalabilirsin	ama	kıpırdamak	yok.	Sadece	gözlerini	kapat	ve	uyu	küçüğüm.” </p>
<p class="calibre1">“Tamam.”	 Robert	 biraz	 daha	 sokuldu	 ve	 başını	 Sansa’nın	 göğüslerinin	 arasına	 koydu.	 “Alayne? </p>
<p class="calibre1">Benim	annem	sen	misin	artık?” </p>
<p class="calibre1">“Sanırım	öyleyim,”	dedi	Sansa.	Eğer	iyi	bir	amaç	için	söyleniyorsa,	yalanlar	zararsızdı. </p>
<p class="calibre1"></p>
<p class="calibre1"><a id="p110"></a><b class="calibre3">DENİZ	CANAVARININ	KIZI</b></p>
<p class="calibre1">Salon,	 sarhoş	 Harlawlar’ın	 gürültüsüyle	 doluydu,	 hepsi	 uzak	 kuzenlerdi.	 Her	 lord,	 adamlarının oturduğu	sıraların	arkasına	kendi	sancağını	asmıştı.	Galeriden	aşağı	bakarak,  <i class="calibre4">çok	az, </i>	diye	düşündü	Asha Greyjoy <i class="calibre4">,	gerçekten	çok	az. </i></p>
<p class="calibre1">Bu	 kadarını,  <i class="calibre4">Kara	 Rüzgâr</i>	 karaya	 yaklaşırken	 Bakir	 Qarl	 da	 söylemişti.	 Asha’nın	 amcasının kalesinin	 altına	 bağlanmış	 dargemileri	 saymış	 ve	 çenesini	 sıkmıştı.	 “Gelmemişler,”	 demişti,	 “ya	 da	 çok azı	 gelmiş.”	 Qarl	 haksız	 değildi	 ama	 Asha	 mürettebatının	 duyabileceği	 bir	 yerde	 onu	 onaylayamazdı. </p>
<p class="calibre1">Adamlarının	sadakatinden	şüphe	etmiyordu	fakat	demirdoğumlular	bile	açıkça	kaybedilmiş	bir	dava	için can	vermek	istemezdi. </p>
<p class="calibre1"> <i class="calibre4">Benim	 dostlarım	 bu	 kadar	 az	 mı? </i>	 Asha,	 sancakların	 arasında	 Botley’nin	 gümüş	 balığını, Stonetree’nin	 taş	 ağacını,	 Volmarkin	 siyah	 leviathanını	 ve	 Myres’ın	 yağlı	 ilmiğini	 gördü.	 Diğerleri Harlaw	 tırpanlarıydı.	 Boremund,	 kendi	 tırpanını	 mavi	 bir	 zemine	 yerleştirmişti,	 Hotho’nunki	 siper mazgallarından	 oluşan	 bir	 çerçevenin	 içindeydi.	 Şövalye,	 sancağını	 dörde	 bölmüş	 ve	 tırpanların	 yanma annesinin	 hanedanının	 süslü	 tavus	 kuşunu	 koymuştu.	 Gümüşsaçlı	 Sigfryd’in	 sancağında	 bile,	 çapraz şekilde	 ikiye	 bölünmüş	 zeminde	 zıt	 renkli	 tırpanlar	 vardı.	 Gece	 siyahı	 bir	 zeminde,	 şafak	 günlerinde dalgalandığı	gibi	dalgalanan	gümüş	tırpan,	sadece	 <i class="calibre4">Lord	Harlaw</i>	tarafından	sergileniyordu:	Rodrik,	nam-ı diğer	Okuyucu,	On	Kule	Lordu,	Harlaw	Lordu,	Harlaw’un	Harlaw’u...	Asha’nın	en	sevdiği	dayısı. </p>
<p class="calibre1">Lord	Rodrik’in	yüksek	koltuğu	boştu.	Saf	gümüşten	dövülen	ve	bir	devin	bile	savurmakta	zorlanacağı kadar	büyük	olan	iki	tırpan,	çapraz	hâlde	koltuğun	üzerinde	duruyordu	ama	tırpanların	altındaki	minderler boştu.	 Asha	 buna	 şaşırmadı.	 Ziyafet	 biteli	 epey	 olmuştu.	 Ahşap	 masalarda	 sadece	 kemikler	 ve	 yağlı tabaklar	kalmıştı.	Diğer	adamlar	içiyordu	ve	Lord	Rodrik	kavgacı	sarhoşların	dostluğundan	hiçbir	zaman hoşlanmamıştı. </p>
<p class="calibre1">Asha,	 Uç	 Dişli’ye	 döndü;	 kadın	 korkunç	 yaşlıydı	 ve	 On	 İki	 Dişli	 olarak	 anıldığı	 zamanlardan	 beri Lord	Rodrik’in	kâhyasıydı.	“Dayım	kitaplarıyla	birlikte	mi?” </p>
<p class="calibre1">“Evet.	 Başka	 nerede	 olacak?”	 Üç	 Dişli	 o	 kadar	 yaşlıydı	 ki,	 bir	 zamanlar	 bir	 rahip,	 onun	 Yaşlı Hatun’u	emzirmiş	olabileceğini	söylemişti.	İnancın	adalarda	hâlâ	hoş	görüldüğü	vakitlerdi.	Lord	Rodrik, On	Kule’de	rahipler	tutmuştu	ama	ruhunun	değil	kitaplarının	hatırına.	“Kitaplarıyla	ve	Botley	ile	birlikte. </p>
<p class="calibre1">Botley	de	onunlaydı.” </p>
<p class="calibre1">Botley’nin	 sancağı	 salonda	 asılıydı;	 soluk	 yeşil	 zemin	 üstünde	 bir	 gümüş	 balığı	 sürüsü.	 Ama	 Asha, Botley’nin	  <i class="calibre4">Hızlı	 Yüzgecini</i>	 diğer	 dargemilerin	 arasında	 görmemişti.	 “Yaşlı	 Sawane	 Botley’nin,	 amcam Kargagöz	tarafından	boğulduğunu	duymuştum.” </p>
<p class="calibre1">“Bu,	Lord	 <i class="calibre4">Tristifer</i>	Botley.” </p>
<p class="calibre1"> <i class="calibre4">Tris. </i>	 Asha,	 Sawane’in	 büyük	 oğlu	 Harren’a	 neler	 olduğunu	 merak	 etti.  <i class="calibre4">Yakında	 öğreneceğim</i> <i class="calibre4">şüphesiz.	 Bu	 çok	 tuhaf	 olacak. </i>	 Asha,	 Tris	 Botley’yi...	 o	 meseleden	 beri...	 görmemişti.	 Hayır,	 bunu düşünmeyecekti.	“Leydi	annem	nerede?” </p>
<p class="calibre1">“Yatakta,”	dedi	Üç	Dişli,	“Dul	Kulesi’nde.” </p>
<p class="calibre1"> <i class="calibre4">Elbette</i>,  <i class="calibre4">başka	nerede	olacaktı	ki? </i>	Dul	Kulesi,	Asha’nın	teyzesi	dul	kaldıktan	sonra	bu	ismi	almıştı. </p>
<p class="calibre1">Leydi	Gwynesse,	Balon	Greyjoy’un	ilk	ayaklanması	sırasında	Güzel	Ada’da	ölen	kocasının	yasını	tutmak için	 On	 Kule’ye	 gelmişti.	 “Sadece	 kederim	 geçene	 kadar	 kalacağım,”	 demişti	 kardeşine,	 “bununla birlikte,	yasalara	göre	On	Kule	benim	olmalı,	zira	ben	senin	yedi	yaş	büyüğünüm.”	O	zamandan	bu	yana uzun	yıllar	geçmişti	ama	dul	kadın	yas	tutarak	ve	arada	bir	kalenin	onun	olması	gerektiğini	mırıldanarak orada	kalmıştı.  <i class="calibre4">Ve	şimdi	Lord	Rodrik,	çatısının	altına	yarı	deli	bir	kız	kardeş	daha	aldı, </i>	diye	düşündü Asha.  <i class="calibre4">Kitaplarda	teselli	araması	şaşırtıcı	değil. </i></p>
<p class="calibre1">Narin	 ve	 hastalıklı	 Leydi	 Alannys’in,	 çok	 sert	 ve	 çok	 güçlü	 görünen	 kocası	 Lord	 Balon’dan	 uzun</p>
<p class="calibre1"><a id="p111"></a>yaşadığına	 inanmak	 o	 anda	 bile	 zordu.	 Asha	 yelken	 açıp	 savaşa	 gittiğinde,	 bunu	 buruk	 bir	 yürekle yapmıştı,	o	dönmeden	annesinin	ölebileceğinden	korkmuştu.	Annesinin	değil	de	babasının	can	vereceğini bir	 kez	 bile	 düşünmemişti.  <i class="calibre4">Boğulmuş	 tanrı	 hepimize	 zalim	 şakalar	 yapıyor	 ama</i>	  <i class="calibre4">insanlar	 hâlâ	 daha</i> <i class="calibre4">zalim. </i>	 Ani	 bir	 fırtına	 ve	 kusurlu	 bir	 halat	 Lord	 Balon’ı	 ölüme	 göndermişti.	 Ya	 da	 insanlar	 böyle söylüyordu. </p>
<p class="calibre1">Asha	 annesini	 en	 son,	 Derinorman	 Kalesi’ne	 saldırmak	 üzere	 kuzeye	 giderken,	 temiz	 su	 ikmali yapmak	için	On	Kule’de	durduğunda	görmüştü.	Alannys	Harlaw	hiçbir	zaman	şarkıcıların	övdüğü	türden bir	güzelliğe	sahip	olmamıştı	ama	kızı	onun	sert	yüzünü	ve	gülen	gözlerini	sevmişti.	Ama	o	son	ziyarette, Asha	 annesini	 bir	 pencere	 sekisinde,	 bir	 kürk	 yığınının	 altında	 denizi	 seyreder	 hâlde	 bulmuştu.	 Kadının yanağını	öperken,  <i class="calibre4">bu	benim	annem	mi	yoksa	bir	hayalet	mi</i>?	diye	düşünmüştü. </p>
<p class="calibre1">Annesinin	 teni	 parşömen	 inceliğindeydi,	 uzun	 saçları	 beyazdı.	 Başını	 tutuş	 şeklinde	 hâlâ	 bir	 parça gurur	 vardı	 ama	 gözleri	 solgun	 ve	 bulutluydu.	 Theon’u	 sorduğunda	 dudakları	 titremişti.	 “Benim	 küçük oğlumu	getirdin	mi?”	diye	sormuştu.	Theon,	bir	tutsak	olarak	Kışyarına	götürüldüğünde	on	yaşındaydı	ve Leydi	 Alannys’e	 kalırsa	 daima	 on	 yaşında	 olacaktı.	 “Theon	 gelemedi,”	 demek	 zorunda	 kalmıştı	 Asha. </p>
<p class="calibre1">“Babam	onu	Taşlı	Kıyı’yı	yağmalaması	için	gönderdi.”	Leydi	Alannys’in	buna	söyleyecek	bir	sözü	yoktu. </p>
<p class="calibre1">Sadece,	başını	ağır	ağır	sallamıştı	ama	kızının	sözlerinin	onu	nasıl	derin	kestiği	aşikârdı. </p>
<p class="calibre1"> <i class="calibre4">Ve	 şimdi	 ona	 Theon’un	 öldüğünü	 söylemek	 ve	 kalbine	 bir	 hançer	 daha	 saplamak	 zorundayım. </i></p>
<p class="calibre1">Hâlihazırda,	kadının	kalbine	gömülü	iki	bıçak	vardı.	Bıçakların	üstünde	Rodrik	ile	Maron	yazıyordu	ve gece	olduğunda	o	bıçaklar	zalimce	burkuluyordu.  <i class="calibre4">Onu	yarın	sabah	göreceğim</i>,	dedi	Asha	kendi	kendine. </p>
<p class="calibre1">Uzun	ve	yorucu	bir	yolculuk	geçirmişti,	annesiyle	şimdi	yüzleşemezdi. </p>
<p class="calibre1">“Lord	 Rodrikle	 konuşmalıyım,”	 dedi	 Uç	 Dişli’ye.  <i class="calibre4">“Kara	 Rüzgâr’</i>ı	 boşaltmayı	 bitirdiklerinde mürettebatımla	ilgilen.	Tutsaklar	getirecekler.	Onlara	ılık	yatak	ve	sıcak	yemek	verilmesini	istiyorum.” </p>
<p class="calibre1">“Mutfakta	soğuk	et	ve	Eski	Şehir’den	gelmiş	koca	bir	kavanoz	hardal	var.”	Hardal	düşüncesi	yaşlı</p>
<p class="calibre1">kadını	gülümsetti,	diş	etinden	uzun	ve	kahverengi	bir	diş	fırladı. </p>
<p class="calibre1">“Bu	 yetmez.	 Zorlu	 bir	 yolculuk	 geçirdik.	 Midelerine	 sıcak	 bir	 şeyler	 girsin	 istiyorum.”	 Asha, başparmağını	çivili	kemerine	geçirdi.	“Leydi	Glover	ve	çocukların,	oduna	ve	ısıya	ihtiyacı	olacak.	Onları bir	kuleye	koy,	zindana	değil.	Bebek	hasta.” </p>
<p class="calibre1">“Bebekler	 genelde	 hastadır.	 Çoğu	 ölür	 ve	 annelerle	 babalar	 üzülür.	 Şu	 kurtları	 nereye	 koyacağımı lorduma	sormalıyım.” </p>
<p class="calibre1">Asha,	 baş	 ve	 işaret	 parmağıyla	 yaşlı	 kadının	 burnunu	 yakaladı.	 “Ne	 diyorsam	 onu	 yapacaksın.	 Ve eğer	 o	 bebek	 ölürse,	 senden	 daha	 üzgün	 hiç	 kimse	 olmayacak.”	 Uç	 Dişli	 tiz	 bir	 çığlık	 attı	 ve	 itaat edeceğine	dair	söz	verdi.	Asha	kadını	serbest	bırakıp	dayısını	bulmaya	gitti. </p>
<p class="calibre1">Bu	 koridorlarda	 tekrar	 yürümek	 güzeldi.	 Pyke’tan	 çok	 On	 Kule,	 Asha’ya	 ev	 hissi	 vermişti.	 Asha burayı	 ilk	 gördüğünde,  <i class="calibre4">tek	 kale	 değil,	 bir	 araya	 toplanmış	 on	 kale, </i>	 diye	 düşünmüştü.	 Basamaklarda, duvarlardaki	 yürüme	 yollarında	 ve	 üstü	 kapalı	 köprülerde	 nefes	 nefese	 koşturduğu,	 Uzun	 Taş	 Rıhtım’da balık	tuttuğu	ve	dayısının	kitaplarının	arasında	kaybolduğu	günleri	ve	geceleri	hatırladı.	Kaleyi,	Asha’nın büyükbabasının	 büyükbabası	 yükseltmişti,	 adalardaki	 en	 yeni	 kale	 buydu.	 Lord	 Theomore	 üç	 oğlunu beşikte	 kaybetmiş	 ve	 suçu	 su	 dolu	 mahzenlere,	 nemli	 taşlara	 ve	 kadim	 Harlaw	 Kalesi’nin	 cerahatli güherçilesine	atmıştı.	On	Kule	daha	havadardı,	daha	rahattı,	konumu	daha	iyiydi...	fakat	Lord	Theomore değişken	 bir	 adamdı,	 bütün	 karıları	 buna	 şahitlik	 edebilirdi.	 Lordun,	 birbirlerinden	 on	 kule	 kadar	 farklı altı	karısı	olmuştu. </p>
<p class="calibre1">Kitap	 Kulesi	 kulelerin	 en	 şişman	 olanıydı,	 oktagon	 şekilliydi	 ve	 büyük	 kesmetaş	 bloklarından	 inşa edilmişti.	 Merdiven,	 kalın	 duvarların	 içine	 gömülmüştü.	 Asha	 basamakları	 hızlıca	 tırmanarak	 beşinci kata,	 dayısının	 okuma	 odasına	 çıktı.	 Lord	 Rodrik’in	 kitap	 okumadığı	 bir	 oda	 yoktu	 gerçi.	 Lord	 nadiren elinde	 bir	 kitap	 olmadan	 görülürdü;	 tuvalet	 odasında,  <i class="calibre4">Deniz	 Şarkısı’nın</i>	 güvertesinde,	 hatta	 duruşma</p>
<p class="calibre1"><a id="p112"></a>yönetirken	 bile	 elinde	 bir	 kitap	 olurdu.	 Asha	 onu	 yüksek	 koltuğunda,	 gümüş	 tırpanların	 altında	 kitap okurken	 defalarca	 görmüştü.	 Lord,	 önüne	 konulan	 her	 davayı	 dinler,	 kararını	 bildirir...	 ve	 muhafızların kumandanı	bir	sonraki	dilekçe	sahibini	getirmek	üzere	gittiğinde	biraz	daha	okurdu. </p>
<p class="calibre1">Asha,	 dayısını,	 bir	 pencerenin	 yanında	 duran	 masanın	 üstüne	 eğilmiş	 hâlde	 buldu.	 Adamın	 dört	 bir yanı,	 Kıyamet’ten	 önce	 Valyria’dan	 gelmiş	 olabilecek	 parşömenlerle	 ve	 demir	 kopçalı,	 deri	 cildi	 kalın kitaplarla	 çevrilmişti.	 Lordun	 oturduğu	 yerin	 iki	 yanındaki	 süslü	 demir	 şamdanların	 içinde,	 bir	 adamın kolu	kadar	kalın	ve	uzun	mumlar	yanıyordu.	Lord	Rodrik	ne	şişmandı	ne	de	zayıf,	ne	uzundu	ne	de	kısa,	ne çirkindi	ne	de	yakışıklı.	Saçları	kahverengiydi,	gözleri	de	öyle,	fakat	çok	sevdiği	kısa	ve	bakımlı	sakalı grileşmişti.	 Neticede	 Lord	 Rodrik	 sıradan	 bir	 adamdı,	 onu	 diğerlerinden	 ayırt	 eden	 tek	 özelliği	 yazılı sözlere	olan	aşkıydı,	pek	çok	demirdoğumlu	bu	aşkı	kadınsı	ve	makus	bulurdu. </p>
<p class="calibre1">“Dayı.”	Asha	kapıyı	kapadı.	“Hangi	kitap	o	kadar	önemliydi	de	konuklarını	ev	sahipsiz	bıraktın?” </p>
<p class="calibre1">“Aliüstat	 Marwyn’in	  <i class="calibre4">Kayıp	 Kitaplar	 Kitabı</i>.”	 Lord,	 gözlerini	 sayfadan	 kaldırıp	 Asha’yı	 inceledi. </p>
<p class="calibre1">“Hotho	bana	Eski	Şehir’den	bir	nüsha	getirdi.	Benimle	evlendirmek	istediği	bir	kızı	var.”	Uzun	tırnağıyla kitaba	 hafifçe	 vurdu.	 “Şunu	 görüyor	 musun?	 Marwyn,	 Valyria’ya	 Kıyamet	 gelmeden	 önce	 Aenar Targaryenin	 bakire	 kızı	 tarafından	 yazılmış	 olan	  <i class="calibre4">işaretler	 ve	 Alametlerin</i>	 üç	 sayfasını	 bulduğunu	 iddia ediyor.	Lanny	burada	olduğunu	biliyor	mu?” </p>
<p class="calibre1">“Henüz	 değil.”  <i class="calibre4">Lanny</i>,	 Lord	 Rodrik’in,	 Asha’nın	 annesi	 için	 kullandığı	 kısa	 isimdi;	 onu	 sadece Okuyucu	 bu	 isimle	 anardı.	 “Bırak	 dinlensin.”	 Asha,	 bir	 kitap	 yığınını	 bir	 taburenin	 üstüne	 aldı	 ve sandalyeye	 oturdu.	 “Uç	 Dişli	 iki	 dişini	 daha	 kaybetmiş	 gibi	 görünüyor.	 Artık	 onu	 Tek	 Dişli	 diye	 mi çağırıyorsunuz?” </p>
<p class="calibre1">“Onu	hemen	hemen	hiç	çağırmıyorum.	O	kadın	beni	korkutuyor.	Vakit	ne?”	Lord	Rodrik	pencereden</p>
<p class="calibre1">dışarı,	 ay	 ışığıyla	 aydınlanmış	 denize	 baktı.	 “Karanlık,	 bu	 kadar	 çabuk?	 Fark	 etmemişim.	 Geç	 geldin. </p>
<p class="calibre1">Birkaç	gün	önce	gelmeni	bekliyorduk.” </p>
<p class="calibre1">“Rüzgâr	bize	karşıydı	ve	beni	endişelendiren	tutsaklarım	vardı.	Robett	Gloverin	karısı	ve	çocukları. </p>
<p class="calibre1">En	 küçüğü	 hâlâ	 süt	 emiyor	 ve	 yolculuk	 sırasında	 Leydi	 Gloverin	 sütü	 kesildi.  <i class="calibre4">Kara	 Rüzgâr</i>’ı	 Taşlı Kıyı’da	 sahile	 çevirmekten	 ve	 adamlarımı	 bir	 sütanne	 bulmaları	 için	 göndermekten	 başka	 seçeneğim yoktu.	 Sütanne	 yerine	 bir	 keçi	 buldular.	 Kız	 doğru	 düzgün	 gelişmiyor.	 Köyde	 bir	 sütanne	 var	 mı?	 Derin Orman,	planlarım	için	önemli.” </p>
<p class="calibre1">“Planlarını	değiştirmelisin.	Çok	geç	geldin.” </p>
<p class="calibre1">“Geç	ve	aç.”	Asha	uzun	bacaklarını	masanın	altına	uzattı	ve	en	yakındaki	kitabın	sayfalarını	çevirdi. </p>
<p class="calibre1">Bir	rahibin,	Zalim	Maegorin	Fukara	Dostlar’a	karşı	yaptığı	savaş	hakkındaki	söylevi.	“Ah.	Ve	susuz.	Bir kupa	bira	iyi	gider	dayı.” </p>
<p class="calibre1">Lord	 Rodrik	 dudaklarını	 büzüştürdü.	 “Kütüphanemde	 yiyecek	 ve	 içeceğe	 izin	 vermediğimi</p>
<p class="calibre1">biliyorsun.	Kitaplar...” </p>
<p class="calibre1">“...zarar	görebilir.”	Asha	güldü. </p>
<p class="calibre1">Lord	 kaşlarını	 çattı.	 “Beni	 kışkırtmaktan	 hoşlanıyorsun.”	 “Ah,	 o	 kadar	 gücenmiş	 görünme. </p>
<p class="calibre1">Kışkırtmadığım	 bir	 adam	 olmadı	 henüz,	 bunu	 gayet	 iyi	 biliyor	 olman	 gerek.	 Ama	 benim	 hakkımda yeterince	konuştuk.	Sen	iyi	misin?” </p>
<p class="calibre1">Lord	omuz	silkti.	“Yeterince	iyiyim.	Gözlerim	zayıflıyor.	Daha	rahat	okuyabilmek	için	Myr’den	bir mercek	istedim.”	“Peki	teyzem	nasıl?” </p>
<p class="calibre1">Lord	 Rodrik	 iç	 geçirdi.	 “Hâlâ	 benden	 yedi	 yaş	 büyük	 ve	 On	 Kule’nin	 onun	 olması	 gerektiğinden emin.	 Gwynesse	 unutkanlaşıyor	 ama	 bunu	 unutmuyor.	 Ölü	 kocası	 için	 ilk	 günkü	 gibi	 yas	 tutuyor	 ama adamın	adını	her	zaman	hatırlayamıyor.” </p>
<p class="calibre1">“Onun	 adını	 biliyor	 muydu	 emin	 değilim.”	 Asha,	 rahibin	 kitabını	 bir	  <i class="calibre4">güm</i>	 sesiyle	 kapattı.	 “Babam öldürüldü	mü?”	“Annen	öyle	olduğuna	inanıyor.” </p>
<p class="calibre1"><a id="p113"></a> <i class="calibre4">Babamı	 bizzat	 öldürmekten	 memnuniyet	 duyacağı	 vakitler	 vardı</i>,	 diye	 düşündü	 Asha.	 “Ya	 dayım neye	inanıyor?” </p>
<p class="calibre1">“Balon,	 ayaklarının	 altındaki	 ip	 köprü	 koptuğunda	 ölüme	 düştü.	 Fırtına	 çıkmıştı	 ve	 rüzgâr	 estikçe köprü	 sallanıp	 bükülüyordu.”	 Rodrik	 omuzlarını	 silkti.	 “Ya	 da	 bize	 böyle	 söylendi.	 Annene	 Üstat Wendamyr’den	bir	kuş	geldi.” </p>
<p class="calibre1">Asha	kamasını	kınından	çıkardı	ve	tırnaklarının	içindeki	pisliği	temizlemeye	başladı.	“Kargagöz	üç yıldır	uzakta	ve	tam	da	babamın	öldüğü	gün	geri	dönüyor.” </p>
<p class="calibre1">“Bir	gün	sonra,	diye	duyduk.	Balon	öldüğünde	 <i class="calibre4">Sükûnet</i>	hâlâ	karadan	uzaktaymış.	Yine	de,	Euron’un... </p>
<p class="calibre1">nasıl	desek,	tam	vaktinde,	döndüğünü	kabul	ediyorum.” </p>
<p class="calibre1">“Ben	 böyle	 söylemezdim.”	 Asha,	 kamasının	 ucunu	 masaya	 sapladı.	 “<i class="calibre4">Gemilerim	 nerede</i>?	 Aşağıda demir	atmış	kırk	dargemi	saydım,	Kargagöz’ü	babamın	tahtından	indirmeye	yetmez.” </p>
<p class="calibre1">“Resmi	çağrı	yaptım.	Senin	adına,	sana	ve	annene	olan	sevgim	hatırına.	Harlaw	Hanedanı	toplandı. </p>
<p class="calibre1">Stonetree	ve	Volmark	da	öyle.	Bazı	Myreslar. </p>
<p class="calibre1">“Hepsi	Harlaw	Adasından...	yedi	adadan	sadece	biri.	Salonda	tek	başına	bir	Botley	sancağı	gördüm, Pyke’tan.	Peki	Tuz	Uçurumu’ndan,	Orkmont	Adasından,	Wykler’den	gelen	gemiler	nerede?” </p>
<p class="calibre1">“Baelor	 Blacktyde	 benimle	 fikir	 alışverişi	 yapmak	 için	 Blacktyde’dan	 geldi	 ve	 görüşmemiz	 biter bitmez	 tekrar	 yelken	 açtı.”	 Lord	 Rodrik	  <i class="calibre4">Kayıp	 Kitaplar	 Kitabı’nı</i>	 kapattı.	 “Şimdiye	 kadar	 Eski	 Wyk’e çıkmıştır.” </p>
<p class="calibre1">“Eski	 Wyk?”	 dedi	 Asha.	 Dayısının,	 herkesin	 Kargagöz’e	 biat	 etmek	 üzere	 Pyke’a	 gittiğini söyleyeceğinden	korkmuştu.	“Neden	Eski	Wyk?” </p>
<p class="calibre1">“Duyduğunu	sanmıştım.	Aeron	Buharsaçlı	bir	kral	şûrası	düzenliyor.” </p>
<p class="calibre1">Asha	 başını	 geriye	 atıp	 güldü.	 “Boğulmuş	 Tanrı,	 Aeron	 amcamın	 poposuna	 dikenli	 balık	 sokmuş</p>
<p class="calibre1">olmalı.  <i class="calibre4">Kral	şûrası	mı? </i>	Bu	bir	şaka	mı	yoksa	amcam	ciddi	mi?” </p>
<p class="calibre1">“Buharsaçlı	boğulduğundan	beri	hiç	şaka	yapmadı.	Üstelik	diğer	rahipler	çağrıya	cevap	verdi.	Kör</p>
<p class="calibre1">Beron	Blacktyde,	Üç	Kez	Boğulmuş	Tarle...	hatta	Yaşlı	Boz	Martı	bile	Harlaw’un	dört	bir	yanında	kral şûrasıyla	ilgili	vaaz	vermek	için	üstünde	yaşadığı	kayadan	ayrıldı.	Şu	anda	biz	konuşurken,	kaptanlar	Eski Wyk’te	toplanıyor.” </p>
<p class="calibre1">Asha	 hayrete	 düşmüştü.	 “Kargagöz	 bu	 kutsal	 maskaralığa	 katılmaya	 ve	 sonucuna	 riayet	 etmeye	 razı oldu	mu?” </p>
<p class="calibre1">“Kargagöz	 sırlarını	 bana	 açmıyor.	 Beni	 ona	 biat	 etmem	 için	 Pyke’a	 çağırdığından	 beri	 Euron’dan haber	almadım.” </p>
<p class="calibre1"> <i class="calibre4">Bir	 kral	 şûrası.	 Bu	 yeni	 bir	 şey...	 daha	 doğrusu	 çok	 eski	 bir	 şey. </i>	 “Ve	 Victarion	 amcam? </p>
<p class="calibre1">Buharsaçlının	bu	fikri	hakkında	o	ne	diyor?”	“Victarion’a	babanın	ölüm	haberi	gönderildi.	Kral	şûrasının haberi	 de	 gönderilmiştir	 şüphesiz.	 Bundan	 ötesini	 bilemem.”  <i class="calibre4">Savaş	 olacağına	 kral	 şûrası	 olsun. </i></p>
<p class="calibre1">“Sanırım	 Buharsaçlının	 kokuşmuş	 ayaklarını	 öpeceğim	 ve	 parmaklarının	 arasındaki	 yosunları temizleyeceğim.”	Asha,	kamasını	saplandığı	yerden	kurtardı	ve	tekrar	kınınına	soktu.	“Lanet	olası	bir	 <i class="calibre4">kral</i> <i class="calibre4">şûrası!” </i></p>
<p class="calibre1"><a href="index_split_013.html#p534">2</a></p>
<p class="calibre1">“Eski	 Wyk’te,”	 diye	 onayladı	 Lord	 Rodrik.	 “Lâkin	 kanlı 	 olmaması	 için	 dua	 ediyorum.	 Haereg’in yazdığı	  <i class="calibre4">Demirdoğumlular’ın	 Tarihi</i>'ni	 karıştırdım.	 Tuz	 kralları	 ile	 kaya	 krallarının	 buluştuğu	 son	 kral şûrasında,	Orkwood	Hanedanından	Urron	baltacılarını	kralların	arasına	salmış	ve	Nagga’nın	kaburgaları kanla	 kırmızıya	 boyanmış.	 O	 karanlık	 günden	 sonra	 Greyiron	 Hanedanı	 bin	 yıl	 boyunca	 seçilmeden hükmetmiş,	ta	ki	Andallar	gelene	kadar.” </p>
<p class="calibre1">“Bana	 Haereg’in	 kitabını	 ödünç	 vermelisin	 dayı.”	 Asha,	 Eski	 Wyk’e	 varmadan	 önce	 kral	 şûrası hakkında	öğrenebileceği	her	şeyi	öğrenmeliydi. </p>
<p class="calibre1">“Burada	 okuyabilirsin.	 Kitap	 çok	 eski	 ve	 narin.”	 Lord,	 kaşlarını	 çatarak	 Asha’yı	 inceledi.	 “Bir</p>
<p class="calibre1"><a id="p114"></a>zamanlar	 Aliüstat	 Rigney,	 tarihin	 bir	 tekerlek	 olduğunu	 yazmıştı;	 çünkü	 insan	 tabiatı	 esas	 olarak değişmezdir,	 geçmişte	 olan	 tekrar	 olacaktır.	 Ne	 zaman	 Kargagöz’ü	 düşünsem	 bunu	 hatırlarım.	 Euron Greyjoy,	 benim	 şu	 yaşlı	 kulaklarımda	 tuhaf	 bir	 şekilde	 Urron	 Greyiron	 gibi	 tınlıyor.	 Ben	 Eski	 Wyk’e gitmeyeceğim.	 Sen	 de	 gitmemelisin.”	 Asha	 gülümsedi.	 “Ve	 çok	 uzun	 zamandır	 ilk	 kez	 düzenlenen	 kral şûrasını	kaçınmalıyım.	Son	kral	şûrası	ne	zamandı	dayı?”	“Haereg’e	inanacak	olursak	dört	bin	yıl	önce. </p>
<p class="calibre1">Üstat	Denestan’ın	 <i class="calibre4">Sorulandaki</i>	görüşlerini	kabul	edersek,	bunun	yarısı.	Eski	Wyk’e	gitmek	hiçbir	amaca hizmet	 etmez.	 Şu	 krallık	 rüyası,	 bizim	 kanımızdaki	 bir	 delilik.	 Bunu,	 ilk	 kez	 ayaklandığında	 babana	 da söylemiştim	 ve	 bu	 söylediğim,	 şimdi	 o	 zaman	 olduğundan	 daha	 gerçek.	 Bizim	 arazilere	 ihtiyacımız	 var, taçlara	 değil.	 Stannis	 Baratheon	 ve	 Tywin	 Lannister,	 Demir	 Taht	 için	 çekişiyorken,	 biz	 arazilerimizi büyütmek	 için	 az	 bulunur	 bir	 fırsata	 sahibiz.	 Stannis’i	 ya	 da	 Tywin’i	 seçelim,	 seçtiğimiz	 adamı donanmalarımızla	zafere	taşıyalım	ve	müteşekkir	bir	kraldan	ihtiyaç	duyduğumuz	toprakları	talep	edelim.” </p>
<p class="calibre1">“Bunu	düşüneceğim,	Deniztaşı	Tahtı’na	oturduğumda.” </p>
<p class="calibre1">Lord	Rodrik	iç	geçirdi.	“Bunu	duymak	istemezsin	ama	seçilmeyeceksin	Asha.	Demirdoğumlular	bir</p>
<p class="calibre1">kadın	tarafından	hiç	yönetilmedi.	Gwynesse	benden	yedi	yaş	 <i class="calibre4">büyük</i>	ama	babamız	öldüğünde	On	Kule	bana geçti.	Durum	senin	için	de	aynı	olacak.	Sen	Balon’ın	kızısın,	oğlu	değil.	Üstelik	üç	amcan	var.” </p>
<p class="calibre1">“Bir	de	dayım	var.” </p>
<p class="calibre1">“Önemli	olan	deniz	canavarı	amcaların.	Ben	önemsizim.”	“Benim	için	önemlisin.	On	Kule’nin	lordu</p>
<p class="calibre1">dayıma	 sahip	 olduğum	 sürece	 Harlaw’a	 sahibim.”	 Harlaw,	 Demir	 Adalarının	 en	 büyüğü	 değildi	 ama	 en zengin	ve	en	kalabalık	olanıydı,	üstelik	Lord	Rodrik’in	kuvveti	küçümsenemezdi.	Harlaw’un,	Harlaw’da hiç	 rakibi	 yoktu.	 Volmarklar	 ve	 Stonetreeler	 adalarda	 geniş	 arazilere	 sahipti,	 meşhur	 kaptanlarıyla	 ve acımasız	 savaşçılarıyla	 övünürlerdi	 fakat	 en	 acımasız	 olanlar	 bile	 tırpanın	 önünde	 diz	 çökerdi.	 Bir vakitler	acı	düşmanlar	olan	Kenningler	ve	Myrelar,	uzun	zaman	önce	yenilmiş	ve	biat	etmişlerdi. </p>
<p class="calibre1">“Kuzenlerim	 bana	 bağlılık	 yemini	 verdiler.	 Savaşta	 onların	 kılıçlarını	 ve	 yelkenlerini	 ben	 komuta ederim	lâkin	kral	şûrasında...”	Lord	Rodrik	başını	iki	yana	salladı.	“Nagga’nın	kemiklerinin	altında	bütün kaptanlar	eşittir.	Bazıları	senin	ismini	haykıracak,	bundan	şüphem	yok.	Ama	yetmez.	Sesler	Victarion	ya da	 Kargagöz	 için	 yükseldiğinde,	 şu	 anda	 benim	 salonumda	 içki	 içen	 adamlardan	 bazıları	 o	 seslere katılacak.	 Tekrar	 söylüyorum,	 gemini	 bu	 fırtınanın	 içine	 yüzdürme.	 Senin	 davanda	 umut	 yok.”	 “Hiçbir dava,	 mücadeleye	 kadar	 umutsuz	 değildir.	 Ben	 en	 haklı	 iddia	 sahibiyim.	 Ben	 Balonun	 bedenen veliahtıyım.” </p>
<p class="calibre1">“Sen	 hâlâ	 inatçı	 bir	 çocuksun.	 Zavallı	 anneni	 düşün.	 Lanny’ye	 kalan	 tek	 şey	 sensin.	 Seni	 burada tutmak	için,	gerekirse	 <i class="calibre4">Kara	Rüzgâr’ı</i>	ateşe	veririm.” </p>
<p class="calibre1">“Ne	yani?	Beni	Eski	Wyk’e	kadar	yüzdürecek	misin?”	“Başında	tutamayacağın	bir	taç	uğruna	uzun	ve</p>
<p class="calibre1">soğuk	 bir	 yüzüş	 gerçekleştirmiş	 olursun.	 Babanın	 mantıktan	 çok	 cesareti	 vardı.	 Birçok	 krallığın	 içinde küçük	bir	krallık	olduğumuz	zamanlarda,	Eski	Usûl	adalara	iyi	hizmet	etti	fakat	Aegon’ın	Fethi	buna	son verdi.	Balon,	önünde	apaçık	duran	şeyi	görmeyi	reddetti.	Eski	Usûl,	Kara	Harren	ve	oğullarıyla	birlikte öldü.” </p>
<p class="calibre1">“Bunu	 biliyorum.”	 Asha	 babasını	 severdi	 ama	 kendini	 kandırmazdı.	 Balon	 bazı	 konularda	 kördü. </p>
<p class="calibre1"> <i class="calibre4">Cesur	bir	adamdı	ama	kötü	bir	lorddu. </i>	“Demir	Tahtın	köleleri	olarak	yaşamamız	ve	ölmemiz	gerektiği anlamına	mı	geliyor	bu?	Eğer	sancakta	kayalar	ve	iskelede	fırtına	varsa,	akıllı	bir	kaptan	dümenini	üçüncü bir	rotaya	kırar.” </p>
<p class="calibre1">“Bana	şu	üçüncü	rotayı	göster.” </p>
<p class="calibre1">“Göstereceğim...	kraliçe	şûramda.	Dayı,	katılmamayı	nasıl	düşünebilirsin?	Bu...	canlı	tarih	olacak.” </p>
<p class="calibre1">“Ben	tarihimin	ölü	olmasını	tercih	ederim.	Ölü	tarih	mürekkeple	yazılır,	canlı	tarih	kanla.” </p>
<p class="calibre1">“Yaşlı	ve	korkak	bir	adam	olarak	yatağında	ölmek	mi	istiyorsun?” </p>
<p class="calibre1">“Başka	 ne	 isteyebilirim?	 Lâkin	 kitaplarımı	 bitirmeden	 değil.”	 Lord	 Rodrik	 pencereye	 gitti.	 “Leydi</p>
<p class="calibre1"><a id="p115"></a>anneni	sormadın.”  <i class="calibre4">Korkuyordum. </i>	“Nasıl?” </p>
<p class="calibre1">“Daha	 güçlü.	 Hepimizden	 uzun	 yaşayabilir.	 Eğer	 bu	 saçmalıktan	 vazgeçmezsen,	 senden	 uzun yaşayacağı	kesin.	Buraya	ilk	geldiği	zamankinden	fazla	yiyor	ve	genelde	gece	boyunca	uyuyor.” </p>
<p class="calibre1">“Güzel.”	 Leydi	 Alannys,	 Pyke’taki	 son	 yıllarında	 hiç	 uyuyamıyordu.	 Geceleri,	 elinde	 bir	 mumla koridorlarda	dolaşarak	oğullarını	arıyordu.  <i class="calibre4">“Maron?” </i>	diye	bağırıyordu	tiz	bir	sesle.	“<i class="calibre4">Rodrik</i>,  <i class="calibre4">neredesin</i>? </p>
<p class="calibre1"> <i class="calibre4">Theon,	 bebeğim,	 anneye	 gel.” </i>	 Asha,	 Leydi	 Alannys’in	 Deniz	 Kulesi’ne	 giden	 ahşap	 köprüyü	 çıplak ayakla	geçtiği	gecelerin	sabahında,	kadının	topuklarından	kıymık	çıkaran	üstadı	defalarca	izlemişti.	“Onu yarın	sabah	göreceğim.”	“Theon’u	soracak.” </p>
<p class="calibre1"> <i class="calibre4">Kışyarı	Prensi. </i>	“Ona	ne	söyledin?” </p>
<p class="calibre1">“Çok	az	şey.	Söylenecek	bir	şey	yoktu.”	Lord	duraksadı.	“Theon’un	öldüğünden	emin	misin?” </p>
<p class="calibre1">“Hiçbir	şeyden	emin	değilim.” </p>
<p class="calibre1">“Bir	beden	buldunuz	mu?” </p>
<p class="calibre1">“Birçok	 bedenin	 parçalarını	 bulduk.	 Kurtlar	 bizden	 önce	 oradaydı...	 dört	 ayaklı	 olanlar,	 ama	 iki ayaklı	 krallarına	 çok	 az	 saygı	 göstermişlerdi.	 Katledilenlerin	 kemiklerini	 ilikleri	 için	 parçalamışlardı. </p>
<p class="calibre1">İtiraf	 ediyorum,	 orada	 neler	 olduğunu	 bilmek	 zor.	 Kuzeyli	 adamlar	 kendi	 aralarında	 çarpışmış	 gibi görünüyor. </p>
<p class="calibre1">“Kargalar,	 ölü	 bir	 adamın	 eti	 için	 kavga	 eder	 ve	 gözleri	 için	 birbirlerini	 öldürürler.”	 Lord	 Rodrik denize	 baktı,	 dalgaların	 üstünde	 oyun	 oynayan	 ay	 ışığını	 seyretti.	 “Bir	 kralımız	 vardı,	 sonra	 beş	 oldu. </p>
<p class="calibre1">Şimdi	 bütün	 gördüğüm,	 Batıdiyar’ın	 cesedi	 için	 kavga	 eden	 kargalar.”	 Panjurları	 kapattı.	 “Eski	 Wyk’e gitme	Asha.	Annenle	kal.	Korkarım	ki	onunla	geçireceğimiz	vakit	azaldı.” </p>
<p class="calibre1">Asha	oturduğu	yerde	kıpırdandı.	“Annem	beni	cesur	olmam	için	büyüttü.	Eğer	gitmezsem,	hayatımın</p>
<p class="calibre1">geri	kalanını,	gitseydim	ne	olurdu	diye	merak	ederek	geçiririm.” </p>
<p class="calibre1">“Eğer	gidersen,	hayatının	geri	kalanı,	bir	şey	merak	edemeyeceğin	kadar	kısa	olabilir.” </p>
<p class="calibre1">“Günlerimi,	Deniztaşı	Tahtının	aslında	benim	olduğunu	söylerek	geçirmekten	iyidir.	Ben	Gwynesse</p>
<p class="calibre1">değilim.” </p>
<p class="calibre1">Asha’nın	sözleri	lordu	irkiltti.	“Asha,	benim	iki	oğlum	Güzel	Ada’daki	yengeçlere	yem	oldu.	Burada kal	ve	seni	On	Kule’nin	vârisi	ilan	edeyim.	Bununla	yetin.” </p>
<p class="calibre1">“On	Kule?”  <i class="calibre4">Keşke	 yapabilseydim. </i>	 “Kuzenlerin	 bundan	 hoşlanmaz.	 Şövalye,	 yaşlı	 Sigfryd,	 Kambur Hotho...” </p>
<p class="calibre1">“Onların	kendi	toprakları	ve	makamları	var.” </p>
<p class="calibre1"> <i class="calibre4">Doğru. </i>	Çürüyen	Harlaw	Kalesi,	Gümüşsaç	lakaplı	yaşlı	Sigfryd	Harlaw’a	aitti.	Batı	kıyısındaki	bir uçurumun	üstünde	yükselen	Işıltılı	Kule,	Kambur	Hotho	Harlaw’un	makamıydı.	Sör	Harras	Harlaw,	nam-ı diğer	 Şövalye’nin	 sarayı	 Boz	 Bahçe’deydi.	 Mavi	 Boremund,	 Yaşlıkadın	 Tepesi’nin	 zirvesinde	 hüküm sürüyordu.	 Fakat	 bu	 adamların	 hepsi	 Lord	 Rodrik’e	 bağlıydı.	 “Boremund’un	 üç	 oğlu	 var,	 Sigfryd Gümüşsaçın	erkek	torunları	var	ve	Hotho’nun	ihtirasları	var,”	dedi	Asha.	“Her	biri	senin	yerine	geçmek istiyor,	Sigfryd	bile.	O	adam	sonsuza	kadar	yaşamaya	niyetli.” </p>
<p class="calibre1">“Şövalye,	 benden	 sonra	 Harlaw	 Lordu	 olacak,”	 dedi	 Lord	 Rodrik,	 “lâkin	 adayı	 Boz	 Bahçe’den	 de yönetebilir.	Ona	kale	için	bağlılık	yemini	ver	ve	Sör	Harras	seni	korusun.” </p>
<p class="calibre1">“Ben	 kendimi	 koruyabilirim.	 Dayı,	 ben	 bir	 deniz	 canavarıyım.  <i class="calibre4">Greyjoy</i>	 Hanedanından	 Asha’yım.” </p>
<p class="calibre1">Asha	 ayağa	 kalktı.	 “Ben	 babamın	 tahtını	 istiyorum,	 seninkini	 değil.	 Şu	 senin	 tırpanların	 çok	 tehlikeli görünüyor.	Biri	düşüp	kafamı	kesebilir.	Hayır,	ben	Deniztaşı	Tahtı’nda	oturacağım.” </p>
<p class="calibre1">“O	hâlde	sen	de	çürük	et	için	çığlık	atan	bir	kargasın.”	Rodrik	tekrar	masanın	arkasına	oturdu.	“Git. </p>
<p class="calibre1">Aliüstat	Marwyn’in	araştırmasına	geri	dönmek	istiyorum.” </p>
<p class="calibre1">“Başka	 bir	 sayfa	 daha	 bulursan	 bana	 haber	 ver.”	 Dayısı,	 Asha’nın	 dayısıydı,	 asla	 değişmeyecekti. </p>
<p class="calibre1"> <i class="calibre4">Ama	ne	derse	desin	Eski	Wyk’e	gelecek. </i></p>
<p class="calibre1"><a id="p116"></a> <i class="calibre4">Kara	 Rüzgâr</i>ın	 mürettebatı	 salonda	 yemek	 yiyor	 olmalıydı.	 Asha,	 Eski	 Wyk’teki	 toplantıyı	 ve toplantının	 onlar	 için	 ne	 anlama	 geldiğini	 anlatmak	 üzere	 adamlarına	 katılması	 gerektiğini	 biliyordu. </p>
<p class="calibre1">Kendi	adamları	sağlam	bir	şekilde	onun	arkasında	duracaktı	fakat	Asha’nın	diğerlerine	de	ihtiyacı	vardı; Harlaw	 kuzenlerine,	 Volmarklar’a	 ve	 Stonetreeler’e.  <i class="calibre4">Onları	 kazanmak	 zorundayım. </i>	 Derinorman Kalesi’nde	elde	ettiği	zafer	ona	bu	konuda	yardım	edecekti;	adamları	zaferle	ilgili	böbürlenmeye	başlar başlamaz.	 Asha	 onların	 bunu	 yapacağını	 biliyordu;  <i class="calibre4">Kara	 Rüzgâr’ın</i>	 mürettebatı,	 kadın	 kaptanlarının başarılarıyla	gurur	duyuyordu.	Adamların	yarısı	Asha’yı	kızlarıymış	gibi	seviyordu,	diğer	yarısı	da	onun bacaklarını	 açmak	 istiyordu	 ama	 her	 biri	 uğruna	 canını	 verirdi.  <i class="calibre4">Ben	 de	 onlar	 için, </i>	 düşündü	 Asha. </p>
<p class="calibre1">Basamakların	sonundaki	kapıyı	omzuyla	itip	ay	ışığıyla	aydınlanmış	avluya	çıktı. </p>
<p class="calibre1">“Asha?”	Kuyunun	arkasından	bir	gölge	çıktı. </p>
<p class="calibre1">Asha	 hemen	 kamasına	 uzandı...	 sonra	 ay	 ışığı,	 kuyunun	 arkasından	 çıkan	 karanlık	 sureti,	 fok	 derisi pelerin	giyen	bir	adama	dönüştürdü.  <i class="calibre4">Bir	başka	hayalet. </i>	“Tris.	Seni	salonda	bulacağımı	düşünmüştüm.” </p>
<p class="calibre1">“Seni	görmek	istedim.” </p>
<p class="calibre1">“Hangi	 bölümümü,	 merak	 ettin?”	 Asha	 sırıttı.	 “Pekâlâ,	 işte	 buradayım,	 büyüdüm.	 İstediğin	 kadar bak.” </p>
<p class="calibre1">“Bir	kadın.”	Adam	yaklaştı.	“Güzel	bir	kadın.” </p>
<p class="calibre1">Tristifer	Botley,	Asha’nın	onu	son	gördüğü	zamandan	bu	yana	kilo	almıştı	ama	dağınık	saçları	hâlâ aynıydı.	Gözleri	bir	fok	balığınınkiler	kadar	büyük	ve	dürüst	bakışlıydı.  <i class="calibre4">Gerçekten	 tatlı	 gözler. </i>	 Zavallı Tristiferle	 ilgili	 sorun	 buydu;	 Tris,	 Demir	 Adaları	 için	 fazla	 tatlıydı.  <i class="calibre4">Yüzü	 güzelleşmiş, </i>	 diye	 düşündü Asha.	 Tris,	 çocukken	 sivilcelerle	 sorun	 yaşıyordu,	 Asha	 da	 aynı	 dertten	 muzdaripti,	 belki	 de	 onları	 bir araya	getiren	şey	buydu.	“Babanı	duyunca	üzüldüm,”	dedi	Asha. </p>
<p class="calibre1">“Ben	senin	baban	için	yas	tutuyorum.” </p>
<p class="calibre1">Az	 kalsın,  <i class="calibre4">neden</i>?	 diye	 soracaktı	 Asha.	 Tristifer’i,	 Baelor	 Blacktyde’ın	 vesayetine	 girmesi	 için Pyke’tan	gönderen	Balon’dı.	“Artık	Lord	Botley	olduğun	doğru	mu?” </p>
<p class="calibre1">“En	azından	ismen.	Harren,	Derinorman	Kalesi’nde	öldü.	Bataklık	şeytanlarından	biri	onu	zehirli	bir okla	 vurdu.	 Lâkin	 ben	 hiçbir	 şeyin	 lorduyum.	 Babam,	 Kargagöz’ün	 Deniztaşı	 Tahtı	 üstündeki	 iddiasını reddettiğinde	 boğularak	 öldürüldü.	 Kargagöz,	 babamın	 arazilerinin	 yarısını	 Demir	 Yuva’ya	 verdi,	 buna rağmen	amcalarım	ona	biat	etti.	Euron’un	önünde	ilk	diz	çöken	ve	ona	kral	diyen	ilk	kişi	Lord	Wynch’ti.” </p>
<p class="calibre1">Wynch	 Hanedanı,	 Pyke’ta	 güçlüydü	 ama	 Asha	 hayal	 kırıklığını	 belli	 etmedi.	 “Wynch	 hiçbir	 zaman senin	babanın	cesaretine	sahip	olmadı.” </p>
<p class="calibre1">“Amcan	 onu	 satın	 aldı,”	 dedi	 Tris.	 “<i class="calibre4">Sükûnet</i>,	 hazine	 dolu	 ambarlarla	 geri	 döndü.	 Gümüşler	 ve inciler,	 zümrütler	 ve	 yakutlar,	 yumurta	 büyüklüğünde	 safirler,	 hiçbir	 adamın	 kaldıramayacağı	 kadar	 ağır sikke	 çuvalları...	 Kargagöz	 her	 yerde	 dostlar	 satın	 alıyor.	 Amcam	 Germund	 şimdi	 kendine	 Lord	 Botley diyor	ve	senin	amcanın	adamı	olarak	Lord	Limanını	yönetiyor.” </p>
<p class="calibre1">“Meşru	 Lord	 Botley	 sensin,”	 dedi	 Asha.	 “Deniztaşı	 Tahtı’na	 oturduğumda,	 babanın	 arazileri	 iade edilecek.” </p>
<p class="calibre1">“Eğer	istersen.	Benim	için	bir	önemi	yok.	Ay	ışığında	çok	güzel	görünüyorsun	Asha.	Şimdi	yetişkin bir	 kadınsın	 ama	 ben	 senin	 sıska	 ve	 sivilceli	 bir	 kız	 olduğun	 zamanları	 hatırlıyorum.”  <i class="calibre4">Neden	 sürekli</i> <i class="calibre4">sivilcelerimden	bahsetmek	zorundalar</i>?	“Ben	de	hatırlıyorum.”  <i class="calibre4">Ama	 senin	 hatırladığın	 kadar	 sevgiyle</i> <i class="calibre4">değil. </i>	 Asha’nın	 annesi,	 hayatta	 kalan	 tek	 oğlu	 Ned	 Stark	 tarafından	 tutsak	 alındığında	 Pyke’a	 beş	 çocuk getirmişti.	Himayeye	alman	bu	çocukların	içinde	Asha’nın	yaşına	en	yakın	olan	Tris’ti.	Asha’nın	öptüğü ilk	oğlan	o	değildi	ama	yeleğinin	bağcıklarını	çözen	ve	yeni	tomurcuklanmış	göğüslerini	elleyen	ilk	kişi oydu. </p>
<p class="calibre1"> <i class="calibre4">Yeterince	 cesur	 olsaydı	 daha	 fazlasını	 ellemesine	 izin	 verirdim. </i>	 Asha’nın	 çiçeği	 ilk	 kez	 savaş</p>
<p class="calibre1">sırasında	 açmış	 ve	 onun	 arzularını	 uyandırmıştı	 ama	 Asha	 bundan	 önce	 de	 meraklıydı.  <i class="calibre4">Tris	 oradaydı, </i></p>
<p class="calibre1"><a id="p117"></a> <i class="calibre4">benimle	aynı	yaştaydı,	hevesliydi,	hepsi	buydu...	bu	ve	ay	kanı. </i>	 Buna	 rağmen,	 Asha	 yaşadığı	 şeye	  <i class="calibre4">aşk</i> demişti,	ta	ki	Tris,	Asha’nın	doğuracağı	çocuklardan	bahsetmeye	başlayana	kadar,	en	az	bir	düzine	oğlan, ah,	birkaç	da	kız.	“Ben	bir	düzine	oğul	istemiyorum,”	demişti	Asha	dehşetle.	“Ben	 <i class="calibre4">maceralar</i>	istiyorum.” </p>
<p class="calibre1">Kısa	 zaman	 sonra	 Üstat	 Qalen	 onları	 oyun	 oynarken	 yakalamıştı	 ve	 genç	 Tristifer	 Botley,	 Blacktyde’a gönderilmişti. </p>
<p class="calibre1">“Sana	 mektuplar	 yazdım,”	 dedi	 Tris,	 “ama	 Üstat	 Joresan	 onları	 göndermedi.	 Bir	 keresinde,	 Lord Limanına	 giden	 bir	 ticaret	 gemisinin	 kürekçisine	 bir	 geyik	 verdim;	 mektubumu	 senin	 ellerine ulaştıracağına	dair	söz	vermişti.” </p>
<p class="calibre1">“Kürekçi	seni	yolmuş	ve	mektubu	denize	atmış.” </p>
<p class="calibre1">“Bundan	korkmuştum.	Senin	mektuplarını	da	bana	vermediler.” </p>
<p class="calibre1"> <i class="calibre4">Hiç	 yazmadım. </i>	 İşin	 gerçeği,	 Tris	 gönderildiğinde	 Asha	 rahatlamıştı;	 o	 zamana	 kadar	 çocuğun beceriksizliği	 onu	 sıkmaya	 başlamıştı.	 Fakat	 Tristifer’in	 duymak	 isteyeceği	 bir	 şey	 değildi	 bu.	 “Aeron Buharsaçlı	kral	şûrası	düzenliyor.	Gelip	benim	lehime	konuşacak	mısın?” </p>
<p class="calibre1">“Seninle	 her	 yere	 gelirim	 ama...	 Lord	 Blacktyde	 kral	 şûrasının	 tehlikeli	 bir	 saçmalık	 olduğunu söylüyor.	 Kargagöz’ün	 onların	 üstüne	 çökeceğini	 ve	 hepsini	 öldüreceğini	 düşünüyor,	 bir	 zamanlar Urron’un	yaptığı	gibi.” </p>
<p class="calibre1"> <i class="calibre4">Bunu	yapacak	kadar	deli. </i>	“Kargagöz	kuvvetten	yoksun.”	“Onun	kuvvetini	bilmiyorsun.	Pyke’ta	adam topluyor.	Orkmont	Adasının	Orkwood’u	ona	yirmi	dargemi	getirdi.	Solak	Lucas	Codd	onlarla	birlikte.	Ve Harren	 Hoare,	 Kızıl	 Kürekçi,	 Piç	 Kemmett	 Turna,	 Hürdoğmuş	 Rodrik,	 Karadişli	 Torwold...”	 “Önemsiz adamlar.”	 Asha	 onları	 tanıyordu,	 her	 birini.	 “Tuz	 karılarının	 oğulları,	 kölelerin	 torunları.	 Coddlar... </p>
<p class="calibre1">onların	 <i class="calibre4">sözlerini</i>	bilir	misin?” </p>
<p class="calibre1"> <i class="calibre4">“Bütün	İnsanlar	Bizi	Hor	Görse	de” </i>	 dedi	 Tris.	 “Ama	 seni	 ağlarıyla	 yakalarlarsa	 ejderha	 lordları gibi	 öldürürler.	 Daha	 kötüsü	 de	 var.	 Kargagöz	 doğudan	 canavarlar	 ve...  <i class="calibre4">büyücüler</i>	 getirdi.”	 “Amcam ucubeleri	ve	soytarıları	her	zaman	sevmiştir,”	dedi	Asha.	“Babam	bu	yüzden	onunla	kavga	ederdi.	Bırak da	büyücüler	kendi	tanrılarına	yalvarsınlar.	Buharsaçlı	da	bizim	tanrımıza	yalvaracak	ve	onları	boğacak. </p>
<p class="calibre1">Kral	şûrasında	sesine	sahip	olacak	mıyım	Tris?” </p>
<p class="calibre1">“Bütünüme	sahip	olacaksın.	 Ben	sonsuza	kadar	 senin	erkeğinim.	Asha,	 seninle	evlenmek	istiyorum. </p>
<p class="calibre1">Leydi	annen	izin	verdi.” </p>
<p class="calibre1">Asha	iniltisini	bastırdı.  <i class="calibre4">Önce	bana	sormalıydın...	ama	alacağın	cevaptan	pek	hoşlanmayabilirdin. </i></p>
<p class="calibre1">“Ben	 artık	 ikinci	 oğul	 değilim,”	 diye	 devam	 etti	 Tris.	 “Senin	 de	 söylediğin	 gibi	 meşru	 Lord Botley’yim.	Ve	sen.” </p>
<p class="calibre1">“Benim	 ne	 olduğum	 Eski	 Wyk’te	 belirlenecek.	 Tris,	 birbirini	 elleyen	 ve	 nerede	 ne	 heyecanlar olduğunu	 görmeye	 çalışan	 küçük	 çocuklar	 değiliz	 artık.	 Benimle	 evlenmek	 istediğini	 sanıyorsun	 ama istemiyorsun.” </p>
<p class="calibre1">“İstiyorum.	Asha,	Nagga’nın	kemiklerinin	üstüne	yemin	ederim	ki	tek	hayalim	sensin,	asla	başka	bir kadına	dokunmadım.” </p>
<p class="calibre1">“Git	bir	kadına	dokun,	ya	da	iki,	ya	da	on.	Ben	sayamayacağım	kadar	çok	adama	dokundum.	Kimine</p>
<p class="calibre1">dudaklarımla,	 kimine	 baltamla.”	 Asha	 bekâretini	 on	 altı	 yaşında	 kaybetmişti;	 Lys’ten	 gelen	 bir	 ticaret kadırgasında	çalışan	sarı	saçlı,	güzel	bir	denizciyle	yatmıştı.	Delikanlı,	Ortak	Dil’den	sadece	altı	kelime biliyordu	ama	“düzüşmek”	o	kelimelerden	biriydi	ve	Asha’nın	duymayı	umduğu	kelime	buydu.	Asha	daha sonra,	 ona	 ay	 çayı	 demlemeyi	 ve	 karnını	 düz	 tutmayı	 öğreten	 bir	 orman	 cadısı	 bulacak	 kadar	 akıllıca davranmıştı. </p>
<p class="calibre1">Botley,	 Asha’nın	 ne	 dediğini	 tam	 olarak	 anlamamış	 gibi	 gözlerini	 kırpıştırdı.	 “Sen...	 bekleyeceğini düşünmüştüm.	Neden...”	Ağzını	ovuşturdu.	“Asha,	buna	 <i class="calibre4">zorlandın	mı?” </i></p>
<p class="calibre1">“Öyle	 zorlandım	 ki	 adamın	 tuniğini	 parçaladım.	 Benimle	 evlenmek	 istemezsin,	 sözüme	 güven.	 Sen</p>
<p class="calibre1"><a id="p118"></a>tatlı	 bir	 çocuksun,	 hep	 öyleydin,	 ama	 ben	 tatlı	 bir	 kız	 değilim.	 Eğer	 evlenirsek,	 kısa	 bir	 zaman	 sonra benden	nefret	edersin.” </p>
<p class="calibre1">“Asla.	Asha,	senin	için	 <i class="calibre4">acı	çektim</i>.” </p>
<p class="calibre1">Asha	 yeterince	 dinlemişti.	 Hasta	 bir	 anne,	 katledilmiş	 bir	 baba,	 başa	 çıkılması	 gereken	 amcaların üstüne,	 bir	 de	 kara	 sevdalı	 bir	 köpek	 yavrusuna	 ihtiyacı	 yoktu.	 “Bir	 genelev	 bul	 Tris.	 Çektiğin	 acıyı giderirler.” </p>
<p class="calibre1">“Ben	 asla...”	 Tristifer	 başını	 iki	 yana	 salladı.	 “Sen	 ve	 ben	 birlikte	 olmak	 için	 yaratılmışız	 Asha. </p>
<p class="calibre1">Benim	karım	ve	oğullarımın	annesi	olacağını	her	zaman	biliyordum.”	Asha’nın	kolunu	yakaladı. </p>
<p class="calibre1">Asha’nın	kaması	göz	açıp	kapayıncaya	kadar	Tris’in	boğazındaydı.	“Elini	çek,	yoksa	yoksa	bir	oğul sahibi	 olacak	 kadar	 uzun	 yaşamazsın.	 Hemen.”	 Tris	 elini	 çektiğinde	 Asha	 bıçağını	 indirdi.	 “Bir	 kadın istiyorsun.	Pekâlâ.	Bu	gece	yatağına	bir	kadın	sokacağım.	Eğer	sana	zevk	verecekse,	onun	ben	olduğumu hayal	 et	 ama	 bana	 tekrar	 dokunmaya	 yeltenme.	 Ben	 senin	 kraliçenim,	 karın	 değil.	 Bunu	 unutma.”	 Asha, kamasını	 kınına	 soktu	 ve	 Tris’i	 olduğu	 yerde	 bıraktı.	 Delikanlının	 boğazından	 büyük	 bir	 damla	 kan süzülüyordu;	ayın	solgun	ışığında	siyahtı. </p>
<p class="calibre1"><b class="calibre3">	</b></p>
<p class="calibre1"><a id="p119"></a><b class="calibre3">CERSEI</b></p>
<p class="calibre1">Kraliçenin	elbisesinin	bağcıklarını	bağlarken,	“Ah,	Yedi’ye	dua	ediyorum,	kralın	düğününde	yağmur yağmasın,”	dedi	Jocelyn	Swift. </p>
<p class="calibre1">“Kimse	 yağmur	 istemiyor,”	 dedi	 Cersei.	 O	 kendi	 adına	 dolu	 ve	 buz	 istiyordu,	 uluyan	 rüzgârlar	 ve Kızıl	 Kale’nin	 taşlarını	 titreten	 gök	 gürültüleri	 istiyordu.	 “Daha	 sıkı,”	 dedi	 Jocelyn’e.	 “Daha	  <i class="calibre4">sıkı</i>	 bağla seni	aptal.” </p>
<p class="calibre1">Cersei’yi	öfkelendiren	şey	düğündü	ama	yavaş	akıllı	Swyft	kızı	daha	güvenli	bir	hedefti.	Tommenin Demir	 Taht’taki	 yeri,	 Cersei’nin	 Yüksek	 Bahçe’yi	 gücendirmeyi	 göze	 alabileceği	 kadar	 sağlam	 değildi; Ejderha	 Kayası,	 Stannis	 Baratheon’ın	 elinde	 olduğu	 sürece	 değildi,	 Nehirova	 direnmeye	 devam	 ettiği sürece	değildi,	demiradamlar	denizlerde	kurtlar	misali	dolaştığı	sürece	değildi.	Yani	Jocelyn,	Cersei’nin Margaery	Tyrell’e	ve	kızın	buruşuk	büyükannesine	sunmayı	tercih	edeceği	yemeği	yemek	zorundaydı. </p>
<p class="calibre1">Kraliçe,	 mutfağa	 haber	 gönderdi	 ve	 kahvaltı	 için	 iki	 haşlanmış	 yumurta,	 bir	 somun	 ekmek	 ve	 bir çanak	bal	istedi.	Fakat	ilk	yumurtayı	kırıp	da	yumurtanın	içinde	yarı	gelişmiş	kanlı	bir	civciv	bulduğunda midesi	 bulandı.	 “Şunları	 götür	 ve	 bana	 baharatlı	 sıcak	 şarap	 getir,”	 dedi	 Senelle’e.	 Havanın	 soğuğu kemiklerine	işliyordu	ve	Cersei’nin	önünde	uzun,	tatsız	bir	gün	vardı. </p>
<p class="calibre1">Jaime’nin	 beyazlar	 içinde	 ve	 hâlâ	 tıraş	 olmamış	 hâlde	 gelip,	 Tommen’ın	 zehirlenmemesi	 için	 her önlemi	 aldığını	 söylemesi	 de	 Cersei’nin	 ruh	 hâlini	 düzeltmedi.	 “Mutfakta,	 her	 yemeğin	 hazırlanışım seyreden	 adamlar	 olacak,”	 dedi	 Jaime.	 “Sör	 Addam’ın	 altın	 pelerinlileri,	 yolda	 yemeklere	 bir	 şey katılmadığından	 emin	 olmak	 için	 yiyecekleri	 masalara	 servis	 eden	 hizmetkârlara	 eşlik	 edecek.	 Tommen ağzına	bir	lokma	koymadan	önce	Sör	Boros	her	yemeği	tadacak.	Olur	da	bütün	bunlar	işe	yaramazsa;	Üstat Ballabar,	 en	 yaygın	 yirmi	 zehrin	 panzehiri	 ve	 müshiliyle	 birlikte	 salonun	 arkasında	 oturuyor	 olacak. </p>
<p class="calibre1">Tommen	güvende	olacak,	sana	söz	veriyorum.” </p>
<p class="calibre1">“Güvende.”	 Kelime,	 Cersei’nin	 dilinde	 acı	 bir	 tat	 bıraktı.	 Jaime	 anlamıyordu.	 Kimse	 anlamıyordu. </p>
<p class="calibre1">Yaşlı	 cadının	 o	 çadırda	 savurduğu	 tehditleri	 sadece	 Melara	 duymuştu	 ve	 Melara	 uzun	 zaman	 önce ölmüştü.	“Tyrion	iki	kez	aynı	şekilde	öldürmez.	Bunu	yapmayacak	kadar	zeki.	Şu	anda	bile	yerin	altında olabilir.	Söylediğimiz	her	sözü	dinliyor	ve	Tommenin	boğazını	kesmek	için	planlar	yapıyor	olabilir.” </p>
<p class="calibre1">“Farz	edelim	ki	yerin	altında,”	dedi	Jaime.	“Ne	plan	yaparsa	yapsın,	hâlâ	küçük	ve	bodur	bir	adam olacak.	 Tommenin	 etrafı	 Batıdiyarın	 en	 iyi	 şövalyeleri	 tarafından	 sarılacak.	 Kral	 Muhafızları	 onu koruyacak.” </p>
<p class="calibre1">Cersei	kardeşinin	koluna	baktı;	Jaime’nin	giydiği	beyaz	ipek	tuniğin	kol	yeni,	bilek	kökünün	üstüne iğnelenmişti.	 “Şu	 senin	 muhteşem	 şövalyelerinin	 Joffrey’yi	 ne	 kadar	 iyi	 koruduğunu	 hatırlıyorum.	 Bütün gece	Tommenla	kalmanı	istiyorum,	anlaşıldı	mı?” </p>
<p class="calibre1">“Kapısının	dışına	bir	muhafız	dikeceğim.” </p>
<p class="calibre1">Cersei,	Jaime’nin	kolunu	yakaladı.	“Bir	nöbetçi	değil.	Sen.	Ve	Tommenin	yatak	odasının	 <i class="calibre4">içinde</i>.” </p>
<p class="calibre1">“Tyrion	şömineden	çıkar	diye	mi?	Çıkmayacak.” </p>
<p class="calibre1">“Sen	öyle	diyorsun.	Şu	duvarların	içindeki	bütün	gizli	tünelleri	bulduğunu	söyleyebilir	misin?”	İşin aslını	ikisi	de	biliyordu.	“Tommen’ı	Margaery’yle	yalnız	bırakamam,	yarım	kalp	atışı	zaman	için	bile.” </p>
<p class="calibre1">“Yalnız	 olmayacaklar.	 Kızın	 kuzenleri	 onlarla	 birlikte	 olacak.”	 “Nasıl	 istersen.	 Kral	 adına emrediyorum.”	Cersei,	Tommen	ve	karısının	aynı	yatağı	paylaşmasını	hiç	istemiyordu	ama	Tyrelller	ısrar etmişti.	“Karı	ve	koca	birlikte	uyumalı,”	demişti	Diken	Kraliçesi,	“uyumaktan	başka	bir	şey	yapmasalar da.	 Majestelerinin	 yatağı	 iki	 kişi	 için	 yeterince	 büyük.”	 Leydi	 Alerie	 kayınvalidesini	 tekrar	 etmişti. </p>
<p class="calibre1">“Bırakın	da	çocuklar	geceleri	birbirlerini	ısıtsınlar.	Bu	onları	yakınlaştırır.	Margaery	battaniyelerini	sık sık	 kuzenleriyle	 paylaşır.	 Mumlar	 söndüğünde	 şarkılar	 söyler,	 oyunlar	 oynar	 ve	 birbirlerine	 sırlar fısıldarlar.	“</p>
<p class="calibre1"><a id="p120"></a>“Ne	kadar	hoş,”	demişti	Cersei.	“Bunu	yapmaya	devam	etsinler	elbette.	Bakire	Zindanında.” </p>
<p class="calibre1">Leydi	 Olenna,	 Leydi	 Alerie’ye,	 “Majesteleri	 Kraliçe	 en	 iyisini	 bilir	 şüphesiz,”	 demişti.	 “Neticede oğlanın	annesi	o,  <i class="calibre4">bundan</i>	 hepimiz	 eminiz.	 Düğün	 gecesiyle	 ilgili	 bir	 anlaşmaya	 varacağımızdan	 şüphem yok.	Bir	adam,	düğün	gecesinde	karısından	ayrı	uyumamalı.	Gelinle	damadın	ayrı	uyuması,	evliliğe	kötü şans	getirir.” </p>
<p class="calibre1"> <i class="calibre4">Bir	gün	sana	“kötü	şans”ın	anlamını	öğreteceğim</i>,	diye	yemin	etmişti	kraliçe.	“Margaery	sadece	o gece	için	Tommen’ın	yatağını	paylaşabilir,”	demek	zorunda	kalmıştı.	“Daha	uzun	değil.”	Diken	Kraliçesi, </p>
<p class="calibre1">“Majesteleri	çok	lütufkâr,”	diye	karşılık	vermişti	ve	herkes	gülümsemişti. </p>
<p class="calibre1">Cersei’nin	parmakları	Jaime’nin	kolunu	morluklar	bırakacak	kadar	sert	sıkıyordu.	“O	odanın	 <i class="calibre4">içinde</i> <i class="calibre4">gözlere</i>	ihtiyacım	var.”  <i class="calibre4">“Ne</i>	 görmek	 için?”	 dedi	 Jaime.	 “Birlikte	 olmaları	 gibi	 bir	 tehlike	 yok.	 Tommen çok	küçük.” </p>
<p class="calibre1">“Ossifer	Plumm	da	çok	ölüydü	ama	bu	durum	bir	çocuk	peydahlamasına	engel	olmadı,	değil	mi?” </p>
<p class="calibre1">Jaime	 kafası	 karışmış	 gibi	 görünüyordu.	 “Ossifer	 Plumm	 kimdi?	 Lord	 Philip’in	 babası	 mıydı... </p>
<p class="calibre1">kimdi?” </p>
<p class="calibre1"> <i class="calibre4">En	 az	 Robert	 kadar	 cahil.	 Onun	 bütün	 zekâsı	 kılıç	 elindeydi. </i>	 “Plumm’ı	 unut,	 sadece	 sana söylediklerimi	 hatırla.	 Güneş	 doğana	 kadar	 Tommen’ın	 yanında	 kalacağına	 dair	 yemin	 et.”	 Cersei’nin korkuları	 yersizmiş	 gibi	 rahat	 bir	 tonla,	 “Nasıl	 emredersen,”	 dedi	 Jaime.	 “Hâlâ	 El	 Kulesi’ni	 yakmaya niyetli	misin?” </p>
<p class="calibre1">“Ziyafetten	 sonra.”	 Cersei,	 kutlama	 gününün	 sadece	 bu	 kısmından	 keyif	 alabileceğini	 düşünüyordu. </p>
<p class="calibre1">“Lord	 babamız	 o	 kulede	 öldürüldü.	 Bakmaya	 dayanamıyorum.	 Eğer	 tanrılar	 merhametliyse,	 ateş	 ve duman,	molozların	arasından	birkaç	fare	çıkarır.” </p>
<p class="calibre1">Jaime	gözlerini	devirdi.	“Tyrion	demek	istiyorsun.” </p>
<p class="calibre1">“O,	Lord	Varys	ve	gardiyan.” </p>
<p class="calibre1">“Kulede	 saklanıyor	 olsalardı	 onları	 bulurduk.	 Kazmaları	 ve	 çekiçleri	 olan	 küçük	 bir	 ordu	 her	 yeri araştırdı.	Duvarları	yıktık,	yerleri	parçaladık	ve	ortaya	elli	gizli	geçit	çıkardık.” </p>
<p class="calibre1">“Ve	 biliyorsun	 ki	 elli	 gizli	 geçit	 daha	 olabilir.”	 Bazı	 geçitler	 o	 kadar	 dardı	 ki,	 Jaime	 onları araştırabilmek	 için	 yaver	 çömezlerine	 ve	 seyis	 yamaklarına	 ihtiyaç	 duymuştu.	 Kara	 hücrelere	 giden	 bir tünel	 ve	 dibi	 yokmuş	 gibi	 görünen	 bir	 taş	 kuyu	 bulmuşlardı.	 Kafatasları,	 sararmış	 kemikler	 ve	 ilk	 Kral Viserys’in	 saltanatından	 kalan	 dört	 çuval	 gümüş	 sikkeyle	 dolu	 bir	 oda	 bulmuşlardı.	 Binlerce	 fare	 de bulmuşlardı...	 ama	 ne	 Tyrion	 ne	 de	 Varys	 onların	 arasındaydı.	 Sonunda,	 Jaime	 araştırmaya	 son	 vermek için	 ısrar	 etmişti.	 Çocuklardan	 biri	 dar	 bir	 tünelde	 sıkışmış	 ve	 ayağından	 çekilerek	 dışarı	 çıkarılırken çığlıklar	 atmıştı.	 Başka	 bir	 çocuk,	 bir	 merdiven	 bacasından	 aşağı	 düşüp	 bacaklarını	 kırmıştı.	 Ve	 iki muhafız,	 yan	 tünellerden	 birini	 araştırırken	 kaybolmuştu.	 Diğer	 muhafızlar,	 taşın	 içinden	 kaybolan adamların	 sesinin	 geldiğine	 dair	 yemin	 etmişti	 ama	 Jaime’nin	 adamları	 duvarı	 yıktığında,	 diğer	 tarafta sadece	 moloz	 ve	 toprakla	 karşılaşmıştı.	 “İblis	 küçük	 ve	 kurnaz.	 Hâlâ	 duvarların	 içinde	 olabilir.	 Eğer öyleyse,	duman	onu	dışarı	çıkarır.” </p>
<p class="calibre1">“Tyrion	hâlâ	kalede	saklanıyorsa	bile	El	Kulesinde	saklanmıyor.	Kuleyi	iskelete	çevirdik.” </p>
<p class="calibre1">“Keşke	 bu	 berbat	 kalenin	 geri	 kalanına	 da	 aynı	 şeyi	 yapabilseydik,”	 dedi	 Cersei.	 “Savaştan	 sonra, nehrin	 ötesinde	 yeni	 bir	 saray	 inşa	 ettireceğim.”	 Bunu	 iki	 gece	 evvel	 rüyasında	 görmüştü;	 ağaçlarla	 ve bahçelerle	çevrili,	Kral	Topraklarının	pis	kokusundan	ve	gürültüsünden	uzak,	beyaz,	olağanüstü	bir	kale. </p>
<p class="calibre1">“Bu	 şehir	 bir	 lağım	 çukuru.	 Yarım	 sikke	 için	 meclisi	 Lannis	 Limanı’na	 taşır	 ve	 diyarı	 Casterly Kayası’ndan	yönetirdim.” </p>
<p class="calibre1">“Bu	 El	 Kulesi’ni	 yakmaktan	 bile	 daha	 büyük	 bir	 saçmalık	 olur.	 Tommen,	 Demir	 Taht’ta	 oturduğu sürece	diyar	onu	gerçek	kral	olarak	görür.	Çocuğu	Kaya’nın	altına	saklarsan,	onu	diğer	taht	taliplerinden birine	dönüştürürsün,	Stannis’ten	farkı	kalmaz.” </p>
<p class="calibre1"><a id="p121"></a>“Bunun	 farkındayım,”	 dedi	 kraliçe	 sertçe.	 “Meclisi	 Lannis	 Limanı’na	 taşımak	  <i class="calibre4">istediğimi</i>	 söyledim, taşıyacağımı	değil.	Sen	her	zaman	bu	kadar	yavaş	mıydın	yoksa	bir	elini	kaybetmek	seni	aptal	mı	yaptı?” </p>
<p class="calibre1">Jaime,	Cersei’nin	sözlerini	duymazdan	geldi.	“Eğer	alevler	kulenin	ötesine	sıçrarsa,	niyetin	olsa	da olmasa	da	kaleyi	yakarsın.	Çılgınateş	çok	tehlikelidir.” </p>
<p class="calibre1">“Lord	 Hallyne,	 alev	 kehanetçilerinin	 yangını	 kontrol	 altında	 tutabileceğine	 dair	 güvence	 verdi.” </p>
<p class="calibre1">Simyacılar	Loncası	on	beş	gündür	taze	çılgınateş	mayalıyordu.	“Bırak	da	alevleri	bütün	Kral	Toprakları görsün.	Düşmanlarımıza	bir	ders	olur.” </p>
<p class="calibre1">“İşte	şimdi	Aerys	gibi	konuştun.” </p>
<p class="calibre1">Cersei’nin	burun	delikleri	genişledi.	“Diline	dikkat	et	sör.” </p>
<p class="calibre1">“Ben	de	seni	seviyorum	tatlı	kardeşim.” </p>
<p class="calibre1">Jaime	 gittikten	 sonra,  <i class="calibre4">bu	 sefil	 yaratığı	 nasıl	 sevebildim</i>?	 diye	 merak	 etti	 Cersei.  <i class="calibre4">O	 senin	 ikizindi,</i> <i class="calibre4">gölgendi,	 diğer	 yarındı</i>,	 diye	 fısıldadı	 başka	 bir	 ses.  <i class="calibre4">Belki	 bir	 zamanlar, </i>	 diye	 düşündü	 Cersei.  <i class="calibre4">Artık</i> <i class="calibre4">değil.	O	benim	için	bir	yabancı	şimdi. </i></p>
<p class="calibre1">Joffrey’nin	muhteşem	nikâhıyla	kıyaslandığında,	Tommen’ın	düğünü	küçük	ve	mütevazı	bir	hadiseydi. </p>
<p class="calibre1">Başta	 kraliçe	 olmak	 üzere,	 kimse	 israfa	 kaçan	 bir	 tören	 daha	 istememişti.	 Başta	 Tyrelller	 olmak	 üzere, kimse	 öyle	 bir	 törenin	 masrafını	 ödemek	 de	 istememişti.	 Böylece	 genç	 kral,	 Kızıl	 Kale’nin	 kraliyet septinde,	 aynı	 kadının	 kralın	 ağabeyiyle	 evlendiğine	 şahit	 olmuş	 bin	 yerine	 yüzden	 az	 konuğun	 önünde, Margaery	Tyrell’le	evlendi. </p>
<p class="calibre1">Gelin	alımlı,	neşeli	ve	güzeldi;	damat	hâlâ	bebek	yüzlü	ve	tombul.	Tommen,	evlilik	yeminini	tiz	ve çocuksu	bir	sesle	ezberden	okudu,	Mace	Tyrell’in	iki	kez	dul	kızına	aşk	ve	bağlılık	sözü	verdi.	Margaery, Joffrey	ile	evlenirken	giydiği	elbiseyi	giymişti;	ince	fildişi	ipek,	Myr	danteli	ve	küçük	incilerden	oluşan gösterişli	bir	kıyafet.	Cersei	hâlâ	siyahlar	içindeydi;	katledilmiş	ilk	oğlunun	yasını	tuttuğunu	gösteriyordu. </p>
<p class="calibre1">Joff’un	dulu	gülmekten,	içmekten,	dans	etmekten	ve	merhum	kocasının	bütün	hatırasını	bir	kenara	atmaktan memnun	olabilirdi	ama	Cersei	oğlunu	o	kadar	kolay	unutmayacaktı. </p>
<p class="calibre1"> <i class="calibre4">Bu	yanlış, </i>	diye	düşündü.  <i class="calibre4">Çok	erken.	Bir	yıl,	iki	yıl,	bu	yeterli	bir	zaman	olurdu.	Yüksek	Bahçe	bir</i> <i class="calibre4">nişanla	yetinmeliydi. </i>	 Cersei	 döndü	 ve	 karısıyla	 annesinin	 arasında	 duran	 Mace	 Tyrell’e	 baktı.  <i class="calibre4">Beni	 bu</i> <i class="calibre4">düğün	maskaralığına	mecbur	ettiniz	lordum	ve	bunu	çabuk	unutmayacağım. </i></p>
<p class="calibre1">Sıra	 pelerinleri	 değiştirmeye	 geldiğinde,	 gelin	 zarifçe	 dizlerinin	 üstüne	 çöktü.	 Tommen,	 Robert’ın kendi	 düğününde	 Cersei’ye	 giydirdiği,	 altın	 dokuma	 kumaştan	 dikilmiş	 ve	 sırtına	 oniks	 boncuklarla Baratheon	geyiği	işlenmiş	ağır	pelerini	Margaery’ye	giydirdi.	Cersei,	Joffrey’nin	kullandığı	kırmızı	ipek pelerini	 kullanmak	 istemişti.	 Tyrelller’e,	 “Bu,	 lord	 babamın	 leydi	 annemle	 evlenirken	 kullandığı pelerindi,”	diye	açıklamıştı	ama	Diken	Kraliçesi	buna	da	ayak	diremişti.	“O	eski	şey	mi?”	demişti	yaşlı cadı.	 “Bana	 biraz	 pejmürde	 görünüyor...	 ve	 nasıl	 desem...	 şanssız?	 Üstelik	 bir	  <i class="calibre4">geyik, </i>	 Kral	 Robert’ın meşru	oğlu	için	daha	münasip	olmaz	mı?	Benim	zamanımda,	bir	gelin	kocasının	renklerini	kuşanırdı,	leydi annesininkileri	değil.” </p>
<p class="calibre1">Stannis	 ve	 onun	 iğrenç	 mektubu	 sağolsun,	 hâlihazırda	 Tommenin	 soyu	 hakkında	 çok	 fazla	 dedikodu vardı.	 Cersei,	 Margaery’nin	 Lannister	 kırmızı	 giymesi	 için	 ısrar	 ederek	 alevleri	 körüklemeye	 cesaret edememişti,	bu	yüzden	mümkün	olduğunca	nazik	bir	şekilde	teslim	olmuştu.	Fakat	tören	sırasında,	bütün	o altın	ve	oniks	görüntüsü	Cersei’yi	pişmanlıkla	doldurdu.  <i class="calibre4">Tyrelller’e	ne	kadar	çok	şey	verirsek,	bizden	o</i> <i class="calibre4">kadar	fazlasını	istiyorlar. </i></p>
<p class="calibre1">Bütün	 yeminler	 edildiğinde,	 kral	 ve	 yeni	 kraliçe	 tebrikleri	 kabul	 etmek	 üzere	 septin	 dışına	 çıktı. </p>
<p class="calibre1">Cersei’ye	 merhum	 kocasını	 anımsatan	 budala	 bir	 şövalye	 olan	 Lyle	 Crakehall,	 “Artık	 Batıdiyar’ın	 iki kraliçesi	var.	Ve	genç	olan,	yaşlı	olan	kadar	güzel,”	diye	haykırdı.	Cersei	adamı	tokatlayabilirdi.	Gyles Rosby,	 Cersei’nin	 elini	 öpmeye	 niyetlendi	 ama	 sadece	 parmaklarına	 öksürmeyi	 başarabildi.	 Lord Redwyne,	Cersei’nin	tek	yanağını	öptü,	Mace	Tyrell	de	iki	yanağını	birden.	Yüce	Üstat	Pycell,	Cersei’ye, </p>
<p class="calibre1"><a id="p122"></a>bir	 oğul	 kaybetmekten	 ziyade	 bir	 kız	 kazandığını	 söyledi.	 Cersei	 en	 azından	 Leydi	 Tanda’nın	 ağlamaklı kucaklamalarından	kurtulmuştu;	Stokeworth	kadınlarının	hiçbiri	düğüne	gelmemişti	ve	kraliçe	bunun	için müteşekkirdi. </p>
<p class="calibre1">Kevan	Lannister	septten	çıkan	konukların	arasındaydı.	Kraliçe,	“Anlıyorum	ki	bizi	başka	bir	düğün için	terk	etmek	niyetindesin,”	dedi	adama. </p>
<p class="calibre1">“Serttaş,	Darry	Kalesi’ni	ıskartalardan	temizledi,”	diye	karşılık	verdi	Kevan.	“Lancel’in	müstakbel karısı	bizi	orada	bekliyor.” </p>
<p class="calibre1">“Leydi	karın	nikâh	töreni	için	sana	katılacak	mı?” </p>
<p class="calibre1">“Nehir	 toprakları	 hâlâ	 çok	 tehlikeli.	 Vargo	 Hoat’un	 pislikleri	 hâlâ	 arazide.	 Beric	 Dondarrion	 da Freyler’i	asıyor.	Sandor	Clegane’in	ona	katıldığı	doğru	mu?” </p>
<p class="calibre1"> <i class="calibre4">Bunu	 nereden	 biliyor</i>?	 “Bazıları	 öyle	 diyor.	 Haberler	 çelişkili.”	 Kuzgun	 dün	 gece,	 Üç	 Dişli Mızrak’ın	 ağzına	 yakın	 bir	 adanın	 üstünde	 bulunan	 bir	 septten	 gelmişti.	 Septin	 yakınındaki	 Tuzçukuru Kasabası,	 bir	 haydut	 çetesi	 tarafından	 vahşice	 yağmalanmıştı.	 Yağmadan	 sağ	 kurtulan	 insanlardan bazıları,	 haydutların	 arasında,	 tazı	 başı	 şeklinde	 bir	 miğfer	 takan	 canavar	 gibi	 bir	 adam	 olduğunu	 iddia etmişti,	 iddialara	 göre	 bu	 canavar,	 onlarca	 adam	 öldürmüş	 ve	 on	 iki	 yaşında	 bir	 kıza	 tecavüz	 etmişti. </p>
<p class="calibre1">“Lancel,	nehir	topraklarında	yeniden	kral	huzuru	tesis	etmek	için	hem	Clegane’in	hem	de	Lord	Berric’in peşine	düşecektir	şüphesiz.”	Sör	Kevan	bir	an	için	Cersei’nin	gözlerinin	içine	baktı.	“Sandor	Clegane’in hakkından	gelecek	adam	benim	oğlum	değil.”  <i class="calibre4">En	azından	bu	konuda	hemfikiriz. </i>	“Ama	babası	olabilir.” </p>
<p class="calibre1">Sör	Kevan’ın	ağzı	gerildi.	“Eğer	Kaya’da	hizmetime	ihtiyaç	duyulmuyorsa...	” </p>
<p class="calibre1"> <i class="calibre4">Hizmetine	burada	ihtiyaç	duyuluyordu. </i>	Cersei,	kuzeni	Damion	Lannister’ı	Kaya’nın	kale	kumandanı ilan	etmişti.	Bir	diğer	kuzen	olan	Sör	Devan	Lannister’ı	da	Batı	Muhafızı	olarak	atamıştı.  <i class="calibre4">Küstahlığın	bir</i> <i class="calibre4">bedeli	var	amca. </i>	“Bize	Sandor’un	kafasını	getirirsen	Majesteleri’nin	çok	minnettar	olur.	Joff	o	adamdan hoşlanıyordu	ama	Tommen	ondan	her	zaman	korkmuştu...	görünüşe	göre,	haklıydı.” </p>
<p class="calibre1">“Bir	köpek	vahşileştiğinde,	suç	sahibindedir,”	dedi	Sör	Kevan.	Sonra	dönüp	uzaklaştı. </p>
<p class="calibre1">Jaime,	Cersei’yi,	ziyafetin	hazırlandığı	Küçük	Salon’a	götürdü.	Yan	yana	yürürlerken,	“Bütün	bunlar için	 seni	 suçluyorum,”	 diye	 fısıldadı	 kraliçe.	 “<i class="calibre4">Bırak	 evlensinler</i>,	 dedin.	 Margaery’nin	 Joffrey	 için	 yas tutuyor	 olması	 gerekirdi,	 onun	 kardeşiyle	 evlenmesi	 değil.	 Keder	 yüzünden	 en	 az	 benim	 kadar	 perişan olmalıydı.	 Onun	 bir	 bakire	 olduğuna	 inanmıyorum.	 Renly’nin	 bir	 aleti	 vardı	 değil	 mi?	 O	 Robert’ın kardeşiydi,	 Robert’ın	  <i class="calibre4">kesinlikle</i>	 bir	 aleti	 vardı.	 Eğer	 şu	 iğrenç	 yaşlı	 cadı,	 oğlumun	 Margaery’yle yatmasına	izin	vereceğimi	sanıyorsa...” </p>
<p class="calibre1">“Çok	yakında	Leydi	Olenna’dan	kurtulacaksın,”	dedi	Jaime	sessizce.	“Yarın	sabah	Yüksek	Bahçe’ye</p>
<p class="calibre1">dönüyor.” </p>
<p class="calibre1">“Öyle	diyor.”	Cersei	Tyrelller’in	hiçbir	sözüne	güvenmiyordu. </p>
<p class="calibre1">“Gidiyor,”	diye	ısrar	etti	Jaime.	“Mace,	Tyrell	kuvvetinin	yarısını	Fırtına	Burnu’na	götürüyor.	Diğer yarısı	da,	Parlaksu	üzerindeki	iddiasını	ispatlamak	için	Menzil’e	dönen	Sör	Garlan’la	gidiyor.	Birkaç	gün daha,	 sonra	 Kral	 Topraklarında	 Margaery’den,	 onun	 leydilerinden	 ve	 birkaç	 muhafızdan	 başka	 gül kalmayacak.” </p>
<p class="calibre1">“Ve	Sör	Loras.	Yoksa	 <i class="calibre4">Yeminli	Kardeşini</i>	unuttun	mu?” </p>
<p class="calibre1">“Sör	Loras,	Kral	Muhafızlarının	şövalyesi.” </p>
<p class="calibre1">“Sör	Loras	öyle	Tyrell	ki	gül	suyu	işiyor.	Ona	asla	beyaz	pelerin	verilmemeliydi.” </p>
<p class="calibre1">“Benim	tercihim	de	o	olmazdı	ama	kimse	bana	danışma	zahmetinde	bulunmadı.	Loras	başarılı	olacak</p>
<p class="calibre1">sanırım.	Bir	adam	o	pelerini	giydiğinde,	pelerin	onu	değiştirir.” </p>
<p class="calibre1"> <i class="calibre4">“Seni</i>	değiştirdiği	kesin,	üstelik	iyiye	doğru	değil.” </p>
<p class="calibre1">“Ben	de	seni	seviyorum	tatlı	kardeşim.”	Jaime,	Cersei	için	kapıyı	açtı	ve	kardeşini	yüksek	masaya, kralın	yanındaki	koltuğa	götürdü.	Margaery,	Tommen’ın	diğer	yanındaki	şeref	koltuğunda	oturacaktı.	Kız, </p>
<p class="calibre1"><a id="p123"></a>küçük	 kralın	 kolunda	 içeri	 girdiğinde	 durdu	 ve	 Cersei’ye	 sarılıp	 onun	 yanaklarını	 öptü.	 “Majesteleri,” </p>
<p class="calibre1">dedi	cilalı	pirinç	kadar	parlak	bir	sesle,	“artık	ikinci	bir	annem	varmış	gibi	hissediyorum.	Yakın	olmamız ve	tatlı	oğlunuza	beslediğimiz	sevgiyle	birleşmemiz	için	dua	ediyorum.” </p>
<p class="calibre1">“Ben	iki	oğlumu	da	severdim.” </p>
<p class="calibre1">“Joffrey	 benim	 de	 dualarımda,”	 dedi	 Margaery.	 “İyi	 tanıma	 şansına	 erişememiş	 olsam	 da,	 onu yürekten	sevdim.” </p>
<p class="calibre1"> <i class="calibre4">Yalancı, </i>	 diye	 düşündü	 kraliçe.  <i class="calibre4">Onu	 bir	 an	 için	 bile	 sevseydin,	 onun	 kardeşiyle	 evlenmek	 için</i> <i class="calibre4">böylesine	 münasebetsiz	 bir	 telaş	 içinde	 olmazdın.	 Senin	 tek	 istediğin	 Joffrey’nin	 tacıydı. </i>	 Cersei, utangaç	gelini	hemen	oracıkta,	yüksek	platformda,	sarayın	yarısının	önünde	tokatlayabilirdi. </p>
<p class="calibre1">Tören	 gibi,	 düğün	 ziyafeti	 de	 mütevazıydı.	 Bütün	 hazırlıkları	 Leydi	 Allerie	 yapmıştı;	 Cersei, Joffrey’nin	düğününde	olanlardan	sonra	bu	korkutucu	işle	tekrar	yüzleşmeye	cesaret	edememişti.	Sadece yedi	 çeşit	 yemek	 servis	 edildi.	 Yağ	 Toparı	 ve	 Ay	 Oğlan	 yemeklerin	 arasında	 konukları	 eğlendirdi	 ve misafirler	yemek	yerken	müzisyenler	şarkılar	çaldı.	Gaydalar,	kemanlar,	bir	ut,	bir	flüt	ve	bir	yüksek	arp vardı.	 Ziyafetteki	 tek	 şarkıcı	 Leydi	 Margaery’nin	 gözdelerinden	 biriydi;	 gösterişli,	 heyecanlı, kıyafetlerinde	mavinin	her	tonu	olan	ve	kendisine	Mavi	Ozan	diyen	genç	bir	adam.	Mavi	Ozan	birkaç	aşk şarkısı	 söyleyip	 çekildi.	 “Ne	 büyük	 hayal	 kırıklığı,”	 diye	 şikâyet	 etti	 Leydi	 Olenna.	 “Castamere Yağmurları’nı	duymayı	umut	ediyordum.” </p>
<p class="calibre1">Cersei	yaşlı	kadına	ne	zaman	baksa,	gözlerinin	önüne	Kurbağa	Maggy’nin	buruşuk,	korkunç	ve	bilge</p>
<p class="calibre1">yüzü	 geliyordu.  <i class="calibre4">Bütün	 yaşlı	 kadınlar	 birbirine	 benziyor</i>,	 demeye	 çalıştı	 kendine,  <i class="calibre4">hepsi	 bu. </i>	 Aslında kambur	büyücü,	Diken	Kraliçesine	hiç	benzemiyordu	ama	her	nasılsa,	Leydi	Olenna’nın	o	çirkin	ve	küçük gülümsemesi	 Cersei’yi	 tekrar	 Maggy’nin	 çadırına	 götürmeye	 yetiyordu.	 Cersei,	 tuhaf	 doğu	 baharatlarını anımsatan	kokuyu	ve	 onun	parmaklarından	kan	 emen	Maggy’nin	diş	 etlerinin	yumuşaklığını	hatırlıyordu. </p>
<p class="calibre1">Islak,	kırmızı	ve	parlak	dudaklarıyla,  <i class="calibre4">kraliçe	olacaksın</i>,	 demişti	 yaşlı	 kadın.  <i class="calibre4">Sonra	 daha	 genç	 ve	 daha</i> <i class="calibre4">güzel	bir	kraliçe	gelecek	seni	devirecek	ve	değer	verdiğin	her	şeyi	elinden	alacak. </i></p>
<p class="calibre1">Cersei,	Tommenin	arkasına,	Margaery’nin	babasıyla	oturup	güldüğü	yere	baktı.  <i class="calibre4">Yeterince	güzel, </i>	diye kabul	 etmek	 zorunda	 kaldı,  <i class="calibre4">ama	 bu	 güzelliğin	 çoğu	 gençliğinden	 geliyor.	 Belli	 bir	 yaşta	 köylü	 kızlar</i> <i class="calibre4">bile	 güzeldir;	 hâlâ	 taze	 masum	 ve	 bozulmamış	 oldukları	 zamanlarda.	 Üstelik	 çoğu,	 Margaery	 gibi</i> <i class="calibre4">kahverengi	 saçlara	 ve	 gözlere	 sahiptir.	 Sadece	 bir	 aptal	 onun	 benden	 daha	 güzel	 olduğunu	 iddia</i> <i class="calibre4">edebilir. </i>	Fakat	dünya	aptallarla	doluydu.	Tommen’ın	sarayı	da	öyle. </p>
<p class="calibre1">Mace	 Tyrell	 şerefe	 kadeh	 kaldırmak	 için	 ayağa	 kalktığında	 Cersei’nin	 ruh	 hâli	 düzelmedi.	 Adam, altın	 kadehini	 iyice	 yukarı	 kaldırdı,	 küçük	 kızına	 gülümsedi	 ve	 gürleyen	 bir	 sesle,	 “<i class="calibre4">Kral	 ve	 kraliçeye! </i>” </p>
<p class="calibre1">dedi.	Diğer	koyunlar	onunla	birlikte	 <i class="calibre4">meeeeeeeee</i> ledi.	Kupalarını	birbirine	vurarak,	“<i class="calibre4">Kral	ve	kraliçeye!” </i></p>
<p class="calibre1">diye	bağırdılar.	“<i class="calibre4">Kral	ve	kraliçeye! </i>”	Cersei’nin	onlarla	birlikte	içmekten	başka	şansı	yoktu.	Konukların tek	 yüzü	 olsun	 isterdi,	 böylece	 şarabını	 onların	 gözlerinin	 içine	 fırlatır	 ve	 onlara	 gerçek	 kraliçenin	  <i class="calibre4">o</i> olduğunu	 hatırlatırdı.	 Tyrell	 dalkavuklarından,	 Cersei’yi	 hatırlıyormuş	 gibi	 görünen	 tek	 kişi	 Paxter Redwyne’di,	 adam	 hafifçe	 sallanarak	 ayağa	 kalktı	 ve	 kadehini	 kaldırdı,  <i class="calibre4">“iki	 kraliçemize	 birden!” </i>	 diye cıvıldadı.  <i class="calibre4">“Genç	kraliçemize	ve	yaşlı	kraliçemize! </i>” </p>
<p class="calibre1">Cersei	birçok	kadeh	şarap	içti	ve	altın	tabaktaki	yemeğinden	sadece	birkaç	lokma	aldı.	Jaime	daha da	az	yedi,	yüksek	platformdaki	yerine	çok	ender	oturdu.	Cersei,	salonda	gezinen	ve	arkalarında	kimsenin saklanmadığından	 emin	 olmak	 için	 sağlam	 eliyle	 duvar	 halılarını	 çekiştiren	 kardeşini	 izlerken,  <i class="calibre4">o	 da</i> <i class="calibre4">benim	 kadar	 endişeli, </i>	 diye	 düşündü.	 Binanın	 çevresine	 Lannister	 mızrakçıları	 yerleştirilmişti,	 Cersei biliyordu.	 Bir	 kapıyı	 Sör	 Osmund	 Karakazan,	 diğerini	 de	 Meryn	 Trant	 koruyordu.	 Balon	 Swann,	 kralın koltuğunun	arkasında	duruyordu,	kraliçenin	koltuğunun	arkasında	Loras	Tyrell	vardı.	Beyaz	şövalyelerin taşıdığı	kılıçlar	dışında,	salona	kılıç	sokulmasına	izin	verilmemişti. </p>
<p class="calibre1"> <i class="calibre4">Oğlum	güvende</i>,	dedi	Cersei	kendi	kendine.  <i class="calibre4">Ona	hiçbir	zarar	gelemez,	burada	değil,	şimdi	değil. </i></p>
<p class="calibre1"><a id="p124"></a>Fakat	ne	zaman	Tommen’a	baksa,	kendi	boğazını	parçalayan	Joffrey’yi	görüyordu.	Ve	Tommen	öksürmeye başladığında	kraliçenin	kalbi	bir	an	için	durdu.	Cersei	oğluna	ulaşmak	için	acele	ederken	bir	hizmetçi	kızı yere	devirdi. </p>
<p class="calibre1">Margaery	Tyrell	gülümseyerek,	“Yanlış	yere	giden	bir	yudum	şarap	sadece,”	dedi.	Tommen’ın	elini</p>
<p class="calibre1">kendi	elinin	içine	alıp	çocuğun	parmaklarını	öptü.	“Benim	küçük	aşkım,	daha	minik	yudumlar	almalısın. </p>
<p class="calibre1">Bak,	leydi	anneni	ölümüne	korkuttun.” </p>
<p class="calibre1">“Özür	dilerim	anne,”	dedi	Tommen	utanmış	bir	hâlde. </p>
<p class="calibre1">Cersei	 bu	 kadarına	 dayanamazdı.	 Gözlerinde	 biriken	 yaşları	 hissettiğinde,  <i class="calibre4">beni	 ağlarken</i> <i class="calibre4">görmelerine	müsaade	edemem</i>,	diye	düşündü.	Sör	Meryn	Trant’i	geçti	ve	arka	koridora	çıktı.	Bir	mumun altında	yalnız	kaldığında	küçük	bir	hıçkırığa	izin	verdi,	sonra	bir	başkasına.  <i class="calibre4">Bir	 kadın	 ağlayabilir	 ama</i> <i class="calibre4">bir	kraliçe	ağlayamaz. </i></p>
<p class="calibre1">“Majesteleri?”	dedi	Cersei’nin	arkasından	gelen	bir	ses.	“Rahatsız	ediyor	muyum?” </p>
<p class="calibre1">Doğu	aksanıyla	tatlanmış	bir	kadın	sesiydi.	Cersei	bir	an, </p>
<p class="calibre1">Kurbağa	Maggy’nin	mezardan	seslendiğini	düşünüp	korktu.	Ama	konuşan	Merryweatherin	karısıydı; </p>
<p class="calibre1">Lord	 Ortonin	 sürgündeyken	 evlendiği	 ve	 Uzunmasa’ya	 getirdiği	 kara	 gözlü	 güzellik.	 Cersei	 kendini, </p>
<p class="calibre1">“Küçük	Salon	çok	havasız,”	derken	duydu.	“Duman	gözlerimi	sulandırdı.” </p>
<p class="calibre1">“Benim	gözlerimi	de	Majesteleri.”	Leydi	Merryweather	kraliçe	kadar	uzundu	ama	kraliçe	sarışınken</p>
<p class="calibre1">o	 esmerdi,	 kuzgun	 saçlı	 ve	 buğday	 tenliydi,	 Cersei’den	 on	 yaş	 gençti.	 Kraliçeye	 ipek	 ve	 dantelden yapılmış	soluk	mavi	bir	mendil	uzattı.	“Benim	de	bir	oğlum	var.	Onun	evlendiği	gün	gözlerimden	nehirler akacağını	biliyorum.” </p>
<p class="calibre1">Cersei	 yanaklarını	 kuruladı,	 gözyaşlarının	 görülmesine	 izin	 verdiği	 için	 öfkeliydi.	 Sert	 bir sesle,’’Teşekkürler,”	dedi. </p>
<p class="calibre1">“Majesteleri,	 ben...”	 Myrli	 kadın	 sesini	 alçalttı.	 “Bilmeniz	 gereken	 bir	 şey	 var.	 Hizmetçiniz	 satın alındı.	Yaptığınız	her	şeyi	Leydi	Margaery’ye	anlatıyor.” </p>
<p class="calibre1">“Senelle	 mi?”	 Kraliçenin	 midesi	 ani	 bir	 öfkeyle	 burkuldu.	 Onun	 güvenebileceği	 kimse	 yok	 muydu? </p>
<p class="calibre1">“Bundan	emin	misiniz?” </p>
<p class="calibre1">“Onu	 takip	 ettirin.	 Margaery	 onunla	 asla	 doğrudan	 temas	 kurmuyor.	 Margaery’nin	 kuzenleri	 onun kuzgunlarıdır.	Mesajları	onlar	getiriyor.	Bazen	Elinor,	bazen	Alla,	bazen	de	Megga.	Her	biri	Margaery’ye bir	 kardeş	 kadar	 yakın.	 Septte	 buluşup	 dua	 ediyormuş	 gibi	 yapıyorlar.	 Yarın	 sabah	 septin	 galerisine	 bir adam	yerleştirin.	Adamınız,	Senelle’in,	Bakire’nin	mihrabının	altında	Megga’yla	fısıldaştığını	görecek.” </p>
<p class="calibre1">“Eğer	 bu	 doğruysa,	 neden	 bana	 söylüyorsunuz?	 Siz	 Margaery’nin	 eşlikçilerinden	 birisiniz.	 Neden ona	ihanet	ediyorsunuz?”	Cersei	şüphe	duymayı	babasının	dizlerinde	öğrenmişti;	bu	bir	tuzak	olabilirdi, aslanla	gülün	arasına	nifak	tohumu	ekmek	için	söylenmiş	bir	yalan	olabilirdi. </p>
<p class="calibre1">Kadın	siyah	saçlarını	sallayarak,	“Uzunmasa,	Yüksek	Bahçe’ye	yemin	vermiş	olabilir,”	dedi,	“lâkin ben	 Myrli’yim,	 benim	 sadakatim	 kocama	 ve	 oğlumadır.	 Onlar	 için	 en	 iyisini	 isterim.”	 “Anlıyorum.” </p>
<p class="calibre1">Koridorun	 darlığında,	 Cersei	 diğer	 kadının	 parfümünün	 kokusunu	 alabiliyordu;	 yosun,	 toprak	 ve	 vahşi çiçeklerin	 konuştuğu	 misk	 kokulu	 bir	 esans.	 Ve	 parfümün	 altından	 ihtiras	 kokusu	 geliyordu.  <i class="calibre4">Tyrion’ın</i> <i class="calibre4">duruşmasında	şahitlik	etti, </i>	diye	hatırladı	Cersei.  <i class="calibre4">Tyrion’ın	Joff	un	kadehine	zehir	koyduğunu	gördü	ve</i> <i class="calibre4">bunu	 söylemekten	 korkmadı. </i>	 “Bunu	 araştıracağım,”	 diye	 söz	 verdi.	 “Eğer	 söylediğiniz	 doğruysa, ödüllendirileceksiniz.”  <i class="calibre4">Ve	 eğer	 bana	 yalan	 söylediysen	 dilini	 alacağım,	 kocanın	 arazilerini	 ve</i> <i class="calibre4">altınlarını	da. </i></p>
<p class="calibre1">“Majesteleri	çok	nazik	ve	güzel.”	Leydi	Merryweather	gülümsedi.	Dişleri	beyazdı,	dudakları	dolgun ve	kara. </p>
<p class="calibre1">Kraliçe	Küçük	Salon’a	döndüğünde,	Jaime’nin	huzursuzca	volta	attığını	gördü.	“Yanlış	yere	giden	bir yudum	şaraptı	sadece.	Ama	beni	de	telaşlandırdı.” </p>
<p class="calibre1"><a id="p125"></a>“Midem	öyle	bir	düğümlendi	ki	yemek	yiyemem,”	diye	homurdandı	Cersei.	“Şarabın	tadı	safra	gibi. </p>
<p class="calibre1">Bu	düğün	bir	hataydı.”	“Bu	düğün	gerekliydi.	Çocuk	güvende.” </p>
<p class="calibre1">“Aptal.	Taç	takan	hiç	kimse	asla	güvende	değildir.”	Cersei	salona	baktı.	Mace	Tyrell,	şövalyelerinin arasında	 gülüyordu.	 Lord	 Redwyne	 ve	 Lord	 Rowan	 gizli	 gizli	 konuşuyordu.	 Sör	 Kevan	 salonun	 arka tarafında	 düşünceli	 bir	 hâlde	 oturmuş	 şarap	 içiyordu.	 Lancel	 bir	 rahibe	 bir	 şeyler	 fısıldıyordu.	 Senelle aşağıdaki	 masa	 boyunca	 hareket	 ediyor	 ve	 gelinin	 kuzenlerinin	 kadehlerini	 kan	 kırmızısı	 şarapla dolduruyordu.  <i class="calibre4">Güvenebileceğim	 kimse	 yok, </i>	 diye	 düşündü	 Cersei	 öfkeyle,  <i class="calibre4">Jaime	 bile.	 Hepsini</i> <i class="calibre4">göndermem	ve	kralın	etrafını	kendi	insanlarımla	sarmam	gerek. </i></p>
<p class="calibre1">Tatlılar,	 cevizler	 ve	 peynir	 servis	 edilip	 boş	 tabaklar	 kaldırıldıktan	 sonra,	 Margaery	 ve	 Tommen dans	etmeye	başladılar,	salonda	dönüp	dururken	epey	tuhaf	görünüyorlardı.	Tyrell	kızı,	küçük	kocasından en	 az	 kırk	 beş	 santim	 uzundu	 ve	 Tommen	 en	 hafif	 tabiriyle	 beceriksiz	 bir	 dansçıydı,	 Joffrey’nin	 doğal zarafetinden	yoksundu.	Bununla	birlikte,	büyük	bir	azimle	elinden	gelenin	en	iyisini	yapıyordu	ve	kendini düşürdüğü	 komik	 durumun	 farkında	 değilmiş	 gibi	 görünüyordu.	 Ve	 Bakire	 Margaery	 kralla	 işini	 bitirir bitirmez	 kızın	 kuzenleri	 geldi;	 art	 arda,	 Majestelerinin	 onlarla	 da	 dans	 etmesi	 için	 ısrar	 ederek.	 Onları seyrederken,  <i class="calibre4">dans	 bittiğinde	 Tommen	 bir	 soytarı	 gibi	 tökezleyip	 sallanacak, </i>	 diye	 düşündü	 Cersei. </p>
<p class="calibre1"> <i class="calibre4">Sarayın	yarısı	onun	arkasından	gülecek. </i></p>
<p class="calibre1">Alla,	Elinor	ve	Megga	sırayla	Tommen’la	dans	ederken,	Margaery	önce	babasıyla,	sonra	da	ağabeyi</p>
<p class="calibre1">Loras’la	 dans	 etti.	 Çiçek	 Şövalyesi	 beyaz	 ipekler	 içindeydi,	 beline	 altın	 güllerden	 oluşan	 bir	 kemer takmıştı	ve	pelerininin	yakasını	yeşim	taşından	oyulmuş	bir	gülle	tutturmuştu.	Cersei	onları	izlerken,  <i class="calibre4">ikiz</i> <i class="calibre4">olabilirlerdi, </i>	 diye	 düşündü.	 Sör	 Loras	 kız	 kardeşinden	 bir	 yaş	 büyüktü	 ama	 ikisi	 de	 aynı	 kahverengi gözlere,	tembel	bukleler	hâlinde	omuzlarına	dökülen	aynı	kahverengi	gür	saçlara	ve	aynı	pürüzsüz	cilde sahipti.  <i class="calibre4">Birkaç	 iltihaplı	 sivilce	 onlara	 bir	 parça	 tevazu	 öğretirdi. </i>	 Loras	 daha	 uzundu,	 yüzünde kahverengi	 ayva	 tüyleri	 vardı	 ve	 Margaery	 bir	 kadın	 şekline	 sahipti	 ama	 bunun	 dışında,	 Jaime’yle Cersei’den	fazla	aynı	görünüyorlardı.	Cersei	bundan	da	rahatsız	oldu. </p>
<p class="calibre1">Kendi	 ikizi	 Cersei’nin	 düşüncelerini	 böldü.	 “Majesteleri	 beyaz	 şövalyesini	 bir	 dansla	 onurlandırır mı?” </p>
<p class="calibre1">Cersei,	Jaime’ye	dondurucu	bir	bakış	attı.	“Ve	beni	şu	bilek	kökünle	yoklamana	müsaade	mi	edeyim? </p>
<p class="calibre1">Hayır.	 Lâkin	 şarap	 kadehimi	 doldurmana	 izin	 verebilirim.	 Bu	 işi	 şarabı	 dökmeden	 yapabileceğini düşünüyorsan	tabii.” </p>
<p class="calibre1">“Benim	 gibi	 bir	 kötürüm	 mü?	 Pek	 mümkün	 değil.”	 Jaime	 uzaklaştı	 ve	 salonu	 bir	 kez	 daha	 dolaştı. </p>
<p class="calibre1">Kraliçe	kendi	kadehini	kendi	doldurmak	zorunda	kaldı. </p>
<p class="calibre1">Cersei,	 Mace	 Tyrell’i	 de	 reddetti,	 sonra	 da	 Lancel’i.	 Diğerleri	 ipucunu	 gördü	 ve	 başka	 kimse kraliçeye	 yaklaşmadı.  <i class="calibre4">Sıkı	 dostlarımız	 ve	 sadık	 lordlarımız. </i>	 Cersei	 batılı	 adamlara,	 yani	 babasının yeminli	kılıçlarına	ve	sancak	beylerine	bile	güvenemezdi.	Öz	amcası	onun	düşmanlarıyla	komplo	kuruyor olabilirdi... </p>
<p class="calibre1">Margaery,	kuzeni	Alla’yla	dans	ediyordu,	Megga	da	Sör	Uzun	Tallad’la.	Diğer	kuzen	Elinor,	genç	ve yakışıklı	 Akıntıtaşı	 Piçi	 Aurane	 Su	 ile	 şarap	 içiyordu.	 Kraliçe,	 gri	 yeşil	 gözleri	 ve	 platin	 rengi	 uzun saçları	 olan	 ince	 delikanlıya	 ilk	 kez	 dikkat	 etmiyordu.	 Onu	 ilk	 gördüğünde,	 bir	 an	 için	 Rhaegar Targaryenin	mezardan	döndüğünü	düşünmüştü.  <i class="calibre4">Saçları	yüzünden, </i>	dedi	kendi	kendine.  <i class="calibre4">Rhaegar’ın	 yarısı</i> <i class="calibre4">kadar	 bile	 alımlı	 değil.	 Yüzü	 çok	 dar	 ve	 çenesinde	 şu	 yarık	 var. </i>	 Bununla	 birlikte,	 Velaryonlar	 eski Valyria	soyundan	geliyordu	ve	bazıları	eski	ejderha	krallarının	gümüşi	saçlarına	sahipti. </p>
<p class="calibre1">Tommen	 elma	 turtası	 yemek	 için	 yerine	 döndü.	 Dayısının	 sandalyesi	 boştu.	 En	 sonunda	 kraliçe, Jaime’yi	bir	köşede	Mace	Tyrell’in	oğlu	Garlan’la	konuşurken	buldu.  <i class="calibre4">Konuşacak	neleri	var	ki? </i>	 Menzil, Sör	 Garlan’a	  <i class="calibre4">yiğit</i>	 diyebilirdi	 ama	 Cersei	 ona,	 Margaery’ye	 ya	 da	 Loras’a	 güvendiğinden	 fazla güvenmiyordu.	 Qyburn’ün,	 gardiyanın	 lazımlığının	 altında	 bulduğu	 altın	 sikkeyi	 unutmamıştı.  <i class="calibre4">Yüksek</i></p>
<p class="calibre1"><a id="p126"></a> <i class="calibre4">Bahçe’den	 altın	 bir	 el.	 Ve	 Margaery	 beni	 izletiyor. </i>	 Senelle	 kraliçenin	 kadehini	 doldurmak	 için geldiğinde,	 Cersei	 kadının	 boğazını	 sıkmak	 için	 duyduğu	 arzuyu	 bastırmak	 zorunda	 kaldı.  <i class="calibre4">Bana</i> <i class="calibre4">gülümsemeye	kalkma	seni	hain	sürtük.	Seninle	işim	bitmeden	önce	bana	merhamet	için	yalvaracaksın. </i></p>
<p class="calibre1">Cersei,	Jaime’nin,	“Sanırım	Majesteleri	bir	gece	için	yeterince	şarap	içti,”	dediğini	duydu. </p>
<p class="calibre1"> <i class="calibre4">Hayır, </i>	 diye	 düşündü.  <i class="calibre4">Dünyanın	 bütün	 şarapları	 bile	 bu	 düğünü	 atlatmama	 yetmez. </i>	 Ayağa	 kalktı, çok	 hızlı	 kalkmıştı,	 neredeyse	 düşüyordu.	 Jaime	 onu	 kolundan	 yakalayıp	 dengesini	 sağladı.	 Cersei, Jaime’den	 kurtuldu	 ve	 ellerini	 birbirine	 vurdu.	 Müzik	 sustu,	 sesler	 duruldu.	 “Lordlar	 ve	 leydiler,”	 diye seslendi	 Cersei.	 “Lütfen	 benimle	 dışarı	 gelin.	 Yüksek	 Bahçe	 ile	 Casterly	 Kayası’nın	 birliğini	 ve	 Yedi Krallık’ın	yeni	barış	ve	bereket	çağını	kutlamak	için	bir	mum	yakalım.” </p>
<p class="calibre1">El	Kulesi	ıssız	ve	karanlıktı.	Bir	zamanlar	meşe	kapıların	ve	panjurlu	pencerelerin	olduğu	yerlerde, açık	 ağızlara	 benzeyen	 boşluklar	 vardı.	 Kule,	 hasarlı	 ve	 narin	 olmasına	 rağmen	 dış	 avlunun	 üzerinde yükseliyordu.	Küçük	Salon’dan	sıra	hâlinde	çıkan	konuklar,	kulenin	gölgesinin	altından	geçiyordu.	Cersei yukarı	baktığında,	dolunayı	ısıran	mazgallı	siperleri	gördü	ve	geçen	üç	asır	içinde	kaç	kralın	kaç	El’inin bu	kuleyi	ev	olarak	kullandığını	merak	etti. </p>
<p class="calibre1">Kulenin	yüz	metre	gerisinde,	başının	dönmesini	durdurmak	için	derin	bir	nefes	aldı.	“Lord	Hallyne! </p>
<p class="calibre1">Başlayabilirsiniz.” </p>
<p class="calibre1">Alev	kehanetçisi	Hallyn,  <i class="calibre4">“Hımmmmmmm,” </i>	dedi	ve	elindeki	meşaleyi	salladı.	Duvarlardaki	okçular yaylarını	gerdiler	ve	kulenin	pencere	boşluklarından	içeri	bir	düzine	alevli	ok	gönderdiler. </p>
<p class="calibre1">Kule,	 bir	  <i class="calibre4">vınnnn</i>	 sesiyle	 alevlerle	 sarıldı.	 Kulenin	 içi	 bir	 anda	 kırmızı,	 sarı	 ve	 turuncu	 ışıklarla canlandı...	 Ve	 yeşil.	 Meşum,	 koyu	 bir	 yeşil.	 Safranın,	 yeşimin	 ve	 alev	 kehanetçilerinin	 sidiğinin	 rengi. </p>
<p class="calibre1">Simyacılar	ona	“madde”	adını	vermişti	ama	sıradan	insanlar	 <i class="calibre4">çılgınateş</i>	diyordu.	El	Kulesi’nin	içine	elli kavanoz	 yerleştirilmişti;	 kütükler,	 fıçılar,	 zift	 varilleri	 ve	 Tyrion	 Lannister	 isimli	 bir	 cüceye	 ait	 dünya malının	büyük	bölümüyle	birlikte. </p>
<p class="calibre1">Kraliçe	o	yeşil	alevlerin	ısısını	hissedebiliyordu.	Alev	kehanetçileri	sadece	üç	şeyin	maddeden	daha sıcak	yandığını	söylemişti:	Ejderha	alevi,	dünyanın	altındaki	ateşler	ve	yaz	güneşi.	Dış	duvarları	uzun	ve yeşil	 diller	 misali	 yalayan	 ilk	 alevler	 pencerelerde	 belirdiğinde,	 bazı	 leydiler	 nefessiz	 kaldı.	 Diğerleri tezahürat	yaptı	ve	kadeh	kaldırdı. </p>
<p class="calibre1"> <i class="calibre4">Çok	 güzel, </i>	 diye	 düşündü	 Cersei,  <i class="calibre4">kollarıma	 verdikleri	 Joffrey	 kadar	 güzel. </i>	 Joffrey	 süt	 emmek	 için Cersei’nin	meme	ucunu	ağzına	almıştı	ve	daha	sonra	hiçbir	adam,	Cersei’ye	kendini	o	an	hissettiği	kadar iyi	hissettirmemişti. </p>
<p class="calibre1">Tommen	kocaman	açılmış	gözleriyle	alevleri	izliyordu,	korkmuş	olduğu	kadar	büyülenmiş	hâldeydi, </p>
<p class="calibre1">sonra	Margaery	eğildi	ve	çocuğun	kulağına	onu	güldüren	bir	şeyler	fısıldadı.	Bazı	şövalyeler,	kulenin	ne kadar	 zamanda	 çökeceğine	 dair	 bahse	 girmeye	 başladı.	 Lord	 Hallyne	 kendi	 kendine	 mırıldanarak	 ve topuklarının	üstünde	sallanarak	bekledi. </p>
<p class="calibre1">Cersei,	yıllar	boyunca	tanıdığı	bütün	Kral	Elleri’ni	düşündü:	Owen	Merryweather,	Jon	Connington, </p>
<p class="calibre1">Qarlton	Chelsted,	Jon	Arryn,	Eddard	Stark,	Cersei’nin	kardeşi	Tyrion.	Ve	babası,	Lord	Tywin	Lannister, bilhassa	 o.  <i class="calibre4">Şimdi	 hepsi	 yanıyor</i>,	 dedi	 kendine,	 bu	 düşünceden	 zevk	 alarak.  <i class="calibre4">Öldüler	 ve	 yanıyorlar.	 Her</i> <i class="calibre4">biri.	 Bütün	 entrikaları,	 komploları	 ve	 ihanetleriyle	 birlikte.	 Bu	 benim	 günüm.	 Bu	 benim	 kalem	 ve</i> <i class="calibre4">benim	krallığım. </i></p>
<p class="calibre1">El	Kulesi	ani	bir	feryat	koyuverdi,	öyle	şiddetli	bir	sesti	ki	bütün	konuşmalar	bir	anda	kesildi.	Taşlar çatlayıp	ayrıldı	ve	siperlerin	üst	kısmı	tepeyi	titreten	bir	gümbürtüyle	yere	devrildi,	havaya	toz	ve	duman bulutu	 yükseldi.	 Kırık	 taşların	 içine	 temiz	 hava	 girerken	 yangın	 hızla	 yukarı	 tırmandı.	 Yeşil	 alevler gökyüzüne	sıçrayıp	dönmeye	başladı.	Tommen	korkuyla	geri	çekilince	Margaery	çocuğun	elini	tuttu,	“Bak, alevler	dans	ediyor,”	dedi.	“Tıpkı	bizim	ettiğimiz	gibi	aşkım.” </p>
<p class="calibre1">“Ediyorlar.”	Tommen	sesi	hayret	doluydu.	“Anne	bak,	dans	ediyorlar.” </p>
<p class="calibre1"><a id="p127"></a>“Görüyorum.	Lord	Hallyne,	yangın	ne	kadar	sürecek?”	“Bütün	gece	Majesteleri.” </p>
<p class="calibre1">“Hakkınızı	 teslim	 edeyim,	 güzel	 bir	 mum	 oldu.”	 Leydi	 Olenna,	 bastonuna	 yaslanmış	 hâlde	 Sağ	 ve Sol’un	arasında	duruyordu.	“Güven	içinde	uyumamıza	yetecek	kadar	parlak.	Yaşlı	kemikler	yoruldu	ve	bu gençler	bir	gece	için	yeterince	heyecan	yaşadı.	Kral	ve	kraliçeyi	yatağa	sokma	vakti	geldi.” </p>
<p class="calibre1">“Evet.”	 Cersei	 bir	 el	 işaretiyle	 Jaime’yi	 çağırdı.	 “Lord	 Kumandan,	 Majesteleri’ni	 ve	 onun	 küçük kraliçesini	yastıklarına	götürün	lütfen.” </p>
<p class="calibre1">“Emredersiniz.	Ya	sizi?” </p>
<p class="calibre1">“Gerek	 yok.”	 Cersei	 kendini	 uyuyamayacak	 kadar	 zinde	 hissediyordu.	 Çılgınateş	 onu	 temizliyordu, bütün	 öfkesini	 ve	 korkusunu	 alıp	 götürüyordu,	 içini	 azimle	 dolduruyordu.	 “Alevler	 çok	 güzel.	 Bir	 süre izlemek	istiyorum.” </p>
<p class="calibre1">Jaime	tereddüt	etti.	‘Yalnız	kalmamalısınız.” </p>
<p class="calibre1">“Yalnız	 olmayacağım.	 Sör	 Osmund	 benimle	 kalıp	 güvende	 olmamı	 sağlayabilir.	 Sizin	 Yeminli Kardeş’iniz.” </p>
<p class="calibre1">“Eğer	 Majesteleri	 memnun	 olacaksa,”	 dedi	 Karakazan.	 “Olacak.”	 Cersei	 adamın	 koluna	 girdi.	 Yan yana,	alevlerin	öfkesini	izlediler. </p>
<p class="calibre1"><a id="p128"></a><b class="calibre3">LEKELİ	ŞÖVALYE</b></p>
<p class="calibre1">Gece,	sonbahar	için	bile	zamansızca	soğuktu.	Sokak	aralarında	esen	sert	ve	ıslak	rüzgâr	günün	tozunu kaldırıyordu.  <i class="calibre4">Kuzey	 rüzgârı,	 ürperti	 dolu. </i>	 Sör	 Arys	 Oakheart,	 başlığını	 yukarı	 çekip	 yüzünü	 örttü. </p>
<p class="calibre1">Tanınması	iyi	olmazdı.	On	beş	gün	önce,	bir	tacir,	gölge	şehirde	acımasızca	katledilmişti,	Dorne’a	meyve almak	için	gelen	ama	hurma	yerine	ölüm	bulan	zararsız	bir	adamdı.	Adamın	tek	suçu	Kral	Topraklarından olmaktı. </p>
<p class="calibre1"> <i class="calibre4">Ayak	 takımı	 benim	 içimde	 daha	 amansız	 bir	 düşman	 bulur. </i>	 Arys	 bir	 saldırıyı	 neredeyse	 hoş</p>
<p class="calibre1">karşılayacaktı.	 Eli,	 keten	 kıyafetinin	 katlarının	 arasında	 yarı	 gizlenmiş	 hâlde	 asılı	 duran	 uzunkılıcının kabzasına	dokunmak	için	aşağı	kaydı.	Giyisisinin	dış	kısmında	turkuaz	şeritler	ve	sıra	sıra	altın	güneşler vardı.	Dorne	esvapları	rahattı	ama	Arys’in	babası	oğlunu	bunların	içinde	görecek	kadar	yaşamış	olsaydı dehşete	düşerdi.	O	bir	Menzil	adamıydı	ve	Dornelular	onun	kadim	düşmanlarıydı,	Eski	Meşe’deki	duvar halıları	buna	şahitti.	Arys	onları	tekrar	görmek	için	sadece	gözlerini	kapatmalıydı.	Cömert	Lord	Edgerran ihtişam	içinde	oturuyordu,	ayaklarının	dibine	yüzlerce	Dorne	adamının	başı	yığılmıştı.	Prens	Geçidindeki Uç	Yaprak,	Dorne	mızraklarıyla	delinmişti	ve	Alester	son	nefesiyle	savaş	borusunu	üflüyordu.	Yeşil	Meşe Sör	 Olyvar	 beyazlar	 içindeydi,	 Genç	 Ejderha’nın	 yanında	 can	 veriyordu.	 Dorne,	 hiçbir	 Oakheart	 için uygun	bir	yer	değildi. </p>
<p class="calibre1">Şövalye,	 Prens	 Oberyn	 ölmeden	 önce	 bile,	 gölge	 şehrin	 sokaklarında	 yürümek	 için	 Güneş</p>
<p class="calibre1">Mızrağı’ndan	ayrıldığında	huzursuz	oluyordu.	Gittiği	her	yerde	üzerine	dikilen	gözleri	hissedebiliyordu; ona	 üstü	 kapalı	 bir	 düşmanlıkla	 bakan	 küçük	 ve	 siyah	 Dorne	 gözleri.	 Çarşı	 esnafı	 onu	 dolandırmak	 için elinden	 gelenin	 en	 iyisini	 yapıyordu.	 Arys	 bazen,	 meyhanecilerin	 onun	 içkilerinin	 içine	 tükürüp tükürmediğini	 merak	 ediyordu.	 Bir	 keresinde,	 bir	 grup	 perişan	 çocuk	 ona	 taş	 fırlatmıştı,	 Arys	 kılıcını çekmiş	 ve	 çocukları	 kovalamıştı.	 Kızıl	 Yılan’ın	 ölümü,	 Dornelular’ı	 daha	 beter	 alevlendirmişti.	 Fakat Kum	 Yılanları,	 Prens	 Doran	 tarafından	 bir	 kuleye	 kapatıldıktan	 sonra	 caddeler	 bir	 parça	 sakinleşmişti. </p>
<p class="calibre1">Yine	de,	beyaz	pelerini	gölge	şehirde	açıkça	giymek	saldırıya	davetiye	çıkarmak	olurdu.	Arys	yanında	üç beyaz	 pelerin	 getirmişti.	 İkisi	 yündü;	 biri	 hafif	 ve	 diğeri	 ağır.	 Üçüncüsü	 ince,	 beyaz	 ipektendi. </p>
<p class="calibre1">Omuzlarından	beyaz	bir	pelerin	sarkmıyorken,	Arys	kendisini	çıplak	hissediyordu. </p>
<p class="calibre1"> <i class="calibre4">Çıplak	olmak	ölü	olmaktan	iyidir</i>,	dedi	kendine.	Ben	pelerinim	yokken	bile	bir	Kral	Muhafızı’yım. </p>
<p class="calibre1"> <i class="calibre4">Buna	saygı	göstermeli.	Anlamasını	sağlamalıyım. </i>	Arys	kendini	bu	duruma	düşürmemeliydi	ama	şarkıcı, aşkın	her	adamı	aptala	çevireceğini	söylemişti. </p>
<p class="calibre1">Günün	 sıcağında,	 tozlu	 caddelerde	 sadece	 sinekler	 vızıldarken,	 Güneş	 Mızrağının	 gölge	 şehri	 terk edilmiş	 görünürdü	 ama	 akşam	 karanlığı	 çöker	 çökmez	 aynı	 caddeler	 canlanırdı.	 Sör	 Arys	 pencerelerin altından	geçerken,	panjur	çubuklarının	arasından	süzülen	müziğin	belli	belirsiz	sesini	duydu.	Bir	yerlerde, parmak	davulları	mızrak	dansının	hızlı	ritmini	vuruyor	ve	geceye	nabız	katıyordu.	Yılankavi	Duvarların İkincisinin	 altında,	 üç	 ara	 sokağın	 birleştiği	 yerde,	 bir	 yastık	 kızı	 bir	 balkondan	 seslendi.	 Sadece mücevher	ve	yağ	giyinmişti.	Arys	kıza	baktı,	omuzlarını	kamburlaştırdı	ve	rüzgârın	dişlerinin	içine	doğru yürüdü.  <i class="calibre4">Biz	 erkekler	 zayıf	 yaratıklarız.	 Bedenlerimiz,	 en	 soylu	 olanımıza	 bile	 ihanet	 ediyor. </i>	 Onu utandıran	 şehvetlerini	 ehlileştirmek	 için	 bayılma	 noktasına	 kadar	 oruç	 tutan	 Kral	 Kutsanmış	 Baelor’u düşündü.	Arys	de	aynı	şeyi	mi	yapmalıydı? </p>
<p class="calibre1">Kemerli	 bir	 kapının	 girişinde	 duran	 kısa	 boylu	 bir	 adam,	 bir	 maltızın	 üstünde	 yılan	 parçaları kızartıyordu,	çıtır	çıtır	olan	etleri	ahşap	maşayla	çeviriyordu.	Sosların	keskin	kokusu	şövalyenin	gözlerini yaşarttı.	 En	 iyi	 yılan	 sosunun	 içinde,	 hardal	 tohumu	 ve	 ejderha	 biberinin	 yanı	 sıra	 bir	 damla	 zehir olduğunu	duymuştu.	Myrcella,	Dorne	yemeklerini,	Dorne	prensini	benimsediği	kadar	çabuk	benimsemişti, Sör	 Arys	 onu	 mutlu	 etmek	 için	 ara	 sıra	 bir	 iki	 çeşit	 yemek	 deniyordu.	 Yiyecekler	 şövalyenin	 ağzını kavuruyor	 ve	 kana	 kana	 şarap	 içmek	 istemesine	 sebep	 oluyordu.	 Üstelik	 yemek	 dışarı	 çıkarken,	 içeri</p>
<p class="calibre1"><a id="p129"></a>girerken	yaktığından	fazla	yakıyordu.	Fakat	Arys’in	küçük	prensesi	o	yemekleri	seviyordu. </p>
<p class="calibre1">Prensesi	odasında,	Prens	Trystane’in	karşısında,	bir	oyun	masasının	üzerine	eğilmiş	hâlde	bırakmıştı. </p>
<p class="calibre1">Myrcella	 süslü	 oyun	 taşlarını,	 yeşim,	 akik	 ve	 laciverttaşı	 karelerin	 üstünde	 hareket	 ettiriyordu,	 dolgun dudakları	 hafifçe	 aralanmıştı,	 yeşil	 gözleri	 dikkatle	 kısılmıştı.	 Oyuna	  <i class="calibre4">cyvasse</i>	 deniyordu.	 Bir	 ticaret kadırgasıyla,	Volantis’ten	Kalaslı	Kasaba’ya	gelmişti	ve	öksüzler	sayesinde	Yeşilkan	boyunca	yayılmıştı. </p>
<p class="calibre1">Dornelu	saray	mensupları	oyun	için	deli	oluyordu. </p>
<p class="calibre1">Sör	 Arys	 oyunu	 delirtici	 buluyordu.	 On	 farklı	 taş	 vardı,	 her	 biri	 kendi	 özelliklerine	 ve	 güçlerine sahipti.	 Oyun	 tahtası,	 oyuncuların	 ev	 köşelerini	 nasıl	 düzenlediklerine	 bağlı	 olarak	 oyundan	 oyuna değişiyordu.	Prens	Trystane	oyunu	çabucak	kavramıştı	ve	Myrcella	da	onunla	birlikte	oynayabilmek	için öğrenmişti.	 Prenses	 daha	 on	 bir	 yaşını	 doldurmamıştı,	 nişanlısı	 on	 üç	 yaşındaydı	 ama	 buna	 rağmen, Myrcella	son	zamanlarda	sık	sık	kazanıyordu.	Trystane	bunu	önemsiyormuş	gibi	görünmüyordu.	İki	çocuk bundan	 daha	 farklı	 görünemezdi;	 prens,	 simsiyah	 düz	 saçlarıyla	 buğday	 tenliydi;	 prenses,	 altın	 rengi bukleleriyle	 süt	 gibi	 beyazdı.	 Açık	 ve	 koyu,	 Kraliçe	 Cersei	 ve	 Kral	 Robert	 gibi.	 Arys,	 Myrcella’nın Dorne’lu	çocukta,	Cersei’nin	fırtına	lordunda	bulduğundan	fazla	mutluluk	bulması	için	dua	ediyordu. </p>
<p class="calibre1">Myrcella	 kalenin	 içinde	 güvendeydi	 ama	 onu	 bırakmak	 şövalyeyi	 yine	 de	 huzursuz	 ediyordu. </p>
<p class="calibre1">Myrcella’nın	Güneş	Kulesindeki	odasına	geçiş	veren	sadece	iki	kapı	vardı	ve	Sör	Arys	her	iki	kapıya	da adamlar	 yerleştirmişti;	 onlarla	 birlikte	 Kral	 Topraklarından	 gelen,	 mücadelede	 mücerrep,	 amansız	 ve kemiklerine	kadar	sadık	Lannister	muhafızları.	Myrcella’nın	yanında	hizmetçileri	ve	Rahibe	Eglantine	de vardı.	 Prens	 Trystane’e	 kendi	 yeminli	 kalkanı	 eşlik	 ediyordu;	 Yeşilkan’dan	 Sör	 Gascoyne.  <i class="calibre4">Onu	 kimse</i> <i class="calibre4">rahatsız	etmeyecek</i>,	dedi	Arys	kendi	kendine	 <i class="calibre4">ve	on	beş	gün	içinde	uzakta,	güvende	olacağız. </i></p>
<p class="calibre1">Prens	 Doran	 bu	 kadarı	 için	 söz	 vermişti.	 Arys,	 Dorne	 prensinin	 ne	 kadar	 yaşlı	 ve	 sağlıksız göründüğüne	şaşırmış	olsa	da,	prensin	sözünden	şüphe	etmemişti.	Martell,	Arys’i	çalışma	odasına	kabul ettiğinde,	 “Sizi	 şimdiye	 kadar	 göremediğim	 ve	 Prenses	 Myrcella’yla	 tanışamadığım	 için	 üzgünüm,” </p>
<p class="calibre1">demişti,	“lâkin	kızım	Arianne’in	sizi	iyi	ağırladığında	inanıyorum.” </p>
<p class="calibre1">“Ağırladı	prensim,”	diye	cevap	vermişti	Arys,	yüzünün	kızarıp	ona	ihanet	etmemesi	için	dua	etmişti. </p>
<p class="calibre1">“Bizimkisi	amansız	ve	yoksul	bir	topraktır	ama	kendine	has	güzellikleri	de	vardır.	Dorne’da,	Güneş</p>
<p class="calibre1">Mızrağı’ndan	 başka	 bir	 yer	 görmemiş	 olmanız	 bana	 keder	 veriyor	 lâkin	 korkarım	 ki	 şu	 duvarların ötesinde	 ikiniz	 de	 güvende	 olmazsınız.	 Biz	 Dornelular	 hiddetli	 insanlarız,	 çabuk	 öfkelenir	 ve	 geç unuturuz.	 Size,	 savaş	 isteyenlerin	 yalnızca	 Kum	 Yılanları	 olduğuna	 dair	 güvence	 verebilseydim	 mutlu olurdum	 ama	 size	 yalan	 söylemeyeceğim	 sör.	 Caddelerde	 bana	 seslenen	 ve	 mızraklarımı	 çağırmamı isteyen	insanları	duydunuz.	Maalesef	lordlarımın	yarısı	onlarla	aynı	fikirde.” </p>
<p class="calibre1">Şövalye,	 “Ya	 siz	 lordum?”	 diye	 sormaya	 cesaret	 etmişti.	 “Yalnızca	 çılgın	 adamlar</p>
<p class="calibre1">kazanamayacakları	 savaşlara	 girerler,	 bunu	 çok	 uzun	 zaman	 önce	 annemden	 öğrendim.”	 Eğer	 sorunun pervasızlığı	 Prens	 Dorani	 gücendirdiyse	 bile	 adam	 hislerini	 iyi	 saklamıştı.	 “Lâkin	 bu	 barış	 çok	 narin... </p>
<p class="calibre1">prensesiniz	kadar	narin.” </p>
<p class="calibre1">“Yalnızca	 bir	 canavar	 küçük	 bir	 kıza	 zarar	 verebilir.”	 “Kardeşim	 Elia’nın	 da	 küçük	 bir	 kızı	 vardı. </p>
<p class="calibre1">Adı	Rhaenys’ti.	O	da	bir	prensesti.”	Prens	iç	geçirmişti.	“Prenses	Myrcella’ya	bir	bıçak	saplayabilecek adamlar	 ona	 karşı	 kin	 beslemiyorlar.	 Sör	 Amory	 Lorch’un	 Rhaenys’i	 öldürdüğünde	 beslediğinden	 fazla değil,	 bıçağı	 gerçekten	 o	 sapladıysa	 tabii.	 O	 adamların	 tek	 amacı	 benim	 elimi	 zorlamak.	 Zira	 Myrcella benim	korumam	altındayken	öldürülürse,	inkârlarıma	kimse	inanmaz.” </p>
<p class="calibre1">“Ben	hayattayken	kimse	Myrcella’ya	zarar	veremez.” </p>
<p class="calibre1">Belli	 belirsiz	 bir	 gülümsemeyle,	 “Asilce	 bir	 yemin,”	 demişti	 Doran	 Martell,	 “ama	 siz	 yalnızca	 bir adamsınız	 sör.	 Dikbaşlı	 yeğenlerimi	 zindana	 kapatmak,	 suları	 sakinleştirmeye	 yardım	 eder	 diye düşünmüştüm	ama	bütün	yaptığım,	karaböcekleri	halıların	altına	süpürmek	oldu.	Her	gece	fısıldadıklarını ve	bıçaklarını	bilediklerini	duyuyorum.” </p>
<p class="calibre1"><a id="p130"></a>O	 anda,  <i class="calibre4">korkuyor</i>,	 diye	 fark	 etmişti	 Sör	 Arys.  <i class="calibre4">Bak,	 elleri	 titriyor.	 Dorne	 Prensi	 dehşet	 içinde. </i></p>
<p class="calibre1">Kelimeler	onu	yarı	yolda	bırakmıştı.	“Özür	dilerim	sör,”	demişti	Prens	Doran.	“Güçsüz	ve	hastayım.	Ve bazı	 zamanlar...	 Güneş	 Mızrağı	 gürültüsüyle,	 pisliğiyle	 ve	 kokularıyla	 beni	 yoruyor.	 Vazifem	 izin	 verir vermez	 Su	 Bahçelerine	 dönmek	 niyetindeyim.	 Dönerken	 Prenses	 Myrcella’yı	 da	 götüreceğim.”	 Şövalye itiraz	 edemeden	 önce	 prens	 elini	 kaldırmıştı,	 parmak	 eklemleri	 şiş	 ve	 kırmızıydı.	 “Siz	 de	 geleceksiniz. </p>
<p class="calibre1">Myrcella’nın	 rahibesi,	 hizmetçileri	 ve	 muhafızları	 da.	 Güneş	 Mızrağının	 duvarları	 sağlam,	 fakat	 o duvarların	altında	gölge	şehir	var.	Kalenin	içinde	bile	her	gün	yüzlerce	insan	dolaşıyor.	Bahçeler	benim sığınağım.	 Prens	 Maron,	 Su	 Bahçelerini,	 Targaryen	 karısına	 bir	 armağan	 olarak	 inşa	 ettirdi,	 Dorne’un Demir	 Tahtla	 yaptığı	 evliliği	 imlemek	 için.	 Sonbahar	 orada	 hoş	 bir	 mevsimdir...	 sıcak	 günler,	 serin geceler,	denizin	tuzlu	esintisi,	fıskiyeler	ve	havuzlar.	Ve	başka	çocuklar	da	var,	asil	doğumlu	oğlanlar	ve kızlar.	Myrcella	kendi	yaşında	arkadaşlara	sahip	olacak.	Yalnız	kalmayacak.” </p>
<p class="calibre1">“Nasıl	 isterseniz.”	 Prensin	 sözleri	 Arys’in	 kafasında	 çınlıyordu.  <i class="calibre4">Myrcella	 orada	 güvende	 olacak. </i></p>
<p class="calibre1">Fakat	Doran	Martell,	neden	Arys’in	Kral	Topraklarına	bu	taşınmayla	ilgili	mektup	yazmaması	için	ısrar etmişti?  <i class="calibre4">Eğer	yerini	kimse	bilmezse,	Myrcella	daha	güvende	olur. </i>	Sör	Arys	buna	katılmıştı	ama	başka	ne seçeneği	vardı	ki?	O	Kral	Muhafızlarının	şövalyesiydi,	buna	rağmen	tıpkı	prensin	söylediği	gibi	yalnızca bir	adamdı. </p>
<p class="calibre1">Dar	 sokak,	 ay	 ışığıyla	 aydınlanmış	 bir	 avluya	 açıldı.  <i class="calibre4">Mumcunun	 dükkânım	 geç, </i>	 diye	 yazmıştı	 kız, <i class="calibre4">bir	 bahçe	 kapısı	 ve	 kısa	 bir	 dış	 merdiven	 var. </i>	 Arys	 kapıdan	 geçti	 ve	 işaretsiz	 bir	 kapıya	 çıkan	 eski basamakları	tırmandı.  <i class="calibre4">Kapıyı	çalmalı	mıyım</i>?	Çalmak	yerine,	kapıyı	iterek	açtı	ve	kendini	alçak	tavanlı, geniş,	loş	bir	odanın	içinde	buldu.	Oda,	kalın	toprak	duvarlara	oyulmuş	nişlerde	titreyen	kokulu	mumlarla aydınlatılmıştı.	Arys	sandaletlerinin	altındaki	desenli	Myr	halılarını,	duvardaki	gobleni	ve	yatağı	gördü. </p>
<p class="calibre1">“Leydim?”	diye	seslendi.	“Neredesiniz?” </p>
<p class="calibre1">“Buradayım.”	Kız,	kapının	arkasındaki	gölgelerin	içinden	çıktı. </p>
<p class="calibre1">Sol	koluna	süslü	bir	yılan	dolanmıştı,	kız	hareket	ettikçe	yılanın	bakır	ve	altın	pulları	ışıldıyordu.	Kız başka	bir	şey	giymemişti. </p>
<p class="calibre1">Arys	 ona	  <i class="calibre4">hayır</i>	 diyecekti,  <i class="calibre4">sadece	 gitmek	 zorunda	 olduğumu	 söylemek	 için	 geldim, </i>	 ama	 mum ışığında	pırıldayan	kızı	gördüğünde	konuşma	kabiliyetini	yitirdi.	Boğazı	Dorne	kumu	kadar	kuruydu.	Arys sessizce	 durdu,	 kızın	 vücudunun	 görkemini	 yudumladı;	 boğazındaki	 çukuru,	 büyük	 uçları	 olan	 dolgun	 ve yuvarlak	 göğüslerini,	 belindeki	 ve	 kalçalarındaki	 cazibedar	 kıvrımları.	 Ve	 sonra,	 ne	 ara	 olduysa,	 kıza sarılıyordu	ve	kız	onun	kıyafetlerini	çıkarıyordu.	Kız,	Arys’in	iç	gömleğine	ulaştı,	gömleği	omuzlarından tuttu	ve	ipek	kumaşı	yırttı	ama	Arys’in	umurunda	değildi.	Parmaklarının	altında	kızın	teni	vardı;	yumuşak ve	Dorne	güneşinde	pişmiş	kadar	sıcak.	Arys	başını	kaldırdı	ve	kızın	dudaklarını	buldu.	Kızın	ağzı	açıldı ve	 göğüsleri	 şövalyenin	 ellerini	 doldurdu.	 Arys	 başparmaklarıyla	 okşadığı	 göğüs	 uçlarının	 sertleştiğini hissetti.	Kızın	saçları	siyah	ve	gürdü,	orkide	kokuyordu.	Arys,	yoğun	ve	topraksı	kokuyla	öyle	sertleşmişti ki	neredeyse	canı	yanıyordu. </p>
<p class="calibre1">“Bana	 dokunun	 sör,”	 diye	 fısıldadı	 kız.	 Arys’in	 eli,	 kızın	 karnından	 aşağı	 kaydı	 ve	 siyah	 tüylerin altındaki	 tatlı,	 ıslak	 yeri	 buldu.	 Arys	 tek	 parmağını	 içeri	 sokarken,	 “Evet,	 orası,”	 diye	 mırıldandı	 kız. </p>
<p class="calibre1">Hafifçe	inledi,	şövalyeyi	yatağa	sürükledi	ve	aşağı	itti.	“Daha	çok,	ahh	daha	çok,	evet,	güzel,	şövalyem, şövalyem,	benim	tatlı	beyaz	şövalyem,	evet	siz,	siz,	sizi	istiyorum.”	Kızın	elleri	Arys’e	yol	gösterdi	ve onu	daha	derine	çekmek	için	sırtına	kaydı.	“Daha	derine,”	diye	fısıldadı	kız.	“Evet.”	Şövalyeye	doladığı bacakları	 çelik	 gibi	 sertti.	 Arys	 içine	 girerken,	 kızın	 tırnakları	 şövalyenin	 sırtını	 tırmaladı.	 Arys,	 kız çığlık	 atıp	 kasılana	 kadar	 tekrar	 ve	 tekrar	 girdi,	 tohumlarını	 kızın	 içine	 akıtırken	 parmaklarıyla	 göğüs uçlarını	 sıktı.  <i class="calibre4">Şimdi	 mutlu	 bir	 şekilde	 ölebilirim, </i>	 diye	 düşündü	 ve	 en	 azından	 bir	 düzine	 kalp	 atışı boyunca	huzurluydu. </p>
<p class="calibre1">Ölmedi. </p>
<p class="calibre1"><a id="p131"></a>Arzusu	 deniz	 kadar	 derin	 ve	 engindi	 ama	 dalgalar	 geri	 çekildiğinde	 utanç	 ve	 suçluluk	 kayaları	 her zamanki	kadar	keskin	bir	biçimde	ortaya	çıktı.	Dalgalar	örtebilirdi	ama	onlar	suyun	altında	baki	kalırdı, sert,	siyah	ve	ince.  <i class="calibre4">Ben	ne	yapıyorum? </i>	diye	sordu	Arys	kendine.  <i class="calibre4">Ben	Kral	Muhafızlarının	şövalyesiyim. </i></p>
<p class="calibre1">Kızın	üstünden	yana	yuvarlandı	ve	yatağa	uzanıp	tavana	baktı.	Tavanda,	bir	duvardan	diğer	duvara	kadar uzanan	 derin	 bir	 çatlak	 vardı.	 Arys	 bunu	 daha	 önce	 fark	 etmemişti,	 duvar	 halısının	 üstündeki	 resmi	 de öyle;	 Nymeria	 ve	 bin	 gemisini	 tasvir	 eden	 bir	 sahne.  <i class="calibre4">Sadece	 onu	 görüyorum.	 Pencereden	 bir	 ejderha</i> <i class="calibre4">bakabilirdi	ve	ben	kızın	göğüslerinden,	yüzünden	ve	gülümsemesinden	başka	bir	şey	görmezdim. </i></p>
<p class="calibre1">“Şarap	 var,”	 diye	 mırıldandı	 kız.	 Başını	 Arys’in	 boynuna	 dayadı,	 elini	 onu	 göğsüne	 koydu. </p>
<p class="calibre1">“Susadınız	mı?” </p>
<p class="calibre1">“Hayır.”	Arys	yana	yuvarlanarak	doğruldu	ve	yatağın	kenarına	oturdu.	Oda	sıcaktı	ama	o	titriyordu. </p>
<p class="calibre1">“Kanıyorsunuz,”	 dedi	 kız.	 “Çok	 sert	 tırmalamışım.”	 Arys’in	 sırtına	 dokundu.	 Şövalye,	 kızın parmakları	alevmişçesine	irkilip	uzaklaştı.	“Yapmayın,”	dedi.	Ayağa	kalktı.	“Bitti.” </p>
<p class="calibre1">“Merhemim	var.	Sıyrıklar	için.” </p>
<p class="calibre1"> <i class="calibre4">Ama	 utancım	 için	 bir	 merhemin	 yok. </i>	 “Sıyrıklar	 önemli	 değil.	 Beni	 bağışlayın	 leydim,	 gitmek zorundayım...” </p>
<p class="calibre1">“Bu	kadar	çabuk?” </p>
<p class="calibre1">Kızın	 boğuk	 bir	 sesi,	 fısıldamak	 için	 yaratılmış	 geniş	 bir	 ağzı	 ve	 öpüşmek	 için	 yaratılmış	 dolgun dudakları	 vardı.	 Büyük	 ve	 tembel	 bukleler	 hâlinde	 kıvrılan	 siyah	 ve	 gür	 saçları	 çıplak	 omuzlarına dökülmüş	 ve	 dolgun	 göğüslerinin	 üstüne	 düşmüştü.	 Bacaklarının	 arasındaki	 tüyler	 bile	 yumuşak	 ve kıvırcıktı.	“Bu	gece	benimle	kalın	sör.	Size	öğretecek	çok	şeyim	var.”	“Sizden	hâlihazırda	çok	fazla	şey öğrendim.” </p>
<p class="calibre1">“Dersler	için	yeterince	 istekli	görünüyordunuz	sör.	 Başka	bir	yatağa	 gitmediğinizden	emin	misiniz? </p>
<p class="calibre1">Başka	bir	kadına?	Bana	onun	kim	olduğunu	söyleyin.	Sizin	için	onunla	dövüşürüm,	çıplak	göğüslerimle, bıçak	 bıçağa.”	 Kız	 gülümsedi.	 “Bir	 Kum	 Yılanı	 değilse	 tabii.	 Eğer	 öyleyse,	 sizi	 paylaşabiliriz. </p>
<p class="calibre1">Kuzenlerimi	çok	severim.” </p>
<p class="calibre1">“Başka	 bir	 kadınım	 olmadığını	 biliyorsunuz.	 Sadece...	 vazife.”	 Kız,	 dirseğinin	 üstünde	 doğrulup şövalyeye	 baktı,	 siyah	 iri	 gözleri	 mum	 ışığında	 parlıyordu.	 “O	 değersiz	 sürtük	 mü?	 Onu	 tanıyorum. </p>
<p class="calibre1">Bacaklarının	arası	toz	gibi	kurudur	ve	öpüşleri	sizi	kanatır.	Bırakın	da	vazife	bir	kez	olsun	yalnız	uyusun, bu	gece	benimle	kalın.” </p>
<p class="calibre1">“Benim	yerim	sarayda.” </p>
<p class="calibre1">Kız	 iç	 geçirdi.	 “Diğer	 prensesinizle.	 Beni	 kıskandıracaksınız.	 Onu	 benden	 daha	 çok	 sevdiğinizi düşünüyorum.	O	kız	sizin	için	çok	genç.	Sizin	bir	kadına	ihtiyacınız	var,	küçük	bir	kıza	değil.	Lâkin	sizi heyecanlandıran	şey	buysa,	masum	rolü	oynayabilirim.” </p>
<p class="calibre1">“Böyle	 şeyler	 söylememelisiniz.”  <i class="calibre4">Unutma,	 bu	 kız	 Dornelu. </i>	 Menzilde,	 Dornelu	 adamları	 bu	 kadar asabi	 ve	 Dornelu	 kadınları	 bu	 kadar	 vahşi	 ve	 şehvetli	 yapan	 şeyin	 yemekler	 olduğu	 söylenirdi.  <i class="calibre4">Ateşli</i> <i class="calibre4">biberler	 ve	 tuhaf	 baharatlar	 kanını	 ısıtıyor</i>,  <i class="calibre4">elinden	 bir	 şey	 gelmiyor. </i>	 “Ben	 Myrcella’yı	 kızım	 gibi severim.”	 Arys’in	 ne	 bir	 karısı	 ne	 de	 bir	 kızı	 olacaktı.	 Bunların	 yerine	 beyaz	 bir	 pelerini	 vardı.	 “Su Bahçelerine	gideceğiz.” </p>
<p class="calibre1">“Eninde	sonunda,”	diye	onayladı	kız,	“fakat	babam	söz	konusu	olduğunda,	her	şey	alması	gerekenden dört	 kat	 fazla	 vakit	 alır.	 Eğer	 babam	 yarın	 gitmeye	 niyetli	 olduğunu	 söylerse,	 on	 beş	 gün	 sonra	 yola çıkacağı	 kesindir.	 Bahçeler’de	 yalnız	 olacaksınız,	 bana	 inanın.	 Ayrıca,	 hayatının	 geri	 kalanını	 benim kollarımda	geçirmek	istediğini	söyleyen	genç	ve	cesur	yiğit	nerede?”	“Bunu	söylediğimde	sarhoştum.” </p>
<p class="calibre1">“Uç	kadeh	sulu	şarap	içmiştiniz.” </p>
<p class="calibre1">“Sizinle	 sarhoştum.	 On	 yıl	 olmuştu...	 beyazları	 giydiğimden	 beri	 dokunduğum	 ilk	 kadın	 sizsiniz. </p>
<p class="calibre1">Aşkın	ne	olduğunu	hiç	bilmiyordum	ama	şimdi...	korkuyorum.” </p>
<p class="calibre1"><a id="p132"></a>“Benim	beyaz	şövalyemi	ne	korkutabilir	ki?” </p>
<p class="calibre1">“Onurum	için	korkuyorum,”	dedi	Arys,	“ve	sizin	onurunuz	için.” </p>
<p class="calibre1">“Ben	 kendi	 onurumla	 kendim	 ilgilenebilirim.”	 Kız,	 parmağını	 göğsüne	 koydu	 ve	 meme	 ucunun etrafında	gezdirdi.	“Gerekirse	kendi	zevkimle	de.	Ben	yetişkin	bir	kadınım.” </p>
<p class="calibre1">Öyleydi,	 buna	 şüphe	 yoktu.	 Onu	 kuş	 tüyü	 yatağın	 üzerinde,	 o	 edepsiz	 gülümsemesiyle,	 kendi göğüsleriyle	oynarken	görmek...	göğüs	uçları	bu	kadar	büyük	ve	duyarlı	olan	başka	bir	kadın	var	mıydı? </p>
<p class="calibre1">Arys	 o	 göğüslere,	 avuçlama	 isteği	 duymadan	 bakamıyordu.	 Onları	 sert,	 ıslak	 ve	 parlak	 olana	 kadar emmek	istiyordu... </p>
<p class="calibre1">Bakışlarını	 başka	 yere	 çevirdi.	 İç	 çamaşırları	 halının	 üstüne	 yayılmıştı.	 Şövalye,	 çamaşırlarını toplamak	için	eğildi. </p>
<p class="calibre1">“Elleriniz	titriyor,”	dedi	kız.	“Beni	okşamayı	tercih	ediyorlar	sanırım.	Kıyafetlerinizi	giymek	için	bu kadar	 acele	 etmek	 zorunda	 mısınız	 sör?	 Sizi	 bu	 hâlinizle	 tercih	 ederim.	 En	 gerçek	 hâlimiz,	 yatakta	 ve çıplak	 olduğumuz	 hâlimizdir.	 Bir	 erkek	 ve	 bir	 kadın,	 iki	 âşık,	 tek	 beden,	 iki	 kişinin	 olabileceği	 kadar yakın.	Kıyafetlerimiz	bizi	farklı	insanlar	hâline	getiriyor.	İpekler	ve	mücevherler	yerine,	et	ve	kan	olmayı tercih	ederim.	Ve	siz...	siz	beyaz	pelerininizden	ibaret	değilsiniz.” </p>
<p class="calibre1">“Öyleyim,”	dedi	Sör	Arys.	“Ben	beyaz	pelerinimden	 <i class="calibre4">ibaretim. </i>	 Ve	 bu	 ilişki	 bitmeli,	 benim	 iyiliğim için	olduğu	kadar	sizin	iyiliğiniz	için	de.	Eğer	ilişkimiz	ortaya	çıkarsa...” </p>
<p class="calibre1">“İnsanlar	çok	şanslı	olduğunuzu	düşünür.” </p>
<p class="calibre1">“İnsanlar	bir	yemin	bozan	olduğumu	düşünür.	Ya	biri	babanıza	gider	de	onurunuzu	nasıl	lekelediğimi anlatırsa?” </p>
<p class="calibre1">“Babam	 birçok	 şeydir	 ama	 aptal	 olduğunu	 söyleyen	 kimse	 çıkmadı.	 İnayet	 Piçi,	 ikimiz	 de	 on	 dört yaşındayken	bekâretimi	aldı.	Babam	bunu	öğrendiğinde	ne	yaptı	biliyor	musunuz?”	Kız,	yatak	örtüsünün ucunu	 avucunun	 içine	 aldı	 ve	 çıplaklığını	 örtmek	 için	 çenesinin	 altına	 çekti.	 “Hiçbir	 şey.	 Babam	 hiçbir şey	 yapmakta	 ziyadesiyle	 iyidir.	 Buna	  <i class="calibre4">düşünmek</i>	 adını	 verir.	 Bana	 doğruyu	 söyleyin	 sör,	 sizi endişelendiren	benim	onurum	mu	yoksa	sizinki	mi?” </p>
<p class="calibre1">“İkisi	de.”	Kızın	suçlaması	acıtmıştı.	“İşte	bu	yüzden	ilişkimiz	bitmeli.” </p>
<p class="calibre1">“Bunu	daha	önce	de	söylemiştiniz.” </p>
<p class="calibre1"> <i class="calibre4">Söyledim	 ve	 ciddiydim.	 Lâkin	 acizim,	 aksi	 takdirde	 şimdi	 burada	 olmazdım. </i>	 Arys	 bunu	 ona söyleyemezdi;	 o	 acizliği	 küçümseyen	 bir	 kadındı,	 şövalye	 bunu	 hissediyordu.  <i class="calibre4">Onun	 içinde	 babasından</i> <i class="calibre4">çok	amcası	var. </i>	Arys	döndü	ve	çizgili	ipekten	dikilmiş	iç	gömleğini	bir	sandalyenin	üstünde	buldu.	Kız, gömleği	 Arys’in	 omuzlarından	 aşağı	 çekerken	 kumaşı	 göbeğine	 kadar	 yırtınıştı.	 “Bu	 mahvolmuş,”	 diye sızlandı	şövalye.	“Şimdi	bunu	nasıl	giyeceğim?” </p>
<p class="calibre1">“Tersinden,”	 dedi	 kız.	 “Üstüne	 kıyafetlerinizi	 geçirdiğinizde	 kimse	 yırtığı	 görmez.	 Belki	 de	 küçük prensesiniz	onu	sizin	için	diker.	Ya	da	Su	Bahçelerine	yeni	bir	iç	gömleği	mi	göndereyim?” </p>
<p class="calibre1">“Bana	 hediye	 göndermeyin.”	 Bu	 sadece	 dikkat	 çekerdi.	 Arys,	 gömleği	 silkeledi	 ve	 ters	 bir	 şekilde başından	geçirdi.	Tenine	değen	ipek	serindi	ama	sırtına,	kızın	tırmaladığı	yere	yapıştı.	En	azından	saraya gidene	kadar	işe	yarayacaktı.	“Tek	isteğim	bu	işe	bir	son	vermek,	bu...	bu...” </p>
<p class="calibre1">“Bu	 yiğitçe	 mi	 sör?	 Beni	 incittiniz.	 Söylediğiniz	 bütün	 aşk	 sözlerinin	 yalan	 olduğunu	 düşünmeye başladım.” </p>
<p class="calibre1"> <i class="calibre4">Sana	 asla	 yalan	 söyleyemem. </i>	 Sör	 Arys	 kendini	 tokat	 yemiş	 gibi	 hissediyordu.	 “Ettiğim	 yeminleri aşktan	başka	ne	için	bozmuş	olabilirim?	Sizinleyken...	düşünemiyorum,	siz	hayalini	kurduğum	her	şeysiniz ama...” </p>
<p class="calibre1">“Kelimeler	rüzgârdır.	Beni	seviyorsanız,	beni	terk	etmeyin.”	“Bir	 <i class="calibre4">yemin</i>	ettim...” </p>
<p class="calibre1">“...evlenmemek	 ve	 baba	 olmamak	 için.	 Pekâlâ,	 ay	 çayımı	 içtim	 ve	 sizinle	 evlenemeyeceğimi biliyorum.”	Kız	gülümsedi.	“Lâkin	sizi	metresliğe	ikna	edilebilirim.” </p>
<p class="calibre1"><a id="p133"></a>“Şimdi	benimle	alay	ediyorsunuz.” </p>
<p class="calibre1">“Belki	biraz.	Bir	kadını	seven	ilk	Kral	Muhafızı	olduğunuzu	mu	düşünüyorsunuz?” </p>
<p class="calibre1">“Yemin	etmeyi,	o	yemini	tutmaktan	daha	kolay	bulan	adamlar	her	zaman	var	olmuştur,”	diye	kabul	etti Arys.	 Sör	 Boros	 Blount,	 İpek	 Caddesi’nin	 yabancısı	 değildi	 ve	 Sör	 Preston	 Greenfield	 malum	 bir tuhafiyecinin	 evini	 ziyaret	 ederdi,	 bu	 ziyaretler	 sırasında	 tuhafiyeci	 uzaklarda	 olurdu.	 Ama	 Arys	 bu kusurlardan	bahsederek	Yeminli	Kardeşlerini	utandırmayacaktı.	Bunun	yerine,	“Sör	Terrence	Toyne	kralın metresiyle	 birlikte	 yatakta	 yakalandı,”	 dedi.	 “Bunun	 aşk	 olduğuna	 dair	 yemin	 etti	 ama	 bu	 aşk	 hem	 onun hem	 de	 kadının	 canına	 mal	 oldu.	 Terrence’in	 hanedanına	 yıkım	 ve	 dünyaya	 gelmiş	 en	 soylu	 şövalyeye ölüm	getirdi.	“</p>
<p class="calibre1">“Evet.	 Peki,	 üç	 karılı	 ve	 on	 altı	 çocuklu	 Şehvetli	 Lucamore	 ne	 olacak?	 O	 şarkı	 beni	 her	 zaman güldürür.” </p>
<p class="calibre1">“Gerçek	 o	 kadar	 komik	 değil.	 O	 yaşarken	 asla	 Şehvetli	 Lucamore	 diye	 anılmadı.	 Onun	 adı	 Sör Kuvvetli	 Lucamore’du	 ve	 bütün	 hayatı	 koca	 bir	 yalandı.	 Hilekârlığı	 ortaya	 çıktığında	 kendi	 Yeminli Kardeşler’i	tarafından	hadım	edildi	ve	Yaşlı	Kral	tarafından	Sur’a	gönderildi.	O	on	altı	çocuğun	boynu bükük	 kaldı.	 Lucamore	 gerçek	 bir	 şövalye	 değildi,	 Terrence	 Toyne	 da	 öyle.”	 “Ya	 Ejderha	 Şövalyesi?” </p>
<p class="calibre1">Kız,	yatak	örtüsünü	kenara	attı	ve	bacaklarını	yere	sarkıttı.	“Dünyaya	gelmiş	en	soylu	şövalye	dediniz	ama o	kraliçesini	yatağa	götürdü	ve	onu	hamile	bıraktı.”	“Buna	inanmam,”	dedi	Arys	kırgın	bir	sesle.	“Prens Aemon’ın	 Kraliçe	 Nymeria	 ile	 olan	 ihanet	 hikâyesi	 sadece	 hikâye.	 Piçinin	 iyiliği	 için	 meşru	 oğlunu	 bir kenara	atmak	isteyen	ağabeyinin	uydurduğu	bir	yalan.	Aegon	yok	yere	Değersiz	diye	anılmıyordu.”	Kılıç kemerini	buldu	ve	beline	taktı.	İpek	Dorne	gömleğinin	üstünde	tuhaf	görünseler	de,	uzunkılıcın	ve	hançerin tanıdık	 ağırlığı	 Arys’e	 kim	 ve	 ne	 olduğunu	 hatırlatıyordu.	 “Değersiz	 Sör	 Arys	 olarak	 anılmayacağım,” </p>
<p class="calibre1">dedi	şövalye.	“Pelerinimi	lekelemeyeceğim.” </p>
<p class="calibre1">“Evet,”	dedi	kız,	“o	güzel	beyaz	pelerin.	Unutuyorsunuz,	benim	büyük	amcam	da	aynı	pelerini	giydi. </p>
<p class="calibre1">Amcam	ben	küçükken	öldü	ama	onu	hâlâ	hatırlıyorum.	Bir	kule	kadar	uzundu	ve	beni	gülmekten	nefessiz bırakana	kadar	gıdıklardı.” </p>
<p class="calibre1">“Prens	 Lewynle	 tanışma	 şerefine	 nail	 olamadım,”	 dedi	 Sör	 Arys,	 “fakat	 herkes	 onun	 büyük	 bir şövalye	olduğunu	söyler.”	“Metresi	olan	büyük	bir	şövalye.	Metresi	şimdi	yaşlı	bir	kadın	ama	gençliğinde nadide	bir	güzelliğe	sahipmiş.” </p>
<p class="calibre1"> <i class="calibre4">Prens	Lewyn</i>?	Sör	Arys	bu	hikâyeyi	duymamıştı.	Çok	şaşırdı.	Terrence	Toyne’un	ihaneti	ve	Şehvetli Lucamore’un	hilekârlığı	Beyaz	Kitap’a	kaydedilmişti	ama	Prens	Lewyn’in	sayfasında	bir	kadına	dair	hiç ipucu	yoktu. </p>
<p class="calibre1">“Amcam	 her	 zaman,	 bir	 adamın	 değerini	 belirleyen	 şeyin	 elindeki	 kılıç	 olduğunu	 söylerdi, bacaklarının	 arasındaki	 değil,”	 diye	 devam	 etti	 kız,	 “yani	 lekeli	 pelerinler	 hakkındaki	 dini konuşmalarınızı	 kendinize	 saklayın.	 Sizin	 onurunuzu	 lekeleyen	 şey	 bizim	 aşkımız	 değil.	 Bunu	 yapan, hizmet	ettiğiniz	canavarlar	ve	kardeşlerim	dediğiniz	vahşiler.” </p>
<p class="calibre1">Bu	sözler	Arys’in	kemiklerine	kadar	saplandı.	“Robert	canavar	değildi.” </p>
<p class="calibre1">“Demir	 Taht’a	 çocukların	 cesedine	 basarak	 tırmandı,”	 dedi	 kız,	 “fakat	 bir	 Joffrey	 değildi,	 hakkını teslim	edeyim.” </p>
<p class="calibre1"> <i class="calibre4">Joffrey. </i>	 Yakışıklı	 bir	 delikanlıydı,	 yaşına	 göre	 uzun	 ve	 güçlüydü	 ama	 onun	 için	 söylenebilecek	 iyi şeyler	 bu	 kadardı.	 O	 delikanlının	 emriyle	 zavallı	 Stark	 kızına	 vurduğu	 zamanları	 hatırlamak	 Sör	 Arys’i hâlâ	 utandırıyordu.	 Tyrion,	 Myrcella	 ile	 Dorne’a	 gitmek	 üzere	 onu	 seçtiğinde,	 Arys	 teşekkür	 etmek	 için Savaşçı’ya	 mum	 yakmıştı.	 “Joffrey	 öldü,	 İblis	 tarafından	 zehirlendi.”	 Arys,	 cücenin	 böyle	 bir	 habasete muktedir	olduğunu	hiç	bilmiyordu.	“Şimdi	kral,	Tommen	ve	ağabeyine	hiç	benzemiyor.” </p>
<p class="calibre1">“Ablasına	da	benzemiyor.” </p>
<p class="calibre1">Bu	 doğruydu.	 Tommen,	 her	 zaman	 elinden	 gelenin	 en	 iyisini	 yapmaya	 çalışan	 iyi	 kalpli	 küçük	 bir</p>
<p class="calibre1"><a id="p134"></a>adamdı	 ama	 Sör	 Arys	 onu	 son	 gördüğünde,	 çocuk	 iskelede	 ağlıyordu.	 Myrcella	 tek	 damla	 gözyaşı dökmemişti,	 halbuki	 ocağını	 ve	 evini	 bırakan,	 bir	 ittikafı	 bekâretiyle	 mühürlemek	 üzere	 denize	 açılan oydu.	İşin	aslı,	Prenses	Myrcella	kardeşinden	daha	cesurdu,	daha	zeki	ve	daha	özgüvenliydi.	Onun	zekâsı daha	 tez,	 görgüsü	 daha	 perdahlıydı.	 Onu	 hiçbir	 şey	 korkutmazdı,	 Joffrey	 bile.  <i class="calibre4">Aslında	 güçlü	 olanlar,</i> <i class="calibre4">kadınlar. </i>	 Arys	 sadece	 Myrcella’yı	 değil;	 kızın	 annesini,	 kendi	 annesini,	 Diken	 Kraliçesi’ni	 ve	 Kızıl Yılanın	 güzel	 ve	 ölümcül	 Kum	 Yılanlarını	 düşünüyordu.	 En	 çok	 da	 Prenses	 Arianne	 Martell’i.	 “Haksız olduğunuzu	söylemeyeceğim,”	dedi,	sesi	pürüzlüydü. </p>
<p class="calibre1">“Söylemeyecek	misiniz?  <i class="calibre4">Söyleyemezsiniz</i>!	Myrcella	hükmetmek	için	daha	uygun...” </p>
<p class="calibre1">“Erkek	evlat,	kız	evlattan	önce	gelir.” </p>
<p class="calibre1">“<i class="calibre4">Neden</i>?	Buna	hangi	tanrı	karar	verdi?	Ben	babamın	veliahtıyım.	Haklarımı	erkek	kardeşlerime	mi bırakmalıyım?” </p>
<p class="calibre1">“Sözlerimi	 çarpıtıyorsunuz.	 Ben	 bunu	 söylemedim.	 Dorne	 farklı.	 Yedi	 Krallık’ta	 asla	 egemen	 bir kraliçe	olmadı.” </p>
<p class="calibre1">“İlk	 Viserys,	 onun	 yerine	 kızı	 Rhaenyra’nın	 geçmesini	 istiyordu,	 bunu	 inkâr	 mı	 edeceksiniz?	 Fakat kral	ölüm	döşeğinde	yatarken,	Kral	Muhafızları	Lord	Kumandanı	böyle	olmamasına	karar	verdi.” </p>
<p class="calibre1"> <i class="calibre4">Sör	 Criston	 Cole. </i>	 Kral	 yaratan	 Criston,	 erkek	 kardeşle	 kız	 kardeşi	 birbirine	 düşürmüş	 ve	 Kral Muhafızlarını	 kendi	 içinde	 bölmüştü.	 Ozanlar	 tarafından	 Ejderhaların	 Dansı	 olarak	 anılan	 korkunç	 bir savaşa	sebep	olmuştu.	Bazıları,	kumandanın	ihtiraslarıyla	hareket	ettiğini	iddia	etmişti;	zira	Prens	Aegon, inatçı	 kız	 kardeşinden	 daha	 kolay	 etki	 altına	 alınabilen	 biriydi.	 Diğerleri,	 şövalyeye	 daha	 soylu gerekçeler	atfetmiş	ve	onun	kadim	Andal	teamüllerini	savunduğunu	söylemişti.	Bazıları	da,	Sör	Cristonin beyazları	 giymeden	 önce	 Prenses	 Rhaenyra’ya	 âşık	 olduğunu	 ve	 onu	 reddeden	 kadından	 intikam	 almak istediğini	 fısıldamıştı.	 “Kral	 yaratan	 vahim	 bir	 zarara	 sebep	 oldu,”	 dedi	 Sör	 Arys,	 “ve	 bunun	 bedelini vahim	bir	şekilde	ödedi,	ama...” </p>
<p class="calibre1">“...ama	 belki	 de	 Yedi,	 bir	 başka	 beyaz	 şövalyenin	 yaptığı	 yanlışı	 düzeltmeniz	 için	 sizi	 buraya gönderdi.	 Babam,	 Su	 Bahçelerine	 dönerken	 Myrcella’yı	 da	 onunla	 birlikte	 götürmeyi	 planlıyor,	 bunu biliyorsunuz?” </p>
<p class="calibre1">“Onu,	ona	zarar	verecek	insanlardan	korumak	için.” </p>
<p class="calibre1">“Hayır.	Onu,	ona	 <i class="calibre4">taç	giydirmek</i>	 isteyen	 insanlardan	 uzak	 tutmak	 için.	 Prens	 Oberyn	 yaşasaydı,	 tacı Myrcella’nın	 başına	 bizzat	 takacaktı,	 lâkin	 benim	 babam	 bu	 cesaretten	 yoksun.”	 Kız	 ayağa	 kalktı. </p>
<p class="calibre1">“Myrcella’yı	kendi	kızınızmış	gibi	sevdiğinizi	söylüyorsunuz.	Kızınızın	haklarından	mahrum	bırakılmasını ve	bir	zindana	kapatılmasını	ister	miydiniz?” </p>
<p class="calibre1">“Su	Bahçeleri	zindan	değil,”	diye	itiraz	etti	Arys	zayıf	bir	şekilde. </p>
<p class="calibre1">“Bir	 zindanın	 su	 fıskiyeleri	 ve	 incir	 ağaçları	 olmaz,	 böyle	 mi	 düşünüyorsunuz?	 Lâkin	 kız	 oraya	 bir kez	girdiğinde	bir	daha	çıkamayacak.	Siz	de	öyle.	Hotah	bunun	olmasını	sağlayacak.	Onu	benim	tanıdığım kadar	tanımıyorsunuz.	Kışkırtıldığında	korkunç	biri	olur.” </p>
<p class="calibre1">Sör	 Arys	 kaşlarını	 çattı.	 Norvoslu	 iri	 kumandan,	 o	 yaralı	 yüzüyle	 Arys’i	 fazlasıyla	 huzursuz ediyordu.  <i class="calibre4">Büyük	baltasıyla	birlikte	uyuduğu	söyleniyor. </i>	“Benden	ne	yapmamı	istiyorsunuz?” </p>
<p class="calibre1">“Yapmak	 için	 yemin	 ettiğiniz	 şeyden	 fazlasını	 değil.	 Myrcella’yı	 hayatınızla	 koruyun.	 Onu...  <i class="calibre4">ve</i> haklarını	savunun.	Onun	başına	bir	taç	takın.” </p>
<p class="calibre1">“Bir	 <i class="calibre4">yemin</i>	ettim!” </p>
<p class="calibre1">“Joffrey’ye,	Tommen’a	değil.” </p>
<p class="calibre1">“Evet	ama	Tommen	iyi	kalpli	bir	çocuk.	Joffrey’den	daha	iyi	bir	kral	olacak.” </p>
<p class="calibre1">“Ama	Myrcella’dan	daha	iyi	olmayacak.	Çocuğu	Myrcella	da	seviyor.	Ona	bir	zarar	gelmesine	izin</p>
<p class="calibre1">vermeyeceğini	 biliyorum.	 Teamüle	 göre	 Fırtına	 Burnu	 çocuğun,	 zira	 Lord	 Renly	 öldü	 ve	 arkasında	 bir vâris	bırakmadı,	Lord	Stannis	de	haklarından	mahrum	edildi.	Zaman	içinde,	annesinin	vasıtasıyla	Casterly</p>
<p class="calibre1"><a id="p135"></a>Kayası	 da	 Tommen’a	 geçecek.	 Tommen	 diyardaki	 en	 büyük	 lord	 olacak...	 lâkin	 teamüle	 göre	 Demir Taht’ta	Myrcella	oturmalı.”	“Kanun...	bilmiyorum.” </p>
<p class="calibre1">“Ben	biliyorum.”	Kız	ayağa	kalktığında,	saçının	siyah	bukleleri	beline	düştü.	“Kral	Muhafızlarını	ve onların	 ettiği	 yemini	 Ejderha	 Aegon	 yarattı,	 lâkin	 bir	 kralın	 yaptığını	 başka	 bir	 kral	 geri	 alabilir	 ya	 da değiştirebilir.	 Eskiden	 Kral	 Muhafızları	 ömürleri	 boyunca	 hizmet	 ederlerdi,	 fakat	 Joffrey,	 köpeğinin	 bir pelerine	sahip	olabilmesi	için	Sör	Barristan’ı	azletti.	Myrcella	sizin	mutlu	olmanızı	ister,	bana	da	düşkün. </p>
<p class="calibre1">Eğer	istersek,	evlenmemize	izin	verir.”	Arianne	kollarını	şövalyeye	doladı	ve	yüzünü	de	adamın	göğsüne dayadı.	 Kızın	 kafasının	 üstü	 dahi,	 Arys’in	 çenesinin	 altına	 geliyordu.	 “Eğer	 istediğiniz	 buysa	 hem	 bana, hem	de	beyaz	pelerine	sahip	olabilirsiniz.” </p>
<p class="calibre1"> <i class="calibre4">Beni	paramparça	ediyor. </i>	“İstediğimi	biliyorsunuz	ama...” </p>
<p class="calibre1">O	boğuk	sesiyle,	“Ben	Dorne	prensesiyim,”	dedi	Arianne,	“ve	beni	yalvartmanız	hiç	münasip	değil.” </p>
<p class="calibre1">Sör	 Arys,	 kızın	 saçlarındaki	 parfüm	 kokusu	 alıyor	 ve	 kendi	 göğsüne	 yaslanmış	 göğüste	 atan	 kalbin vuruşlarını	 hissediyordu.	 Kıza	 sarıldığında,	 onun	 titrediğini	 fark	 etti.	 “Arianne?	 Prensesim?	 Ne	 oldu aşkım?” </p>
<p class="calibre1">“Söylemek	 zorunda	 mıyım	 sör?	 Korkuyorum.	 Bana	 aşkım	 diyorsunuz	 ama	 size	 umutsuzca	 ihtiyacım olduğu	zamanda	beni	reddediyorsunuz.	Güvende	olmamı	sağlayacak	bir	şövalye	istemem	çok	mu	yanlış?” </p>
<p class="calibre1">Prensesin	 sesi	 daha	 önce	 hiç	 bu	 kadar	 kırılgan	 çıkmamıştı.	 “Hayır,”	 dedi	 Arys,	 “lâkin	 babanızın muhafızları	sizi	güvende	tutuyor,	neden...” </p>
<p class="calibre1">“Benim	korktuğum,	babamın	muhafızları.”	Prensesin	sesi	bir	an	için	Myrcella’nın	sesinden	daha	genç çıkmıştı.	“Benim	tatlı	kuzenlerim,	babamın	muhafızları	tarafından	zincire	vuruldu.” </p>
<p class="calibre1">“Zincire	vurulmadılar.	Her	türlü	rahatlığa	sahip	olduklarını	duydum.” </p>
<p class="calibre1">Arianne	 acı	 acı	 güldü.	 “Onları	 gördünüz	 mü?	 Babam	 onları	 görmeme	 izin	 vermiyor,	 bunu	 biliyor muydunuz?” </p>
<p class="calibre1">“Onlar	 ihanetten	 bahsediyordu,	 savaşı	 teşvik	 ediyorlardı...”	 “Loreza	 altı	 yaşında,	 Dorea	 da	 sekiz. </p>
<p class="calibre1">Hangi	savaşı	teşvik	edebilirler?	Buna	rağmen,	babam	onları	ablalarıyla	birlikte	hapsetti.	Onu	gördünüz. </p>
<p class="calibre1">Korku,	güçlü	adamlara	bile	normalde	yapmayacakları	şeyler	yaptırır	ve	benim	babam	asla	güçlü	bir	adam olmadı.	 Arys,	 kalbim,	 benim	 için	 beslediğinizi	 söylediğiniz	 aşk	 hatırına	 beni	 dinleyin.	 Ben	 asla kuzenlerim	 kadar	 korkusuz	 olmadım,	 zira	 ben	 daha	 zayıf	 bir	 tohumla	 yaratıldım,	 ama	 Tyenele	 ben	 aynı yaştayız	 ve	 küçüklüğümüzden	 beri	 kardeş	 kadar	 yakınız.	 Onunla	 aramızda	 hiç	 sır	 yok.	 Eğer	 o hapsedildiyse	 ben	 de	 edilebilirim.	 Aynı	 sebepten...	 Myrcella	 meselesi	 yüzünden.”	 “Babanız	 bunu	 asla yapmaz.” </p>
<p class="calibre1">“Siz	 babamı	 tanımıyorsunuz.	 Bu	 dünyaya	 kız	 olarak	 geldiğim	 ilk	 günden	 beri	 onu	 hayal	 kırıklığına uğratıyorum.	 Beni	 defalarca	 dişsiz	 ve	 beyaz	 sakallı	 adamlarla	 evlendirmeye	 çalıştı,	 her	 biri	 bir öncekinden	daha	aşağılıktı.	Onlarla	evlenmemi	emretmedi	ama	sadece	teklifler	bile	onun	beni	ne	kadar	az önemsediğinin	kanıtıydı.” </p>
<p class="calibre1">“Öyle	de	olsa,	siz	onun	veliahtısınız.” </p>
<p class="calibre1">“Öyle	miyim?” </p>
<p class="calibre1">“Kendisi	Su	Bahçelerine	taşındığında,	sizi	Güneş	Mızrağını	yönetmeniz	için	bıraktı,	bırakmadı	mı?” </p>
<p class="calibre1"> <i class="calibre4">“Yönetme</i> k	 için?	 Hayır.	 Kuzeni	 Sör	 Manfrey’i	 kale	 kumandanı	 olarak	 bıraktı.	 Yaşlı	 ve	 kör Ricasso’yu	da	kethüda	olarak.	Hazine	için	vergi	toplamak	üzere	kâhyalarını,	muhasebe	için</p>
<p class="calibre1">Alyse	 Ladybrighti,	 gölge	 şehrin	 asayişi	 için	 şeriflerini,	 yargılamalar	 için	 yüksek	 hâkimlerini	 ve bizzat	prensin	alakasını	gerektirmeyen	mektuplarla	ilgilenmesi	için	Üstat	Mylesi	bıraktı.	Hepsinin	üzerine Kızıl	Yılanı	koydu.	Benim	vazifem	ziyafetler	düzenlemek	ve	güzide	konukları	eğlendirmekti.	Oberyn	on beş	 günde	 iki	 kez	 Su	 Bahçelerini	 ziyaret	 ederdi.	 Ben	 yılda	 iki	 kez	 çağrılırdım.	 Ben	 babamın	 istediği veliaht	değilim,	o	bunu	açıkça	belli	etti.	Kanunlarımız	elini	kolunu	bağlıyor	ama	babam,	onun	arkasından</p>
<p class="calibre1"><a id="p136"></a>gelecek	kişinin	erkek	kardeşim	olmasını	tercih	ediyor,	bunu	biliyorum.” </p>
<p class="calibre1">“Erkek	kardeşiniz?”	Sör	Arys	elini	prensesin	çenesinin	altına	koydu	ve	kızın	başını	yukarı	kaldırdı. </p>
<p class="calibre1">“Trystane’i	kastediyor	olamazsınız,	o	daha	çocuk.” </p>
<p class="calibre1">“Trys	değil.	Quentyn.”	Kızın	kıpırtısız	gözleri	bir	günah	kadar	kara	ve	cüretkârdı.	“Gerçeği	on	dört yaşımdan	beri	biliyorum,	babama	iyi	geceler	öpücüğü	vermek	için	onun	çalışma	odasına	gittiğim	ve	onu orada	 bulamadığım	 günden	 beri.	 Annem	 onu	 çağırtmış,	 daha	 sonra	 öğrendim.	 Babam	 çalışma	 odasında yanan	bir	mum	bırakmıştı.	Söndürmek	için	içeri	girdiğimde,	mumun	yanında	tamamlanmamış	bir	mektup buldum,	Demir	Ormanındaki	kardeşim	Quentyn’e	yazılmıştı.	Babam,	Quentyn’e,	üstadın	ve	silah	ustasının ondan	istediği	her	şeyi	yerine	getirmesi	gerektiğini	yazmıştı,	‘ <i class="calibre4">Çünkü	bir	gün	benim	oturduğum	yerde	sen</i> <i class="calibre4">oturacaksın	 ve	 bütün	 Dorne’a	 hükmedeceksin.	 Bir	 hükümdar,	 zihnen	 ve	 bedenen	 kuvvetli	 olmak</i> <i class="calibre4">zorundadır</i>.’	“	Arianne’in	yumuşak	yanağına	bir	damla	gözyaşı	süzüldü.	“Bunlar	babamın	sözleriydi,	onun eliyle	yazılmıştı.	Hafızama	kazındı.	O	gece	ve	ondan	sonraki	pek	çok	gece	ağlayarak	uyudum.” </p>
<p class="calibre1">Sör	 Arys	 henüz	 Quentyn	 Martell’e	 tanışmamıştı.	 Prens,	 küçük	 yaşından	 beri	 Lord	 Yromvood’un himayesindeydi.	Lorda	önce	yaver	çömezi	sonra	da	yaver	olarak	hizmet	etmişti.	Hatta	şövalyeliğini,	Kızıl Yılanın	 elleri	 yerine	 Lord	 Yromvood’un	 ellerinden	 almıştı.  <i class="calibre4">Eğer	 baba	 olsaydım,	 ben	 de	 benim</i> <i class="calibre4">arkamdan	oğlumun	gelmesini	isterdim</i>,	diye	düşündü	Arys.	Ama	prensesin	sesindeki	acıyı	duyuyordu	ve ne	 düşündüğünü	 söylerse	 kızı	 kaybedeceğini	 biliyordu.	 “Belki	 de	 yanlış	 anladınız,”	 dedi.	 “Henüz çocuktunuz.	Belki	de	babanız	bütün	bunları,	kardeşinizi	daha	gayretli	olmaya	teşvik	etmek	için	yazmıştı.” </p>
<p class="calibre1">“Böyle	mi	düşünüyorsunuz?	Öyleyse	söyleyin,	Quentyn	şimdi	nerede?” </p>
<p class="calibre1">“Prens,	 Lord	 Yronwood’un	 ordusuyla	 birlikte	 Kemik	 Yolu’nda,”	 dedi	 Arys	 ihtiyatlı	 bir	 şekilde. </p>
<p class="calibre1">Dorne’a	ilk	geldiğinde,	Güneş	Mızrağının	yaşlı	kale	kumandanından	duyduğu	şey	buydu.	İpek	sakallı	üstat da	aynı	şeyi	söylemişti. </p>
<p class="calibre1">Arianne	 itiraz	 etti.	 “Babam	 buna	 inanmamızı	 istiyor	 ama	 bunun	 aksini	 söyleyen	 dostlarım	 var. </p>
<p class="calibre1">Kardeşim,	sıradan	bir	tüccar	kılığına	girerek	gizlice	Dar	Deniz’i	geçti.	Neden?” </p>
<p class="calibre1">“Nasıl	bilebilirim?	Yüzlerce	sebep	olabilir.” </p>
<p class="calibre1">“Ya	da	bir	tek	sebep.	Altın	Mürettebatın	Myrie	olan	anlaşmasını	bozduğundan	haberdar	mısınız?” </p>
<p class="calibre1">“Paralı	askerler	anlaşmalarını	her	zaman	bozar.” </p>
<p class="calibre1">“Altın	Mürettebat	bozmaz.	Acıçelik	zamanından	bu	yana,  <i class="calibre4">sözümüz	altın	kadar	kıymetlidir</i>,	 diyerek böbürlenirler.	Myr;	Lys	ve	Tyroshla	savaşın	eşiğinde.	Onlara	iyi	maaşlar	ve	iyi	ganimetler	vadeden	bir anlaşmayı	neden	bozsunlar?” </p>
<p class="calibre1">“Belki	 de	 Lys	 daha	 iyi	 bir	 maaş	 önerdi.	 Ya	 da	 Tyrosh.”	 “Hayır,”	 dedi	 Arianne.	 “Diğer	 özgür birliklerden	herhangi	biri	söz	konusu	olsaydı	buna	inanırdım.	Pek	çoğu,	yarım	sikke	için	taraf	değiştirir. </p>
<p class="calibre1">Altın	 Mürettebat	 farklıdır.	 Acıçelik’in	 hayaliyle	 bir	 araya	 gelmiş	 sürgünlerden	 ve	 onların	 oğullarından oluşan	 bir	 kardeşliktir.	 Onlar,	 altın	 istedikleri	 kadar	 evlerini	 de	 istiyorlar.	 Bunu	 tıpkı	 benim	 gibi	 Lord Yronwood	da	biliyor.	Lordun	ataları,	Karaateş	İsyanlarının	üçünde	Acıçelikle	birlikte	at	sürdü.”	Arianne, Sör	 Arys’in	 elini	 tuttu	 ve	 parmaklarını	 onun	 parmaklarına	 geçirdi.	 “Hayalet	 Tepesi’nden	 Toland Hanedanının	armasını	gördünüz	mü	hiç?” </p>
<p class="calibre1">Arys	bir	an	düşünmek	zorunda	kaldı.	“Kendi	kuyruğunu	yiyen	bir	ejderha?” </p>
<p class="calibre1">“Ejderha	zamanı	temsil	eder.	Başlangıcı	ve	sonu	yoktur,	bu	yüzden	her	şey	tekrar	vuku	bulur.	Anders Yronwood,	 yeniden	 doğmuş	 Criston	 Cole’dur.	 Lord,	 kardeşimin	 kulağına,	 babamın	 ardından	  <i class="calibre4">onun</i> hükmetmesi	gerektiğini	ve	erkeklerin	kadınların	önünde	diz	çökmesinin	yanlış	olduğunu	fısıldıyor...	inatçı ve	 iffetsiz	 Arianne’in	 hükmetmeye	 bilhassa	 uygun	 olmadığını.”	 Prenses	 cüretkar	 bir	 tavırla	 saçlarını salladı.	“Yani	sizin	iki	prensesiniz	ortak	bir	davayı	paylaşıyor	sör...	her	ikisini	de	sevdiğini	iddia	eden ama	onlar	uğruna	dövüşmeyi	göze	alamayan	bir	şövalyeyi	de	paylaşıyorlar.” </p>
<p class="calibre1">“Dövüşeceğim.”	 Sör	 Arys	 tek	 dizinin	 üstüne	 çöktü.	 “Myrcella	 daha	  <i class="calibre4">büyük</i>	 ve	 taç	 için	 daha	  <i class="calibre4">uygun. </i></p>
<p class="calibre1"><a id="p137"></a>Onun	haklarını	Kral	Muhafızı	savunmayacaksa	kim	savunacak?	Kılıcım,	hayatım,	onurum,	her	şeyim	ona ait...	 ve	 size.	 Kalbimin	 neşesi,	 yemin	 ederim	 ki	 ben	 kılıcımı	 kaldırmaya	 muktedir	 olduğum	 sürece,	 hiç kimse	sizin	doğum	hakkınızı	çalamayacak.	Size	aidim.	Benden	ne	istiyorsunuz?” </p>
<p class="calibre1">“Her	şeyi.”	Arianne,	şövalyenin	dudaklarını	öpmek	için	diz	çöktü.  <i class="calibre4">“Her	şeyi. </i>	Aşkım.	Gerçek	aşkım. </p>
<p class="calibre1">Benim	tatlı	aşkım.	Sonsuza	kadar.	Ama	önce...” </p>
<p class="calibre1">“İsteyin	ve	sizin	olsun.” </p>
<p class="calibre1">“...Myrcella.” </p>
<p class="calibre1"><b class="calibre3">	</b></p>
<p class="calibre1"><a id="p138"></a><b class="calibre3">BRIENNE</b></p>
<p class="calibre1">Arazinin	karşısındaki	eski	taş	duvar	ufalanıyordu	ama	görüntüsü	Brienne’in	tüylerini	diken	diken	etti. </p>
<p class="calibre1"> <i class="calibre4">Okçuların	gizlendiği	ve	zavallı	Sör	Cleos	Frey’i	katlettiği	yer	burasıydı, </i>	 diye	 düşündü	 Brienne... </p>
<p class="calibre1">ama	 yarım	 mil	 sonra,	 ilk	 gördüğüne	 çok	 benzeyen	 başka	 bir	 duvarın	 önünden	 geçti	 ve	 emin	 olamadı. </p>
<p class="calibre1">Tekerlek	 izleriyle	 dolu	 yol	 kıvrıldı.	 Kahverengi	 çıplak	 ağaçlar,	 Brienne’in	 hatırladığı	 yeşil	 ağaçlardan farklı	 göründü.	 Brienne,	 Sör	 Jaime’nin,	 Cleos’un	 kılıcını	 kınından	 çekip	 aldığı	 yeri	 geçmiş	 miydi? </p>
<p class="calibre1">Brienne’in	Jaime’yle	dövüştüğü	orman	neredeydi?	Cesur	Dostlar’ı	üstlerine	çekene	dek	birbirlerine	kılıç savurup	su	sıçrattıkları	dere	neredeydi? </p>
<p class="calibre1">“Leydim?	Sör?”	Podric,	Brienne’e	nasıl	hitap	edeceğinden	asla	emin	olamıyordu.	“Ne	arıyorsunuz?” </p>
<p class="calibre1"> <i class="calibre4">Hayaletler. </i>	“Bir	zamanlar	önünden	geçtiğim	bir	duvarı.	Önemli	değil.”  <i class="calibre4">O	zamanlar	Sör	Jaime’nin</i> <i class="calibre4">iki	eli	vardı.	Bütün	o	alaycı	sözleri	ve	gülümsemeleriyle	ondan	nasıl	da	nefret	ediyordum. </i>	 “Sessiz	 ol Podrick.	Ormanda	hâlâ	haydutlar	olabilir.” </p>
<p class="calibre1">Çocuk	kahverengi	çıplak	ağaçlara,	ıslak	yapraklara	ve	ilerideki	çamurlu	yola	baktı.	“Bir	uzunkılıcım var.	Dövüşebilirim.”  <i class="calibre4">Yeterince	iyi	dövüşemezsin. </i>	Brienne,	çocuğun	cesaretinden	değil	eğitiminden	şüphe ediyordu.	Podrick	bir	yaver	olabilirdi,	en	azından	ismen,	fakat	yaverliğini	yaptığı	adamın	ona	bir	faydası dokunmamıştı. </p>
<p class="calibre1">Gölgeli	 Vadi’den	 buraya	 gelen	 yol	 boyunca,	 Brienne	 çocuğun	 hikâyesini	 kısa	 bölümler	 hâlinde öğrenmişti.	 Podrick,	 Payne	 Hanedanı’nın	 alt	 dallarından	 birine	 mensuptu,	 ailenin	 küçük	 oğullarından birinin	 kasıklarından	 filizlenmiş	 fakir	 bir	 sürgündü.	 Podrick’in	 babası,	 bütün	 hayatını	 daha	 zengin kuzenlerinin	yaverliğini	yaparak	geçirmişti	ve	Greyjoy	İsyanına	gidip	orada	ölmeden	önce	evlendiği	bir bakkal	kızının	karnına	Podrick’i	bırakmıştı.	Annesi,	Podrick’i	o	kuzenlerden	birine	terk	etmiş	ve	karnına bir	 bebek	 daha	 koyan	 gezgin	 bir	 şarkıcıyla	 kaçmıştı.	 Podrick	 annesini	 hiç	 hatırlamıyordu.	 Çocuğun tanıdığı,	 bir	 babaya	 en	 yakın	 kişi	 Sör	 Cedric	 Payne’di.	 Fakat	 çocuğun	 kekeleyerek	 anlattığı	 hikayelere bakılırsa,	Cedric	denen	adam	Podrick’e	bir	oğuldan	çok	bir	hizmetkâr	gibi	davranmıştı.	Casterly	Kayası sancaklarını	 çağırdığında,	 Cedric	 atıyla	 ilgilenmesi	 ve	 zırhını	 temizlemesi	 için	 çocuğu	 da	 yanında götürmüştü,	sonra	da	Lord	Tywin’in	ordusunda	dövüşürken	nehir	topraklarında	ölmüştü. </p>
<p class="calibre1">Evinden	 uzak,	 yalnız	 ve	 meteliksiz	 çocuk,	 Sör	 Göbekli	 Lorimer	 isimli	 vasıfsız	 bir	 şövalyeye yamanmıştı.	Şişman	şövalye,	Lord	Lefford’un	birliğine	bağlıydı	ve	yük	arabalarını	korumakla	görevliydi. </p>
<p class="calibre1">Sör	 Lorimer,	 “Besin	 maddelerini	 koruyan	 çocuklar	 her	 zaman	 en	 iyi	 yemeği	 yerler,”	 demekten	 hoşlanan bir	 adamdı,	 ta	 ki,	 Lord	 Tywin’in	 şahsi	 stoğundan	 çalınmış	 bir	 tuzlu	 domuz	 buduyla	 yakalanana	 kadar. </p>
<p class="calibre1">Tywin,	 diğer	 hırsızlara	 bir	 ders	 olsun	 diye	 şövalyeyi	 asmıştı.	 Podrick	 domuz	 budunu	 şövalyeyle paylaşmıştı,	 ipi	 de	 paylaşabilirdi	 ama	 soyadı	 onu	 kurtarmıştı.	 Sör	 Kevan	 Lannister,	 Podrick’in sorumluluğunu	almış	ve	onu	bir	süre	sonra	yeğeni	Tyrion’ın	yaverliğini	yapmak	üzere	nehir	topraklarına göndermişti. </p>
<p class="calibre1">Sör	Cedric	çocuğa	atların	nasıl	tımar	edildiğini	ve	nalların	taşlarının	nasıl	temizlendiği,	Sör	Lorimer ise	nasıl	hırsızlık	yapıldığını	öğretmişti	ama	hiçbiri	ona	kılıç	eğitimi	vermemişti.	İblis	en	azından,	Kral Topraklarına	 gittiklerinde	 çocuğu	 Kızıl	 Kale’nin	 silah	 ustasına	 göndermişti.	 Fakat	 Sör	 Aron	 Santagar ekmek	isyanı	sırasında	öldürülmüştü	ve	bu	Podrick’in	eğitiminin	sonu	olmuştu. </p>
<p class="calibre1">Brienne,	 Podrick’in	 yeteneğini	 ölçmek	 için	 ağaç	 dallarından	 iki	 ahşap	 kılıç	 yontmuştu.	 Çocuğun ellerinin,	dili	kadar	yavaş	olmadığını	öğrenmek	onu	memnun	etmişti.	Podrick	korkusuz	ve	dikkatliydi	ama aynı	zamanda	zayıf	ve	güçsüzdü,	kötü	beslenmişti.	Eğer	bu	çocuk	iddia	ettiği	gibi	Karasu	Savaşı’ndan	sağ</p>
<p class="calibre1">çıktıysa,	 bunun	 tek	 sebebi	 kimsenin	 onu	 öldürmeye	 değer	 bulmamış	 olmasıydı.	 “Kendine	 yaver diyebilirsin,”	demişti	Brienne	çocuğa,	“ama	ben	senin	yarı	yaşında	olan	ve	seni	kanlı	kanlı	dövebilecek yaver	çömezleri	gördüm.	Benimle	kalırsan,	hemen	hemen	her	gece,	ellerinde	su	kesecikleri	ve	kollarında</p>
<p class="calibre1"><a id="p139"></a>morluklarla	 yatağa	 gidersin,	 öyle	 tutulmuş	 ve	 ağrılı	 olursun	 ki	 neredeyse	 hiç	 uyuyamazsın.	 Bunu istemezsin.” </p>
<p class="calibre1">“İsterim,”	diye	ısrar	etmişti	çocuk.	“Bunu	isterim.	Morlukları	ve	su	keseciklerini.	Yani	istemem	ama isterim.	Sör.	Leydim.”	Çocuk	şu	ana	kadar	sözüne	sadık	kalmıştı,	Brienne	de	kendi	sözüne	sadık	kalmıştı. </p>
<p class="calibre1">Podrick	 şikâyet	 etmiyordu.	 Kılıç	 elinde	 ne	 zaman	 yeni	 bir	 su	 keseciği	 oluşsa,	 su	 toplayan	 yeri	 gururla Brienne’e	 gösteriyordu.	 Atlara	 da	 iyi	 bakıyordu.  <i class="calibre4">Hâlâ	 bir	 yaver	 değil, </i>	 diye	 hatırlattı	 Brienne	 kendine, <i class="calibre4">ama	 ben	 de	 bir	 şövalye	 değilim,	 bana	 kaç	 kere	 “sör”	 derse	 desin. </i>	 Brienne	 onu	 kendi	 yoluna gönderebilirdi	 ama	 çocuğun	 gidecek	 bir	 yeri	 yoktu.	 Ayrıca	 Podrick,	 Sansa	 Stark’ın	 nereye	 gittiğini bilmediğini	 söylemiş	 olmasına	 rağmen,	 fark	 ettiğinden	 daha	 fazla	 şey	 biliyor	 olabilirdi.	 Tesadüfen duyulmuş	yarı	hatırlanan	birkaç	söz,	Brienne’in	arayışının	anahtarı	olabilirdi. </p>
<p class="calibre1">“Sör?	Leydim?”	Podrick	eliyle	gösterdi.	“İleride	bir	araba	var.” </p>
<p class="calibre1">Brienne	gördü:	Yüksek	kenarlı,	iki	tekerlekli	bir	öküz	arabası.	Koşum	kayışlarında	bir	kadın	ve	bir erkek	 vardı.	 Arabayı,	 yoldaki	 tekerlek	 izlerini	 takip	 ederek	 Bakire	 Havuzu’na	 doğru	 çekiyorlardı. </p>
<p class="calibre1"> <i class="calibre4">Görünüşlerine	bakılırsa	çiftçiler. </i>	“Şimdi	yavaş,”	dedi	Brienne,	Podrick’e.	“Bizi	haydut	zannedebilirler. </p>
<p class="calibre1">Söylemen	gerekenden	fazlasını	söyleme	ve	nazik	ol.” </p>
<p class="calibre1">“Olurum	 sör.	 Nazik	 olurum.	 Leydim.”	 Çocuk,	 bir	 haydut	 zannedilme	 fikrinden	 hoşlanmış	 gibi görünüyordu. </p>
<p class="calibre1">Brienne	 ve	 Podrick	 atlarını	 tırıs	 koşturarak	 ilerlerken,	 çiftçiler	 temkinli	 gözlerle	 onları	 izlediler, fakat	 Brienne	 amaçlarının	 zarar	 vermek	 olmadığını	 açıkça	 anlattığında,	 Brienne’in	 yanlarında	 at sürmesine	 izin	 verdiler.	 Yabani	 otlarla	 kaplı	 tarlalardan,	 yumuşak	 çamur	 göllerinden	 ve	 kararmış</p>
<p class="calibre1">ağaçların	 arasından	 geçerek	 yol	 alırlarken,	 “Eskiden	 bir	 öküzümüz	 vardı,”	 dedi	 yaşlı	 adam.	 Arabayı çekerken	harcadığı	güç	yüzünden	yüzü	kızarmıştı.	“Kızımızı	da	aldılar	ve	ona	istedikleri	her	şeyi	yaptılar. </p>
<p class="calibre1">Gölgeli	Vadi’deki	savaş	bittiğinde	kızımız	geri	döndü.	Öküz	dönmedi.	Sanırım	onu	kurtlar	yedi.” </p>
<p class="calibre1">Kadının	ekleyecek	bir	şeyi	yoktu.	Adamdan	en	az	yirmi	yaş	küçüktü,	hiç	konuşmadı	ve	Brienne’e	iki başlı	 bir	 danaya	 bakarmış	 gibi	 bakmaktan	 başka	 bir	 şey	 yapmadı.	 Tarth	 Bakiresi	 bu	 çeşit	 gözleri	 daha önce	 de	 görmüştü.	 Leydi	 Stark	 ona	 nazik	 davranmıştı	 ama	 kadınların	 çoğu,	 erkekler	 kadar	 zalimdi. </p>
<p class="calibre1">Brienne	 hangisinin	 daha	 incitici	 olduğunu	 söyleyemezdi;	 iğneli	 dilleri	 olan	 güzel	 genç	 kızlar	 mı	 yoksa aşağılamalarını	 bir	 nezaket	 maskesinin	 arkasına	 saklayan	 soğuk	 bakışlı	 leydiler	 mi.	 “Son	 gördüğümde, Bakire	Havuzu	harabe	hâlindeydi,”	dedi.	“Kapılar	kırıktı	ve	kasabanın	yarısı	yanmıştı.” </p>
<p class="calibre1">“Bir	 kısmını	 yeniden	 inşa	 ettiler.	 Şu	 Tarly	 sert	 bir	 adam	 ama	 Mooton’dan	 daha	 cesur	 bir	 lord. </p>
<p class="calibre1">Ormanlarda	hâlâ	haydutlar	var	fakat	eskisi	kadar	kalabalık	değiller.	Tarly	en	beter	haydutları	yakaladı	ve o	 büyük	 kılıcıyla	 onların	 boyunu	 kısalttı.”	 Yaşlı	 adam	 kafasını	 çevirip	 tükürdü.	 “Yolda	 hiç	 haydut görmediniz	 mi?”	 “Hiç.”  <i class="calibre4">Bu	 sefer	 değil. </i>	 Gölgeli	 Vadi’den	 uzaklaştıkça	 yol	 daha	 ıssız	 bir	 hâle	 gelmişti. </p>
<p class="calibre1">Yoldaki	 hanlar	 ya	 yağmalanıp	 terk	 edilmiş	 ya	 da	 silahlı	 kamplara	 dönüştürülmüştü.	 Brienne	 ve	 Pod, yürümekten	 ayakları	 şişmiş	 kırk	 kadar	 takipçiyle	 birlikte	 güneye	 doğru	 giden	 sakallı,	 iri	 bir	 rahip	 ve onları	görünce	ormana	girip	kaybolan	birkaç	yolcudan	başka	insan	görmemişlerdi.	Dün,	Lord	Randyll’in devriye	 birliklerinden	 birine	 rastlamışlardı.	 Uzunyaylar	 ve	 mızraklar	 taşıyan	 atlılar	 çevrelerini	 sarmıştı ve	 adamların	 kumandanı	 Brienne’i	 sorgulamıştı	 ama	 neticede	 yola	 devam	 etmelerine	 izin	 vermişti. </p>
<p class="calibre1">“Dikkatli	ol	kadın,”	demişti	kumandan.	“Karşılaşacağın	bir	sonraki	adamlar	benim	delikanlılarım	kadar dürüst	olmayabilir.	Tazı	yüz	haydutla	birlikte	Uç	Dişli	Çatal’ı	geçti.	Karşılaştıkları	her	fahişeye	tecavüz ettikleri	 ve	 kızların	 göğüslerini	 kesip	 yadigar	 olarak	 aldıkları	 söyleniyor.”	 Brienne	 bu	 uyarıyı	 çiftçi adama	 ve	 karısına	 iletmek	 zorunda	 olduğunu	 hissetti.	 O	 anlatırken,	 adam	 başıyla	 onayladı.	 Brienne sözlerini	bitirdiğinde	adam	tekrar	tükürdü.	“Köpekler,	kurtlar	ve	aslanlar,”	dedi.	“Hepsini	Ötekiler	alsın. </p>
<p class="calibre1">O	haydutlar	Bakire	Havuzu’na	yaklaşmaya	cesaret	edemezler.	Yönetim	Lord	Tarly’de	olduğu	sürece	bunu yapamazlar.” </p>
<p class="calibre1"><a id="p140"></a>Brienne,	Lord	Tarly’yi,	Renly’nin	ordusunda	geçirdiği	günlerden	tanıyordu.	Kalbinde	adamı	sevmek için	bir	sebep	bulamıyordu	ama	ona	olan	borcunu	da	unutamıyordu.  <i class="calibre4">Tanrılar	merhametliyse,	lord	orada</i> <i class="calibre4">olduğumu	 öğrenmeden	 Bakire	 Havuzu’nu	 geçeriz. </i>	 “Savaş	 bittiğinde,	 kasaba	 Lord	 Mooton’a	 iade edilecek,”	dedi	çiftçiye.	“Mooton	kral	tarafından	affedildi.” </p>
<p class="calibre1">“Affedildi?”	Yaşlı	adam	güldü.	“Ne	için?	Kalesinin	içinde	o	kahrolası	poposunun	üstünde	oturduğu</p>
<p class="calibre1">için	mi?	Nehirova’ya	dövüşmeleri	için	adamlar	gönderdi	ama	asla	bizzat	gitmedi.	Kasabası	önce	aslanlar, sonra	 kurtlar,	 sonra	 da	 paralı	 askerler	 tarafından	 yağmalandı	 ama	 lord	 güven	 içinde	 duvarlarının arkasında	kaldı.	Kardeşi	asla	böyle	saklanmazdı.	Sör	Myles,	şu	Robert	tarafından	öldürülene	dek	demir kadar	sertti.” </p>
<p class="calibre1"> <i class="calibre4">Daha	 fazla	 hayalet</i>,	 diye	 düşündü	 Brienne.	 “Kardeşimi	 arıyorum,	 on	 üç	 yaşında	 güzel	 bir	 bakire. </p>
<p class="calibre1">Onu	görmüşsünüzdür	belki?” </p>
<p class="calibre1">“Hiç	bakire	görmedim,	ne	güzelini	ne	de	çirkinini.” </p>
<p class="calibre1"> <i class="calibre4">Kimse	görmedi. </i>	Ama	Brienne	sormaya	devam	etmek	zorundaydı. </p>
<p class="calibre1">“Mootonin	 kızı	 bir	 bakire,”	 diye	 devam	 etti	 adam.	 “En	 azından	 düğüne	 kadar.	 Bu	 yumurtalar	 onun düğünü	için.	Kızın	ve	Tarly’nin	oğlunun	düğünü.	Aşçıların	pasta	yapması	için	yumurta	lazım.” </p>
<p class="calibre1">“Lazım.”  <i class="calibre4">Lord	 Tarly’nin	 oğlu.	 Genç	 Dickon	 evleniyor. </i>	 Brienne	 çocuğun	 kaç	 yaşında	 olduğunu hatırlamaya	 çalıştı,	 sekiz	 ya	 da	 on	 yaşında	 olması	 gerektiğini	 düşündü.	 Brienne,	 yedi	 yaşındayken, kendisinden	üç	yaş	büyük	bir	çocukla	nişanlandırılmıştı;	Lord	Caronin	küçük	oğlu,	dudağının	üstünde	bir et	beni	olan	utangaç	bir	oğlan.	Brienne	ve	çocuk	sadece	bir	kez,	nişan	töreninde	karşılaşmışlardı.	Çocuk iki	yıl	sonra	ölmüştü.	Annesini,	babasını	ve	kız	kardeşini	alan	aynı	soğuk	algınlığı	yüzünden	can	vermişti. </p>
<p class="calibre1">Çocuk	 yaşasaydı,	 Brienne’in	 çiçek	 açtığı	 yıl	 evleneceklerdi	 ve	 Brienne’in	 hayatı	 bambaşka	 gelişecekti. </p>
<p class="calibre1">Şimdi	 burada,	 bir	 erkek	 zırhının	 içinde,	 elinde	 bir	 kılıçla,	 ölü	 bir	 kadının	 kızını	 arıyor	 olmayacaktı. </p>
<p class="calibre1">Kuvvetle	ihtimal	Gece	Şarkısı’nda	olacaktı,	bir	çocuğunu	kundaklayacak	ve	bir	diğerini	emzirecekti.	Bu Brienne	için	yeni	bir	düşünce	değildi.	Bunu	düşünmek	onu	her	seferinde	bir	parça	hüzünlendiriyor	ama	bir parça	da	rahatlatıyordu. </p>
<p class="calibre1">Kararmış	 ağaçların	 arasından	 çıkıp	 Bakire	 Havuzu’nu	 ve	 ilerideki	 koyun	 derin	 sularını</p>
<p class="calibre1">gördüklerinde,	 güneş	 bir	 bulut	 yığınının	 arkasında	 yarı	 gizlenmiş	 hâldeydi.	 Kasabanın	 kapıları	 yeniden inşa	 edilip	 güçlendirilmişti,	 pembe	 taşlardan	 örülmüş	 duvarların	 üstünde	 bir	 kez	 daha	 arbaletçiler yürüyordu.	Kapı	kulübesinin	üzerinde	Kral	Tommenin	kraliyet	sancağı	yüzüyordu;	ikiye	bölünmüş	altın	ve kırmızı	 zeminde,	 bir	 siyah	 geyik	 ve	 bir	 altın	 aslan.	 Diğer	 sancaklarda	 Tarly’nin	 avcısı	 görünüyordu. </p>
<p class="calibre1">Mooton	Hanedanının	kırmızı	somon	balığının	dalgalandığı	tek	yer,	kendi	tepesinin	üstünde	duran	ve	aileye ait	olan	kaleydi. </p>
<p class="calibre1">Brienne	ve	yanındakiler,	yivli	kapıda	bir	düzine	teberli	muhafızla	karşılaştılar.	Adamların	rozetleri, onların	 Lord	 Tarly’nin	 ordusunun	 askerleri	 olduğunu	 söylüyordu	 ama	 aslında	 hiçbiri	 Tarly’nin	 kendi adamı	değildi.	Brienne	iki	sentor,	bir	yıldırım,	bir	mavi	arı	ve	bir	yeşil	ok	gördü	ama	Boynuz	Tepe’nin yürüyen	 avcısına	 rastlamadı.	 Muhafızların	 çavuşunun	 göğsünde,	 kuyruğunun	 parlak	 rengi	 solmuş	 bir tavuskuşu	vardı.	Çiftçiler	arabayı	durdurduğunda,	çavuş	bir	ıslık	çaldı.	“Bu	da	ne	şimdi?	Yumurta	mı?” </p>
<p class="calibre1">Adam	yumurtalardan	birini	havaya	attı,	yakaladı	ve	sırıttı.	“Onları	alacağız.” </p>
<p class="calibre1">Yaşlı	adam	ciyaklar	gibi	konuştu.	‘Yumurtalar	Lord	Mooton	için.	Düğün	pastası	ve	diğer	şeyler	için.” </p>
<p class="calibre1">“Tavukların	 daha	 çok	 yumurtlasın.	 Yarım	 yıldır	 tek	 yumurta	 yemedim.	 İşte,	 yumurtaların	 karşılığını almadığını	söyleme.”	Çavuş,	yaşlı	adamın	ayaklarının	dibine	bir	avuç	metelik	attı. </p>
<p class="calibre1">Çiftçinin	karısı	konuştu.	“Bu	yeterli	değil,”	dedi.	“Yeterliye	yakın	bile	değil.” </p>
<p class="calibre1">“Bence	yeterli,”	dedi	çavuş.	“Hem	yumurtalar,	hem	de	senin	için.	Onu	buraya	getirin	çocuklar.	Yaşlı adam	için	fazla	genç.”	Muhafızlardan	ikisi,	teberlerini	duvara	yasladılar	ve	kadını	zorla	çekip	arabadan uzaklaştırdılar.	Çiftçi,	griye	dönmüş	yüzüyle	onları	izledi	ama	kıpırdamaya	cesaret	edemedi. </p>
<p class="calibre1"><a id="p141"></a>Brienne	kısrağını	öne	yürüttü.	“Kadını	bırakın.” </p>
<p class="calibre1">Brienne’in	sesi	muhafızları	duraksattı,	çiftçinin	karısı	o	esnada	adamların	elinden	kurtuldu.	“Bu	seni ilgilendirmez,”	dedi	bir	adam.	“Diline	dikkat	et	fahişe.” </p>
<p class="calibre1">Brienne,	 adamın	 söylediğini	 yapmak	 yerine	 kılıcını	 çekti.	 “Şuna	 da	 bakın,”	 dedi	 çavuş.	 “Çıplak çelik.	Bir	haydut	kokusu	alıyorum	sanki.	Lord	Tarly’nin	haydutlara	ne	yaptığını	biliyor	musun?”	Arabadan aldığı	yumurta	hâlâ	elindeydi.	Eli	kapandı	ve	parmaklarının	arasından	yumurtanın	sarısı	aktı. </p>
<p class="calibre1">“Lord	 Randyll’in	 haydutlara	 ne	 yaptığını	 biliyorum,”	 dedi	 Brienne.	 “Tecavüzcülere	 ne	 yaptığını	 da biliyorum.” </p>
<p class="calibre1">Bu	ismin	adamları	korkutacağını	ummuştu	ama	çavuş	sadece	parmaklarındaki	yumurtayı	silkeledi	ve</p>
<p class="calibre1">adamlarına	yayılmaları	için	işaret	verdi.	Brienne	kendini	çelik	uçlarla	sarılmış	hâlde	buldu.	“Ne	diyordun fahişe?	 Lord	 Tarly	 tecavüzcüleri...	 “	 “...hadım	 eder,”	 diye	 bitirdi	 pes	 bir	 ses.	 “Ya	 da	 Sur’a	 gönderir. </p>
<p class="calibre1">Bazen	 ikisini	 birden	 yapar.	 Hırsızların	 da	 parmaklarını	 keser.”	 Kapı	 kulübesinden	 genç	 ve	 mahmur	 bir adam	 çıktı,	 bir	 kılıç	 kemeri	 takmıştı.	 Çelik	 zırhının	 üstüne	 giydiği	 pelerin	 bir	 zamanlar	 beyazdı,	 çimen lekelerinin	ve	kurumuş	kanın	altında	hâlâ	beyaz	olan	birkaç	yer	vardı.	Genç	adamın	göğsünde	hanedanının arması	görünüyordu:	Öldürülmüş,	bağlanmış	ve	bir	kazığa	asılmış	kahverengi	bir	geyik. </p>
<p class="calibre1">O.	 Adamın	 sesi	 Brienne’in	 midesi	 atılmış	 bir	 yumruktu	 ve	 yüzü	 bağırsaklarına	 sokulmuş	 bir	 bıçak. </p>
<p class="calibre1">“Sör	Hyle,”	dedi	Brienne. </p>
<p class="calibre1">“Geçmesine	 izin	 verseniz	 iyi	 olur	 çocuklar,”	 dedi	 Sör	 Hyle	 Hunt.	 “Karşınızda	 Brienne	 Güzellik duruyor,	Kral	Renly’yi	ve	onun	Gökkuşağı	Muhafızlarının	yarısını	katleden	Tarth	Bakiresi.	Çirkin	olduğu kadar	 zalimdir	 ve	 ondan	 daha	 çirkin	 kimse	 yoktur...	 senin	 dışında	 Sidik	 Kovası.	 Ama	 senin	 baban	 bir yaban	öküzünün	kıç	tarafıydı,	yani	senin	iyi	bir	mazeretin	var.  <i class="calibre4">Onun</i>	babası	Tarthin	Akşamyıldızı’dır.” </p>
<p class="calibre1">Muhafızlar	 güldü	 ama	 teberler	 ayrıldı.	 “Onu	 yakalamamız	 gerekmez	 mi	 sör?”	 diye	 sordu	 çavuş. </p>
<p class="calibre1">“Renly’yi	 öldürdüğü	 için?”	 “Neden?	 Renly	 bir	 asiydi.	 Hepimiz	 öyleydik	 ama	 şimdi	 Tommen’ın	 sadık delikanlılarıyız.”	Şövalye	elini	salladı	ve	çiftçilere	kapıdan	geçmelerini	söyledi.	“Lordumuzun	kâhyası	bu yumurtaları	gördüğüne	memnun	olacak.	Onu	pazar	yerinde	bulabilirsiniz.” </p>
<p class="calibre1">Yaşlı	adam	alnını	ovuşturdu.	“Teşekkür	ederim	lordum.	Siz	gerçek	bir	şövalyesiniz,	bu	çok	açık.	Gel kadın.”	Koşum	kayışlarını	tekrar	omuzlarına	aldılar	ve	kapıdan	geçtiler. </p>
<p class="calibre1">Brienne	onların	peşinden	gitti,	Podrick	hemen	arkasındaydı.	Alnını	kırıştırarak,  <i class="calibre4">gerçek	bir	şövalye,</i> diye	 düşündü	 Brienne.	 Kasabaya	 girdiğinde	 dizginlerini	 çekti.	 Sol	 tarafında,	 çamurlu	 ve	 dar	 bir	 ara sokağa	bakan	bir	ahırın	yıkıntıları	vardı.	Ahırın	karşısındaki	genelevin	balkonunda,	yarı	soyunuk	üç	fahişe duruyordu,	fısıldaşıyorlardı.	Kızlardan	biri,	bir	zamanlar	Brienne’in	yanına	gelen	ve	pantolonunun	altında kadınlık	organı	mı,	erkeklik	organı	mı	olduğunu	soran	kamp	takipçisine	benziyordu. </p>
<p class="calibre1">Sör	 Hyle,	 Podrick’in	 bineği	 için,	 “Bu	 at	 bugüne	 kadar	 gördüğüm	 en	 çirkin	 hayvan	 olabilir,”	 dedi. </p>
<p class="calibre1">“Onu	senin	sürmediğine	şaşırdım	leydim.	Yardımım	için	bana	teşekkür	etmeyi	düşünüyor	musun?” </p>
<p class="calibre1">Brienne	kısrağından	aşağı	atladı.	Sör	Hyle’dan	bir	baş	uzundu.	“Sana	bir	gün	bir	meydan	dövüşünde teşekkür	edeceğim	sör.”	“Kırmızı	Ronnet’e	teşekkür	ettiğin	gibi	mi?”	Hunt	güldü.	Sıradan	bir	yüzü	vardı ama	kahkahası	dolgun	ve	toktu.  <i class="calibre4">Dürüst	bir	yüz, </i>	diye	düşünmüştü	Brienne	bir	zamanlar,	sonra	işin	aslını öğrenmişti.	 Kahverengi	 saçlar,	 ela	 gözler,	 sol	 kulağın	 yanında	 küçük	 bir	 yara	 izi.	 Huntin	 çenesinde	 bir yarık	vardı,	burnu	eğriydi	ama	adam	sıkça	ve	güzel	gülüyordu. </p>
<p class="calibre1">“Kapıyı	gözlüyor	olman	gerekmez	mi?” </p>
<p class="calibre1">Hunt	 alaycı	 bir	 ifadeyle	 yüzünü	 buruşturdu.	 “Kuzenim	 Alyn	 haydutları	 avlamaya	 gitti.	 Hiç	 şüphesiz Tazının	başıyla	geri	dönecek	ve	şişinip	gururlanacak.	Bense	bu	kapıyı	beklemekle	cezalandırıldım,	senin sayende.	Umarım	mutlusundur	güzelliğim.	Aradığın	ne?” </p>
<p class="calibre1">“Bir	ahır.” </p>
<p class="calibre1">“Doğu	kapısının	yanında.	Buradaki	yandı.” </p>
<p class="calibre1"><a id="p142"></a> <i class="calibre4">Bunu	görebiliyorum. </i>	“Şu	adamlara	söylediğin	şeyler...	öldüğünde	Kral	Renly’nin	yanındaydım	ama onu	 öldüren	 şey	 bir	 çeşit	 büyüydü	 sör.	 Kılıcım	 üstüne	 yemin	 ederim.”	 Brienne	 elini	 kılıcının	 kabzasına koydu;	Hunt	ona	yalancı	derse	dövüşmeye	hazırdı. </p>
<p class="calibre1">“Evet,	 Gökkuşağı	 Muhafızlarını	 dilimleyen	 de	 Çiçek	 Şövalyesi’ydi.	 İyi	 bir	 günde,	 Sör	 Emmon’ı yenmeye	 muktedir	 olabilirdin.	 O	 tedbirsiz	 bir	 dövüşçüydü	 ve	 çabuk	 yorulurdu.	 Ama	 Royce?	 Hayır.	 Sör Robar	 senden	 iki	 kat	 daha	 iyi	 bir	 kılıç	 adamıydı...	 gerçi	 sen	 bir	 kılıç	 adamı	  <i class="calibre4">değilsin</i>,	 öyle	 değil	 mi? </p>
<p class="calibre1"> <i class="calibre4">Kılıçkadını, </i>	 diye	 bir	 kelime	 var	 mı?	 Bakire’yi	 Bakire	 Havuzu’na	 getiren	 hangi	 maceradır	 merak ediyorum?” </p>
<p class="calibre1">Az	kalsın,  <i class="calibre4">kardeşimi	arıyorum,	on	üç	yaşında	bir	kız</i>,	diyecekti	Brienne.	Fakat	Sör	Hyle,	Brienne’in kız	kardeşi	olmadığını	biliyordu.	“Aradığım	bir	adam	var,	Kokuşmuş	Ördek	denen	bir	yerde.” </p>
<p class="calibre1">“Brienne	 Güzellik’in	 erkeklerle	 işi	 yok	 zannediyordum.”	 Şövalyenin	 gülümsemesinde	 zalim	 bir keyfiyet	 vardı.	 “Kokuşmuş	 Ördek.	 Uygun	 bir	 isim...	 en	 azından	 kokuşmuş	 kısmı.	 Limanda.	 Önce	 lordu görmek	için	benimle	geleceksin.” </p>
<p class="calibre1">Brienne	 ondan	 korkmuyordu	 ama	 Sör	 Hyle,	 Randyll	 Tarly’nin	 kumandanlarından	 biriydi.	 Bir	 ıslık çalsa	yüz	adam	koşarak	onu	savunmaya	gelirdi.	“Tutuklanacak	mıyım?” </p>
<p class="calibre1">“Ne,	 Renly	 için	 mi?	 O	 kimdi?	 O	 zamandan	 beri	 krallar	 değiştirdik,	 bazılarımız	 iki	 kere.	 Kimse umursamıyor,	kimse	hatırlamıyor.”	Hunt	hafifçe	Brienne’in	koluna	dokundu.	“Bu	taraftan	lütfen.” </p>
<p class="calibre1">Brienne	geri	çekildi,	“Bana	dokunmazsan	müteşekkir	olurum.” </p>
<p class="calibre1">“Sonunda	bir	teşekkür,”	dedi	şövalye,	alaycı	bir	gülümsemeyle. </p>
<p class="calibre1">Brienne,	 Bakire	 Havuzu’nu	 son	 gördüğünde,	 kasaba	 boş	 caddelerden	 ve	 yanmış	 evlerden	 ibaret kasvetli	 bir	 yerdi.	 Şimdi	 caddeler	 domuzlarla	 ve	 çocuklarla	 doluydu.	 Yanmış	 binaların	 çoğu	 yıkılmıştı. </p>
<p class="calibre1">Eskiden	 binaların	 olduğu	 arsaların	 bazılarına	 sebzeler	 ekilmişti,	 diğerlerinin	 yerlerini	 de	 tüccarların	 ve şövalyelerin	 çadırları	 almıştı.	 Brienne	 yeni	 evler	 inşa	 edildiğini	 gördü.	 Eski	 ahşap	 hanın	 yandığı	 yerde taştan	 bir	 han	 yükseliyordu.	 Kasaba	 septinin	 üstünde	 damtaşından	 yapılmış	 yeni	 bir	 çatı	 vardı.	 Serin sonbahar	 havası	 testere	 ve	 çekiç	 sesleriyle	 çınlıyordu.	 Erkekler	 caddeler	 boyunca	 keresteler	 taşıyordu. </p>
<p class="calibre1">Taş	 ocağı	 işçileri	 çamurlu	 yollarda	 arabalarını	 sürüyordu.	 Çoğunun	 göğsünde	 yürüyen	 avcı	 vardı. </p>
<p class="calibre1">“Askerler	kasabayı	baştan	inşa	ediyor,”	dedi	Brienne	şaşkınlıkla. </p>
<p class="calibre1">“Zar	oynamayı,	içmeyi	ve	düzüşmeyi	tercih	ederler	bundan	eminim,	lâkin	Lord	Randyll	işsiz	güçsüz</p>
</body>
</html>
