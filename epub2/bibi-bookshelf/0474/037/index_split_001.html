<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kargaların Ziyafeti</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:10:30+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Benim,	Longbough.” </p>
<p class="calibre1">“Sensin	 gerçekten.	 Bana	 yedi	 geyik	 borcun	 var.	 Bana	 biraz	 gümüş	 göster	 ben	 de	 sana	 bir	 yatak göstereyim.”	Hancı,	daha	fazla	bira	dökerek	kupaları	teker	teker	masaya	koydu. </p>
<p class="calibre1">“Bir	 odanın	 ücretini	 kendim	 için	 ödeyeceğim,	 İkinciyi	 de	 iki	 arkadaşım	 için.”	 Brienne,	 Sör Creighton’ı	ve	Sör	Illifer’i	gösterdi. </p>
<p class="calibre1">“Ben	 de	 bir	 oda	 alacağım,”	 dedi	 tacir,	 “kendim	 ve	 Sör	 Shadrich	 için.	 Hizmetkârlarım	 ahırda yatabilir,	eğer	memnun	olursanız.” </p>
<p class="calibre1">Hancı	 konuklara	 şöyle	 bir	 baktı.	 “Memnun	 olmam	 ama	 buna	 izin	 verebilirim.	 Yemek	 yiyecek misiniz?	Ateşin	üzerinde	lezzetli	bir	keçi	var.” </p>
<p class="calibre1">“Ne	kadar	lezzetli	olduğuna	ben	karar	vereceğim,”	diye	duyurdu	Hibald.	“Adamlarım	ekmek	ve	etten</p>
<p class="calibre1">damlayan	yağ	ile	yetinebilir.” </p>
<p class="calibre1">Böylece	 yemek	 yediler.	 Brienne;	 basamakları	 tırmanan	 hancıyı	 takip	 ettikten,	 adamın	 eline	 birkaç sikke	sıkıştırdıktan	ve	eşyalarını	hancının	gösterdiği	ikinci	odaya	sakladıktan	sonra	keçinin	tadına	baktı. </p>
<p class="calibre1">Sör	 Creighton	 ve	 Sör	 Illifer	 için	 de	 keçi	 ısmarladı,	 çünkü	 adamlar	 onunla	 alabalıklarını	 paylaşmıştı. </p>
<p class="calibre1">Vasıfsız	şövalyeler	ve	rahip,	yemeğin	yanında	bira	içtiler	fakat	Brienne	bir	kupa	keçi	sütü	içmeyi	tercih etti.	Sansa’yı	bulmasına	yardım	edecek	bir	şeyler	duymak	umuduyla	sofra	sohbetlerini	dinledi. </p>
<p class="calibre1">Yerli	 adamlardan	 biri,	 Hibald’a,	 “Siz	 Kral	 Topraklarından	 geliyorsunuz,”	 dedi.	 “Kral	 Katili’nin sakatlandığı	doğru	mu?”	“Doğru,”	dedi	Hibald.	“Kılıç	elini	kaybetti.” </p>
<p class="calibre1">“Evet,”	dedi	Sör	Creighton.	“Duyduğuma	göre,	eli	bir	ulu	kurt	tarafından	koparılmış.	Kuzeyden	gelen canavarlardan	biriymiş.	Kuzeyden	asla	iyi	bir	şey	gelmez.	Kuzeylilerin	tanrıları	bile	tuhaf.” </p>
<p class="calibre1">“Bir	 kurt	 değildi,”	 derken	 duydu	 Brienne	 kendini.	 “Sör	 Jaime’nin	 elini	 Qohorlu	 bir	 paralı	 asker kesti.” </p>
<p class="calibre1">“Kullanmadığın	elinle	dövüşmek	kolay	bir	iş	değil,”	dedi	Deli	Fare. </p>
<p class="calibre1">“Hah,”	dedi	Sör	Creighton	Longbough.	“Aslına	bakarsanız,	ben	her	iki	elimle	de	iyi	dövüşürüm.” </p>
<p class="calibre1">“Ah,	bundan	şüphem	yok.”	Sör	Shadrich	kadehini	saygıyla	kaldırdı. </p>
<p class="calibre1">Brienne,	 Jaime	 Lannister’la	 ormanda	 yaptığı	 dövüşü	 hatırladı.	 Bütün	 yapabildiği,	 adamın	 kılıcını kendinden	 uzakta	 tutmak	 olmuştu.  <i class="calibre4">Jaime,	 zindanda	 geçirdiği	 günler	 yüzünden	 zayıftı	 ve	 elleri</i> <i class="calibre4">zincirliydi.	 Gücü	 yerindeyken	 ve	 onu	 engelleyecek	 zincirler	 yokken,	 Yedi	 Krallıktaki	 hiçbir	 şövalye</i> <i class="calibre4">Jaime’nin	karşısında	duramaz. </i>	Jaime	birçok	şeytani	şey	yapmıştı	ama	adam	 <i class="calibre4">dövüşebiliyordu</i>!	Onu	sakat bırakmak	korkunç	bir	zalimlikti.	Bir	aslanı	katletmek	başka	bir	şeydi,	pençesini	kesip	onu	eksik	ve	şaşkın bırakmak	başka. </p>
<p class="calibre1">Ortak	salon	bir	anda,	bir	an	daha	katlanılamayacak	kadar	gürültülü	hâle	geldi.	Brienne	mırıldanarak iyi	 geceler	 diledi	 ve	 yatmaya	 gitti.	 Odasındaki	 tavan	 alçaktı;	 elinde	 bir	 mumla	 içeri	 giren	 Brienne, çömelerek	yürümek	ya	da	başını	eğmek	zorundaydı.	Odadaki	tek	mobilya,	altı	kişinin	uyayabileceği	kadar geniş	 bir	 yataktı	 ve	 pervazda	 iç	 yağından	 yapılmış	 bir	 mumun	 dibi	 vardı.	 Brienne	 pervazdaki	 mumu elindeki	ince	mumla	yaktı,	kapıyı	sürgüledi	ve	kılıç	kemerini	yatak	direklerinden	birine	astı.	Brienne’in, kahverengi	 deriyle	 kaplanmış	 ahşap	 kılıç	 kını	 sade	 bir	 şeydi,	 kılıcı	 daha	 da	 sadeydi.	 Brienne	 bu	 silahı, Cesur	 Dostlar’ın	 çaldığı	 bıçağın	 yerine	 Kral	 Topraklarından	 almıştı.  <i class="calibre4">Renly’nin	 kılıcı. </i>	 Onu	 kaybettiğini bilmek	 hâlâ	 canını	 yakıyordu.	 Ama	 uyku	 şiltesinin	 içine	 gizlenmiş	 bir	 uzunkılıç	 daha	 vardı.	 Brienne yatağa	oturdu	ve	kılıcı	dışarı	çıkardı.	Altın,	mum	ışığında	sapsarı	ışıldadı	ve	yakutlar	kıpkırmızı	yandı. </p>
<p class="calibre1"><a id="p51"></a>Yeminkâr’ı	süslü	kınından	çıkardığında	Brienne’in	nefesi	kesildi.	Çeliğin	içinde	siyah	ve	kırmızı	hareler dalgalanıyordu.  <i class="calibre4">Büyüyle	 dövülmüş	 Valyria	 çeliği. </i>	 Kahramanlara	 göre	 bir	 kılıçtı.	 Brienne	 küçükken, sütannesi	 onun	 kulaklarını	 kahramanlık	 öyküleriyle	 doldurmuştu;	 Mornelu	 Sör	 Galladon’un,	 Soytarı Florian’ın,	 Ejderha	 Şövalyesi	 Prens	 Aemon’ın	 ve	 diğer	 şövalyelerin	 büyük	 başarılarını	 anlatmıştı.	 O</p>
<p class="calibre1">adamların	 her	 birinin	 meşhur	 kılıçları	 vardı	 ve	 bizzat	 Brienne	 olmasa	 da	 Yeminkâr	 kesinlikle	 o	 gruba aitti.	“Ned	Stark’ın	kızını	Ned	Stark’ın	kendi	çeliğiyle	savunacaksın,”	demişti	Jaime. </p>
<p class="calibre1">Brienne,	 yatakla	 duvar	 arasında	 diz	 çöktü,	 kılıcı	 tuttu	 ve	 altın	 feneriyle	 insanlara	 hayatın	 yolunu gösteren	Yaşlı	Hatun’a	sessiz	bir	dua	okudu.  <i class="calibre4">Benim	rehberim	ol, </i>	dedi,  <i class="calibre4">yolumu	aydınlat,	bana	Sansa’ya</i> <i class="calibre4">giden	patikayı	göster. </i>	Brienne,	Renly’yi	yüzüstü	bırakmıştı,	Leydi	Catelyn’i	yüzüstü	bırakmıştı.	Jaime’yi yüzüstü	bırakmamalıydı.  <i class="calibre4">Bana	kılıcını	teslim	etti.	Bana	onurunu	teslim	etti. </i></p>
<p class="calibre1">Sonra,	becerebildiğince	yatağa	uzandı;	yatağın	eni	genişti	ama	boyu	yeterince	uzun	değildi,	Brienne enlemesine	 yattı.	 Aşağıdan	 gelen	 kadeh	 şıngırtılarını	 ve	 basamakları	 tırmanan	 sesleri	 duyabiliyordu. </p>
<p class="calibre1">Longbough’un	bahsettiği	bitler	ortaya	çıktı.	Kaşınmak,	Brienne’in	uyanık	kalmasına	yardımcı	oldu. </p>
<p class="calibre1">Hibald’ın	merdiveni	tırmandığını	duydu,	bir	süre	sonra	da	şövalyeleri,	“...adını	asla	öğrenemedim,” </p>
<p class="calibre1">diyordu	 Sör	 Creighton,	 “ama	 kalkanında	 kan	 kırmızısı	 bir	 tavuk	 vardı	 ve	 kılıcından	 kan	 pıhtıları damlıyordu...”	Adamın	sesi	uzaklaştı	ve	yukarıda	bir	yerde	bir	kapı	açılıp	kapandı. </p>
<p class="calibre1">Mum	tükenerek	söndü.	Eski	Taş	Köprü’nün	üzerine	karanlık	çöktü.	Han	öyle	durgunlaştı	ki,	Brienne</p>
<p class="calibre1">nehrin	mırıltılarını	duydu.	Ancak	o	zaman	kalktı	ve	eşyalarını	topladı.	Kapıyı	yavaşça	açtı,	etrafı	dinledi ve	çıplak	ayaklarıyla	basamakları	inmeye	başladı.	Dışarıda	çizmelerini	giydi	ve	kısrağını	eyerlemek	için aceleyle	 ahıra	 gitti.	 Atına	 binerken,	 Sör	 Creigton’dan	 ve	 Sör	 IIlifer’den	 sessizce	 özür	 diledi.	 Brienne yanından	 geçerken	 Hibald’ın	 hizmetkârlarından	 biri	 uyandı	 ama	 onu	 durdurmak	 için	 hareketlenmedi. </p>
<p class="calibre1">Kısrağın	 toynakları,	 eski	 taş	 köprünün	 üstünde	 çınladı.	 Sonra	 ağaçlar	 Brienne’in	 etrafını	 sardı, hayaletlerle	 ve	 anılarla	 dolu,	 zift	 gibi	 kara	 ağaçlar.  <i class="calibre4">Sizin	 için	 geliyorum	 Leydi	 Sansa, </i>	 diye	 düşündü Brienne	karanlığın	içinde	at	sürerken.  <i class="calibre4">Korkmayın.	Sizi	bulana	dek	uyumayacağım. </i></p>
<p class="calibre1"><b class="calibre3">	</b></p>
<p class="calibre1"><a id="p52"></a><b class="calibre3">SAMWELL</b></p>
<p class="calibre1">Sam,	fareyi	gördüğünde	Ötekiler	hakkında	bir	kitap	okuyordu. </p>
<p class="calibre1">Kızarmış,	 hassaslaşmış	 gözlerini	 ovuştururken,  <i class="calibre4">bu	 kadar	 çok	 ovuşturmamalıyım</i>,	 diyordu	 kendine her	seferinde.	Toz,	gözlerini	kaşındırıp	sulandırıyordu	ve	burada	her	yer	tozluydu.	Sam	ne	zaman	bir	sayfa çevirse	 hava	 toz	 zerreleriyle	 doluyordu	 ve	 altında	 ne	 olduğuna	 bakmak	 için	 bir	 kitap	 yığınının	 yerini değiştirdiğinde	tozlar	gri	bulutlar	hâlinde	havaya	yükseliyordu. </p>
<p class="calibre1">Sam	 en	 son	 ne	 zaman	 uyuduğunu	 bilmiyordu	 ama	 kalın	 sicimle	 bağlanmış	 kopuk	 sayfaları	 bulup okumaya	başladığında	yaktığı	dolgun	mumdan	geriye	en	fazla	üç	santim	kalmıştı.	Sam	korkunç	derecede yorgundu	 ama	 durmak	 zordu.  <i class="calibre4">Bir	 kitap	 daha</i>,	 diyordu	 kendine,  <i class="calibre4">sonra	 duracağım.	 Bir	 yaprak	 daha,</i> <i class="calibre4">sadece	bir	tane	daha.	Bir	sayfa	daha,	sonra	yukarı	çıkıp	dinleneceğim	ve	bir	şeyler	yiyeceğim. </i>	 Fakat her	seferinde,	o	sayfadan	sonra	başka	bir	sayfa	oluyordu	ve	ondan	sonra	bir	sayfa	daha.	Ve	yığının	altında başka	bir	kitap	bekliyordu.  <i class="calibre4">Şu	kitabın	neyle	ilgili	olduğuna	şöyle	bir	bakacağım, </i>	diyordu	Sam	ve	daha nasıl	 olduğunu	 anlamadan	 yarısını	 okumuş	 oluyordu.	 Pyp	 ve	 Grenn’le	 birlikte	 içtiği	 bezelyeli	 etli çorbadan	 beri	 bir	 şey	 yememişti.  <i class="calibre4">Tamam,	 peynir	 ve	 ekmek	 yedim	 ama	 sadece	 birkaç	 lokmaydı, </i>	 diye düşündü.	İşte	o	zaman	boş	tabağa	baktı	ve	ekmek	kırıntılarını	yiyen	fareyi	gördü. </p>
<p class="calibre1">Siyah	 gözlü	 ve	 gri	 tüylü	 fare,	 Sam’in	 serçe	 parmağı	 kadardı.	 Sam	 onu	 öldürmek	 zorunda	 olduğunu biliyordu.	 Fareler	 ekmek	 ve	 peyniri	 tercih	 ederdi	 ama	 kâğıt	 da	 yerlerdi.	 Sam,	 raflarda	 ve	 kitap yığınlarının	 arasında	 bir	 sürü	 fare	 pisliği	 bulmuştu,	 bazı	 kitapların	 deri	 kapaklarında	 da	 kemirilme emareleri	görünüyordu. </p>
<p class="calibre1"> <i class="calibre4">Ama	 küçücük	 bir	 şey.	 Üstelik	 aç. </i>	 Sam	 böyle	 bir	 yaratığa	 birkaç	 ekmek	 kırıntısını	 çok	 görebilir miydi?  <i class="calibre4">Ama	kitapları	yiyor. </i></p>
<p class="calibre1">Sandalyede	oturarak	geçen	saatlerin	ardından	sırtı	kaskatı	kesilmiş	ve	bacakları	uyuşmuştu.	Sam	bir fareyi	yakalayabilecek	kadar	hızlı	olmadığını	biliyordu	ama	onu	ezebilirdi	belki. </p>
<p class="calibre1">Dirseğinin	 yanında,  <i class="calibre4">Kara	 Sentor’un	 Vakayinamesinin</i>	 deri	 cildi	 bir	 nüshası	 duruyordu;	 Orbert Caswell’in	 Gece	 Nöbetçileri	 Lord	 Kumandanı	 olarak	 hizmet	 verdiği	 dokuz	 yılın,	 Rahip	 Jorguen tarafından	tutulmuş	son	derece	ayrıntılı	kaydı.	Caswell	döneminin	her	günü	için,	“Lord	Orbert	uyandı	ve bağırsaklarını	boşalttı,”	diye	başlayan	bir	sayfa	vardı,	“Lord	Orbert	uykusunda	ölmüş	bir	hâlde	bulundu,” </p>
<p class="calibre1">diyen	son	sayfa	dışında. </p>
<p class="calibre1"> <i class="calibre4">Hiçbir	 fare,	 Rahip	 Jorquen’in	 dengi	 olamaz. </i>	 Sam,	 çok	 yavaş	 bir	 şekilde,	 sol	 eliyle	 kitabı	 tuttu. </p>
<p class="calibre1">Kitap	 kalın	 ve	 ağırdı;	 Sam	 kaldırmaya	 çalıştığında,	 kitap	 tombul	 parmaklarının	 arasından	 kaydı	 ve gürültüyle	 tekrar	 masaya	 düştü.	 Fare,	 yarım	 kalp	 atışı	 sürede	 ortadan	 kayboldu.	 Sam	 rahatladı.	 Zavallı hayvanı	 ezmek	 ona	 kâbuslar	 verebilirdi.	 “Ama	 kitapları	 yememelisin,”	 dedi	 yüksek	 sesle.	 Buraya	 bir dahaki	gelişinde	daha	fazla	peynir	getirmeliydi	belki	de. </p>
<p class="calibre1">Mumun	 küçücük	 kaldığını	 görünce	 şaşırdı.	 Bezelyeli	 etli	 çorbayı	 bugün	 mü	 içmişti	 yoksa	 dün	 mü? </p>
<p class="calibre1"> <i class="calibre4">Dün.	 Dün	 olmalı. </i>	 Bunu	 fark	 edince	 esnedi.	 Jon	 ona	 ne	 olduğunu	 merak	 edecekti	 fakat	 Üstat	 Aemon’ın Sam’i	 anlayacağına	 şüphe	 yoktu.	 Üstat,	 gözlerini	 kaybetmeden	 önce,	 kitapları	 en	 az	 Samwell	 Tarly’nin sevdiği	 kadar	 seviyordu.	 Her	 sayfa	 başka	 bir	 dünyaya	 açılan	 bir	 delikmişçesine,	 insanın	 zaman	 zaman kitapların	içine	nasıl	düşebileceğini	biliyordu. </p>
<p class="calibre1">Sam	ayağa	kalktı,	baldırlarındaki	iğneleri	hissedince	yüzünü	buruşturdu.	Oturduğu	sert	sandalye,	Sam bir	 kitabın	 üzerine	 eğildikçe	 bacaklarının	 arkasına	 gömülmüştü.  <i class="calibre4">Bir	 dahaki	 sefere	 minder	 getirmeyi</i> <i class="calibre4">unutmamalıyım. </i>	 Hatta	 burada,	 ait	 oldukları	 kitaplardan	 kopmuş	 sayfalarla	 dolu	 dört	 sandığın	 arkasında bulduğu	 hücrede	 uyuyabilse	 daha	 iyi	 olurdu	 fakat	 Üstat	 Aemon’ı	 o	 kadar	 uzun	 zaman	 yalnız	 bırakmak istemiyordu.	 Yaşlı	 adam	 son	 günlerde	 kuvvetli	 değildi	 ve	 yardıma	 ihtiyaç	 duyuyordu,	 bilhassa kuzgunlarla.	Aemon’ın	yanında	Clydas	vardı	elbette	ama	Sam	daha	gençti	ve	kuşlarla	daha	iyiydi. </p>
<p class="calibre1"><a id="p53"></a>Sam,	 sol	 kolunun	 altında	 bir	 kitap	 yığını	 ve	 parşömenler,	 sağ	 elinde	 bir	 mumla	 birlikte,	 kara kardeşlerin	 solucan	 yolu	 dediği	 tünellerde	 ilerledi.	 Solgun	 bir	 ışık	 huzmesi,	 yeryüzüne	 çıkan	 dik basamakları	aydınlatıyordu,	Sam	günün	doğduğunu	böyle	anladı.	Elindeki	mumu	bir	duvar	nişine	bıraktı ve	tırmanmaya	başladı.	Beşinci	basamağa	geldiğinde	nefes	nefeseydi.	Onuncuda	durdu	ve	kitapları	diğer kolunun	altına	aldı. </p>
<p class="calibre1">Beyaz	 kurşun	 rengindeki	 gökyüzünün	 altına	 çıktı.	 Gözlerini	 kısıp	 yukarı	 bakarak,  <i class="calibre4">kar	 seması</i>,	 diye düşündü.	Bu	ihtimal	onu	huzursuz	etti.	İlk	İnsanların	Yumruğu’nda,	karın	ve	yaratıkların	birlikte	geldiği	o geceyi	 hatırladı.  <i class="calibre4">Bu	 kadar	 korkak	 olma</i>,	 diye	 düşündü.  <i class="calibre4">Dört	 bir	 yanında	 Yeminli	 Kardeşlenin	 var,</i> <i class="calibre4">Stannis	Baratheon	ve	onun	bütün	şövalyeleri	de	burada. </i>	 Kara	 Kale’nin	 iç	 kaleleri	 ve	 kuleleri	 Sam’in etrafında	 yükseliyordu,	 Sur’un	 buzlu	 enginliğinin	 yanında	 küçücük	 görünüyorlardı.	 Buzun	 üstünde,	 elli metre	yüksekte	küçük	bir	ordu	emekliyordu;	yeni	zikzak	merdiven,	eski	merdivenin	kalıntılarıyla	buluşmak üzere	yukarı	tırmanıyordu.	Adamların	testereleri	ve	çekiçleri	buzda	yankılanıyordu.	Jon,	inşaatçıları	gece gündüz	 çalıştırıyordu.	 Sam,	 akşam	 yemeğinde,	 bazı	 inşaatçıların	 bu	 durumdan	 şikâyet	 ettiğini	 duymuştu; adamlar,	 Lord	 Mormont’un	 onları	 bunun	 yarısı	 kadar	 bile	 zorlamadığını	 söylüyordu.	 Büyük	 merdiven olmadan,	 zincirli	 bocurgat	 haricinde	 Sur’un	 tepesine	 ulaşmanın	 bir	 yolu	 yoktu	 ve	 Samwell	 Tarly, basamaklardan	 ne	 kadar	 nefret	 ediyor	 olursa	 olsun,	 bocurgat	 kafesinden	 daha	 fazla	 nefret	 ediyordu. </p>
<p class="calibre1">Kafese	 ne	 zaman	 girse,	 zincirin	 kopmak	 üzere	 olduğundan	 emin	 bir	 hâlde	 gözlerini	 kapatıyordu.	 Demir kafesin	buza	her	sürtünüşünde,	Sam’in	kalbi	bir	an	için	duruyordu. </p>
<p class="calibre1">Ağır	 ağır	 yükselen	 kafesi	 izlerken,  <i class="calibre4">iki	 yüz	 yıl	 önce	 burada	 ejderhalar	 vardı, </i>	 diye	 düşündü	 Sam. </p>
<p class="calibre1"> <i class="calibre4">Onlar	Sur’un	tepesine	uçuverirdi. </i>	Kraliçe	Alysanne,	Sur’a	ejderhasının	sırtında	gelmişti	ve	Kral	Jhaerys kendi	 ejderhasının	 sırtında	 kraliçeyi	 takip	 etmişti.	 Gümüşkanat	 arkasında	 bir	 yumurta	 bırakmış	 olabilir miydi?	 Yoksa	 Stannis,	 Ejderha	 Kayası’nda	 bir	 yumurta	 mı	 bulmuştu?  <i class="calibre4">Bir	 yumurtası	 varsa	 bile	 Stannis</i> <i class="calibre4">onu	diriltebilir</i>?	Kutsanmış	Baelor	yumurtalarının	kırılması	için	dua	etmişti	ve	diğer	Targaryenlar	kendi yumurtalarını	 büyücülükle	 kırmayı	 denemişti.	 Bütün	 bunların	 neticesinde,	 ellerine	 sadece	 maskaralık	 ve trajedi	geçmişti. </p>
<p class="calibre1">“Samwell,”	dedi	kederli	bir	ses.	“Seni	almaya	geliyordum.	Bana	seni	Lord	Kumandan’a	götürmem</p>
<p class="calibre1">söylendi.” </p>
<p class="calibre1">Sam’in	burnuna	bir	kar	tanesi	kondu.	“Jon	beni	mi	görmek	istiyor?” </p>
<p class="calibre1">“Bunu	bilemem,”	dedi	Efkârlı	Edd.	“Gördüğüm	şeylerin	yarısını	asla	görmek	istemedim	ve	görmek</p>
<p class="calibre1">istediğim	şeylerin	yarısını	asla	göremedim.	Bence	konunun	istemekle	alakası	yok.	Yine	de	gitsen	iyi	olur. </p>
<p class="calibre1">Lord	Kar,	Craster’ın	karısıyla	olan	işini	bitirir	bitirmez	seninle	konuşmak	istiyor.” </p>
<p class="calibre1">“Şebboy.” </p>
<p class="calibre1">“Evet,	 o.	 Eğer	 sütannem	 onun	 gibi	 görünseydi	 hâlâ	 meme	 emiyor	 olurdum.	 Benimkinin	 sakalları vardı.” </p>
<p class="calibre1">Grenn’le	 birlikte	 bir	 köşeden	 dönüp	 ortaya	 çıkan	 Pyp,	 “Keçilerin	 çoğunun	 vardır,”	 diye	 seslendi. </p>
<p class="calibre1">Delikanlıların	ellerinde	uzunyaylar,	sırtlarında	ok	dolu	sadaklar	vardı.	“Nerelerdeydin	Katil?	Dün	akşam yemekte	seni	özledik.	Bütün	bir	kızarmış	öküz	hiç	yenmeden	geri	gitti.” </p>
<p class="calibre1">“Bana	 Katil	 deme.”	 Sam,	 öküzle	 ilgili	 şakayı	 duymazdan	 geldi.	 Her	 zamanki	 Pyp’ti	 işte. </p>
<p class="calibre1">“Okuyordum.	 Bir	 fare	 vardı...”	 “Grenn’e	 farelerden	 bahsetme.	 Farelerden	 korkuyor.”	 “Korkmuyorum,” </p>
<p class="calibre1">dedi	Grenn	öfkeyle. </p>
<p class="calibre1">“Bir	fare	yemekten	korkardın.” </p>
<p class="calibre1">“Ben	senden	daha	fazla	fare	yerdim.” </p>
<p class="calibre1">Efkârlı	Edd	iç	geçirdi.	“Ben	delikanlıyken,	sadece	özel	ziyafetlerde	fare	yerdik.	En	küçük	bendim,	bu yüzden	bana	her	seferinde	kuyruk	kalırdı.	Kuyrukta	hiç	et	olmaz.” </p>
<p class="calibre1">“Uzunyayım	nerede	Sam?”	diye	sordu	Grenn.	Sör	Alliser	eskiden	ona	 <i class="calibre4">Yaban	Öküzü</i>	derdi	ve	Grenn</p>
<p class="calibre1"><a id="p54"></a>her	geçen	gün	bu	isme	biraz	daha	yakışır	hâle	geliyordu.	Sur’a	ilk	geldiğinde	iri	fakat	yavaştı,	boynu	ve beli	 kalındı,	 kırmızı	 suratlı	 sakar	 bir	 çocuktu.	 Boynu	 Pyp’in	 şakalarıyla	 hâlâ	 kızarıyordu	 ama	 kılıç	 ve kalkanla	 yapılan	 uzun	 talimler	 Grenn’in	 karnını	 düzleştirmiş,	 kollarını	 sertleştirmiş	 ve	 göğsünü genişletmişti.	 Grenn	 bir	 yaban	 öküzü	 kadar	  <i class="calibre4">kuvvetli</i>	 ve	 kıllıydı.	 “Ulmer	 seni	 atış	 alanında	 bekliyordu.” </p>
<p class="calibre1">“Ulmer,”	 dedi	 Sam	 mahcup	 bir	 hâlde.	 Jon	 Kar’ın	 Lord	 Kumandan	 olarak	 yaptığı	 ilk	 şey,	 kâhyalar	 ve aşçılar	dâhil	olmak	üzere	bütün	garnizon	için	günlük	ok	talimi	koymak	olmuştu.	“Nöbet,	kılıca	çok	fazla ve	 yaya	 çok	 az	 ehemmiyet	 veriyor,”	 demişti,	 “yüz	 kardeşten	 biri	 yerine,	 on	 kardeşten	 birinin	 şövalye olduğu	günlerden	kalan	bir	alışkanlık.”	Sam	bu	karardaki	mantığı	görebiliyordu	ama	uzunyay	taliminden, basamak	 tırmanmak	 kadar	 nefret	 ediyordu.	 Eldivenlerini	 taktığında	 hiçbir	 şey	 vuramıyordu	 ama çıkardığında	da	parmakları	su	topluyordu.	O	yaylar	tehlikeliydi.	Saten,	başparmak	tırnağının	yarısını	bir yay	ipi	yüzünden	kaybetmişti.	“Unuttum.” </p>
<p class="calibre1">“Yabanıl	prensesinin	kalbini	kırdın	Katil,”	dedi	Pyp.	Val	son	zamanlarda,	Kral	Kulesindeki	odasının penceresinden	talim	yapanları	izlemeyi	alışkanlık	hâline	getirmişti.	“Gözleri	seni	arıyordu.” </p>
<p class="calibre1">“Aramıyordu!	 Böyle	 söyleme!”	 Sam,	 Val’le	 sadece	 iki	 kez	 konuşmuştu;	 Üstat	 Aemon	 bebekleri muayene	 etmek	 için	 kızı	 çağırdığında.	 Prenses	 o	 kadar	 güzeldi	 ki,	 Sam	 onun	 yanında	 kekelemiş	 ve kızarmıştı. </p>
<p class="calibre1">“Neden	aramasın?”	diye	sordu	Pyp.	“Senin	çocuklarını	doğurmak	istiyor.	Belki	de	sana	Gönülçelen</p>
<p class="calibre1">Sam	demeliyiz.” </p>
<p class="calibre1">Sam	kızardı.	Kral	Stannis’in	Val	için	planları	olduğunu	biliyordu.	Val,	Stannis’in	kuzeylilerle	özgür insanlar	 arasında	 tesis	 etmek	 istediği	 barışın	 mührüydü.	 “Bugün	 okçuluk	 için	 vaktim	 yok.	 Gidip	 Jon’u görmeliyim.” </p>
<p class="calibre1">“Jon?	Jon?	Jon	isimli	birini	tanıyor	muyuz	Grenn?” </p>
<p class="calibre1">“Lord	Kumandan	demek	istiyor.” </p>
<p class="calibre1">“<i class="calibre4">Ahhhh</i>.	 Büyük	 Lord	 Kar.	 Elbette.	 Onu	 neden	 görmek	 istiyorsun?	 O	 kulaklarını	 bile	 oynatamıyor.” </p>
<p class="calibre1">Pyp,	kendisinin	bunu	yapabildiğini	göstermek	için	kulaklarını	oynattı.	Soğuktan	kızarmış	büyük	kulakları vardı.	“O	şimdi	gerçekten	 <i class="calibre4">Lord</i>	Kar,	bizim	gibiler	için	ziyadesiyle	asil.” </p>
<p class="calibre1">“Jon’un	 sorumlulukları	 var,”	 dedi	 Sam	 arkadaşını	 savunarak.	 “Sur	 onun,	 Sur’la	 gelen	 her	 şey	 de öyle.” </p>
<p class="calibre1">“Bir	adamın	arkadaşlarına	karşı	da	sorumlulukları	vardır.	Biz	olmasaydık,	lord	kumandanımız	Janos Slynt	 olabilirdi.	 Lord	 Janos,	 Kar’ı	 bir	 katırın	 sırtında	 çırılçıplak	 bir	 hâlde	 keşfe	 gönderirdi.	 ‘Craster Kalesi’ne	koş,’	derdi,	‘bana	Yaşlı	Ayinin	pelerinini	ve	çizmelerini	getir.’	Biz	Jon’u	bundan	kurtardık	ama şimdi	onun,	ateşin	yanında	bir	kadeh	sıcak	şarap	içemeyecek	kadar	çok	 <i class="calibre4">sorumluluğu</i>	var,	öyle	mi?” </p>
<p class="calibre1">Grenn	 onayladı.	 “Sorumlulukları	 onu	 avludan	 uzak	 tutmuyor.	 Çoğu	 zaman	 avluda	 birileriyle dövüşüyor.” </p>
<p class="calibre1">Bu	 doğruydu,	 Sam	 kabul	 etmek	 zorundaydı.	 Bir	 keresinde,	 Jon	 tavsiye	 almak	 için	 Üstat	 Aemon’a geldiğinde,	 Sam	 ona	 kılıç	 taliminde	 neden	 o	 kadar	 çok	 vakit	 geçirdiğini	 sormuştu.	 “Yaşlı	 Ayı	 Lord Kumandan’ken	 bu	 kadar	 çok	 talim	 yapmazdı,”	 diye	 belirtmişti.	 Jon	 cevap	 olarak,	 Uzunpençe’yi	 Sam’in eline	 bastırmıştı.	 Kılıcın	 hafifliğini	 ve	 dengesini	 hissetmesine	 izin	 vermişti.	 Duman	 karası	 metaldeki harelerin	 ışıldaması	 için	 bıçağı	 çevirmesini	 söylemişti.	 “Valyria	 çeliği,”	 demişti,	 “büyüyle	 dövülmüş, ustura	 keskinliğinde	 ve	 neredeyse	 yok	 edilemez.	 Bir	 kılıç	 adamı,	 kılıcı	 kadar	 iyi	 olmalıdır	 Sam. </p>
<p class="calibre1">Uzunpençe,	 Valyria	 çeliğinden	 ama	 ben	 değilim.	 Yarımel	 beni,	 senin	 bir	 sineği	 ezdiğin	 kadar	 kolay	 bir şekilde	öldürebilirdi.” </p>
<p class="calibre1">Sam	 kılıcı	 geri	 vermişti.	 “Ben	 bir	 sineği	 ezmeye	 çalıştığımda	 sinek	 her	 zaman	 kaçıyor.	 Bütün yaptığım	kolumu	tokatlamak.	Acıtıyor.” </p>
<p class="calibre1">Jon	gülmüştü.	“Dediğin	gibi	olsun.	Qhorin	beni,	senin	bir	kâse	yulaf	lapasını	yediğin	kadar	kolay	bir</p>
<p class="calibre1"><a id="p55"></a>şekilde	öldürebilirdi.”	Sam	yulaf	lapasını	severdi,	bilhassa	balla	tatlandırıldığında. </p>
<p class="calibre1">“Bunun	için	vaktim	yok.”	Sam	arkadaşlarından	ayrıldı	ve	kitaplarını	göğsüne	bastırarak	silahhaneye doğru	 yürüdü.  <i class="calibre4">Ben	 diyar	 halkını	 koruyan	 kalkanım</i>,	 diye	 hatırladı.	 Diyar	 halkı,	 diyarın;	 Grenn,	 Pyp	 ve Efkârlı	Edd	gibi	adamlar	tarafından	korunduğunu	bilse	ne	derdi? </p>
<p class="calibre1">Lord	Kumandan	Kulesi	yanmıştı	ve	Stannis	Baratheon,	Kral	Kulesi’ni	kendi	ikameti	için	almıştı.	Bu yüzden	 Jon	 Kar,	 Donal	 Noye’un	 silahhanenin	 arkasındaki	 mütevazı	 dairesine	 yerleşmişti.	 Sam	 oraya vardığında	Şebboy	ayrılıyordu.	Kızın	üstünde,	Sam’in	ona	Craster	Kalesi’nden	kaçarlarken	verdiği	eski pelerin	vardı.	Sam,	koşar	adımlarla	yanından	geçen	Şebboy’u	kolundan	yakaladı,	bunu	yaparken	yere	iki kitap	 düşürdü.	 “Şebboy.”	 “Sam.”	 Kızın	 sesi	 tedirgindi.	 Şebboy	 siyah	 saçlı	 ince	 bir	 kızdı,	 bir karacanınkilere	benzeyen	kahverengi	gözleri	vardı. </p>
<p class="calibre1">Sam’in	eski	pelerininin	katları	kızı	yutmuştu,	pelerinin	başlığı	kızın	yüzünün	yarısını	saklıyordu	ama Şebboy	yine	de	titriyordu.	Yüzü	solgun	ve	korkulu	görünüyordu. </p>
<p class="calibre1">“Bir	sorun	mu	var?”	diye	sordu	Sam.	“Bebekler	nasıl?”	Şebboy,	Sam’in	elinden	kurtuldu.	“Bebekler</p>
<p class="calibre1">iyi	Sam.” </p>
<p class="calibre1">“O	 ikisinin	 arasında	 uyuyabilmen	 mucize,”	 dedi	 Sam	 nazikçe.	 “Dün	 gece	 ağlamasını	 duyduğum hangisiydi?	Hiç	susmayacağını	sandım.” </p>
<p class="calibre1">“Dalla’nın	oğluydu.	Meme	emmek	istediğinde	ağlıyor.	Benimki...	benimki	neredeyse	hiç	ağlamıyor. </p>
<p class="calibre1">Bazen	 mırıldanıyor	 ama...”	 Kızın	 gözleri	 yaşlarla	 doldu.	 “Gitmek	 zorundayım.	 Bebekleri	 emzirmek	 için geç	 kaldım.	 Gitmezsem	 göğüslerimden	 süt	 sızacak.”	 Aceleyle	 avlunun	 karşısına	 koşturdu,	 Sam’i	 kafası karışık	bir	hâlde	arkada	bıraktı. </p>
<p class="calibre1">Sam,	düşürdüğü	kitapları	yerden	almak	için	dizlerinin	üstüne	çöktü.	Colloquo	Votar’ın	yazdığı	 <i class="calibre4">Yeşim</i> <i class="calibre4">Icmali’nin</i>	üstündeki	pisliği	temizlerken,  <i class="calibre4">bu	kadar	çok	kitap	getirmemeliydim</i>,	dedi	kendi	kendine.	Üstat Aemon’ın	 bulunmasını	 emrettiği	 kalın	 cilt,	 doğudan	 hikâyeler	 ve	 efsaneler	 anlatıyordu.	 Kitap	 zarar görmemiş	 gibi	 duruyordu.	 Üstat	 Thomas	 tarafından	 yazılan,  <i class="calibre4">Ejderha	 Akrabaları,	 Sürgünlükten	 İlahlığa</i> <i class="calibre4">Targaryen	Hanedanının	Bir	Tarihi	Olmak,	Ejderhaların	Hayatı	ve	Ölümünün	Önemi	İle</i>	o	kadar	şanslı değildi.	 Kitap	 yere	 düşerken	 açılmıştı	 ve	 Kara	 Dehşet	 Balerion’ın	 renkli	 mürekkeple	 çizilmiş	 güzel	 bir resminin	yer	aldığı	sayfa	dâhil	olmak	üzere	birkaç	sayfası	çamurlanmıştı.	Sam,	kitabın	sayfalarını	düzeltip temizlerken,	 sakar	 bir	 sersem	 olduğu	 için	 kendine	 küfretti.	 Şebboy’un	 varlığı	 onu	 her	 zaman heyecanlandırıyor	 ve...	 bazı	 yerlerini	 kabartıyordu.	 Gece	 Nöbetçilerinin	 yeminli	 bir	 kardeşi,	 Şebboy’un Sam’e	hissettirdiği	şeyleri	hissetmemeliydi,	bilhassa	kızın	göğüslerden	bahsederken	hissettirdiklerini. </p>
<p class="calibre1">“Lord	Kar	bekliyor.”	Silahhanenin	kapısında,	siyah	pelerinler	giymiş	ve	demir	miğferler	takmış	iki muhafız	duruyordu,	mızraklarına	dayanmışlardı.	Konuşan,	Kıllı	Hal’di.	Mully,	Sam’in	ayağa	kalkmasına yardım	etti.	Sam	teşekkür	ederek	aceleyle	adamları	geçti.	Örs	ve	körüklerle	dolu	dökümhanede	ilerlerken kitap	 yığınına	 umutsuzca	 tutundu.	 Dökümhanedeki	 tezgâhta,	 yarısı	 tamamlanmış	 bir	 örgü	 zırh	 vardı. </p>
<p class="calibre1">Hayalet,	 örsün	 altına	 uzanmıştı,	 çiğnediği	 öküz	 kemiğinin	 iliğine	 ulaşmaya	 çalışıyordu.	 Sam	 geçerken, beyaz	ulu	kurt	yukarı	baktı	ama	hiç	ses	çıkarmadı. </p>
<p class="calibre1">Jon’un	 çalışma	 odası,	 mızrak	 ve	 kalkan	 raflarının	 arkasındaydı.	 Sam	 içeri	 girdiğinde	 Jon	 bir parşömen	okuyordu.	Lord	Kumandan	Mormont’un	kuzgunu	Jon’un	omzundaydı,	o	da	parşömeni	okuyormuş</p>
<p class="calibre1">gibi	aşağı	bakıyordu	ama	Sam’i	fark	ettiğinde	kanatlarını	açtı	ve	 <i class="calibre4">“Mısır,	mısır!” </i>	diye	bağırarak	ona	doğru uçtu. </p>
<p class="calibre1">Sam	 kitapların	 yerini	 değiştirdi,	 elini	 kapının	 yanındaki	 çuvala	 sokup	 bir	 avuç	 dolusu	 mısır	 aldı. </p>
<p class="calibre1">Kuzgun,	 Sam’in	 bileğine	 kondu	 ve	 avcundan	 bir	 mısır	 tanesi	 aldı,	 öyle	 sert	 gagalamıştı	 ki	 Sam	 acıyla bağırıp	elini	geri	çekti.	Kuzgun	tekrar	havalandı,	her	yana	sarı	ve	kırmızı	mısır	taneleri	saçıldı. </p>
<p class="calibre1">“Kapıyı	 kapat	 Sam.”	 Jon’un	 yanağında	 hâlâ	 belli	 belirsiz	 yara	 izleri	 vardı;	 bir	 zamanlar	 bir	 kartal Jon’un	gözünü	oymaya	çalışmıştı.	“Şu	sefil	kuş,	derini	yırttı	mı?” </p>
<p class="calibre1"><a id="p56"></a>Sam	kitapları	yere	bıraktı	ve	eldivenini	çıkardı.	“Yırttı.”	Bayılacak	gibi	hissetti.	“<i class="calibre4">Kanıyorum</i>.” </p>
<p class="calibre1">“Nöbet	için	hepimiz	kan	döktük.	Daha	kalın	eldivenler	tak.”	Jon,	ayağını	kullanarak	Sam’e	doğru	bir sandalye	itti.	“Otur	ve	şuna	bir	bak.”	Parşömeni	Sam’e	uzattı. </p>
<p class="calibre1">“Bu	ne?”	diye	sordu	Sam.	Kuzgun,	hasır	halıların	arasındaki	mısır	tanelerini	avlamaya	başladı. </p>
<p class="calibre1">“Kâğıttan	bir	kalkan.” </p>
<p class="calibre1">Sam,	parşömeni	okurken	avcundaki	kanı	emdi.	Üstat	Aemon’ın	el	yazısını	bir	görüşte	tanıdı.	Sam’in harfleri	küçük	ve	sarihti	ama	yaşlı	adam	mürekkebin	nereye	aktığını	göremiyordu	ve	zaman	zaman	kâğıtta nahoş	lekeler	bırakıyordu.	“Kral	Tommen’a	bir	mektup?” </p>
<p class="calibre1">“Kışyarı’nda,	Tommen	ahşap	bir	kılıçla	kardeşim	Bran’a	karşı	dövüşmüştü.	Dolgulu	tuniği	o	kadar</p>
<p class="calibre1">kalındı	 ki	 çocuk	 doldurulmuş	 ördek	 gibi	 görünüyordu.	 Bran	 onu	 yere	 devirmişti.”	 Jon	 pencereye	 gitti. </p>
<p class="calibre1">“Gel	 gör	 ki	 Bran	 öldü	 ve	 pembe	 suratlı	 tıknaz	 Tommen,	 altın	 renkli	 buklelerinin	 üstüne	 yuvalanmış	 bir taçla	Demir	Taht’ta	oturuyor.” </p>
<p class="calibre1"> <i class="calibre4">Bran	 ölmedi, </i>	 demek	 istedi	 Sam.  <i class="calibre4">Soğukel’le	 birlikte	 Sur’un	 ötesinde. </i>	 Kelimeler	 boğazına	 takıldı. </p>
<p class="calibre1"> <i class="calibre4">Söylemeyeceğime	dair	yemin	ettim. </i>	“Mektubu	imzalamamışsın.” </p>
<p class="calibre1">“Yaşlı	 Ayı,	 Demir	 Taht’tan	 yüzlerce	 kez	 yardım	 dilendi.	 Ona	 Janos	 Slynt’i	 gönderdiler.	 Hiçbir mektup	 Lannisterlar’ın	 bizi	 daha	 çok	 sevmesini	 sağlayamaz.	 Hele	 ki	 Stannis’e	 yardım	 ettiğimizi duyarlarsa.” </p>
<p class="calibre1">“Sadece	Sur’un	müdafaasına	yardım	ediyoruz.	Stannis’in	isyanına	değil.”	Sam	mektubu	hızlıca	tekrar okudu.	“Mektupta	 <i class="calibre4">yazan</i>	şey	bu.” </p>
<p class="calibre1">“Aradaki	fark	Lord	Tywin’in	gözünden	kaçabilir.”	Jon	mektubu	geri	aldı.	“Bize	neden	şimdi	yardım</p>
<p class="calibre1">etsin?	Daha	önce	hiç	etmedi.” </p>
<p class="calibre1">“Pekâlâ,”	 dedi	 Sam,	 “Lord	 Tywin,	 Kral	 Tommen	 oyuncaklarıyla	 oynarken	 Stannis’in	 diyarı</p>
<p class="calibre1">savunmak	üzere	Sur’a	geldiğinin	söylenmesini	istemez.	Bu,	Lannister	Hanedanına	tahkir	getirir.” </p>
<p class="calibre1">“Ben	 Lannister	 Hanedanına	 ölüm	 ve	 yıkım	 götürmek	 istiyorum,	 tahkir	 değil.”	 Jon	 mektubu	 yukarı kaldırdı.	 “<i class="calibre4">Gece	 Nöbetçileri,	 diyarın	 savaşlarında	 yer	 almaz,” </i>	 diye	 okudu.	 “<i class="calibre4">Bizim	 yeminimiz	 diyara</i> <i class="calibre4">verilmiştir	 ve	 diyar	 şu	 anda	 büyük	 bir	 vahamet	 içindedir.	 Stannis	 Baratheon,	 Sur’un	 ötesindeki</i> <i class="calibre4">düşmanlarımıza	 karşı	 verdiğimiz	 mücadelede	 bize	 yardım	 ediyor,	 bununla	 birlikte	 bizler	 onun</i> <i class="calibre4">adamları	değiliz...” </i></p>
<p class="calibre1">“Evet,”	dedi	Sam	oturduğu	yerde	kıpırdanarak,	“<i class="calibre4">değiliz. </i>	Öyle	miyiz?” </p>
<p class="calibre1">“Stannis’e	 yiyecek,	 barınak	 ve	 Gece	 Kalesini	 bahşettim.	 İlaveten,	 özgür	 insanlardan	 bazılarını Lütuf’a	yerleştirme	izni	verdim.	Hepsi	bu.” </p>
<p class="calibre1">“Lord	Tywin	bunun	çok	fazla	olduğunu	söyleyecek.”	“Stannis	yetersiz	olduğunu	söylüyor.	Bir	krala</p>
<p class="calibre1">ne	 kadar	 çok	 verirsen	 o	 daha	 fazlasını	 ister.	 Her	 iki	 yanında	 da	 dipsiz	 uçurumlar	 olan	 buz	 bir	 köprüde yürüyoruz.	Bir	kralı	memnun	etmek	yeterince	zor.	İki	kralı	memnun	etmek	neredeyse	imkânsız.” </p>
<p class="calibre1">“Evet	 ama...	 eğer	 Lannisterlar	 galip	 gelirse	 ve	 Lord	 Tywin,	 Stannis’e	 yardım	 ederek	 krala	 ihanet ettiğimize	 karar	 verirse,	 bu	 Gece	 Nöbetçilerinin	 sonu	 olabilir.	 Tywin’in	 arkasında	 Yüksek	 Bahçe’nin bütün	 kuvveti	 var.	 Üstelik	 Lord	 Tywin,	 Karasu’da	 Lord	 Stannis’i	 yenilgiye	 uğrattı.”	 Kan	 görmek	 onu bayıltabilirdi	ama	Sam	savaşların	nasıl	kazanıldığını	biliyordu.	Bunu	kendi	babasından	öğrenmişti. </p>
<p class="calibre1">“Karasu	 bir	 mücadeleydi.	 Robb	 bütün	 mücadelelerini	 kazandı	 ve	 buna	 rağmen	 başını	 kaybetti. </p>
<p class="calibre1">Stannis	kuzeyi	ayaklandırabilirse...” </p>
<p class="calibre1"> <i class="calibre4">Kendini	ikna	etmeye	çalışıyor, </i>	diye	fark	etti	Sam,  <i class="calibre4">ama	edemiyor. </i>	Kuzgunlar	bir	kara	kanat	fırtınası hâlinde	Kara	Kale’den	uçmuş	ve	kuzeyin	lordlarını	Stannis	Baratheon’a	bağlanmaya	ve	kuvvetlerini	onun kuvvetine	katmaya	çağırmıştı.	Sam,	kuşların	çoğunu	bizzat	göndermişti.	Şimdiye	kadar	yalnızca	Karhold’a gönderdikleri	kuş	geri	dönmüştü.	Bunun	dışında,	sessizlik	sağır	ediciydi. </p>
<p class="calibre1">Stannis	 Baratheon,	 kuzeyli	 adamları	 bir	 şekilde	 kendi	 tarafına	 çekse	 bile,	 Casterly	 Kayası’nın, </p>
<p class="calibre1"><a id="p57"></a>Yüksek	 Bahçe’nin	 ve	 Ikizler’in	 müşterek	 gücüne	 denk	 olmayı	 nasıl	 umabilirdi?	 Sam	 bunu	 anlamıyordu ama	 öte	 yandan,	 kuzey	 olmadan	 Stannis’in	 davası	 kesinlikle	 ölüme	 mahkûmdu.  <i class="calibre4">Lord	 Tyusin	 bizi	 hain</i> <i class="calibre4">olarak	 bellerse	 biz	 de	 ölüme	 mahkûmuz. </i>	 “Lannisterlar’ın	 kendi	 kuzeyli	 adamları	 var.	 Lord	 Bolton	 ve onun	piçi.” </p>
<p class="calibre1">“Stannis	de	Karstarklar’a	sahip.	Eğer	Beyaz	Liman’ı	kazanabilirse...” </p>
<p class="calibre1">“Eğer,”	 diye	 vurguladı	 Sam.	 “Eğer	 kazanamazsa...	 kâğıttan	 bir	 kalkan	 bile	 hiç	 olmayan	 kalkandan iyidir	lordum.” </p>
<p class="calibre1">Jon	 mektubu	 hışırdattı.	 “Sanırım	 öyle.”	 İç	 geçirdi,	 sonra	 bir	 tüy	 kalem	 aldı	 ve	 mektubun	 altına	 bir imza	 karaladı.	 “Mühür	 mumunu	 getir.”	 Sam,	 siyah	 mühür	 mumu	 çubuğunu	 mum	 alevinde	 eritti	 ve parşömene	damlattı,	sonra	da	Lord	Kumandan	mührünü	sertçe	bastıran	Jon’u	izledi.	“Giderken	bunu	Üstat Aemon’a	götür,”	diye	emretti	Jon	“ve	ona,	Kral	Topraklarına	bir	kuş	göndermesini	söyle.” </p>
<p class="calibre1">“Söyleceğim.”	Sam	tereddüt	etti.	“Lordum,	sormamda	sakınca	yoksa...	Şebboy’u	buradan	ayrılırken</p>
<p class="calibre1">gördüm.	Ağlamak	üzereydi.” </p>
<p class="calibre1">“Val	onu	yine	Mance	adına	yalvarması	için	göndermiş.”	“Ah.”	Val,	Sur’un	Ötesindeki	Kral’ın	kraliçe olarak	 aldığı	 kadının	 kız	 kardeşiydi.	 Stannis	 ve	 askerleri,  <i class="calibre4">kıza	 yabanıl	 prensesi</i>	 diyordu.	 Kızın	 ablası Dalla,	tek	bıçak	darbesi	almadığı	hâlde	mücadele	sırasında	ölmüştü;	Mance	Ryder’in	oğlunu	doğururken can	 vermişti.	 Eğer	 Sam’in	 duyduğu	 fısıltılar	 doğruysa,	 Ryder	 da	 kısa	 zaman	 sonra	 Dalla’nın	 peşinden mezara	gidecekti.	“Ona	ne	dedin?” </p>
<p class="calibre1">“Stannis’le	konuşacağımı	söyledim	ama	sözlerimin	kralı	etkileyeceğinden	şüpheliyim.	Bir	kralın	ilk görevi	 diyarı	 korumaktır	 ve	 Mance	 diyara	 saldırdı.	 Majesteleri	 bunu	 unutmaz.	 Babam	 eskiden,	 Stannis Baratheon’ın	sadece	bir	adam	olduğunu	söylerdi.	Kimse	bağışlayıcı	bir	adam	olduğunu	söylemedi.”	Jon, kaşlarını	 çatarak	 duraksadı.	 “Mance’in	 başını	 bizzat	 almayı	 tercih	 ederdim.	 O	 bir	 zamanlar	 Gece Nöbetçilerinin	adamıydı.	Kanunlara	göre,	hayatı	bize	ait.” </p>
<p class="calibre1">“Pyp,	Leydi	Melisandre’nin	Mance’i	alevlere	vereceğini	söylüyor,	bir	büyü	yapmak	için.” </p>
<p class="calibre1">“Pyp	dilini	tutmayı	öğrenmeli.	Aynı	şeyi	başkalarından	da	duydum.	Bir	ejderhayı	uyandırmak	için	bir kralın	 kanı.	 Melisandre’nin	 uyuyan	 bir	 ejderhayı	 nerede	 bulacağını	 kimse	 bilmiyor.	 Mance’in	 kanı benimkinden	daha	soylu	değil.	O	hiç	taç	takmadı	ve	bir	tahtta	oturmadı.	Bir	eşkıya,	daha	fazlası	değil.	Bir eşkıyanın	kanında	kuvvet	yoktur.” </p>
<p class="calibre1">Yerdeki	kuzgun	yukarı	baktı.	“<i class="calibre4">Kan</i>,”	diye	bağırdı. </p>
<p class="calibre1">Jon	kuşu	önemsemedi.	“Şebboy’u	gönderiyorum.” </p>
<p class="calibre1">“Ah.”	Sam	başını	yukarı	aşağı	salladı.	“Pekâlâ,	bu...	bu	iyi	lordum.”	Şebboy	için	en	iyisi	sıcak	ve güvenli	bir	yere	gitmekti.	Sur’dan	ve	savaştan	iyice	uzak	bir	yere. </p>
<p class="calibre1">“Onu	ve	oğlunu.	Oğlanın	sütkardeşi	için	yeni	bir	sütanne	bulmamız	gerek.” </p>
<p class="calibre1">“Bulana	 kadar	 keçi	 sütü	 işe	 yarar.	 Bebekler	 için	 inek	 sütünden	 daha	 iyidir.”	 Sam	 bunu	 bir	 yerde okumuştu.	 Sandalyesinde	 kıpırdandı.	 “Lordum,	 vakayinameleri	 karıştırırken	 bir	 başka	 çocuk	 kumandana rastladım.	Fetih’ten	dört	yüz	yıl	önce.	Osric	Stark	kumandan	seçildiğinde	on	yaşındaymış	ama	altmış	yıl boyunca	 hizmet	 etmiş.	 Bu	 dördüncü	 lordum.	 Lord	 Kumandan	 seçilmiş	 en	 genç	 kişi	 olmaya	 yakın	 bile değilsin.	Şu	ana	kadar	beşincisin.” </p>
<p class="calibre1">“Kuzey	 Kralları’nın	 oğulları,	 kardeşleri	 ya	 da	 piçleri	 olan,	 benden	 daha	 genç	 dört	 kişi.	 Bana	 işe yarar	bir	şeyler	anlat	Sam.	Düşmanımızla	ilgili	bir	şeyler	anlat.” </p>
<p class="calibre1">“Ötekiler.”	Sam	dudaklarını	yaladı.	“Vakayinamelerde	onlardan	bahsediliyor	ama	düşündüğüm	kadar</p>
<p class="calibre1">fazla	 değil.	 Bulduğum	 ve	 göz	 attıklarımdan	 bahsediyorum.	 Bulamadıklarım	 var,	 biliyorum.	 Eski kitaplardan	 bazıları	 parçalanıyor.	 Çevirmeye	 çalıştığım	 sayfalar	 ufalanıyor.	 Ve	 en	 eski	 kitaplar...	 ya ufalanıp	 yok	 olmuşlar	 ya	 da	 henüz	 bakmadığım	 bir	 yere	 saklanmışlar...	 belki	 de	 o	 kitaplar	 yok	 ve	 hiç olmadılar.	 Elimizdeki	 en	 eski	 tarihler,	 Andallar’ın	 Batıdiyar’a	 gelişinden	 sonra	 yazılmış.	 İlk	 İnsanlar, </p>
<p class="calibre1"><a id="p58"></a>sadece	kayalara	kazınmış	hiyeroglifler	bırakmış.	Dolayısıyla;	Kahramanlar	Çağı,	Alacakaranlık	Çağı	ve Uzun	 Gece	 hakkında	 bildiğimizi	 düşündüğümüz	 her	 şey,	 bazı	 rahiplerin	 o	 vakitlerden	 binlerce	 yıl	 sonra tuttuğu	 kayıtlardan	 geliyor.	 Hisar’da	 bütün	 bunları	 sorgulayan	 aliüstatlar	 var.	 Bu	 eski	 tarih	 kitapları, yüzlerce	yıl	hüküm	sürmüş	krallarla	ve	henüz	şövalyeler	 <i class="calibre4">bile	yokken</i>	binlerce	yıl	at	sürmüş	şövalyelerle dolu.	Hikâyeleri	biliyorsun;	Mimar	Brandon,	Symon	Yıldızgöz,	Gece	Kralı...	senin,	Gece	Nöbetçileri’nin dokuz	 yüz	 doksan	 sekizinci	 Lord	 Kumandan’ı	 olduğunu	 söylüyoruz	 ama	 bulduğum	 en	 eski	 liste	 altı	 yüz yetmiş	dört	kumandan	gösteriyor.	Listenin	hangi	vakitte	yazıldığına	bakarsak...” </p>
<p class="calibre1">Jon,	“Uzun	zaman	önce	yazılmış,”	diyerek	Sam’in	sözünü	kesti.	“Ya	Ötekiler?” </p>
<p class="calibre1">“Ejderhacamından	 bahsedildiğini	 gördüm.	 Kahramanlar	 Çağı’nda,	 ormanın	 çocukları	 Gece</p>
<p class="calibre1">Nöbetçilerine	her	yıl	obsidiyen	hançerler	verirmiş.	Ötekiler	hava	soğuduğunda	geliyor,	hikâyelerin	çoğu bu	 hususta	 hemfikir.	 Ya	 da	 Ötekiler	 geldiğinde	 hava	 soğuyor.	 Bazen	 kar	 fırtınaları	 sırasında	 ortaya çıkıyorlar	 ve	 gökyüzü	 açıldığında	 eriyerek	 yok	 oluyorlar.	 Işıktan	 ve	 güneşten	 saklanıyorlar	 ve	 geceleri görünüyorlar	yahut	onlar	göründüğünde	gece	çöküyor.	Bazı	hikâyeler,	onların	hayvan	cesetleri	sürdüğünü söylüyor.	Ayılar,	ulu	kurtlar,	mamutlar,	atlar;	hayvan	ölü	olduğu	sürece	ne	sürdüklerinin	önemi	yok.	Minik Paul’u	 öldüren	 Öteki,	 ölü	 bir	 at	 sürüyordu,	 yani	 hikâyelerin	 bu	 kısmının	 gerçek	 olduğu	 ortada.	 Bazı kayıtlar	 devasa	 buz	 örümceklerden	 de	 bahsediyor.	 Onların	 ne	 olduğunu	 bilmiyorum.	 Ötekiler’e	 karşı verilen	 bir	 mücadelede	 ölenler	 yakılmalı;	 aksi	 takdirde	 ölüler,	 Ötekiler’in	 köleleri	 olarak	 yeniden canlanıyor.” </p>
<p class="calibre1">“Bütün	 bunları	 biliyoruz.	 Soru	 şu;	 onlarla	 nasıl	 savaşacağız?”	 “Hikâyelere	 inanacak	 olursak, Ötekiler’in	 zırhı	 sıradan	 bıçaklara	 karşı	 dayanıklı,”	 dedi	 Sam	 “ve	 kendi	 kılıçları,	 her	 çeşit	 çeliği parçalayacak	 kadar	 soğuk.	 Bununla	 birlikte,	 ateşten	 korkuyorlar	 ve	 obsidiyene	 karşı	 savunmasızlar.” </p>
<p class="calibre1">Tekinsiz	 Orman’da	 yüzleştiği	 Öteki’ni	 hatırladı.	 Sam	 onu	 Jon’un	 yaptığı	 ejderhacamı	 hançerle bıçaklandığında,	 Öteki	 eriyip	 yok	 olmuştu.	 “Ötekiler’i	 ejderhaçeliği	 ile	 katleden	 son	 kahramandan bahseden	bir	Uzun	Gece	kaydı	buldum,	iddiaya	göre	Ötekiler,	ejderhaçeliğinin	karşısında	duramıyor.” </p>
<p class="calibre1"> <i class="calibre4">“Ejderhaçeliği?” </i>	Jon	kaşlarını	çattı.	“Valyria	çeliği	mi?”	“Benim	de	ilk	düşüncem	buydu.” </p>
<p class="calibre1">“Yani	Yedi	Krallık’ın	lordlarını,	Valyria	kılıçlarını	bize	vermeye	ikna	edersem	hepsi	kurtulacak	mı? </p>
<p class="calibre1">Bu	zor	olmaz.”	Jon	güldü	ama	kahkahasında	neşeden	eser	yoktu.	“Ötekiler’in	kim	olduğunu	öğrendin	mi? </p>
<p class="calibre1">Nereden	 geldiklerini,	 ne	 istediklerini?”	 “Henüz	 değil	 lordum	 ama	 yanlış	 kitapları	 okuyor	 olabilirim. </p>
<p class="calibre1">Henüz	bakmadığım	yüzlerce	kitap	var.	Bana	daha	fazla	vakit	ver	ve	bulunacak	ne	varsa	bulayım.” </p>
<p class="calibre1">“Daha	 fazla	 vakit	 yok.”	 Jon’un	 sesi	 üzgündü.	 “Eşyalarını	 toplaman	 gerek	 Sam.	 Şebboy’la gidiyorsun.” </p>
<p class="calibre1">“Gitmek?”	 Sam	 bir	 an	 için	 anlamadı.	 “Gidiyor	 muyum?	 Doğugözcüsü’ne	 mi	 lordum?	 Ya	 da...	 ben nereye...” </p>
<p class="calibre1">“Eski	Şehir’e.” </p>
<p class="calibre1"> <i class="calibre4">“Eski	Şehir?” </i>	Sam’in	sesi	cırlama	gibi	çıkmıştı.	Boynuz	Tepe,	Eski	Şehir’e	yakındı.  <i class="calibre4">Ev. </i>	Bu	düşünce Sam’in	başını	döndürdü.  <i class="calibre4">Babam. </i></p>
<p class="calibre1">“Aemon	da	gidiyor.” </p>
<p class="calibre1">“Aemon?  <i class="calibre4">Üstat</i>	 Aemon?	 Ama...	 üstat	 yüz	 iki	 yaşında	 lordum,	 gidemez...	 onu	 ve	 beni	 mi gönderiyorsun?	Kuzgunlarla	kim	ilgilenecek?	Hastalanır	ya	da	yaralanırlarsa	kim...” </p>
<p class="calibre1">“Claydas.	Yıllardır	Aemon’ın	yanında.” </p>
<p class="calibre1">“Claydas	 sadece	 bir	 kâhya,	 üstelik	 gözleri	 kötüleşiyor.	 Bir	  <i class="calibre4">üstada</i>	 ihtiyacın	 var.	 Üstat	 Aemon	 çok narin.	 Bir	 deniz	 yolculuğu...”	 Sam,	 Arbor’ı	 ve	  <i class="calibre4">Arbor	 Kraliçesi</i>	 isimli	 gemiyi	 düşündü,	 neredeyse	 dilini yutup	boğuluyordu.	“Üstat	yaşlı	bir	adam	ve...”	“Hayatı	tehlikede	olacak.	Bunun	farkındayım	Sam.	Fakat buradaki	tehlike	daha	büyük.	Stannis,	Aemon’ın	kim	olduğunu	biliyor.	Şayet	kırmızı	kadın,	büyüleri	için kral	kanı	isterse...”	“Ah.”	Sam’in	yüzü	sarardı. </p>
<p class="calibre1"><a id="p59"></a>“Dareon,	 Doğugözcüsü’nde	 sana	 katılacak.	 Onun	 şarkıları	 sayesinde	 güneyde	 birkaç	 adam kazanacağımızı	 umuyorum.  <i class="calibre4">Karakuş</i>	 sizi	 Braavos’a	 götürecek.	 Oradan	 Eski	 Şehir’e	 geçişinizi	 kendiniz ayarlayacaksınız.	Eğer	hâlâ	Şebboy’un	bebeğinin,	senin	piçin	olduğunu	iddia	etmek	niyetindeysen,	kızı	ve bebeği	Boynuz	Tepe’ye	gönder.	Değilsen,	Aemon	kızı	hizmetçi	olarak	Hisar’a	yerleştirecek.” </p>
<p class="calibre1">“Benim	 pi-piçim.”	 Sam	 bunu	 söylemişti,	 evet	 ama...  <i class="calibre4">Onca	 su.	 Boğulabilirim.	 Gemiler	 her	 zaman</i> <i class="calibre4">batar	ve	sonbahar	fırtınalı	bir	mevsimdir. </i>	Bununla	birlikte,	Şebboy	onunla	olurdu	ve	bebek	güven	içinde büyürdü	 “Evet...	 annem	 ve	 kız	 kardeşlerim,	 Şebboy’a	 ve	 bebeğe	 yardım	 ederler.”  <i class="calibre4">Bir	 mektup</i> <i class="calibre4">gönderebilirim,	Boynuz	Tepe’ye	bizzat	gitmem	gerekmez.	Dareon,	Şebboy’u	benim	yerime	Eski	Şehir’e</i> <i class="calibre4">götürebilir. </i>	 “Emrettiğin	 gibi	 her	 öğleden	 sonra	 Ulmer’la	 ok	 talimi	 yapıyorum...	 tamam,	 mahzende olduğum	zamanlar	dışında...	ama	sen	Ötekiler	hakkında	araştırma	yapmamı	söyledin.	Uzunyay	omuzlarımı ağrıtıyor	ve	parmaklarımın	su	toplamasına	sebep	oluyor.”	Jon’a	patlayan	su	kesesini	gösterdi.	“Yine	de yapıyorum.	 Artık	 hedefleri	 daha	 sık	 vuruyorum	 ama	 yine	 de,	 bugüne	 kadar	 yay	 büken	 okçuların	 en kötüsüyüm.	Ulmer’in	hikâyelerini	seviyorum.	Biri	o	hikâyeleri	yazmalı	ve	kitap	hâline	getirmeli.” </p>
<p class="calibre1">“Sen	 yaz.	 Hisar’da	 parşömen	 ve	 mürekkep	 var,	 uzunyaylar	 da	 var.	 Senden	 talimlere	 devam	 etmeni bekliyorum.	Sam,	Gece	Nöbetçilerinde	ok	fırlatabilen	yüzlerce	adam	var	fakat	okuma	yazma	bilen	sadece bir	avuç	adam	var.	Senin,	benim	yeni	üstadım	olman	gerek.” </p>
<p class="calibre1">Kelime,	 Sam’i	 irkiltti.  <i class="calibre4">Hayır</i>;  <i class="calibre4">baba	 lütfen,	 bundan	 tekrar	 bahsetmeyeceğim,	 Yedi	 üzerine	 yemin</i> <i class="calibre4">ederim.	Beni	buradan	çıkar,	lütfen	beni	buradan	çıkar. </i>	“Lordum,	benim	işim	burada,	kitaplar...” </p>
<p class="calibre1">“...sen	bize	geri	döndüğünde	hâlâ	burada	olacaklar.” </p>
<p class="calibre1">Sam,	 elini	 boğazına	 koydu.	 Boğazını	 sıkan	 zinciri	 neredeyse	 hissedebiliyordu.	 “Lordum,	 Hisar... </p>
<p class="calibre1">orada	insana	ceset	kestiriyorlar.”  <i class="calibre4">Boğazına	bir	zincir	taktırıyorlar.	Eğer	istediğin	şey	zincirse	benimle</i> <i class="calibre4">gel. </i>	Sam,	üç	gün	ve	üç	gece	boyunca,	elleri	ve	ayakları	bir	duvara	zincirlenmiş	hâlde	ağlayarak	uyumuştu. </p>
<p class="calibre1">Boynundaki	 zincir	 o	 kadar	 sıkıydı	 ki	 derisini	 yırtmıştı	 ve	 Sam	 uyurken	 ne	 zaman	 yanlış	 tarafa	 dönse nefessiz	kalmıştı.	“Zincir	takamam.”	“Takabilirsin.	Takacaksın.	Üstat	Aemon	yaşlı	ve	kör.	Gücü	tükeniyor. </p>
<p class="calibre1">O	 öldüğünde	 yerini	 kim	 alacak?	 Gölge	 Kule’deki	 Üstat	 Mullin	 bir	 âlimden	 çok,	 bir	 savaşçı. </p>
<p class="calibre1">Doğugözcüsü’nün	Üstat	Harmune’u	ayık	olduğundan	çok	sarhoş.” </p>
<p class="calibre1">“Eğer	Hisar’dan	daha	çok	üstat	istersen...” </p>
<p class="calibre1">“İsteyeceğim.	Herkese	ihtiyacımız	olacak.	Lâkin	Aemon	Targaryen’ın	yerini	doldurmak	kolay	değil.” </p>
<p class="calibre1">Jon	 şaşkın	 görünüyordu.	 “Bunun	 seni	 mutlu	 edeceğinden	 emindim.	 Hisar’da	 o	 kadar	 çok	 kitap	 var	 ki kimse	hepsini	birden	okumayı	umamaz.	Orada	iyi	olacaksın	Sam,	olacağını	biliyorum.” </p>
<p class="calibre1">“Hayır.	Kitapları	okuyabilirim	ama...	bir	ü-üstat,	bir	şifacı	olmak	zorundadır	ve	kan	beni	bayıltıyor.” </p>
<p class="calibre1">Sam,	 Jon’un	 görmesi	 için	 titrek	 elini	 kaldırdı.	 “Ben	 Korkak	 Sam’im,	 Katil	 Sam	 değil.”	 “Korkak	 mı? </p>
<p class="calibre1">Neden	korkuyorsun?	Yaşlı	adamların	azarlamalarından	mı?	Sam,	sen	Yumruk’u	kuşatan	yaratıkları	gördün; bir	dalga	hâlinde	gelen	kara	elli	ve	parlak	mavi	gözlü	yaşayan	ölüleri.	Sen	bir	Öteki	öldürdün.” </p>
<p class="calibre1">“E-e-e-ejderhacamı	öldürdü,	ben	değil.” </p>
<p class="calibre1">“Sessiz	 ol.	 Beni	 Lord	 Kumandan	 yapmak	 için	 yalan	 söyledin	 ve	 komplo	 kurdun.	 Bana	  <i class="calibre4">itaat</i> edeceksin.	 Hisar’a	 gidecek	 ve	 bir	 zincir	 döveceksin.	 Eğer	 ceset	 kesmen	 gerekiyorsa	 öyle	 olsun.	 En azından,	Eski	Şehir’deki	cesetler	buna	itiraz	etmeyecek.” </p>
<p class="calibre1"> <i class="calibre4">Anlamıyor. </i>	“Lordum,”	dedi	Sam,	“ba-ba-ba-	babam,	Lord	Randyll...	o...	bir	üstadın	hayatı	 <i class="calibre4">kölelikle</i> geçer.”	 Anlamsızca	 konuştuğunu	 biliyordu.	 “Tarly	 Hanedanının	 hiçbir	 oğlu	 hiçbir	 zaman	 zincir takmamıştır.	Boynuz	Tepe’nin	erkekleri	önemsiz	lordların	önünde	eğilmez	ve	onlara	yaltaklanmaz.”  <i class="calibre4">Eğer</i> <i class="calibre4">istediğin	şey	zincirse	benimle	gel. </i>	“Jon,  <i class="calibre4">babama</i>	itaatsizlik	edemem.” </p>
<p class="calibre1">Sam <i class="calibre4">,	Jon, </i>	demişti	ama	Jon	gitmişti.	Şimdi	karşısında	duran	adam	Lord	Kar’dı,	gri	gözleri	buz	kadar sertti.	 “Senin	 baban	 yok,”	 dedi	 Lord	 Kar.	 “Sadece	 kardeşlerin	 var.	 Sadece	 biz	 varız.	 Hayatın	 Gece Nöbetçileri’ne	ait.	Şimdi	git	ve	iç	çamaşırlarını	bir	torbaya	doldur,	Eski	Şehir’e	götürmek	istediğin	bütün</p>
<p class="calibre1"><a id="p60"></a>eşyalarınla	 birlikte.	 Bugünden	 itibaren	 kendine	 ödlek	  <i class="calibre4">demeyeceksin. </i>	 Geçen	 yıl	 içinde,	 pek	 çok	 adamın bütün	 hayatı	 boyunca	 yüzleşmediği	 şeylerle	 yüzleştin.	 Hisar’la	 da	 yüzleşebilirsin	 ama	 orayla	 Gece Nöbetçilerinin	 Yeminli	 Kardeşi	 olarak	 yüzleşeceksin.	 Sana	 cesur	 olmanı	 emredemem	 ama	 korkularını saklamanı	 <i class="calibre4">emredebilirim. </i>	Sen	yeminin	sözlerini	söyledin	Sam.	Hatırlıyor	musun?” </p>
<p class="calibre1"> <i class="calibre4">Ben	 karanlıktaki	 kılıcım. </i>	 Ama	 Sam,	 kılıçta	 sefildi	 ve	 karanlıktan	 korkuyordu.	 “Ben...	 ben deneyeceğim.” </p>
<p class="calibre1">“Denemeyeceksin.	İtaat	edeceksin.” </p>
<p class="calibre1"> <i class="calibre4">“İtaat</i>.”	Mormont’un	kuzgunu	büyük	siyah	kanatlarını	çırptı.	“Lordum	nasıl	emrederse.	Üstat	Aemon biliyor	mu?” </p>
<p class="calibre1">“Bu,	benim	olduğu	kadar	onun	da	fikriydi.”	Jon,	Sam	için	kapıyı	açtı.	“Veda	yok.	Bundan	ne	kadar	az insanın	haberi	olursa	o	kadar	iyi.	Şafaktan	bir	saat	önce,	hayvan	mezarlığında.” </p>
<p class="calibre1">Sam,	 silahhaneden	 ayrılışını	 hatırlamıyordu.	 Kendini	 çamurun	 ve	 kar	 parçalarının	 içinde</p>
<p class="calibre1">tökezleyerek	 Üstat	 Aemon’ın	 dairesine	 giderken	 buldu.  <i class="calibre4">Saklanabilirim</i>,	 dedi	 kendine.  <i class="calibre4">Mahzende,</i> <i class="calibre4">kitapların	 arasında	 saklanabilirim.	 Aşağıda	 fareyle	 birlikte	 yaşarım	 ve	 geceleri	 yiyecek	 çalmak	 için</i> <i class="calibre4">gizlice	yukarı	çıkarım. </i>	Bunlar	çılgın	düşüncelerdi,	Sam	biliyordu,	umutsuzluk	dolu	olduğu	kadar	abesti. </p>
<p class="calibre1">Sam’i	arayacakları	ilk	yer	mahzenlerdi.	Onu	arayacakları	son	yer	Sur’un	ötesiydi	ama	bu	daha	da	çılgın bir	fikirdi.  <i class="calibre4">Yabanıllar	beni	yakalar	ve	yavaş	yavaş	öldürür.	Beni	canlı	canlı	yakarlar,	kırmızı	kadının</i> <i class="calibre4">Mance	Ryder’i	yakmaya	niyetlendiği	gibi. </i></p>
<p class="calibre1">Sam,	Üstat	Aemon’ı	kuşlukta	buldu	ve	ona	Jon’un	mektubunu	verdi.	Büyük	ve	yeşil	bir	kelime	seliyle korkularını	 anlattı.	 “Jon	 anlamıyor.”	 Sam	 kendini	 kusacak	 gibi	 hissediyordu.	 “Eğer	 bir	 zincir	 takarsam, lord	ba-ba-ba-babam...	o,	o,	o...” </p>
<p class="calibre1">“Bir	hizmetkâr	hayatı	seçtiğimde	benim	babam	da	aynı	itirazlarda	bulundu,”	dedi	yaşlı	adam.	“Beni Hisar’a	 gönderen	 babamın	  <i class="calibre4">babasıydı. </i>	 Kral	 Dareon’un	 dört	 oğlu	 vardı	 ve	 o	 oğullardan	 üçünün	 kendi oğulları	 oldu.	 Beni	 Hisar’a	 gönderdiği	 gün,	 Majesteleri’nin	 lord	 babama,  <i class="calibre4">çok	 fazla	 ejderha	 çok	 az</i> <i class="calibre4">ejderha	 kadar	 tehlikelidir, </i>	 dediğini	 duydum.”	 Aemon,	 ince	 boynundan	 gevşek	 bir	 şekilde	 sarkan	 çok metalli	zincire	dokundu.	“Zincir	ağır,	Sam.	Lâkin	büyükbabam	haklıydı.	Lord	Kar	da	haklı.” </p>
<p class="calibre1"> <i class="calibre4">“Kar” </i>	diye	mırıldandı	bir	kuzgun.  <i class="calibre4">“Kar,” </i>	diye	tekrar	etti	bir	başkası.	Sonra	hepsi	katıldı.	“<i class="calibre4">Kar</i>,  <i class="calibre4">kar</i>, <i class="calibre4">kar,	 kar,	 kar.” </i>	 Onlara	 bu	 kelimeyi	 Sam	 öğretmişti.	 Sam	 burada	 yardım	 bulamayacağını	 anladı.	 Üstat Aemon	da	onun	kadar	çaresizdi.  <i class="calibre4">Denizde	ölecek</i>,	diye	düşündü	Sam	ümitsizce.  <i class="calibre4">Böyle	bir	yolculuktan	sağ</i></p>
<p class="calibre1"> <i class="calibre4">çıkamayacak	 kadar	 yaşlı.	 Şebboy’un	 küçük	 oğlu	 da	 ölebilir;	 Dalla’nın	 oğlu	 kadar	 gürbüz	 ve	 güçlü</i> <i class="calibre4">değil.	Jon	hepimizi	öldürmeye	mi	niyetli</i>? </p>
<p class="calibre1">Ertesi	 sabah,	 Sam	 kendini	 Boynuz	 Tepe’den	 gelirken	 sürdüğü	 kısrağı	 eyerlerken	 ve	 doğu	 yolunun kenarındaki	hayvan	mezarlığına	doğru	yürütürken	buldu.	Kısrağın	eyer	heybeleri	peynir,	sosis,	haşlanmış</p>
<p class="calibre1">yumurta	 ve	 Uçparmak	 Hobb’un	 Sam’e	 isim	 gününde	 verdiği	 tuzlu	 domuz	 buduyla	 doluydu.	 “Sen	 yemek pişirme	sanatını	 <i class="calibre4">takdir	eden</i>	bir	adamsın	Katil,”	demişti	aşçı.	“Bize	senin	gibi	daha	fazla	adam	lazım.” </p>
<p class="calibre1">Domuz	budu	işe	yarayacaktı,	buna	şüphe	yoktu.	Doğugözcüsü’ne	kadar	uzun,	soğuk	bir	yol	vardı	ve	Sur’un gölgesinde	kasabalar	ya	da	hanlar	yoktu. </p>
<p class="calibre1">Şafaktan	 bir	 saat	 öncesi	 karanlık	 ve	 durgundu.	 Kara	 Kale	 tuhaf	 bir	 şekilde	 sessiz	 görünüyordu. </p>
<p class="calibre1">Hayvan	mezarlığında,	Kara	Jack	Bulwer	ve	bir	düzine	tecrübeli	korucunun	yanı	sıra,	bir	çift	iki	tekerlekli araba	 Sam’i	 bekliyordu.	 Kedge	 Akgöz,	 sağlam	 gözüyle	 Sam’i	 gördüğünde	 yüksek	 sesle	 küfretti.	 “Ona aldırma	Katil,”	dedi	Kara	Jack.	“Bir	bahis	kaybetti;	seni,	çığlıklar	atar	hâlde	bir	yatağın	altından	çıkarıp sürüklemek	zorunda	kalacağımızı	söylemişti.” </p>
<p class="calibre1">Üstat	Aemon	at	süremeyecek	kadar	güçsüzdü,	bu	yüzden	onun	için	bir	araba	hazırlanmıştı;	arabanın</p>
<p class="calibre1">yatağına	kürkler	yığılmıştı,	üstüne	yağmurdan	ve	kardan	korunmak	için	deri	bir	tente	bağlanmıştı.	Şebboy ve	 bebeği,	 üstatla	 birlikte	 yolculuk	 edecekti,	 ikinci	 araba,	 giysilerin	 ve	 eşyaların	 yanı	 sıra,	 Aemon’ın</p>
<p class="calibre1"><a id="p61"></a>Hisar’da	 bulunmadığını	 düşündüğü	 nadide	 kitaplarla	 dolu	 bir	 sandık	 taşıyacaktı.	 Sam,	 gecenin	 yarısını kitapları	arayarak	geçirmişti	ama	ancak	dörtte	birini	bulabilmişti,  <i class="calibre4">isabet	oldu,	yoksa	bir	arabaya	daha</i> <i class="calibre4">ihtiyaç	duyardık. </i></p>
<p class="calibre1">Üstat,	kendisinden	üç	kat	büyük	bir	ayı	derisine	sarınmış	hâlde	ortaya	çıktı.	Clydas,	üstadı	arabaya doğru	yürütürken	sert	bir	rüzgâr	esti	ve	yaşlı	adam	tökezledi.	Sam	adamın	yanına	koşup	onu	tuttu.  <i class="calibre4">Bunun</i> <i class="calibre4">gibi	bir	rüzgâr	daha	onu	Sur’a	savurabilir. </i>	“Koluma	tutunun	üstat.	Az	kaldı.” </p>
<p class="calibre1">Rüzgâr,	 pelerininin	 başlığını	 geri	 çekerken	 kör	 adam	 başıyla	 onayladı.	 “Eski	 Şehir	 her	 zaman sıcaktır.	 Ballı	 Şarap’taki	 adada,	 genç	 bir	 çırakken	 gittiğim	 bir	 han	 var.	 Orada	 tekrar	 oturmak	 ve	 elma şarabı	içmek	hoş	olacak.” </p>
<p class="calibre1">Üstadı	 arabanın	 içine	 soktuklarında,	 Şebboy	 kucağında	 bebeğiyle	 ortaya	 çıktı.	 Kızın	 gözleri ağlamaktan	 kızarmıştı.	 Aynı	 anda	 Jon	 da	 Efkârlı	 Eddie	 birlikte	 geldi.	 “Lord	 Kar,”	 diye	 seslendi	 Üstat Aemon,	 “Odana	 senin	 için	 bir	 kitap	 bıraktım.  <i class="calibre4">Yeşim	 İcmali. </i>	 Doğuya	 giderek	 Yeşim	 Denizi’nin	 bütün topraklarını	 ziyaret	 etmiş	 Volantisli	 bir	 maceraperest	 olan	 Colloquo	 Votar	 tarafından	 yazılmış.	 Kitapta ilgini	 çekeceğini	 düşündüğüm	 bir	 paragraf	 var.	 Clydas’a	 senin	 için	 işaretlemesini	 söyledim.”	 “Mutlaka okuyacağım,”	dedi	Jon	Kar. </p>
<p class="calibre1">Üstat	Aemon’ın	burnundan	ince	ve	beyaz	bir	çizgi	hâlinde	sümük	aktı.	Yaşlı	adam	eldivenin	tersiyle burnunu	sildi.	“Bilgi	silahtır	Jon.	Mücadeleye	gitmeden	önce	kendini	adamakıllı	silahlandır.” </p>
<p class="calibre1">“Yapacağım.”	 Hafif	 bir	 kar	 yağışı	 başladı;	 iri	 ve	 yumuşak	 kar	 taneleri	 gökyüzünden	 tembelce	 yere süzülüyordu.	 Jon,	 Kara	 Jack	 Bulwer’a	 döndü.	 “Mümkün	 olduğunca	 hızlı	 gidin	 fakat	 aptalca	 riskler almayın.	Yanınızda	yaşlı	bir	adam	ve	bir	bebek	var.	Onları	sıcak	ve	tok	tutun.” </p>
<p class="calibre1">“Siz	de	aynı	şeyi	yapın	lordum,”	dedi	Şebboy.	“Siz	de	diğerleri	için	aynı	şeyi	yapın.	Dediğiniz	gibi başka	bir	sütanne	bulun.	Bulacağınıza	dair	söz	verdiniz.	Bebek...	Dalla’nın	oğlu...	küçük	prens...	ona	iyi bir	kadın	bulun	ki	bebek	büyüdüğünde	iri	ve	güçlü	olsun.” </p>
<p class="calibre1">“Sana	söz	veriyorum,”	dedi	Jon	ciddi	bir	şekilde. </p>
<p class="calibre1">“Ona	isim	vermeyin.	İki	yaşını	geçene	kadar	bunu	yapmayın.	Bebeklere,	henüz	sütten	kesilmemişken</p>
<p class="calibre1">isim	 vermek	 kötü	 şans	 getirir.	 Kargalarınız	 bunu	 bilmiyor	 olabilir	 ama	 doğrudur.”	 “Nasıl	 emredersen leydim.” </p>
<p class="calibre1">Şebboy’un	 yüzü	 öfkeyle	 kasıldı.	 “Bana	 öyle	 demeyin.	 Ben	 bir	 anneyim,	 bir	 leydi	 değilim.	 Ben Craster’ın	karısı,	Craster’ın	kızı	ve	bir	 <i class="calibre4">anneyim</i>.” </p>
<p class="calibre1">Şebboy	 arabanın	 içine	 tırmanıp	 bacaklarını	 küflü	 pöstekilerle	 örterken,	 Efkârlı	 Edd	 bebeği	 tuttu.	 O</p>
<p class="calibre1">sırada	doğu	seması	siyahtan	çok	griydi.	Solak	Lew	yola	çıkmak	için	sabırsızlanıyordu.	Edd,	bebeği	yukarı uzattı	 ve	 Şebboy	 göğsüne	 aldı.  <i class="calibre4">Bu,	 Kara	 Kale’yi	 son	 görüşüm	 olabilir</i>,	 diye	 düşündü	 Sam	 kısrağına binerken.	Bir	zamanlar	Kara	Kale’den	nefret	ediyor	olsa	da,	şimdi	buradan	ayrılmak	içini	parçalıyordu. </p>
<p class="calibre1"> <i class="calibre4">“Hadi	 yapalım	 şunu” </i>	 diye	 emretti	 Bulwer.	 Bir	 kamçı	 şakladı	 ve	 gökyüzünden	 karlar	 süzülürken arabalar	 çamurlu	 yolda	 ağır	 ağır	 ilerlemeye	 başladı.	 Sam;	 Clydas,	 Efkârlı	 Edd	 ve	 Jon	 Kar’ın	 yanında oyalandı.	“Pekâlâ,”	dedi,	“elveda.” </p>
<p class="calibre1">“Sana	 da	 Sam,”	 dedi	 Efkârlı	 Edd.	 “Gemin	 batmayacak.	 Gemiler,	 sadece	 içlerinde	 ben	 olduğumda batarlar.” </p>
<p class="calibre1">Jon	 arabaları	 izliyordu.	 “Şebboy’u	 ilk	 gördüğümde,”	 dedi,	 “sırtını	 Craster	 Kalesi’nin	 duvarına yapıştırmıştı.	O	şişkin	karınlı,	siyah	saçlı,	sıska	kız,	Hayalet’in	korkusuyla	köşeye	sinmişti.	Hayalet	onun tavşanlarının	arasına	dalmıştı.	Ben	de	Şebboy’un,	kurdun	onu	parçalayacağından	ve	bebeği	yiyeceğinden korktuğunu	düşünmüştüm...	ama	kızın	korktuğu	şey	kurt	değildi,	değil	mi?” </p>
<p class="calibre1"> <i class="calibre4">Hayır</i>,	diye	düşündü	Sam.  <i class="calibre4">Asıl	tehlike	Craster’dı,	kızın	kendi	babası. </i></p>
<p class="calibre1">“Şebboy	sandığından	daha	cesur.” </p>
<p class="calibre1">“Sen	 de	 öylesin	 Sam.	 Yolculuğun	 hızlı	 ve	 güvenli	 olsun.	 Şebboy’a,	 Aemon’a	 ve	 bebeğe	 iyi	 bak.” </p>
<p class="calibre1"><a id="p62"></a>Jon’un	dudaklarında	tuhaf	ve	hüzünlü	bir	gülümseme	belirdi.	“Başlığını	da	yukarı	çek.	Saçlarında	karlar eriyor.” </p>
<p class="calibre1"><b class="calibre3">	</b></p>
<p class="calibre1"><a id="p63"></a><b class="calibre3">ARYA</b></p>
<p class="calibre1">Uzakta,	şafak	çizgisinin	üzerinde	yanan	belli	belirsiz	ışık,	deniz	sisinin	içinde	pırıldıyordu. </p>
<p class="calibre1">“Bir	yıldıza	benziyor,”	dedi	Arya. </p>
<p class="calibre1">“Evin	yıldızı,”	dedi	Denyo. </p>
<p class="calibre1">Denyo’nun	babası	bağırarak	emirler	verdi.	Denizciler	geminin	üç	uzun	direğine	tırmandılar,	halatlar boyunca	 ilerlediler	 ve	 mor	 yelkenleri	 boğarak	 onların	 yüzeylerini	 küçülttüler.	 Aşağıda,	 kürekçiler,	 iki muazzam	 kürek	 sırasına	 bütün	 güçleriyle	 asıldılar.  <i class="calibre4">Titan’ın	 Kızı</i>	 isimli	 kadırga	 sancağa	 yatıp	 dönmeye başlarken	güverteler	gıcırdayarak	sarsıldı. </p>
<p class="calibre1"> <i class="calibre4">Evin	yıldızı. </i>	Arya,	bir	kâse	meyve	taşıyan	genç	bir	kız	şeklindeki	altın	yaldızlı	gemibaşı	heykeline tutunarak	 güvertede	 durdu.	 Yarım	 kalp	 atışlık	 bir	 zaman	 için,	 ileride	 görünen	 yerin	 onun	 evi	 olduğuna inandı. </p>
<p class="calibre1">Ama	 bu	  <i class="calibre4">aptalcaydı. </i>	 Onun	 evi	 gitmişti,	 annesi	 ve	 babası	 ölmüştü,	 Sur’daki	 Jon	 Kar	 dışında	 bütün kardeşleri	 katledilmişti.	 Arya’nın	 gitmek	 istediği	 yer	 Sur’du.	 Bu	 kadarını	 kaptana	 da	  <i class="calibre4">söylemişti</i>	 ama demir	sikke	bile	adamı	ikna	edememişti.	Arya,	varmak	için	yola	düştüğü	yerleri	asla	bulamıyordu.	Yören onu	 Kışyarına	 götüreceğine	 dair	 söz	 vermişti	 ama	 Arya	 kendini	 Harrenhal’da	 bulmuştu,	 Yören	 de mezarda.	 Nehirova’ya	 gitmek	 için	 Harrenhal’dan	 kaçtığında;	 Lem,	 Anguy	 ve	 Yediler’in	 Tom’u	 onu	 esir alıp	tepe	mağarasına	sürüklemişti.	Arya	sonra	Tazı	tarafından	kaçırılmış	ve	İkizler’e	götürülmüştü.	Tazıyı nehrin	 yanında	 ölüme	 terk	 etmiş	 ve	 Kıyıdaki	 Doğugözcüsü’ne	 gitmenin	 bir	 yolunu	 bulmak	 umuduyla Tuzçukuru’na	gitmişti,	ancak... </p>
<p class="calibre1"> <i class="calibre4">Braavos	 o	 kadarda	 kötü	 olmayabilir. </i>	 Syrio,	 Braavoslu’ydu,	 Jaqen	 de	 orada	 olabilirdi.	 Arya’ya demir	 sikkeyi	 Jaqen	 vermişti.	 Jaqen,	 Syrio	 gibi	 gerçek	 bir	 dost	 değildi	 ama	 dostların	 Arya’ya	 ne	 hayrı dokunmuştu	 ki?  <i class="calibre4">İğne’ye	 sahip	 olduğum	 sürece	 dosta	 ihtiyacım	 yok. </i>	 Başparmağının	 ucuyla	 kılıcın pürüzsüz	kabza	topuzunu	okşadı,	dilek	dileyecekti... </p>
<p class="calibre1">Dürüst	 olmak	 gerekirse	 Arya	 ne	 dileyeceğini	 bilmiyordu,	 şu	 uzaktaki	 ışığın	 altında	 onu	 nelerin beklediğini	 bilmediği	 gibi.	 Kaptan	 onu	 gemiye	 almıştı	 ama	 onunla	 konuşmak	 için	 hiç	 vakti	 yoktu. </p>
<p class="calibre1">Mürettebatın	 bir	 kısmı	 ondan	 uzak	 durmuştu	 ama	 diğerleri	 ona	 hediyeler	 vermişti;	 gümüş	 bir	 çatal, parmaksız	 eldivenler,	 deri	 yamalı	 yün	 bir	 şapka.	 Bir	 adam	 ona	 denizci	 düğümü	 atmayı	 öğretmişti.	 Bir diğeri	 minik	 kadehlerde	 ateş	 şarabı	 ikram	 etmişti.	 Dostane	 olanlar,	 parmaklarıyla	 göğüs	 kafeslerine vurmuş	 ve	 Arya	 tekrar	 edene	 kadar	 defalarca	 isimlerini	 söylemişlerdi	 ama	 hiçbiri	  <i class="calibre4">onun</i>	 adını	 sormayı düşünmemişti.	 Ona	 Tuzlu	 diyorlardı;	 gemiye	 Uç	 Dişli	 Mızrak’ın	 ağzının	 yakınlarındaki	 Tuzçukuru’nda bindiği	için.	Arya’ya	göre	bu,	herhangi	bir	isim	kadar	iyiydi. </p>
<p class="calibre1">Gece	 yıldızlarının	 sonuncusu	 kayboldu...	 geminin	 tam	 önündeki	 iki	 yıldız	 dışında.	 “Artık	  <i class="calibre4">iki</i>	 yıldız var.” </p>
<p class="calibre1">“İki	göz,”	dedi	Denyo.	“Titan	bizi	görüyor.” </p>
<p class="calibre1"> <i class="calibre4">Braavos’un	 Titan'ı. </i>	 Kışyarı’nda,	 Yaşlı	 Dadı	 onlara	 Titan’la	 ilgili	 hikâyeler	 anlatırdı.	 Titan	 dağlar kadar	büyük	bir	devdi.	Braavos	ne	zaman	tehlikeye	düşse,	Titan	gözlerindeki	ateşi	uyandırırdı,	düşmanları ezmek	 için	 denizin	 içine	 yürüdüğünde,	 heykelin	 taştan	 kolları	 ve	 bacakları	 gümbürderdi.	 “Braavoslular onu,	 küçük	 ve	 soylu	 kızların	 pembe	 etiyle	 besler,”	 diye	 bitirirdi	 Yaşlı	 Dadı.	 Sansa	 aptalca	 ciyaklardı. </p>
<p class="calibre1">Fakat	 Üstat	 Luwin,	 Titan’ın	 yalnızca	 bir	 heykel	 olduğunu	 söylerdi	 ve	 Yaşlı	 Dadı’nın	 anlatıları	 yalnızca hikâyelerdi. </p>
<p class="calibre1"> <i class="calibre4">Kışyarı	 yandı	 ve	 düştü, </i>	 diye	 hatırlattı	 Arya	 kendine.	 Yaşlı	 Dadı	 ve	 Üstat	 Luwin	 ölmüştü,	 büyük ihtimalle	 Sansa	 da	 öyle.	 Onları	 düşünmenin	 bir	 faydası	 yoktu.  <i class="calibre4">Bütün	 insanlar	 ölmeli. </i>	 Jaqen	 H’ghar’ın demir	 sikkeyi	 verirken	 öğrettiği	 sözlerin	 anlamı	 buydu.	 Tuzçukuru’ndan	 ayrıldıklarından	 bu	 yana,	 Arya başka	 Braavos	 kelimeleri	 de	 öğrenmişti;  <i class="calibre4">lütfen,	 teşekkür	 ederim,	 deniz,	 yıldız	 ve	 ateş	 şarabı’nın</i></p>
<p class="calibre1"><a id="p64"></a>karşılıkları.	 Ama	 Arya	 bu	 kelimeleri,  <i class="calibre4">bütün	 insanların	 ölmesi	 gerektiğini</i>	 bilerek	 öğrenmişti.  <i class="calibre4">Kız’ın</i> mürettebatının	çoğu,	Eski	Şehir’de,	Kral	Topraklarında	ve	Bakire	Havuzu’nda	geçirdikleri	gecelerde	az buçuk	 Ortak	 Dil	 öğrenmişti	 fakat	 yalnızca	 kaptan	 ve	 oğulları	 bu	 dili	 Arya’yla	 konuşacak	 kadar	 iyi biliyordu.	 Denyo,	 kaptanın	 oğullarının	 en	 küçüğüydü,	 babasının	 kamarasıyla	 ilgilenen	 ve	 en	 büyük ağabeyine	hesap	işlerinde	yardım	eden	on	iki	yaşında,	tıknaz,	neşeli	bir	çocuktu. </p>
<p class="calibre1">“Umarım	şu	sizin	Titan	aç	değildir,”	dedi	Arya	çocuğa. </p>
<p class="calibre1">“Aç	mı?”	dedi	Denyo	kafası	karışmış	bir	hâlde. </p>
<p class="calibre1">“Sorun	 değil.”	 Titan	  <i class="calibre4">gerçekten</i>	 küçük	 kızların	 pembe	 etlerini	 yiyor	 olsa	 bile,	 Arya’nın	 ondan korkmasına	gerek	yoktu.	Arya	cılız	bir	şeydi,	bir	dev	için	uygun	bir	yemek	olmazdı,	üstelik	neredeyse	on bir	yaşındaydı,	yetişkin	bir	kadın	sayılırdı.  <i class="calibre4">Ve	Tuzlu,	soylu	da	değil. </i>	“Titan,	Braavos’un	tanrısı	mı?”	diye sordu.	“Yoksa	Yediye	mi	inanıyorsunuz?” </p>
<p class="calibre1">“Braavos’ta	bütün	tanrılar	saygı	görür.”	Kaptanın	oğlu	şehrinden	bahsetmeyi,	babasının	gemisinden bahsetmeyi	sevdiği	kadar	seviyordu.	“Burada	sizin	Yedi’nizin	bir	septi	var,	Denizin	Ötesindeki	Sept,	ama orada	yalnızca	Batıdiyarlı	denizciler	ibadet	eder.” </p>
<p class="calibre1"> <i class="calibre4">Onlar	benim	Yedi’m	 değil.	Onlar	annemin	 tanrılarıydı	ve	Ikizler’de	 Freyler’in	onu	katletmesine</i> <i class="calibre4">izin	verdiler. </i>	 Arya,	 Braavos’ta,	 kalbinde	 büvet	 ağacı	 olan	 bir	 tanrı	 korusu	 bulup	 bulamayacağını	 merak etti.	 Denyo	 bunu	 bilebilirdi	 ama	 Arya	 soramazdı.	 Tuzlu,	 Tuzçukurlu’ydu	 ve	 Tuzçukurlu	 bir	 kız	 kuzeyin eski	tanrılarıyla	ilgili	ne	bilirdi?  <i class="calibre4">Eski	tanrılar	öldü, </i>	dedi	kendine,  <i class="calibre4">annem,	babam,	Robb,	Bran,	Rickon,</i> <i class="calibre4">hepsi	öldü. </i>	Babasının	uzun	zaman	önce,  <i class="calibre4">soğuk	rüzgârlar	estiğinde	yalnız	kurt	ölür	ama	sürü	yaşamaya</i> <i class="calibre4">devam	 eder, </i>	 dediğini	 hatırladı.  <i class="calibre4">Tamamen	 yanlış	 anlamış. </i>	 Arya,	 yalnız	 kurt,	 hâlâ	 yaşıyordu	 ama	 kurt sürüsü	yakalanmış,	katledilmiş	ve	yüzülmüştü. </p>
<p class="calibre1">“Ay	 Ozanları	 bizi	 buraya,	 Valyria	 ejderhalarının	 bulamayacağı	 bu	 sığınağa	 getirdi,”	 dedi	 Denyo. </p>
<p class="calibre1">“Onlarınki	en	büyük	tapmaktır.	Biz	Suların	Babası’na	da	itibar	ederiz	ama	onun	evi,	o	ne	zaman	yeni	bir eş	 alsa	 baştan	 inşa	 edilir.	 Diğer	 tanrılar	 şehrin	 ortasındaki	 adada,	 birlikte	 ikamet	 ederler.	 Orası...	 Çok Yüzlü	Tanrıyı	bulacağın	yerdir.” </p>
<p class="calibre1">Titan’ın	gözleri	şimdi	birbirinden	daha	uzak	ve	daha	parlak	görünüyordu.	Arya,	Çok	Yüzlü	Tanrıyı</p>
<p class="calibre1">tanımıyordu	ama	dualara	cevap	veriyorsa	Arya’nın	aradığı	tanrı	o	olabilirdi.  <i class="calibre4">Sör	Gregor, </i>	 diye	 düşündü, <i class="calibre4">Dünsen,	 Tatlı	 Ruff,	 Sör	 llyn,	 Sör	 Meryn,	 Kraliçe	 Cersei.	 Artık	 sadece	 altı	 kişi	 kaldı. </i>	 Joffrey	 ölmüştü. </p>
<p class="calibre1">Tazı,	 Polliver’i	 katletmişti.	 Vadeci’yi	 ve	 o	 sivilceli	 aptal	 yaveri	 bizzat	 Arya	 bıçaklamıştı.  <i class="calibre4">Beni</i> <i class="calibre4">yakalamasaydı	onu	öldürmezdim. </i>	Aldığı	yara	yüzünden	ateşi	çıkan	ve	alev	alev	yanan	Tazı,	Arya	onu	Uç Dişli	 Mızrak’ın	 kıyısında	 bıraktığında	 ölmek	 üzereydi.  <i class="calibre4">Ona	 merhamet	 lütfunu	 vermeli	 ve	 kalbine	 bir</i> <i class="calibre4">bıçak	sağlamalıydım. </i></p>
<p class="calibre1">“Tuzlu,	 bak!”	 Denyo,	 kolundan	 yakaladığı	 Arya’yı	 döndürdü.	 “Görüyor	 musun?	 İşte	 orada.”	 Eliyle gösterdi. </p>
<p class="calibre1">Sisler	 dağıldı,	 pruvanın	 önündeki	 gri	 perde	 açıldı.  <i class="calibre4">Titan’ın	 Kızı</i>,	 dalgalanan	 mor	 kanatlarıyla	 gri yeşil	 suları	 yardı.	 Arya	 gökyüzündeki	 deniz	 kuşlarının	 çığlıklarını	 duyabiliyordu.	 Orada,	 Denyo’nun gösterdiği	 yerde,	 denizin	 içinden	 birdenbire	 bir	 sıra	 taşlı	 tepe	 çıktı,	 tepelerin	 dik	 yamaçları	 asker çamlarla	 ve	 kara	 ladinlerle	 kaplıydı.	 İleride	 deniz	 açıldı	 ve	 açık	 suların	 üzerinde	 ateşli	 gözleri	 ve rüzgârda	savrulan	uzun	yeşil	saçlarıyla	Titan	yükseldi. </p>
<p class="calibre1">Titan’ın	açık	bacaklarının	arası	boştu,	ayakları	iki	dağın	üstüne	basıyordu,	omuzları	sivri	zirvelerin üzerinde	 yükseliyordu.	 Bacakları	 masif	 taştan,	 üstünde	 durduğu	 deniz	 dağları	 gibi	 siyah	 granitten oyulmuştu	 ama	 kalçalarına	 yeşilimsi	 bronzdan	 dökülmüş	 zırhlı	 bir	 etek	 sarılmıştı.	 Göğüs	 kalkanı	 ve sorguçlu	 yarım	 miğferinin	 içindeki	 başı	 da	 bronzdu.	 Rüzgârla	 savrulan	 saçları,	 yeşile	 boyanmış	 kendir iplerinden	yapılmıştı	ve	gözlerindeki	mağaralarda	büyük	ateşler	yanıyordu.	Tek	eli,	sol	yanındaki	tepenin zirvesinde	 dinleniyordu,	 bronz	 parmakları	 bir	 kaya	 çıkıntısının	 etrafında	 bükülmüştü.	 Kırık	 bir	 kılıcın</p>
<p class="calibre1"><a id="p65"></a>kabzasını	kavrayan	diğer	eli	gökyüzüne	uzanmıştı. </p>
<p class="calibre1">Denizin	 hâlâ	 epey	 açıklarındayken,  <i class="calibre4">Kral	 Topraklarındaki	 Kral	 Baelor	 heykelinden	 sadece	 biraz</i> <i class="calibre4">daha	 büyük, </i>	 dedi	 Arya	 kendine.	 Bununla	 birlikte,	 kadırga	 dev	 dalgaların	 dövdüğü	 bayır	 çizgisine yaklaştıkça	Titan	büyüdü.	Arya,	Denyo’nun	babasının	pes	bir	sesle	emirler	bağırdığını	duyabiliyordu	ve halatlardaki	 adamlar	 yelkenleri	 topluyordu.  <i class="calibre4">Titan’ın	 bacaklarının	 arasından	 kürek	 çekerek	 geçeceğiz. </i></p>
<p class="calibre1">Arya,	 heykelin	 bronzdan	 yapılmış	 muazzam	 göğüs	 kalkanındaki	 okçu	 deliklerini	 görebiliyordu,	 Titan’ın kollarındaki	 ve	 omuzlarındaki	 lekeler	 de	 deniz	 kuşlarının	 yuvalarıydı.	 Arya	 başını	 yukarı	 kaldırdı. </p>
<p class="calibre1"> <i class="calibre4">Kutsanmış	Baelor	bunun	dizlerine	bile	yetişemez.	Titan,	Kışyarı’nın	duvarlarının	üzerinden	tek	adımla</i> <i class="calibre4">geçebilir. </i></p>
<p class="calibre1">Sonra	Titan,	kudretli	bir	kükreme	koyuverdi. </p>
<p class="calibre1">Ses	 de	 heykel	 kadar	 devasaydı;	 kaptanın	 sesini	 ve	 çamla	 kaplı	 yamaçlara	 vuran	 dalgaların gürültüsünü	bile	boğacak	kadar	şiddetli	bir	feryat	ve	gümbürtü.	Binlerce	deniz	kuşu	aynı	anda	havalandı ve	 Arya,	 Denyo’nun	 güldüğünü	 görene	 dek	 kaskatı	 kaldı.	 “Silahhane’yi	 bizim	 gelişimize	 karşı	 uyarıyor, hepsi	bu,”	diye	bağırdı	Denyo.	“Korkmana	gerek	yok.” </p>
<p class="calibre1">“Zaten	 <i class="calibre4">korkmadım</i>,”	diye	geri	bağırdı	Arya.	“Sadece	fazla	gürültülüydü.” </p>
<p class="calibre1"> <i class="calibre4">Titan’ın	Kızı</i>	rüzgârın	ve	dalgaların	elindeydi	artık,	hızlıca	kanala	doğru	sürükleniyordu.	Geminin	iki sıra	küreği,	suyu	düzenli	bir	şekilde	dövüyordu.	Titan’ın	gölgesi	geminin	üzerine	düşerken	kürekler	denizi kamçılayıp	 beyaz	 köpükler	 yaratıyordu.	 Bir	 an	 için,	 geminin,	 Titan’ın	 bacaklarının	 arasındaki	 kayalara çarpacağı	 kesinmiş	 gibi	 göründü.	 Pruvada	 Denyo’nun	 yanında	 duran	 Arya,	 yüzüne	 dokunan	 su zerrelerindeki	 tuz	 tadını	 alabiliyordu.	 Titan’ın	 kafasını	 görebilmek	 için	 dümdüz	 yukarı	 bakması gerekiyordu.	“Braavoslular	onu	küçük	ve	soylu	kızların	pembe	etiyle	besler,”	diyen	Yaşlı	Dadı’yı	duydu ama	Arya	küçük	bir	kız	değildi	ve	aptal	bir	 <i class="calibre4">heykelden</i>	korkmayacaktı. </p>
<p class="calibre1">Yine	de,	heykelin	bacaklarının	arasından	geçerlerken	tek	elini	İğne’nin	kabzasında	tuttu.	O	muazzam taş	 uylukların	 içine	 daha	 fazla	 okçu	 deliği	 oyulmuştu.	 Arya,	 geminin	 ana	 direğine	 yerleştirilmiş	 gözcü sepetinin,	 Titan’ın	 taş	 bacakların	 arasından	 geçişini	 izlemek	 için	 başını	 kaldırdığında,	 heykelin	 zırhlı eteğinin	 altına	 gizlenmiş	 katil	 deliklerini	 ve	 demir	 parmaklıkların	 ardından	 onlara	 bakan	 solgun	 yüzleri gördü. </p>
<p class="calibre1">Ve	sonra	geçmişlerdi. </p>
<p class="calibre1">Gölge	 kalktı,	 çam	 ağaçlarıyla	 kaplı	 yamaçlar	 küçüldü,	 rüzgâr	 hafifledi	 ve	 gemidekiler	 kendilerini büyük	bir	deniz	kulağının	içinde	hareket	ederken	buldu.	İleride	bir	başka	deniz	kalesi	yükseliyordu;	suyun içinden	dikenli	bir	yumruk	misali	çıkan	bir	kaya	yumrusu.	Kalenin	taş	siperleri	akreplerle,	ateş	toplarıyla ve	 mancınıklarla	 doluydu.	 “Braavos’un	 Silahhanesi,”	 dedi	 Denyo	 kaleyi	 bizzat	 inşa	 etmiş	 gibi gururlanarak.	 “Orada	 bir	 günde	 bir	 savaş	 kadırgası	 inşa	 edebilirler.”	 Arya,	 rıhtımlara	 bağlanmış	 ve kızakların	 üstüne	 tünemiş	 bir	 düzine	 kadırga	 görebiliyordu.	 Taşlı	 kıyı	 boyunca	 dizilmiş	 sayısız	 ahşap sundurmadan	 diğer	 gemilerin	 boyalı	 pruvaları	 çıkıyordu,	 bir	 barınaktaki	 tazılara	 benziyorlardı;	 ince, acımasız	ve	aç,	onları	çağıracak	bir	avcı	borusu	bekliyorlardı.	Arya	saymaya	çalıştı	ama	çok	fazla	gemi ve	kıyı	çizgisinin	kıvrıldığı	yerde	daha	fazla	iskele,	rıhtım	ve	sundurma	vardı. </p>
<p class="calibre1"> <i class="calibre4">Titan’ın	Kızı’n</i>ı	karşılamak	üzere	iki	kadırga	geldi.	Suyun	üstünde	kız	böceği	gibi	kayıyorlardı,	açık renk	kürekleri	bir	görünüp	bir	kayboluyordu.	Arya,	kaptanın	bağırdığını	ve	gelen	gemilerin	kaptanlarının cevap	verdiğini	duydu	ama	kelimeleri	anlamadı.	Büyük	bir	boru	öttü.	Kadırgalar	 <i class="calibre4">Kız’ın</i>	iki	yanına	geçti. </p>
<p class="calibre1">O	kadar	yakınlardı	ki,	Arya	gemilerin	mor	gövdelerinin	içinden	gelen	boğuk	davul	seslerini	duydu,  <i class="calibre4">güm</i> <i class="calibre4">güm	güm	güm	güm	güm	güm, </i>	hayat	dolu	kalplerin	vuruşu	gibi. </p>
<p class="calibre1">Sonra	 kadırgalar	 arkada	 kaldı,	 Silahhane	 de	 öyle.	 Önde,	 renkli	 camdan	 yapılmış	 bir	 çarşaf	 gibi dalgalanan	bezelye	yeşili	engin	sular	uzanıyordu.	Suyun	ıslak	kalbinden	şehir	sınırları	yükseliyordu;	gri, altın	 ve	 kırmızı	 renkli	 kubbelerden,	 kulelerden	 ve	 köprülerden	 oluşan	 bir	 yelpaze.  <i class="calibre4">Denizin	 içindeki</i></p>
<p class="calibre1"><a id="p66"></a> <i class="calibre4">Braavos’un	yüz	adası. </i></p>
<p class="calibre1">Üstat	Luwin,	ona	ve	kardeşlerine	Braavos	hakkında	ders	vermişti	ama	Arya	adamın	söylediklerinin</p>
<p class="calibre1">çoğunu	 unutmuştu.	 Braavos	 dümdüz	 bir	 şehirdi,	 üç	 tepenin	 üstüne	 kurulmuş	 Kral	 Topraklarına benzemiyordu,	 Arya	 bunu	 bu	 kadar	 uzaktan	 bile	 görebiliyordu.	 Bir	 şey	 daha	 eksikti	 ama	 eksiğin	 ne olduğunu	 fark	 etmek	 Arya’nm	 birkaç	 dakikasını	 aldı.  <i class="calibre4">Şehrin	 duvarları	 yok. </i>	 Ama	 bunu	 Denyo’ya söylediğinde	 çocuk	 güldü.	 “Bizim	 duvarlarımız	 ahşaptan	 yapılmış	 ve	 mora	 boyanmıştır,”	 dedi. </p>
<p class="calibre1">“<i class="calibre4">Kadırgalarımız</i>	bizim	duvarlarımızdır.	Başka	duvara	ihtiyacımız	yok.” </p>
<p class="calibre1">Güverte	çatırdadı.	Arya	arkasına	döndüğünde	Denyo’nun	babasını	gördü,	mor	yünden	yapılmış	uzun</p>
<p class="calibre1">kaptan	 cübbesini	 giyen	 adam,	 Arya	 ve	 Denyo’nun	 tepesine	 dikilmişti.	 Tacir	 Kaptan	 Ternesio	 Terys’in sakalı	yoktu	ve	kare	şekilli	rüzgâr	yanığı	yüzünü	çerçeveleyen	gri	saçları	kısa	kesilmişti.	Arya	yolculuk boyunca,	kaptanın	sık	sık	mürettebatıyla	şakalaştığını	görmüştü	ama	kaptan	kaşlarını	çattığında,	adamlar ondan	 bir	 fırtınadan	 kaçarmışçasına	 uzaklaşıyordu.	 Kaptan	 şimdi	 de	 kaşlarını	 çatıyordu.	 “Yolculuğumuz sona	 erdi,”	 dedi	 Arya’ya.	 “Biz	 Chequy	 Limanına	 gideceğiz;	 Deniz	 Lordlarının	 gümrük	 memurları ambarlarımızı	incelemek	için	gemiye	çıkacak.	En	az	yarım	gün	bu	işle	uğraşırlar,	hep	böyle	yaparlar,	fakat sen	onların	keyfini	beklemek	zorunda	değilsin.	Eşyalarını	topla.	Suya	bir	tekne	indireceğim	ve	Yorko	seni karaya	çıkaracak.” </p>
<p class="calibre1"> <i class="calibre4">Kara. </i>	Arya	dudağını	ısırdı.	Buraya	gelmek	için	Dar	Deniz’i	aşmıştı	ama	eğer	kaptan	sorsaydı,	Arya ona	  <i class="calibre4">Titanın	 Kızı'n</i> da	 kalmak	 istediğini	 söylerdi.	 Tuzlu,	 kürek	 çekmek	 için	 fazla	 ufak	 tefekti,	 Arya	 bunu biliyordu	 ama	 ipleri	 birbirine	 bağlamayı,	 yelkenleri	 küçültmeyi	 ve	 büyük	 tuzlu	 denizlerde	 yol	 bulmayı öğrenebilirdi.	 Bir	 keresinde,	 Denyo	 onu	 gözcü	 sepetine	 çıkarmıştı	 ve	 Arya,	 aşağıdaki	 güverte	 küçücük görünüyor	olmasına	rağmen	hiç	korkmamıştı.  <i class="calibre4">Hesap	yapıp	kamaraları	da	temizleyebilirim. </i></p>
<p class="calibre1">Fakat	kadırganın	ikinci	bir	çocuğa	ihtiyacı	yoktu.	Üstelik	kaptanın	ondan	kurtulmaya	ne	kadar	hevesli olduğunu	anlamak	için	adamın	yüzüne	bakmak	yeterliydi.	Arya	başıyla	onayladı.	“Kara,”	dedi,	ama	kara sadece	yabancılar	anlamına	geliyordu. </p>
<p class="calibre1"> <i class="calibre4">“Valar	dohaeris</i>.”	Kaptan,	iki	parmağıyla	alnına	dokundu.	“Ternesio	Terys’i	ve	sana	verdiği	hizmeti unutmamanı	rica	ediyorum.” </p>
<p class="calibre1">“Unutmayacağım,”	 dedi	 Arya	 zayıf	 bir	 sesle.	 Rüzgâr,	 pelerinini	 çekiştirdi,	 bir	 hayalet	 kadar ısrarcıydı.	Arya’nın	gitme	vakti	gelmişti. </p>
<p class="calibre1"> <i class="calibre4">Eşyalarını	 topla, </i>	 demişti	 kaptan	 ama	 Arya’nın	 çok	 az	 eşyası	 vardı.	 Sadece	 üstündeki	 kıyafetler, küçük	sikke	kesesi,	mürettebatın	verdiği	hediyeler,	sağ	kalçasında	bir	hançer	ve	solunda	İğne. </p>
<p class="calibre1">Tekne	Arya’dan	önce	hazırdı	ve	Yorko	küreklerdeydi.	O	da	kaptanın	oğluydu	ama	Denyo’dan	daha</p>
<p class="calibre1">büyük	 ve	 daha	 az	 dost	 çatılışıydı.	 Yorko’ya	 katılmak	 için	 aşağı	 inerken,  <i class="calibre4">Denyo’ya	 veda	 etmedim, </i>	 diye düşündü	Arya.	Çocuğu	bir	daha	görüp	göremeyeceğini	merak	etti.  <i class="calibre4">Veda	etmeliydim. </i></p>
<p class="calibre1">Şehir,	Yorko’nun	her	kürek	darbesiyle	büyürken,  <i class="calibre4">Titan’ın	Kızı</i>	teknenin	arkasında	küçüldü.	Arya’nın sağ	 tarafında	 bir	 liman	 görünüyordu.	 İskeleler	 ve	 rıhtımlar;	 İbben’den	 gelen	 şişman	 gövdeli	 balina gemileriyle,	 Yaz	 Adalarından	 gelen	 kuğu	 gemilerle	 ve	 bir	 kızın	 sayamayacağı	 kadar	 fazla	 kadırgayla doluydu.	 Sol	 tarafta,	 daha	 uzakta,	 bir	 başka	 liman	 vardı.	 Karanın	 denize	 gömüldüğü	 noktanın	 ötesinde, yarı	 batık	 binaların	 tepeleri	 suyun	 üzerine	 çıkıyordu.	 Arya	 daha	 önce	 bu	 kadar	 çok	 binayı	 bir	 arada görmemişti.	Kral	Topraklarında	Kızıl	Kale,	Yüce	Baelor	Septi	ve	Ejderha	Çukuru	vardı	ama	Braavos	en az	 onlar	 kadar	 büyük	 ya	 da	 onlardan	 daha	 büyük	 yirmi	 tapınağa,	 kuleye	 ve	 saraya	 sahipmiş	 gibi görünüyordu.  <i class="calibre4">Yine	bir	fare	olacağım, </i>	diye	düşündü	Arya	kederle,  <i class="calibre4">kaçmadan	önce	Harrenhal’da	olduğum</i> <i class="calibre4">gibi. </i></p>
<p class="calibre1">Şehir,	 Titan’ın	 durduğu	 yerden	 büyük	 bir	 ada	 gibi	 görünüyordu	 ama	 Yorko	 kürek	 çekerek	 şehre yaklaştıkça,	 Arya	 birbirine	 yakın	 birçok	 küçük	 ada	 olduğunu	 fark	 etti.	 Adalar,	 sayısız	 kanalın	 üzerine kurulmuş	 kemerli	 taş	 köprülerle	 birbirlerine	 bağlanıyordu.	 Arya,	 limanın	 arkasında	 gri	 taş	 evlerle	 dolu</p>
<p class="calibre1"><a id="p67"></a>caddeler	gördü,	evler	öyle	yakın	inşa	edilmişti	ki	birbirlerine	yaslanıyorlardı.	Binaların	görüntüsü	Arya için	 tuhaftı;	 sivri	 uçlu	 şapkalara	 benzeyen	 dik	 ve	 taş	 çatılarıyla,	 dört	 ve	 beş	 katlı,	 uzun	 ve	 çok	 ince yapılar.	 Arya	 sazla	 kaplanmış	 bir	 çatı	 görmedi	 ve	 Batıdiyar’daki	 ahşap	 evlerden	 sadece	 birkaç	 tane vardı.  <i class="calibre4">Hiç	ağaç	yok, </i>	diye	fark	etti.  <i class="calibre4">Braavos	tamamen	taştan	yapılmış,	yeşil	denizde	gri	bir	şehir. </i></p>
<p class="calibre1">Yorko,	tekneyi	iskelelerin	kuzeyine	çevirdi	ve	büyük	bir	kanalın	yatağına	girdi;	geniş	ve	yeşil	su	yolu doğrudan	 şehrin	 kalbine	 akıyordu.	 Yüzlerce	 çeşit	 balık,	 yengeç	 ve	 ahtapot	 figürüyle	 süslenmiş	 taş	 bir köprünün	 kemerlerinin	 altından	 geçtiler.	 İleride	 bir	 başka	 köprü	 belirdi,	 bu	 seferkine	 dantele	 benzeyen sarmaşık	yaprakları	oyulmuştu.	Ve	ileride	üçüncü	bir	köprü	vardı;	binlerce	boyalı	gözle	aşağı	bakıyor	ve tekneyi	izliyordu.	Daha	küçük	kanalların	ağızları	yanlara	açılıyordu	ve	o	kanallardan,	onlardan	da	küçük olan	 başka	 kanallar	 ayrılıyordu.	 Bazı	 evler	 su	 yollarının	  <i class="calibre4">üstüne</i>	 inşa	 edilmişti,	 kanallar	 bir	 çeşit	 tünele dönüşmüştü.	 Boyalı	 başları	 ve	 yukarıda	 duran	 kuyruklarıyla	 su	 yılanı	 şeklinde	 biçimlendirilmiş	 ince tekneler	 kanallara	 girip	 çıkıyordu.	 Arya,	 bu	 teknelerin	 kürek	 çekilerek	 değil;	 gri,	 kahverengi	 ve	 yosun yeşili	cübbeler	giymiş	adamlar	tarafından	kazıklarla	itilerek	hareket	ettirildiğini	gördü.	Her	iki	yanlarında duran	yirmişer	kazıkçı	tarafından	itilen,	kasalarla	ve	varillerle	dolu,	düz	tabanlı	büyük	mavnalar;	kadife perdeleri,	 pirinç	 heykelleri	 ve	 renkli	 camdan	 yapılmış	 fenerleri	 olan	 gösterişli	 yüzen	 evler	 de	 gördü. </p>
<p class="calibre1">Epey	 uzakta,	 hem	 kanalların	 hem	 de	 evlerin	 üzerinde,	 gri	 taştan	 inşa	 edilmiş	 bir	 çeşit	 yol	 yükseliyordu; yol,	 güneye	 yürüyerek	 sisin	 içine	 giren	 üç	 katlı	 büyük	 kemerler	 tarafından	 destekleniyordu.	 Eliyle göstererek,	 “Bu	 ne?”	 diye	 sordu	 Arya.	 “Tatlı	 su	 nehri,”	 dedi	 Yorko.	 “Ana	 karadan	 temiz	 su	 getiriyor, çamurlu	düzlüklerin	ve	tuzlu	sığlıkların	karşısından.	Çeşmeler	için	iyi	ve	tatlı	su.” </p>
<p class="calibre1">Arya	 arkasına	 baktı,	 liman	 ve	 deniz	 kulağı	 kaybolmuştu.	 İleride,	 kanalın	 her	 iki	 kıyısı	 boyunca	 bir sıra	büyük	heykel	yükseliyordu;	deniz	kuşlarının	pislikleriyle	lekelenmiş	uzun	etekli	bronz	elbiseler	giyen, vakur,	 taş	 adamlar.	 Bazıları	 kitaplar,	 bazıları	 hançerler,	 bazıları	 da	 çekiçler	 tutuyordu.	 Biri,	 yukarı kaldırdığı	 eliyle	 altın	 bir	 yıldız	 kavramıştı.	 Bir	 diğeri	 taş	 bir	 matarayı	 baş	 aşağı	 etmişti,	 kanalın	 içine sonsuz	bir	su	akıntısı	gönderiyordu.	“Onlar	tanrı	mı?”	diye	sordu	Arya. </p>
<p class="calibre1">“Deniz	Lordları,”	dedi	Yorko.	“Tanrıların	Adası	daha	ileride.	Gördün	mü?	Altı	köprü	aşağıda,	sağ</p>
<p class="calibre1">kıyıda.	O,	Ay	Ozanlarının	Tapınağı.” </p>
<p class="calibre1">Arya’nın	deniz	kulağından	gördüğü	binalardan	biriydi;	kar	beyazı	mermerden	inşa	edilmiş	muazzam</p>
<p class="calibre1">yapının	 üstü,	 ayın	 her	 safhasını	 gösteren	 süt	 camı	 bir	 kubbeyle	 örtülmüştü.	 Kapıların	 yanında	 bir	 çift mermer	 kız	 duruyordu,	 Deniz	 Lordları	 kadar	 uzun	 olan	 kızlar,	 hilal	 şeklindeki	 kapı	 pervazını destekliyordu. </p>
<p class="calibre1">Ay	 Ozanlarının	 Tapınağının	 ilerisinde	 bir	 tapınak	 daha	 vardı,	 kırmızı	 taştan	 inşa	 edilmiş	 mabet, herhangi	bir	kale	kadar	sağlamdı.	Mabedin	kare	şekilli	büyük	kulesinin	tepesinde,	altı	metre	genişliğinde bir	 demir	 maltızın	 içinde,	 ateş	 yanıyordu.	 Mabedin	 kapısının	 iki	 yanında	 daha	 küçük	 ateşler	 vardı. </p>
<p class="calibre1">“Kırmızı	rahipler	ateşi	sever,”	dedi	Yorko.	“Işık	Tanrısı	onların	ilahıdır,	kırmızı	R’hllor.” </p>
<p class="calibre1"> <i class="calibre4">Biliyorum. </i>	 Arya,	 eski	 zırh	 parçalarının	 içindeki	 Myrli	 Thoros’u	 hatırladı.	 Thoros’un	 giydiği kıyafetlerin	 rengi	 öyle	 solmuştu	 ki,	 adam	 kırmızıdan	 çok	 pembe	 bir	 rahip	 gibi	 görünüyordu.	 Ama Thoros’un	 öpücüğü	 Lord	 Beric’i	 ölümden	 döndürmüştü.	 Arya,	 Braavoslu	 rahiplerin	 aynı	 şeyi	 yapıp yapamayacağını	merak	ederek,	kırmızı	tanrının	evinin	geçip	gidişini	izledi. </p>
<p class="calibre1">Sonra	yosunlarla	kaplı	büyük	bir	tuğla	bina	geldi.	Eğer	Yorko,	“Bu	Kutsal	Sığınak.	Burada	dünyanın unuttuğu	 küçük	 tanrıları	 onurlandırırız,”	 demeseydi,	 Arya	 bu	 binayı	 bir	 ambar	 zannedebilirdi.	 “Oraya Labirent	 dendiğini	 de	 duyacaksın.”	 Labirent’in	 yosun	 kaplı	 duvarlarının	 arasında	 küçük	 bir	 kanal akıyordu,	Yorko	tekneyi	orada	sağa	çevirdi.	Bir	tünelin	içinden	geçtiler	ve	tekrar	ışığa	çıktılar.	Teknenin her	iki	yanında	daha	fazla	mabet	belirdi. </p>
<p class="calibre1">“Bu	kadar	çok	tanrı	olduğunu	hiç	bilmiyordum,”	dedi	Arya. </p>
<p class="calibre1">Yorko	homurdandı.	Bir	dönemeci	döndüler	ve	bir	başka	köprünün	altından	geçtiler.	Sol	tarafta	taşlı</p>
<p class="calibre1"><a id="p68"></a>bir	 tepe	 belirdi,	 tepenin	 zirvesinde	 gri	 taştan	 inşa	 edilmiş	 penceresiz	 bir	 tapınak	 vardı.	 Tapınağın kapısında	başlayan	basamaklar,	üstü	kapalı	bir	iskeleye	iniyordu. </p>
<p class="calibre1">Yorko	 kürekleri	 ters	 çevirdi,	 tekne	 hafifçe	 taş	 kazıklara	 çarptı.	 Yorko	 tekneyi	 sabit	 tutmak	 için kazıklardaki	demir	halkalardan	birini	yakaladı.	“Seni	burada	bırakıyorum.” </p>
<p class="calibre1">İskele	 gölgeliydi,	 basamaklar	 dik.	 Tapınağın	 siyah	 kiremitli	 çatısı,	 kanalların	 kenarına	 dizilmiş</p>
<p class="calibre1">evlerin	çatıları	gibi	sivriydi.	Arya	dudağını	ısırdı.	S <i class="calibre4">yrio,	Braavos’tan	gelmişti.	Bu	tapınağı	ziyaret	etmiş</i></p>
<p class="calibre1"> <i class="calibre4">olabilir. </i>	Bir	halka	yakaladı	ve	kendini	iskelenin	üstüne	çekti. </p>
<p class="calibre1">“Adımı	biliyorsun,”	dedi	Yorko	tekneden. </p>
<p class="calibre1">“Yorko	Terys.” </p>
<p class="calibre1"> <i class="calibre4">“Valar	 dohaeris.” </i>	 Yorko	 tekneyi	 kürekle	 itti	 ve	 tekrar	 derin	 sulara	 doğru	 gitti.	 Arya	 onu	 köprünün gölgesinde	 kaybolana	 kadar	 izledi,	 küreklerin	 fışırtısı	 kaybolduğunda	 kendi	 kalbinin	 vuruşunu	 duydu. </p>
<p class="calibre1">Aniden	 başka	 bir	 yerdeydi...	 belki	 Gendry’yle	 birlikte	 Harrenhal’da	 ya	 da	 Tazı’yla	 Üç	 Dişli	 Mızrak’ın kenarındaki	ormanda.  <i class="calibre4">Tuzlu,	aptal	bir	çocuk, </i>	dedi	kendine.  <i class="calibre4">Ben	bir	kurdum	ve	korkmayacağım. </i>	Şans	için İğne’nin	 kabzasını	 okşadı	 ve	 gölgelerin	 içine	 daldı.	 Kimse	 onun	 korktuğunu	 söyleyemesin	 diye, basamakları	ikişer	ikişer	çıktı. </p>
<p class="calibre1">Yukarıda,	üç	buçuk	metre	yüksekliğinde	oymalı	ahşap	kapılar	buldu.	Sol	taraftaki	kapı	kemik	kadar beyaz	 büvet	 ağacından	 yapılmıştı,	 sağdaki	 parlak	 abanozdan.	 Kapıların	 ortasında	 bir	 ay	 yüzü	 oyması vardı;	büvet	tarafta	abanoz	ve	abanoz	tarafta	büvet.	Ayın	görüntüsü,	Arya’ya	Kışyarı’nın	tanrı	korusundaki yürek	ağacını	hatırlattı.  <i class="calibre4">Kapılar	beni	izliyor</i>,	diye	düşündü.	Eldivenli	elleriyle	iki	kapıyı	da	aynı	anda	itti ama	 kapılar	 kımıldamadı.  <i class="calibre4">Kilitli	 ve	 sürgülü. </i>	 “Bırak	 da	 içeri	 gireyim	 seni	 aptal,”	 dedi	 Arya.	 “Ben	 Dar Deniz’i	geçtim.”	Elini	yumruk	hâline	getirip	kapıya	vurdu.	“Gelmemi	Jaqen	söyledi.	Demir	sikke	bende.” </p>
<p class="calibre1">Sikkeyi	keseden	çıkardı	ve	yukarı	kaldırdı.	“Gördün	mü?  <i class="calibre4">Valar	morghulis.” </i></p>
<p class="calibre1">Kapılar	cevap	vermedi;	açılmak	dışında. </p>
<p class="calibre1">Sessizce	içeri	doğru	açıldı,	hareket	ettiren	eller	olmaksızın.	Arya	öne	doğru	bir	adım	attı,	sonra	bir adım	 daha.	 Kapılar	 Arya’nın	 arkasından	 kapandı	 ve	 kız	 bir	 an	 için	 kör	 oldu.	 İğne	 elindeydi	 ama	 onu çektiğini	hatırlamıyordu. </p>
<p class="calibre1">Duvarlar	boyunca	birkaç	mum	yanıyordu	ama	ışık	öyle	azdı	ki	Arya	kendi	ayaklarını	göremiyordu. </p>
<p class="calibre1">Biri	fısıldıyordu,	Arya’nın	kelimeleri	seçemeyeceği	kadar	hafifçe.	Bir	başkası	ağlıyordu.	Arya	yumuşak adım	sesleri	duydu,	taşa	sürtünen	deri,	açılıp	kapanan	bir	kapı.  <i class="calibre4">Su,	su	sesi	de	duyuyorum. </i></p>
<p class="calibre1">Gözleri	 yavaş	 yavaş	 karanlığa	 alıştı.	 Tapınak,	 dışarıdan	 göründüğünden	 çok	 daha	 büyüktü. </p>
<p class="calibre1">Batıdiyar’ın	 septleri	 yedi	 köşeliydi;	 yedi	 tanrı	 için	 yedi	 mihrap	 vardı	 ama	 burada	 yediden	 fazla	 tanrı mevcuttu.	Tanrıların	heykelleri	duvarlar	boyunca	dizilmişti;	heybetli	ve	tehditkâr.	Heykellerin	ayaklarının etrafında	kırmızı	mumlar	titriyordu;	uzak	yıldızlar	kadar	loş.	En	yakındaki	heykel,	üç	buçuk	metre	boyunda mermer	 bir	 kadındı.	 Gözlerinden	 akan	 gerçek	 yaşlar,	 kollarında	 taşıdığı	 kâseyi	 dolduruyordu.	 Onun arkasında	aslan	başlı	bir	adam	vardı,	abanozdan	oyulmuş	bir	tahtta	oturuyordu.	Kapıların	diğer	tarafında, bronz	ve	demirden	yapılmış	devasa	bir	at,	iki	büyük	bacağının	üstünde	şaha	kalkmıştı.	Arya	daha	ilerideki büyük	 taş	 suratı,	 kılıçlı	 solgun	 bebeği,	 bir	 yaban	 öküzü	 boyutlarındaki	 kabarık	 tüylü	 kara	 keçiyi	 ve	 bir asaya	 dayanmış	 başlıklı	 adamı	 görebiliyordu.	 Diğerleri	 yalnızca	 belli	 belirsiz	 şekillerdi,	 karanlığın içinde	 zar	 zor	 seçiliyorlardı.	 Tanrıların	 arasına	 gölgelerle	 koyulaşmış	 nişler	 gizlenmişti,	 bazılarında mumlar	yanıyordu. </p>
<p class="calibre1">Arya,	 elinde	 kılıcıyla,	 bir	 gölge	 kadar	 sessiz	 hareket	 ederek	 uzun	 taş	 banklardan	 oluşan	 sıraların arasında	yürüdü.	Ayakları	zeminin	taştan	yapıldığını	söylüyordu,	Yüce	Baelor	Septi’nin	zemini	gibi	cilalı mermer	değildi,	daha	sert	bir	şeydi.	Arya	fısıldaşan	kadınların	yanından	geçti.	Hava	sıcak	ve	ağırdı,	öyle ağırdı	 ki	 Arya	 esnedi.	 Mumların	 kokusunu	 alabiliyordu.	 Koku	 tanıdık	 değildi,	 Arya	 tuhaf	 bir	 tütsü olduğunu	 düşündü	 ama	 tapınağın	 derinliklerine	 girdikçe	 kokular	 kara	 çam	 iğnelerine	 ve	 sıcak	 havuzlara</p>
<p class="calibre1"><a id="p69"></a>benzemeye	başladı.  <i class="calibre4">Güzel	kokular</i>,	dedi	Arya	kendine	ve	biraz	daha	cesur	olduğunu	hissetti,	iğneyi	kınına geri	koyacak	kadar	cesur. </p>
<p class="calibre1">Tapınağın	 merkezinde,	 sesini	 duyduğu	 suyu	 buldu;	 üç	 metre	 genişliğinde,	 kırmızı	 mumlarla aydınlatılmış,	 mürekkep	 kadar	 siyah	 bir	 havuz.	 Havuzun	 kenarında	 gümüşi	 cübbe	 giymiş	 genç	 bir	 adam oturuyordu,	 ağlıyordu.	 Arya,	 havuza	 elini	 sokan	 ve	 suyun	 üstünde	 kızıl	 dalgalar	 yaratan	 adamı	 izledi. </p>
<p class="calibre1">Adam,	elini	suyun	dışına	çıkardığında	parmaklarını	teker	teker	emdi.  <i class="calibre4">Susamış	olmalı. </i>	Havuzun	kenarında taş	kadehler	vardı.	Arya	kadehlerden	birini	doldurdu	ve	içmesi	için	adama	uzattı.	Genç	adam	uzunca	bir süre	Arya’nın	yüzüne	baktı.  <i class="calibre4">“Valar	morghulis</i>,”	dedi. </p>
<p class="calibre1">Arya,  <i class="calibre4">“Valar	dohaeris</i>,”	diye	cevapladı. </p>
<p class="calibre1">Genç	 adam	 kana	 kana	 içti	 ve	 kadehi	 yumuşak	 bir	  <i class="calibre4">cup</i>	 sesiyle	 havuza	 attı.	 Sonra	 sallanarak	 ayağa kalktı,	karnını	tutuyordu.	Arya	bir	an	için	adamın	düşeceğini	düşündü.	Sonra,	adamın	kemerinin	altındaki koyu	 lekeyi	 fark	 etti,	 Arya	 izlerken	 leke	 yayılıyordu.	 Kız,	 “Bıçaklanmışsın,”	 dedi	 ama	 adam	 onu önemsemedi,	sendeleyerek	duvara	doğru	yürüdü	ve	bir	nişin	içine	girip	taş	bir	yatağa	uzandı.	Arya	etrafa baktığında	başka	nişler	de	gördü.	Bazılarında	yaşlı	insanlar	uyuyordu. </p>
<p class="calibre1"> <i class="calibre4">Hayır, </i>	 diye	 fısıldadı	 kafasının	 içindeki	 yarı	 hatırlanan	 ses.  <i class="calibre4">Onlar	 ölü	 ya	 da	 ölmek	 üzereler. </i></p>
<p class="calibre1"> <i class="calibre4">Gözlerinle	bak. </i></p>
<p class="calibre1">Bir	el,	Arya’nın	koluna	dokundu. </p>
<p class="calibre1">Arya	irkilerek	döndü	ama	ona	dokunan	sadece	küçük	bir	kızdı:	Sağ	yarısı	siyah	ve	sol	yarısı	beyaz başlıklı	 bir	 cübbenin	 içinde	 kaybolmuş	 gibi	 görünen,	 solgun,	 küçük	 bir	 kız.	 Başlığın	 altında	 zayıf	 ve kemikli	 bir	 yüz	 vardı,	 yanakları	 çöküktü	 ve	 koyu	 renk	 gözleri	 fincan	 tabakları	 kadar	 büyüktü.	 “Beni tutma,”	 diye	 uyardı	 Arya,	 küçük	 kızı.	 “Beni	 tutan	 son	 çocuğu	 öldürdüm.”	 Kız,	 Arya’nın	 anlamadığı	 bazı sözler	söyledi. </p>
<p class="calibre1">Arya	başını	iki	yana	salladı.	“Ortak	Dil’i	bilmiyor	musun?”	Kızın	arkasından	bir	ses	konuştu.	“Ben biliyorum.” </p>
<p class="calibre1">Arya,	insanların	onu	böyle	şaşırtıp	durmasından	hoşnut	değildi.	Başlıklı	adam	uzun	boyluydu,	kızın giydiği	siyah	beyaz	cübbenin	daha	büyük	olanına	sarınmıştı.	Arya’nın	başlığın	altında	bütün	görebildiği, adamın	gözlerinden	yansıyan	kırmızı	mum	ışığıydı.	“Burası	neresi?”	diye	sordu. </p>
<p class="calibre1">“Huzur	 dolu	 bir	 yer,”	 dedi	 adam,	 sesi	 nazikti.	 “Burada	 güvendesin.	 Burası	 Siyahın	 ve	 Beyazın	 Evi çocuğum.	Lâkin	sen,	Çok	Yüzlü	Tanrı’nın	lütfunu	aramak	için	çok	gençsin.”	“Güneyli	tanrıya	mı	benziyor, yedi	yüzlü	olana?” </p>
<p class="calibre1">‘Yedi?	 Hayır.	 Onun	 yüzleri	 sayılamayacak	 kadar	 çoktur	 küçüğüm,	 gökyüzündeki	 yıldızlar	 kadar çoktur.	 Braavos’ta,	 insanlar	 diledikleri	 gibi	 ibadet	 ederler...	 fakat	 her	 yolun	 sonunda	 Çok	 Yüzlü	 Tanrı bekler.	Bir	gün	senin	için	orada	olacak,	korkma.	Onun	dinini	kabul	etmek	için	acele	etmene	gerek	yok.” </p>
<p class="calibre1">“Ben	sadece	Jaqen	H’ghar’ı	bulmaya	geldim.” </p>
<p class="calibre1">“Bu	ismi	bilmiyorum.” </p>
<p class="calibre1">Arya	hayal	kırıklığına	uğramıştı.	“Lorathlı’ydı.	Saçlarının	yarısı	beyaz,	yarısı	kırmızıydı.	Bana	sırlar öğreteceğini	söyledi	ve	bunu	verdi.”	Demir	sikke	Arya’nm	yumruğunun	içindeydi.	Parmaklarını	açtığında demir	sikke	terli	avcuna	yapıştı. </p>
<p class="calibre1">Rahip	 sikkeyi	 inceledi	 ama	 ona	 dokunmak	 için	 hareketlemedi.	 Büyük	 gözlü	 küçük	 kız	 da	 sikkeye bakıyordu.	Sonunda	başlıklı	adam,	“Bana	adını	söyle	çocuk,”	dedi. </p>
<p class="calibre1">“Tuzlu.	Üç	Dişli	Mızrak’ın	yanındaki	Tuzçukuru’ndan	geliyorum.” </p>
<p class="calibre1">Arya,	 yüzünü	 göremiyor	 olmasına	 rağmen	 adamın	 gülümsediği	 hissetti.	 “Hayır,”	 dedi	 adam.	 “Bana adını	söyle.” </p>
<p class="calibre1">Arya	bu	kez,	“Güvercin,”	dedi. </p>
<p class="calibre1">“Gerçek	adını	söyle	çocuk.” </p>
<p class="calibre1"><a id="p70"></a>“Annem	bana	Nan	adını	verdi	ama	bana	Gelincik	derler...”	“Adın.” </p>
<p class="calibre1">Arya	yutkundu.	“Arry.”	Benim	adım	 <i class="calibre4">Arry	T</i>	“Yaklaştın.	Ve	şimdi	gerçek?” </p>
<p class="calibre1"> <i class="calibre4">Korku,	 kılıçtan	 derin	 keser</i>,	 dedi	 Arya	 kendine.	 “Arya.”	 İlk	 seferde,	 kelimeyi	 fısıldadı.	 İkinci seferde	adamın	yüzüne	fırlattı.	“Ben,	Stark	Hanedanından	Arya’yım.” </p>
<p class="calibre1">“Öylesin,”	dedi	adam,	“lâkin	Siyahın	ve	Beyazın	Evinde	Stark	Hanedanından	Arya	için	yer	yok.” </p>
<p class="calibre1">“Lütfen,”	dedi	Arya.	“Gidecek	bir	yerim	yok.” </p>
<p class="calibre1">“Ölümden	korkar	mısın?” </p>
<p class="calibre1">Arya	dudağını	ısırdı.	“Hayır.” </p>
<p class="calibre1">“Görelim.”	 Rahip,	 başlığını	 çıkardı.	 Başlığın	 altında	 bir	 yüz	 yoktu;	 yanaklarında	 hâlâ	 küçük	 et parçaları	olan	sararmış	bir	kafatası	vardı,	boş	göz	çukurunda	beyaz	bir	solucan	kımıldanıyordu.	“Öp	beni çocuğum,”	dedi	adam,	ölüm	hışırtısı	kadar	kuru	ve	kısık	bir	sesle. </p>
<p class="calibre1"> <i class="calibre4">Beni	 korkutacağını	 mı	 düşünüyor</i>?	 Arya,	 adamın	 burnunun	 bulunması	 gereken	 yeri	 öptü	 ve gözündeki	mezar	solucanını	yemek	için	aldı	ama	solucan	Arya’nın	ellerinde	bir	gölge	gibi	eridi. </p>
<p class="calibre1">Sarı	 kafatası	 da	 eriyordu	 ve	 Arya’nın	 o	 güne	 kadar	 gördüğü	 yaşlı	 adamların	 en	 naziği	 ona gülümsüyordu.	“Daha	önce	kimse	solucanımı	yemeye	çalışmamıştı,”	dedi	adam.	“Aç	mısın	çocuk?” </p>
<p class="calibre1"> <i class="calibre4">Evet, </i>	diye	düşündü	Arya,  <i class="calibre4">ama	yemek	için	değil. </i></p>
<p class="calibre1"><b class="calibre3">	</b></p>
<p class="calibre1"><a id="p71"></a><b class="calibre3">CERSEI</b></p>
<p class="calibre1">Kızıl	 Kale’nin	 siperlerini	 ve	 duvarlarını	 kan	 rengine	 dönüştüren	 soğuk	 bir	 yağmur	 yağıyordu. </p>
<p class="calibre1">Kraliçe,	 kralın	 elini	 tuttu	 ve	 onu	 çamurlu	 avlunun	 karşısına,	 arabanın	 ve	 refakatçilerin	 beklediği	 yere götürdü.	 “Jaime	 dayım	 at	 sürebileceğimi	 ve	 sıradan	 insanlara	 metelik	 atabileceğimi	 söylemişti,”	 diye itiraz	etti	çocuk. </p>
<p class="calibre1">“Üşütmek	mi	istiyorsun?”	Cersei	bu	riski	göze	alamazdı;	Tommen	hiçbir	zaman	Joffrey	kadar	sıhhatli olmamıştı.	“Büyükbaban	münasip	bir	kral	gibi	görünmeni	isterdi.	Yüce	Sept’e	sırılsıklam	ve	çamurlanmış</p>
<p class="calibre1">bir	hâlde	gitmeyeceğiz.”  <i class="calibre4">Yine	yas	kıyafetlerimi	giyiyor	olmam	yeterince	kötü. </i>	Siyah,	Cersei’nin	üstünde hiçbir	zaman	iyi	durmamıştı;	kraliçenin	teni	beyazdı	ve	siyah	renk	onu	yarı	ceset	gibi	gösteriyordu.	Cersei banyo	 yapmak	 ve	 saçını	 toplamak	 için	 şafaktan	 bir	 saat	 önce	 uyanmıştı	 ve	 bu	 çabasının	 yağmurla mahvolmasına	izin	vermeyecekti. </p>
<p class="calibre1">Arabanın	içinde,	Tommen	minderlere	yaslandı	ve	yağmuru	izledi.	“Tanrılar	büyükbabam	için	ağlıyor. </p>
<p class="calibre1">Leydi	 Jocelyn,	 yağmur	 damlalarının	 tanrıların	 gözyaşları	 olduğunu	 söylüyor.”	 “Jocelyn	 Swyft	 bir	 aptal. </p>
<p class="calibre1">Tanrılar	 ağlayabiliyor	 olsalardı,	 ağabeyin	 için	 ağlarlardı.	 Yağmur	 yağmurdur.	 Daha	 fazla	 ıslanmadan perdeyi	kapat.	Pelerinin	samur	kürkünden	yapıldı,	ıslanmasını	mı	istiyorsun?” </p>
<p class="calibre1">Tommen	 ona	 söyleneni	 yaptı.	 Çocuğun	 uysallığı	 Cersei’yi	 rahatsız	 ediyordu.	 Bir	 kral	 güçlü	 olmak zorundaydı.  <i class="calibre4">Joffrey	 münakaşa	 ederdi.	 Onun	 gözünü	 korkutmak	 hiçbir	 zaman	 kolay	 değildi. </i>	 “Öyle kambur	durma,”	dedi	Cersei,	Tommen’a.	“Bir	kral	gibi	otur.	Omuzlarını	geri	at	ve	tacını	düzelt.	Tacının, bütün	lordlarının	önünde	kafandan	düşmesini	mi	istiyorsun?” </p>
<p class="calibre1">“Hayır	anne.”	Çocuk	dikleşti	ve	tacını	düzeltmek	için	yukarı	uzandı.	Joff	un	tacı	Tommen	için	fazla büyüktü.	 Tommen	 her	 zaman	 tombulluğa	 meyilli	 olmuştu	 ama	 şimdi	 yüzü	 daha	 zayıf	 görünüyordu.  <i class="calibre4">İyi</i> <i class="calibre4">besleniyor	mu? </i>	Cersei	bunu	kâhyaya	sormayı	unutmamalıydı.	Tommen’ın	hasta	olmasına	izin	veremezdi; Myrcella,	Dornelular’ın	elindeyken	olmazdı.  <i class="calibre4">Zamanla	Joff ’un	tacını	takacak	kadar	büyüyecek. </i>	 O</p>
<p class="calibre1">vakte	kadar	daha	küçük	bir	taç	gerekebilirdi,	çocuğun	kafasını	yutacakmış	gibi	görünmeyen	bir	taç.	Cersei altın	ustalarıyla	konuşacaktı. </p>
<p class="calibre1">Araba	 ağır	 ağır	 Yüksek	 Aegon	 Tepesinden	 aşağı	 indi.	 Arabanın	 önünde	 iki	 Kral	 Muhafızı	 at sürüyordu,	 beyaz	 atların	 sırtındaki	 beyaz	 şövalyelerin	 omuzlarından	 ıslak	 beyaz	 pelerinler	 sarkıyordu. </p>
<p class="calibre1">Arkadan,	kırmızı	ve	altın	renkli	pelerinlerin	içinde	elli	Lannister	muhafızı	geliyordu. </p>
<p class="calibre1">Tommen,	perdelerin	arasından	boş	caddelere	baktı.	“Daha	çok	insan	olacağını	düşünmüştüm.	Babam</p>
<p class="calibre1">öldüğünde	bütün	insanlar	geçişimizi	izlemek	için	dışarı	çıkmıştı.” </p>
<p class="calibre1">“Yağmur	 yüzünden	 içeri	 girmek	 zorunda	 kaldılar.”	 Kral	 Toprakları,	 Lord	 Tywin’i	 asla	 sevmemişti. </p>
<p class="calibre1"> <i class="calibre4">Gerçi	o	hiçbir	zaman	sevgi	istememişti. </i>	Cersei	bir	keresinde,	Lord	Tywin’in	Jaime’ye,	“Sevgiyle	karnını doyuramazsın,	 sevgiyle	 bir	 at	 alamaz	 ya	 da	 soğuk	 bir	 gecede	 salonunu	 ısıtamazsın,”	 dediğini	 duymuştu, Jaime	o	vakitler	Tommen’dan	daha	büyük	değildi. </p>
<p class="calibre1">Yüce	Baelor	Septi’nde,	Visenya	Tepesinin	zirvesindeki	o	mermer	ihtişamın	içinde	yas	tutan	bir	avuç insanın	sayısı,	Sör	Addam	Marbrand	tarafından	meydanın	karşısına	dizilen	altın	pelerinlilerin	sayısından azdı.	 Sör	 Meryn	 Trant’ın	 yardımıyla	 arabadan	 inerken,  <i class="calibre4">daha	 sonra	 daha	 fazla	 insan	 gelecek, </i>	 diye düşündü	 kraliçe.	 Sabah	 ayinine	 yalnızca	 soylular	 ve	 onların	 maiyetleri	 kabul	 edilecekti,	 öğleden	 sonra sıradan	 insanlar	 için	 bir	 ayin	 daha	 yapılacaktı	 ve	 akşam	 duası	 herkese	 açık	 olacaktı.	 Cersei’nin	 akşam duası	için	tekrar	gelmesi	gerekecekti,	böylece	şehir	halkı	onu	yas	tutarken	görebilecekti.  <i class="calibre4">Ayak	 takımına</i> <i class="calibre4">bir	 gösteri	 sunulmalı. </i>	 Bu	 tam	 bir	 angaryaydı.	 Cersei’nin	 doldurması	 gereken	 makamlar,	 kazanması gereken	bir	savaş	ve	yönetmesi	gereken	bir	diyar	vardı.	Babası	bunu	anlardı. </p>
<p class="calibre1">Yüce	 Rahip	 onları	 basamakların	 tepesinde	 karşıladı.	 Bir	 tutam	 gri	 sakalı	 olan	 yaşlı	 ve	 kambur	 bir adamdı,	nakışlarla	süslenmiş	cübbesinin	ağırlığıyla	öyle	öne	eğilmişti	ki,	gözleri	kraliçenin	göğüsleriyle</p>
<p class="calibre1"><a id="p72"></a>aynı	hizadaydı...	ama	kesik	kristalden	ve	örgü	altından	yapılmış	gösterişli	tacı,	adamın	boyuna	en	az	kırk beş	santim	ekliyordu. </p>
<p class="calibre1">Bu	tacı	ona	Lord	Tywin	vermişti;	ayak	takımı	bir	önceki	Yüce	Rahip’i	öldürdüğünde	kaybolan	tacın</p>
<p class="calibre1">yerine.	O	şişko	aptalı	arabasından	indirmiş	ve	parçalamışlardı.	Myrcella’nın	Dorne’a	gitmek	için	denize açıldığı	gündü.  <i class="calibre4">Eski	rahip	koca	bir	oburdu	ve	itaatkârdı.	Bu	adam... </i>	Cersei	aniden,	yeni	Yüce	Rahip’in Tyrion	tarafından	seçildiğini	hatırladı.	Huzursuzluk	verici	bir	düşünceydi. </p>
<p class="calibre1">Yaşlı	adamın	lekeli	eli,	altın	işiyle	ve	küçük	kristallerle	kaplanmış	kol	yeninden	çıkarken	bir	tavuk ayağı	gibi	göründü.	Cersei	ıslak	mermerin	üstünde	diz	çöktü	ve	adamın	parmaklarını	öptü,	Tommen’a	da aynı	şeyi	yapmasını	söyledi.  <i class="calibre4">Benim	hakkımda	ne	biliyor?	Cüce	ona	neler	anlattı? </i>	Yüce	Rahip,	kral	ve kraliçeyi	septe	sokarken	gülümsedi.	Ama	bu,	dile	getirilmeyen	malumatlarla	dolu	tehditkâr	bir	gülümseme miydi	yoksa	yaşlı	bir	adamın	buruşuk	dudaklarının	anlamsız	seyirmesi	mi?	Kraliçe	emin	olamazdı. </p>
<p class="calibre1">Vitraylı	 camdan	 yapılmış	 renkli	 kürelerin	 altında	 yürüyerek	 Fener	 Salonu’ndan	 geçtiler.	 Kraliçe, Tommen’ın	 elini	 tutuyordu.	 Trant	 ve	 Karakazan	 onların	 iki	 yanındaydı,	 adamların	 ıslak	 pelerininden damlayan	 sular	 yerde	 birikiyordu.	 Yüce	 Rahip	 ağır	 ağır	 yürüyordu,	 adamın	 yaslandığı	 büvet	 asanın tepesinde	 kristal	 bir	 küre	 vardı.	 En	 Mütedeyyinlerin	 yedisi	 adama	 eşlik	 ediyordu,	 gümüş	 dokumalarının içinde	 pırıldıyorlardı.	 Tommen,	 samur	 kürkü	 pelerinin	 altına	 altın	 dokuma	 giymişti.	 Kraliçe	 siyah kadifeden	 dikilmiş,	 kürk	 astarlı	 eski	 bir	 elbise	 tercih	 etmişti.	 Yeni	 bir	 elbise	 diktirmek	 için	 vakit olmamıştı	ve	Joffrey	için	giydiği	elbiseyi	giyemezdi,	Robert’ı	gömerken	giydiğini	de. </p>
<p class="calibre1"> <i class="calibre4">En	azından	Tyrion	için	yas	kıyafetleri	giymem	beklenmeyecek.	Onun	için	altın	dokuma	ve	kırmızı</i> <i class="calibre4">ipek	 giyeceğim,	 saçlarıma	 da	 yakutlar	 takacağım. </i>	 Cersei,	 ona	 cücenin	 başını	 getiren	 adamı	 lordluğa yükselteceğini	 ilan	 etmişti,	 soyu	 ve	 konumu	 ne	 kadar	 düşük	 ya	 da	 vasat	 olursa	 olsun.	 Kuzgunlar, Cersei’nin	 sözünü	 Yedi	 Krallık’ın	 dört	 bir	 yanma	 taşıyordu	 ve	 haber	 çok	 yakında	 Dar	 Deniz’i	 geçip Dokuz	Özgür	Şehir’e	ve	onların	ötesindeki	topraklara	da	ulaşacaktı.  <i class="calibre4">Bırak	da	iblis	dünyanın	öteki	ucuna</i> <i class="calibre4">kaçsın,	benden	kaçamayacak. </i></p>
<p class="calibre1">Kraliyet	alayı	iç	kapılardan	geçip	Yüce	Sept’in	mağaramsı	kalbine	girdi	ve	kubbenin	altında	buluşan yedi	 geniş	 koridordan	 birinde	 yürüdü.	 Sağdaki	 ve	 soldaki	 soylular,	 kral	 ve	 kraliçe	 önlerinden	 geçerken dizlerinin	üstüne	çöktüler.	Lord	Tywin’in	sancak	beylerinin	çoğu	oradaydı,	onlarca	mücadelede	lordla	yan yana	savaşmış	şövalyeler	de	öyle.	Bunu	gören	Cersei’nin	öz	güveni	yerine	geldi.  <i class="calibre4">Dostsuz	değilim. </i></p>
<p class="calibre1">Lord	 Tywin	 Lannister’ın	 bedeni;	 Yüce	 Sept’in	 camdan,	 altından	 ve	 kristalden	 müteşekkil	 yüksek kubbesinin	 altında,	 mermerden	 yapılmış	 basamaklı	 bir	 cenaze	 teskeresinde	 yatıyordu.	 Jaime	 teskerenin başında	 nöbet	 tutuyordu:	 Sağlam	 eli,	 altından	 yapılmış	 bir	 büyükkılıcın	 kabzasının	 etrafında	 kıvrılmıştı, kılıcın	ucu	yerdeydi.	Jaime’nin	giydiği	başlıklı	pelerin	yeni	yağmış	kar	kadar	beyazdı	ve	zırhlı	yeleğinin pullarının	 arasında	 minik	 inciler	 vardı.  <i class="calibre4">Lord	 Tywin	 onun	 Lannister	 altını	 ve	 kırmızı	 giymesini	 isterdi,</i> diye	düşündü	Cersei	 <i class="calibre4">.Jaime’yi	beyazlar	içinde	görmek	babamı	her	zaman	kızdırırdı. </i>	Jaime	tekrar	sakal da	 bırakıyordu.	 Şövalyenin	 çenesini	 ve	 yanaklarını	 kaplayan	 fırça	 gibi	 kıllar,	 yüzüne	 sert	 ve	 hoyrat	 bir ifade	veriyordu.  <i class="calibre4">En	azından,	babamızın	kemikleri	Kaya’nın	altına	defnedilene	kadar	bekleyebilirdi. </i></p>
<p class="calibre1">Kral,	kraliçeyle	birlikte	üç	kısa	adım	atarak	basamakları	çıktı	ve	Lord	Tywin’in	bedeninin	yanında diz	 çöktü.	 Gözleri	 yaşlarla	 doldu.	 Öne	 doğru	 eğilerek,	 “Sessizce	 ağla,”	 dedi	 Cersei.	 “Sen	 bir	 kralsın, ciyaklayan	 bir	 çocuk	 değil.	 Lordların	 seni	 izliyor.”	 Çocuk	 elinin	 tersiyle	 gözyaşlarını	 sildi.	 Cersei’nin zümrüt	yeşili	gözlerini	almıştı.	O	gözler,	Jaime’nin	Tommen’ın	yaşındayken	sahip	olduğu	gözler	kadar	iri ve	 parlaktı.	 Jaime	  <i class="calibre4">güzel</i>	 bir	 çocuktu...	 ama	 aynı	 zamanda	 acımasızdı,	 Joffrey	 kadar	 acımaz,	 gerçek	 bir aslan	 yavrusu.	 Kraliçe,	 kolunu	 Tommen’a	 doladı	 ve	 çocuğun	 altın	 buklelerini	 öptü.  <i class="calibre4">Ona	 yönetmeyi	 ve</i> <i class="calibre4">kendini	 düşmanlarından	 korumayı	 öğretmem	 gerekecek. </i>	 Düşmanlardan	 bazıları	 o	 anda	 bile	 oradaydı, dost	rolü	oynuyorlardı. </p>
<p class="calibre1">Sessiz	 rahibeler,	 Lord	 Tywin’i	 bir	 savaşa	 gidecekmiş	 gibi	 giydirmişti.	 Lordun	 üstünde	 en	 iyi	 zırhı</p>
<p class="calibre1"><a id="p73"></a>vardı;	 ağır	 çelik,	 koyu	 kırmızıyla	 minelenmişti.	 Eldivenleri,	 baldır	 zırhı	 ve	 göğüs	 kalkanı	 altın kakmalıydı.	Rondelaları	altın	güneşler	şeklindeydi. </p>
<p class="calibre1">Omuzlarına,	altından	yapılmış	dişi	aslanlar	çökmüştü.	Başının	yanında	duran	büyük	miğferin	tepesini yeleli	 bir	 aslan	 süslüyordu.	 Göğsünün	 üstündeki	 uzunkılıç,	 altın	 yaldızlı	 ve	 yakut	 kakmalı	 bir	 kının içindeydi.	 Lordun,	 altın	 yaldızlı	 zırh	 eldivenlerinin	 içindeki	 elleri,	 kılıcın	 kabzasını	 kavramıştı.  <i class="calibre4">Yüzü</i> <i class="calibre4">ölümde	 bile	 asil	 görünüyor, </i>	 diye	 düşündü	 Cersei,  <i class="calibre4">ama	 ağzı... </i>	 Lord	 Tywin’in	 ağzının	 kenarları	 hafifçe yukarı	 doğru	 kıvrılmış	 ve	 ona	 belli	 belirsiz	 bir	 şaşkınlık	 ifadesi	 vermişti.  <i class="calibre4">Bu	 olmamalıydı. </i>	 Cersei, Pycell’i	suçladı;	adam,	sessiz	rahibelere,	Lord	Tywin’in	asla	gülümsemediğini	söylemeliydi.	O	 <i class="calibre4">adam	bir</i> <i class="calibre4">göğüs	kalkanındaki	meme	uçları	kadar	beyhude. </i>	O	yarım	gülümseme,	Lord	Tywin’i	bir	şekilde	daha	az ürkütücü	gösteriyordu.	O	ve	lordun	gözlerinin	kapalı	olduğu	gerçeği.	Lord	Tywin’in	soluk	yeşil,	ışıltılı	ve altın	benekli	gözleri	her	zaman	rahatsız	edici	olmuştu.	O	gözler	senin	içini	görebilirdi,	senin	derinlerde	ne kadar	zayıf,	değersiz	ve	çirkin	olduğunu	görebilirdi.  <i class="calibre4">Lord	Tywin’e	sana	baktığında,	bilirdin. </i></p>
<p class="calibre1">Cersei’nin	 aklına,	 saraya	 ilk	 geldiğinde,	 Kral	 Aerys’in	 düzenlediği	 ziyafete	 dair	 davetsiz	 bir	 anı geldi.	Cersei	o	zamanlar	yaz	çimenleri	kadar	yeşil	bir	kızdı.	Yaşlı	Merryweather	şaraptan	alman	verginin arttırılmasıyla	ilgili	gevezelik	ederken,	Lord	Rykker,	“Eğer	altına	ihtiyacımız	varsa,	Majesteleri	Kralımız, Lord	Tywin’in	lazımlığına	oturmalı,”	demişti.	Lord	Tywin	şarap	kadehinin	üstünden	Rykker’a	bakarken, Aerys	ve	dalkavukları	yüksek	sesle	gülmüştü.	Eğlence	bittikten	uzun	bir	zaman	sonra	o	bakış	hâlâ	lordun gözlerindeydi.	 Rykker	 başka	 tarafa	 bakmıştı,	 sonra	 dönmüştü,	 Lord	 Tywin’in	 gözleriyle	 karşılaşmıştı, bakışları	görmezden	gelmişti,	bir	kupa	bira	içmişti	ve	kıpkırmızı	bir	yüzle,	bir	çift	kararlı	göze	yenilmiş</p>
<p class="calibre1">hâlde	çekip	gitmişti. </p>
<p class="calibre1"> <i class="calibre4">Lord	 Tywin’in	 gözleri	 sonsuza	 kadar	 kapandı, </i>	 diye	 düşündü	 Cersei.  <i class="calibre4">Şimdi	 benim	 bakışımdan</i> <i class="calibre4">çekinecekler</i>,  <i class="calibre4">benim	çatık	kaşlarımdan	korkacaklar.	Ben	de	bir	aslanım. </i></p>
<p class="calibre1">Dışarıdaki	 gökyüzü	 o	 kadar	 gri	 iken	 septin	 içi	 karanlıktı.	 Yağmur	 durmuş	 olsaydı,	 güneş	 kubbedeki kristallerin	içinden	geçer	ve	cesedi	gökkuşaklarıyla	kaplardı.	Casterly	Kayası	Lordu	gökkuşaklarını	hak etmişti.	 O	 büyük	 bir	 adamdı.  <i class="calibre4">Fakat	 ben	 daha	 büyük	 olmalıyım.	 Bundan	 bin	 yıl	 sonra,	 üstatlar	 bu</i> <i class="calibre4">zamanlar	hakkında	yazdıklarında,	sen	sadece	Kraliçe	Cersei’nin	babası	olarak	hatırlanmalısın. </i></p>
<p class="calibre1">“Anne.”	Tommen,	Cersei’nin	kolunu	çekiştirdi.	“Bu	kadar	kötü	kokan	ne?” </p>
<p class="calibre1"> <i class="calibre4">Lord	 babam. </i>	 “Ölüm.”	 Kokuyu	 Cersei	 de	 alıyordu;	 çürümenin	 belli	 belirsiz	 fısıltısı,	 yüzünü buruşturmak	 istemesine	 sebep	 oluyordu.	 Gümüş	 cübbeler	 giyen	 yedi	 rahip,	 cenaze	 teskeresinin	 yanında duruyordu;	 Yukarıdaki	 Baba’ya,	 Lord	 Tywin’i	 adilce	 yargılaması	 için	 yalvarıyordu.	 Rahiplerin	 işi bittiğinde,	yetmiş	yedi	rahibe	Anne’nin	mihrabının	önünde	toplandı	ve	merhamet	için	ilahiler	söylemeye başladı.	 Tommen	 artık	 huzursuzca	 kıpırdanıyordu,	 kraliçenin	 bacakları	 da	 sızlamaya	 başlamıştı.	 Cersei, Jaime’ye	 baktı.	 Cersei’nin	 ikizi	 taştan	 oyulmuşçasına	 kıpırtısız	 duruyordu	 ve	 kardeşinin	 gözlerine bakmıyordu. </p>
<p class="calibre1">Sıralarda,	 Cersei	 ve	 Jaime’nin	 amcası	 Sör	 Kevan	 omuzları	 düşmüş	 bir	 hâlde	 diz	 çökmüştü,	 oğlu yanındaydı.  <i class="calibre4">Lancel	 babamdan	 daha	 kötü	 görünüyor. </i>	 Lancel	 sadece	 on	 yedi	 yaşındaydı	 ama	 yetmişini geçmiş	 gibi	 görünüyordu;	 yüzü	 griydi,	 yanakları	 boştu,	 gözleri	 çökmüştü,	 saçları	 tebeşir	 gibi	 beyaz	 ve kırılgandı.  <i class="calibre4">Tywin	Lannister	ölmüşken	Lancel	nasıl	yaşayanların	arasında	olabilir?	Tanrılar	akıllarını</i> <i class="calibre4">mı	kaçırdı? </i></p>
<p class="calibre1">Lord	Gyles	her	zamankinden	fazla	öksürüyordu	ve	burnuna	kırmızı	ipek	bir	mendil	tutuyordu.  <i class="calibre4">Kokuyu</i> <i class="calibre4">o	 da	 alıyor. </i>	 Yüce	 Üstat	 Pycelle	 gözlerini	 kapamıştı.  <i class="calibre4">Eğer	 uyuyakaldıysa,	 yemin	 ederim	 ki	 onu</i> <i class="calibre4">kırbaçlatırım. </i>	 Tyrelller	 cenaze	 teskeresinin	 sağ	 tarafında	 diz	 çökmüştü:	 Yüksek	 Bahçe	 Lordu,	 lordun gudubet	 annesi	 ve	 sıkıcı	 karısı,	 oğlu	 Garlan	 ve	 kızı	 Margaery.  <i class="calibre4">Kraliçe	 Margaery, </i>	 diye	 hatırlattı	 Cersei kendine;	 Joff	 un	 dulu	 ve	 Tommen’ın	 müstakbel	 karısı.	 Margaery,	 ağabeyi	 Çiçek	 Şövalyesi’ne	 çok benziyordu.	 Kraliçe,	 iki	 kardeşin	 başka	 ortak	 noktaları	 olup	 olmadığını	 merak	 etti.  <i class="calibre4">Minik	 gülümüzün</i></p>
<p class="calibre1"><a id="p74"></a> <i class="calibre4">yanında	gece	gündüz	birçok	leydi	var. </i>	 Leydilerin	 hemen	 hemen	 on	 ikisi	 şimdi	 kızla	 birlikteydi.	 Cersei merakla	onların	yüzlerini	inceledi.  <i class="calibre4">En	korkak	olan	kim,	en	iffetsiz	olan	hangisi,	hangisi	sevgiye	aç?	Kim</i> <i class="calibre4">en	gevşek	dile	sahip? </i>	Cersei	bunları	öğrenmeliydi. </p>
<p class="calibre1">İlahiler	nihayet	bitince	Cersei	rahatladı.	Babasının	cesedinden	gelen	koku	keskinleşmiş	gibiydi.	Yas tutanların	 çoğu,	 hiçbir	 sorun	 yokmuş	 gibi	 davranacak	 kadar	 edep	 sahibiydi	 ama	 Cersei,	 Leydi Margaery’nin	 iki	 kuzeninin	 küçük	 Tyrell	 burunlarını	 buruşturduğunu	 gördü.	 Tommen’la	 birlikte	 tekrar koridorda	 yürürken,	 birinin,	 “tuvalet”	 diye	 mırıldandığını	 ve	 kıkırdadığını	 duyar	 gibi	 oldu	 ama	 kimin konuştuğunu	 görmek	 için	 arkasına	 döndüğünde,	 ağır	 başlı	 yüzlerden	 ibaret	 bir	 deniz,	 boş	 gözlerle	 ona baktı.  <i class="calibre4">Babam	 hayattayken,	 kimse	 onun	 hakkında	 şaka	 yapmaya	 cesaret	 edemezdi.	 Babam	 onların</i> <i class="calibre4">bağırsaklarını	bir	bakışıyla	suya	çevirirdi. </i></p>
<p class="calibre1">Tekrar	 Fener	 Salonu’na	 geldiklerinde,	 kral	 ve	 kraliçenin	 etrafı	 yas	 tutanlar	 tarafından	 sarıldı. </p>
<p class="calibre1">Kraliçenin	 başına	 sinek	 sürüsü	 misali	 toplanan	 insanlar	 onu	 beyhude	 taziyelerle	 boğmaya	 hevesliydi. </p>
<p class="calibre1">Redwyne	ikizleri	kraliçenin	ellerini	öptü,	ikizlerin	babası	da	yanaklarım.	Alev	Kehanetçisi	Hallyne,	Lord Tywin’in	 kemiklerinin	 batıya	 gittiği	 gün,	 şehrin	 üzerindeki	 gökyüzünde	 alevli	 bir	 el	 yanacağına	 dair	 söz verdi.	 Lord	 Gyles,	 öksürüklerin	 arasında,	 Lord	 Tywin’in	 heykelini	 yapması	 için	 usta	 bir	 taş	 oymacısı tuttuğunu	söyledi;	heykel,	Aslan	Kapısı’nda	ebedi	nöbete	duracaktı.	Sör	Lambert	Turnberry,	sağ	gözünün üstündeki	yamayla	ortaya	çıktı	ve	cücenin	başını	Cersei’ye	getirene	kadar	o	yamayı	çıkarmayacağına	dair yemin	etti. </p>
<p class="calibre1">Kraliçe,	Turnberry	denen	soytarının	pençelerinden	kurtulur	kurtulmaz,	Stokeworth’ten	Leydi	Falyse’e ve	leydinin	kocası	Sör	Balman	Byrch’e	yakalandı.	“Leydi	annem	taziyelerini	gönderdi	Majesteleri,”	dedi Falyse.	 “Lollys	 karnındaki	 bebek	 yüzünden	 yatağa	 düştü	 ve	 annem	 onunla	 kalması	 gerektiğini	 düşündü. </p>
<p class="calibre1">Onu	 affetmeniz	 için	 yalvarıyor	 ve	 sizden	 bir	 şey	 rica	 ediyor...	 annem	 merhum	 babanıza	 hayrandı,	 onu bütün	 adamların	 üstünde	 tutardı.	 Kardeşimin	 bir	 oğlu	 olursa,	 annem	 çocuğa	 Tywin	 adını	 vermek	 istiyor, eğer...	eğer	sizi	memnun	edecekse.” </p>
<p class="calibre1">Cersei,	dehşete	düşmüş	bir	hâlde	kıza	baktı.	“Senin	yarım	akıllı	kardeşin	Kral	Topraklarının	yarısı tarafından	tecavüze	uğradı	ve	Tanda	doğacak	piçi	benim	lord	babamın	adıyla	onurlandırmayı	düşünüyor? </p>
<p class="calibre1">Hiç	sanmıyorum.” </p>
<p class="calibre1">Falyse	 tokat	 yemiş	 gibi	 geri	 çekildi	 ama	 kocası	 sadece	 bıyıklarını	 sıvazladı.	 “Bu	 kadarını	 Leydi Tanda’ya	 söylemiştim.	 Piç	 için	 daha...	 daha	 uygun	 bir	 isim	 bulacağız,	 söz	 veriyorum.”	 “Öyle	 yapın.” </p>
<p class="calibre1">Cersei	onları	omzuyla	iterek	kendine	yol	açtı	ve	uzaklaştı.	Tommen’ın,	Margaery’yle	kızın	büyükannesinin pençelerine	 düştüğünü	 gördü.	 Diken	 Kraliçesi	 öyle	 kısaydı	 ki	 Cersei	 bir	 an	 için	 onu	 başka	 bir	 çocuk zannetti.	Cersei	oğlunu	güllerin	elinden	kurtaramadan,	kalabalık	onu	amcasıyla	yüz	yüze	getirdi.	Kraliçe daha	 sonra	 gerçekleşecek	 olan	 toplantılarını	 hatırlattığında,	 Sör	 Kevan	 yorgun	 bir	 şekilde	 başıyla onayladı	 ve	 ayrılmak	 için	 izin	 istedi.	 Fakat	 Lancel	 kaldı,	 tek	 ayağı	 mezarda	 olan	 bir	 adamın	 gerçek resmiydi.  <i class="calibre4">Ama	aşağı	mı	iniyor	yoksa	yukarı	mı	çıkıyor? </i></p>
<p class="calibre1">Cersei	gülümsemek	için	kendini	zorladı.	“Lancel,	seni	çok	daha	güçlü	gördüğüm	için	mutluyum.	Üstat Ballabar	bize	epey	vahim	haberler	getirdi,	hayatın	için	korktuk.	Lâkin	ben	senin	şimdiye	kadar	Darry’ye gideceğini	 düşünmüştüm,	 lordluk	 unvanını	 almak	 için.”	 Tywin	 Lannister,	 Karasu	 Savaşı’ndan	 sonra Lancel’i	lord	yapmıştı,	asıl	amacı	kardeşi	Kevan’ı	hoşnut	etmekti. </p>
<p class="calibre1">“Henüz	 değil.	 Kalemde	 haydutlar	 var.”	 Lancel’in	 sesi,	 dudağının	 üstündeki	 bıyık	 kadar	 inceydi. </p>
<p class="calibre1">Saçları	beyazlamıştı	ama	tüy	gibi	bıyıkları	saman	sarısı	kalmıştı.	Cersei,	delikanlı	onun	içindeyken	sık	sık o	 bıyıklara	 bakardı.  <i class="calibre4">Dudağının	 üstündeki	 bir	 kir	 lekesi	 gibi	 görünüyor. </i>	 Eskiden	 Lancel’i,	 bıyıklarını küçük	bir	bıçakla	keseceğini	söyleyerek	tehdit	ederdi.	“Babam,	nehir	topraklarının	güçlü	bir	ele	ihtiyacı olduğunu	söylüyor.” </p>
<p class="calibre1"> <i class="calibre4">Ne	yazık	ki	nehir	toprakları	senin	elini	alıyor</i>,	demek	istedi	Cersei.	Bunu	yapmak	yerine	gülümsedi. </p>
<p class="calibre1"><a id="p75"></a>“Ayrıca	 evleneceksin.”	 Genç	 şövalyenin	 mahvolmuş	 suratında	 hüzünlü	 bir	 ifade	 belirdi.	 “Bir	 Frey	 kızı, benim	 seçimim	 değil.	 Kız	 bakire	 bile	 değil,	 Darry	 kanından	 bir	 dul.	 Babam,	 bu	 evliliğin	 köylüler konusunda	 faydalı	 olacağını	 söylüyor	 ama	 bütün	 köylüler	 öldü.”	 Lancel,	 kraliçenin	 eline	 uzandı.	 “Bu zalimlik	Cersei.	Biliyorsun	ki	benim	asıl	sevdiğim...	“</p>
<p class="calibre1">“...Lannister	Hanedanı,”	diyerek	cümleyi	Cersei	bitirdi.	“Bundan	kimse	şüphe	edemez	Lancel.	Karın sana	güçlü	oğullar	versin.”  <i class="calibre4">Ama	düğünü	karının	lord	büyükbabasının	düzenlemesine	izin	vermesen	iyi</i> <i class="calibre4">olur. </i>	“Darry’de	çok	önemli	işler	yapacağını	biliyorum.” </p>
<p class="calibre1">Lancel	 başıyla	 onayladı,	 bedbahtlığı	 açıkça	 ortadaydı.	 “Babam	 ölüm	 döşeğinden	 kalkamayacağımı düşündüğünde,	başımda	dua	etmesi	için	Yüce	Rahip’i	getirdi.	Rahip	iyi	bir	adam.”	Lancel’in	gözleri	ıslak ve	 parlaktı;	 yaşlı	 bir	 adamın	 yüzünde	 bir	 çocuğun	 gözleri.	 “Anne’nin	 beni	 kutsal	 bir	 amaç	 için esirgediğini	ve	bu	sayede	günahlarımı	telafi	edebileceğimi	söylüyor.” </p>
<p class="calibre1">Cersei,	delikanlının,  <i class="calibre4">onun</i>	günahlarını	nasıl	telafi	edeceğini	merak	etti.  <i class="calibre4">Lancel’i	şövalye	ilan	etmek</i> <i class="calibre4">hataydı,	 onunla	 yatmaksa	 daha	 büyük	 bir	 hata. </i>	 Lancel	 zayıf	 bir	 adamdı	 ve	 Cersei	 onun	 bu	 yeni keşfedilmiş	dindarlığından	hiç	hoşlanmamıştı.	Lancel,	Jaime	olmaya	çalışırken	çok	daha	eğlenceliydi.  <i class="calibre4">Bu</i> <i class="calibre4">mızmız	 aptal,	 Yüce	 Rahip’e	 neler	 anlattı?	 Ve	 karanlıkta	 yan	 yana	 uzanırlarken	 o	 küçük	 Frey	 kızına</i> <i class="calibre4">neler	anlatacak? </i>	 Eğer	 Cersei’yle	 yattığını	 itiraf	 ederse...	 pekâlâ,	 Cersei	 bunu	 geçiştirebilirdi.	 Erkekler her	 zaman	 kadınlar	 hakkında	 yalan	 söylerdi;	 Cersei	 bu	 itirafı,	 onun	 güzelliğiyle	 sarhoş	 olmuş	 tüysüz	 bir çocuğun	palavrasına	indirgeyebilirdi.  <i class="calibre4">Lâkin	Robert	ve	şarap	hakkında	şarkı	söylerse... </i>	“Telafinin	en	iyi yolu	 dua	 etmektir.  <i class="calibre4">Sessizce</i>	 dua	 etmek.”	 Lancel’i	 bu	 konuyu	 düşünmesi	 için	 yalnız	 bıraktı	 ve	 Tyrell ordusuyla	yüzleşmek	için	hazırlandı. </p>
<p class="calibre1">Margaery	ona	bir	kardeş	gibi	sarıldı.	Kraliçe	bu	hareketi	küstahça	buldu	ama	burası	kızı	azarlamak için	 uygun	 bir	 yer	 değildi.	 Leydi	 Aleri	 ve	 kuzenler,	 kraliçenin	 parmaklarını	 öpmekle	 yetindiler.	 Hamile olan	 Leydi	 Graceford,	 bebeğin	 adını,	 erkekse	 Tywin	 kızsa	 Lanna	 koymak	 için	 kraliçenin	 iznini	 istedi. </p>
<p class="calibre1">Cersei	 neredeyse,  <i class="calibre4">bir	 tane	 daha	 mı</i>?	 diye	 bağıracaktı.  <i class="calibre4">Diyar	 Tywinler	 içinde	 boğulacak. </i>	 Mümkün olduğunca	nazik	davranarak	ve	memnun	olmuş	rolü	yaparak	kadına	izin	verdi. </p>
<p class="calibre1">Cersei’yi	 gerçekten	 memnun	 eden	 kişi	 Leydi	 Merryweather’dı.	 O	 şehvetli	 Myr	 aksanıyla, </p>
<p class="calibre1">“Majesteleri,”	dedi	kadın,	“Dar	Deniz’in	karşısındaki	dostlarıma	haber	gönderdim.	İblis	o	çirkin	yüzünü Özgür	Şehirler’de	gösterecek	olursa,	onu	hemen	yakalamalarını	istedim.” </p>
<p class="calibre1">“Suyun	karşısında	çok	dostunuz	var	mı?” </p>
<p class="calibre1">“Myr’de	çok	var.	Lys’te	ve	Tyrosh’da	da.	Güç	sahibi	adamlar.” </p>
<p class="calibre1">Cersei	 buna	 kolayca	 inanabilirdi.	 Myrli	 kadın	 son	 derece	 güzeldi;	 uzun	 bacaklı	 ve	 dolgun göğüslüydü,	buğday	renkli	pürüzsüz	bir	teni,	koyu	renk	iri	gözleri	ve	her	zaman	yataktan	yeni	çıkmış	gibi görünen	 gür,	 siyah	 saçları	 vardı.  <i class="calibre4">Hatta	 günah	 kokuyor</i>,  <i class="calibre4">egzotik	 bir	 lotus	 çiçeği	 gibi. </i>	 “Lord Merryweather’ın	 ve	 benim	 tek	 arzumuz,	 Majestelerine	 ve	 küçük	 krala	 hizmet	 etmektir,”	 dedi	 kadın	 tatlı bir	sesle	ve	Leydi	Graceford	kadar	gebe	bir	bakışla. </p>
<p class="calibre1"> <i class="calibre4">Bu	 kadın	 hırslı,	 lord	 kocası	 gururlu	 ama	 yoksul. </i>	 “Tekrar	 konuşmalıyız	 leydim.	 Taena,	 değil	 mi? </p>
<p class="calibre1">Çok	naziksiniz.	İyi	dostlar	olacağımızdan	eminim.” </p>
<p class="calibre1">Sonra	Yüksek	Bahçe	Lordu	geldi. </p>
<p class="calibre1">Mace	Tyrell,	Cersei’den	en	fazla	on	yaş	büyüktü	ama	Cersei	onu	babasının	yaşında	görüyordu,	kendi akranı	gibi	değil.	Adam,	Lord	Tywin	kadar	uzun	olmamakla	birlikte,	geniş	göğsü	ve	daha	geniş	midesiyle ondan	daha	iriydi.	Saçları	kestane	rengiydi	ama	sakalında	beyaz	ve	gri	çizgiler	vardı.	Yüzü	çoğu	zaman kırmızıydı.	Cersei’nin	her	iki	yanağını	da	öptükten	sonra,	“Lord	Tywin	büyük	bir	adamdı,  <i class="calibre4">olağanüstü</i>	bir adam,”	dedi	ağır	ağır.	“Bir	daha	onun	gibi	birini	göremeyeceğiz	korkarım.”  <i class="calibre4">Onun	gibi	birine	bakıyorsun</i> <i class="calibre4">seni	 aptal</i>,	 diye	 düşündü	 Cersei.  <i class="calibre4">Önünde	 duran	 kişi	 onun	 kızı. </i>	 Ama	 Tommen’ı	 tahtta	 tutabilmek	 için Tyrell’e	ve	Yüksek	Bahçe’nin	kuvvetine	muhtaçtı,	bu	yüzden	sadece,	“Onu	çok	özleyeceğiz,”	dedi. </p>
<p class="calibre1"><a id="p76"></a>Tyrell,	elini	Cersei’nin	omzuna	koydu.	“Yaşayan	hiçbir	adam	Lord	Tywin’in	zırhını	kuşanmaya	uygun değil,	bu	aşikâr.	Lâkin	diyar	yaşıyor	ve	yönetilmesi	gerek.	Eğer	bu	karanlık	zamanlarda	hizmet	etmek	için yapabileceğim	en	küçük	bir	şey	varsa,	Majesteleri’nin	söylemesi	yeterli.” </p>
<p class="calibre1"> <i class="calibre4">Eğer	 Kral	 Eli	 olmak	 istiyorsanız	 lordum,	 bunu	 açıkça	 söyleyecek	 cesarete	 sahip	 olun. </i>	 Kraliçe gülümsedi.  <i class="calibre4">Bırak	 bu	 gülümseyişten	 ne	 anlam	 çıkarırsa	 çıkarsın. </i>	 “Lorduma	 Menzil’de	 ihtiyaç	 vardır şüphesiz?” </p>
<p class="calibre1">Adam,	Cersei’nin	kusursuz	ipucunu	görmeyi	reddederek,	“Oğlum	Willas	ehil	bir	delikanlıdır,”	diye</p>
<p class="calibre1">karşılık	verdi.	“Bacağı	çarpık	olabilir	ama	zekâsı	yerindedir.	Üstelik	Garlan	kısa	zaman	sonra	Parlaksu Kalesi’ni	 alacak.	 Bana	 başka	 bir	 yerde	 ihtiyaç	 duyulduğu	 takdirde,	 Menzil	 oğullarımın	 arasında	 iyi ellerde	 olacak.	 Diyarın	 yönetimi	 her	 şeyden	 önce	 gelmelidir,	 Lord	 Tywin	 sık	 sık	 bunu	 söylerdi.	 Ve Majestelerine	bu	konuyla	ilgili	iyi	havadisler	vereceğim	için	mutluyum.	Amcam	Garth	hazine	başı	olarak hizmet	 etmeye	 razı	 oldu,	 lord	 babanınızın	 istediği	 gibi.	 Bir	 gemiye	 binmek	 üzere	 Eski	 Şehir’e	 gidiyor. </p>
<p class="calibre1">Oğulları	 kendisine	 eşlik	 edecek.	 Lord	 Tywin	 onlar	 için	 de	 mevkiler	 bulmaktan	 bahsetmişti.	 Belki	 Şehir Muhafızlarında.” </p>
<p class="calibre1">Gülümsemesi	 öyle	 sert	 dondu	 ki,	 kraliçe	 dişlerinin	 kırılacağından	 korktu.  <i class="calibre4">Kocaman	 Garth	 küçük</i> <i class="calibre4">konseyde	 ve	 iki	 piçi	 altın	 pelerinlilerin	 içinde...	 Tyreller,	 diyarı	 gümüş	 bir	 tepsinin	 içinde	 onlara</i> <i class="calibre4">sunacağımı	mı	düşünüyor</i>?	Bu	kendini	beğenmişlik	Cersei’nin	nefesini	kesti. </p>
<p class="calibre1">“Garth,	 Lord	 Vekilharç	 olarak	 bana	 gayet	 iyi	 hizmet	 etti,	 benden	 önce	 de	 babama,”	 diye	 devam ediyordu	Tyrell.	“Serçeparmak’ın	burnu	altın	kokusunu	alıyor	ama	Garth...” </p>
<p class="calibre1">Cersei,	 “Lordum,”	 diyerek	 adamın	 sözünü	 kesti,	 “korkarım	 bir	 yanlış	 anlaşılma	 var.	 Lord	 Gyles Rosby’den	 yeni	 hazine	 başımız	 olarak	 hizmet	 vermesini	 istedim	 ve	 kendisi	 teklifimi	 kabul	 ederek	 beni onurlandırdı.” </p>
<p class="calibre1">Mace	 şaşkınlıkla	 Cersei’ye	 baktı.	 “Rosby?	 Şu...  <i class="calibre4">öksüren</i>	 adam?	 Ama...	 bu	 konuda	 anlaşma sağlanmıştı	Majesteleri.	Garth,	Eski	Şehir’e	doğru	yola	çıktı.” </p>
<p class="calibre1">“En	 iyisi	 Lord	 Hightower’a	 bir	 kuzgun	 gönderin	 ve	 amcanızın	 o	 gemiye	 binmesini	 engellemesini isteyin.	Garth’ın	bir	hiç	uğruna	sonbahar	deniziyle	yüzleşmesini	istemeyiz.”	Cersei	zarifçe	gülümsedi. </p>
<p class="calibre1">Tyrell’in	kalın	boynu	kızardı.	“Bu...	lord	babanız	bana	garanti	verdi...”	Adamın	ağzından	anlaşılmaz kelimeler	çıkmaya	başladı. </p>
<p class="calibre1">Sonra	 annesi	 geldi	 ve	 oğlunun	 koluna	 girdi.	 “Görünüşe	 göre,	 Lord	 Tywin	 planlarını	 vekil kraliçemizle	 paylaşmamış.	 Sebebini	  <i class="calibre4">tahmin	 edemiyorum. </i>	 Lâkin	 durum	 ortada,	 Majesteleri’ni	 rahatsız etmenin	gereği	yok.	Kraliçemiz	haklı;	Garth	bir	gemiye	binmeden	önce	Lord	Leyton’a	mektup	yazmalısın. </p>
<p class="calibre1">Denizin	 onu	 hasta	 edeceğini	 ve	 osurma	 problemini	 daha	 beter	 edeceğini	 biliyorsun.”	 Leydi	 Olenna, Cersei’ye	 dişsiz	 bir	 gülümseme	 bahşetti.	 “Konsey	 odanız	 Lord	 Gyles’la	 daha	 güzel	 kokar	 ama	 o öksürüğün	 dikkat	 dağıtıcı	 olacağını	 söyleyebilirim.	 Yaşlı	 ve	 sevgili	 Garth	 amcayı	 hepimiz	 çok	 severiz lâkin	 adam	 gaz	 hâsıl	 ediyor,	 bu	 inkâr	 edilemez.	 Kötü	 kokulardan	 nefret	 ederim.”	 Kadının	 buruşuk	 yüzü daha	 da	 buruştu.	 “Doğrusunu	 isterseniz,	 septte	 burnuma	 nahoş	 bir	 koku	 geldi.	 Belki	 siz	 de	 fark etmişsinizdir?” </p>
<p class="calibre1">“Hayır,”	dedi	Cersei	soğuk	bir	şekilde.	“Bir	esans	mıydı?”	“Daha	çok	ufunet	gibiydi.” </p>
<p class="calibre1">“Belki	de	sonbahar	güllerinizi	özlediniz.	Sizi	çok	uzun	zaman	alıkoyduk.”	Cersei,	Leydi	Olenna’nın maiyetinden	ne	kadar	çabuk	kurtulursa	o	kadar	iyiydi.	Lord	Tyrell	annesini	güven	içinde	eve	götürmeleri için	çok	sayıda	şövalye	gönderirdi	ve	şehirde	daha	az	Tyrell	kılıcı	olursa	kraliçe	daha	huzurlu	uyurdu. </p>
<p class="calibre1">“İtiraf	 ediyorum	 ki	 Yüksek	 Bahçe’nin	 hoş	 kokularını	 özledim,”	 dedi	 yaşlı	 leydi.	 “Lâkin	 tatlı Margaery’inin	sizin	kıymetli	Tommen’ınızla	evlendiğini	görmeden	buradan	ayrılamam.” </p>
<p class="calibre1">“O	günü	ben	de	sabırsızlıkla	bekliyorum,”	diyerek	lafa	karıştı	Tyrell.	“Aslında	Lord	Tywin	ve	ben bir	tarih	belirlemek	üzereydik.	Belki	siz	ve	ben	bu	konuya	devam	edebiliriz	Majesteleri.”	“Yakında.” </p>
<p class="calibre1"><a id="p77"></a>“Yakında	 işe	 yarar,”	 dedi	 Leydi	 Olenna	 burnunu	 çekerek.	 “Şimdi	 benimle	 gel	 Mace,	 bırak	 da Majesteleri...	yas	tutmaya	devam	etsin.” </p>
<p class="calibre1">Diken	 Kraliçesi,	 Sağ	 ve	 Sol	 olarak	 hitap	 etmekten	 hoşlandığı	 iki	 metrelik	 muhafızlarının	 arasında yalpalayarak	uzaklaşırken,  <i class="calibre4">senin	öldüğünü	göreceğim	yaşlı	kadın</i>,	diye	yemin	etti	Cersei.  <i class="calibre4">Ne	kadar	tatlı</i> <i class="calibre4">bir	ceset	olacağını	göreceğiz. </i>	Yaşlı	kadın	lord	oğlundan	iki	kat	zekiydi,	bu	çok	açıktı. </p>
<p class="calibre1">Kraliçe,	 oğlunu	 Margaery	 ile	 kuzenlerinden	 kurtardı	 ve	 kapıya	 doğru	 yürüdü.	 Dışarıda,	 yağmur nihayet	durmuştu.	Sonbahar	havası	tatlı	ve	taze	kokuyordu.	Tommen	tacını	çıkardı.	“Onu	başına	geri	koy,” </p>
<p class="calibre1">diye	emretti	Cersei. </p>
<p class="calibre1">Tommen,	 “Boynumu	 ağrıtıyor,”	 dedi	 ama	 söyleneni	 yaptı.	 “Yakında	 evlenecek	 miyim?	 Margaery, evlenir	evlenmez	Yüksek	Bahçe’ye	gidebileceğimizi	söyledi.” </p>
<p class="calibre1">“Yüksek	 Bahçe’ye	 gitmiyorsun	 ama	 kaleye	 dönerken	 at	 sürebilirsin.”	 Cersei	 bir	 baş	 işaretiyle	 Sör Meryn	 Trant’ı	 çağırdı.	 “Majestelerinin	 atını	 getirin	 ve	 Lord	 Gyles’tan	 arabamı	 paylaşarak	 beni onurlandırmasını	 rica	 edin.”	 İşler	 Cersei’nin	 tahmin	 ettiğinden	 daha	 hızlı	 ilerliyordu;	 heba	 edecek	 vakit yoktu. </p>
<p class="calibre1">At	sürmek	fikri	Tommen’ı	mutlu	etmişti	ve	Lord	Gyles	kraliçenin	davetinden	elbette	onur	duymuştu... </p>
<p class="calibre1">fakat	Cersei	hazine	başı	olmasını	istediğinde	adam	öyle	şiddetli	öksürmeye	başladı	ki	Cersei	onun	hemen ve	oracıkta	öleceğinden	korktu.	Ama	Anne	merhametliydi;	neticede	Lord	Gyles	teklifi	kabul	edecek	kadar düzeldi	 ve	 hatta	 değiştirmek	 istediği	 adamların	 isimlerini	 öksürmeye	 başladı;	 Serçeparmak	 tarafından atanmış	gümrük	memurları,	yün	simsarları	ve	hatta	anahtar	koruyucularından	biri. </p>
<p class="calibre1">“İstediğiniz	ineği	seçebilirsiniz,	önemli	olan	sütün	akmaya	devam	etmesi.	Ve	soru	sorulursa,	konseye dün	katıldınız.” </p>
<p class="calibre1">“Dün...”	 Bir	 öksürük	 krizi	 adamı	 iki	 büklüm	 etti.	 “Dün.	 Elbette.”	 Lord	 Gyles,	 tükürüğündeki	 kanı saklamak	istercesine	kırmızı	bir	mendile	öksürdü.	Cersei	bunu	görmemiş	gibi	yaptı. </p>
<p class="calibre1"> <i class="calibre4">Öldüğünde	başka	birini	bulurum. </i>	Belki	de	Serçeparmak’ı	geri	çağırırdı.	Lysa	Arryn	ölmüştü,	Petyr Baelish	 uzun	 süre	 Vadi’nin	 Lord	 Savunucusu	 olarak	 kalamazdı.	 Pycelle’in	 söyledikleri	 doğruysa,	 Vadi lordları	 şimdiden	 hareketlenmeye	 başlamıştı.  <i class="calibre4">O	 sefil	 çocuk	 elinden	 alındığında,	 Lord	 Petyr	 sürünerek</i> <i class="calibre4">geri	dönecek. </i></p>
<p class="calibre1">“Majesteleri?”	 Lord	 Gyles	 öksürdü	 ve	 ağzını	 sildi.	 “Kral	 Eli...”	 Tekrar	 öksürdü,	 “...kim	 olacak...” </p>
<p class="calibre1">yeni	bir	öksürük	dalgası	adamı	sarstı,	“...sorabilir	miyim?” </p>
<p class="calibre1">“Amcam,”	dedi	Cersei	kayıtsızca. </p>
<p class="calibre1">Cersei,	 önünde	 Kızıl	 Kale’nin	 kapılarının	 yükseldiğini	 görünce	 rahatladı.	 Tommen’ı	 yaverlerinin sorumluluğuna	bıraktı	ve	dinlenmek	üzere	kendi	dairesine	çekildi. </p>
<p class="calibre1">Cersei	ayakkabılarını	henüz	çıkarmıştı	ki	Jocelyn	ürkekçe	odaya	girdi,	Qyburn’ün	dışarıda	olduğunu ve	huzura	kabul	edilmek	istediğini	söyledi.	“Onu	içeri	gönder,”	diye	emretti	kraliçe.  <i class="calibre4">Hükümdarlar	 asla</i> <i class="calibre4">dinlenemiyor. </i></p>
<p class="calibre1">Qyburn	yaşlıydı	ama	saçlarında	hâlâ	kardan	çok	kül	vardı	ve	ağzının	etrafındaki	gülme	çizgileri	onu küçük	 bir	 kızın	 en	 sevdiği	 büyükbabası	 gibi	 gösteriyordu.  <i class="calibre4">Daha	 ziyade	 hırpani	 bir	 büyükbaba	 gibi. </i></p>
<p class="calibre1">Cübbesinin	 yakası	 yıpranmıştı,	 kol	 yeni	 yırtılmış	 ve	 kötü	 bir	 şekilde	 tekrar	 dikilmişti.	 “Görünüşüm	 için Majestelerinden	af	dilemeliyim,”	dedi	adam.	“Zindanlardaydım,	emrettiğiniz	üzere	İblis’in	firarıyla	ilgili tahkikat	yapıyordum.”	“Peki,	ne	keşfettin?” </p>
<p class="calibre1">“Lord	Varys	ile	kardeşinizin	ortadan	kaybolduğu	gece,	üçüncü	bir	adam	daha	yok	olmuş.” </p>
<p class="calibre1">“Evet,	gardiyan.” </p>
<p class="calibre1">“Adamın	 adı	 Rugen’miş.	 Kara	 hücrelerden	 sorumlu	 bir	 ast	 gardiyan.	 Ast	 gardiyanların	 başı	 onu tıknaz,	tıraşsız,	pes	sesli	bir	adam	olarak	tarif	ediyor.	Eski	kral	Aerys’ten	beri	görevdeymiş	ve	istediği gibi	gelip	gidiyormuş.	Kara	hücreler	son	yıllarda	pek	dolu	değil.	Görünüşe	göre	diğer	zindancılar	ondan</p>
<p class="calibre1"><a id="p78"></a>korkuyormuş	ama	kimse	onun	hakkında	fazla	bir	şey	bilmiyor.	Arkadaşı	ya	da	akrabası	yokmuş.	Ne	içki içiyormuş	ne	de	genelevlere	takılıyormuş.	Adamın	uyku	hücresi	nemli	ve	kasvetliydi.	Üzerinde	uyuduğu samanlar	küflenmişti.	Lazımlığı	taşmıştı.” </p>
<p class="calibre1">“Bütün	bunları	biliyorum.”	Jaime,	Rugen’in	hücresini	incelemişti	ve	Sör	Addam’ın	altın	pelerinlileri tekrar	incelemişti. </p>
<p class="calibre1">“Evet,	Majesteleri,”	dedi	Qyburn,	“fakat	o	pis	kokulu	lazımlığın	altında,	küçük	bir	boşluğun	üstünü kapatan	gevşek	bir	taş	olduğunu	da	biliyor	musunuz?	Bir	adamın,	bulunmasını	istemediği	değerli	şeylerini saklayabileceği	gibi	bir	yer?” </p>
<p class="calibre1">“Değerli	 şeyler?”	 Bu	 yeniydi.	 “Sikke	 mi	 demek	 istiyorsun?”	 Cersei	 en	 başından	 beri,	 Tyrion’ın gardiyanı	satın	aldığından	şüpheleniyordu. </p>
<p class="calibre1">“Kuşkusuz	öyle.	Bulduğumda	çukur	boştu	elbette.	Rugen	kaçarken,	haksızca	edinilmiş	hazinesini	de</p>
<p class="calibre1">götürmüştür	mutlaka.	Fakat	meşalemle	çukurun	üstüne	çömeldiğimde	pırıldayan	bir	şey	gördüm	ve	o	şeyi çıkarana	kadar	toprağı	kazdım.”	Qyburn	avcunu	açtı.	“Bir	altın	sikke.” </p>
<p class="calibre1">Altındı,	 evet.	 Fakat	 Cersei	 sikkeyi	 eline	 aldığı	 anda	 yanlış	 olduğunu	 anladı.  <i class="calibre4">Çok	 küçük</i>,	 diye düşündü,  <i class="calibre4">çok	ince. </i>	 Sikke	 eskiydi	 ve	 aşınmıştı.	 Bir	 yüzünde	 bir	 kralın	 profili	 ve	 öteki	 yüzünde	 bir	 el	 izi vardı.	“Bu	ejderha	değil.” </p>
<p class="calibre1">“Değil,”	 diye	 onayladı	 Qyburn.	 “Bu	 sikke	 Fetih’ten	 önce	 basılmış	 Majesteleri.	 Sikkenin	 üstündeki kral,	On	ikinci	Garth.	El	de	Gardener	Hanedanının	arması.” </p>
<p class="calibre1"> <i class="calibre4">Yüksek	 Bahçe’nin	 Gardener	 Hanedanı. </i>	 Cersei	 elini	 kapatıp	 sikkeyi	 sıktı.  <i class="calibre4">Bu	 ne	 çeşit	 bir	 ihanet</i>? </p>
<p class="calibre1">Mace	Tyrell,	Tyrion’ın	yargıçlarından	biriydi	ve	yüksek	sesle	onun	ölümünü	istemişti.  <i class="calibre4">Bu	bir	hile	miydi? </i></p>
<p class="calibre1"> <i class="calibre4">Tyrell	 bütün	 o	 zaman	 boyunca	 Iblis’le	 birlikte	 hareket	 etmiş	 ve	 Lord	 Tywin’in	 ölümünü	 planlamış</i></p>
<p class="calibre1"> <i class="calibre4">olabilir	 mi? </i>	 Tywin	 Lannister	 mezardayken,	 Lord	 Tyrell,	 Kral	 Eli	 olmak	 için	 aşikâr	 bir	 seçenekti	 ama buna	rağmen...	“Bundan	kimseye	bahsetmeyeceksin.” </p>
<p class="calibre1">“Majesteleri	 ketumiyetime	 güvenebilir.	 Bir	 paralı	 asker	 grubuyla	 birlikte	 at	 süren	 her	 adam	 dilini tutmayı	öğrenir,	aksi	takdirde	dilini	uzun	zaman	ağzında	tutamaz.” </p>
<p class="calibre1">“Benimle	 birlikte	 olanlarla	 da	 öyle.”	 Kraliçe,	 sikkeyi	 kaldırdı.	 Bu	 konuyu	 daha	 sonra	 düşünecekti. </p>
<p class="calibre1">“Diğer	mesele	ne	oldu?”	“Sör	Gregor.”	Qyburn	omuzlarını	silkti.	“Emrettiğiniz	gibi	onu	muayene	ettim. </p>
<p class="calibre1">Yılan’ın	mızrağındaki	zehir,	mantikor	zehriydi.	Hayatım	üzerine	bahse	girerim.” </p>
<p class="calibre1">“Pycelle	öyle	olmadığını	söylüyor.	Lord	babama,	mantikor	zehrinin	kalbe	ulaştığı	anda	öldürdüğünü söylemişti.” </p>
<p class="calibre1">“Öldürür.	Lâkin	bu	zehir,	Dağ’ın	ölüm	süresini	uzatmak	amacıyla	bir	şekilde	koyultulmuş.” </p>
<p class="calibre1">“Koyultulmuş?  <i class="calibre4">Nasıl</i>	koyultulmuş?	Başka	bir	maddeyle	mi?”	“Majestelerinin	söylediği	gibi	olabilir fakat	 çoğu	 durumda,	 bir	 zehrin	 içine	 yabancı	 bir	 madde	 katmak	 zehrin	 etkisini	 azaltır.	 Sebep...	 doğal olmayabilir	diyebiliriz.	Bence	bir	efsun.” </p>
<p class="calibre1"> <i class="calibre4">Bu	 da	 Pycelle	 kadar	 aptal	 mı? </i>	 ‘Yani	 bana,	 Dağ’ın	 bir	  <i class="calibre4">kara	 büyü</i>	 yüzünden	 can	 çekiştiğini	 mi söylüyorsun?” </p>
<p class="calibre1">Qyburn	 kraliçenin	 sesindeki	 alayı	 duymazdan	 geldi.	 “Zehir	 yüzünden	 ölüyor	 ama	 ağır	 ağır	 ve muazzam	 bir	 ızdırap	 içinde.	 Onun	 acısını	 azaltma	 çabalarım	 Pycelle’inkiler	 kadar	 faydasız	 oldu. </p>
<p class="calibre1">Korkarım	ki	Sör	Gregor	haşhaş	sütüne	ziyadesiyle	alıştı.	Yaveri,	Dağ’ın	kör	edici	baş	ağrıları	çektiğini	ve haşhaş	 sütünü,	 normal	 adamların	 bira	 içtiği	 gibi	 içtiğini	 söylüyor.	 Neticede,	 Dağ’ın	 damarları	 baştan ayağa	siyaha	döndü,	idrarı	irinle	bulanıklaştı	ve	zehir,	adamın	böğründe	benim	yumruğum	kadar	büyük	bir delik	açtı.	Doğruyu	söylemek	gerekirse,	Dağ’ın	hâlâ	hayatta	olması	bir	mucize.” </p>
<p class="calibre1">“Cüssesi,”	 dedi	 Cersei	 kaşlarını	 çatarak.	 “Gregor	 çok	 iri	 bir	 adam.	 Aynı	 zamanda	 çok	 aptal	 bir adam.	 Görünüşe	 göre	 ne	 zaman	 ölmesi	 gerektiğini	 bilemeyecek	 kadar	 aptal.”	 Kadehi	 kaldırdı,	 Senelle tekrar	 doldurdu.	 “Çığlıkları	 Tommen’ı	 korkutuyor.	 Bir	 gece	 beni	 bile	 uyandırdı.	 Bana	 sorarsan	 Ilyn</p>
<p class="calibre1"><a id="p79"></a>Payne’i	çağırma	vaktimiz	geldi	de	geçti	bile.” </p>
<p class="calibre1">“Majesteleri,”	 dedi	 Qyburn.	 “Sör	 Gregor’u	 zindanlara	 taşıyabilirim.	 Oradayken	 çığlıkları	 sizi rahatsız	etmez,	ben	de	onunla	daha	rahat	ilgilenebilirim.” </p>
<p class="calibre1">“Onunla	ilgilenmek	mi?”	Cersei	güldü.	“Bırak	da	onunla	Sör	Ilyn	ilgilensin.” </p>
<p class="calibre1">“Eğer	arzunuz	buysa	Majesteleri,”	dedi	Qyburn,	“ama	bu	zehir...	bu	zehirle	ilgili	daha	çok	şey	bilmek faydalı	olabilir,	olmaz	mı?	Bir	şövalyeyi	öldürmek	için	bir	şövalye	gönder,	bir	okçuyu	öldürmek	için	bir okçu,	 sıradan	 insanlar	 böyle	 söyler.	 Kara	 sanatlarla	 mücadele	 etmek	 için...”	 Cümlesini	 bitirmedi	 ama kraliçeye	gülümsedi. </p>
<p class="calibre1"> <i class="calibre4">Pycelle	değil,	bu	kadarı	gayet	açık. </i>	Kraliçe	merakla	adamı	tarttı.	“Hisar	zincirini	neden	aldı?” </p>
<p class="calibre1">“Özlerinde,	 aliüstatların	 tümü	 korkaktır.	 Marwyn	 onlara	 gri	 koyunlar	 der.	 Ben	 en	 az	 Ebrose	 kadar mahir	 bir	 şifacıydım	 ama	 ondan	 daha	 iyi	 olmaya	 hevesliydim.	 Hisar’ın	 adamları,	 dört	 yüz	 yıl	 boyunca, yaşamın	tabiatını	anlamak	için	ölülerin	bedenlerini	açtılar.	Ben	ölümün	tabiatını	anlamak	istiyordum,	bu yüzden	canlıların	bedenlerini	açtım.	Bu	suç	için	gri	koyunlar	tarafından	ayıplandım	ve	sürgün	edildim... </p>
<p class="calibre1">ama	ben,	yaşamın	ve	ölümün	tabiatını	Eski	Şehir’deki	her	adamdan	daha	iyi	anlarım.” </p>
<p class="calibre1">“Anlar	mısın?”	Bu	Cersei’nin	ilgisini	çekmişti.	“Pekâlâ.	Dağ	şenindir.	Onunla	ne	istiyorsan	yap	ama çalışmalarını	kara	hücrelerde	sürdür.	Öldüğünde	adamın	başını	bana	getir.	Babam	onu	Dorne’a	söz	verdi. </p>
<p class="calibre1">Prens	 Doran,	 Dağ’ı	 bizzat	 öldürmeyi	 tercih	 ederdi	 ama	 bu	 hayatta	 hepimizi	 hayal	 kırıklıkları	 yaşamak zorundayız.” </p>
<p class="calibre1">“Çok	 iyi	 Majesteleri.”	 Qyburn	 boğazını	 temizledi.	 “Lâkin	 Pycelle	 kadar	 iyi	 tedarikli	 değilim.	 Bazı araç	 gereçler	 almalıyım...”	 “Lord	 Gyles’a,	 sana	 ihtiyaçlarını	 karşılayacak	 miktarda	 altın	 vermesini söyleyeceğim.	Kendine	yeni	giysiler	de	al.	Bit	Çukuru’ndan	çıkıp	gelmiş	gibi	görünüyorsun.”	Cersei,	ona ne	 kadar	 güvenebileceğini	 merak	 ederek	 adamın	 gözlerini	 inceledi.	 “Bu	 duvarların	 ötesine... </p>
<p class="calibre1">çalışmaların...	hakkında	tek	laf	giderse	başının	dertte	olacağını	söylememe	gerek	var	mı?” </p>
<p class="calibre1">“Hayır	Majesteleri.”	Qyburn	güven	verici	bir	şekilde	gülümsedi.	“Sırlarınız	benimle	güvende.” </p>
<p class="calibre1">Adam	gittiğinde	Cersei	kendine	bir	kadeh	sert	şarap	doldurdu	ve	içkisini	pencerenin	yanında,	avluda uzayan	gölgeleri	izleyerek	ve	sikkeyi	düşünerek	içti.  <i class="calibre4">Menzil’den	gelen	altın. </i>	Lord	Tywin’i	öldürmek	için rüşvet	almadıysa,	bir	ast	gardiyanın	neden	Menzil’den	gelmiş	sikkesi	olurdu? </p>
<p class="calibre1">Cersei	ne	kadar	uğraşırsa	uğraşsın,	o	aptal	yarım	gülümsemeyi	ve	cesetten	gelen	ufuneti	hatırlamadan Lord	 Tywin’in	 yüzünü	 aklına	 getiremiyordu.	 Bu	 işin	 arkasında	 da	 Tyrion’ın	 olup	 olmadığını	 merak	 etti. </p>
<p class="calibre1"> <i class="calibre4">Tıpkı	 Tyrion	 gibi	 küçük	 ve	 zalim	 bir	 gülümsemeydi. </i>	 Pycell,	 Tyrion’ın	 maşası	 olabilir	 miydi?  <i class="calibre4">Tyrion</i> <i class="calibre4">yaşlı	adamı	kara	hücrelere	göndermişti	ve	o	hücrelerin	sorumluluğu	Rugen’deydi, </i>	diye	hatırladı.	Bütün ipler,	Cersei’nin	hiç	hoşlanmadığı	bir	şekilde	düğümleniyordu.  <i class="calibre4">Yeni	Yüce	Rahip	de	Tyrion’ın	köpeği	ve</i> <i class="calibre4">babamın	zavallı	bedeni	geceden	sabaha	kadar	onun	himayesindeydi. </i></p>
<p class="calibre1">Tam	 güneş	 batarken	 Sör	 Kevan	 geldi;	 yüzü	 kadar	 kasvetli,	 kömür	 rengi	 yün	 bir	 takım	 giymişti.	 Sör Kevan,	 bütün	 Lannisterlar	 gibi	 beyaz	 tenli	 ve	 sarışındı	 ama	 elli	 beş	 yaşında	 saçlarının	 neredeyse tamamını	 kaybetmişti.	 Kimse	 onun	 için	 alımlı	 diyemezdi.	 Kaim	 beliyle,	 düşük	 omuzlarıyla,	 kısa	 tıraş</p>
<p class="calibre1">edilmiş	 sarı	 sakallarının	 gizleyemediği	 kare	 şekilli	 sivri	 çenesiyle,	 Cersei’ye	 yaşlı	 bir	 çoban	 köpeğini anımsatıyordu...	ama	sadık	ve	yaşlı	bir	çoban	köpeği	tam	olarak	Cersei’nin	ihtiyaç	duyduğu	şeydi. </p>
<p class="calibre1">Pancar,	ekmek,	az	pişmiş	sığır	eti	ve	bir	sürahi	Dorne	kırmızısından	oluşan	basit	bir	akşam	yemeği yediler.	Sör	Kevan	çok	az	konuştu	ve	şarap	kadehine	hemen	hemen	hiç	dokunmadı.  <i class="calibre4">Çok	fazla	düşünüyor</i>, diye	karar	verdi	Cersei.  <i class="calibre4">Kederini	unutması	için	çalışması	gerek. </i></p>
<p class="calibre1">Sofra	kaldırıldıktan	ve	hizmetkârlar	çekildikten	sonra	Cersei	bunu	Kevan’a	söyledi.	“Babamın	sana ne	kadar	güvendiğini	biliyorum	amca.	Şimdi	aynı	şeyi	ben	yapmalıyım.” </p>
<p class="calibre1">“Bir	El’e	ihtiyacın	var,”	dedi	Sör	Kevan,	“ve	Jaime	seni	reddetti.” </p>
<p class="calibre1"> <i class="calibre4">Açık	 sözlü.	 Pekâlâ. </i>	 “Jaime...	 Babamın	 ölümü	 yüzünden	 öyle	 şaşkındım	 ki	 ne	 söylediğimi</p>
<p class="calibre1"><a id="p80"></a>bilmiyordum.	 Jaime	 yiğittir	 ama	 bir	 parça	 aptaldır,	 dürüst	 olalım.	 Tommen’ın	 daha	 tecrübeli	 bir	 adama ihtiyacı	var.	Daha	yaşlı	bir	adama.” </p>
<p class="calibre1">“Mace	Tyrell	daha	yaşlı.” </p>
<p class="calibre1">Cersei’nin	 burun	 delikleri	 genişledi.	 “Asla.”	 Kraliçe,	 alnına	 düşen	 saçları	 geri	 itti.	 “Tyrelller hadlerini	aştılar.” </p>
<p class="calibre1">“Mace	 Tyrell’i	 El’in	 yaparsan	 aptallık	 etmiş	 olursun,”	 diye	 kabul	 etti	 Sör	 Kevan,	 “ama	 onu	 bir düşmana	 dönüştürmek	 daha	 büyük	 aptallık	 olur.	 Fener	 Salonu’nda	 ne	 olduğunu	 duydum.	 Mace,	 bu	 çeşit meseleleri	 herkesin	 önünde	 konuşmaması	 gerektiğini	 bilmeliydi.	 Buna	 rağmen,	 onu	 sarayın	 yarısının önünde	utandırarak	akılsızlık	ettin.” </p>
<p class="calibre1">“Konseyde	 bir	 Tyrell’e	 daha	 katlanmaktan	 iyidir.”	 Amcasının	 tekdiri	 Cersei’yi	 rahatsız	 etmişti. </p>
<p class="calibre1">“Rosby	kifayetli	bir	hazine	başı	olacak.	Adamın	oymalı	ve	ipek	perdeli	arabasını	gördün;	o	kadar	zengin bir	 adam	 altın	 bulmakta	 zorlanmaz.	 El	 meselesine	 gelince...	 babamın	 başladığı	 işi	 bitirmek	 için,	 onun bütün	düşüncelerini	paylaşan	kardeşinden	daha	uygun	biri	var	mıdır?”	“Her	adam	güvenebileceği	birine ihtiyaç	duyar.	Tywin	bana	sahipti,	bir	zamanlar	da	annene.” </p>
<p class="calibre1">“Babam	 onu	 çok	 sevdi.”	 Cersei,	 babasının	 yatağındaki	 ölü	 fahişeyi	 düşünmek	 istemiyordu.	 “Artık birlikte	olduklarını	biliyorum.” </p>
<p class="calibre1">“Öyle	olması	için	dua	ediyorum.”	Sör	Kevan,	cevap	vermeden	önce	uzun	bir	süre	kraliçenin	yüzünü</p>
<p class="calibre1">inceledi.	“Benden	çok	fazla	şey	istiyorsun	Cersei.” </p>
<p class="calibre1">“Babamın	istediğinden	fazlasını	değil.” </p>
<p class="calibre1">“Yorgunum.”	Sör	Kevan	şarap	kadehine	uzandı	ve	bir	yudum	aldı.	“İki	yıldır	görmediğim	bir	karım, </p>
<p class="calibre1">ardından	yas	tutacağım	ölü	bir	oğlum,	evlenecek	ve	lord	olacak	bir	başka	oğlum	var.	Darry	Kalesi	tekrar güçlü	kılınmalı,	yanık	araziler	en	baştan	sürülmeli	ve	ekilmeli.	Lancel’in	benim	yardımıma	ihtiyacı	var.” </p>
<p class="calibre1">“Tommen’ın	olduğu	gibi.”	Cersei,	Kevan’ı	tatlı	sözlerle	kandırmak	zorunda	kalacağını	hiç	düşünmemişti. </p>
<p class="calibre1"> <i class="calibre4">Babama	asla	naz	yapmazdı. </i>	“Diyarın	sana	ihtiyacı	var.” </p>
<p class="calibre1">“Diyar.	Evet.	Ve	Lannister	Hanedanı.”	Kevan	tekrar	şarabını	yudumladı.	“Pekâlâ.	Burada	kalacağım</p>
<p class="calibre1">ve	Majestelerine	hizmet	edeceğim...” </p>
<p class="calibre1">Cersei,	“Çok	güzel,”	diyerek	konuşmaya	başladı	ama	Sör	Kevan	sesini	yükseltti	ve	onu	susturdu. </p>
<p class="calibre1">“...beni	hem	El,	hem	de	vekil	ilan	edip	Casterly	Kayası’na	dönmen	şartıyla.” </p>
<p class="calibre1">Bir	an	için,	Cersei	amcasına	bakmaktan	başka	bir	şey	yapamadı.	“Vekil	 <i class="calibre4">benim” </i>	diye	hatırlattı. </p>
<p class="calibre1">“Öyleydin.	 Tywin	 senin	 bu	 rolü	 devam	 ettirmeni	 istemiyordu.	 Seni	 Kaya’ya	 geri	 göndermek	 ve yeniden	evlendirmekle	ilgili	planlarını	bana	anlattı.” </p>
<p class="calibre1">Cersei	öfkesinin	kabardığını	hissediyordu.	“Bunlardan	bahsetti,	evet.	Ve	ben	ona	yeniden	evlenmek istemediğimi	söyledim.” </p>
<p class="calibre1">Sör	Kevan	etkilenmemişti.	“Kararın	tekrar	evlenmemekse	seni	buna	zorlamam.	Lâkin	diğer	meseleye</p>
<p class="calibre1">gelince...	sen	artık	Casterly	Kayası	Leydisi’sin.	Senin	yerin	orası.” </p>
<p class="calibre1"> <i class="calibre4">Bu	 ne	 cüret</i>?	 diye	 bağırmak	 istedi	 Cersei.	 Bunun	 yerine,	 “Ben	 aynı	 zamanda	 Vekil	 Kraliçe’yim. </p>
<p class="calibre1">Benim	yerim	oğlumun	yanı,”	dedi. </p>
<p class="calibre1">“Baban	böyle	düşünmüyordu.” </p>
<p class="calibre1">“Babam	öldü.” </p>
<p class="calibre1">“Beni	kedere	ve	bütün	diyarı	hüzne	boğarak.	Gözlerini	aç	ve	etrafına	bak	Cersei.	Krallık	harabeye döndü.	Tywin	işleri	yoluna	koyabilirdi	ama...” </p>
<p class="calibre1">“İşleri	 <i class="calibre4">ben</i>	yoluna	koyacağım!”	Cersei	ses	tonunu	yumuşattı.	“Senin	yardımınla	amca.	Eğer	bana	da babama	ettiğin	gibi	sadakatle	hizmet	edersen...” </p>
<p class="calibre1">“Sen	baban	değilsin.	Ve	Tywin’in	meşru	vârisi	olarak	kabul	ettiği	kişi	her	daim	Jaime’ydi.” </p>
<p class="calibre1"> <i class="calibre4">“Jaime... </i>	 Jaime	 yemin	 etti.	 Jaime	 asla	 düşünmüyor,	 o	 her	 şeye	 ve	 herkese	 gülüyor.	 O	 aklına	 ne</p>
<p class="calibre1"><a id="p81"></a>gelirse	söylüyor.	Jaime	yakışıklı	bir	aptal.” </p>
<p class="calibre1">“Ve	buna	rağmen,	Kral	Eli	makamı	için	ilk	tercihin	oydu.	Bu	durumda	sen	nesin	Cersei?” </p>
<p class="calibre1">“Sana	söyledim;	keder	yüzünden	hastaydım,	düşünmedim...” </p>
<p class="calibre1">“Düşünmedin,”	 diyerek	 onayladı	 Sör	 Kevan.	 “İşte	 bu	 yüzden	 Casterly	 Kayası’na	 dönmeli	 ve	 kralı, düşünenlerle	birlikte	bırakmalısın.” </p>
<p class="calibre1"> <i class="calibre4">“Kral	benim	oğlum! </i>” </p>
<p class="calibre1">“Evet,”	dedi	Sör	Kevan	“ve	Joffrey’de	gördüklerimden	anlıyorum	ki,	yetersiz	bir	hükümdar	olduğun</p>
<p class="calibre1">kadar	yetersiz	bir	annesin.” </p>
<p class="calibre1">Cersei,	şarap	kadehinin	muhtevasını	amcasının	yüzüne	boşalttı. </p>
<p class="calibre1">Sör	Kevan	son	derece	vakur	bir	asaletle	ayağa	kalktı.	“Majesteleri.”	Yanağından	süzülen	şarap,	kısa tıraş	edilmiş	sakallarındaki	damladı.	“Müsaadenizle,	çekilebilir	miyim?” </p>
<p class="calibre1">“Sen	 hangi	 hakla	  <i class="calibre4">bana</i>	 şartlar	 sunmaya	 kalkışıyorsun?	 Babamın	 hane	 şövalyelerinden	 daha	 öte değilsin.” </p>
<p class="calibre1">“Benim	 arazilerim	 yok,	 bu	 doğru.	 Fakat	 belli	 gelirlerim	 ve	 bir	 kenara	 koyduğum	 sikke	 sandıklarım var.	Babam	vefat	ettiğinde	hiçbir	çocuğunu	unutmadı	ve	Tywin	iyi	hizmetin	karşılığını	vermeyi	bilirdi.	İki yüz	 şövalye	 besliyorum	 ve	 gerekirse	 bu	 sayıyı	 iki	 katma	 çıkarabilirim.	 Sancağımı	 takip	 edecek hürsüvariler	 var,	 paralı	 askerler	 tutacak	 altına	 da	 sahibim.	 Beni	 hafife	 almazsanız	 akıllılık	 edersiniz Majesteleri...	beni	düşmanınız	yapmazsanız	daha	da	akıllıca	davranmış	olursunuz.” </p>
<p class="calibre1">“Beni	 <i class="calibre4">tehdit</i>	mi	ediyorsun?” </p>
<p class="calibre1">“Size	 tavsiye	 veriyorum.	 Vekilliği	 bana	 teslim	 etmeyecekseniz,	 beni	 Casterly	 Kayasının	 kale kumandanı	yapın	ve	Mathis	Rowan’i	ya	da	Randyll	Tarly’yi	Kral	Eli	ilan	edin.” </p>
<p class="calibre1"> <i class="calibre4">İkisi	de	Tyrell	sancak	beyleri. </i>	Bu	öneri	Cersei’yi	sözsüz	bıraktı.  <i class="calibre4">Amcam	satın	mı	alındı</i>?	diye	merak etti.  <i class="calibre4">Lannister	Hanedanına	ihanet	etmek	için	Tyrell	altını	mı	aldı</i>? </p>
<p class="calibre1">“Mathis	 Rowan	 mantıklı,	 sağduyulu	 ve	 sevilen	 bir	 adam,”	 diye	 devam	 etti	 Sör	 Kevan	 kayıtsızca. </p>
<p class="calibre1">“Randyll	Tarly	diyardaki	en	iyi	savaşçı.	Barış	zamanı	için	kötü	bir	El,	lâkin	Tywin	Lannister	ölüyken	bu savaşı	bitirmek	için	Tarly’den	daha	uygun	bir	adam	yok.	Eğer	onun	sancak	beylerinden	birini	El	olarak seçersen	 Lord	 Tyrell	 gücenmez.	 Hem	 Tarly	 hem	 de	 Rowan	 ehil	 ve...  <i class="calibre4">sadık</i>	 adamlar,	 ikisinden	 birini	 El ilan	edersen	Tyrell	şenindir.	Kendini	güçlendirmiş	ve	Yüksek	Bahçe’yi	zayıflatmış	olursun,	buna	rağmen Mace	 büyük	 ihtimalle	 sana	 teşekkür	 eder.”	 Omuzlarını	 silkti.	 “Benim	 tavsiyem	 bu,	 ister	 al	 ister	 alma. </p>
<p class="calibre1">İstersen	 Ay	 Oğlan’ı	 El	 ilan	 edebilirsin,	 umurumda	 değil.	 Benim	 ağabeyim	 öldü	 kadın.	 Onu	 eve götüreceğim.” </p>
<p class="calibre1"> <i class="calibre4">Hain, </i>	diye	düşündü	Cersei.  <i class="calibre4">Dönek. </i>	Mace	Tyrell’in	Sör	Kevan’a	ne	kadar	ödediğini	merak	etti.	“Sana en	çok	ihtiyacı	olduğu	sırada	kralını	terk	ediyorsun,”	dedi	amcasına.	“Tommen’ı	terk	ediyorsun.” </p>
<p class="calibre1">“Tommen’ın	annesi	var.”	Sör	Kevan’ın	yeşil	gözleri	Cersei’nin	gözleriyle	buluştu.	Çenesinin	altında son	 bir	 damla	 şarap	 titredi,	 sonunda	 düştü.	 Bir	 an	 duraksadıktan	 sonra,	 yumuşak	 bir	 sesle,	 “Evet,”	 diye ekledi	Sör	Kevan,	“sanırım	babası	da.” </p>
<p class="calibre1"><b class="calibre3">	</b></p>
<p class="calibre1"><a id="p82"></a><b class="calibre3">JAIME</b></p>
<p class="calibre1">Baştan	 aşağı	 beyazlar	 içinde	 olan	 Sör	 Jaime	 Lannister,	 babasının	 cenaze	 teskeresinin	 yanında duruyordu.	Beş	parmağı,	altın	bir	kılıcın	kabzasının	etrafında	kıvrılmıştı. </p>
<p class="calibre1">Akşam	 karanlığı	 çökerken,	 Yüce	 Baelor	 Septi’nin	 içi	 loş	 ve	 ürkütücüydü.	 Günün	 son	 ışığı	 yüksek pencerelerden	içeri	giriyor	ve	Yedi’nin	devasa	heykellerini	kırmızı	bir	kasvete	boyuyordu.	Derin	gölgeler septin	 çapraz	 satımlarında	 toplanır	 ve	 mermer	 zeminde	 sessizce	 sürünürken,	 tanrıların	 mihraplarında kokulu	mumlar	titreşiyordu.	Son	yas	tutanlar	septten	ayrılırken	akşam	dualarının	yankıları	azaldı. </p>
<p class="calibre1">Diğerleri	gittiğinde	Balon	Swann	ve	Loras	Tyrell	kaldı.	“Kimse	yedi	gün	ve	yedi	gece	boyunca	nöbet tutamaz,”	dedi	Sör	Balon.	“En	son	ne	zaman	uyudunuz	lordum?” </p>
<p class="calibre1">“Lord	babam	sağken,”	dedi	Jaime. </p>
<p class="calibre1">“Bu	gece	sizin	yerinize	nöbet	tutmama	izin	verin,”	diye	önerdi	Sör	Loras. </p>
<p class="calibre1">“O	senin	baban	değildi.”  <i class="calibre4">Onu	sen	öldürmedin.	Ben	öldürdüm.	Onu	öldüren	arbalet	okunu	Tyrion</i></p>
<p class="calibre1"> <i class="calibre4">salmış	olabilir	ama	Tyrion’ı	salan	bendim. </i>	“Beni	yalnız	bırakın.” </p>
<p class="calibre1">“Lordum	nasıl	emrederse,”	dedi	Swann.	Sör	Loras	tartışmayı	devam	ettirecekmiş	gibi	görünüyordu</p>
<p class="calibre1">ama	Sör	Balon	delikanlıyı	kolundan	tuttu	ve	uzaklaştırdı.	Jaime	onların	gittikçe	hafifleyen	ayak	seslerini dinledi.	Sonra	mumların,	kristallerin	ve	ölümün	mide	bulandırıcı	tatlı	kokusunun	içinde,	tekrar	babasıyla yalnız	kaldı.	Zırhının	ağırlığı	yüzünden	sırtı	sancıyordu	ve	bacakları	uyuşmuştu.	Duruşunu	biraz	değiştirdi ve	 altın	 kılıcın	 etrafındaki	 parmaklarını	 kastı.	 Kılıcı	 savuramıyordu	 ama	 tutabiliyordu.	 Kayıp	 eli zonkluyordu.	 Bu	 neredeyse	 komikti.	 Kaybettiği	 elinde,	 ona	 kalan	 bedeninde	 olduğundan	 daha	 fazla	 his vardı. </p>
<p class="calibre1"> <i class="calibre4">Elim	bir	kılıca	aç.	Birini	öldürmem	gerek.	Başlangıç	olarak	Varys’i	ama	önce	altında	saklandığı</i> <i class="calibre4">kayayı	bulmalıyım. </i>	“Hadıma	onu	bir	gemiye	götürmesini	emrettim,	senin	yatak	odana	değil,”	dedi	cesede. </p>
<p class="calibre1">“Kan...	 Tyrion’ın	 ellerinde	 olduğu	 kadar	 onun	 ellerinde.”  <i class="calibre4">Kan,	 benim	 ellerimde	 olduğu	 kadar	 onun</i> <i class="calibre4">ellerinde, </i>	demek	istemişti	ama	kelimeler	boğazında	sıkışmıştı.  <i class="calibre4">Varys	ne	yaptıysa,	benim	yüzümden	yaptı. </i></p>
<p class="calibre1">Jaime	 o	 gece	 hadımın	 odasında	 beklemişti;	 sonunda	 küçük	 kardeşinin	 ölmesine	 müsaade	 etmemeye karar	 verdiğinde.	 Beklerken	 tek	 eliyle	 hançerini	 bilemişti,	 taşa	 sürtünen	 çeliğin	 sesinde	 tuhaf	 bir	 huzur bulmuştu.	Ayak	seslerini	duyduğunda	kapının	yanında	durmuştu.	Varys,	pudra	ve	lavanta	kokusuyla	içeri girmişti.	Jaime	adamın	 arkasına	geçmiş,	dizlerinin	 arkasını	tekmelemiş	ve	 göğsüne	çökmüştü.	 Hançerini hadımın	 yumuşak	 ve	 beyaz	 çenesinin	 altına	 dayamış,	 adamın	 başını	 yukarı	 çekmişti.	 “Ah	 Lord	 Varys,” </p>
<p class="calibre1">demişti	nezaketle,	“seninle	burada	karşılaşmak	ne	hoş.” </p>
<p class="calibre1">“Sör	Jaime?”	demişti	hadım	nefes	nefese.	“Beni	korkuttunuz.” </p>
<p class="calibre1">“Amacım	buydu.”	Jaime	hançeri	büktüğünde,	bıçaktan	kan	damlaları	süzülmüştü.	“Kardeşimi,	kafası</p>
<p class="calibre1">Sör	Ilyn	tarafından	kesilmeden	önce	hücresinden	çıkarmama	yardım	edebileceğini	düşünüyordum.	Çirkin bir	kafa,	seni	temin	ederim,	lâkin	kardeşimin	sadece	bir	kafası	var.” </p>
<p class="calibre1">“Evet...	pekâlâ...	eğer...	hançeri	çekerseniz...	evet,	nazikçe,	lordum	nasıl	memnun	olacaksa,	nazikçe, ah,	 yaralandım...”	 Hadım	 boğazına	 dokunmuş	 ve	 parmaklarındaki	 kanı	 görünce	 hayretle	 bakakalmıştı. </p>
<p class="calibre1">“Kendi	kanımı	görmekten	oldum	olası	tiksinmişimdir.” </p>
<p class="calibre1">“Birazdan	tiksinecek	daha	çok	şeyin	olacak,	eğer	bana	yardım	etmezsen.” </p>
<p class="calibre1">Varys	oturur	duruma	gelmek	için	çırpınmıştı.	“Kardeşiniz...	eğer	İblis	esrarlı	bir	şekilde	hücresinden kaybolursa,	so-sorular	sorulur.	Ha-hayatım	için	endişe	ederim.” </p>
<p class="calibre1">“Hayatın	bana	ait.	Bildiğin	sırlar	benim	umurumda	değil.	Tyrion	ölürse	sen	de	fazla	yaşamazsın,	sana söz	 veriyorum.”	 “Ah.”	 Hadım,	 parmaklarındaki	 kanı	 emmişti.	 “Korkunç	 bir	 şey	 istiyorsunuz...	 sevgili kralımızı	katleden	İblis’i	serbest	bırakmak.	Yoksa	onun	masum	olduğuna	mı	inanıyorsunuz?” </p>
<p class="calibre1">“Masum	 ya	 da	 suçlu,”	 demişti	 Jaime	 aptal	 gibi,	 “bir	 Lannister	 borcunu	 mutlaka	 öder.”	 Kelimeler</p>
<p class="calibre1"><a id="p83"></a>kolay	gelmişti. </p>
<p class="calibre1">Jaime	o	zamandan	beri	uyumamıştı.	Kardeşini	görebiliyordu	şimdi;	meşale	ışığı	yüzünü	aydınlatırken burun	kökünün	altından	sırıtan	cüceyi.	Cüce,	melanetle	kalınlaşmış	bir	sesle,	“Seni	zavallı	aptal	kör	sakat ahmak,”	 diye	 hırlamıştı.	 “Cersei	 yalancı	 fahişenin	 teki.	 Lancel’le,	 Osmund	 Karakazan’la	 ve	 ihtimal	 Ay Oğlan’la	 yatıyordu.	 Ve	 ben,	 olduğumu	 söyledikleri	 canavarın	 ta	 kendisiyim.	 Evet,	 senin	 o	 habis	 oğlunu öldürdüm.” </p>
<p class="calibre1"> <i class="calibre4">Babamızı	 öldürmeye	 niyetli	 olduğunu	 hiç	 söylemedi.	 Söyleseydi	 onu	 durdururdum.	 O	 zaman	 ben</i> <i class="calibre4">akraba	katili	olurdum,	o	değil. </i></p>
<p class="calibre1">Jaime,	Varys’in	nerede	saklandığını	merak	etti.	Muhbir	başı	akıllılık	etmiş	ve	dairesine	dönmemişti, Kızıl	 Kale’de	 yapılan	 aramada	 da	 ortaya	 çıkmamıştı.	 Hadım,	 tuhaf	 sorulara	 cevap	 vermek	 için kalmaktansa,	Tyrion’la	birlikte	gemiye	binmiş	olabilirdi.	Eğer	öyleyse,	o	ikisi	şu	anda	açık	denizdeydi, bir	kadırganın	kamarasında	bir	matara	Arbor	altınını	paylaşıyorlardı. </p>
<p class="calibre1"> <i class="calibre4">Eğer	 kardeşim</i>,  <i class="calibre4">Varys’i	 de	 öldürüp	 adamın	 cesedini	 kalenin	 altında	 çürümeye	 bırakmadıysa. </i></p>
<p class="calibre1">Orada,	 Varys’in	 kemikleri	 bulunmadan	 önce	 yıllar	 geçebilirdi.	 Jaime	 aşağıya	 bir	 düzine	 muhafız indirmişti;	 meşaleler,	 ipler	 ve	 fenerlerle.	 Saatler	 boyunca	 dönemeçli	 koridorları,	 dar	 boşlukları,	 saklı kapıları,	 gizli	 basamakları	 ve	 mutlak	 karanlığa	 inen	 merdiven	 bacalarını	 kolaçan	 etmişlerdi.	 Jaime’nin kendisini	 böyle	 büsbütün	 sakat	 hissettiği	 zamanlar	 azdı.	 Bir	 adam,	 iki	 eli	 olduğu	 zaman	 birçok	 şeyi çantada	keklik	görüyordu.	Mesela	merdivenleri.	Jaime	için	emeklemek	bile	kolay	değildi;	emeklemek	için iki	diz	ve	iki	 <i class="calibre4">el</i>	gerekiyordu.	Jaime	diğer	adamlar	gibi,	basamakları	tırmanırken	meşale	de	taşıyamıyordu. </p>
<p class="calibre1">Ve	hepsi	bir	hiç	uğrunaydı.	Sadece	karanlık,	toz	ve	fareler	bulmuşlardı.  <i class="calibre4">Ve	 aşağıda	 pusuya	 yatmış</i></p>
<p class="calibre1"> <i class="calibre4">ejderhalar. </i>	Jamie,	demir	ejderhanın	ağzındaki	kömürlerin	kasvetli,	turuncu	ışıltısını	hatırladı.	Maltız,	bir düzine	tünelin	birleştiği	bir	merdiven	bacasının	dibindeki	bir	odayı	ısıtıyordu.	Jaime	zeminde,	Targaryen Hanedanı’nın	 üç	 başlı	 ejderhasının	 siyah	 ve	 kırmızı	 taşlardan	 yapılmış	 mozaiğini	 bulmuştu.  <i class="calibre4">Seni</i> <i class="calibre4">tanıyorum	 Kral	 Katili</i>,	 der	 gibiydi	 canavar.  <i class="calibre4">Ben	 her	 zaman	 buradaydım,	 senin	 bana	 gelmeni</i> <i class="calibre4">bekliyordum. </i>	 Ve	 Jaime	 o	 sesi	 tanıyor	 gibiydi;	 bir	 zamanlar	 Ejderha	 Kayası	 Prensi	 Rhaegar’a	 ait	 olan demir	tonlar. </p>
<p class="calibre1">Jaime’nin,	Kızıl	Kale’nin	avlusunda	Rhaegar’la	vedalaştığı	gün	hava	rüzgârlıydı.	Prens	gece	siyahı zırhını	 kuşanmıştı,	 göğüs	 kalkanında	 yakutlardan	 yapılmış	 üç	 başlı	 ejderha	 vardı.	 “Majesteleri,”	 diye yalvarmıştı	 Jaime,	 “bu	 defa	 kralı	 korumak	 için	 Darry’nin	 ya	 da	 Sör	 Barristan’ın	 kalmasına	 izin	 verin. </p>
<p class="calibre1">Onların	pelerinleri	de	benimki	kadar	beyaz.” </p>
<p class="calibre1">Prens	Rhaegar	başını	iki	yana	sallamıştı.	“Benim	soylu	babam,	senin	babandan,	kuzenimiz	Robert’tan korktuğundan	fazla	korkuyor.	Lord	Tywin’in	ona	zarar	verememesi	için	seni	yanında	tutmak	istiyor.	Böyle bir	zamanda,	ondan	bu	kol	değneğini	almaya	cesaret	edemem.” </p>
<p class="calibre1">Jaime’nin	 öfkesi	 boğazına	 yürümüştü.	 “Ben	 bir	 kol	 değneği	 değilim.	 Ben	 Kral	 Muhafızlarının şövalyesiyim.” </p>
<p class="calibre1">“O	hâlde	kralı	koru,”	diye	çıkışmıştı	Sör	Jon	Darry.	“O	pelerini	giydiğinde,	itaat	edeceğine	dair	söz verdin.” </p>
<p class="calibre1">Rhaegar,	 elini	 Jaime’nin	 koluna	 koymuştu.	 “Şu	 mücadele	 bittiğinde	 konseyi	 toplamak	 niyetindeyim. </p>
<p class="calibre1">Değişiklikler	 yapılacak.	 Bunu	 uzun	 zaman	 önce	 yapmak	 istiyordum	 ama...	 neyse,	 yürünmemiş	 yollardan bahsetmenin	bir	faydası	yok.	Döndüğümde	konuşacağız.” </p>
<p class="calibre1">Bunlar,	 Rhaegar	 Targaryen’ın	 Jaime’ye	 söylediği	 son	 sözlerdi.	 Kapıların	 dışında	 bir	 ordu toplanmıştı,	bir	diğeri	de	Üç	Dişli	Mızrak’a	inmişti.	Ejderha	Kayası	Prensi	atma	binmiş,	siyah	miğferini takmış	ve	felaketine	doğru	gitmişti. </p>
<p class="calibre1"> <i class="calibre4">Bildiğinden	 daha	 haklıydı.	 Mücadele	 bittiğinde	 değişiklikler	 yapıldı. </i>	 “Aerys,	 beni	 yakınında tutarsa	 ona	 hiçbir	 zarar	 gelmeyeceğini	 düşünüyordu,”	 dedi	 Jaime	 cesede.	 “Bu	 gülünç	 değil	 mi?”	 Lord</p>
<p class="calibre1"><a id="p84"></a>Tywin	de	aynı	şekilde	düşünüyordu	sanki;	gülümsemesi	eskisinden	genişti.  <i class="calibre4">Ölü	olmaktan	keyif	alıyormuş</i></p>
<p class="calibre1"> <i class="calibre4">gibi	görünüyor. </i></p>
<p class="calibre1">Tuhaftı	ama	Jaime	keder	hissetmiyordu.  <i class="calibre4">Gözyaşlarım	nerede?	Öfkem	nerede? </i>	Jaime	Lannister	hiçbir zaman	öfkeden	yoksun	olmamıştı.	“Baba,”	dedi	cesede,	“bana,	gözyaşlarının	bir	erkeğin	zayıflığına	işaret ettiğini	söyleyen	şendin,	yani	senin	için	ağlamamı	bekleyemezsin.” </p>
<p class="calibre1">O	 sabah,	 cenaze	 teskeresinin	 önünden	 geçmek	 için	 bin	 lord	 ve	 leydi	 gelmişti,	 öğleden	 sonra	 da binlerce	 sıradan	 insan.	 İnsanlar	 ağır	 kıyafetler	 giymiş	 ve	 vakur	 ifadeler	 takınmıştı	 ama	 Jaime	 pek çoğunun,	 bu	 büyük	 adamın	 devrildiğini	 görmekten	 içten	 içe	 keyif	 aldığını	 biliyordu.	 Batıda	 bile,	 Lord Tywin	 sevilen	 bir	 adam	 olmaktan	 çok	 saygı	 duyulan	 biri	 olmuştu	 ve	 Kral	 Toprakları	 İşgal’i	 hâlâ hatırlıyordu. </p>
<p class="calibre1">Bütün	 yas	 tutanların	 içinde	 en	 perişan	 görünen	 kişi	 Yüce	 Üstat	 Pycelle’di.	 İkinci	 ayinden	 sonra, gizlice	 cesedi	 incelerken,	 “Altı	 krala	 hizmet	 ettim,”	 demişti	 Jaime’ye,	 “ama	 burada	 tanıdığım	 en	 büyük adam	yatıyor.	Asla	taç	takmadı	ama	Lord	Tywin	bir	kralın	olması	gereken	her	şeydi.” </p>
<p class="calibre1">Pycelle,	 sakalı	 olmadan	 sadece	 yaşlı	 değil	 çelimsiz	 de	 görünüyordu.	 Bir	 parçanı,	 seni	 sen	 yapan parçayı	kaybetmenin	ne	demek	olduğunu	bilen	Jaime,  <i class="calibre4">onu	tıraş	etmek	Tyrion’ın	yapabileceği	en	zalimce</i> <i class="calibre4">şeydi, </i>	diye	düşündü.	Eskiden	Pycelle’in	sakalı	fevkaladeydi;	kar	gibi	beyaz	ve	kuzu	yünü	gibi	yumuşaktı, üstadın	yanaklarıyla	çenesini	kaplayan	ve	neredeyse	kemerine	kadar	sarkan	görkemli	bir	uzantıydı.	Yüce Üstat,	vaaz	verirken	sakalını	sıvazlamayı	alışkanlık	hâline	getirmişti.	Sakalı	ona	bilge	bir	hava	veriyor	ve her	 türlü	 nahoş	 şeyi	 gizliyordu:	 Yaşlı	 adamın	 çenesinin	 altındaki	 sarkık	 deriyi,	 sürekli	 sızlanan	 küçük ağzını,	 eksik	 dişlerini,	 siğillerini,	 kırışıklıklarını	 ve	 sayısız	 yaşlılık	 lekesini.	 Pycelle	 kaybettiği	 sakalı tekrar	uzatmaya	çalışıyordu	ama	başarılı	değildi.	Adamın	kırışık	yanaklarında	biten	püskülvari	tüyler	öyle inceydi	ki	Jaime	bunların	altındaki	lekeli	pembe	deriyi	görebiliyordu. </p>
<p class="calibre1">“Sör	 Jaime,	 şu	 hayatta	 korkunç	 şeyler	 gördüm,”	 demişti	 yaşlı	 adam.	 “Savaşlar,	 mücadeleler,	 son derece	 menfur	 cinayetler...	 Şehrin	 yarısı	 ve	 Hisar’ın	 dörtte	 üçü	 vebaya	 kurban	 gittiğinde,	 ben	 Eski Şehir’de	çocuktum.	Lord	Hightower	limandaki	bütün	gemileri	yaktı,	kapıları	kapattı	ve	kaçmaya	çalışan herkesin	 öldürülmesini	 emretti;	 erkek,	 kadın	 ya	 da	 yeni	 doğmuş	 bebek.	 Veba	 salgını	 bittiğinde	 lordu öldürdüler.	Tam	da	limanı	yeniden	açtığı	gün	atından	aşağı	çektiler	ve	boğazını	kestiler,	genç	oğlunu	da katlettiler.	Bugün	bile,	cahil	Eski	Şehir	onun	adını	duyduğunda	tükürür	ama	Quenton	Hightower	yapılması gereken	şeyi	yapmıştı.	Babanız	da	öyle	bir	adamdı.	Yapılması	gereken	şeyi	yapan	bir	adam.” </p>
<p class="calibre1">“Kendinden	bu	kadar	memnun	görünmesinin	sebebi	bu	mu?” </p>
<p class="calibre1">Cesetten	 yükselen	 buhar	 Pycelle’in	 gözlerini	 yaşanmıştı.	 “Deri...	 deri	 kururken	 kaslar	 gerilir	 ve dudakları	 yukarı	 çeker.	 Bu	 bir	 gülümseme	 değil,	 sadece...  <i class="calibre4">kuruma, </i>	 hepsi	 bu.”	 Yaşlı	 adam	 gözlerini kırpıştırıp	gözyaşlarını	geri	göndermişti.	“Beni	bağışlayın.	Çok	yorgunum.”	Pycelle,	asasına	dayanıp	ağır adımlarla	septten	ayrılmıştı.  <i class="calibre4">Bu	da	ölüyor, </i>	diye	fark	etmişti	Jaime.  <i class="calibre4">Cersei’nin	 ona	 işe	 yaramaz	 demesi</i> <i class="calibre4">boşuna	değil. </i></p>
<p class="calibre1">Gerçi	 Jaime’nin	 tatlı	 kardeşi,	 sarayın	 yarısının	 işe	 yaramaz	 ya	 da	 hain	 olduğunu	 düşünüyordu; Pycelle,	 Kral	 Muhafızları,	 Tyrelller,	 bizzat	 Jaime...	 hatta,	 cellât	 olarak	 hizmet	 veren	 sessiz	 şövalye	 Sör Ilyn	 Payne.	 Adam,	 Kral	 Adaleti	 sıfatıyla	 zindanlardan	 sorumluydu,	 bir	 dili	 olmadığı	 için	 zindanların idaresini	 büyük	 ölçüde	 emrindeki	 adamlara	 bırakmıştı	 ama	 buna	 rağmen,	 Cersei,	 Tyrion’ın	 firarı	 için Payne’i	 suçlamıştı.	 Az	 kalsın,  <i class="calibre4">benim	 marifetimdi,	 onun	 değil, </i>	 diyecekti	 Jaime.	 Bunu	 yapmak	 yerine, Rennifer	 Derinsu	 isimli	 yaşlı	 ve	 kambur	 ast	 gardiyandan	 alabileceği	 bütün	 cevapları	 alacağına	 dair	 söz vermişti. </p>
<p class="calibre1">Jaime	 tarafından	 sorgulandığında,	 “Bunun	 ne	 çeşit	 bir	 isim	 olduğunu	 merak	 ettiğinizi	 görüyorum,” </p>
<p class="calibre1">demişti	 adam.	 “Eski	 bir	 isim,	 bu	 doğru.	 Böbürlenmek	 istemem	 ama	 damarlarımda	 asil	 bir	 kan	 var. </p>
<p class="calibre1">Köklerim	 bir	 prensese	 dayanıyor.	 Hikâyeyi,	 ben	 delikanlıyken	 babam	 anlatmıştı.”	 Lekeli	 kafasına	 ve</p>
<p class="calibre1"><a id="p85"></a>çenesindeki	 beyaz	 kıllara	 bakılırsa,	 Derinsu	 uzun	 yıllardır	 delikanlı	 değildi.	 “O	 prenses,	 Bakire Zindanının	 en	 güzel	 hazinesiymiş.	 Lord	 Oakenfist,	 başka	 biriyle	 evli	 olmasına	 rağmen,	 kalbini	 prensese kaptırmış.	Prenses,	lorddan	olma	oğluna,	piçlere	verilen	‘Su’	ismini	vermiş.	Oğlan	büyümüş	ve	kudretli bir	 şövalye	 olmuş.	 Şövalyenin	 kendi	 oğlu	 da	 şövalye	 olmuş	 ve	 şövalye,	 insanlar	 oğlunun	 gayrimeşru doğmadığını	bilsin	diye	‘Su’	adının	önüne	‘Derin’i	koymuş.	Yani,	benim	içimde	bir	parça	ejderha	var.” </p>
<p class="calibre1">“Evet,	 az	 kalsın	 seni	 Fatih	 Aegon’la	 karıştırıyordum,”	 demişti	 Jaime.	 “Su,”	 Karasu	 Koyu	 civarlarında sıkça	rastlanan	bir	piç	adıydı;	Derinsular’ın	kökleri	bir	prensese	değil,	büyük	ihtimalle	önemsiz	bir	hane şövalyesine	dayanıyordu.	“Gel	gör	ki	senin	kökenlerinden	daha	ivedi	endişelerim	var.” </p>
<p class="calibre1">Derinsu	başını	eğmişti.	“Kayıp	tutsak.” </p>
<p class="calibre1">“Ve	kayıp	gardiyan.” </p>
<p class="calibre1">“Rugen,”	 diyerek	 tamamlamıştı	 yaşlı	 adam.	 “Ast	 gardiyanlardan	 biri.	 Üçüncü	 kademeden</p>
<p class="calibre1">sorumluydu,	 kara	 hücrelerden.”	 “Bana	 onu	 anlat,”	 demek	 zorunda	 kalmıştı	 Jaime.  <i class="calibre4">Lanet	 olası	 bir	 fars</i> <i class="calibre4">oyunu. </i>	Derinsu	bilmiyor	olsa	da,	Jaime,	Rugen’in	kim	olduğunu	gayet	iyi	biliyordu. </p>
<p class="calibre1">“Bakımsız,	tıraşsız,	pes	sesli	bir	adamdı.	Ondan	hiç	hoşlanmazdım,	itiraf	ediyorum.	On	iki	yıl	önce ilk	 geldiğimde	 Rugen	 buradaydı.	 Kral	 Aerys’ten	 beri	 görevdeymiş.	 Zindanlara	 çok	 nadir	 uğradığını söylemem	gerek.	Raporlarımda	bu	husustan	bahsettim	lordum.	Emin	olun	bahsettim.	Asil	kan	taşıyan	bir adam	olarak	size	yemin	ederim.” </p>
<p class="calibre1"> <i class="calibre4">Şu	asil	kandan	bir	kez	daha	bahsedersen	birazını	dökebilirim, </i>	diye	düşünmüştü	Jaime.	“O	raporları kim	gördü?” </p>
<p class="calibre1">“Belli	raporlar	hazine	başına	gitti,	diğerleri	de	muhbir	başına.	Baş	gardiyan	ve	Kral	Adaleti	bütün raporları	 gördü.	 Zindanlarda	 hep	 böyle	 olmuştur.”	 Derinsu	 burnunu	 kaşımıştı.	 “Rugen,	 gerektiği zamanlarda	 burada	 oluyordu	 lordum.	 Bunu	 söylemek	 gerek.	 Kara	 hücreler	 az	 kullanılır.	 Sizin	 küçük kardeşinizden	önce	bir	süre	için	Yüce	Üstat	Pycelle	buradaydı,	ondan	önce	de	vatan	haini	Stark.	Üç	kişi daha	 vardı,	 sıradan	 adamlar,	 ama	 Lord	 Stark	 onları	 Gece	 Nöbetçilerine	 verdi.	 O	 üçünü	 serbest bırakmanın	 iyi	 olmadığını	 düşündüm	 ama	 evraklar	 usule	 uygun	 düzenlenmişti.	 Bir	 raporda	 bundan	 da bahsettim,	emin	olabilirsiniz.” </p>
<p class="calibre1">“Uyuyakalan	gardiyanlardan	bahset.” </p>
<p class="calibre1">“Gardiyanlar?”	Derinsu	burnunu	çekmişti.	“Onlar	gardiyan	değildi.	Sadece	zindancıydılar.	Kraliyet yirmi	zindancı	için	maaş	ödüyor	lordum,	lâkin	benim	burada	olduğum	süre	içinde	hiçbir	zaman	on	ikiden fazla	 zindancımız	 olmadı.	 Ayrıca,	 altı	 ast	 gardiyanımızın	 olması	 gerek,	 her	 kademede	 iki	 adam,	 fakat sadece	üç	kişi	var.” </p>
<p class="calibre1">“Sen	ve	diğer	iki	adam?” </p>
<p class="calibre1">Derinsu	 tekrar	 burnunu	 çekmişti.	 “Ben	 ast	 gardiyanların	  <i class="calibre4">şefiyim</i>	 lordum.	 Ast	 gardiyanların üstündeyim.	 Sayıları	 tutmakla	 yükümlüyüm.	 Eğer	 lordum	 defterlerime	 göz	 gezdirmek	 isterse,	 bütün rakamların	doğru	olduğunu	görür.”	Derinsu,	önünde	açık	duran	deri	kaplı	büyük	deftere	başvurmuştu.	“Şu anda,	 kardeşinize	 ek	 olarak	 ilk	 kademede	 dört	 ve	 ikinci	 kademede	 bir	 tutsağımız	 var.”	 Adam	 yüzünü buruşturmuştu.	 “Kardeşiniz	 kaçtı	 tabii.	 Doğru.	 Onu	 defterden	 çıkarayım.”	 Bir	 kalem	 almış	 ve	 ucunu açmaya	başlamıştı. </p>
<p class="calibre1"> <i class="calibre4">Altı	tutsak</i>,	diye	düşünmüştü	Jaime	yüzünü	ekşiterek,  <i class="calibre4">biz	 yirmi	 zindancı,	 altı	 ast	 gardiyan,	 bir	 baş</i></p>
<p class="calibre1"> <i class="calibre4">gardiyan	ve	bir	Kral	Adaleti	için	maaş	öderken. </i>	“Şu	iki	zindancıyı	sorgulamak	istiyorum.” </p>
<p class="calibre1">Rennifer	Derinsu	kalemini	 açmayı	bırakmış	ve	 kuşkuyla	Jaime’ye	bakmıştı.	 “Onları	sorgulamak	mı lordum?” </p>
<p class="calibre1">“Beni	duydun.” </p>
<p class="calibre1">“Duydum	lordum,	elbette	duydum	ama...	lordum	kimi	isterse	sorgular,	bu	doğru,	sorgulayamayacağım</p>
<p class="calibre1">söylemek	 benim	 haddim	 değil.	 Fakat	 sör,	 cüretimi	 bağışlayın,	 adamların	 cevap	 vereceğini	 sanmıyorum. </p>
<p class="calibre1"><a id="p86"></a>Onlar	öldü	lordum.” </p>
<p class="calibre1"> <i class="calibre4">“Öldü? </i>	Kimin	emriyle?” </p>
<p class="calibre1">“Sanırım	bizzat	sizin...	belki	de	kralın?	Sormadım.	Kral	Muhafızlarını	sorgulamak	bana	düşmez.” </p>
<p class="calibre1">Jaime’nin	yarasına	tuz	basılmıştı;	Cersei,	kendi	kahrolası	işini	yaptırmak	için	Jaime’nin	adamlarını kullanmıştı,	onları	ve	kıymetli	Karakazanlar’ı. </p>
<p class="calibre1">Jaime	 daha	 sonra,	 kan	 ve	 ölüm	 kokan	 bir	 zindanda,	 “Sizi	 kafasız	 aptallar,”	 diye	 hırlamıştı	 Boros Blount	ve	Osmund	Karakazan’a.	“Ne	yaptığınızı	sanıyordunuz?” </p>
<p class="calibre1">“Bize	söylenen	şeyden	fazlasını	değil	lordum.”	Sör	Boros,	Jaime’den	daha	kısaydı	ama	daha	ağırdı. </p>
<p class="calibre1">“Majesteleri’nin	emriydi.	Kız	kardeşinizin.” </p>
<p class="calibre1">Sör	 Osmund	 başparmağını	 kemerine	 geçirmişti.	 “Onların	 sonsuza	 kadar	 uyumasını	 istedi. </p>
<p class="calibre1">Kardeşlerim	ve	ben	bu	isteği	yerine	getirdik.” </p>
<p class="calibre1"> <i class="calibre4">Getirdiniz. </i>	Cesetlerden	biri,	bir	masaya	yüzüstü	devrilmişti	ama	adamın	kafasının	altında	şarap	değil kan	gölü	vardı.	İkinci	zindancı,	kaburgalarının	arasına	bir	kılıç	girmeden	önce,	oturduğu	sıradan	kalkmayı ve	hançerini	çekmeyi	başarmıştı.	Onun	sonu	daha	uzun	ve	daha	pis	olmuştu.  <i class="calibre4">Varys’e	bu	firarda	kimsenin</i> <i class="calibre4">zarar	görmemesini	söylemiştim</i>,	diye	düşünmüştü	Jaime.  <i class="calibre4">Ama	bunu	kardeşlerime	söylemeliydim. </i>	“Yanlış</p>
<p class="calibre1">yapmışsınız	sör.” </p>
<p class="calibre1">Sör	Osmund	omuz	silkmişti.	“Kimse	onları	özlemeyecek.	Bahse	girerim	ki	cinayette	onların	da	rolü</p>
<p class="calibre1">vardı,	kaybolan	zindancının	yanı	sıra.” </p>
<p class="calibre1">Adama,  <i class="calibre4">hayır</i>,	diyebilirdi	Jaime.  <i class="calibre4">Varys,	onları	uyutmak	için	şaraplarına	ilaç	kattı. </i>	“Eğer	öğleyse, ağızlarından	gerçeği	alabilirdik...”  <i class="calibre4">Lancel’le,	Osmund	Karakazan’la	ve	ihtimal	Ay	Oğlanla	yatıyordu... </i></p>
<p class="calibre1">“Kuşkucu	 bir	 tabiatım	 olsaydı,	 o	 iki	 zindancının	 asla	 sorgulanmamasını	 sağlamak	 için	 acele	 ettiğinizi düşünebilirdim.	Onları	bu	işteki	rolünüzü	örtbas	etmek	için	mi	susturdunuz?” </p>
<p class="calibre1">“Bizim	 rolümüz	 mü?”	 Karakazan	 boğulur	 gibi	 olmuştu.	 “Bizim	 bütün	 yaptığımız,	 kraliçenin	 emrini yerine	getirmekti.	Yeminli	Kardeş’iniz	olarak	söylüyorum.” </p>
<p class="calibre1">Jaime,	 hayalet	 parmakları	 seyirirken,	 “Osney	 ile	 Osfryd’i	 buraya	 getirin	 ve	 yaptığınız	 pisliği temizleyin,”	demişti.	“Ve	bundan	sonra,	kardeşim	birini	öldürmenizi	emrettiğinde	önce	bana	gelin.	Bunun dışında,	gözüme	görünmeyin	sör.” </p>
<p class="calibre1">Baelor	Septi’nin	loşluğunda,	kelimeler	Jaime’nin	kafasında	yankılanıyordu.	Yukarıdaki	pencerelerin tümü	 kararmıştı	 ve	 Jaime	 uzaktaki	 yıldızların	 belli	 belirsiz	 pırıltısını	 görebiliyordu.	 Güneş	 tamamen batmıştı.	 Kokulu	 mumlara	 rağmen	 ölümün	 ufuneti	 güçleniyordu.	 Koku,	 Jaime	 Lannister’a,	 Altın	 Diş’in altındaki	 geçidi	 hatırlattı;	 savaşın	 ilk	 gününde	 olağanüstü	 bir	 zafer	 kazandığı	 yeri.	 Mücadeleden	 sonraki sabah,	 kargalar	 hem	 galiplerin	 hem	 de	 mağlupların	 etini	 didiklemişti,	 bir	 zamanlar	 Üç	 Dişli	 Mızrak’ta Rhaegar	Targaryen’ı	didikledikleri	gibi.  <i class="calibre4">Bir	karga	bir	kralın	etiyle	beslenebiliyorken,	bir	tacın	değeri</i> <i class="calibre4">ne	kadar	olabilir	ki? </i></p>
<p class="calibre1">Jaime’nin	 şüphelerine	 göre,	 şimdi	 bile,	 yedi	 kulenin	 ve	 Baelor	 Septi’nin	 muazzam	 kubbesinin çevresinde	dolaşan	kargalar	vardı;	onlar	içeri	girmenin	bir	yolunu	ararken	siyah	kanatları	gece	havasını dövüyordu.  <i class="calibre4">Yedi	 Krallıktaki	 her	 karga	 sana	 saygılarını	 sunmalı	 baba.	 Onları	 gayet	 iyi	 doyurdun,</i> <i class="calibre4">Castamere’den	Karasu’ya	kadar. </i>	Bu	fikir	Lord	Tywin’i	memnun	etmişti;	lordun	gülümsemesi	biraz	daha genişlemişti.  <i class="calibre4">Lanet	olsun,	zifaf	gecesindeki	bir	damat	gibi	gülümsüyor. </i></p>
<p class="calibre1">Babasının	gülümsemesi	öyle	tuhaftı	ki	Jaime	yüksek	sesle	güldü. </p>
<p class="calibre1">Ses;	 çapraz	 sahınlarda,	 mahzen	 mezarlarda	 ve	 dua	 odalarında	 yankılandı,	 sanki	 duvarların	 içine defnedilmiş	 ölüler	 de	 gülüyordu.  <i class="calibre4">Neden	 olmasın?	 Katledilmesine	 yardım	 ettiğim	 babam	 için	 nöbet</i> <i class="calibre4">tutuyor	 olmam	 ve	 kaçmasına	 yardım	 ettiğim	 kardeşimi	 bulmaları	 için	 adamlar	 göndermem	 bir	 fars</i> <i class="calibre4">oyunundan	daha	saçma... </i>	Jaime,	Sör	Addam	Marbrand’a	İpek	Caddesini	araştırmasını	emretmişti.	“Her yatağın	 altına	 bak,	 kardeşimin	 genelevlere	 ne	 kadar	 düşkün	 olduğunu	 bilirsin.”	 Altın	 pelerinliler, </p>
<p class="calibre1"><a id="p87"></a>fahişelerin	eteklerinin	altını,	yataklarının	altından	daha	ilginç	bulurdu.	Jaime	bu	beyhude	arayıştan	kaç	piç çocuk	doğacağını	merak	etti. </p>
<p class="calibre1">İstemeden	Tarth’lı	Brienne’i	düşündü.  <i class="calibre4">Aptal,	inatçı,	çirkin	fahişe. </i>	Kızın	nerede	olduğunu	merak	etti. </p>
<p class="calibre1"> <i class="calibre4">Baba,	 ona	 kuvvet	 ver. </i>	 Bu	 neredeyse	 bir	 duaydı...	 ama	 Jaime	 tanrıya	 mı	 yalvarıyordu?	 Septin	 karşı tarafında,	altın	yaldızlı	heykeli	mum	ışığıyla	pırıldıyan	Yukarıdaki	Baba’ya	mı	yoksa	önünde	yatan	cesede mi	dua	ediyordu?  <i class="calibre4">Ne	fark	eder?	ikisi	de	hiç	dinlemedi. </i>	Kılıç	tutacak	yaşa	geldiğinden	bu	yana,	Jaime’nin tanrısı	 Savaşçı’ydı.	 Diğer	 adamlar	 baba,	 oğul,	 koca	 olabilirdi	 ama	 kılıcı	 saçları	 kadar	 altın	 olan	 Jaime Lannister	asla.	O,	savaşçıydı	ve	hayatı	boyunca	olacağı	tek	şey	buydu. </p>
<p class="calibre1"> <i class="calibre4">Cersei’ye	gerçeği	söylemeli	ve	küçük	kardeşimizi	hücresinden	çıkaran	kişinin	ben	olduğumu	itiraf</i> <i class="calibre4">etmeliyim. </i>	Gerçek,	Tyrion’la	çok	işe	yaramıştı	neticede.  <i class="calibre4">Senin	habis	oğlunu	öldürdüm	ve	şimdi	babanı</i> <i class="calibre4">öldürmeye	gidiyorum. </i>	Jaime,	karanlığın	içinde	gülen	İblis’i	duyabiliyordu.	Bakmak	için	kafasını	çevirdi ama	duyduğu,	kendi	kahkahasının	yankısıydı.	Gözlerini	kapadı	ve	aynı	anda	açtı. </p>
<p class="calibre1"> <i class="calibre4">Uyumamalıyım. </i>	 Uyursa	 rüya	 görürdü.	 Ah,	 Tyrion	 nasıl	 da	 kıs	 kıs	 gülüyordu...  <i class="calibre4">yalancı	 fahişe... </i></p>
<p class="calibre1"> <i class="calibre4">Lancel’le	ve	Osmund	Karakazan’la	yatıyor... </i></p>
<p class="calibre1">Gece	yarısı,	yüzlerce	rahip	ibadet	etmek	için	sıra	hâlinde	içeri	girerken,	Baba	Kapısının	menteşeleri gıcırdadı.	 Bazı	 rahipler	 gümüş	 dokuma	 cübbeler	 giymiş	 ve	 En	 Mütedeyyinleri	 işaret	 eden	 kristal	 taçlar takmışlardı.	Daha	mütevazı	kardeşler	kristallerini	boyunlarındaki	sırımlara	asmış	ve	beyaz	cübbelerinin bellerine	 yedi	 bükümlü	 kemerler	 sarmışlardı,	 bükümlerin	 her	 biri	 farklı	 renkteydi.	 Manastırdan	 çıkan beyaz	 rahibeler	 Anne	 Kapısı’ndan	 içeri	 girdi;	 yan	 yana	 yürüyen	 yedi	 rahibe	 yumuşak	 sesle	 ilahi söylüyordu.	Sessiz	rahibeler	tek	sıra	hâlinde	Yabancı	Basamaklarından	indi.	Ölümün	hizmetkârları	griler giyinmişti,	başları	kapalı	ve	yüzleri	peçeliydi;	sadece	gözleri	görünüyordu.	Kahverengi,	hardal	sarısı,	gri, hatta	boyanmamış	kaba	yünden	cübbeler	giyen	ve	bellerine	kendir	sicimler	takan	bir	grup	kardeş	de	boy gösterdi.	Bazılarının	boynunda	Demirci’nin	demir	çekici	vardı,	bazıları	da	yalvarma	kâseleri	taşıyordu. </p>
<p class="calibre1">Mütedeyyinlerin	 hiçbiri	 Jaime’yi	 önemsemedi.	 Tanrının	 yedi	 suretini	 onurlandırmak	 için	 yedi mihrabın	 her	 birinde	 dua	 ederek	 septi	 dolaştılar.	 Her	 tanrıya	 bir	 dua	 okudular,	 hepsine	 bir	 ilahi söylediler.	Sesleri	tatlı	ve	vakur	bir	tonla	yükseldi.	Jaime	dinlemek	için	gözlerini	kapadı	ama	sallanmaya başlayınca	hemen	açtı.  <i class="calibre4">Düşündüğümden	daha	yorgunum. </i></p>
<p class="calibre1">Jaime’nin	son	nöbetinden	bu	yana	yıllar	geçmişti.  <i class="calibre4">Üstelik	o	zamanlar	daha	gençtim,	on	beş	yaşında</i> <i class="calibre4">bir	 delikanlıydım. </i>	 O	 vakit	 zırh	 giymemişti;	 sadece	 düz,	 beyaz	 bir	 tunik.	 Geceyi	 geçirdiği	 sept,	 Yüce Sept’in	 yedi	 çapraz	 şahmından	 hiçbirinin	 üçte	 biri	 kadar	 bile	 büyük	 değildi.	 Jaime,	 kılıcını	 Savaşçı’nın dizlerine	 koymuş,	 zırhını	 heykelin	 ayaklarının	 dibine	 bırakmış	 ve	 mihrabın	 önündeki	 taş	 zeminde	 diz çökmüştü.	 Şafak	 söktüğünde	 dizleri	 yaralı	 ve	 kanlıydı.	 “Bütün	 şövalyeler	 kanamak	 zorundadır	 Jaime,” </p>
<p class="calibre1">demişti	 Sör	 Arthur	 Dayne	 onu	 gördüğünde.	 “Kan,	 sadakatimizin	 mührüdür.”	 Şafakta	 Jaime’nin	 omzuna dokunmuştu;	 solgun	 kılıç	 öyle	 keskindi	 ki,	 o	 hafif	 dokunuş	 bile	 Jaime’nin	 tuniğini	 kesip	 geçmişti,	 Jaime tekrar	kanamıştı.	Kanadığını	hiç	hissetmemişti.	Bir	çocuk	diz	çökmüştü,	bir	şövalye	ayağa	kalkmıştı.  <i class="calibre4">Genç</i> <i class="calibre4">Aslan,	Kral	Katili	değil. </i></p>
<p class="calibre1">Ama	bu	çok	uzun	zaman	önceydi	ve	o	çocuk	ölmüştü. </p>
<p class="calibre1">Jaime	ayinin	ne	zaman	bittiğini	söyleyemezdi.	Belki	de	ayakta	uyumuştu.	Mütedeyyinler	sıra	hâlinde dışarı	çıkarken,	Yüce	Sept	bir	kez	daha	sessizliğe	gömüldü.	Mumlar,	karanlıkta	yanan	bir	yıldız	duvarıydı ama	 hava	 ölüm	 kokuyordu.	 Jaime,	 altın	 kılıcını	 tutuş	 şeklini	 değiştirdi.	 Belki	 de	 Sör	 Loras’in	 nöbeti devralmasına	izin	vermeliydi.  <i class="calibre4">Cersei	bundan	nefret	ederdi. </i>	Çiçek	Şövalyesi	hâlâ	yarı	çocuktu,	kibirli	ve küstahtı,	fakat	çocuğun	içinde	büyük	olmak	ve	Beyaz	Kitap’a	yakışır	başarılar	kazanmak	vardı. </p>
<p class="calibre1">Bu	nöbet	bittiğinde	Beyaz	Kitap	bekliyor	olacaktı,	Jaime’nin	sayfası	sessiz	bir	tekdirle	açılacaktı.	O</p>
<p class="calibre1"> <i class="calibre4">kitabı	 yalanlarla	 doldurmak-tansa	 kahrolası	 parçalara	 ayırırım. </i>	 Ama	 yalan	 söylemeyecekse,	 Jaime gerçeklerden	başka	ne	yazabilirdi? </p>
<p class="calibre1"><a id="p88"></a>Önünde	bir	kadın	duruyordu. </p>
<p class="calibre1">Onun	 ne	 kadar	 ıslanmış	 olduğunu	 gördüğünde,  <i class="calibre4">yine	 yağmur	 yağıyor, </i>	 diye	 düşündü	 Jaime.	 Sular kadının	 pelerininden	 süzülüyor	 ve	 ayaklarının	 dibinde	 birikiyordu.  <i class="calibre4">Buraya	 nasıl	 geldi?	 İçeri	 girdiğini</i> <i class="calibre4">duymadım. </i>	 Kadın	 bir	 meyhane	 hizmetçisi	 gibi	 giyinmişti;	 etekleri	 aşınmış	 ağır	 yün	 pelerini,	 kötü	 bir şekilde	 alacalı	 kahverengilere	 boyanmıştı.	 Bir	 başlık	 kadının	 yüzünü	 gizliyordu	 ama	 Jaime	 yeşil gözlerinde	dans	eden	mum	ışıklarını	görebiliyordu	ve	hareket	ettiğinde	onu	tanıdı. </p>
<p class="calibre1">“Cersei.”	Jaime	ağır	ağır	konuştu;	bir	rüyadan	uyanan	ve	hâlâ	nerede	olduğunu	merak	eden	bir	adam gibi.	“Vakit	ne?” </p>
<p class="calibre1">“Kurt	vakti.”	Cersei	başlığını	çıkardı	ve	yüzünü	buruşturdu.	“Belki	de	boğulmuş	kurt	vakti.”	En	tatlı hâliyle	gülümsedi.	“Sana	ilk	kez	bu	hâlde	geldiğim	zamanı	hatırlıyor	musun?	Sansar	Sokağı’nda,	kasvetli bir	handı.	Babamın	muhafızlarını	geçebilmek	için	hizmetkâr	kılığına	girmiştim.” </p>
<p class="calibre1">“Hatırlıyorum.	 Bofa	 Sokağıydı.”  <i class="calibre4">Benden	 bir	 şey	 istiyor. </i>	 “Bu	 saatte	 neden	 buradasın?	 Benden	 ne istiyorsun?”	 Jaime’nin	 son	 kelimesi	 sept	 boyunca	 yankılandı	 ve	 bir	 fısıltıya	 dönüşerek	 kayboldu.	 Jaime bir	an	için,	Cersei’nin	tek	isteğinin,	Jaime’nin	kollarındaki	huzur	olduğunu	ummaya	cesaret	etti. </p>
<p class="calibre1">“Sessiz	konuş.”	Cersei’nin	sesi	tuhaftı...	nefes	nefese,	neredeyse	korkmuş.	“Jaime,	Kevan	amca	beni geri	çevirdi.	El	olmayacak.	O...	ikimizi	biliyor.	Bu	kadarını	söyledi.” </p>
<p class="calibre1">“Geri	 mi	 çevirdi?”	 Bu	 Jaime’yi	 şaşırtmıştı.	 “Nasıl	 bilebilir?	 Stannis’in	 mektubunu	 okudu	 ama	 hiç kanıt...” </p>
<p class="calibre1"> <i class="calibre4">“Tyrion	biliyordu</i>,”	diye	hatırlattı	Cersei.	“O	habis	cücenin	kime,	neler	anlattığını	kim	söyleyebilir? </p>
<p class="calibre1">Kevan	amca	en	küçük	sorunumuz.	Yüce	Rahip...	şişman	rahip	öldüğünde	Tyrion	bu	adamı	taçlandırdı.	O</p>
<p class="calibre1">da	 biliyor	 olabilir.”	 Jaime’ye	 yaklaştı.	 “Tommen’in	 El’i	  <i class="calibre4">olmalısın. </i>	 Mace	 Tyrell’e	 güvenmiyorum.	 Ya babamın	 cinayetinde	 parmağı	 varsa?	 Belki	 Tyrion’la	 birlikte	 komplo	 kurmuştur.	 Belki	 de	 İblis,	 Yüksek Bahçe’ye	gidiyordur...” </p>
<p class="calibre1">“Gitmiyor.” </p>
<p class="calibre1">“Benim	 El’im	 ol,”	 diye	 yalvardı	 Cersei.	 “Yedi	 Krallık’a	 birlikte	 hükmedelim,	 bir	 kral	 ve	 kraliçe gibi.” </p>
<p class="calibre1">“Sen	Robert’in	kraliçesiydin.	Lâkin	benim	kraliçem	olmuyorsun.” </p>
<p class="calibre1">“Cesaret	edebilseydim	olurdum.	Ama	oğlumuz...”	“Tommen	benim	oğlum	değil,	Joffrey	de	değildi.” </p>
<p class="calibre1">Jaime’nin	sesi	sertti.	“Sen	onları	Robert’in	oğulları	yaptın.” </p>
<p class="calibre1">Cersei	 geri	 çekildi.	 “Beni	 her	 zaman	 seveceğine	 dair	 yemin	 ettin.	 Beni	 yalvartmak,	 beni	 sevmek demek	değil.” </p>
<p class="calibre1">Jaime,	Cersei’nin	üstündeki	korku	kokusunu,	cesedin	iğrenç	ufunetinin	arasından	bile	duyabiliyordu. </p>
<p class="calibre1">Kadını	 kollarının	 arasına	 almak	 ve	 öpmek	 istedi,	 yüzünü	 onun	 altın	 buklelerine	 gömmek	 ve	 onu	 hiç kimsenin	incitmeyeceğine	dair	söz	vermek...  <i class="calibre4">burada	olmaz</i>,	diye	düşündü,  <i class="calibre4">burada,	tanrıların	ve	babamın</i> <i class="calibre4">önünde	olmaz. </i>	“Hayır,”	dedi.	“Yapamam.	Yapmayacağım.” </p>
<p class="calibre1">“Sana	  <i class="calibre4">ihtiyacım</i>	 var.	 Diğer	 yarıma	 ihtiyacım	 var.”	 Jaime,	 yüksekteki	 pencerelere	 vuran	 yağmurun pıtırtısını	 duyabiliyordu.	 “Sen	 bensin,	 ben	 de	 şenim.	 Benimle	 olmana	 ihtiyacım	 var.  <i class="calibre4">İçimde</i>	 olmana ihtiyacım	var.	Lütfen	Jaime.  <i class="calibre4">Lütfen</i>.” </p>
<p class="calibre1">Jaime,	 Lord	 Tywin’in	 teskereden	 hiddetle	 kalkmadığından	 emin	 olmak	 için	 baktı	 ama	 babası kıpırtısız	 ve	 soğuk	 bir	 hâlde	 çürüyerek	 yatıyordu.	 “Ben	 muharebe	 meydanı	 için	 yaratıldım,	 bir	 konsey odası	için	değil.”  <i class="calibre4">Ve	şimdi	bunun	için	bile	yetersiz	olmam	mümkün. </i></p>
<p class="calibre1">Cersei,	 eski	 püskü	 kol	 yeniyle	 gözyaşlarını	 sildi.	 “Pekâlâ.	 Şayet	 istediğin	 muharebe	 meydanıysa, sana	 bunu	 vereceğim.”	 Başlığını	 öfkeyle	 yukarı	 çekti.	 “Gelmekle	 aptallık	 ettim.	 Seni	 daima	 sevmekle aptallık	ettim.”	Adımları	sessizliğin	içinde	gürültüyle	yankılandı	ve	mermer	zeminde	ıslak	izler	bıraktı. </p>
<p class="calibre1">Şafak,	 Jaime’yi	 neredeyse	 gafil	 avladı.	 Kubbedeki	 camlar	 aydınlanmaya	 başlarken;	 duvarlarda, </p>
<p class="calibre1"><a id="p89"></a>yerde	ve	sütunlarda	pırıldayan	gökkuşakları	Lord	Tywin’in	cesedini	renkli	ışıkların	sisiyle	yıkadı.	Kral Eli	 gözle	 görülür	 şekilde	 çürüyordu.	 Yüzü	 yeşilimsi	 bir	 renk	 almıştı,	 gözleri	 iyice	 çökmüş	 ve	 iki	 siyah çukura	 dönüşmüştü,	 yanaklarında	 derin	 çatlaklar	 açılmıştı.	 Altın	 ve	 kırmızı	 renkli	 olağanüstü	 zırhının eklem	yerlerinden	kötü	kokulu	beyaz	bir	sıvı	sızıyor	ve	lordun	bedeninin	altında	birikiyordu. </p>
<p class="calibre1">Çürümeyi	ilk	görenler,	şafak	ibadeti	için	septe	dönen	rahipler	oldu.	İlahilerini	söylediler,	dualarını ettiler	 ve	 yüzlerini	 buruşturdular.	 En	 Mütedeyyinlerden	 biri	 bayılacak	 gibi	 oldu	 ve	 septten	 çıkarılmak zorunda	 kaldı.	 Kısa	 zaman	 sonra,	 bir	 çırak	 sürüsü	 buhurdanlar	 sallayarak	 geldi;	 tütsüler	 havayı	 öyle yoğunlaştırdı	ki	cenaze	teskeresi	dumanların	içinde	kaybolmuş	gibi	göründü.	Gökkuşakları	parfüm	kokulu sisin	içinde	yok	oldu	fakat	Jaime’nin	öğürmek	istemesine	sebep	olan	şekerli	çürüme	kokusu	inatla	havada kaldı. </p>
<p class="calibre1">Septin	 kapıları	 açıldığında,	 içeri	 ilk	 girenlerin	 arasında	 Tyrelller	 vardı;	 mevkilerine	 uygun	 olan buydu.	 Margaery	 sarı	 güllerden	 oluşan	 büyük	 bir	 buket	 getirmişti.	 Gülleri	 Lord	 Tywin’in	 cenaze teskeresinin	ayak	tarafına	bıraktı	ama	birini	kendine	sakladı,	yerine	otururken	gülü	burnuna	tuttu.  <i class="calibre4">Yani	kız,</i> <i class="calibre4">güzel	 olduğu	 kadar	 akıllı.	 Tommen’in	 çok	 daha	 kötü	 bir	 kraliçesi	 olabilirdi. </i>	 Diğerlerinin	 olmuştu. </p>
<p class="calibre1">Margaery’nin	leydileri	kızın	misalini	takip	etti. </p>
<p class="calibre1">Cersei,	Tommen’la	birlikte	içeri	girmek	için,	diğerleri	yerlerine	oturana	kadar	bekledi.	Sör	Osmund Karakazan,	beyaz	mineli	zırhının	ve	beyaz	yün	pelerininin	içinde	kralla	kraliçenin	yanında	yürüyordu. </p>
<p class="calibre1">“<i class="calibre4">...Lancel’le,	Osmund	Karakazan’la	ve	ihtimal	Ay	Oğlanla	yatıyordu. </i></p>
<p class="calibre1">Jaime	 hamamda	 Karakazan’ı	 çıplak	 görmüştü.	 Adamın	 göğsündeki	 siyah	 kılları	 ve	 bacaklarının arasındaki	 sert	 çalılığı	 görmüştü.	 O	 göğsün,	 kardeşinin	 göğsüne	 dayandığını	 hayal	 etti;	 o	 kılların, Cersei’nin	göğüslerinin	pürüzsüz	derisine	sürtündüğünü.  <i class="calibre4">Cersei	bunu	yapmaz.	İblis	yalan	söyledi. </i>	 Örgü altın	 ve	 siyah	 tel	 düğümlendi,	 terli.	 Karakazanın	 dar	 popo	 yanakları,	 adamın	 kendini	 her	 ileri	 itişinde perçinlendi.	Jaime,	kardeşinin	inlemelerini	duyabiliyordu.  <i class="calibre4">Hayır.	Yalan. </i></p>
<p class="calibre1">Kırmızı	gözlü	ve	solgun	Cersei,	babasının	yanında	diz	çökmek	için	basamakları	çıktı,	Tommen’i	de</p>
<p class="calibre1">diz	 çökmeye	 zorladı.	 Tommen	 cesedi	 görünce	 irkildi	 ama	 geri	 çekilemeden	 önce	 annesi	 onun	 bileğini yakaladı.	“<i class="calibre4">Dua	et” </i>	diye	fısıldadı.	Tommen	denedi.	Fakat	kral	yalnızca	sekiz	yaşındaydı	ve	Lord	Tywin dehşet	 vericiydi.	 Çocuk,	 umutsuzca	 bir	 nefes	 aldıktan	 sonra	 hıçkırarak	 ağlamaya	 başladı.  <i class="calibre4">“Kes	 şunu!” </i></p>
<p class="calibre1">dedi	Cersei.	Tommen	başını	çevirdi,	iki	büklüm	oldu	ve	kusmaya	başladı.	Tacı	başından	düşerek	mermer zeminde	 yuvarlandı.	 Kraliçe	 tiksintiyle	 geri	 çekildi	 ve	 kral	 bir	 anda,	 sekiz	 yaşındaki	 bacaklarının	 izin verdiği	kadar	hızlıca	kapıya	doğru	koşmaya	başladı. </p>
<p class="calibre1">Karakazan	kralı	takip	etmek	için	dönerken,	“Sör	Osmund,	nöbeti	devralın,”	dedi	Jaime	sertçe.	Altın kılıcı	adama	uzattı	ve	kralın	peşinden	gitti.	Onu	Fener	Salonu’nda,	iki	düzine	şaşkın	rahibenin	bakışlarının altında	yakaladı.	“Özür	dilerim,”	diye	ağladı	Tommen.	“Yarın	sabah	daha	iyisini	yapacağım.	Annem,	bir kralın	yol	gösterici	olması	gerektiğini	söylüyor	ama	koku	midemi	bulandırdı.” </p>
<p class="calibre1"> <i class="calibre4">Bu	 işe	 yaramayacak.	 Çok	 fazla	 meraklı	 kulak	 ve	 izleyen	 göz	 var. </i>	 “Dışarı	 çıksak	 iyi	 olur Majesteleri.”	 Jaime	 çocuğu	 dışarı	 çıkardı;	 hava,	 Kral	 Topraklarının	 daha	 önce	 görmediği	 kadar	 taze	 ve temizdi.	Meydanın	çevresine,	atları	ve	arabaları	korumak	üzere	kırk	altın	pelerinli	yerleştirilmişti.	Jaime kralı	herkesten	iyice	uzağa	götürdü	ve	mermer	basamaklara	oturttu.	“Korkmadım,”	diye	ısrar	etti	çocuk. </p>
<p class="calibre1">“Koku	midemi	bulandırdı.	Sizinkini	bulandırmadı	mı?	O	kokuya	nasıl	dayanabiliyorsunuz	dayı,	sör?” </p>
<p class="calibre1"> <i class="calibre4">Vargo	 Hoat	 kolye	 olarak	 boynuma	 taktığında,	 çürüyen	 elimi	 kokladım. </i>	 “Bir	 adam	 mecbur kaldığında	pek	çok	şeye	dayanabilir,”	dedi	Jaime	oğluna.  <i class="calibre4">Kavrulan	bir	adamı	kokladım,	Kral	Aerys	onu</i> <i class="calibre4">kendi	 zırhının	 içinde	 pişiriyordu. </i>	 “Dünya	 dehşetle	 dolu	 Tommen.	 Onlarla	 savaşabilirsin,	 onlara gülebilirsin	ya	da	görmeden	bakarsın...	kendi	içine	saklanırsın.” </p>
<p class="calibre1">Tommen	düşündü.	“Ben...	eskiden,	bazen	kendi	içime	saklanırdım,”	diye	itiraf	etti,	“Joffy...” </p>
<p class="calibre1"> <i class="calibre4">“Joffrey.” </i>	Cersei,	Tommen’la	Jaime’nin	tepesinde	duruyordu.	Rüzgâr,	kadının	eteklerini	bacaklarına</p>
<p class="calibre1"><a id="p90"></a>yapıştırıyordu.	“Ağabeyinin	adı	 <i class="calibre4">Joffrey’</i> ydi.	O	beni	asla	böyle	utandırmazdı.” </p>
<p class="calibre1">“Utandırmak	istemedim.	Korkmadım	anne.	Sadece,	lord	baban	öyle	kötü	kokuyordu	ki...” </p>
<p class="calibre1">“Bana	 daha	 güzel	 koktuğunu	 mu	 sanıyorsun?	 Benim	 de	 burnum	 var.”	 Cersei	 çocuğu	 kulağından yakaladı	 ve	 ayağa	 kaldırdı.	 “Lord	 Tyrell’in	 de	 bir	 burnu	 var.	 Onun	 kutsal	 septte	 kustuğunu	 gördün	 mü? </p>
<p class="calibre1">Leydi	Margaery’nin	bebek	gibi	zırladığını	gördün	mü?” </p>
<p class="calibre1">Jaime	ayağa	kalktı.	“Cersei	yeter.” </p>
<p class="calibre1">Cersei’nin	burun	delikleri	genişledi.	“Sör?	Neden	buradasınız?	Hatırladığım	kadarıyla,	nöbet	bitene kadar	babamın	başında	bekleyeceğinize	dair	yemin	etmiştiniz.” </p>
<p class="calibre1"> <i class="calibre4">“Bitti. </i>	Gidip	ona	bak.” </p>
<p class="calibre1">“Hayır.	Yedi	gün	ve	yedi	gece	dediniz.	Lord	Kumandan	yediye	kadar	saymayı	hatırlıyordur	şüphesiz. </p>
<p class="calibre1">Parmaklarınızın	sayısını	alın	ve	sonra	iki	ekleyin.” </p>
<p class="calibre1">Diğer	 insanlar	 dışarı	 çıkıp	 meydana	 doğru	 akmaya	 başlamıştı,	 septteki	 mide	 bulandırıcı	 kokudan kaçıyorlardı.	“Cersei,	sesini	alçak	tut,”	diye	uyardı	Jaime.	“Lord	Tyrell	geliyor.” </p>
<p class="calibre1">Uyarı	 etkili	 oldu.	 Kraliçe,	 Tommen’i	 yanına	 çekti.	 Mace	 Tyrell	 onların	 önünde	 reverans	 yaptı. </p>
<p class="calibre1">“Umarım	Majesteleri	kötü	değildir?” </p>
<p class="calibre1">“Kral	keder	yüzünden	perişan	oldu,”	dedi	Cersei. </p>
<p class="calibre1">“Hepimiz	gibi.	Eğer	yapabileceğim	bir	şey	varsa...” </p>
<p class="calibre1">Yukarıda	 bir	 karga	 çığlık	 attı.	 Kral	 Baelor’un	 heykeline	 tünemişti,	 adamın	 kafasına	 pisliyordu. </p>
<p class="calibre1">“Tommen	 için	 yapabileceğiniz	 çok	 şey	 var	 lordum,”	 dedi	 Jaime.	 “Belki	 de	 akşam	 ayininden	 sonra, Majesteleri	Kraliçe’yle	yemek	yiyerek	onu	onurlandırırsınız?” </p>
<p class="calibre1">Cersei,	Jaime’ye	dondurucu	bir	bakış	attı	ama	bu	sefer	dilini	tutacak	kadar	aklıselim	davrandı. </p>
<p class="calibre1">“Yemek?”	Tyrell	şaşkın	görünüyordu.	“Sanırım...	elbette,	onur	duyarız.	Leydi	karım	ve	ben.” </p>
<p class="calibre1">Kraliçe	 zorla	 gülümsedi	 ve	 hoş	 sesler	 çıkardı.	 Fakat	 Tyrell	 gittikten	 ve	 Tommen,	 Sör	 Addam Marbrandia	gönderildikten	sonra	Cersei	öfkeyle	Jaime’ye	döndü.	“Sarhoş	musun	yoksa	rüyada	mısın	sör? </p>
<p class="calibre1">Söyle	 lütfen,	 neden	 bu	 haris	 adamla	 ve	 onun	 aptal	 karısıyla	 yemek	 yiyorum?”	 Cersei’nin	 altın	 saçları rüzgârla	dalgalandı.	“Onu	El	ilan	 <i class="calibre4">etmeyeceğim</i>,	eğer	amacın...” </p>
<p class="calibre1">“Tyrell’e	ihtiyacın	var,”	diyerek	araya	girdi	Jaime,	“ama	 <i class="calibre4">burada</i>	değil.	Ondan,	Tommen	için	Fırtına Burnu’nu	almasını	iste.	Adamın	gururunu	okşa	ve	ona	arazide	ihtiyacın	olduğunu	söyle,	babamın	yerine. </p>
<p class="calibre1">Mance	kendini	kudretli	bir	savaşçı	olarak	görüyor.	Ya	sana	Fırtına	Burnu’nu	verir	ya	da	işi	eline	yüzüne bulaştırıp	 aptal	 gibi	 görünür.	 İki	 durumda	 da	 sen	 kazanırsın.”	 “Fırtına	 Burnu?”	 Cersei	 düşünceli görünüyordu.	 “Evet	 ama...	 Lord	 Tyrell,	 Tommen’la	 Margaery’nin	 evlendiğini	 görmeden	 Kral</p>
<p class="calibre1">Topraklarından	 ayrılmayacağını	 açıkça	 söyledi.”	 Jaime	 iç	 geçirdi.	 “Öyleyse	 bırak	 evlensinler.	 Tommen evlilik	 şartlarını	 yerine	 getirecek	 yaşa	 gelmeden	 yıllar	 geçecek.	 Ve	 gelene	 kadar,	 bu	 evlilik	 her	 zaman iptal	edilebilir.	Tyrell’e	istediği	düğünü	ver	ve	onu	savaş	oyunu	oynamaya	gönder.” </p>
<p class="calibre1">Cersei’nin	 yüzünden	 temkinli	 bir	 gülümseme	 geçti.	 “Kuşatmaların	 bile	 tehlikeleri	 vardır,”	 diye mırıldandı	kraliçe.	“Yüksek	Bahçe	Lordu’muz	böyle	bir	macerada	hayatını	dahi	kaybedebilir.” </p>
<p class="calibre1">“Bu	 risk	 mevcut,”	 diye	 kabul	 etti	 Jaime.	 “Bilhassa,	 lord	 bu	 sefer	 sabırsız	 davranır	 ve	 kapılara saldırmayı	tercih	ederse.”	Cersei,	Jaime’nin	yüzüne	uzun	uzun	baktı.	“Biliyor	musun,”	dedi,	“bir	an	için tam	da	babamız	gibi	konuştun.” </p>
<p class="calibre1"><b class="calibre3">	</b></p>
<p class="calibre1"><a id="p91"></a><b class="calibre3">BRIENNE</b></p>
<p class="calibre1">Gölgeli	 Vadi’nin	 kapıları	 kapatılmış	 ve	 sürgülenmişti.	 Kasabanın	 duvarları	 şafak	 öncesi	 karanlıkta solgunca	pırıldıyordu.	Siperlerde,	hayalet	devriyeler	misali	sisler	hareket	ediyordu.	Kapıların	dışına	bir düzine	at	ve	öküz	arabası	dizilmişti,	güneşin	doğmasını	bekliyorlardı.	Brienne	turpların	arkasında	yerini aldı.	Baldırları	ağrıyordu;	atından	inip	bacaklarını	esnetince	kendini	iyi	hissetti.	Çok	geçmeden,	ormanın içinden	 bir	 başka	 at	 arabası	 gümbürdeyerek	 geldi.	 Gökyüzü	 aydınlanmaya	 başladığında,	 araba	 sırası çeyrek	mil	boyunca	uzanıyordu. </p>
<p class="calibre1">Çiftçiler	 meraklı	 bakışlar	 atıyordu	 ama	 kimse	 onunla	 konuşmuyordu.  <i class="calibre4">Benim	 onlarla	 konuşmam</i> <i class="calibre4">gerek, </i>	 dedi	 Brienne	 kendi	 kendine	 ama	 yabancılarla	 konuşmak	 onun	 için	 her	 zaman	 zor	 olmuştu.	 Küçük bir	 kızken	 bile	 utangaçtı.	 Aşağılanmakla	 geçen	 uzun	 yıllar	 onu	 daha	 da	 utangaç	 yapmıştı.  <i class="calibre4">Sansa’yı</i> <i class="calibre4">sormalıyım.	 Yoksa	 onu	 nasıl	 bulurum</i>?	 Boğazını	 temizledi.	 “Sahibe,”	 dedi	 turp	 arabasındaki	 kadına, </p>
<p class="calibre1">“belki	 de	 yolda	 kız	 kardeşimi	 görmüşsünüzdür.	 On	 üç	 yaşında	 bir	 bakire,	 mavi	 gözlü,	 kızıl	 saçlı,	 güzel yüzlü.	Sarhoş	bir	şövalyeyle	birlikte	yolculuk	ediyor	olabilir.” </p>
<p class="calibre1">Kadın	 kafasını	 iki	 yana	 salladı	 ama	 kadının	 kocası,	 “Öyleyse,	 bahse	 girerim	 ki	 bir	 bakire	 değil,” </p>
<p class="calibre1">dedi.	“Bu	zavallı	kızın	bir	adı	var	mı?” </p>
<p class="calibre1">Brienne’in	 kafası	 boştu.  <i class="calibre4">Onun	 için	 bir	 isim	 uydurmalıydım. </i>	 Herhangi	 bir	 isim	 olurdu	 ama Brienne’in	aklına	hiçbir	şey	gelmiyordu. </p>
<p class="calibre1">“Adı	yok	mu?	Pekâlâ,	yollar	isimsiz	kızlarla	dolu.” </p>
<p class="calibre1">“Mezarlıklar	daha	da	dolu,”	dedi	adamın	karısı. </p>
<p class="calibre1">Şafak	 sökerken	 siperlerde	 muhafızlar	 belirdi.	 Çiftçiler	 arabalarına	 tırmanıp	 dizginlerini	 silktiler. </p>
<p class="calibre1">Brienne	 de	 atına	 bindi	 ve	 arkasına	 baktı.	 Gölgeli	 Vadi’ye	 girmek	 için	 bekleyen	 sıranın	 büyük	 bölümü, satılık	meyve	ve	sebzeleri	olan	çiftçilerden	oluşuyordu.	Brienne’in	on	iki	araba	arkasında,	bir	çift	varlıklı kasabalı,	iki	soylu	binek	atının	sırtında	oturuyordu.	Brienne	daha	ileride,	alaca	bir	atın	üstünde	cılız	bir delikanlı	gördü.	İki	şövalyeden	ya	da	Deli	Fare	Sör	Shadrich’ten	iz	yoktu. </p>
<p class="calibre1">Muhafızlar,	 at	 arabalarını	 neredeyse	 hiç	 bakmadan	 içeri	 alıyordu	 fakat	 Brienne	 kapıya	 vardığında adamlar	 tereddüt	 etti.	 “Sen,	 dur!”	 diye	 bağırdı	 kumandan.	 Örgü	 zırhlar	 giyen	 iki	 muhafız,	 mızraklarını çapraz	hâle	getirerek	Brienne’in	yolunu	kesti.	“Burada	bulunma	amacın	nedir?” </p>
<p class="calibre1">“Gölgeli	 Vadi	 Lordu’nu	 veya	 lordun	 üstadını	 arıyorum.”	 Kumandanın	 gözleri	 Brienne’in	 kalkanına takıldı.	“Lothson’ın	siyah	yarasası.	Bu	kötü	namlı	bir	arma.” </p>
<p class="calibre1">“Benim	değil.	Kalkanı	yeniden	boyatmaya	niyetliyim.”	“Öyle	mi?”	Kumandan	kirli	sakallı	çenesini</p>
<p class="calibre1">sıvazladı.	“Aslında	kız	kardeşim	bu	işi	yapıyor.	Onu	boyalı	kapıları	olan	evde	bulabilirsin,	Yedi	Kılıç’ın karşısında.”	Muhafızlara	bir	el	işareti	yaptı.	“Bırakın	geçsin.	Kızmış.” </p>
<p class="calibre1">Kapı	 bir	 pazar	 meydanına	 açıldı.	 Brienne’den	 önce	 içeri	 giren	 seyyar	 satıcılar	 turplarını,	 sarı soğanlarını	 ve	 arpalarını	 boşaltıyorlardı.	 Diğerleri	 silahlar	 ve	 zırhlar	 satıyordu;	 Brienne’in	 satıcıların yanından	 geçerken	 duyduğu	 fiyatlara	 bakılırsa	 çok	 da	 ucuza	 satıyorlardı.  <i class="calibre4">Her	 mücadeleden	 sonra	 leş</i></p>
<p class="calibre1"> <i class="calibre4">yiyici	kargalarla	birlikte	yağmacılar	da	gelir. </i>	Brienne,	hâlâ	kahverengine	dönmüş	kanla	kaplı	olan	örgü zırhların,	 ezik	 miğferlerin,	 çentikli	 uzunkılıçların	 önünden	 geçti.	 Satın	 alınabilecek	 kıyafetler	 de	 vardı: Deri	çizmeler,	kürk	pelerinler,	şaibeli	yırtıkları	olan	lekeli	cübbeler.	Brienne	armaların	çoğunu	tanıyordu. </p>
<p class="calibre1">Zırh	 eldivenli	 yumruk,	 geyik,	 beyaz	 güneş,	 çift	 bıçaklı	 balta;	 bunların	 hepsi	 kuzeyli	 armalardı.	 Fakat burada,	Tarly	askerleri	ve	fırtına	topraklarından	gelen	sayısız	adam	da	zail	olmuştu.	Brienne	kırmızı	ve yeşil	elmalar,	Leygood’un	üç	yıldırımını	taşıyan	bir	kalkan,	Ambrose’un	karıncalarıyla	süslenmiş	koşum takımları	 gördü.	 Birçok	 rozetin,	 broşun	 ve	 takımın	 üstünde	 bizzat	 Lord	 Tarly’ye	 ait	 olan	 yürüyen	 avcı vardı.  <i class="calibre4">Dost	ya	da	düşman,	kargalar	umursamaz. </i></p>
<p class="calibre1">Çam	 ve	 ıhlamur	 ağacından	 yapılmış	 kalkanlar	 birkaç	 meteliğe	 satılıyordu	 ama	 Brienne	 tezgâhları</p>
<p class="calibre1"><a id="p92"></a>geçti.	Jaime’nin	verdiği	ağır	meşe	kalkanı	kullanmaya	devam	edecekti;	Harrenhal’dan	Kral	Topraklarına giderken	 bizzat	 Jaime’nin	 taşıdığı	 kalkan.	 Çam	 bir	 kalkanın	 belli	 avantajları	 vardı;	 daha	 hafifti, dolayısıyla	 taşıması	 daha	 kolaydı	 ve	 yumuşak	 ahşap,	 bir	 düşmanın	 baltasını	 ya	 da	 kılıcını	 daha	 kolay kapana	kıstırırdı.	Fakat	meşe	daha	fazla	koruma	sağlardı;	ağırlığını	taşıyacak	kadar	güçlüysen. </p>
<p class="calibre1">Gölgeli	 Vadi,	 limanın	 etrafına	 kurulmuştu.	 Kasabanın	 kuzeyinde	 kireçtaşı	 uçurumlar	 yükseliyordu. </p>
<p class="calibre1">Güneydeki	kayalık	burun,	suya	demir	atmış	gemileri	Dar	Deniz’den	gelen	fırtınalardan	koruyordu.	Limana yukarıdan	 bakan	 kalenin	 yuvarlak	 kuleleri	 kasabanın	 her	 tarafından	 görünüyordu.	 Parke	 taşlı	 kalabalık caddelerde	yürümek,	at	sürmekten	daha	kolaydı;	Brienne	kısrağını	bir	ahıra	bıraktı,	kalkanını	sırtına	astı, uyku	şiltesini	kolunun	altına	sıkıştırdı	ve	yola	yayan	devam	etti. </p>
<p class="calibre1">Kumandanın	kız	kardeşini	bulmak	zor	olmadı.	Yedi	Kılıç,	kasabadaki	en	büyük	handı,	dört	katlı	bina komşularına	 tepeden	 bakıyordu	 ve	 hanın	 karşısındaki	 evin	 çift	 kanatlı	 kapısı	 olağanüstü	 bir	 şekilde boyanmıştı.	Kapılar,	bir	sonbahar	ormanının	içinde	bir	kale	gösteriyordu,	ağaçlar	kızıl	ve	altın	tonlarına bürünmüştü.	 Kadim	 meşelerin	 gövdelerine	 sarmaşıklar	 tutunmuştu	 ve	 pelitler	 bile	 müşfik	 bir	 itina	 ile yapılmıştı.	 Brienne	 daha	 dikkatlice	 baktığında,	 ağaç	 yapraklarının	 arasında	 yaratıklar	 gördü:	 Sinsi	 bir kızıl	tilki,	bir	dalın	üstünde	iki	serçe	ve	yaprakların	arkasında	bir	yaban	domuzunun	gölgesi. </p>
<p class="calibre1">Kapıyı	çaldığında	cevap	veren	kadına,	“Kapınız	çok	güzel,”	dedi.	“Bu	hangi	kale?” </p>
<p class="calibre1">“Bütün	 kaleler,”	 dedi	 kumandanın	 kardeşi.	 “Benim	 bildiğim	 tek	 kale,	 limanın	 yanındaki	 Boz	 Kale. </p>
<p class="calibre1">Diğerini	kafamda	canlandırdım;	bir	kalenin	nasıl	görünmesi	gerektiğini	hayal	ettim.	Bir	ejderha,	grifin	ya da	tekboynuz	da	görmedim.”	Kız	şen	tavırlıydı	ama	Brienne’in	kalkanını	gördüğünde	yüzü	karardı.	‘Yaşlı annem,	 Harrenhal’dan	 aysız	 gecelerde	 büyük	 yarasalar	 havalandığını	 söylerdi;	 kötü	 çocukları	 Deli Danelle’e	 götürürlermiş,	 kadın	 onları	 tencerelere	 atıp	 pişirirmiş.	 Bazen	 onların	 panjurları	 tırmaladığını duyardım.”	Kız	düşünceli	bir	hâlde	dişlerini	sıktı.	“Yarasanın	yerine	ne	gelecek?” </p>
<p class="calibre1">Tarth’in	arması,	dört	parçaya	bölünmüş	ve	iki	parçası	pembeye,	iki	parçası	maviye	boyanmış	zemin</p>
<p class="calibre1">üstünde	 sarı	 güneş	 ve	 hilaldi.	 Fakat	 insanlar	 onun	 bir	 katil	 olduğuna	 inandığı	 sürece	 Brienne	 o	 armayı taşımaya	 cesaret	 edemezdi.	 “Kapınız,	 bana	 bir	 zamanlar	 babamın	 silahhanesinde	 gördüğüm	 eski	 bir kalkanı	hatırlattı.”	Brienne	hatırlayabildiği	kadarıyla	armayı	tarif	etti. </p>
<p class="calibre1">Kadın	başıyla	onayladı.	“Hemen	boyayabilirim	ama	kuruması	gerek.	Eğer	memnun	olacaksanız,	Yedi</p>
<p class="calibre1">Kılıç’ta	bir	oda	tutun.	Yarın	sabah	kalkanı	size	getiririm.” </p>
<p class="calibre1">Brienne	 geceyi	 Gölgeli	 Vadi’de	 geçirmeyi	 düşünmemişti	 ama	 böylesi	 daha	 iyi	 olabilirdi.	 Kale lordunun	 kasabada	 olup	 olmadığını	 ya	 da	 onu	 görmeyi	 kabul	 edip	 etmeyeceğini	 bilmiyordu.	 Ressama teşekkür	etti	ve	parke	taşlarını	geçerek	hana	gitti.	Hanın	kapısının	üzerinde,	demir	bir	çivinin	altında	yedi ahşap	 kılıç	 sallanıyordu.	 Kılıçların	 beyaz	 boyası	 çatlamıştı,	 soyuluyordu	 ama	 Brienne	 onların	 anlamını biliyordu.	 Kılıçlar,	 Darklyn’in,	 Kral	 Muhafızlarinın	 beyaz	 pelerinlerini	 giymiş	 yedi	 oğlunu	 temsil ediyordu.	 Diyardaki	 hiçbir	 hanedandan	 bu	 kadar	 çok	 Kral	 Muhafızı	 çıkmamıştı.  <i class="calibre4">Onlar	 hanedanlarının</i> <i class="calibre4">şanıydı.	Ve	şimdi	bir	hanın	tabelası	olmuşlar. </i>	Brienne	ortak	salona	girdi	ve	hancıdan	bir	oda	ile	banyo teknesi	istedi. </p>
<p class="calibre1">Hancı	adam	onu	ikinci	kata	yerleştirdi.	Yüzünde	ciğer	rengi	bir	doğum	lekesi	olan	bir	kadın,	ahşap bir	banyo	teknesi	getirdi,	sonra	da	kova	kova	su	taşıdı.	Banyo	teknesine	girerken,	“Gölgeli	Vadi’de	hiç Darklyn	kaldı	mı?”	diye	sordu	Brienne. </p>
<p class="calibre1"><a href="index_split_013.html#p533">1</a></p>
<p class="calibre1">“Darkelar	 var,	 ben	 onlardan	 biriyim.	 Kocam,	 evlendiğimizde	 kara 	 olduğumu	 ve	 sonra	 daha	 da karardığımı	 söylüyor.”	 Kadın	 güldü.	 “Gölgeli	 Vadi’de	 bir	 Darke’a,	 bir	 Darkwood’a	 ya	 da	 Dargood’a çarpmadan	 yürüyemezsin	 ama	 Darklynler’in	 hepsi	 gitti.	 Lord	 Denys	 onların	 sonuncusuydu,	 tatlı	 ve	 genç aptal.	Darklynler,	Andallar	gelmeden	önce	Gölgeli	Vadi’nin	krallarıydı,	bunu	biliyor	muydunuz?	Bakınca asla	 anlayamazsınız	 ama	 bende	 kraliyet	 kanı	 var.	 Görebiliyor	 musunuz?	 İnsanlar	 bana,	 ‘Majesteleri,	 bir kupa	 bira	 daha	 doldur,’	 demeli.	 ‘Majesteleri,	 lazımlıkların	 boşaltılması	 gerek.	 Biraz	 da	 odun	 getir</p>
<p class="calibre1"><a id="p93"></a>Majesteleri,	ateş	sönmek	üzere.’	“	Kadın	tekrar	güldü	ve	kovadaki	suyun	son	damlalarını	tekneye	boşalttı. </p>
<p class="calibre1">“İşte	bu	kadar.	Su	yeterince	sıcak	mı?” </p>
<p class="calibre1">“İşe	yarar.”	Su	hafif	ılıktı. </p>
<p class="calibre1">“Daha	fazla	su	getirirdim	ama	taşar.	Sizin	cüssenizde	bir	kız	bütün	tekneyi	doldurur.” </p>
<p class="calibre1"> <i class="calibre4">Sadece	 bunun	 gibi	 dar	 bir	 tekneyi. </i>	 Harrenhal’daki	 banyo	 tekneleri	 genişti	 ve	 taştan	 yapılmıştı. </p>
<p class="calibre1">Sudan	 yükselen	 buharlar	 banyoyu	 sisle	 doldurmuştu	 ve	 Jaime	 isim	 günündeki	 kadar	 çıplak	 bir	 hâlde sislerin	 içinden	 yürüyüp	 gelmişti;	 yarı	 ceset,	 yarı	 tanrı	 gibi	 görünüyordu.	 Brienne	 kızararak,  <i class="calibre4">benimle</i> <i class="calibre4">birlikte	 tekneye	 girdi, </i>	 diye	 hatırladı.	 Sodalı	 sabun	 parçasını	 aldı	 ve	 Renly’nin	 yüzünü	 anımsamaya çalışarak	kollarının	altını	ovaladı. </p>
<p class="calibre1">Su	soğuduğunda,	Brienne	arzu	ettiği	kadar	temizdi.	Üstünden	çıkarmış	olduğu	kıyafetleri	giydi,	kılıç kemerini	 sıkıca	 kalçasına	 bağladı	 ama	 zırhını	 ve	 miğferini	 odada	 bıraktı;	 Boz	 Kale’deki	 insanlara tehditkâr	 görünmek	 istemiyordu.	 Yürümek	 iyi	 geldi.	 Kale	 kapılarındaki	 muhafızların	 giydiği	 deri ceketlerin	 göğsünde,	 iki	 beyaz	 çapraz	 çizginin	 üstüne	 yerleştirilmiş	 iki	 savaş	 çekici	 vardı.	 “Lordunuzla konuşmak	istiyorum,”	dedi	Brienne. </p>
<p class="calibre1">Adamlardan	biri	güldü.	“O	hâlde	yüksek	sesle	bağırsan	iyi	olur.” </p>
<p class="calibre1">“Lord	 Rykker,	 Randyll	 Tarly	 ile	 Bakire	 Havuzu’na	 gitti,”	 dedi	 diğer	 adam.	 “Sör	 Rufus	 Leek’i	 kale kumandanı	olarak	bıraktı,	Leydi	Rykker’ı	ve	çocukları	koruması	için.” </p>
<p class="calibre1">Adamlar,	Brienne’i	Leek’e	götürdü.	Sör	Rufus	kısa	boylu,	tıknaz,	yaşlı	bir	adamdı,	sol	bacağı	kesikti. </p>
<p class="calibre1">“Ayağa	 kalkamadığım	 için	 beni	 bağışlayın,”	 dedi.	 Brienne,	 mektubu	 adama	 uzattı	 ama	 Leek okuyamıyordu,	 bu	 yüzden	 Brienne’i	 üstada	 gönderdi;	 üstat,	 çilli	 kafası	 ve	 kızıl	 bıyıkları	 olan	 kel	 bir adamdı. </p>
<p class="calibre1">Üstat,	 Hollard	 adını	 duyduğunda	 öfkeyle	 kaşlarını	 çattı.	 “Bu	 şarkıyı	 kaç	 kez	 söylemeliyim?” </p>
<p class="calibre1">Brienne’in	 yüzü	 onu	 ele	 vermiş	 olmalıydı.	 “Dontos’u	 arayan	 ilk	 kişinin	 sen	 olduğunu	 mu	 sanıyorsun? </p>
<p class="calibre1">Aslında	 yirmi	 birincisin.	 Kralın	 cinayetinden	 hemen	 sonra,	 altın	 pelerinliler	 Lord	 Tywin’in	 salahiyet belgesiyle	birlikte	geldi.	Peki	senin	neyin	var?” </p>
<p class="calibre1">Brienne,	 Tommen’in	 mührünü	 ve	 çocuksu	 imzasını	 taşıyan	 mektubu	 adama	 gösterdi.	 Üstat</p>
<p class="calibre1"> <i class="calibre4">hmmmm</i> ladı <i class="calibre4">,	 hrrrrr</i> ladı <i class="calibre4">, </i>	 mührü	 inceledi	 ve	 sonunda	 mektubu	 geri	 verdi.	 “Usûle	 uygun	 görünüyor.”	 Bir tabureye	 oturdu,	 Brienne’e	 de	 bir	 tabure	 gösterdi.	 “Sör	 Dontos’u	 hiç	 tanımadım.	 Gölgeli	 Vadiden ayrıldığında	 bir	 çocuktu.	 Hollard	 vaktiyle	 soylu	 bir	 hanedandı,	 bu	 doğru.	 Armalarını	 bilir	 misin?	 Enine altı	 eşit	 parçaya	 bölünmüş	 kırmızı	 ve	 pembe	 zeminin	 üst	 tarafındaki	 mavi	 bandın	 üstünde	 üç	 taç. </p>
<p class="calibre1">Darklynler,	 Kahramanlar	 Çağı’nda	 önemsiz	 krallardı	 ve	 içlerinden	 üçü	 Hollard	 kızlarıyla	 evlendi.	 Bir zaman	sonra	Darklynler’in	küçük	diyarı	daha	büyük	krallıklar	tarafından	yutuldu,	lâkin	Darklynler	ayakta kaldı	ve	Hollardlar	onlara	hizmet	etti...	evet,	isyanda	bile.	Bu	hikâyeyi	biliyor	musun?” </p>
<p class="calibre1">“Biraz.”	Brienne’in	kendi	üstadı,	Gölgeli	Vadi	İsyanının	Kral	Aerys’i	çılgına	çevirdiğini	söylemişti. </p>
<p class="calibre1">“Gölgeli	Vadi’deki	insanlar	Lord	Denys’i	hâlâ	sever,	lordun	onlara	getirdiği	kedere	rağmen.	Lordun Myrli	karısı	Leydi	Serala’yı	suçlarlar.	Ona,	Dantel	Yılan,	derler.	Keşke	Lord	Darklyn	bir	Staunton	veya Stokeworth’le	 evlenseydi...	 işte,	 sıradan	 insanların	 nasıl	 konuştuğunu	 bilirsin.	 Dantel	 Yılan	 kocasının kulağını	Myr	zehiriyle	doldurdu,	Lord	Denys	bu	yüzden	kralına	karşı	ayaklanıp	onu	esir	aldı,	böyle	derler. </p>
<p class="calibre1">O	 esnada,	 lordun	 silah	 ustası	 Sör	 Symon	 Hollard,	 Kral	 Muhafızlarından	 Sör	 Gwayne	 Gaunt’u	 katletti. </p>
<p class="calibre1">Kral	 Eli	 kudretli	 bir	 orduyla	 birlikte	 Gölgeli	 Vadi’nin	 dışında	 otururken,	 Aerys	 yarım	 yıl	 boyunca	 bu duvarların	 arasında	 tutuldu.	 Lord	 Tywin,	 istediği	 anda	 kasabaya	 saldıracak	 kuvvete	 sahipti	 ama	 Lord Denys,	Lord	Tywin’e,	saldırının	ilk	işaretinde	kralı	öldüreceği	haberini	göndermişti.”	Brienne	hikâyenin devamını	hatırladı.	“Kral	kurtarıldı,”	dedi.	“Cesur	Barristan	onu	dışarı	çıkardı.” </p>
<p class="calibre1">“Çıkardı,”	 dedi	 üstat.	 “Lord	 Denys,	 tutsağını	 kaybedince	 kapıları	 açtı	 ve	 Lord	 Tywin’in	 kasabayı almasına	izin	vermektense	isyanı	sonlandırdı.	Diz	çöktü	ve	merhamet	için	yalvardı;	kardeşleri,	amcaları, </p>
<p class="calibre1"><a id="p94"></a>kuzenleri,	 yani	 bütün	 soylu	 Darklynler	 gibi.	 Dantel	 Yılan	 canlı	 canlı	 yakıldı	 ama	 önce,	 lordu	 köleye çevirdiği	söylenilen	dili	ve	göğüsleri	kesildi,	zavallı	kadın.	Gölgeli	Vadi’nin	yarısı	hâlâ	Aerys’in	ona	çok nazik	davrandığını	söyler.” </p>
<p class="calibre1">“Ya	Hollardlar?”	. </p>
<p class="calibre1">“Mallarından	 ve	 medeni	 haklarından	 yoksun	 bırakılıp	 yok	 edildiler,”	 dedi	 üstat.	 “Bu	 olay	 vuku bulduğunda	 ben	 Hisar’da	 zincirimi	 dövüyordum	 ama	 duruşmaların	 ve	 cezaların	 kayıtlarını	 okudum.	 Sör Kâhya	 Jon	 Hollard,	 Lord	 Denys’in	 kız	 kardeşiyle	 evliydi	 ve	 karısıyla	 birlikte	 öldü,	 yarı	 Darklyn	 olan oğulları	 da	 öyle.	 Robin	 Hollard	 yaverdi;	 kral	 esir	 alındığında,	 Robin	 onun	 etrafında	 dans	 edip	 sakalını çekmişti,	 işkence	 sehpasında	 öldü.	 Sör	 Symon	 Hollard,	 kralın	 firarı	 esnasında	 Sör	 Barristan	 tarafından öldürüldü.	Hollardların	arazilerine	el	kondu,	kaleleri	yerle	bir	edildi,	köyleri	ateşe	verildi.	Darklynlerle birlikte	Hollard	Hanedanı	da	yok	edildi.” </p>
<p class="calibre1">“Dontos	dışında.” </p>
<p class="calibre1">“Doğru.	Genç	Dontos,	Sör	Symonin	ikizi	Sör	Steffon	Hollardin	oğluydu.	Steffon,	olaylardan	birkaç</p>
<p class="calibre1">yıl	 önce	 ölmüştü	 ve	 isyanda	 hiç	 rolü	 yoktu.	 Aerys	 buna	 rağmen	 Dontos’un	 kafasını	 alacaktı	 ama	 Sör Barristan	 bağışlanmasını	 istedi.	 Kral,	 kendisini	 kurtaran	 adamı	 geri	 çeviremedi	 ve	 Dontos	 yaver	 olarak Kral	Topraklarına	götürüldü.	Bildiğim	kadarıyla	bir	daha	asla	Gölgeli	Vadi’ye	dönmedi,	neden	dönsündü ki?	Burada	ne	arazisi,	ne	kalesi,	ne	de	akrabası	vardı.	Eğer	Dontos	ve	şu	kuzeyli	kız	bizim	tatlı	kralımızı öldürdülerse,	 bana	 öyle	 geliyor	 ki	 kendileriyle	 adalet	 arasına	 olabildiğince	 fazla	 mesafe	 koymak isteyeceklerdir.	 Onları	 Eski	 Şehir’de	 ya	 da	 Dar	 Deniz’in	 karşısında	 ara.	 Onları	 Dorne’da	 ya	 da	 Sur’da ara.  <i class="calibre4">Başka	bir	yere</i>	bak.”	Üstat	ayağa	kalktı.	“Kuzgunlarım	beni	çağırıyor.	Sana	iyi	günler	dilersem	beni affedersin	umarım.” </p>
<p class="calibre1">Hana	 geri	 dönen	 yol,	 Boz	 Kale’ye	 giden	 yoldan	 daha	 uzun	 göründü,	 belki	 de	 Brienne	 ruh	 hâli yüzünden	 böyle	 hissetmişti.	 Sansa	 Stark’ı	 Gölgeli	 Vadi’de	 bulamayacaktı,	 bu	 yeterince	 açıktı.	 Eğer	 Sör Dontos,	 Sansa’yı,	 üstadın	 düşündüğü	 gibi	 Eski	 Şehir’e	 ya	 da	 Dar	 Deniz’in	 karşısına	 götürdüyse Brienne’in	arayışı	epey	umutsuzdu.  <i class="calibre4">Eski	Şehir’de	Sansa	için	ne	var</i>?	diye	sordu	kendine. </p>
<p class="calibre1"> <i class="calibre4">Üstat	onu	tanımıyor,	Hollard’ı	tanıdığından	fazla	değil.	Sansa	yabancıların	yanına	gitmez. </i></p>
<p class="calibre1">Brienne,	 Kral	 Topraklarında	 Sansa’nın	 eski	 hizmetçilerinden	 birini	 bulmuştu,	 kadın	 bir	 genelevde çamaşırcılık	yapıyordu.	“Leydi	Sansa’dan	önce	Lord	Renly’ye	hizmet	ettim	ve	ikisi	de	vatan	haini	oldu,” </p>
<p class="calibre1">diye	 sızlanmıştı	 Brella	 isimli	 kadın.	 “Şimdi	 hiçbir	 lord	 beni	 istemez,	 fahişelerin	 çamaşırlarını	 yıkamak zorundayım.”	Ama	Brienne,	Sansa’yı	sorduğunda,	“Size	de	Lord	Tywin’e	söylediği	şeyi	söyleyeceğim,” </p>
<p class="calibre1">demişti	Brella.	“Septe	gider	ve	münasip	bir	leydi	gibi	mumlar	yakardı	lâkin	hemen	hemen	her	gece	tanrı korusuna	kaçardı.	Kuzeye	gitti,	gitti.	Onun	 <i class="calibre4">tanrıları</i>	kuzeyde.” </p>
<p class="calibre1">Ama	 kuzey	 çok	 büyüktü	 ve	 Brienne,	 Sansa’nın,	 babasının	 hangi	 sancak	 beyine	 güvenmeye</p>
<p class="calibre1">meyledeceğini	 bilmiyordu.  <i class="calibre4">Yoksa	 kendi	 kanını	 aramayı	 mı	 tercih	 eder? </i>	 Kızın	 bütün	 kardeşleri katledilmişti	 ama	 Sur’da,	 Gece	 Nöbetçileri’ne	 hizmet	 eden	 bir	 amcası	 ve	 bir	 piç	 ağabeyi	 vardı.	 Dayısı Edmure	 Tully,	 İkizler’de	 esirdi	 ama	 annesinin	 amcası	 Sör	 Brynden,	 Nehirova’yı	 tutuyordu.	 Leydi Catelyn’in	kız	kardeşi	de	Vadi’ye	hükmediyordu.  <i class="calibre4">Kan,	kanı	çağırır. </i>	Sansa	akrabalarından	birine	koşmuş</p>
<p class="calibre1">olabilirdi.	Ama	hangisine? </p>
<p class="calibre1">Sur	çok	uzaktı,	bunun	yanı	sıra	soğuk	ve	kasvetli	bir	yerdi.	Sansa,	Nehirova’ya	varmak	için,	savaşın mahvettiği	 nehir	 topraklarını	 ve	 Lannisterlar’ın	 kuşatma	 hatlarını	 geçmek	 zorunda	 kalırdı.	 Kartal Yuvası’na	gitmek	daha	kolaydı	ve	Leydi	Lysa	ablasının	kızına	hiç	şüphesiz	kucak	açardı. </p>
<p class="calibre1">İleride	 yol	 kıvrıldı.	 Brienne	 bir	 şekilde	 yanlış	 yöne	 sapmıştı.	 Kendini	 bir	 çıkmaz	 sokakta,	 çamurlu bir	 avluda	 buldu.	 Taştan	 inşa	 edilmiş	 alçak	 bir	 kuyunun	 etrafında	 üç	 domuz	 dolaşıyordu.	 Domuzlardan biri	 Brienne’i	 görünce	 bağırdı	 ve	 kuyudan	 su	 çeken	 yaşlı	 bir	 kadın	 şüpheyle	 Brienne’e	 baktı.	 “Ne istiyorsun?”	‘Yedi	Kılıcı	arıyordum.” </p>
<p class="calibre1"><a id="p95"></a>“Geldiğin	yoldan	dön.	Septin	yanından	sola	sap.” </p>
<p class="calibre1">“Teşekkür	 ederim.”	 Brienne	 kendi	 ayak	 izlerini	 takip	 etmek	 için	 geri	 döndü.	 Başını	 öne	 eğmiş</p>
<p class="calibre1">yürürken,	 köşeyi	 aceleyle	 dönen	 biriyle	 çarpıştı.	 Yabancı,	 çarpışmanın	 etkisiyle	 kıçüstü	 çamura	 düştü. </p>
<p class="calibre1">“Özür	dilerim,”	diye	mırıldandı	Brienne.	Çarptığı	kişi	sadece	bir	çocuktu;	düz	ve	uzun	saçlı,	tek	gözünün altında	 arpacık	 olan	 cılız	 bir	 delikanlı.	 “Yaralandın	 mı?”	 Brienne,	 yerden	 kalmasına	 yardım	 etmek	 için elini	 uzattı	 ama	 çocuk	 topuklarının	 ve	 dirseklerinin	 üstünde	 sürünerek	 geri	 çekildi.	 Uzun	 bir	 örgü	 zırh giymişti	ve	sırtındaki	kının	içinde	bir	uzunkılıç	vardı	ama	çocuk	on	ya	da	on	iki	yaşından	büyük	olamazdı. </p>
<p class="calibre1">“Seni	 tanıyor	 muyum?”	 diye	 sordu	 Brienne.	 Yüzü	 tanıdık	 geliyordu	 ama	 Brienne	 onu	 nereden	 tanıdığını çıkaramıyordu. </p>
<p class="calibre1">“Hayır.	Tanımıyorsunuz.	Siz	hiç...”	Çocuk	ayağa	kalktı.	“Be-beni	bağışlayın	leydim.	Bakmıyordum. </p>
<p class="calibre1">Yani	 bakıyordum,	 ama	 aşağı.	 Aşağı	 bakıyordum.	 Ayaklarıma.”	 Telaşlı	 bir	 hâlde	 arkasını	 döndü	 ve koşarak	uzaklaştı. </p>
<p class="calibre1">Çocuktaki	 bir	 şeyler	 şüphe	 uyandırmıştı	 ama	 Brienne,	 Gölgeli	 Vadi’nin	 sokaklarında	 çocuğu kovalamayacaktı.  <i class="calibre4">Bu	 sabah,	 kapıların	 dışında,	 onu	 orada	 gördüm, </i>	 diye	 hatırladı.  <i class="calibre4">Alaca	 bir	 at</i> <i class="calibre4">sürüyordu. </i>	Çocuğu	başka	bir	yerde	daha	görmüştü	sanki	ama	nerede? </p>
<p class="calibre1">Brienne,	 Yedi	 Kılıç’ı	 tekrar	 bulduğunda	 hanın	 ortak	 salonu	 kalabalıktı.	 Ateşin	 yanında	 dört	 rahibe oturuyordu,	cübbeleri	yol	yüzünden	lekeli	ve	tozluydu.	Diğer	yerlerdeki	sıraları	yöre	halkı	doldurmuştu, sıcak	yengeç	yahnisiyle	dolu	kâselere	ekmek	parçaları	banıyorlardı.	Yemeğin	kokusu	midesini	guruldattı ama	Brienne	boş	bir	yer	göremedi.	Sonra,	arkasından	gelen	bir	ses,	“Leydim,	gelin,	benim	yerimi	alın,” </p>
<p class="calibre1">dedi.	Adam	sıradan	kalkana	kadar,	Brienne	onun	bir	cüce	olduğunu	fark	etmedi.	Küçük	adamın	boyu	bir buçuk	 metre	 bile	 değildi.	 Burnu	 damarlı	 ve	 yuvarlaktı.	 Dişleri	 ekşi	 yaprak	 yüzünden	 kırmızıydı.	 Adam, kutsal	 kardeşlerin	 kahverengi	 yün	 cübbelerinden	 birini	 giymişti,	 kalın	 boynundan	 Demirci’nin	 çekici sarkıyordu. </p>
<p class="calibre1">“Yeriniz	sizde	kalsın,”	dedi	Brienne.	“Ben	de	sizin	kadar	ayakta	durabilirim.” </p>
<p class="calibre1">“Evet.	 Ama	 benim	 başım	 tavana	 çarpacak	 kadar	 yüksek	 değil.”	 Cücenin	 aksanı	 kabaydı	 fakat konuşması	 nazikti.	 Brienne,	 adamın	 kafasının	 üst	 kısmındaki	 yuvarlak	 kelliği	 görebiliyordu.	 Kutsal kardeşlerin	 çoğu	 başlarını	 bu	 şekilde	 tıraş	 ederdi.	 Bir	 zamanlar	 Rahibe	 Roella,	 kutsal	 kardeşlerin, Baba’dan	saklayacak	bir	şeyleri	olmadığını	göstermek	için	başlarını	böyle	tıraş	ettiğini	söylemişti.	“Baba saçların	altını	göremiyor	mu?”	diye	sormuştu	Brienne.  <i class="calibre4">Nasıl	da	aptalca	bir	soru. </i>	Brienne	geç	anlayan	bir çocuktu;	Rahibe	Roella	sık	sık	bunu	söylerdi.	Brienne	şimdi	de	kendini	bir	aptal	gibi	hissediyordu,	küçük adamın	yerine	oturdu,	bir	el	işareti	yaparak	güveç	istedi	ve	cüceye	teşekkür	etmek	için	döndü.	“Gölgeli Vadi’deki	bir	kutsal	eve	mi	hizmet	ediyorsunuz	kardeşim?” </p>
<p class="calibre1">Elindeki	ekmek	parçasını	kemirerek,	“Bakire	Havuzu’na	yakındı	lâkin	kurtlar	evimizi	yaktı	leydim,” </p>
<p class="calibre1">diye	 cevap	 verdi	 adam.	 “Elimizden	 geldiğince	 tamir	 ettik,	 sonra	 bazı	 paralı	 askerler	 geldi.	 Kimin adamları	 olduklarını	 bilmiyorum	 ama	 domuzlarımızı	 aldılar	 ve	 kardeşlerimi	 öldürdüler.	 Ben	 bir	 ağaç kovuğuna	saklandım	ama	ötekiler	fazla	iriydi.	Onları	gömmek	çok	vaktimi	aldı	ama	Demirci	bana	kuvvet verdi.	O	iş	bittiğinde,	yaşlı	bir	kardeşin	toprağa	gömdüğü	sikkeleri	aldım	ve	tek	başıma	yola	düştüm.” </p>
<p class="calibre1">“Kral	Topraklarına	giden	başka	kardeşlerle	de	karşılaştım.”	“Evet,	yollarda	yüzlercesi	var.	Sadece kardeşler	değil.	Rahipler	ve	halktan	insanlar	da	var.	Hepsi	serçe.	Ben	de	bir	serçe	olabilirim.	Demirci beni	yeterince	küçük	yaratmış.”	Adam	kıkırdadı.	“Peki	sizin	hüzünlü	hikâyeniz	nedir	leydim?” </p>
<p class="calibre1">“Kardeşimi	arıyorum.	Soylu	bir	kız,	sadece	on	üç	yaşında,	mavi	gözlü	ve	kızıl	saçlı	bir	bakire.	Onu bir	 adamla	 birlikte	 yolculuk	 ederken	 görmüş	 olabilirsiniz.	 Bir	 şövalyeyle,	 belki	 de	 bir	 soytarıyla.	 Onu bulmama	yardım	eden	adama	altın	vereceğim.”	“Altın?”	Kardeş,	kırmızı	dişleriyle	Brienne’e	gülümsedi. </p>
<p class="calibre1">“Şu	 yengeç	 yahnisinden	 bir	 kâse	 benim	 için	 yeterli	 ödül	 olurdu	 lâkin	 size	 yardım	 edemem.	 Pek	 çok soytarıyla	 karşılaştım	 ama	 güzel	 bakireler	 o	 kadar	 çok	 değildi.”	 Başını	 yana	 eğdi	 ve	 bir	 an	 düşündü. </p>
<p class="calibre1"><a id="p96"></a>“Şimdi	 düşününce,	 Bakire	 Havuzu’nda	 bir	 soytarı	 vardı.	 Kirli	 paçavralar	 giymişti	 ama	 kirin	 altından soytarı	kıyafetlerinin	alacalı	renkleri	görünüyordu.” </p>
<p class="calibre1"> <i class="calibre4">Dontos	 Hollard	 soytarı	 kıyafeti	 mi	 giymişti? </i>	 Kimse	 Brienne’e	 adamın	 soytarı	 kıyafeti	 giydiğini söylememişti...	 ama	 giymediğini	 de	 söylememişlerdi.	 Fakat	 adam	 neden	 paçavraların	 içinde	 olsundu? </p>
<p class="calibre1">Kral	Topraklarından	kaçtıktan	sonra	onun	ve	Sansa’nın	başına	bir	talihsizlik	mi	gelmişti?	Yollar	bu	kadar tehlikeliyken	 bu	 gayet	 mümkündü.  <i class="calibre4">Bahsettiği	 adam	 Dontos	 bile	 olmayabilir. </i>	 “Şu	 soytarının	 kırmızı	 ve damarlı	bir	burnu	mu	vardı?” </p>
<p class="calibre1">“Bu	konuda	yemin	edemem.	İtiraf	ediyorum	ki	adama	pek	dikkat	etmedim.	Kardeşlerimi	gömdükten</p>
<p class="calibre1">sonra,	beni	Kral	Topraklarına	götürecek	bir	gemi	bulmak	umuduyla	Bakire	Havuzu’na	gittim.	Soytarıyı	ilk kez	rıhtımlarda	gördüm.	Bir	şeylerden	gizleniyormuş	gibi	bir	hâli	vardı	ve	Lord	Tarly’nin	askerlerinden uzak	durmaya	çalışıyordu.	Daha	sonra	onunla	tekrar	karşılaştım,	Kokuşmuş	Ördek’te.” </p>
<p class="calibre1">“Kokuşmuş	Ördek?”	dedi	Brienne	şüpheyle. </p>
<p class="calibre1">“Berbat	 bir	 yer,”	 diye	 itiraf	 etti	 cüce.	 “	 Lord	 Tarly’nin	 adamları	 Bakire	 Havuzu’ndaki	 limanda devriye	geziyor	ama	Kokuşmuş	Ördek	her	zaman	denizcilerle	dolu.	Ve	denizciler	gemilerine	kaçak	adam alırlar,	 yeter	 ki	 istedikleri	 fiyat	 olsun.	 Şu	 soytarı,	 Dar	 Deniz’in	 karşısına	 geçmek	 için	 üç	 kişilik	 yer arıyordu.	 Onu	 sık	 sık	 orada,	 kadırgaların	 kürekçileriyle	 konuşurken	 gördüm.	 Ara	 sıra	 komik	 şarkılar söylüyordu.” </p>
<p class="calibre1"> <i class="calibre4">“Üç</i>	kişilik	yer?	İki	değil?” </p>
<p class="calibre1">“Uç,	 leydim.	 Buna	 dair	 Yedi	 üstüne	 yemin	 edebilirim.”  <i class="calibre4">Üç, </i>	 diye	 düşündü	 Brienne,  <i class="calibre4">Sansa,	 Sör</i> <i class="calibre4">Dontos...	peki	üçüncü	kim?	İblis	mi</i>?	“Şu	soytarı,	bir	gemi	buldu	mu?” </p>
<p class="calibre1">“Bilemem,”	 dedi	 cüce,	 “ama	 bir	 gece,	 Lord	 Tarly’nin	 askerleri	 onu	 aramak	 için	 Ördek’e	 geldi. </p>
<p class="calibre1">Birkaç	 gün	 sonra,	 başka	 bir	 adamın,  <i class="calibre4">bir	 soytarıyı	 soytarı	 ettim, </i>	 diye	 böbürlendiğini	 duydum.	 Adam sarhoştu	ve	herkese	bira	ısmarlıyordu.” </p>
<p class="calibre1">“Soytarıyı	soytarı	ettim,”	dedi	Brienne.	“Bununla	ne	kastediyordu?” </p>
<p class="calibre1">“Bilemem.	 Ama	 adamın	 adı	 Cevval	 Dick’ti,	 işte	 bunu	 hatırlıyorum.”	 Cüce	 ellerini	 iki	 yana	 açtı. </p>
<p class="calibre1">“Korkarım	size	verebileceklerim	bunlardan	ibaret,	küçük	bir	adamın	dualarının	yanı	sıra.” </p>
<p class="calibre1">Brienne	 sözüne	 sadık	 kaldı	 ve	 adama	 bir	 kâse	 yengeç	 yahnisi	 ısmarladı...	 bir	 kadeh	 şarap	 ve	 bir parça	sıcak	ekmekle	birlikte. </p>
</body>
</html>
