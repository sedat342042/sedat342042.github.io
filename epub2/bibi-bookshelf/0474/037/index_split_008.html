<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kargaların Ziyafeti</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:10:30+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Onun	hakkında	şarkılar	söylenecek,	size	yemin	ediyorum.”	Lord	Qyburn’ün	gözleri	neşeyle	parladı. </p>
<p class="calibre1"><a id="p340"></a>“Zırhı	sorabilir	miyim?” </p>
<p class="calibre1">“Siparişini	 verdim.	 Zırh	 ustası	 benim	 deli	 olduğumu	 düşünüyor.	 Hiçbir	 adamın,	 o	 kadar	 ağır	 bir zırhın	içinde	hareket	edip	dövüşecek	kadar	güçlü	olmadığını	söylüyor.”	Cersei,	zincirsiz	üstada	uyarı	dolu bir	bakış	attı.	“Beni	aptal	yerine	koyarsan,	çığlıklar	atarak	ölürsün.	Umarım	bunun	farkındasındır?”	“Her zaman	Majesteleri.” </p>
<p class="calibre1">“Güzel.	Bu	konuda	daha	fazla	konuşma.” </p>
<p class="calibre1">“Majesteleri	çok	zeki.	Bu	duvarların	kulakları	var.” </p>
<p class="calibre1">“Evet	var.”	Cersei,	geceleri	bazen	yumuşak	sesler	duyuyordu,	kendi	dairesinde	bile. </p>
<p class="calibre1"> <i class="calibre4">Duvarların	içindeki	fareler, </i></p>
<p class="calibre1">diyordu	kendine, </p>
<p class="calibre1"> <i class="calibre4">hepsi	bu. </i></p>
<p class="calibre1">Cersei’nin	 yatağının	 başucunda	 bir	 mum	 yanıyordu	 ama	 şömine	 sönmüştü	 ve	 başka	 ışık	 yoktu.	 Oda soğuktu.	 Cersei	 soyundu	 ve	 battaniyelerin	 altına	 girdi.	 Yatağın	 diğer	 yanındaki	 Taena	 kıpırdandı. </p>
<p class="calibre1">“Majesteleri,”	diye	mırıldandı.	“Vakit	ne?”	“Baykuş	vakti,”	diye	cevapladı	kraliçe. </p>
<p class="calibre1">Cersei	 ekseriyetle	 yalnız	 uyuyordu	 ama	 bundan	 hiç	 hoşlanmıyordu.	 Cersei’nin	 en	 eski	 hatıraları, Jaime’yle	birbirlerinden	ayırt	edilemeyecek	kadar	küçük	oldukları	ve	aynı	yatağı	paylaştıkları	zamanlara aitti.	Daha	sonra,	Jaime	ve	Cersei	ayrıldığında,	Cersei’nin	bir	dizi	yatak	hizmetçisi	ve	eşlikçisi	olmuştu. </p>
<p class="calibre1">Çoğu,	 Lord	 Tywin’in	 hane	 şövalyelerinin	 ve	 sancak	 beylerinin	 kızlarıydı.	 Hiçbiri	 Cersei’yi	 memnun etmemişti	ve	çok	azı	uzun	dayanmıştı. </p>
<p class="calibre1"> <i class="calibre4">Küçük	 yılanlar.	 Sürekli	 hikâyeler	 anlatan	 ve	 Jaime’yle	 benim	 arama	 girmeye	 çalışan	 ruhsuz,</i> <i class="calibre4">ağlak	yaratıklar. </i></p>
<p class="calibre1">Yine	 de,	 Kaya’nın	 siyah	 bağırsaklarının	 içinde,	 Cersei’nin	 o	 kızların	 sıcaklığından	 memnuniyet duyduğu	geceler	olmuştu.	Boş	bir	yatak,	soğuk	bir	yataktı. </p>
<p class="calibre1">En	 çok	 da	 burada.	 Bu	 odada	 ürperti	 vardı	 ve	 Cersei’nin	 sefil	 kral	 kocası	 bu	 cibinliğin	 altında ölmüştü. </p>
<p class="calibre1"> <i class="calibre4">Robert	Baratheon,	Bu	İsimle	Anılan	ilk	Kral,	İkincisi	asla	olmasın.	Kalın	kafalı,	sarhoş,	vahşi	bir</i> <i class="calibre4">adam.	Bırak	cehennemde	ağlasın. </i></p>
<p class="calibre1">Yatağı	 Taena	 da	 Robert	 kadar	 ısıtıyordu	 ve	 Cersei’yi	 asla	 bacaklarını	 açmaya	 zorlamıyordu.	 Son zamanlarda,	 Lord	 Merryweather’ın	 yatağından	 çok	 kraliçenin	 yatağını	 paylaşıyordu.	 Orton	 bundan rahatsızmış	gibi	görünmüyordu...	ya	da	rahatsız	olduğunu	söylemeyecek	kadar	akıllıydı. </p>
<p class="calibre1">“Uyanıp	 da	 sizi	 bulamayınca	 endişelendim,”	 diye	 mırıldandı	 Leydi	 Merryweather.	 Sırtını	 yastığa dayamıştı,	yatak	örtüsü	kadının	beline	dolanmıştı.	“Bir	sorun	mu	var?” </p>
<p class="calibre1">“Hayır,”	 dedi	 Cersei.	 “Her	 şey	 yolunda.	 Sör	 Loras	 yarın	 Ejderha	 Kayası’na	 doğru	 yelken	 açacak, Redwyne	donanmasını	serbest	bırakmak	ve	bize	erkekliğini	kanıtlamak	için.”	Myrli	kadına,	Demir	Taht’ın gölgesinin	 altında	 olup	 biten	 her	 şeyi	 anlattı.	 “Yürekli	 ağabeyi	 gidince	 küçük	 kraliçemiz	 çırılçıplak kalacak.	 Muhafızları	 var	 elbette,	 ama	 muhafızların	 kumandanını	 kalenin	 çeşitli	 yerlerinde	 gördüm; pelerininde	bir	sincap	olan,	düşük	çeneli,	yaşlı	bir	adam.	Sincaplar	aslanlardan	kaçar.	O	adamda	Demir Taht’a	meydan	okuyacak	cesaret	yok.” </p>
<p class="calibre1">“Margaery’nin	 etrafında	 başka	 kılıçlar	 da	 var,”	 diye	 uyardı	 Leydi	 Merryweather.	 “Sarayda	 birçok dost	edindi.	Ayrıca	hem	onun	hem	de	genç	kuzenlerinin	hayranları	var.” </p>
<p class="calibre1">“Birkaç	âşık	beni	endişelendirmez,”	dedi	Cersei.	“Fakat	Fırtına	Burnu’ndaki	ordu...” </p>
<p class="calibre1">“Ne	yapmak	niyetindesiniz	Majesteleri?” </p>
<p class="calibre1">“Neden	 soruyorsun?”	 Taena’nın	 sorusu	 Cersei’ye	 fazlaca	 maksatlı	 gelmişti.	 “Benim	 aklımdan geçirdiğim	şeyleri	küçük	kraliçeyle	paylaşmayı	düşünmüyorsundur	umarım?” </p>
<p class="calibre1">“Asla.	Ben	Senelle	değilim.” </p>
<p class="calibre1"><a id="p341"></a>Cersei,	Senelle’i	düşünmek	istemiyordu. </p>
<p class="calibre1"> <i class="calibre4">Nezaketimin	karşılığını	ihanetle	ödedi. </i></p>
<p class="calibre1">Sansa	 Stark	 da	 aynı	 şeyi	 yapmıştı.	 Melara	 Hetherspoon	 ve	 şişman	 Jeyne	 Farmen	 da.	 O	 zamanlar	 üçü de	genç	kızlardı. </p>
<p class="calibre1"> <i class="calibre4">Onlar	 olmasaydı	 o	 çadıra	 asla	 girmezdim.	 Kurbağa	 Maggy’nin	 bir	 damla	 kanda	 geleceğimi</i> <i class="calibre4">görmesine	izin	vermezdim. </i></p>
<p class="calibre1">“Bana	 ihanet	 edecek	 olursan	 çok	 üzülürüm	 Taena.	 Seni	 Lord	 Qyburn’e	 vermekten	 başka	 şansım kalmaz	ama	biliyorum	ki	ağlarım.” </p>
<p class="calibre1">“Size	 asla	 ağlamanız	 için	 bir	 sebep	 vermeyeceğim	 Majesteleri.	 Şayet	 verirsem,	 söyleyin	 ve	 ben Qyburn’e	 kendi	 ayaklarımla	 gideyim.	 Ben	 sadece	 size	 yakın	 olmak	 istiyorum.	 Size	 hizmet	 etmek istiyorum,	neye	ihtiyacınız	olursa.” </p>
<p class="calibre1">“Ve	bu	hizmet	karşılığında	ne	ödül	bekliyorsun?” </p>
<p class="calibre1">“Hiçbir	şey.	Sizi	memnun	etmek	beni	memnun	ediyor.”	Taena,	Cersei’nin	tarafına	yuvarlandı,	kadının esmer	 teni	 mum	 ışığında	 parlıyordu.	 Göğüsleri	 kraliçenin	 göğüslerinden	 büyüktü	 ve	 uçları	 boynuz	 gibi karaydı. </p>
<p class="calibre1"> <i class="calibre4">Benden	daha	genç.	Göğüsleri	sarkmaya	başlamamış. </i></p>
<p class="calibre1">Cersei,	 bir	 kadını	 öpmenin	 nasıl	 bir	 his	 olduğunu	 merak	 etti.	 Soylu	 leydiler	 arasında	 adet	 olduğu üzere	hafif	bir	şekilde	yanaktan	değil,	dudaktan.	Taena’nın	dudakları	dolgundu.	Cersei,	o	büyük	göğüsleri emmenin	 nasıl	 olacağını	 merak	 etti.	 Myrli	 kadını	 sırtüstü	 yatırmanın,	 bacaklarını	 açmanın	 ve	 onu	 bir erkeğin	bir	kadını	kullandığı	gibi,	Robert’ın	sarhoşken</p>
<p class="calibre1"> <i class="calibre4">onu</i></p>
<p class="calibre1">kullandığı	gibi	kullanmanın	nasıl	hissettireceğini	merak	etti. </p>
<p class="calibre1">Cersei	kocasından	ne	eliyle	ne	ağzıyla	kurtulabilirdi.	Onlar	Cersei’nin	en	kötü	geceleriydi.	Robert, nefesindeki	şarap	kokusuyla	bir	domuz	gibi	inleyerek	haz	alırken,	Cersei	çaresizce	onun	altında	yatardı. </p>
<p class="calibre1">Robert	işini	bitirir	bitirmez	arkasını	döner	ve	daha	Cersei’nin	uyluklarına	bıraktığı	tohumlar	kurumadan horlamaya	başlardı.	Cersei	her	seferinde	acı	çekerdi,	bacaklarının	arası	yara	olurdu,	Robert’ın	bıraktığı çürükler	yüzünden	göğüsleri	sızlardı.	Robert’ın	Cersei’yi	ıslattığı	tek	gece,	düğün	geceleriydi. </p>
<p class="calibre1">İlk	evlendiklerinde	Robert	yakışıklı	bir	adamdı.	Uzun	boylu,	güçlü	ve	kudretliydi.	Ama	kılları	gür	ve siyahtı,	göğsündekiler	kalın	ve	edep	yerlerindekiler	sertti.	Robert,	Cersei’nin	üstünde	gidip	gelirken, <i class="calibre4">Uç	Dişli	Mızrak’taki	yanlış	adam	döndü, </i></p>
<p class="calibre1">diye	 düşünürdü	 kraliçe.	 İlk	 birkaç	 yılda,	 Robert’ın	 Cersei’ye	 daha	 sık	 sahip	 olduğu	 zamanlarda, Cersei	 gözlerini	 kapatır	 ve	 Rhaegar’la	 birlikte	 olduğunu	 hayal	 ederdi.	 Robert’ın	 Jaime	 olduğunu	 hayal edemezdi;	o	çok	farklıydı,	çok	yabancıydı, </p>
<p class="calibre1"> <i class="calibre4">kokusu</i></p>
<p class="calibre1">bile	yanlıştı. </p>
<p class="calibre1">Robert	 için	 o	 geceler	 asla	 yaşanmamıştı.	 Kral,	 sabah	 olduğunda	 hiçbir	 şey	 hatırlamazdı	 ya	 da Cersei’yi	 buna	 inandırmıştı.	 Bir	 keresinde,	 evliliklerinin	 ilk	 yılında,	 Cersei	 bir	 sabah	 hoşnutsuzluğunu dile	 getirmişti.	 “Canımı	 yakıyorsun,”	 diye	 şikâyet	 etmişti.	 Robert,	 utanmış	 gibi	 görünecek	 nezakete sahipti.	Mutfaktan	elmalı	kek	çalarken	yakalanmış	bir	çocuğun	edasıyla,	“O	ben	değilim,”	leydim	demişti. </p>
<p class="calibre1">“Şarap.	 Çok	 fazla	 şarap	 içiyorum.”	 İtirafını	 yutabilmek	 için	 bira	 kupasına	 uzanmıştı.	 Robert	 kupayı dudaklarına	doğru	götürürken,	Cersei	kendi	kupasını	adamın	yüzüne	indirmişti,	öyle	sert	bir	darbeydi	ki Robert’in	 dişi	 kırılmıştı.	 Yıllar	 sonra	 bir	 ziyafette,	 Robert	 bir	 mutfak	 hizmetçisine,	 dişini	 bir	 meydan dövüşü	sırasında	kırdığını	anlatmıştı	ve	Cersei	bunu	duymuştu. </p>
<p class="calibre1"> <i class="calibre4">Pekâlâ,	bizim	evliliğimiz	bir	meydan	dövüşüydü, </i></p>
<p class="calibre1">diye	düşündü, </p>
<p class="calibre1"><a id="p342"></a> <i class="calibre4">Robert	yalan	söylemiş	sayılmaz. </i></p>
<p class="calibre1">Ama	geri	kalan	her	şey	yalandı.	Robert,	geceleri	karısına	neler	yaptığını	hatırlıyordu,	Cersei	bundan emindi.	 Bunu	 adamın	 gözlerinde	 görebiliyordu.	 Robert	 sadece	 unutmuş	 gibi	 yapıyordu;	 unutmuş	 gibi yapmak,	 utançla	 yüzleşmekten	 daha	 kolaydı.	 Robert	 Baratheon	 kalbinin	 derinliklerinde	 bir	 korkaktı. </p>
<p class="calibre1">Tecavüzler	zaman	içinde	azalmıştı.	İlk	yıl	boyunca	en	az	on	beş	günde	bir	tekrarlanan	taciz,	sonunda	yılda bir	 kereden	 aza	 düşmüştü.	 Ama	 asla	 tamamen	 bitmemişti.	 Er	 ya	 da	 geç,	 Robert’ın	 çok	 fazla	 içtiği	 ve kocalık	haklarını	talep	ettiği	bir	gece	gelirdi.	Robert’ı	gün	ışığında	utandıran	şeyler,	karanlıkta	ona	zevk verirdi. </p>
<p class="calibre1">“Kraliçem?”	dedi	Taena	Merryweather.	“Gözlerinizde	tuhaf	bir	bakış	var.	İyi	misiniz?” </p>
<p class="calibre1">“Ben	 sadece...	 hatırlıyordum.”	 Cersei’nin	 boğazı	 kurumuştu.	 “Sen	 iyi	 bir	 arkadaşsın	 Taena.	 Uzun yıllardır	gerçek	bir	arkadaşım...” </p>
<p class="calibre1">Biri	kapıyı	yumrukladı. </p>
<p class="calibre1"> <i class="calibre4">Yine	mi</i></p>
<p class="calibre1">?	Sesin	aciliyeti	Cersei’yi	titretti. </p>
<p class="calibre1"> <i class="calibre4">Üstümüze	bin	gemi	daha	mı	geliyor? </i></p>
<p class="calibre1">Kraliçe	 bir	 sabahlık	 giydi	 ve	 kapıdakinin	 kim	 olduğuna	 bakmaya	 gitti.	 “Sizi	 rahatsız	 ettiğim	 için	 özür dilerim	Majesteleri,”	dedi	muhafız,	“fakat	Leydi	Stokeworth	aşağıda,	huzurunuza	çıkmak	için	yalvarıyor.” </p>
<p class="calibre1">“Bu	vakitte?”	diye	parladı	Cersei.	“Falyse	aklını	mı	kaçırmış?	Ona	yattığımı	söyle.	Kalkanlar’daki insanların	katledildiğini	söyle.	Gecenin	yarısını	uyanık	geçirdiğimi	söyle.	Onu	yarın	göreceğim.” </p>
<p class="calibre1">Muhafız	tereddüt	etti.	“Majesteleri	beni	affedin	ama	leydi...	o	iyi	durumda	değil,	lütfen	anlayın.” </p>
<p class="calibre1">Cersei	 kaşlarını	 çattı.	 Falyse’in,	 Bronn’un	 öldüğünü	 haber	 vermek	 için	 geldiğini	 düşünmüştü. </p>
<p class="calibre1">“Pekâlâ.	 Giyinmem	 gerek.	 Onu	 çalışma	 odama	 götür,	 beklesin.”	 Leydi	 Merryweather	 onunla	 birlikte gitmek	 için	 ayaklandığında,	 kraliçe	 itiraz	 etti.	 “Hayır,	 burada	 kal.	 En	 azından	 birimiz	 dinlenmek zorundayız.	Fazla	oyalanmam.” </p>
<p class="calibre1">Leydi	Falyse’in	yüzü	çürük	ve	şişti,	gözleri	ağlamaktan	kızarmıştı,	alt	dudağı	patlamıştı,	kıyafetleri kirli	ve	yırtıktı.	Cersei,	kadını	çalışma	odasına	sokup	kapıyı	kapatırken,	“Tanrılar	merhamet	edin,”	dedi. </p>
<p class="calibre1">“Yüzüne	ne	oldu?” </p>
<p class="calibre1">Falyse	soruyu	duymamış	gibiydi.	“Onu</p>
<p class="calibre1"> <i class="calibre4">öldürdü</i></p>
<p class="calibre1">,”	dedi	titrek	bir	sesle.	“Anne	merhamet	et,	o...	o...”	Hıçkırıklara	boğuldu,	bütün	vücudu	sarsılıyordu. </p>
<p class="calibre1">Cersei	bir	kadeh	şarap	doldurdu	ve	kadehi	ağlayan	kadına	verdi.	“Bunu	iç.	Şarap	seni	sakinleştirir. </p>
<p class="calibre1">Aferin.	 Şimdi	 biraz	 daha.	 Ağlamayı	 kes	 ve	 bana	 neden	 burada	 olduğunu	 anlat.”	 Kraliçe	 sonunda	 Leydi Falyse’in	 ağzından	 hüzünlü	 hikâyeyi	 alabildiğinde,	 şarap	 sürahisi	 boşalmıştı.	 Cersei	 ağlaması	 mı	 yoksa gülmesi	mi	gerektiğini	bilmiyordu.	“Teke	tek	dövüş,”	diye	tekrar	etti. </p>
<p class="calibre1"> <i class="calibre4">Yedi	 Krallık’ta	 güvenebileceğim	 tek	 kişi	 yok	 mu?	 Batıdiyar’da	 bir	 parça	 aklı	 olan	 tek	 kişi	 ben</i> <i class="calibre4">miyim</i></p>
<p class="calibre1">?	“Bana,	Sör	Balman’ın	Bronn’u	teke	tek	dövüşe	davet	ettiğini	mi	söylüyorsun?” </p>
<p class="calibre1">“Ba-basit	 olacağını	 söyledi.	 Mızrak	 bir	 şö-şövalye	 silahıdır,	 dedi	 ve	 B-Bronn	 gerçek	 bir	 şövalye değildi.	Balman,	onu	atından	düşüreceğini	ve	adam	ye-yerde	yatarken	işini	bitireceğini	söyledi.” </p>
<p class="calibre1">Bronn	gerçek	bir	şövalye	değildi,	bu	doğruydu.	Bronn,	mücadeleyle	sertleştirilmiş	bir	katildi. </p>
<p class="calibre1"> <i class="calibre4">Senin	ahmak	kocan	kendi	ölüm	fermanını	yazmış. </i></p>
<p class="calibre1">“Harika	bir	plan.	Planın	nasıl	ters	gittiğini	sorabilir	miyim?” </p>
<p class="calibre1">“B-Bronn,	mızrağını,	Balman’ın	zavallı</p>
<p class="calibre1"> <i class="calibre4">aaaatmın</i></p>
<p class="calibre1">gösüne	sapladı.	Hayvan	devrildiğinde	Balman’ın	bacakları	kırıldı.	Çığlıkları	yürek	parçalıyordu...” </p>
<p class="calibre1"><a id="p343"></a> <i class="calibre4">Paralı	askerlerin	merhameti	yoktur, </i></p>
<p class="calibre1">diyebilirdi	 Cersei.	 “Size	 bir	 av	 kazası	 ayarlamanızı	 söylemiştim.	 Serseri	 bir	 ok,	 attan	 düşmek,	 öfkeli bir	domuz...	bir	adam	ormanda	sayısız	şekilde	ölebilir.	Bu	şekillerin	hiçbiri</p>
<p class="calibre1"> <i class="calibre4">mızrak</i></p>
<p class="calibre1">içermez.” </p>
<p class="calibre1">Falyse	kraliçeyi	duyuyormuş	gibi	görünmüyordu.	“Balman’a	koşmaya	çalıştığımda,	B-Bronn	yüzüme</p>
<p class="calibre1">vurdu.	 Lordumu	 i-i-itiraf	 etmeye	 zorladı.	 Balman,	 onunla	 ilgilenmesi	 için	 Üstat	 Frenken’e	 sesleniyordu ama	pa-pa-paralı	asker...” </p>
<p class="calibre1">“İtiraf	 mı?”	 Cersei	 bu	 kelimeden	 hoşlanmamıştı.	 “Cesur	 Sör	 Balman’ımızm	 dilini	 tuttuğuna inanıyorum.” </p>
<p class="calibre1">“Bronn	 onun	 gözüne	 bir	 hançer	 sapladı.	 Güneş	 batmadan	 önce	 Stokeworth’ten	 ayrılmamın	 iyi olacağını,	 aksi	 takdirde	 hana	 da	 aynı	 şeyi	 yapacağını	 söyledi.	 Beni	 garnizonun	 içinde	 elden	 ele gezdireceğini	söyledi,	adamlar	beni	almaya	tenezzül	ederse	tabii.	Bronn’un	tutuklanmasını	emrettiğimde, adamın	şövalyelerinden	biri,	Lord	Stokeworth’ün	söylediği	şeyi	yapmamı	önerecek	kadar	küstahlaştı.	Ona <i class="calibre4">Lord	Stokeworth</i></p>
<p class="calibre1">dedi!”	 Leydi	 Falyse	 kraliçenin	 eline	 yapıştı.	 “Majesteleri	 bana	 şövalyeler	 vermeli.	 Yüz	 şövalye!	 Ve kalemi	geri	almam	için	arbaletçiler.	Stokeworth	benim! </p>
<p class="calibre1"> <i class="calibre4">Elbiselerimi</i></p>
<p class="calibre1">toplamama	 bile	 izin	 vermediler!	 Bronn,	 onların	 artık	 onun	 karısına	 ait	 olduğunu	 söyledi.	 Bütün	 i-ipeklerim	ve	kadifelerim.” </p>
<p class="calibre1">O</p>
<p class="calibre1"> <i class="calibre4">paçavralar,	dertlerinin	en	küçüğü. </i></p>
<p class="calibre1">Kraliçe,	 parmaklarını,	 diğer	 kadının	 yapış	 yapış	 ellerinden	 kurtardı.	 “Kralı	 korumak	 için	 bir	 mum söndürmenizi	istedim.	Sizse	mumun	üstüne	bir	kavanoz	çılgınateş	döktünüz.	Şu	kafasız	Balman’ın,	adımı bu	işe	karıştırmadığını	söyle.	Bunu	yapmadığını	söyle.” </p>
<p class="calibre1">Falyse	 dudaklarını	 yaladı.	 “O...	 o	 acı	 çekiyordu,	 bacakları	 kırılmıştı.	 Bronn	 ona	 merhamet göstereceğini	söyledi	ama...	Zavallı	a-a-anneme	ne	olacak?” </p>
<p class="calibre1"> <i class="calibre4">Ölecek	sanırım. </i></p>
<p class="calibre1">“Ne	 olacağım	 sanıyorsun?”	 Leydi	 Tanda	 hâlihazırda	 ölmüş	 olabilirdi.	 Bronn,	 kırık	 kalçalı	 yaşlı	 bir kadına	bakıcılık	yapacak	türden	bir	adam	değildi. </p>
<p class="calibre1">“Bana	yardım	etmek	zorundasınız.	Nereye	gideceğim?	Ne	yapacağım?” </p>
<p class="calibre1">Cersei	neredeyse, </p>
<p class="calibre1"> <i class="calibre4">belki	de	Ay	Oğlan’la	evlenirsin, </i></p>
<p class="calibre1">diyecekti. </p>
<p class="calibre1"> <i class="calibre4">Merhum	kocan	kadar	büyük	bir	aptal	sayılır. </i></p>
<p class="calibre1">Kral	 Toprakları’nın	 eşiğinde	 bir	 savaş	 çıkmasını	 göze	 alamazdı,	 şimdi	 olmazdı.	 “Sessiz	 rahibeler dulları	 aralarına	 almaktan	 her	 daim	 mutluluk	 duyar,”	 dedi.	 “Onlarınki	 huzurlu	 bir	 hayattır;	 duayla, tefekkürle	ve	hayırlı	işlerle	dolu	bir	hayat.	Canlılara	teselli,	ölülere	huzur	verirler.” </p>
<p class="calibre1"> <i class="calibre4">Ve	konuşmazlar. </i></p>
<p class="calibre1">Kadının	Yedi	Krallık’ta	dolaşmasına	ve	etrafa	tehlikeli	hikâyeler	yaymasına	izin	veremezdi. </p>
<p class="calibre1">Falyse’in	kulakları	mantığa	sağırdı.	“Yaptığımız	her	şeyi	sizin	hizmetinizde	yaptık	Majesteleri. </p>
<p class="calibre1"> <i class="calibre4">Sadık	Olmaktan	Gurur	Duyarız. </i></p>
<p class="calibre1">Dediniz	ki...” </p>
<p class="calibre1">“Hatırlıyorum,”	 Cersei	 kendini	 gülümsemeye	 zorladı.	 “Biz	 kaleni	 geri	 almanın	 bir	 yolunu	 bulana kadar,	burada	bizimle	kalabilirsin	leydim.	Sana	bir	kadeh	şarap	daha	doldurayım.	Uyumana	yardım	eder. </p>
<p class="calibre1"><a id="p344"></a>Yorgun	ve	kederlisin,	bu	çok	aşikâr.	Benim	zavallı,	sevgili	Falyse’im.	İşte	böyle,	iç.” </p>
<p class="calibre1">Konuğu	 şarap	 sürahisiyle	 meşgulken,	 Cersei	 kapıya	 gidip	 hizmetçilerini	 çağırdı.	 Dorcas’a,	 Lord Qyburn’ü	bulması	ve	adamı	derhal	oraya	getirmesini	söyledi.	Jocelyn	Swyft’i	mutfağa	gönderdi.	“Ekmek ve	peynir	getir,	etli	hamur	ve	birkaç	elma.	Ve	şarap.	Susadık.” </p>
<p class="calibre1">Qyburn,	 yemeklerden	 önce	 geldi.	 O	 sırada	 Leydi	 Falyse	 üç	 kadeh	 daha	 devirmişti	 ve	 uyuklamaya başlamıştı,	ancak	zaman	zaman	canlanıyor	ve	tekrar	hıçkırıyordu.	Kraliçe,	Qyburn’ü	bir	kenara	çekti	ve ona	Sör	Balman’ın	aptallığını	anlattı.	“Falys’in	şehre	hikâyeler	yaymasına	müsaade	edemem.	Yaptığın... </p>
<p class="calibre1">iş...	için	hâlâ	kadına	ihtiyacın	var	mı?” </p>
<p class="calibre1">“Var	majesteleri.	Kuklacılar	epey	yorgun	düştü.” </p>
<p class="calibre1">“O	hâlde	kadım	al	ve	ne	istiyorsan	yap.	Lakin	kara	hücrelere	bir	kez	girdiğinde...	gerisini	söylememe gerek	var	mı?” </p>
<p class="calibre1">“Hayır	Majesteleri.	Anladım.” </p>
<p class="calibre1">“Güzel.”	 Kraliçe	 tekrar	 gülümsemesini	 giyindi.	 “Tatlı	 Falyse,	 Üstat	 Qyburn	 burada.	 Dinlenmeni sağlayacak.” </p>
<p class="calibre1">“Ah,”	dedi	Falyse	hafifçe.	“Ah,	iyi.” </p>
<p class="calibre1">Kapı	Falyse’le	Qyburn’ün	arkasından	kapandığında,	Cersei	kendine	bir	kadeh	şarap	daha	doldurdu. </p>
<p class="calibre1">“Etrafım	 düşmanlarla	 ve	 embesillerle	 çevrili,”	 dedi.	 Kendi	 kanma	 ve	 ailesine	 bile	 güvenemiyordu.	 Bir zamanlar	onun	diğer	yarısı	olan	Jaime’ye	de.	O</p>
<p class="calibre1"> <i class="calibre4">benim	 kılıcım	 ve	 kalkanım	 olacaktı,	 benim	 güçlü	 sağ	 elim	 olacaktı.	 Neden	 beni	 sinirlendirmekte</i> <i class="calibre4">ısrar	ediyor</i></p>
<p class="calibre1">? </p>
<p class="calibre1">Bronn	bir	baş	belasından	öte	değildi	elbette.	Cersei	onun	İblis’i	sakladığına	hiçbir	zaman	gerçekten inanmamıştı.	 Tyrion	 zeki	 bir	 adamdı;	 kraliçenin	 gazabının	 Lollys’e	 yöneleceğini	 gayet	 iyi	 bilir	 ve Lollys’in	 piç	 oğluna	 onun	 adının	 verilmesine	 asla	 müsaade	 etmezdi.	 Leydi	 Merryweather	 bu	 hususun altını	çizmişti	ve	haklıydı.	Bu	istihzanın	Bronn’un	marifeti	olduğu	hemen	hemen	kesindi.	Cersei,	adamı, elinde	 bir	 kadeh	 şarap	 ve	 yüzünde	 arsız	 bir	 gülümsemeyle	 buruşuk	 üvey	 oğlunu	 seyrederken	 hayal edebiliyordu. </p>
<p class="calibre1"> <i class="calibre4">İstediğin	 kadar	 sırıt	 Sör	 Broun,	 yakında	 çığlık	 atıyor	 olacaksın.	 Hazır	 yapabiliyorken,	 yarım</i> <i class="calibre4">akıllı	karının	ve	çalıntı	kalenin	tadını	çıkar.	Zamanı	geldiğinde	seni	bir	sinek	gibi	ezeceğim. </i></p>
<p class="calibre1">Belki	 de	 Cersei,	 ezme	 işini	 yapması	 için	 Sör	 Loras’ı	 gönderirdi.	 Çiçek	 Şövalyesi,	 Ejderha Kayası’nda	sağ	dönerse	tabii. </p>
<p class="calibre1"> <i class="calibre4">Bu	harika	olur.	Eğer	tanrılar	iyiyse,	Loras	ve	Bronn	birbirlerini	öldürürler,	tıpkı	Sör	Arryk	ve	Sör</i> <i class="calibre4">Erryk	gibi. </i></p>
<p class="calibre1">Stokeworth’e	gelince...	hayır,	Cersei,	Stokeworth’ü	düşünmekten	bıkmıştı. </p>
<p class="calibre1">Kraliçe	yatak	odasına	dönene	kadar,	Taena	tekrar	uykuya	dalmıştı.	Cersei’nin	başı	dönüyordu. </p>
<p class="calibre1"> <i class="calibre4">Çok	fazla	şarap	ve	çok	az	uyku, </i></p>
<p class="calibre1">dedi	kendine.	Neticede,	her	gece	iki	kere	korkunç	havadislerle	uyandırılmıyordu. </p>
<p class="calibre1"> <i class="calibre4">Ben	 en	 azından	 uyandırılabiliyorum.	 Robert,	 hükmetmek	 şöyle	 dursun,	 yataktan	 kalmayacak</i> <i class="calibre4">kadar	sarhoş	olurdu.	Bütün	bu	meselelerle	uğraşmak	fon	Arryn’a	düşerdi. </i></p>
<p class="calibre1">Robert’tan	daha	iyi	bir	kral	olduğunu	düşünmek,	Cersei’yi	mutlu	etti. </p>
<p class="calibre1">Pencerelerin	 dışındaki	 gökyüzü	 aydınlanmaya	 başlamıştı.	 Cersei,	 Leydi	 Merryweather’m	 yanma yatağa	oturdu.	Kadının	yumuşak	nefesini	dinledi,	inip	kalkan	göğsünü	seyretti. </p>
<p class="calibre1"> <i class="calibre4">Rüyasında	Myr’i	mi	görüyor? </i></p>
<p class="calibre1">diye	merak	etti. </p>
<p class="calibre1"> <i class="calibre4">Yoksa	 yüzünde	 yara	 izi	 olan	 âşığını	 mı?	 Reddedilmesi	 mümkün	 olmayan	 siyah	 saçlı,	 tehlikeli</i></p>
<p class="calibre1"><a id="p345"></a> <i class="calibre4">adamı? </i></p>
<p class="calibre1">Cersei,	Taene’nın	Lord	Orton’ı	düşlemediğinden	emindi. </p>
<p class="calibre1">Kadının	 tek	 göğsünü	 kavradı.	 Önce	 yumuşak	 bir	 şekilde,	 hafifçe	 dokunarak,	 avcundaki	 saten	 kadar pürüzsüz	 teni	 hissederek.	 Kadının	 göğsünü	 nazikçe	 sıktı,	 sonra	 başparmağını	 kadının	 iri	 meme	 ucunda gezdirdi,	ucun	sertleştiğini	hissedene	kadar	parmağını	ileri	geri	hareket	ettirdi.	Cersei	yukarı	baktığında, Taena’nın	gözleri	açıktı.	“Güzel	mi?”	diye	sordu	kraliçe. </p>
<p class="calibre1">“Evet,”	dedi	Leydi	Merryweather. </p>
<p class="calibre1">“Ya	bu?”	Cersei	kadının	meme	ucunu	çimdikledi,	sertçe	çekti,	parmaklarının	arasında	döndürdü. </p>
<p class="calibre1">Myrli	kadın	acıyla	inledi.	“Canımı	acıtıyorsunuz.” </p>
<p class="calibre1">“Şarap	 yüzünden,”	 dedi	 Cersei.	 ‘Yemekte	 bir	 sürahi	 şarap	 içtim,	 bir	 sürahi	 de	 dul	 Stokeworth’le birlikte.	Onu	sakinleştirmek	için	içmek	zorundaydım.”	Taena’nın	diğer	göğüs	ucunu	da	sıktı.	Kadın	inledi. </p>
<p class="calibre1">“Ben	kraliçeyim,”	dedi	Cersei.	“Haklarımı	talep	ediyorum.” </p>
<p class="calibre1">“Ne	isterseniz	yapın.”	Taena’nın	saçları	Robert’ınkiler	kadar	siyahtı,	bacaklarının	arasındaki	tüyler de	 öyle.	 Cersei	 oraya	 dokunduğunda,	 kılların	 sırılsıklam	 olduğunu	 hissetti,	 Robert’inkiler	 sert	 ve	 kuru olurdu.	“Lütfen,”	dedi	Myrli	kadın,	“devam	edin	kraliçem.	Bana	ne	isterseniz	yapın.	Ben	sizinim.” </p>
<p class="calibre1">Ama	işe	yaramıyordu.	Robert’ın	ona	sahip	olduğu	gecelerde	hissettiği	şey	her	ne	idiyse,	Cersei	onu hissedemiyordu.	 Bunda	 haz	 yoktu,	 Cersei	 için	 yoktu.	 Taena	 için,	 evet.	 Kadının	 göğüs	 uçları	 iki	 kara elmastı,	kadınlığı	ıslak	ve	sıcaktı. </p>
<p class="calibre1"> <i class="calibre4">Robert	seni	severdi,	bir	saat	için. </i></p>
<p class="calibre1">Kraliçe,	 tek	 parmağını	 o	 Myr	 bataklığına	 soktu,	 sonra	 bir	 parmağını	 daha,	 parmaklarını	 ileri	 geri hareket	ettirdi. </p>
<p class="calibre1"> <i class="calibre4">Ama	içine	boşaldıktan	sonra,	adını	hatırlamakta	bile	güçlük	çekerdi. </i></p>
<p class="calibre1">Cersei,	 bir	 kadını,	 Robert’ı	 boşalttığı	 kadar	 kolay	 boşaltıp	 boşaltamayacağını	 görmek	 istiyordu. </p>
<p class="calibre1">Kadının	içine	üçüncü	parmağını	sokarken, </p>
<p class="calibre1"> <i class="calibre4">on	bin	çocuğunuz	avcumun	içinde	zail	oldu	Majesteleri, </i></p>
<p class="calibre1">diye	düşündü. </p>
<p class="calibre1"> <i class="calibre4">Siz	 horlarken,	 ben	 parmaklarımdan	 oğullarınızı	 yalıyordum,	 birer	 birer,	 bütün	 o	 yapışkan</i> <i class="calibre4">prensleri.	Siz	hakkınızı	alıyordunuz	lordum	ama	ben	karanlıkta	veliahtlarınızı	yiyordum. </i></p>
<p class="calibre1">Taena	titredi.	Yabancı	bir	dilde	bir	şeyler	söyledi,	sonra	tekrar	titredi,	sırtım	büktü	ve	çığlık	attı. </p>
<p class="calibre1"> <i class="calibre4">Vücuduna	bir	boynuz	saplanmış	gibi	bağırıyor, </i></p>
<p class="calibre1">diye	 düşündü	 kraliçe.	 Bir	 an	 için,	 parmaklarının	 bir	 yaban	 domuzunun	 dişleri	 olduğunu	 ve	 Myrli kadını	kasıklarından	boğazına	kadar	parçaladığını	hayal	etti. </p>
<p class="calibre1">Hâlâ	işe	yaramıyordu. </p>
<p class="calibre1">Cersei	elini	geri	çekmeye	çalıştığında,	Taena	yakaladı	ve	parmakları	öptü.	“Tatlı	kraliçe,	size	nasıl zevk	 verebilirim?”	 Elini	 Cersei’nin	 bacaklarının	 arasına	 götürdü.’’Bana	 benden	 ne	 istediğini	 söyle aşkım.” </p>
<p class="calibre1">“Beni	rahat	bırak.”	Cersei	yatağın	diğer	tarafına	yuvarlandı	ve	yatak	örtüsünü	üstüne	çekti,	titriyordu. </p>
<p class="calibre1">Şafak	söküyordu.	Birazdan	sabah	olacak	ve	bütün	bunlar	unutulacaktı. </p>
<p class="calibre1">Bunlar	asla	olmamıştı. </p>
<p class="calibre1"><a id="p346"></a><b class="calibre3">JAIME</b></p>
<p class="calibre1">Borazanların	 çıkardığı	 metalik	 ses,	 akşam	 karanlığının	 durgun	 ve	 mavi	 havasını	 kesti.	 Josmyn Peckledon	hemen	ayağa	fırladı,	efendisinin	kılıç	kemerini	getirmeye	koştu. </p>
<p class="calibre1"> <i class="calibre4">Çocuğun	içgüdüleri	iyi. </i></p>
<p class="calibre1">“Haydutlar	 gelişlerini	 duyurmak	 için	 borazan	 çalmazlar,”	 dedi	 Jaime	 çocuğa.	 “Kılıcıma	 ihtiyacım olmayacak.	Kuzenim	geldi,	Batı	Muhafızı.” </p>
<p class="calibre1">Jaime	 çadırından	 çıktığında	 süvariler	 atlarından	 iniyordu;	 yarım	 düzine	 şövalye,	 yirmi	 atlı	 okçu	 ve yirmi	silahlı	asker.	Altın	yaldızlı	örgü	zırh	ve	tilki	kürkü	bir	pelerin	giyen	sakallı	bir	adam,	“Jaime!”	diye kükredi.	“Çok	cılız	ve	beyazlar	içinde!	Üstelik	sakallı!” </p>
<p class="calibre1">“Bu	mu?	Senin	yelenle	kıyaslanınca	en	fazla	kirli	sakal	sayılır	kuzen.”	Sör	Daven’ın	fırça	gibi	sert sakalları	 ve	 gür	 bıyıkları,	 çalılığa	 benzeyen	 favorilerine	 karışmıştı.	 Daven’ın	 çıkardığı	 miğfer,	 adamın kafasının	tepesindeki	karmakarışık	sarı	fundalığı	dümdüz	etmişti.	Onca	kılın	içinde	bir	yerlerde,	yassı	bir burun	 ve	 hayat	 dolu	 ela	 gözler	 vardı.	 “Haydutlar	 usturanı	 mı	 çaldı?”	 “Babamın	 intikamını	 alana	 kadar saçımı	 ve	 sakalımı	 kesmeyeceğime	 dair	 yemin	 ettim.”	 Bu	 kadar	 aslan	 görünüşlü	 bir	 adam	 için,	 Daven Lannister’ın	sesi	tuhaf	bir	şekilde	koyun	gibi	çıkıyordu.	“Ama	Genç	Kurt,	Karstark’a	benden	önce	ulaştı. </p>
<p class="calibre1">İntikamımı	 elimden	 aldı.”	 Miğferini	 bir	 yavere	 uzattı	 ve	 metalin	 ağırlığıyla	 ezilmiş	 olan	 saçlarını parmaklarıyla	taradı.	“Kıllı	olmayı	seviyorum.	Geceler	soğudu	ve	sakallar	yüzümü	sıcak	tutuyor.	Üstelik Genna	 hala,	 bende	 çene	 yerine	 kiremit	 olduğunu	 söylerdi.”	 Jaime’yi	 kolundan	 yakaladı.	 “Fısıltılı Orman’dan	sonra	senin	için	endişelendik.	Stark’ın	ulu	kurdu	senin	boğazını	parçaladı	diye	duyduk.” </p>
<p class="calibre1">“Benim	için	gözyaşı	döktün	mü	kuzen?” </p>
<p class="calibre1">“Lannis	 Limanı’nın	 yarısı	 yas	 tuttu.	 Dişi	 olan	 bölümü.”	 Sör	 Daven’ın	 bakışları	 Jaime’nin	 bilek köküne	gitti.	“Yani	doğru.	O	piçler	senin	kılıç	elini	aldı.” </p>
<p class="calibre1">“Yeni	 bir	 elim	 var,	 altından.	 Tek	 elli	 olmakla	 ilgili	 söylenecek	 çok	 şey	 var.	 Kadehi	 devirmek korkusuyla	daha	az	şarap	içiyorum	ve	sarayda	kıçımı	daha	az	kaşıyorum.” </p>
<p class="calibre1">“Evet,	güzelmiş.	Belki	ben	de	kendi	elimden	kurtulmalıyım.”	Daven	güldü.	“Elini	Catelyn	Stark	mı</p>
<p class="calibre1">aldı?” </p>
<p class="calibre1">“Vargo	Hoat.” </p>
<p class="calibre1"> <i class="calibre4">Bu	masallar	nereden	çıkıyor</i></p>
<p class="calibre1">? </p>
<p class="calibre1">“Qohorlu	 mu?”	 Sör	 Daven	 tükürdü.	 “Bu	 Hoat	 ve	 Cesur	 Dostlar	 için.	 Babana	 Hoat’un	 peşine düşeceğimi	söyledim	ama	o	bunu	reddetti.	‘Bazı	görevler	aslana	uygundur	lâkin	arama	işinin	keçilere	ve köpeklere	bırakılması	gerekir,’	dedi.” </p>
<p class="calibre1">Bunlar	Lord	Tywin’in	sözleriydi,	Jaime	biliyordu,	babasının	sesini	duyabiliyordu.	“İçeri	gel	kuzen. </p>
<p class="calibre1">Konuşmamız	gerek.”	Garett	maltızları	yakmıştı,	korlaşmış	kömürler	çadırın	içini	yakut	rengi	bir	sıcaklıkla doldurmuştu.	 Sör	 Daven	 pelerinini	 çıkarıp	 Küçük	 Lew’a	 fırlattı.	 “Sen	 bir	 Piper	 mısın	 evlat?”	 diye gürledi.	“Pek	çelimsiz	görünüyorsun.” </p>
<p class="calibre1">“Ben	Lewys	Piper’ım	lordum.” </p>
<p class="calibre1">“Bir	 zamanlar	 bir	 meydan	 dövüşünde	 ağabeyini	 iyice	 benzetmiştim.	 Kalkanında	 dans	 eden	 çıplak kızın	onun	kardeşi	olup	olmadığını	sorduğumda,	o	küçük	ve	çelimsiz	budala	epey	alınmıştı.” </p>
<p class="calibre1">“Dans	eden	kız,	hanedanımızın	armasıdır.	Kız	kardeşimiz	yok.” </p>
<p class="calibre1">“Çok	 yazık.	 Armanızın	 güzel	 memeleri	 var.	 Lâkin	 ne	 çeşit	 bir	 adam	 çıplak	 bir	 kızın	 arkasına saklanır?	Ağabeyinin	kalkanına	her	vuruşumda,	kendimi	namert	hissetmiştim.” </p>
<p class="calibre1">“Yeter,”	 dedi	 Jaime	 gülerek.	 “Çocuğu	 rahat	 bırak.”	 Pia	 şarap	 kaynatıyordu,	 bir	 kaşıkla	 kazanı karıştırıyordu.	“Nehirova’da	neyle	karşılaşacağımı	öğrenmem	gerek.” </p>
<p class="calibre1"><a id="p347"></a>Daven	 omuzlarını	 silkti.	 “Kuşatma	 devam	 ediyor.	 Karabalık	 kalenin	 içinde	 oturuyor,	 biz	 dışarıda kampta	 oturuyoruz.	 Doğrusunu	 istersen	 çok	 sıkıcı.”	 Bir	 kamp	 taburesinin	 üstüne	 oturdu.	 “Hâlâ	 savaşta olduğumuzu	hatırlamamız	için	Tully’nin	bir	hücum	yapması	gerek.	O	arada	birkaç	Frey	katletse	hiç	fena olmaz.	En	başta	Ryman.	Adam	ayık	olduğundan	çok	sarhoş.	Ah,	bir	de	Edwyn.	Babası	kadar	kalın	kafalı değil	ama	bir	çıban	nasıl	irinle	doluysa,	o	da	nefretle	dolu.	Ve	bizim	kendi	Sör	Emmon’ımız...	hayır, <i class="calibre4">Lord</i></p>
<p class="calibre1">Emmon,	 Yedi	 bizi	 kurtar,	 adamın	 yeni	 unvanını	 unutmamalıyız...	 Nehirova	 Lordu’muz,	 bana kuşatmayı	nasıl	sürdüreceğimi	söylemekten	başka	hiçbir	şey	yapmıyor.	Kaleyi,	yeni	makamına</p>
<p class="calibre1"> <i class="calibre4">zarar	vermeden</i></p>
<p class="calibre1">almamı	istiyor.”	“Şarap	kaynadı	mı?”	diye	sordu	Jaime,	Pia’ya. </p>
<p class="calibre1">“Evet	 lordum.”	 Kız	 konuşurken	 ağzını	 örttü.	 Peck	 şarabı	 altın	 bir	 tepside	 getirdi.	 Sör	 Daven eldivenlerini	çıkardı	ve	kadehlerden	birini	aldı.	“Teşekkürler	evlat.	Sen	kimsin?” </p>
<p class="calibre1">“Eğer	 lordum	 memnun	 olacaksa,	 Josmyn	 Peckledon.”	 “Peck,	 Karasu’da	 tam	 bir	 kahramandı,”	 dedi Jaime.	“İki	şövalye	öldürdü	ve	ikisini	de	esir	aldı.” </p>
<p class="calibre1">“Göründüğünden	 daha	 tehlikeli	 olmalısın	 delikanlı.	 O	 bir	 sakal	 mı	 yoksa	 yüzündeki	 çamuru temizlemeyi	mi	unuttun?	Stannis	Baratheon’m	karısında	bile	daha	gür	bir	bıyık	var.	Kaç	yaşındasın?” </p>
<p class="calibre1">“On	beş,	sör.” </p>
<p class="calibre1">Sör	Daven	güldü.	“Kahramanlarla	ilgili	en	iyi	şey	nedir	bilir	misin	Jaime?	Hepsi	genç	ölür	bize	daha çok	 kadın	 kalır.”	 Kadehi	 yavere	 geri	 fırlattı.	 “Şunu	 tekrar	 doldursan	 ben	 de	 sana	 kahraman	 derim.	 Çok susadım.” </p>
<p class="calibre1">Jaime	kendi	kadehini	sol	eliyle	kaldırdı	ve	bir	yudum	şarap	içti.	Göğsüne	şarabın	sıcaklığı	yayıldı. </p>
<p class="calibre1">“Ölmesini	istediğin	Freyler’den	bahsediyordun.	Rynam,	Edwyn,	Emmon...” </p>
<p class="calibre1">“Ve	 Wälder	 Nehir,”	 dedi	 Daven,	 “o	 fahişe	 çocuğu.	 Piç	 olmaktan	 nefret	 ediyor	 ve	 piç	 olmayan herkesten	 nefret	 ediyor.	 Ama	 Sör	 Perwyn	 düzgün	 bir	 adama	 benziyor,	 onun	 canını	 bağışlayabilirim. </p>
<p class="calibre1">Kadınların	 canını	 da.	 Duyduğuma	 göre	 içlerinden	 biriyle	 evlenmem	 gerekiyormuş.	 Aklıma	 gelmişken, Lord	 baban	 bana	 bu	 evlilikten	 bahsetmeliydi.	 Benim	 babam,	 Öküzağzı’ndan	 önce	 Paxter	 Redwyne’la görüşüyordu,	 bunu	 biliyor	 muydun?	 Redwyne’in	 gayet	 kıymetli	 bir	 çeyize	 sahip	 kızı	 var...”	 “Desmera?” </p>
<p class="calibre1">Jaime	güldü.	“Çillerden	ne	kadar	hoşlanırsın?”	“Eğer	seçeneklerim	çiller	ve	Freyler	ise...	Lord	Walder’in kızlarının	yarısı	gelincik	gibi	görünüyor.” </p>
<p class="calibre1">“Sadece	yarısı	mı?	Şükret.	Darry’de	Lancel’in	karısını	gördüm.” </p>
<p class="calibre1">“Kapıkulübesi	 Ami.	 Tanrılar	 merhamet	 edin.	 Lancel’in	 o	 kızı	 seçtiğine	 inanamıyorum.	 O	 çocuğun sorunu	ne?” </p>
<p class="calibre1">“Kendini	 dine	 verdi,”	 dedi	 Jaime,	 “ama	 kızı	 o	 seçmedi.	 Leydi	 Amerei’nin	 annesi	 bir	 Darry. </p>
<p class="calibre1">Amcamızın	 düşüncesine	 göre	 Amerei,	 Lancel’in	 Darry	 halkını	 kazanmasına	 yardım	 edecek.”	 “Nasıl? </p>
<p class="calibre1">Onları	düzerek	mi?	Ona	neden	Kapıkulübesi	Ami	dediklerini	biliyor	musun?	Yivli	kapısını	önünden	geçen her	şövalyeye	açtığı	için.	Lancel	kendine	boynuzlu	bir	miğfer	yaptırsa	iyi	olur.” </p>
<p class="calibre1">“Buna	 gerek	 kalmayacak.	 Kuzenimiz	 Kral	 Toprakları’na	 gidiyor,	 Yüce	 Rahip’in	 kılıçlarından	 biri olmak	için	yemin	etmeye.” </p>
<p class="calibre1">Eğer	Jaime,	Lancel’in	bir	oyuncunun	maymunu	olmaya	karar	verdiğini	söyleseydi,	Sör	Daven	bundan</p>
<p class="calibre1">daha	şaşkın	görünemezdi.	“Ciddi	değilsin.	Benimle	dalga	geçiyorsun.	Eğer	çocuğu</p>
<p class="calibre1"> <i class="calibre4">bunu</i></p>
<p class="calibre1">yapmaya	yönelttiyse,	Kapıkulübesi	Ami	duyduğumdan	da	çirkin	olmalı.” </p>
<p class="calibre1">Jaime,	Leydi	Amerei’nin	yanından	ayrıldığında,	kız	bir	yandan	biten	evliliği	için	ağlıyor	bir	yandan da	Lyle	Crakehall’un	onu	teselli	etmesine	izin	veriyordu.	Kızın	gözyaşları,	avluda	bekleyen	akrabalarının yüzlerindeki	 sert	 ifadeler	 kadar	 endişe	 verici	 değildi.	 “Umarım	 sen	 de	 yemin	 etmeye	 niyetli	 değilsindir</p>
<p class="calibre1"><a id="p348"></a>kuzen,”	 dedi	 Jaime.	 “Freyler	 evlilik	 anlaşmalarıyla	 ilgili	 konularda	 epey	 asabi	 oluyorlar.	 Ben	 olsam, onları	tekrar	hayal	kırıklığına	uğratmak	istemezdim.” </p>
<p class="calibre1">Sör	 Daven	 güldü.	 “Endişelenme,	 ben	 kendi	 gelinciğimle	 evleneceğim	 ve	 yatağa	 gireceğim.	 Robb Stark’a	 neler	 olduğunu	 biliyorum.	 Lâkin	 Edwyn’in	 anlattıklarından	 anladığım	 kadarıyla	 henüz	 çiçek açmamış	 kızlardan	 birini	 seçmeliyim,	 aksi	 takdirde	 Kara	 Walder’in	 kıza	 benden	 önce	 uğradığını öğrenebilirim.	Bahse	girerim	ki	Kapıkulübesi	Ami’yle	de	yatmıştır,	hem	de	birçok	kez.	Belki	de	Lancel’in dindarlığının	ve	Kevan	amcanın	ruh	halinin	sebebi	budur.” </p>
<p class="calibre1">“Sör	Kevan’ı	gördün	mü?” </p>
<p class="calibre1">“Evet.	 Batıya	 giderken	 buradan	 geçti.	 Kaleyi	 almamıza	 yardım	 etmesini	 istedim	 ama	 umursamadı. </p>
<p class="calibre1">Burada	olduğu	bütün	zaman	boyunca	kara	kara	düşündü.	Yeterince	nazikti	ama	çok	soğuktu.	Batı	Muhafızı olmayı	 asla	 istemediğime	 dair	 yemin	 ettim	 ve	 bu	 onurun	 ona	 bahşedilmesi	 gerektiğini	 söyledim.	 Bana karşı	 kin	 beslemediğini	 beyan	 etti	 ama	 bunu	 sesinin	 tonundan	 anlamak	 mümkün	 değildi.	 Burada	 üç	 gün kaldı	 ve	 benimle	 üç	 kelime	 konuşmadı.	 Keşke	 gitmeseydi,	 onun	 önerilerinden	 faydalanabilirdim.	 Frey dostlarımız	Sör	Kevan’ı	sinirlendirmeye	cesaret	edemezdi,	beni	sürekli	sinirlendiriyorlar.” </p>
<p class="calibre1">“Anlat,”	dedi	Jaime. </p>
<p class="calibre1">“Anlatayım	ama	nereden	başlayayım?	Ben	koçbaşları	ve	kuşatma	kuleleri	inşa	ederken,	Ryman	Frey</p>
<p class="calibre1">bir	 darağacı	 kurdu.	 Her	 gün	 şafak	 vaktinde	 Edmure	 Tully’yi	 darağacına	 çıkarıyor,	 adamın	 boynuna	 bir ilmek	 geçiriyor	 ve	 kale	 teslim	 olmadığı	 takdirde	 Edmure’un	 asılacağını	 söylüyor.	 Karabalık	 bu maskaralığı	 hiç	 umursamıyor	 ve	 akşam	 olduğunda	 Lord	 Edmure	 tekrar	 aşağı	 indiriliyor.	 Karısı	 hamile, biliyor	muydun?” </p>
<p class="calibre1">Bilmiyordu.	“Edmure	kızla	yatmış	mı?	Kırmızı	Düğün’den	sonra?” </p>
<p class="calibre1">“Kırmızı	Düğün</p>
<p class="calibre1"> <i class="calibre4">sırasında</i></p>
<p class="calibre1">yatıyorlarmış.	 Roslin	 minik,	 sevimli	 bir	 şey.	 Gelinciğe	 benzemiyor.	 Üstelik	 tuhaf	 bir	 şekilde Edmure’dan	hoşlanıyor.	Perwyn,	Roslin’in	bir	kız	evlat	için	dua	ettiğini	söyledi.” </p>
<p class="calibre1">Jaime	 bir	 an	 düşündü.	 “Edmure’un	 bir	 oğlu	 olduğu	 anda,	 Lord	 Walder’in	 Edmure’a	 ihtiyacı kalmayacak.” </p>
<p class="calibre1">“Bence	de	öyle.	Eniştemiz	Emm...	ah, </p>
<p class="calibre1"> <i class="calibre4">Lord</i></p>
<p class="calibre1">Emmon...	 Edmure’un	 derhal	 asılmasını	 istiyor.	 Tully	 soyadlı	 bir	 Nehirova	 Lordu’nun	 varlığı,	 onu	 bir başka	Tully’nin	doğumu	kadar	rahatsız	ediyor.	Her	gün,	Sör	Ryman’ın	Tully’yi	asmasını</p>
<p class="calibre1"> <i class="calibre4">sağlamam</i></p>
<p class="calibre1">için	 bana	 yalvarıyor,	 nasıl	 yalvardığım	 hiç	 sorma.	 Bütün	 bunlar	 olup	 biterken,	 diğer	 kolumu	 da	 Lord Gawen	 Westerling	 çekiştiriyor.	 Karabalık,	 adamın	 leydi	 karısını	 ve	 üç	 sümüklü	 eniğini	 kalede	 tutuyor. </p>
<p class="calibre1">Lord,	 Freyler’in	 Edmure’u	 asması	 durumunda,	 karısının	 ve	 çocuklarının	 öldürüleceğinden	 korkuyor. </p>
<p class="calibre1">Çocuklardan	biri	Genç	Kurt’un	küçük	kraliçesi.” </p>
<p class="calibre1">Jaime,	Jeyne	Westerling’le	tanıştığını	düşünüyordu	ama	kızın	neye	benzediğini	hatırlayamıyordu. </p>
<p class="calibre1"> <i class="calibre4">Bir	krallığa	bedel	olmak	için,	gerçekten	güzel	olmalı. </i></p>
<p class="calibre1">“Sör	 Brynden	 çocukları	 öldürmez,”	 dedi	 kuzenine.	 “O	 adam	 o	 kadar	 kara	 bir	 balık	 değil.” </p>
<p class="calibre1">Nehirova’nın	neden	hâlâ	düşmediğini	anlamaya	başlıyordu.	“Bana	nasıl	mevzilendiğini	anlat	kuzen.” </p>
<p class="calibre1">“Kalenin	 etrafını	 tamamen	 kuşattık.	 Sör	 Ryman	 ve	 Freyler,	 Tökeztaş’ın	 kuzeyinde.	 Kızıl	 Çatal’ın güneyinde	 Lord	 Emmon,	 Sör	 Forley	 Prester	 ve	 senin	 eski	 ordundan	 geriye	 kalanlar	 var.	 Kırmızı Düğün’den	 sonra	 bizim	 tarafımıza	 geçen	 nehir	 lordları	 da	 orada.	 Acınası	 bir	 sürü	 olduklarını söyleyebilirim.	 Çadırlarının	 içinde	 oturup	 surat	 asıyorlar	 ve	 başka	 bir	 şey	 yapmıyorlar.	 Benim	 kampım nehirlerin	 arasında,	 hendeği	 ve	 Nehirova’nın	 ana	 kapılarını	 görüyor.	 Tekneyle	 kaçışları	 önlemek	 için</p>
<p class="calibre1"><a id="p349"></a>Kızıl	Çatal’ın	üstüne	bir	set	attık,	setin	savunmasından	Manfryd	Yew	ve	Raynard	Ruttiger	sorumlu.	Onlara balık	tutmaları	için	ağlar	da	verdim.	Karnımızı	doyurmamıza	yardım	ediyorlar.” </p>
<p class="calibre1">“Kaleyi	açlık	yüzünden	teslim	olmaya	zorlayabilir	miyiz?” </p>
<p class="calibre1">Sör	 Daven	 başını	 sağa	 sola	 salladı.	 “Karabalık,	 Nehirova’daki	 bütün	 gereksiz	 ağızları	 kovdu	 ve topraklan	silip	süpürdü.	İnsanları	ve	atları	tam	iki	yıl	boyunca	sağ	tutmaya	yetecek	kadar	erzağı	var.” </p>
<p class="calibre1">“Bizim	yiyecek	durumumuz	nedir?” </p>
<p class="calibre1">“Nehirlerde	 balık	 olduğu	 sürece	 açlıktan	 ölmeyiz	 ama	 atları	 nasıl	 besleyeceğimizi	 bilmiyorum. </p>
<p class="calibre1">Freyler,	 İkizler’den	 yiyecek	 ve	 yem	 taşıyor	 fakat	 Sör	 Ryman	 paylaşacak	 kadar	 yemeğe	 ve	 yeme	 sahip olmadığını	 iddia	 ediyor,	 yani	 kendi	 yiyeceğimizi	 kendimiz	 bulmak	 zorundayız.	 Yiyecek	 bulmaları	 için gönderdiğim	 adamların	 yarısı	 geri	 dönmüyor.	 Bazıları	 kaçıyor.	 Diğerlerini,	 boyunlarında	 iplerle, ağaçların	altında	çürür	hâlde	buluyoruz.” </p>
<p class="calibre1">“Evvelki	 gün	 biz	 de	 birkaçına	 rastladık,”	 dedi	 Jaime.	 Onları	 Addam	 Marbrand’ın	 keşif	 süvarileri bulmuştu.	 Cesetler	 bir	 elma	 ağacının	 dalında	 sallanıyordu,	 yüzleri	 siyahtı,	 çırılçıplak	 soyulmuşlardı	 ve her	adamın	ağzına	bir	elma	tıkılmıştı.	Hiçbiri	yaralı	değildi;	teslim	oldukları	çok	açıktı.	Güçlüdomuz	bu manzarayı	 görünce	 öfkeden	 köpürmüştü,	 savaşçıların	 ellerini	 ayaklarını	 bağlayan	 ve	 onları	 süt domuzlarıymış	gibi	öldüren	adamların	kafasını	alacağına	dair	intikam	yemin	etmişti. </p>
<p class="calibre1">Jaime	hikâyeyi	anlattığında,	“Haydutların	işi	olabilir,”	dedi	Sör	Daven,	“belki	de	değildir.	Çevrede hâlâ	 kuzeyli	 adamlardan	 oluşan	 çeteler	 var.	 Ve	 Uç	 Dişli	 Mızrak	 Lordları	 dizlerini	 bükmüş	 olsalar	 da, bana	öyle	geliyor	ki	onların	kalpleri	hâlâ...	kurttan	yana.” </p>
<p class="calibre1">Jaime,	maltızların	yanında	duran	ve	konuşmaları	dinlemiyormuş	gibi	yapan	yaverlerine	baktı.	Lewys Piper	ve	Garrett	Paege,	nehir	lordlarının	oğullarıydı.	Jaime	çocuklarının	ikisini	de	sevmeye	başlamıştı	ve onları	Sör	Ilyn’e	vermek	zorunda	kalmaktan	nefret	ederdi.	“İpler	bana	Dondarrion	diyor.” </p>
<p class="calibre1">“Düğüm	atmayı	bilen	tek	adam	yıldırım	lordu	değil.	Bana	Lord	Beric	deme.	Adam	kâh	burada,	kâh</p>
<p class="calibre1">orada,	her	yerde.	Fakat	peşine	birini	gönderdiğinde,	Beric	çiy	gibi	eriyip	yok	oluyor.	Nehir	lordları	ona yardım	 ediyor,	 bundan	 şüphen	 olmasın.	 Kahrolası	 gezici	 bir	 lord,	 buna	 inanabiliyor	 musun?	 Bir	 gün adamın	 öldüğünü	 duyuyorsun,	 ertesi	 gün	 adamın	 öldürülemez	 olduğunu	 anlatıyorlar.”	 Sör	 Daven	 şarap kadehini	 yere	 bıraktı.	 “Keşifçilerim,	 geceleri	 yüksek	 yerlerde	 ateşler	 gördüklerini	 rapor	 ediyor.	 İşaret ateşleri	 olduğunu	 düşünüyorlar...	 çevremizde	 gözcülerden	 oluşmuş	 bir	 halka	 var	 sanki.	 Köylerde	 de ateşler	yanıyor.	Yeni	bir	tanrı...” </p>
<p class="calibre1"> <i class="calibre4">Hayır,	eski	bir	tanrı. </i></p>
<p class="calibre1">“Thoros,	 Dondarrion’la	 birlikte;	 eskiden	 Robert’ın	 içki	 arkadaşı	 olan	 şişman	 Myrli	 rahip.” </p>
<p class="calibre1">Jaime’nin	 altın	 eli	 masanın	 üstündeydi.	 Jaime	 ele	 dokundu	 ve	 maltızların	 loş	 ışığıyla	 pırıldayan	 metali seyretti.	 “Mecbur	 kalırsak	 Dondarrion’la	 uğraşırız	 ama	 önceliğimiz	 Karabalık	 olmalı.	 Sör	 Brynden, davasının	umutsuz	olduğunu	anlamalı.	Onunla	görüşmeyi	denedin	mi?” </p>
<p class="calibre1">“Sör	 Ryman	 denedi.	 Yarı	 sarhoş	 ve	 öfkeli	 bir	 hâlde,	 tehditler	 savurarak	 kale	 kapılarına	 gitti. </p>
<p class="calibre1">Karabalık	 siperlerde	 göründü	 ve	 temiz	 sözleri	 kirli	 adamlar	 için	 heba	 etmeyeceğini	 söyledi.	 Sonra Ryman’ın	atının	sağrısına	bir	ok	sapladı.	At	şahlandı,	Frey	çamura	düştü,	ben	öyle	şiddetli	güldüm	ki	az kalsın	 altımı	 ıslatıyordum.	 Eğer	 kalenin	 içindeki	 ben	 olsaydım,	 o	 oku	 Ryman’ın	 yalancı	 boğazına saplardım.” </p>
<p class="calibre1">“Onunla	 konuşurken	 bir	 boyun	 zırhı	 takacağım,”	 dedi	 Jaime	 yarım	 bir	 gülümsemeyle.	 “Karabalık’a cömert	 şartlar	 önermek	 niyetindeyim.”	 Eğer	 bu	 kuşatmayı	 hiç	 kan	 dökülmeden	 bitirebilirse,	 kimse	 onun Tully	Hanedanı’na	karşı	silahına	davrandığını	söylemezdi. </p>
<p class="calibre1">“İstersen	 dene	 lordum	 ama	 sözlerin	 zafer	 kazandıracağını	 zannetmiyorum.	 Kaleye	 saldırmak zorundayız.” </p>
<p class="calibre1">Kısa	 bir	 zaman	 öncesine	 kadar	 Jaime	 de	 aynı	 şey	 için	 ısrar	 ederdi.	 İki	 yıl	 boyunca	 burada	 oturup</p>
<p class="calibre1"><a id="p350"></a>Karabalık’ın	açlıktan	kırılmasını	bekleyemeyeceğini	biliyordu.	“Ne	yapacaksak	derhal	yapmalıyız,”	dedi. </p>
<p class="calibre1">“Benim	 yerim	 Kral	 Toprakları,	 kralın	 yanı.”	 “Evet,”	 dedi	 Daven.	 “Kardeşinin	 sana	 ihtiyacı	 olduğundan eminim.	Kevan’ı	neden	gönderdi?	Onu	El	yapacağını	düşünüyordum.” </p>
<p class="calibre1">“Kevan	kabul	etmedi.”	O</p>
<p class="calibre1"> <i class="calibre4">benim	kadar	kör	değildi. </i></p>
<p class="calibre1">“Kevan,	Batı	Muhafızı	olmalı.	Yahut	sen.	Bu	onur	için	müteşekkir	olmadığımı	sanma	ama	amcamız</p>
<p class="calibre1">benden	iki	kat	yaşlı	ve	bir	kumandan	olarak	çok	daha	tecrübeli.	Benim	bunu	asla	istemediğimi	biliyordur umarım.” </p>
<p class="calibre1">“Biliyor.” </p>
<p class="calibre1">“Cersei	nasıl?	Her	zamanki	gibi	güzel	mi?” </p>
<p class="calibre1">“Göz	alıcı.” </p>
<p class="calibre1"> <i class="calibre4">Kaypak. </i></p>
<p class="calibre1">“Altın.” </p>
<p class="calibre1"> <i class="calibre4">Bir	soytarı	altını	kadar	sahte. </i></p>
<p class="calibre1">Jaime	 geçen	 gece	 rüyasında,	 Cersei’yi	 Ay	 Oğlan’ı	 düzerken	 yakalamıştı.	 Soytarıyı	 öldürmüş	 ve kardeşinin	dişlerini	altın	eliyle	kırmıştı,	tıpkı	Gregor	Clegane’in	zavallı	Pia’ya	yaptığı	gibi.	Rüyalarında Jaime’nin	 her	 zaman	 iki	 eli	 vardı,	 biri	 altından	 yapılmıştı	 ama	 tıpkı	 diğeri	 gibi	 çalışıyordu. </p>
<p class="calibre1">“Nehirova’daki	 işimiz	 ne	 kadar	 çabuk	 biterse,	 Cersei’nin	 yanma	 o	 kadar	 çabuk	 dönerim.”	 Jaime	 ondan sonra	ne	yapacağını	hiç	bilmiyordu. </p>
<p class="calibre1">Kuzeniyle	bir	saat	daha	konuştu.	Batı	Muhafızı	gittiğinde	Jaime	altın	elini	taktı,	kahverengi	pelerinini giydi	ve	çadırların	arasında	dolaşmaya	çıktı. </p>
<p class="calibre1">Doğruyu	söylemek	gerekirse,	bu	yeni	hayatı	sevmişti.	Arazide,	askerlerin	arasında,	kendini	sarayda hiç	hissetmediği	kadar	rahat	hissediyordu.	Bir	yemek	ateşinin	başında	oturan	üç	arbaletçi,	ona	bir	yaban tavşanını	 paylaşmayı	 önerdi.	 Bir	 başka	 yemek	 ateşinde,	 genç	 bir	 şövalye,	 bir	 savaş	 çekicinden korunmanın	en	iyi	yolunun	ne	olduğunu	sordu.	Jaime	nehrin	kıyısında,	iki	silahlı	askerin	omuzlarında	su güreşi	 yapan	 çamaşırcı	 kızları	 seyretti.	 Kızlar	 yarı	 sarhoş	 ve	 yarı	 çıplaktı.	 Kahkahalar	 atıyor	 ve ellerindeki	pelerinleri	birbirlerine	savuruyorlardı,	bir	düzine	adam	onlar	için	tezahürat	yapıyordu.	Jaime, Tatlı	Raffın	omuzlarındaki	sarışın	kızın	üstüne	bir	bakır	yıldız	koydu.	Raff	kızla	birlikte	sazların	arasına devrildiğinde,	Jaime	bakır	yıldızını	kaybetti. </p>
<p class="calibre1">Nehrin	 karşısında	 kurtlar	 uluyordu.	 Söğüt	 ağaçlarının	 dalları	 aralarında	 esen	 rüzgârla	 kıvranıp fısıldıyordu.	Jaime,	Sör	IIyn’i,	çadırının	dışında	tek	başına	otururken	buldu,	adam	bir	bileği	taşıyla	büyük kılıcını	biliyordu.	Jaime,	“Gel,”	dedi	ve	sessiz	şövalye	hafifçe	gülümseyerek	ayağa	kalktı. </p>
<p class="calibre1"> <i class="calibre4">Bundan	keyif	alıyor, </i></p>
<p class="calibre1">diye	fark	etti	Jaime. </p>
<p class="calibre1"> <i class="calibre4">Beni	öldürmek	ona	daha	büyük	bir	keyif	verir. </i></p>
<p class="calibre1">Kılıç	 kullanmakta	 iyiye	 gittiğine	 inanmaktan	 hoşlanıyordu	 ama	 ilerleme	 ağırdı	 ve	 bedeli	 vardı. </p>
<p class="calibre1">Çeliğin,	 yünün	 ve	 kaynatılmış	 derinin	 altındaki	 Jaime	 Lannister;	 kesiklerden,	 yara	 kabuklarından	 ve morluklardan	bir	duvar	halisiydi. </p>
<p class="calibre1">Jaime	ve	Sör	Ilyn	kampın	dışına	çıkarken,	bir	devriye	onlara	parola	sordu.	Jaime	adamın	koluna	altın eliyle	 vurdu.	 “Dikkatli	 ol.	 Etrafta	 kurtlar	 var.”	 Kızıl	 Çatal’ın	 aşağısına	 doğru	 at	 sürdüler	 ve	 o	 gün	 öğle vakti	 önünden	 geçtikleri	 yanık	 köyün	 yıkıntılarına	 gittiler.	 Gece	 danslarını	 orada,	 kararmış	 taşların	 ve soğumuş	közlerin	arasında	yaptılar.	Üstünlük	bir	süre	için	Jaime’deydi.	Belki	de	eski	maharetleri	ona	geri dönüyordu.	Belki	de	bu	gece,	morarmış	ve	kanlı	bir	hâlde	uyuyan	Sör	Ilyn	olurdu. </p>
<p class="calibre1">Sör	Ilyn,	Jaime’nin	düşüncelerini	duymuş	gibiydi.	Onun	son	darbesini	tembel	bir	savunmayla	bertaraf etti	ve	Jaime’yi	nehrin	içine	iten	bir	karşı	atak	yaptı.	Çamur,	Jaime’nin	çizmesini	ayağından	çıkardı,	Jaime</p>
<p class="calibre1"><a id="p351"></a>dizlerinin	 üstüne	 düştü,	 boğazında	 sessiz	 şövalyenin	 kılıcı	 vardı,	 kendi	 kılıcı	 sazların	 arasında kaybolmuştu.	 Payne’in	 yüzündeki	 çiçek	 hastalığı	 izleri,	 ay	 ışığında	 kraterler	 kadar	 büyük	 görünüyordu. </p>
<p class="calibre1">Adam	 yine	 o	 lak	 sesini	 çıkardı	 ve	 kılıcını	 yukarı	 doğru	 hareket	 ettirdi,	 kılıç	 Jaime’nin	 dudaklarının arasında	durdu.	Ilyn	ancak	o	zaman	geri	çekildi	ve	çeliğini	kınına	soktu. </p>
<p class="calibre1">Jaime,	altın	elindeki	çamuru	temizlerken, </p>
<p class="calibre1"> <i class="calibre4">omuzlarımın	üstüne	bir	fahişe	alıp	Tatlı	Raffa	meydan	okusaydım	daha	iyi	ederdim, </i></p>
<p class="calibre1">diye	 düşündü.	 Bir	 yanı,	 altın	 eli	 olduğu	 yerden	 söküp	 nehre	 fırlatmak	 istiyordu.	 El	 hiçbir	 işe yaramıyordu	 ve	 sol	 el	 de	 daha	 iyi	 değildi.	 Sör	 Ilyn	 atların	 yanma	 döndü,	 Jaime’yi	 kendi	 başına	 ayağa kalkması	için	yalnız	bıraktı. </p>
<p class="calibre1"> <i class="calibre4">En	azından	iki	ayağım	var. </i></p>
<p class="calibre1">Yolculuğun	 son	 günü	 soğuk	 ve	 rüzgârlıydı.	 Rüzgâr,	 çıplak	 ağaçların	 dallarını	 tıkırdatıyor	 ve	 Kızıl Çatal’ın	 kıyısındaki	 sazlıkların	 boynunu	 büküyordu.	 Kuzeni	 Daven’ın	 yanında	 at	 süren	 Jaime,	 Kral Muhafızlarının	 kışlık	 yünlülerini	 giymiş	 olmasına	 rağmen,	 teninde	 rüzgârın	 çelik	 dişlerini hissedebiliyordu.	 Tökeztaş’ın	 Kızıl	 Çatal’la	 birleştiği	 dar	 noktada	 yükselen	 Nehirova’yı	 gördüklerinde akşamüstü	 olmuştu.	 Tully	 kalesi,	 pruvasını	 nehrin	 aşağısına	 doğru	 çevirmiş	 muazzam	 bir	 taş	 gemiye benziyordu.	Kalenin	kumtaşından	örülmüş	duvarları,	kırmızı	ve	altın	renkli	ışıklarla	boyanmıştı.	Duvarlar Jaime’nin	hatırladığından	daha	yüksek	ve	daha	kalın	görünüyordu. </p>
<p class="calibre1"> <i class="calibre4">Bu	ceviz	kolay	kırılmayacak, </i></p>
<p class="calibre1">diye	 düşündü	 Jaime.	 Eğer	 Karabalık	 onu	 dinlemezse,	 Jaime’nin	 Leydi	 Catelyn’e	 verdiği	 yemini bozmaktan	başka	seçeneği	kalmayacaktı.	Kralına	verdiği	yemin	daha	önce	geliyordu. </p>
<p class="calibre1">Nehrin	üstündeki	set	ve	kuşatmacı	ordunun	üç	büyük	kampı,	tam	olarak	Daven’in	tarif	ettiği	gibiydi. </p>
<p class="calibre1">Sör	Ryman’ın	kuzeyde	kurduğu	kamp,	en	büyük	ve	en	nizamsız	kamptı.	Çadırların	üzerinde,	bir	mancınık kadar	 uzun,	 devasa	 bir	 darağacı	 yükseliyordu.	 Darağacının	 üstünde	 tek	 başına	 bir	 suret	 duruyordu, boynunda	ip	vardı. </p>
<p class="calibre1"> <i class="calibre4">Edmure	Tully. </i></p>
<p class="calibre1">Jaime	keskin	bir	acıma	duygusu	hissetti. </p>
<p class="calibre1"> <i class="calibre4">Onu	her	gün,	boynuna	bir	ip	dolayıp	oraya	dikmek...	kafasını	kesip	bu	işi	bitirmek	daha	iyi. </i></p>
<p class="calibre1">Darağacanın	arkasında,	çadırlar	ve	yemek	ateşleri	perişan	bir	düzensizlikle	araziye	yayılmıştı.	Frey lordları	ve	şövalyeleri,	çadırlarım	tuvalet	çukurlarının	yukarısında	rahatça	yükseltmişti.	Aşağısı	çamurlu barakalardan	 ve	 öküz	 arabalarından	 ibaretti.	 “Sör	 Ryman	 bu	 delikanlıların	 sıkılmasını	 istemiyor.	 Bu yüzden	onlara	fahişe,	horoz	dövüşü	ve	domuz	dövüşü	veriyor,”	dedi	Sör	Daven.	“Kendine	kahrolası	bir <i class="calibre4">şarkıcı</i></p>
<p class="calibre1">bile	 tuttu.	 Halamız,	 Lannis	 Limanı’ndan	 Beyazgülüşlü	 Wat’ı	 getirince,	 Ryman	 da	 ondan	 aşağı kalmayıp	 bir	 şarkıcı	 buldu.	 Nehri	 kesip	 bir	 baraj	 oluştursak	 ve	 bu	 adamların	 hepsini	 yükselen	 suyun içinde	boğsak	olmaz	mı	kuzen?” </p>
<p class="calibre1">Jaime,	kale	siperindeki	mazgal	dişlerinin	arkasında	hareket	eden	okçuları	görebiliyordu.	Siperlerin üzerinde	Tully	Hanedanı’nın	sancağı	dalgalanıyordu;	kırmızı	ve	mavi	çizgili	zeminde	gümüş	bir	alabalık. </p>
<p class="calibre1">Fakat	 en	 yüksek	 kulenin	 tepesinde	 farklı	 bir	 bayrak	 uçuyordu;	 Starklar’ın	 ulu	 kurduyla	 süslenmiş	 uzun, beyaz	 bir	 sancak.	 “Nehirova’yı	 ilk	 gördüğümde	 yaz	 çimenleri	 kadar	 yeşil	 bir	 yaverdim,”	 dedi	 Jaime kuzenine.	 “Yaşlı	 Sumner	 Crakehall,	 beni	 bir	 mesaj	 getirmem	 için	 göndermişti,	 kuzgunlara	 teslim edilemeyecek	kadar	önemli	bir	mesaj	olduğunu	söylemişti.	Lord	Hoster	vereceği	cevabı	düşünürken,	beni on	beş	gün	boyunca	burada	tutmuş	ve	her	yemekte	kızı	Lysa’nın	yanına	oturtmuştu.” </p>
<p class="calibre1">“Beyazları	giymen	boşuna	değilmiş.	Ben	de	aynı	şeyi	yapardım.” </p>
<p class="calibre1">“Ah,	Lysa	söylendiği	kadar	korkutucu	değildi.”	Aslında	Lysa	güzel	bir	kızdı,	gamzeli	ve	narindi,	kızıl renkli	uzun	saçları	vardı. </p>
<p class="calibre1"><a id="p352"></a> <i class="calibre4">Fakat	ürkekti.	Uzun	sessizliklere	ve	kıkırdama	krizlerine	meyilliydi,	Cersei’deki	ateşten	yoksundu. </i></p>
<p class="calibre1">Lysa’nın	 ablası	 daha	 ilginç	 görünüyordu	 ama	 Catelyn	 kuzeyli	 bir	 delikanlıya	 söz	 verilmişti,	 Kışyarı vârisine...	 fakat	 o	 yaşta,	 Jaime’yi	 ilgilendiren	 şey	 kızlar	 değil	 Hoster’ın	 meşhur	 kardeşiydi,	 şöhretini Basamaktaşı’nda	 Dokuzmetelik	 Kralları’yla	 dövüşerek	 kazanmış	 olan	 Brynden	 Tully.	 Jaime,	 Sör Brynden’ı,	 Canavar	 Maelys	 ve	 Abanoz	 Prens’le	 ilgili	 hikâyeler	 anlatması	 için	 sıkıştırmış	 ve	 zavallı Lysa’yı	sürekli	görmezden	gelmişti. </p>
<p class="calibre1"> <i class="calibre4">Sör	Brynden	benim	şimdiki	yaşımdan	daha	gençti, </i></p>
<p class="calibre1">diye	düşündü	Jaime, </p>
<p class="calibre1"> <i class="calibre4">ben	de	Peck’ten	daha	gençtim. </i></p>
<p class="calibre1">Kızıl	Çatal’daki	en	yakın	geçit	kalenin	yukarısındaydı.	Sör	Daven’ın	kampına	ulaşmak	için,	Emmon</p>
<p class="calibre1">Frey’in	kampının	içinden	ve	diz	çökerek	tekrar	kral	huzuruna	kabul	edilen	nehir	lordlarının	çadırlarının önünden	geçmek	zorunda	kaldılar.	Jaime;	Lychester’ın,	Vance’in,	Roote’un	ve	Goodbrook’un	sancaklarını gördü.	Smallford	Hanedanı’nın	pelitleri	ve	Lord	Piper’ın	dans	eden	bakiresi	de	oradaydı	ama	Jaime’yi duraksatan, </p>
<p class="calibre1"> <i class="calibre4">görmediği</i></p>
<p class="calibre1">sancaklardı.	 Mallister’ın	 gümüş	 kartalı	 ortada	 değildi.	 Bracken’ın	 kızıl	 atı,	 Rygerlar’ın	 söğüdü, Paege’in	 birbirine	 dolanmış	 yılanları	 da	 yoktu.	 Bu	 hanedanların	 hepsi,	 Demir	 Taht’a	 yeniden	 bağlılık yemini	 vermişti	 ama	 hiçbiri	 kuşatmaya	 katılmak	 için	 Nehirova’ya	 gelmemişti.	 Jaime,	 Brackenlar’ın Blackwoodlar’la	savaştığını	biliyordu,	onların	yokluğunun	sebebi	buydu	ama	diğerleri... </p>
<p class="calibre1"> <i class="calibre4">Yeni	dostlarımız,	dost	değil.	Sadakatleri	yüzeysel. </i></p>
<p class="calibre1">Nehirova	 alınmak	 zorundaydı	 ve	 bu	 hemen	 olmalıydı.	 Kuşatma	 ne	 kadar	 uzarsa	 diğer	 asiler	 o	 kadar cesaretlenecekti,	Tytos	Blackwood	gibi. </p>
<p class="calibre1">Geçide	vardıklarında,	Tetik’in	Kennos’u	Herrock’un	Borusu’nu	üfledi. </p>
<p class="calibre1"> <i class="calibre4">Bu	ses	Karabalık’ı	siperlere	çıkarmalı. </i></p>
<p class="calibre1">Sör	 Hugo	 ve	 Sör	 Dermot,	 nehrin	 karşısına	 geçerken	 Jaime’ye	 rehberlik	 ettiler.	 Kral	 Muhafızları’nın beyaz	 bayrağını	 ve	 Tommen’in	 geyikli	 aslanlı	 sancağını	 dalgalandırarak	 çamurlu	 suların	 içinde ilerlediler.	Kafilenin	geri	kalanı	onları	takip	etti. </p>
<p class="calibre1">Yeni	 bir	 kuşatma	 kulesinin	 yükseltildiği	 yerde,	 Lannister	 kampı	 ahşap	 çekiçlerin	 gürültüsüyle çınlıyordu.	 İnşası	 tamamlanmış	 iki	 kule	 daha	 vardı,	 çiğ	 at	 derisiyle	 kaplanmışlardı.	 Kulelerin	 arasında salıncaklı	 bir	 koçbaşı	 duruyordu;	 zincirlerle	 ahşap	 bir	 çatıya	 asılmış,	 bir	 ucu	 sivriltilip	 ateşle sertleştirilmiş	bir	ağaç	gövdesi. </p>
<p class="calibre1"> <i class="calibre4">Görünüşe	göre,	kuzenim	tembel	tembel	oturmamış. </i></p>
<p class="calibre1">“Lordum,”	dedi	Peck,	“çadırınızın	nereye	kurulmasını	istersiniz?” </p>
<p class="calibre1">“Şuraya,	şu	tümseğin	üstüne.”	Jaime	altın	eliyle	tümseği	gösterdi,	eli	bu	işi	için	uygun	değildi	gerçi. </p>
<p class="calibre1">‘Yük	arabaları	şuraya,	at	sıraları	şuraya.	Kuzenimin	kazdığı	tuvalet	çukurlarını	kullanacağız.	Sör	Addam, kampın	çevresini	kontrol	edin	ve	zayıf	noktaları	belirleyin.”	Jaime	herhangi	bir	saldırı	beklemiyordu	ama Fısıltılı	Orman’da	da	beklememişti. </p>
<p class="calibre1">“Bir	savaş	konseyi	için	gelincikleri	çağırayım	mı?”	diye	sordu	Daven. </p>
<p class="calibre1">“Ben	 Karabalık’la	 konuşana	 kadar	 çağırma.”	 Jaime	 bir	 el	 işareti	 yaparak	 Sakalsız	 Jon	 Bettley’yi çağırdı.	“Bir	barış	sancağı	çıkar	ve	kaleye	bir	mesaj	götür.	Sör	Brynden	Tully’ye,	yarın	sabah	ilk	ışıkta onunla	 görüşmek	 istediğimi	 ilet.	 Hendeğin	 kenarına	 kadar	 gideceğim	 ve	 onunla	 açılır	 kapanır	 köprünün üstünde	buluşacağım.” </p>
<p class="calibre1">Peck	 endişeli	 görünüyordu.	 “Lordum,	 yaycılar	 sizi...”	 “Yapmayacaklar.”	 Jaime	 atından	 indi. </p>
<p class="calibre1">“Çadırımı	kurun	ve	sancaklarımı	dikin.” </p>
<p class="calibre1"> <i class="calibre4">Ve	kimin,	ne	kadar	çabuk	geleceğini	görelim. </i></p>
<p class="calibre1"><a id="p353"></a>Çok	 zaman	 geçmesi	 gerekmedi.	 Pia	 maltızın	 içindeki	 kömürleri	 yakmaya	 çalışıyordu.	 Peck	 kıza yardım	 etmeye	 gitti.	 Jaime	 son	 zamanlarda,	 çadırın	 bir	 köşesinde	 düzüşen	 Peck’le	 Pia’nın	 seslerini dinleyerek	uykuya	dalıyordu.	Garrett,	Jaime’nin	baldır	zırhının	kayışlarını	çözerken	çadırın	kapısı	açıldı. </p>
<p class="calibre1">“Sonunda	geldin	demek,”	diye	gürledi	Jaime’nin	halası.	Kapı	boşluğunu	tamamen	doldurmuştu,	arkasında Frey	kocası	vardı.	“Geç	bile	kaldın.	Yaşlı	ve	şişman	halana	sarılmayacak	mısın?”	Kadın	kollarını	açtı	ve Jaime’ye	sarılmaktan	başka	bir	şans	bırakmadı. </p>
<p class="calibre1">Genna	 Lannister,	 gençliğinde	 biçimli	 bir	 kadındı	 ve	 sürekli	 korsajlarından	 taşardı.	 Kadının	 şimdi sahip	 olduğu	 tek	 biçim,	 kareydi.	 Yüzü	 geniş	 ve	 pürüzsüzdü,	 boynu	 kalın	 ve	 pembe	 bir	 sütundu,	 kalçası devasaydı.	 Jaime	 kadına	 vazifeşinas	 bir	 şekilde	 sarıldı	 ve	 kulağının	 çekilmesini	 bekledi.	 Halası,	 Jaime kendini	 bildi	 bileli	 onun	 kulağını	 çekerdi	 ama	 bugün	 aynı	 şeyi	 yapmadı.	 Kulağını	 çekmek	 yerine, Jaime’nin	yanağına	yumuşak	ve	ıslak	bir	öpücük	kondurdu.	“Kaybın	için	üzgünüm.” </p>
<p class="calibre1">‘Yeni	 bir	 el	 yaptırdım,	 altından.”	 Jaime	 kadına	 elini	 gösterdi.	 “Çok	 güzel.	 Sana	 altın	 bir	 baba	 da yapacaklar	mı?”	Leydi	Genna’nın	sesi	sertti	“Bahsettiğim	kayıp,	Tywin’di.” </p>
<p class="calibre1">“Tywin	Lannister	gibi	bir	adam	bin	yılda	bir	gelir,”	dedi	Genna’nın	kocası.	Emmon	Frey,	titrek	elleri olan	 huysuz	 bir	 adamdı.	 Altmış	 kilo	 çekiyor	 olmalıydı...	 ama	 sadece	 ıslakken	 ve	 zırh	 kuşanmışken. </p>
<p class="calibre1">Tarladaki	yabani	otlara	benziyordu,	bahsedilecek	bir	çenesi	yoktu	ve	boğazındaki	âdem	elmasının	şekilsiz çıkıntısı	adamı	iyice	tuhaf	gösteriyordu.	Daha	otuzuna	gelmeden	bütün	saçları	beyazlamıştı.	Şimdi	altmış</p>
<p class="calibre1">yaşındaydı	ve	kafasında	sadece	birkaç	beyaz	tel	kalmıştı. </p>
<p class="calibre1">Jaime	 yaverlerini	 ve	 Pia’yı	 gönderdikten	 sonra,	 “Son	 zamanlarda	 tuhaf	 hikâyeler	 duyuyoruz,”	 dedi Leydi	 Genna.	 “Neye	 inanacağımı	 bilmiyorum.	 Tywin’i	 Tyrion’m	 öldürdüğü	 doğru	 mu?	 Yoksa	 bu, Cersei’nin	 yaydığı	 iftira	 dolu	 bir	 dedikodu	 mu?”	 “Gayet	 doğru.”	 Jaime’nin	 altın	 elinin	 ağırlığı	 rahatsız edici	olmaya	başlamıştı.	Eli	bileğine	bağlayan	kayışları	çekiştirdi. </p>
<p class="calibre1">“Bir	 oğulun	 babasına	 el	 kaldırması	 korkunç	 bir	 şey,”	 dedi	 Sör	 Emmon.	 “Batıdiyar	 karanlık	 günler yaşıyor.	Artık	Lord	Tywin	yok	ve	ben	hepimiz	için	endişeleniyorum.” </p>
<p class="calibre1">“Sen	 Tywin	 buradayken	 de	 hepimiz	 için	 endişeleniyordun.”	 Genna	 geniş	 poposunu	 bir	 kamp taburesine	oturttu.	Tabure	kadının	ağırlığıyla	çatırdadı.	‘Yeğenim,	bize	oğlumuz	Cleos’tan	ve	onun	nasıl öldüğünden	bahset.” </p>
<p class="calibre1">Jaime	 son	 kayışı	 da	 söktü	 ve	 altın	 elini	 bir	 kenara	 bıraktı.	 “Haydutlar	 tarafından	 saldırıya	 uğradık. </p>
<p class="calibre1">Sör	Cleos	onları	dağıttı	ama	bu	onun	canına	mal	oldu.”	Jaime	zorlanmadan	yalan	söylemişti,	halasının	ve Frey’in	memnun	olduğunu	görebiliyordu. </p>
<p class="calibre1">“Oğlan	cesaret	sahibiydi,	hep	bunu	söyledim.	Cesaret	onun	kanındaydı.”	Sör	Emmon	konuştuğunda, </p>
<p class="calibre1">dudaklarında	pembemsi	köpükler	pırıldıyordu;	çiğnemekten	hoşlandığı	ekşi	yaprakların	hediyesi. </p>
<p class="calibre1">“Kemikleri	 Kaya’nın	 altına,	 Kahramanlar	 Koridoru’na	 defnedilmeli,”	 dedi	 Leydi	 Genna.	 “Nereye gömüldü?” </p>
<p class="calibre1"> <i class="calibre4">Hiçbir	yere.	Kanlı	Oyuncular	onun	cesedini	soydular	ve	etini	leş	kargalarına	bıraktılar. </i></p>
<p class="calibre1">“Bir	 derenin	 yanma,”	 dedi	 Jaime.	 “Bu	 savaş	 bittiğinde	 o	 yeri	 bulacağım	 ve	 Cleos’u	 eve göndereceğim.” </p>
<p class="calibre1">“Bu	 savaş...”	 Lord	 Emmon	 boğazını	 temizledi,	 boğazındaki	 âdem	 elması	 yukarı	 aşağı	 hareket	 etti. </p>
<p class="calibre1">“Kuşatma	 makinelerini	 göreceksin.	 Koçbaşları,	 mancınıklar,	 kuleler.	 Böyle	 olmaz	 Jaime.	 Daven	 benim duvarlarımı	yıkmak	ve	kapılarımı	kırmak	istiyor.	Zift	varillerinden	ve	kaleyi	ateşe	vermekten	bahsediyor. </p>
<p class="calibre1">Benim	kalemi.”	Kolunun	içinden	bir	parşömen	çıkarıp	Jaime’nin	yüzüne	doğru	salladı.	“Resmi	evrak	var. </p>
<p class="calibre1">Kral	 tarafından	 imzalandı.	 Tommen	 tarafından.	 Bak,	 kraliyet	 mührü,	 geyik	 ve	 aslan.	 Ben	 Nehirova’nm meşru	lorduyum	ve	kalemin	dumanlı	bir	harabeye	dönüştürülmesine	izin	vermiyorum.” </p>
<p class="calibre1">“Ah,	şu	aptal	şeyi	ortadan	kaldır,”	diye	parladı	Leydi	Genna. </p>
<p class="calibre1">“Karabalık,	Nehirova’nın	içinde	oturduğu	sürece,	sen	o	kağıt	parçasıyla	ancak	popunu	silersin.”	Elli</p>
<p class="calibre1"><a id="p354"></a>yıldır	bir	Frey	olmasına	rağmen	Leydi	Genna	bir	Lannister	olarak	kalmıştı. </p>
<p class="calibre1"> <i class="calibre4">Fazlaca	Lannister. </i></p>
<p class="calibre1">“Jaime	kaleyi	sana	verecek.” </p>
<p class="calibre1">“Elbette,”	dedi	Lord	Emmon.	“Sör	Jaime,	lord	baban	bana	güvenmekle	hata	etmedi,	bunu	göreceksin. </p>
<p class="calibre1">Yeni	 sancak	 beylerime	 karşı	 sert	 fakat	 adil	 olmak	 niyetindeyim.	 Blackwood,	 Bracken,	 Jason	 Mallister, Vance	 ve	 Viper;	 Emmon	 Frey’in	 adaletli	 bir	 metbu	 olduğunu	 öğrenecekler.	 Babam	 da	 öğrenecek,	 evet. </p>
<p class="calibre1">Babam	Geçit	Lordu	ama</p>
<p class="calibre1"> <i class="calibre4">ben</i></p>
<p class="calibre1">Nehirova	 Lordu’yum.	 Bir	 erkek	 evladın	 vazifesi	 babasına	 itaat	 etmektir	 lâkin	 bir	 sancak	 beyi	 de metbusuna	itaat	etmelidir.” </p>
<p class="calibre1"> <i class="calibre4">Alı,	tanrılar	merhamet	edin. </i></p>
<p class="calibre1">“Siz	 onun	 metbusu	 değilsiniz	 lordum.	 Parşömeninizi	 okuyun.	 Size	 sadece,	 arazileri	 ve	 geliriyle birlikte	Nehirova	verildi,	daha	fazlası	değil.	Üç	Dişli	Mızrak’ın	Azam	Lordu,	Petyr	Baelish’tir.	Nehirova, Harrenhal’a	bağlı	olacak.” </p>
<p class="calibre1">Lord	Emmon	duyduklarından	memnun	olmadı.	“Harrenhal	tekinsiz	ve	lanetli	bir	harabe,”	diye	itiraz</p>
<p class="calibre1">etti,	“ve	Baelish...	o	adam	sikke	sayar,	ondan	münasip	bir	lord	olmaz,	alt	tabakadan	geliyor	ve...” </p>
<p class="calibre1">“Eğer	bu	düzenlemeden	memnun	değilseniz,	Kral	Topraklarına	gidin	ve	konuyu	kardeşimle	görüşün.” </p>
<p class="calibre1">Cersei,	 Emmon	 Frey’i	 bir	 lokmada	 yutar	 ve	 adamın	 kemiklerini	 kürdan	 olarak	 kullanırdı,	 Jaime	 bundan emindi. </p>
<p class="calibre1"> <i class="calibre4">Osmund	Karakazan’ı	düzmekle	meşgul	değilse	tabii. </i></p>
<p class="calibre1">Leydi	 Genna	 homurdandı.	 “Majesteleri	 Kraliçe’yi	 böyle	 saçmalıklarla	 rahatsız	 etmeye	 lüzum	 yok. </p>
<p class="calibre1">Emm,	neden	dışarı	çıkıp	temiz	hava	almıyorsun?” </p>
<p class="calibre1">“Temiz	hava	mı	alayım?” </p>
<p class="calibre1">“Ya	da	uzun	uzun	su	dök,	sen	bilirsin.	Yeğenim	ve	ben	bazı	aile	meselelerini	konuşmalıyız.” </p>
<p class="calibre1">Lord	 Emmon’ın	 yüzü	 kızardı.	 “Evet,	 burası	 çok	 sıcak.	 Dışarıda	 bekleyeceğim	 leydim.	 Sör.”	 Adam parşömeni	dürdü,	Jaime’ye	doğru	özensiz	bir	reverans	yaptı	ve	çadırdan	çıktı. </p>
<p class="calibre1">Emmon	Frey’deki	aşağılanmışlığı	hissetmek	zor	değildi. </p>
<p class="calibre1">Emmon	 on	 dördüncü	 yılında,	 yarı	 yaşında	 bir	 dişi	 aslanla	 evlenmek	 üzere	 Casterly	 Kayası’na gelmişti.	Eskiden	Tyrion,	Lord	Tywin’in	Emmon’a	verdiği	düğün	hediyesinin	mide	hazımsızlığı	olduğunu söylerdi. </p>
<p class="calibre1"> <i class="calibre4">Genna	da	üstüne	düşeni	yaptı. </i></p>
<p class="calibre1">Jaime,	 Leydi	 Genna’nın,	 sol	 tarafına	 oturtulan	 hane	 şövalyelerine	 edepsiz	 şakalar	 yapıp	 yüksek	 sesle güldüğü	ve	Emmon’ın	asık	bir	yüzle	yemeğini	didiklediği	nice	ziyafetler	hatırlıyordu. </p>
<p class="calibre1"> <i class="calibre4">Ama	Frey’e	dört	oğul	da	verdi.	En	azından	ondan	olduklarını	söylüyor. </i></p>
<p class="calibre1">Casterly	Kayası’ndaki	kimse	bunun	aksini	ileri	sürmeye	cesaret	edemezdi,	hele	Sör	Emmon	hiç. </p>
<p class="calibre1">Adam	gider	gitmez,	Leydi	Genna	gözlerini	devirdi.	“Lordum	ve	efendim.	Baban	onu	Nehirova	Lordu</p>
<p class="calibre1">yaparken	ne</p>
<p class="calibre1"> <i class="calibre4">düşünüyordu</i></p>
<p class="calibre1">acaba?” </p>
<p class="calibre1">“Bana	kalırsa	senin	oğullarını	düşünüyordu.” </p>
<p class="calibre1">“Onları	 ben	 de	 düşünüyorum.	 Emm’den	 sefil	 bir	 lord	 olur.	 Ty	 daha	 iyi	 olabilir,	 işleri	 babasından değil	de	benden	öğrenecek	akla	sahipse	tabii.”	Genna	çadıra	göz	gezdirdi.	“Şarabın	var	mı?”	Jaime	bir sürahi	 şarap	 buldu	 ve	 tek	 eliyle	 halasına	 bir	 kadeh	 doldurdu.	 “Neden	 buradasın	 leydim?	 Savaş	 bitene kadar	Casterly	Kayası’nda	kalmalıydın.” </p>
<p class="calibre1">“Emm,	lord	olduğunu	duyar	duymaz	bir	an	önce	buraya	gelmek	ve	makamına	oturmak	istedi.”	Leydi</p>
<p class="calibre1"><a id="p355"></a>Genna	bir	yudum	şarap	içti	ve	elbisesinin	koluyla	ağzını	sildi.	“Baban	bize	Darry’yi	vermeliydi.	Cleos rençberin	 kızlarından	 biriyle	 evliydi,	 hatırlarsın.	 Cleos’un	 yaslı	 dulu	 çok	 öfkeli,	 çünkü	 lord	 babasının arazileri	 onun	 oğullarına	 verilmedi.	 Kapıkulübesi	 Ami	 sadece	 anne	 tarafından	 Darry.	 Benim	 gelinim Jeyne,	Ami’nin	teyzesi.	Leydi	Mariya’nın	öz	kardeşi.” </p>
<p class="calibre1">“Küçük	 kardeşi,”	 diye	 hatırlattı	 Jaime.	 “Üstelik	 Ty,	 Nehirova’yı	 alacak,	 Darry’den	 çok	 daha	 büyük bir	ödül.” </p>
<p class="calibre1">“Zehirli	bir	ödül.	Darry	Hanedanı’nın	erkek	soyu	tükendi,	Tully	Hanedanı’nınki	tükenmedi.	Şu	koyun kafalı	Sör	Ryman,	Edmure’un	boynuna	ip	doluyor	ama	adamı	asmayacak.	Üstelik	Roslin	Frey’in	karnında bir	 alabalık	 büyüyor.	 Herhangi	 bir	 Tully	 veliahtı	 hayatta	 olduğu	 sürece,	 torunlarım	 Nehirova’da	 asla güvende	olmayacak.” </p>
<p class="calibre1">Jaime	kadının	haklı	olduğunu	biliyordu.	“Eğer	Roslin	bir	kız	doğurursa...” </p>
<p class="calibre1">“...o	kız	Ty’la	evlenebilir,	yaşlı	Lord	Walder’ın	rızası	olursa	tabii.	Bunu	ben	de	düşündüm.	Gel	gör ki	Roslin’in	bir	erkek	doğurması	da	muhtemel	ve	bebeğin	minik	pipisi	meseleyi	iyice	bulandırır.	Ve	olur da	Sör	Brynden	bu	kuşatmadan	sağ	çıkarsa,	Nehirova’yı	kendi	adına	talep	edebilir...	ya	da	genç	Robert Arıyn	adına.” </p>
<p class="calibre1">Jaime,	 küçük	 Robert’ı	 Kral	 Topraklarından	 hatırlıyordu,	 çocuk	 o	 vakit	 dört	 yaşındaydı	 ve	 hâlâ annesinin	 memesini	 emiyordu.	 “Arryn	 üreyecek	 kadar	 uzun	 yaşamaz.	 Ayrıca	 Kartal	 Yuvası	 Lordu	 neden Nehirova’ya	ihtiyaç	duysun?” </p>
<p class="calibre1">“Bir	 çömlek	 altını	 olan	 adam,	 neden	 bir	 çömlek	 altına	 daha	 ihtiyaç	 duyar?	 insanlar	 açgözlüdür. </p>
<p class="calibre1">Tywin,	 Nehirova’yı	 Kevan’a	 ve	 Darry’yi	 Emm’e	 vermeliydi.	 Bana	 sorma	 zahmetine	 katlansaydı	 ona aynen	bunu	söylerdim	ama	baban	ne	zaman	Kevan’dan	başka	birine	bir	şey	sordu	ki?”	Genna	iç	geçirdi. </p>
<p class="calibre1">“Oğluna	daha	güvenli	bir	makam	almak	istediği	için	Kevan’ı	suçlamıyorum.	Onu	çok	iyi	tanıyorum.” </p>
<p class="calibre1">“Kevan’ın	 istediğiyle	 Lancel’in	 istediği	 şeyler	 farklı,”	 dedi	 Jaime.	 Lancel’in,	 Kutsal	 İnanç	 adına dövüşmek	 için	 karısından,	 arazilerinden	 ve	 lordluk	 unvanından	 feragat	 etmeye	 karar	 verdiğini	 anlattı. </p>
<p class="calibre1">“Eğer	hâlâ	Darry’yi	istiyorsan,	Cersei’ye	bir	mektup	yaz	ve	gerekçelerini	anlat.” </p>
<p class="calibre1">Leydi	 Genna	 kadehini	 salladı.	 “Hayır,	 o	 at	 avluyu	 çoktan	 terk	 etti.	 Emm’in	 o	 sivri	 kafasında	 nehir topraklarına	hükmetmek	var.	Ve	Lancel...	sanırım	bunun	olacağını	en	baştan	görmeliydik.	Neticede,	Yüce Rahip’i	korumaya	adanmış	bir	hayat,	kralı	korumaya	adanmış	bir	hayattan	çok	farklı	değil.	Korkarım	ki Kevan	çok	öfkelenecek.	Sen	beyazları	giymeye	karar	verdiğinde	Tywin’in	öfkelendiği	gibi	öfkelenecek. </p>
<p class="calibre1">En	azından	Kevan’ın	hâlâ	bir	vârisi	var.	Martyn,	Kapıkulübesi	Amy	ile	evlenip	Lancel’in	yerini	alabilir. </p>
<p class="calibre1">Yedi	hepimizi	korusun.”	Genna	iç	geçirdi.	‘Yedi	demişken,	Cersei,	İnanç’ın	tekrar	silahlanmasına	neden izin	verdi?” </p>
<p class="calibre1">Jaime	omuzlarını	silkti.	“Bazı	gerekçeleri	vardır	eminim.” </p>
<p class="calibre1">“Gerekçeler?”	Leydi	Genna	kaba	bir	ses	çıkardı.	“Umarım	iyi	gerekçelerdir.	Kılıçlar	ve	Yıldızlar, Targaryenlar’a	bile	sıkıntı	verdi.	Fatih,	İnanç’la	bizzat	ve	çok	dikkatli	bir	şekilde	ilgilendi	çünkü	onları karşısına	almak	istemiyordu.	Aegon	öldüğünde	ve	lordlar	onun	oğullarına	karşı	ayaklandığında,	iki	birlik de	isyanın	en	yoğun	noktasındaydı.	Daha	dindar	lordlar	ve	sıradan	insanların	çoğu	onları	destekledi.	En sonunda,	 Kral	 Maegor	 onların	 başı	 için	 ödül	 koymak	 zorunda	 kaldı.	 Savaşçı’nın	 Oğullarından	 birinin başını	 getirene	 bir	 ejderha,	 Fukara	 Dostlar’dan	 birinin	 kafa	 derisini	 getirene	 bir	 gümüş	 geyik	 ödedi. </p>
<p class="calibre1">Binlercesi	katledildi	ama	bir	o	kadarı	hâlâ	diyarda	dolaşıyordu.	Sonunda	Demir	Taht,	Maegor’ı	öldürdü ve	 Kral	 Jaehaerys	 silahlarını	 bir	 kenara	 bırakan	 Kılıçlar’ı	 ve	 Yıldızlar’ı	 bağışlamayı	 kabul	 etti.” </p>
<p class="calibre1">“Bunların	çoğunu	unutmuşum,”	diye	itiraf	etti	Jaime.	“Kardeşin	de	unutmuş.”	Genna	şarabından	bir	yudum daha	aldı.	“Tywin	cenaze	teskeresinde	gülümsüyor	muydu	gerçekten?” </p>
<p class="calibre1">“Cenaze	teskeresinde	çürüyordu.	Ağzı	çürüme	yüzünden	çarpıldı.” </p>
<p class="calibre1">“Hepsi	 bu	 muydu?”	 Genna	 üzülmüş	 gibiydi,	 “insanlar	 Tywin’in	 asla	 gülümsemediğini	 söyler	 ama</p>
<p class="calibre1"><a id="p356"></a>annenle	 evlendiği	 gün	 gülümsedi.	 Aerys	 tarafından	 El	 seçildiğinde	 gülümsedi.	 Tarbeck	 Kalesi,	 Leydi Ellyn	denen	o	entrikacı	sürtüğün	üstüne	yıkıldığında,	Tygonu	gülümserken	görmüş.	Tywin	sizin	doğumuzda da	 gülümsedi	 Jaime.	 Kendi	 gözlerimle	 gördüm.	 Sen	 ve	 Cersei,	 pembe	 ve	 kusursuzdunuz,	 bir	 bezelyenin taneleri	gibi	aynıydınız...	yani,	bacaklarınızın	arası	hariç.	Ne	güçlü</p>
<p class="calibre1"> <i class="calibre4">ciğerleriniz</i></p>
<p class="calibre1">vardı!” </p>
<p class="calibre1">“Bizi	kükrerken	duyun.”	Jaime	sırıttı.	“Birazdan,	babamın	gülmeyi	ne	çok	sevdiğini	söyleyeceksin.” </p>
<p class="calibre1">“Hayır.	 Tywin	 kahkahalara	 güvenmezdi.	 Büyükbabana	 gülen	 insanların	 sesini	 duymuştu.”	 Genna kaşlarını	 çattı.	 “Bana	 inan,	 Tywin	 şu	 kuşatma	 maskaralığından	 hiç	 hoşlanmazdı.	 Madem	 buradasın,	 bu saçmalığa	nasıl	son	vermeyi	düşünüyorsun?”	“Karabalık’la	anlaşarak.” </p>
<p class="calibre1">“İşe	yaramaz.” </p>
<p class="calibre1">“Ona	gayet	iyi	şartlar	sunmak	niyetindeyim.” </p>
<p class="calibre1">“Şartlar	 güven	 gerektirir.	 Freyler	 kendi	 çatılarının	 altındaki	 konukları	 öldürdüler.	 Ve	 sen...	 amacım seni	gücendirmek	değil	tatlım	lâkin	sen,	korumaya	yemin	ettiğin	kralı	öldürdün.	“</p>
<p class="calibre1">“Ve	 teslim	 olmazsa	 Karabalık’ı	 da	 öldürürüm.”	 Jaime	 istediğinden	 daha	 sert	 bir	 ses	 tonuyla konuşmuştu	ama	Aerys	Targaryen	meselesinin	yüzüne	vurulmasını	kaldıracak	durumda	değildi. </p>
<p class="calibre1">“Nasıl	 öldüreceksin?	 Dilinle	 mi?”	 Genna’nın	 sesinde	 küçümseme	 vardı.	 “Ben	 yaşlı	 ve	 şişman	 bir kadın	olabilirim	ama	sağır	değilim	Jaime.	Karabalık	da	değil.	Onu	boş	tehditlerle	korkutamazsın.” </p>
<p class="calibre1">“Sen	ne	öneriyorsun?” </p>
<p class="calibre1">Genna	omuz	silkti.	“Emm,	Edmure’un	kafasının	kesilmesini	istiyor.	Hayatında	ilk	kez	haklı	olabilir. </p>
<p class="calibre1">Sör	 Ryman’ın	 darağacı	 bizi	 alay	 konusu	 yaptı.	 Sör	 Brynden’a	 tehditlerinin	 boş	 olmadığını	 göstermen gerek.” </p>
<p class="calibre1">“Edmure’u	öldürmek	Sör	Brynden’ın	azmini	güçlendirebilir.” </p>
<p class="calibre1">“Brynden	Karabalık	hiçbir	vakit	azim	sıkıntısı	çekmemiştir.	Hoster	Tully	sana	bunu	söyleyebilirdi.” </p>
<p class="calibre1">Leydi	Genna	şarabını	bitirdi.	“Pekâlâ,	sana	nasıl	savaşacağım	öğretecek	değilim.	Ben	haddimi	bilirim... </p>
<p class="calibre1">kardeşinin	aksine.	Cersie’nin	Kızıl	Kale’yi	yaktığı	doğru	mu?” </p>
<p class="calibre1">“Sadece	El	Kulesi’ni.” </p>
<p class="calibre1">Genna	gözlerini	devirdi.	“Kaleyi	bırakıp	El’ini	yaksa	daha	iyi	ederdi.	Harys</p>
<p class="calibre1"> <i class="calibre4">Swyft? </i></p>
<p class="calibre1">Armasını	 onun	 kadar	 hak	 eden	 bir	 adam	 daha	 yoktur.	 Ve	 Gyle	 Rosby.	 Yedi	 bizi	 korusun.	 O	 adamın yıllar	önce	öldüğünü	sanıyordum.	Merryweather...	baban	onun	büyükbabasına,	‘Kıkırdak,’	derdi.	Tywin’e göre	adamın	iyi	yaptığı	tek	şey	kralın	esprilerine	kıkırdamaktı.	Hatırladığım	kadarıyla,	onca	kıkırdamanın sonunda	sürgüne	gönderildi.	Cersei	konseye	birkaç	piç	de	almış.	Kral	Muhafızları’na	da	bir	kazan.	İnanç silahlanıyor,	 Batıdiyar’ın	 dört	 bir	 yanında	 alacaklarını	 tahsil	 etmek	 isteyen	 Braavoslular	 var...	 Eğer Cersei,	Kevan’ı	Kral	El’i	yapacak	kadar	akla	sahip	olsaydı	bunların	hiçbiri	vuku	bulmazdı.” </p>
<p class="calibre1">“Sör	Kevan	makamı	reddetti.” </p>
<p class="calibre1">“Söyledi.	Sebebini	söylemedi.	Söylemediği	çok	şey	vardı. </p>
<p class="calibre1"> <i class="calibre4">Söyleyemeyeceği.” </i></p>
<p class="calibre1">Leydi	 Genna	 yüzünü	 buruşturdu.	 “Kevan	 ondan	 istenen	 şeyleri	 her	 zaman	 yapmıştır.	 Bir	 göreve	 sırt çevirmek	ona	göre	değil.	Bu	işte	bir	tuhaflık	var,	kokusunu	alabiliyorum.” </p>
<p class="calibre1">“Yorgun	olduğunu	söyledi.”	Lord	Tywin’in	cesedinin	başında	beklerken, </p>
<p class="calibre1"> <i class="calibre4">biliyor, </i></p>
<p class="calibre1">demişti	Cersei. </p>
<p class="calibre1"> <i class="calibre4">Bizi	biliyor. </i></p>
<p class="calibre1">‘Yorgun	mu?”	Genna	dudaklarını	büzdü.	‘Yorgun	olmaya	hakkı	var	sanırım.	Bütün	hayatını	Tywin’in</p>
<p class="calibre1"><a id="p357"></a>gölgesinde	 yaşamak	 Kevan	 için	 zordu.	 Bütün	 erkek	 kardeşlerim	 için	 zordu.	 Tywin’in	 gölgesi	 uzun	 ve karaydı,	kardeşlerim	bir	parça	güneş	görebilmek	için	mücadele	etmek	zorundaydı.	Tygett	kendi	kendinin efendisi	olmak	için	çabaladı	ama	babanla	asla	boy	ölçüşemedi	ve	yıllar	geçtikçe	bu	onu	daha	öfkeli	bir adam	haline	getirdi.	Gerion	şakalar	yapardı;	oyunla	alay	etmek,	oyunu	oynayıp	kaybetmekten	daha	iyiydi. </p>
<p class="calibre1">Fakat	Kevan,	durumun	ne	olduğunu	erken	yaşında	kavradı	ve	kendine	Tywin’in	yanında	bir	yer	yaptı.” </p>
<p class="calibre1">‘Ya	sen?”	diye	sordu	Jaime. </p>
<p class="calibre1">“Bu	kızların	oynayabileceği	bir	oyun	değildi.	Ben	babamın	kıymetli	prensesiydim...	Tywin’in	de,	ta ki	onu	hayal	kırıklığına	uğratana	kadar.	Ağabeyim	hayal	kırıklığının	tadını	hiçbir	zaman	sevmedi.”	Genna ayağa	kalktı.	“İstediğim	şeyleri	söyledim.	Daha	fazla	vaktini	almayayım.	Tywin’in	yapacağı	şeyi	yap.” </p>
<p class="calibre1">Jaime	kendini,	“Onu	sevdin	mi?”	diye	sorarken	duydu. </p>
<p class="calibre1">Genna	 tuhaf	 bir	 şekilde	 Jaime’ye	 baktı.	 “Wälder	 Frey	 beni	 Emm’le	 evlendirmek	 için	 lord	 babamı ikna	ettiğinde,	ben	yedi	yaşındaydım.	Emm,	lordun</p>
<p class="calibre1"> <i class="calibre4">ikinci</i></p>
<p class="calibre1">oğlu,	 vârisi	 bile	 değil.	 Babam,	 babasının	 üçüncü	 oğluydu	 ve	 küçük	 çocuklar	 büyüklerinin	 onayını alabilmek	için	çırpınırlar.	Frey,	babamın	bu	zayıflığını	sezdi,	babam	da	sadece	onu	memnun	etmek	için	bu evliliğe	onay	verdi.	Nişanım,	batının	yarısının	hazır	bulunduğu	bir	ziyafette	duyuruldu.	Elly	Tarbeck	güldü ve	Kızıl	Aslan	salonu	öfkeyle	terk	etti.	Diğerleri	sessizce	oturdu.	Sadece	Tywin	bu	evliliğe	karşı	çıkacak kadar	cesurdu.	On	yaşında	bir	çocuk.	Bahamın	yüzü	kısrak	sütü	gibi	beyazdı	ve	Wälder	Frey</p>
<p class="calibre1"> <i class="calibre4">titriyordu.” </i></p>
<p class="calibre1">Gülümsedi.	 “Bunun	 ardından,	 onu	 sevmemem	 mümkün	 müydü?	 Yaptığı	 her	 şeyi	 onayladığımı	 ya	 da daha	 sonra	 dönüştüğü	 adamın	 dostluğundan	 keyif	 aldığımı	 söyleyemem	 ama...	 her	 küçük	 kızın	 onu koruyacak	bir	büyük	kardeşe	ihtiyacı	vardır.	Tywin,	küçükken	bile	büyüktü.”	İç	geçirdi.	“Şimdi	bizi	kim koruyacak?” </p>
<p class="calibre1">Jaime	 halasının	 yanağını	 öptü.	 “Arkasında	 bir	 oğul	 bıraktı.”	 “Evet,	 bıraktı.	 Doğruyu	 söylemem gerekirse,	beni	en	çok	korkutan	şey	bu.” </p>
<p class="calibre1">Bu	tuhaf	bir	yorumdu.	“Korkacak	ne	var?” </p>
<p class="calibre1">Yeğeninin	kulağını	çekerek,	“Jaime,”	dedi	Jenna,	“tatlım	seni	bebekliğinden	beri	tanıyorum.	Gerion gibi	gülümsüyor,	Tyg	gibi	dövüşüyorsun	ve	içinde	bir	parça	da	Kevan	var,	aksi	takdirde	o	beyaz	pelerini giymezdin...	 ama	 Tywin’in	 oğlu	 Tyrion,	 sen	 değilsin.	 Bunu	 bir	 keresinde	 babana	 da	 söyledim	 ve	 baban yarım	yıl	boyunca	benimle	konuşmadı.	Erkekler	büyük	aptallardır.	Bin	yılda	bir	gelenler	bile.” </p>
<p class="calibre1"><a id="p358"></a><b class="calibre3">KANALLARIN	KEDİSİ</b></p>
<p class="calibre1">Güneş	doğmadan	önce,	Brusco’nun	kızlarıyla	paylaştığı	küçük	odada	uyandı. </p>
<p class="calibre1">İlk	uyanan	her	zaman	Cat	oluyordu.	Talea	ve	Brea’yla	paylaştığı	battaniyelerin	altı	sıcak	ve	rahattı. </p>
<p class="calibre1">Cat,	 kızların	 yumuşak	 soluklarını	 duyabiliyordu.	 Yatakta	 doğruldu,	 ayaklarını	 yere	 sarkıtıp	 terliklerini aradı.	 Brea	 uykulu	 bir	 şikâyet	 cümlesi	 mırıldanıp	 arkasını	 döndü.	 Gri	 taş	 duvarların	 soğukluğu	 Cat’i ürpertiyordu.	Karanlıkta	çabucak	giyindi,	tuniğini	başından	geçirirken	Talea	uyandı,	“Cat,	tatlı	bir	kız	ol ve	 bana	 kıyafetlerimi	 getir,”	 diye	 seslendi.	 Biçimsiz	 ve	 sakar	 bir	 kızdı,	 deriden	 ve	 kemikten	 ibaretti, sürekli	soğuktan	yakmıyordu. </p>
<p class="calibre1">Cat	kızın	kıyafetlerini	getirdi	ve	Talea	battaniyelerin	altında	giyindi.	Birlikte	kızın	ablasını	yataktan kaldırdılar,	Brea	uykulu,	tehditler	mırıldandı. </p>
<p class="calibre1">Üçü	 birlikte,	 saçakların	 altındaki	 odanın	 merdiveninden	 aşağı	 indiler.	 Brusco	 ve	 oğulları,	 evin arkasındaki	kanalda	duran	teknenin	içindeydi.	Brusco,	her	sabah	yaptığı	gibi,	acele	etmeleri	için	kızlara bağırdı.	 Adamın	 oğulları,	 Talea	 ve	 Brea’nın	 tekneye	 binmesine	 yardım	 etti.	 Onları	 çözmek,	 ipi	 Brea’ya atmak	 ve	 tekneyi	 iterek	 iskeleden	 uzaklaştırmak	 Cat’in	 göreviydi.	 Brusco’nun	 oğulları	 sırıklara	 abandı. </p>
<p class="calibre1">Cat	koştu	ve	iskeleyle	teknenin	arasındaki	boşluğu	zıplayarak	aştı. </p>
<p class="calibre1">Bundan	sonra,	uzunca	bir	süre	için	oturmaktan	ve	esnemekten	başka	yapacak	bir	işi	yoktu.	Brusco	ve oğulları,	 tekneyi	 şafak	 öncesi	 karanlıkta	 yüzdürecek	 ve	 küçük	 kanallardan	 oluşan	 bir	 düğümün	 içinden geçirecekti.	Gün,	az	rastlanır	günlerden	biri	olacak	gibiydi;	serin,	açık	ve	parlak.	Braavos’ta	sadece	üç çeşit	 hava	 vardı;	 sis	 kötüydü,	 yağmur	 daha	 kötü	 ve	 dondurucu	 yağmur	 en	 kötüsü.	 Ama	 ara	 sıra,	 şafağın pembe	mavi	söktüğü	ve	havanın	açık	olduğu	bir	sabah	geliyordu.	O	günler	Cat’in	en	sevdiği	günlerdi. </p>
<p class="calibre1">Geniş	 ve	 düz	 bir	 su	 yolu	 olan	 Uzun	 Kanal’a	 vardıklarında,	 balık	 pazarına	 gitmek	 için	 güneye döndüler.	Cat	bağdaş	kurmuştu,	bir	yandan	esnemesiyle	mücadele	ediyor	bir	yandan	da	gördüğü	rüyanın ayrıntılarını	hatırlamaya	çalışıyordu. </p>
<p class="calibre1"> <i class="calibre4">Yine	kurt	olduğumu	gördüm. </i></p>
<p class="calibre1">En	 iyi	 hatırladığı	 şey	 kokulardı:	 Ağaçlar	 ve	 toprak.	 Cat’in	 sürü	 kardeşleri.	 Atların,	 geyiklerin	 ve insanların	 her	 biri	 diğerinden	 farklı	 rayihaları	 ve	 korkunun	 her	 zaman	 aynı	 olan	 keskin	 aroması.	 Bazı geceler	kurt	rüyaları	öyle	canlı	oluyordu	ki,	Cat	uyandığında	bile	kardeşlerinin	ulumalarını	duyabiliyordu. </p>
<p class="calibre1">Brea	bir	keresinde,	Cat’in	uyurken	homurdandığını	ve	battaniyelerin	altında	çırpındığını	söylemişti.	Talea da	aynı	şeyi	söyleyene	kadar	Cat	bunun	aptal	bir	yalan	olduğunu	düşünmüştü. </p>
<p class="calibre1"> <i class="calibre4">Artık	kurt	rüyaları	görmemeliyim, </i></p>
<p class="calibre1">dedi	kendi	kendine. </p>
<p class="calibre1"> <i class="calibre4">Ben	 şimdi	 bir	 kediyim,	 kurt	 değilim.	 Kanalların	 Kedisi’yim.	 Kurt	 rüyaları	 Stark	 Hanedanı’nın</i> <i class="calibre4">Arya’sına	ait. </i></p>
<p class="calibre1">Ama	 ne	 kadar	 uğraşırsa	 uğraşsın	 Arya’dan	 kurtulamıyordu.	 İster	 bir	 tapmakta	 uyusun	 isterse Brusco’nun	 kızlarıyla	 birlikte	 saçakların	 altındaki	 odada,	 geceleri	 hâlâ	 kurt	 rüyalarına	 yakalanıyordu... </p>
<p class="calibre1">bazen	de	başka	rüyalara. </p>
<p class="calibre1">Kurt	rüyaları	iyi	olanlardı.	Kurt	rüyalarında	o	hızlı	ve	güçlüydü,	sürüsüyle	birlikte	avının	peşinden koşuyordu.	 Asıl	 nefret	 ettiği	 öbür	 rüyaydı,	 dört	 yerine	 iki	 ayaklı	 olduğu	 rüya.	 O	 rüyada	 sürekli	 annesini arıyordu;	 çamurdan,	 kandan	 ve	 ateşten	 ibaret	 bir	 arazide	 tökezleyerek	 yürüyordu.	 O	 rüyada	 her	 zaman yağmur	yağıyordu.	Annesi	çığlık	atıyordu	ama	köpek	başlı	bir	canavar,	onun	gidip	annesini	kurtarmasına izin	vermiyordu.	O	rüyada	sürekli	ağlıyordu,	küçük	ve	korkak	bir	kız	gibi. </p>
<p class="calibre1"> <i class="calibre4">Kediler	ağlamaz	dedi	kendine,	kurtların	ağladığından	fazla	değil.	Aptalca	bir	rüya	işte. </i></p>
<p class="calibre1">Uzun	 Kanal,	 Brusco’nun	 teknesini,	 tatlı	 su	 yolunun	 muazzam	 kemerlerinin	 altından	 geçirip	 Kumlu Kasaba	 olarak	 bilinen	 küçük	 yerleşim	 birimine	 doğru	 götürmeden	 önce,	 Hakikat	 Sarayı’nın	 yeşil	 bakır</p>
<p class="calibre1"><a id="p359"></a>kubbelerinin	 ve	 Prestaynlar’la	 Antaryolar’ın	 yüksek	 kulelerinin	 önünden	 geçirdi.	 Günün	 sonraki saatlerinde,	 kanal	 gondollarla	 ve	 mavnalarla	 dolup	 taşacaktı	 ama	 şafak	 öncesi	 karanlıkta	 su	 yolunda sadece	 Brusco’nun	 teknesi	 vardı.	 Brusco,	 balık	 pazarına,	 Titan’ın	 güneşin	 doğuşunu	 müjdelemek	 için kükrediği	anda	girmekten	hoşlanıyordu.	O	anda	Titan’ın	sesi	deniz	kulağı	boyunca	gümbürderdi,	uzak	ama uyuyan	şehri	uyandıracak	kadar	şiddetli. </p>
<p class="calibre1">Brusco	ve	oğulları	tekneyi	balık	pazarına	soktuğunda,	pazar	ringa	satıcılarıyla,	morinacı	kadınlarla, istiridyeci	 adamlarla,	 midye	 toplayıcılarıyla,	 kâhyalarla	 ve	 sabah	 volisini	 kontrol	 ederken	 birbirleriyle gürültülü	 bir	 şekilde	 pazarlık	 eden	 kadırga	 denizcileriyle	 doluydu.	 Brusco,	 kabuklu	 deniz	 ürünlerini inceleyerek	ve	ara	sıra	bastonuyla	şu	fıçıya	ya	da	bu	kasaya	vurarak	tekneden	tekneye	dolaştı.	“Şu	kasa,” </p>
<p class="calibre1">dedi.	“Evet.” </p>
<p class="calibre1"> <i class="calibre4">Tık	tık. </i></p>
<p class="calibre1">“Şu.” </p>
<p class="calibre1"> <i class="calibre4">Tık	tık. </i></p>
<p class="calibre1">“Hayır,	o	değil.” </p>
<p class="calibre1"> <i class="calibre4">Tık. </i></p>
<p class="calibre1">Konuşmayı	 seven	 bir	 adam	 değildi,	 kelimelerini	 de	 sikkelerini	 harcadığı	 gibi	 gönülsüzce	 harcıyordu. </p>
<p class="calibre1">İstiridye,	 midye,	 deniz	 tarağı,	 ara	 sıra	 karides...	 o	 gün	 hangisinin	 daha	 iyi	 göründüğüne	 bağlı	 olarak Brusco	 hepsinden	 alıyordu.	 Brusco’nun	 tıklattığı	 fıçıları	 ve	 kasaları	 tekneye	 taşımak,	 Cat’e	 ve	 kızlara düşüyordu.	Brusco’nun	sırtı	sakattı	ve	adamın	kaldırabildiği	en	ağır	şey	bira	kupasıydı. </p>
<p class="calibre1">Eve	 dönmek	 için	 tekneye	 bindiklerinde,	 Cat	 her	 seferinde	 balık	 ve	 tuz	 kokuyordu.	 Buna	 alışmıştı, artık	 kokuyu	 fark	 etmiyordu	 bile.	 İşin	 zorluğuna	 da	 aldırmıyordu.	 Kasları	 ağrıdığında	 ya	 da	 sırtı	 bir kasanın	ağırlığıyla	sancıdığında,	Cat	kendi	kendine	daha	güçlü	bir	kız	hâline	geldiğini	söylüyordu. </p>
<p class="calibre1">Bütün	 kasalar	 yüklendiğinde,	 Brusco	 halatı	 çözdü	 ve	 adamın	 oğulları	 tekneyi	 tekrar	 Uzun	 Kanal’a doğru	itti.	Brea	ve	Talea	ön	tarafa	oturup	fısıldaşmaya	başladı.	Cat,	Brea’nın	sevgilisinden	bahsettiklerini biliyordu;	kız,	Brusco	uyuduktan	sonra	çatıya	tırmanıyor	ve	orada	sevgilisiyle	buluşuyordu. </p>
<p class="calibre1">Cat’i	 şehre	 gönderirken,	 “Bize	 geri	 dönmeden	 önce	 üç	 yeni	 şey	 öğren,”	 demişti	 nazik	 adam.	 Cat sürekli	öğreniyordu.	Bazen	bütün	öğrendiği,	Braavos	dilinden	üç	yeni	kelime	oluyordu.	Bazen	eve	denizci hikâyeleriyle	 dönüyordu;	 Braavos’un	 adalarının	 ötesindeki	 engin	 ve	 ıslak	 dünyada	 gerçekleşen	 tuhaf	 ve hayret	verici	olaylar,	savaşlar,	kurbağa	yağmurları	ve	yumurtadan	çıkan	ejderhalar.	Bazen	üç	yeni	şaka,	üç yeni	bilmece,	şu	ya	da	bu	mesleğin	püf	noktalarını	öğreniyordu.	Zaman	zaman	da	sırlar. </p>
<p class="calibre1">Braavos	 sırlar	 için	 yaratılmış	 bir	 şehirdi;	 sislerin,	 maskelerin	 ve	 fısıltıların	 şehri.	 Şehrin	 kendi varlığı	bile	bir	asır	boyunca	sır	olarak	kalmıştı	ve	bulunduğu	yerin	ortaya	çıkması	üç	asır	daha	almıştı. </p>
<p class="calibre1">“Dokuz	Özgür	Şehir,	eski	Valyria’nın	kızlarıdır,”	diye	öğretmişti	nazik	adam,	“lâkin	Braavos,	evden	kaçan piç	 çocuktur.	 Biz	 kırma	 bir	 halkız;	 kölelerin,	 fahişelerin	 ve	 hırsızların	 oğullarıyız.	 Bizim	 atalarımız,	 bu sığınağa	 yüzlerce	 farklı	 topraktan	 geldiler,	 onları	 köleleştiren	 ejderha	 lordlarından	 kaçtılar.	 Onlarla birlikte	yüzlerce	tanrı	da	geldi	ama	hepsinin	müştereken	paylaştığı	bir	tanrı	vardı.” </p>
<p class="calibre1">“Çok	Yüzlü	Tanrı.” </p>
<p class="calibre1">“Ve	çok	isimli,”	demişti	nazik	adam.	“Onun	adı	Qohor’da	Kara	Keçi’dir,	Yi	Ti’de	Gece	Aslanı	ve</p>
<p class="calibre1">Batıdiyar’da	 Yabancı,	 ister	 Yedi’ye,	 ister	 IşıkTanrısı’na,	 ister	 Ay	 Ana’ya,	 ister	 Boğulmuş	 Tanrı’ya, isterse	Büyük	Çoban’a	tapsın,	sonunda	bütün	insanlar	onun	önünde	eğilir.	Bütün	insanlık	ona	aittir...	aksi takdirde,	dünyanın	bir	yerinde	sonsuza	kadar	yaşayan	bir	halk	olurdu.	Sen	sonsuza	kadar	yaşayan	bir	halk biliyor	musun?” </p>
<p class="calibre1">“Hayır,”	demişti	Cat.	“Bütün	insanlar	ölmeli.” </p>
<p class="calibre1">Cat,	ay	karardığında	tepenin	üstündeki	tapmağa	gizlice	geri	dönüyor	ve	her	seferinde	nazik	adamı	onu beklerken	buluyordu.	Adam	her	seferinde,	“Bizden	ayrılırken	bilmediğin	ne	biliyorsun?”	diye	soruyordu. </p>
<p class="calibre1"><a id="p360"></a>“Kör	Beqqo’nun,	istiridyelerin	üstüne	döktüğü	acı	sosun	içine	ne	kattığını	biliyorum,”	diyordu	Cat. </p>
<p class="calibre1">“Mavi	Fener’deki	oyuncuların</p>
<p class="calibre1"> <i class="calibre4">Hüzünlü	Yüzler	Lordu</i></p>
<p class="calibre1">’nu	sahneleyeceğini	ve	Gemi’deki	oyuncuların	buna</p>
<p class="calibre1"> <i class="calibre4">Yedi	Sarhoş	Kürekçiyle</i></p>
<p class="calibre1">cevap	 vereceğini	 biliyorum.	 Tacir	 Kaptan	 Moredo	 Praystan	 ne	 zaman	 denize	 açılsa,	 kitapçı	 Lotho Lornel’in	adamın	evinde	uyuduğunu	biliyorum, </p>
<p class="calibre1"> <i class="calibre4">Dişi	Tilki</i></p>
<p class="calibre1">eve	döner	dönmez	Lotho’nun	dışarı	çıktığını	da	biliyorum.” </p>
<p class="calibre1">“Bunları	bilmek	güzel.	Peki	sen	kimsin?” </p>
<p class="calibre1">“Kimse.” </p>
<p class="calibre1">‘Yalan	söylüyorsun.	Sen	Kanalların	Kedisi’sin.	Git	ve	uyu	çocuk.	Yarın	hizmet	etmelisin.” </p>
<p class="calibre1">“Bütün	insanlar	hizmet	etmeli.”	Ve	Cat	hizmet	ediyordu,	her	otuz	günün	üç	gününde.	Ay	karardığında Cat	hiç	kimseydi,	Çok	Yüzlü	Tanrı’nın	siyah	beyaz	cübbeli	hizmetkârıydı.	Demir	bir	fener	taşıyarak	nazik adamla	birlikte	güzel	kokulu	karanlığın	içinde	yürüyordu.	Ölüleri	yıkıyor,	onların	kıyafetlerini	karıştırıyor ve	 sikkelerini	 sayıyordu.	 Bazı	 günler	 yine	 aşçı	 Umma’ya	 yardım	 ediyordu,	 büyük	 beyaz	 mantarları doğruyor	 ve	 balıkları	 temizliyordu.	 Ama	 sadece	 ay	 karanlık	 olduğunda.	 Diğer	 vakitlerde,	 ayağına	 çok büyük	 gelen	 çizmeler	 ve	 etekleri	 aşınmış	 kahverengi	 bir	 pelerin	 giyen,	 Paçavracı	 Limanı’nda	 el arabasıyla	dolaşıp,	“</p>
<p class="calibre1"> <i class="calibre4">Midyeler</i></p>
<p class="calibre1">; </p>
<p class="calibre1"> <i class="calibre4">istiridyeler,	deniz	taraklan,” </i></p>
<p class="calibre1">diye	bağıran	öksüz	bir	kız	oluyordu. </p>
<p class="calibre1">Ay	 bu	 gece	 kara	 olacaktı;	 dün	 gece	 incecik	 bir	 çizgiden	 ibaretti.	 “Bizden	 ayrılırken	 bilmediğin	 ne biliyorsun?”	diye	soracaktı	nazik	adam. </p>
<p class="calibre1"> <i class="calibre4">Brusco’nun	 kızı	 Brea’nın,	 babası	 uyuduktan	 sonra	 çatıya	 tırmandığını	 ve	 orada	 bir	 delikanlıyla</i> <i class="calibre4">buluştuğunu	 biliyorum.	 Talea’nın	 dediğine	 göre,	 Brea	 delikanlının	 ona	 dokunmasına	 izin	 veriyor,</i> <i class="calibre4">hâlbuki	çocuk	bir	çatı	faresi	ve	bütün	çatı	fareleri	hırsızdır. </i></p>
<p class="calibre1">Ama	 Cat	 iki	 şey	 daha	 öğrenmek	 zorundaydı.	 Endişeli	 değildi.	 Gemilerin	 orada,	 öğrenecek	 yeni şeyler	her	zaman	vardı. </p>
<p class="calibre1">Eve	döndüklerinde,	Cat,	Brusco’nun	oğullarının	tekneyi	boşaltmasına	yardım	etti.	Brusco	ve	kızları, pazardan	 aldıkları	 kabuklu	 deniz	 hayvanlarını	 deniz	 yosunlarıyla	 kaplı	 üç	 el	 arabasına	 bölüştürdüler. </p>
<p class="calibre1">Brusco,	her	sabah	yaptığı	gibi,	“Hepsini	sattığınız	zaman	geri	dönün,”	dedi	kızlara.	Brea	el	arabasını	Mor Liman’a	 götürecekti,	 gemileri	 orada	 demirli	 olan	 Braavos’lu	 denizcilere	 satış	 yapacaktı.	 Talea,	 Ay Havuzu’nun	 çevresindeki	 sokakları	 deneyecekti	 ya	 da	 Tanrılar	 Adası’ndaki	 tapınaklara	 gidecekti.	 Cat, Paçavracı	Limanı’na	yöneldi,	on	günün	dokuzunda	yaptığı	gibi. </p>
<p class="calibre1">Batık	 Kasaba’dan	 Deniz	 Lordu’nun	 Sarayı’na	 kadar,	 Mor	 Liman’ı	 sadece	 Braavoslular’ın</p>
<p class="calibre1">kullanmasına	 izin	 veriliyordu.	 Kardeş	 şehirlerden	 ve	 dünyanın	 geri	 kalanından	 gelen	 gemiler;	 Mor Liman’dan	 daha	 yoksul,	 daha	 rüzgârlı	 ve	 daha	 kirli	 olan	 Paçavracılar	 Limanı’m	 kullanmak	 zorundaydı. </p>
<p class="calibre1">Paçavracılar’ın	gürültüsü	de	daha	fazlaydı;	yüzlerce	farklı	topraktan	gelen	denizciler,	limanın	rıhtımlarını ve	 sokaklarını	 dolduruyor	 ve	 onlara	 hizmet	 eden	 ve	 onları	 sömüren	 insanlarla	 kaynaşıyordu.	 Cat Braavos’un	 en	 çok	 bu	 kısmından	 hoşlanıyordu.	 Gürültüyü,	 tuhaf	 kokuları,	 akşam	 dalgasıyla	 hangi gemilerin	 geldiğini	 ve	 hangilerinin	 limandan	 ayrıldığını	 görmeyi	 seviyordu.	 Denizcileri	 de	 seviyordu; yüksek	 sesleri	 ve	 boyalı	 sakallarıyla	 yaygaracı	 Tyroshlular’ı,	 onunla	 sürekli	 pazarlık	 eden	 sarı	 saçlı Lysliler’i,	Ibben	Limanı’ndan	gelen	ve	pes	sesleriyle	küfürler	homurdanan	kıllı	denizcileri.	En	sevdikleri, </p>
<p class="calibre1"><a id="p361"></a>tik	 ağacı	 kadar	 pürüzsüz	 ve	 koyu	 tenleriyle	 Yaz	 Adalılar’dı.	 Kırmızı,	 yeşil	 ve	 sarı	 tüylü	 pelerinler giyiyorlardı,	kuğu	şeklindeki	gemilerinin	uzun	direkleri	ve	beyaz	yelkenleri	olağanüstüydü. </p>
<p class="calibre1">Limanda	bazen	Batıdiyarlılar	da	oluyordu;	Eski	Şehir’den	gelen	karakların,	Gölgeli	Vadi’den,	Kral Topraklarından	 ve	 Martı	 Kasabası’ndan	 gelen	 ticaret	 kadırgalarının,	 Arbor’dan	 gelen	 şişman	 gövdeli gökelerin	 kürekçileri	 ve	 denizcileri.	 Cat;	 istiridye,	 midye	 ve	 deniz	 tarağının	 Braavos	 dilindeki karşılıklarını	 biliyordu	 ama	 Paçavracı	 Limanı’nda	 satış	 yapmaya	 çalışırken	 ticaret	 diliyle	 bağırıyordu. </p>
<p class="calibre1">Ticaret	 dili;	 rıhtımlarda,	 iskelelerde	 ve	 denizci	 meyhanelerinde	 kullanılan,	 onlarca	 farklı	 dilden	 gelen kelime	ve	cümlelerin	karışımından	oluşan,	edepsiz	el	işaretleri	ve	beden	hareketleriyle	desteklenen	kaba saba	 bir	 dildi.	 Cat	 en	 çok	 el	 ve	 beden	 işaretlerini	 seviyordu.	 Onu	 rahatsız	 etmeye	 kalkışan	 her	 adam, parmak	 işaretini	 görüyor	 veya	 bir	 eşşeğin	 pipisi	 ya	 da	 bir	 devenin	 kukusu	 olarak	 tarif	 edildiğini duyuyordu.	 “Bir	 deve	 görmemiş	 olabilirim,”	 diyordu	 Cat,	 “ama	 kokusunu	 aldığımda	 deve	 kukusunu tanırım.” </p>
<p class="calibre1">Arada	sırada	bu	tariflere	öfkelenen	birileri	çıkıyordu	ama	Cat’in	bu	durumlara	karşı	parmak	bıçağı vardı.	 Bıçağını	 çok	 keskin	 tutuyordu	 ve	 onu	 nasıl	 kullanacağını	 biliyordu.	 Bıçağı	 kullanmayı	 Mutlu Liman’da	 Kırmızı	 Rogga’dan	 öğrenmişti.	 Bir	 öğle	 vaktiydi,	 Rogga,	 Lanna’nın	 işini	 bitmesini	 beklerken Cat’e	 bıçağını	 kol	 yenine	 nasıl	 saklayacağını	 ve	 ihtiyaç	 duyduğunda	 onu	 nasıl	 dışarı	 çıkaracağım göstermişti.	 Bir	 keseyi,	 kesenin	 sahibi	 sikkelerinin	 gittiğini	 fark	 ettiğinde,	 sikkeler	 çoktan	 harcanmış</p>
<p class="calibre1">olacak	şekilde	ustaca	ve	hızlıca	kesmeyi	de	öğretmişti.	Bıçak	kullanmayı	bilmek	iyiydi,	nazik	adam	bile aynı	fikirdeydi;	bilhassa,	eşkıyaların	ve	çatı	farelerinin	ortaya	çıktığı	gece	vakitleri. </p>
<p class="calibre1">Cat	 rıhtımlarda	 birçok	 arkadaş	 edinmişti;	 hamallar,	 oyuncular,	 ipçiler,	 yelken	 tamircileri, meyhaneciler,	 bira	 üreticileri,	 fırıncılar,	 dilenciler	 ve	 fahişeler.	 Cat’ten	 istiridye	 ve	 midye	 satın alıyorlardı,	ona	Braavos’la	ilgili	gerçek	hikâyeler	ve	kendi	hayatlarıyla	ilgili	yalanlar	anlatıyorlardı.	Cat, Braavos	dilinde	konuşmaya	çalıştığında	ona	gülüyorlardı.	Cat	bundan	rahatsız	olmuyordu,	rahatsız	olmak yerine	 parmak	 işaretini	 yapıyor	 ve	 onlara	 deve	 kukusu	 olduklarını	 söylüyordu	 ve	 yeni	 arkadaşları kahkahaya	boğuluyordu.	Gyloro	Dothare,	Cat’e	edepsiz	şarkılar	öğretmiş	ve	Gyloro’nun	kardeşi	Gyleno ona	yılan	balığı	yakalayabileceği	en	iyi	yerleri	tarif	etmişti.	Gemi’nin	oyuncuları	ona	kahraman	duruşunu göstermiş	ve</p>
<p class="calibre1"> <i class="calibre4">Rhoyne	Şarkısı’</i></p>
<p class="calibre1">ndan, </p>
<p class="calibre1"> <i class="calibre4">Fatih’in	İki	Karısı’ndan,	Tacirin	Şehvetli	Leydisi’</i></p>
<p class="calibre1">nden	 replikler	 ezberletmişti.	 Gemi’nin	 edepsiz	 fars	 oyunlarını	 yazan	 üzgün	 bakışlı,	 ufak	 tefek	 adam Quill,	 Cat’e	 bir	 kadının	 nasıl	 öpüştüğünü	 öğretmek	 istemişti	 ama	 Taggaro	 adama	 bir	 morina	 balığıyla vurmuş	ve	buna	bir	son	vermişti.	Sihirbaz	Cossomo,	Cat’e	el	çabukluğu	dersleri	vermişti.	Adam	fareleri yutuyor	ve	sonra	onları	Cat’in	kulağından	çıkarıyordu.	“Bu	sihir,”	diyordu.	“Değil,”	diyordu	Cat.	“Fare hep	kolunun	içindeydi,	hareket	ettiğini	görebiliyordum.	” </p>
<p class="calibre1">“</p>
<p class="calibre1"> <i class="calibre4">İstiridyeler,	midyeler,	deniz	tarakları,” </i></p>
<p class="calibre1">bunlar	 Cat’in	 sihirli	 kelimeleriydi	 ve	 bütün	 sihirli	 kelimeler	 gibi	 onu	 hemen	 hemen	 her	 yere götürebilirlerdi.	Cat;	Lys’ten,	Eski	Şehir’den	ve	Ibben	Limanı’ndan	gelen	gemilere	bindi	ve	istiridyelerini gemilerin	 güvertelerinde	 sattı.	 Bazı	 günler,	 el	 arabasını,	 kudretlilerin	 kulelerinin	 önüne	 götürdü	 ve kapıdaki	 muhafızlara	 pişmiş	 midye	 verdi.	 Bir	 defasında	 Hakikat	 Sarayı’nın	 basamaklarında	 satış	 yaptı, bir	 başka	 işportacı	 onu	 kovalamaya	 kalkıştığında	 Cat	 adamın	 arabasını	 devirdi	 ve	 istiridyeler basamaklardan	 sekerek	 kaldırım	 taşlarına	 saçıldı.	 Kubbeleri	 ve	 kuleleri	 deniz	 kulağının	 yeşil	 sularına gömülmüş	 olan	 Batık	 Kasaba’nın	 kürekçileri	 ve	 Chequy	 Limanı’nın	 gümrük	 memurları	 Cat’in müşterisiydi.	Bir	keresinde,	Brea	ay	kanı	yüzünden	yatağa	düştüğünde,	Cat	kızın	arabasını	Mor	Liman’a</p>
<p class="calibre1"><a id="p362"></a>götürdü	ve	Deniz	Lordu’nun,	baştan	kıça	gülen	yüzlerle	kaplı	zevk	mavnasını	yüzdüren	kürekçilere	yengeç ve	karides	sattı.	Diğer	günlerde,	tatlı	su	nehrini	Ay	Havuzu’na	doğru	takip	etti.	Şeritli	satenlerinin	içinde kasılarak	 yürüyen	 eşkıyalara,	 kahverengi	 ve	 gri	 cübbeler	 giyen	 anahtarcılara	 ve	 yargıçlara	 satış	 yaptı. </p>
<p class="calibre1">Ama	her	zaman	Paçavracılar	Limanı’na	geri	döndü. </p>
<p class="calibre1">El	arabasını	rıhtımlarda	dolaştırırken, </p>
<p class="calibre1"> <i class="calibre4">“istiridyeler,	midyeler,	deniz	tarakları,	karidesler,” </i></p>
<p class="calibre1">diye	 bağırdı	 kız.	 Turuncu	 renkli	 pis	 bir	 kedi	 onu	 takip	 etmeye	 başladı.	 Daha	 ileride	 ikinci	 bir	 kedi ortaya	 çıktı;	 üzgün,	 bakımsız,	 kuyruğu	 kesik	 gri	 bir	 yaratık.	 Kediler,	 Cat’in	 kokusunu	 seviyordu.	 Bazı günler,	güneş	batmadan	önce	Cat’in	arkasında	bir	düzine	kedi	oluyordu.	Cat	zaman	zaman,	hangisinin	daha hızlı	 davranacağını	 görmek	 için	 kedilere	 bir	 midye	 atıyordu.	 İri	 kedilerin	 çok	 nadir	 kazandığını	 fark etmişti,	ödül	ekseriyetle	daha	küçük	ve	daha	çevik	bir	hayvana	gidiyordu;	zayıf,	sefil	ve	aç	bir	kediye. </p>
<p class="calibre1"> <i class="calibre4">Benim	gibi, </i></p>
<p class="calibre1">dedi	 Cat	 kendine.	 En	 sevdiği	 kedi;	 kesik	 kulaklı,	 yaşlı,	 cılız	 bir	 erkek	 kediydi,	 ona	 bir	 zamanlar	 Kızıl Kale’nin	dört	bir	yanında	kovaladığı	kediyi	hatırlatıyordu. </p>
<p class="calibre1"> <i class="calibre4">Hayır,	o	ben	değildim,	başka	bir	kızdı. </i></p>
<p class="calibre1">Dün	limanda	olan	iki	gemi	bugün	yoktu,	Cat	gördü,	ama	beş	yeni	gemi	gelmişti; </p>
<p class="calibre1"> <i class="calibre4">Arsız	Maymun</i></p>
<p class="calibre1">isimli	 küçük	 bir	 karak;	 katran,	 kan	 ve	 balina	 yağı	 kokan	 İbbenli	 bir	 balina	 avı	 gemisi,	 Pentos’tan gelen	 hurdası	 çıkmış	 iki	 göke	 ve	 Eski	 Volantis’ten	 gelen	 ince,	 yeşil	 bir	 kadırga.	 Cat	 bütün	 iskele tahtalarında	durdu	ve	midyeyle	istiridye	sattığını	duyurdu;	bir	kez	ticaret	diliyle,	bir	kez	de	Batıdiyar’ın Ortak	 Dil’iyle.	 Balina	 avı	 gemisindeki	 denizcilerden	 biri	 Cat’e	 öyle	 yüksek	 sesle	 küfretti	 ki	 Cat’in kedileri	 kaçtı.	 Pentoslu	 bir	 kürekçi,	 Cat’in	 bacaklarının	 arasındaki	 midyenin	 fiyatını	 sordu.	 Fakat	 diğer gemilerde	işler	iyi	gitti.	Yeşil	kadırgadaki	bir	muavin,	bir	düzine	istiridyeyi	midesine	indirdi	ve	geminin kaptanının	 Lysli	 korsanlar	 tarafından	 nasıl	 öldürüldüğünü	 anlattı.	 Korsanlar,	 Basamaktaşı	 yakınlarında kadırgaya	çıkmaya	çalışmıştı.	“Bize	saldıran	o	piç	Saan’dı. </p>
<p class="calibre1"> <i class="calibre4">Yaşlı	Ananın	Oğlu</i></p>
<p class="calibre1">ve</p>
<p class="calibre1"> <i class="calibre4">Valyrian' </i></p>
<p class="calibre1">la.	Kaçtık	ama	zor	kaçtık.” </p>
<p class="calibre1"> <i class="calibre4">Arsız	Maymun	un</i></p>
<p class="calibre1">Martı	 Kasabası’ndan	 geldiği	 anlaşıldı,	 geminin	 mürettebatı	 Batıdiyarlı’ydı	 ve	 adamlar	 Ortak	 Dil’i bilen	 biriyle	 konuşmaktan	 memnundu.	 İçlerinden	 biri,	 Kral	 Toprakları’ndan	 bir	 kızın,	 Braavos’un rıhtımlarında	midye	satan	bir	işportacıya	nasıl	dönüştüğünü	sordu	ve	Cat	hikâyeyi	anlatmak	zorunda	kaldı. </p>
<p class="calibre1">“Dört	 gün	 ve	 dört	 uzun	 gece	 boyunca	 buradayız,”	 dedi	 bir	 başkası.	 “Şöyle	 iyi	 bir	 eğlence	 bulmak	 için nereye	gitmemiz	gerek?” </p>
<p class="calibre1">“Gemi’deki	oyuncular</p>
<p class="calibre1"> <i class="calibre4">Yedi	Sarhoş	Kürekçi</i></p>
<p class="calibre1">’yi	 oynuyor,”	 dedi	 Cat,	 “Batık	 Kasaba’nın	 kapılarının	 yanındaki	 Kirli	 Kiler’de	 de	 yılan	 balığı dövüşü	var.	İsterseniz	Ay	Havuzu’na	da	gidebilirsiniz,	eşkıyalar	orada	düello	yapar.” </p>
<p class="calibre1">“Evet,	bunlar	güzel,”	dedi	bir	başka	denizci,	“ama	Wat’ın	asıl	istediği	şey	bir	kadın.” </p>
<p class="calibre1">“En	iyi	fahişeler,	oyuncuların	Gemi’sinin	demirli	olduğu	sokağın	karşısındaki	Mutlu	Liman’da.”	Cat eliyle	 gösterdi.	 Bazı	 rıhtım	 fahişeleri	 çok	 tehlikeliydi	 ve	 denizden	 yeni	 çıkmış	 denizciler	 hangilerinin tehlikeli	 olduğunu	 asla	 bilemezdi.	 S’vrone	 en	 kötüleriydi.	 Herkes	 onun	 bir	 düzine	 adamı	 soyup öldürdüğünü	ve	cesetleri	bir	kanala	atıp	yılan	balıklarına	yem	ettiğini	söylerdi.	Sarhoş	Kız	ayıkken	tatlı biri	 olabiliyordu	 ama	 şarap	 içtiğinde	 değildi.	 Ve	 Mantar	 Jeyne	 aslında	 bir	 erkekti.	 “Merry’yi	 sorun, </p>
<p class="calibre1"><a id="p363"></a>gerçek	adı	Meralyn	ama	herkes	ona	Merry</p>
<p class="calibre1"><a href="index_split_013.html#p579">3</a></p>
<p class="calibre1">der,	 gerçekten	 öyledir.”	 Cat	 ne	 zaman	 genelevin	 önüne	 gitse,	 Merry	 her	 seferinde	 bir	 düzine	 istiridye satın	 alır	 ve	 kızlarıyla	 paylaşırdı.	 İyi	 kalpli	 bir	 kadındı,	 bu	 konuda	 herkes	 hemfikirdi.	 Merry,	 “Hem	 iyi kalpliyim	hem	de	Braavos’taki	en	büyük	göğüslere	sahibim,”	diyerek	böbürlenmekten	hoşlanırdı. </p>
<p class="calibre1">Merry’nin	kızları	da	iyiydi;	Alyanaklı	Bethany	ve	Denizcinin	Karısı.	Bir	damla	kana	bakarak	insanın geleceğini	 görebilen	 tek	 gözlü	 Yna.	 Hatta	 Assadora;	 bıyıkları	 olan	 Ibbenli	 kadın.	 Güzel	 kadınlar olmayabilirlerdi	ama	Cat’e	nazik	davranıyorlardı.	Cat, </p>
<p class="calibre1"> <i class="calibre4">Arsız	Maymun’un</i></p>
<p class="calibre1">denizcilerine,	 “Bütün	 hamalların	 gittiği	 yer	 Mutlu	 Liman’dır,”	 diyerek	 güvence	 verdi.	 “Delikanlılar gemilerin	yükünü	boşaltır,”	der	Merry,	“benim	kızlarımda	gemileri	yüzdürenlerin	yükünü	boşaltır.” </p>
<p class="calibre1">“Şarkıcıların	şarkılara	konu	ettiği	pahalı	fahişeler	nerede?”	diye	sordu	en	genç	maymun.	Kızıl	saçlı ve	 çilli	 bir	 çocuktu,	 on	 altı	 yaşından	 büyük	 olamazdı.	 “Söylendiği	 kadar	 güzeller	 mi?	 Onlardan	 birini nerede	bulurum?” </p>
<p class="calibre1">Denizciler	 çocuğa	 bakıp	 güldüler.	 “Yedi	 cehennem,”	 dedi	 biri.	 “Kaptan	 o	 zaniyelerden	 birini alabilirdi	 ama	 önce	 bu	 gemiyi	 satması	 gerekirdi.	 O	 çeşit	 pahalı	 kadınlar,	 lordlar	 ve	 büyük	 adamlar içindir,	bizim	gibiler	için	değil.” </p>
<p class="calibre1">Braavos’un	zaniyeleri	dünyaca	meşhurdu.	Şarkıcılar	onlarla	ilgili	şarkılar	söylerdi.	Altın	ustaları	ve kuyumcular	onları	hediyelere	boğardı.	Zanaatkârlar	onlardan	sipariş	alabilmek	için	yalvarırdı.	Tacirler; balolara,	ziyafetlere	ve	gösterilere	onlardan	biriyle	gitmek	için	bir	servet	öderdi	ve	eşkıyalar	onlar	için birbirlerini	 öldürürdü.	 Cat,	 el	 arabasını	 kanallar	 boyunca	 iterken	 zaman	 zaman	 onlardan	 birini	 görürdü; kadın,	akşamı	birlikte	geçireceği	âşıkla	buluşmak	için	kanalda	süzülürdü.	Her	zaniyenin	kendi	mavnası	ve mavnayı	 sırıklarla	 iten	 hizmetkârları	 vardı.	 Dişi	 Şair’in	 elinde	 her	 zaman	 bir	 kitap	 olurdu,	 Ay	 Gölgesi sadece	beyaz	ve	gümüş	giyerdi,	Merling	Kraliçesi	sürekli	Deniz	Kızları’yla	dolaşırdı;	kraliçeden	eğitim alan	 ve	 kadının	 saçlarını	 yapan,	 çiçek	 açmanın	 eşiğinde	 dört	 genç	 bakire.	 Cat’in	 gördüğü	 her	 fahişe	 bir öncekinden	 güzeldi.	 Yüzünü	 sadece	 âşık	 olarak	 kabul	 ettiği	 adamlara	 gösterirdi	 ama	 Peçeli	 Leydi	 bile güzeldi. </p>
<p class="calibre1">“Bir	zaniyeye	üç	midye	sattım,”	dedi	Cat	denizcilere.	“Mavnasından	inerken	bana	seslendi.”	Brusco, Cat’e,	önce	onlar	konuşmadığı	takdirde	zaniyelerle	asla	konuşmaması	gerektiğini	söylemişti,	fakat	o	kadın Cat’e	gülümsemiş	ve	midyelerin	ödemesini	gümüşle	yapmıştı	ki	bu	midyelerin	ederinden	on	kat	fazlaydı. </p>
<p class="calibre1">“Bu	hangi	kadındı?	Midye	Kraliçesi	mi?” </p>
<p class="calibre1">“Siyah	 İnci,”	 dedi	 Cat.	 Merry,	 Siyah	 İnci’nin	 gelmiş	 geçmiş	 en	 ünlü	 zaniye	 olduğunu	 söylemişti. </p>
<p class="calibre1">“Onun	 soyu	 ejderhalara	 dayanıyor,”	 demişti.	 “İlk	 Siyah	 İnci	 bir	 korsan	 kraliçeydi.	 Batıdiyarlı	 bir	 prens onu	 sevgili	 olarak	 aldı,	 ondan	 bir	 kız	 çocuğu	 yaptı,	 kız	 büyüdüğünde	 zaniye	 oldu.	 Kızın	 kendi	 kızı	 onu takip	etti,	onun	kızı	da	onu,	böylece	şimdiki	Siyah	İnci’ye	kadar	gelindi.	Sana	ne	dedi	Cat?” </p>
<p class="calibre1">“</p>
<p class="calibre1"> <i class="calibre4">‘Üç	midye	alacağım</i></p>
<p class="calibre1">’	ve	‘</p>
<p class="calibre1"> <i class="calibre4">Biraz	acı	sosun	var	mı	ufaklık</i></p>
<p class="calibre1">?’	dedi.”	“Peki,	sen	ne	dedin?” </p>
<p class="calibre1">“Ben, </p>
<p class="calibre1"> <i class="calibre4">‘Hayır	leydim’</i></p>
<p class="calibre1">ve</p>
<p class="calibre1"> <i class="calibre4">‘Bana	ufaklık	demeyin,	benim	adım	Cat,’</i></p>
<p class="calibre1">dedim.	Acı	sosum	olmalıydı.	Beqqo’nun	acı	sosu	var	ve	o	Brusco’dan	üç	kat	fazla	istiridye	satıyor.” </p>
<p class="calibre1"><a id="p364"></a>Cat,	 Siyah	 Inci’yi	 nazik	 adama	 da	 anlatmıştı.	 “Onun	 gerçek	 adı	 Bellegere	 Otherys’tir,”	 diye	 bilgi vermişti	adam.	Cat’in	o	gün	öğrendiği	üç	yeni	şeyden	biri	buydu. </p>
<p class="calibre1">“Evet,	 Bellegere,”	 demişti	 rahip	 yumuşak	 bir	 sesle.	 “Annesinin	 adı	 Bellonara’ydı	 ama	 ilk	 Siyah İnci’nin	adı	da	Bellegere’ydi.” </p>
<p class="calibre1">Cat, </p>
<p class="calibre1"> <i class="calibre4">Arsız	Maymun’daki</i></p>
<p class="calibre1">adamların	 bir	 zaniyenin	 annesinin	 ismini	 umursamayacağını	 biliyordu.	 Bundan	 bahsetmek	 yerine Yedi	Krallık’la	ve	savaşla	ilgili	havadisleri	sordu. </p>
<p class="calibre1">“Savaş	mı?”	dedi	adamlardan	biri,	güldü.	“Hangi	savaş?	Savaş	filan	yok.” </p>
<p class="calibre1">“Martı	 Kasabası’nda	 yok,”	 dedi	 diğeri.	 “Vadi’de	 yok.	 Küçük	 lord	 tıpkı	 annesinin	 yaptığı	 gibi	 bizi savaşın	dışında	tuttu.” </p>
<p class="calibre1"> <i class="calibre4">Tıpkı	annesinin	yaptığı	gibi. </i></p>
<p class="calibre1">Vadi’nin	leydisi,	Cat’in	annesinin	kardeşiydi.	“Leydi	Lysa,”	dedi	Cat.	“O...” </p>
<p class="calibre1">“...öldü,”	diye	bitirdi	kafası	zaniyelerle	dolu	olan	çilli	çocuk.	“Kendi	şarkıcısı	tarafından	öldürüldü.” </p>
<p class="calibre1">“Ah.” </p>
<p class="calibre1"> <i class="calibre4">Benim	için	önemi	yok.	Kanalların	Kedisi’nin	bir	teyzesi	yok.	Hiç	olmadı. </i></p>
<p class="calibre1">Cat	el	arabasını	itti	ve</p>
<p class="calibre1"> <i class="calibre4">Arsız	Maymun'dan</i></p>
<p class="calibre1">uzaklaştı. </p>
<p class="calibre1"> <i class="calibre4">“istiridyeler,	midyeler,	deniz	tarakları,” </i></p>
<p class="calibre1">diye	bağırdı, </p>
<p class="calibre1"> <i class="calibre4">“istiridyeler,	midyeler,	deniz	taraklan.” </i></p>
<p class="calibre1">Midyelerin	 çoğunu,	 Arbor’dan	 gelen	 büyük	 şarap	 gökesinin	 yükünü	 boşaltan	 hamallara,	 geri	 kalanını da	fırtınada	hasar	almış	Myrli	bir	ticaret	kadırgasını	tamir	eden	adamlara	sattı. </p>
<p class="calibre1">İskelelerin	 ilerisinde	 Tagganaro’ya	 rastladı.	 Adam,	 Fokların	 Kralı	 Casso’nun	 yanında	 oturuyordu, sırtını	 bir	 kazığa	 yaslamıştı.	 Cat’ten	 birkaç	 deniz	 tarağı	 satın	 aldı,	 Casso	 bağırdı	 ve	 yüzgecini	 salladı. </p>
<p class="calibre1">Deniz	taraklarını	yerken,	“Gelip	benimle	çalışmalısın	Cat,”	diye	ısrar	etti	Tagganaro.	Sarhoş	Kız,	Küçük Narbo’nun	eline	bir	bıçak	saplandığından	beri	Tagganaro	yeni	bir	ortak	arıyordu.	“Sana	Brusco’dan	fazla yevmiye	veririm,	üstelik	balık	gibi	kokmazsın” </p>
<p class="calibre1">“Casso	 benim	 kokumu	 seviyor,”	 dedi	 Cat.	 Fokların	 Kralı	 onaylar	 gibi	 bağırdı.	 “Narbo’nun	 eli iyileşmedi	mi?” </p>
<p class="calibre1">“Uç	parmağı	kıvrılmıyor,”	diye	sızlandı	Tagganaro.	“Parmaklarını	kullanamayan	bir	yankesici	ne	işe yarar?	Narbo	kese	seçmekte	iyiydi	ama	fahişe	seçmekte	o	kadar	iyi	değildi.” </p>
<p class="calibre1">“Merry	de	aynı	şeyi	söylüyor.”	Cat	üzgündü.	Bir	hırsız	olmasına	rağmen	Küçük	Narbo’yu	seviyordu. </p>
<p class="calibre1">“Şimdi	ne	yapacak?” </p>
<p class="calibre1">“Kürek	çekeceğini	söylüyor.	İki	parmağın	bu	iş	için	yeterli	olduğunu	düşünüyor.	Ona,	‘Hayır	Narbo,’</p>
<p class="calibre1">dedim.	‘Deniz,	bir	bakireden	daha	soğuk	ve	bir	fahişeden	daha	zalimdir.	Elini	kesip	dilenci	olsan	daha iyi.’	Casso	haklı	olduğumu	biliyor.	Değil	mi	Casso?” </p>
<p class="calibre1">For	 bağırdı	 ve	 Cat	 gülümsedi.	 Kendi	 yoluna	 gitmeden	 önce	 Casso’nun	 önüne	 bir	 deniz	 tarağı	 daha attı. </p>
<p class="calibre1">Cat,	 Gemi’nin	 demirli	 olduğu	 sokağın	 karşısındaki	 Mutlu	 Liman’a	 vardığında	 gün	 sona	 ermek üzereydi.	Bazı	oyuncular,	bir	şarap	matarasını	elden	ele	geçirerek	yana	yatık	gemi	gövdesinin	tepesinde oturuyordu.	Cat’i	gördüklerinde	birkaç	istiridye	almak	için	aşağı	atladılar.	Cat, </p>
<p class="calibre1"> <i class="calibre4">Yedi	Sarhoş	Denizci</i></p>
<p class="calibre1">’nin	 nasıl	 geçtiğini	 sordu.	 Kederli	 Joss	 başını	 iki	 yana	 salladı.	 “Quence	 en	 sonunda	 Allaquo’yu</p>
<p class="calibre1"><a id="p365"></a>Sloey’le	birlikte	yatakta	yakaladı.	Oyuncu	kılıçları	kullanarak	birbirlerini	girdiler,	sonra	ikisi	de	bizden ayrıldı.	 Görünüşe	 göre	 bu	 gece	 beş	 sarhoş	 kürekçi	 olacağız.”	 “Kürekçilerdeki	 eksikliğimizi	 sarhoşlukla telafi	etmek	için	uğraşmalıyız,”	dedi	Myrmello.	“Ben	kendi	adıma	bu	iş	için	çok	uygunum.” </p>
<p class="calibre1">“Küçük	Narbo	kürekçi	olmak	istiyor,”	dedi	Cat.	“Onu	alırsanız	altı	kürekçi	olursunuz.” </p>
<p class="calibre1">“Gidip	 Merry’yi	 görsen	 iyi	 olur,”	 dedi	 Joss.	 “İstiridye	 yemediği	 zaman	 nasıl	 huysuzlaştığım biliyorsun.” </p>
<p class="calibre1">Ama	 Cat	 genelevin	 içine	 girdiğinde,	 Merry’yi	 ortak	 salonda	 gözleri	 kapalı	 bir	 hâlde	 Dareon’un arpını	dinlerken	buldu.	Yna	da	oradaydı,	Lanna’nın	altın	sarısı	uzun	saçlarını	örüyordu. </p>
<p class="calibre1"> <i class="calibre4">Aptal	bir	aşk	şarkısı	daha. </i></p>
<p class="calibre1">Lanna,	 şarkıcıya	 aşk	 şarkıları	 çalması	 için	 yalvarıp	 duruyordu.	 Fahişelerin	 en	 genci	 oydu,	 sadece	 on dört	yaşındaydı.	Merry,	Lanna	için,	diğer	kızlar	için	istediği	fiyatın	üç	katını	istiyordu,	Cat	bunu	biliyordu. </p>
<p class="calibre1">Dareon’u	 öyle	 arsızca	 otururken	 görmek	 Cat’i	 öfkelendirdi;	 şarkıcı	 bir	 yandan	 parmaklarını	 arpın tellerinde	 dans	 ettiriyor	 bir	 yandan	 da	 Lanna’ya	 göz	 süzüyordu.	 Fahişeler	 ona	 kara	 şarkıcı	 diyordu	 ama Dareon’da	 kara	 bir	 şey	 kalmamıştı.	 Karga,	 şarkıcılıktan	 kazandığı	 sikkelerle	 kendini	 bir	 tavuskuşuna dönüştürmüştü.	Bugünkü	kıyafetleri;	yakası	kürklü	mor	bir	pelerin,	beyaz	ve	eflatun	çizgili	bir	tunik	ve	iki renkli	 eşkıya	 pantolonuydu	 ama	 Dareon’un	 iki	 pelerini	 daha	 vardı,	 biri	 ipekti	 ve	 diğeri	 şarap	 rengi kadifeden	 dikilmişti.	 Dareon,	 Lana’ya,	 diğer	 siyahlarının	 hepsini	 bir	 kanala	 attığını	 söylemişti	 ve	 Cat bunu	duymuştu.	“Karanlıkla	işim	bitti,”	demişti	şarkıcı. </p>
<p class="calibre1">Dareon,	aptal	prensi	öldü	diye	kendini	aptal	bir	kaleden	aşağı	atan	aptal	bir	leydiyle	ilgili	aptal	bir şarkı	söylerken, </p>
<p class="calibre1"> <i class="calibre4">o	Gece	Nöbetçileri’nin	adamı, </i></p>
<p class="calibre1">diye	düşündü	Cat. </p>
<p class="calibre1"> <i class="calibre4">Leydi,	prensini	öldürenleri	öldürmeliydi,	şarkıcı	da	Sur’da	olmalıydı. </i></p>
<p class="calibre1">Dareon	 ilk	 kez	 Mutlu	 Liman’a	 geldiğinde,	 Arya	 onunla	 birlikte	 Doğugözcüsü’ne	 gitmeyi	 düşünmüştü ama	 sonra	 Dareon’un,	 Bethany’ye,	 asla	 geri	 dönmeyeceğini	 söylediğini	 duymuştu.	 “Sert	 yataklar,	 tuzlu balık	ve	sonu	gelmez	nöbetler,	işte	Sur	bu,”	demişti	şarkıcı.	“Ayrıca,	Doğugözcüsü’nde	senin	kadar	güzel bir	 kişi	 bile	 yok.	 Seni	 nasıl	 bırakabilirim?”	 Cat,	 şarkıcının	 aynı	 şeyleri	 Lanna’ya,	 Kedi	 Yuvası’ndaki fahişelerden	birine	ve	hatta	Yedi	Fener	Evi’nde	arp	çaldığı	gece	Bülbül’e	söylediğini	biliyordu. </p>
<p class="calibre1"> <i class="calibre4">Şişman	karganın	onu	dövdüğü	gece	orada	olmak	isterdim, </i></p>
<p class="calibre1">diye	 düşündü.	 Merry’nin	 fahişeleri	 o	 olaya	 hâlâ	 gülüyordu.	 Yna	 şişman	 çocuğa	 dokunduğunu	 ve çocuğun	her	dokunuşta	pancar	gibi	kızardığını	söylemişti.	Fakat	şişman	oğlan	sorun	çıkarınca,	Merry	onu dışarı	sürükletmiş	ve	bir	kanala	attırmıştı. </p>
<p class="calibre1">Cat,	 şişman	 çocuğu	 düşünür	 ve	 onu	 Terro’yla	 Orbelo’dan	 nasıl	 kurtardığını	 hatırlarken,	 Denizcinin Karısı	 geldi.	 Batıdiyar’ın	 Ortak	 Dil’ini	 kullanarak,	 “Güzel	 bir	 şarkı	 söylüyor,”	 dedi	 yumuşak	 bir	 sesle. </p>
<p class="calibre1">“Ona	böyle	bir	ses	ve	bu	kadar	güzel	bir	yüz	verdiklerine	göre,	tanrılar	onu	seviyor	olmalı.” </p>
<p class="calibre1"> <i class="calibre4">Yüzü	güzel	ve	kalbi	çirkin, </i></p>
<p class="calibre1">diye	 düşündü	 Arya	 ama	 bir	 şey	 söylemedi.	 Dareon	 bir	 keresinde	 Denizcinin	 Karısı’yla	 evlenmişti; kadın	 sadece	 onunla	 evlenen	 adamlarla	 yatardı.	 Mutlu	 Liman’da	 bazen	 bir	 gecede	 üç	 ya	 da	 dört	 düğün birden	olurdu.	Evlilik	törenlerini	genelde	sarhoş	kırmızı	rahip	Ezzelyno	gerçekleştirirdi.	Eğer	o	yoksa	bir zamanlar	 Denizin	 Ötesindeki	 Sept’te	 rahiplik	 yapan	 Eustace	 olurdu.	 Adamların	 ikisi	 de	 yoksa fahişelerden	biri	Gemi’ye	koşar	ve	bir	oyuncu	getirirdi.	Merry	her	zaman,	oyuncuların	gerçek	rahiplerden daha	iyi	rahip	olduğunu	söylerdi,	özellikle	de	Myrmello’nun. </p>
<p class="calibre1">Düğünler	 gürültülü	 ve	 eğlenceliydi,	 bol	 bol	 içki	 içilirdi.	 Cat	 ne	 zaman	 el	 arabasıyla	 düğünlere uğrasa,	 Denizcinin	 Karısı	 yeni	 kocasının	 istiridye	 alması	 ve	 yatağa	 girmeden	 önce	 kuvvetlenmesi	 için ısrar	ederdi.	Bu	açıdan	iyi	bir	kadındı,	ayrıca	güler	yüzlüydü	ama	Cat	kadının	hüzünlü	bir	yanı	olduğunu</p>
<p class="calibre1"><a id="p366"></a>da	düşünüyordu. </p>
<p class="calibre1">Diğer	 fahişeler,	 Denizcinin	 Karısı’nın	 çiçek	 açtığı	 günlerde	 Tanrıların	 Adası’nı	 ziyaret	 ettiğini	 ve orada	 yaşamış	 bütün	 tanrıları	 bildiğini	 söylüyordu,	 Braavos’un	 unuttuğu	 tanrıları	 bile.	 Oraya	 ilk	 kocası için	dua	etmeye	gidiyordu;	henüz	Lanna	kadar	genç	bir	kızken	denizde	kaybettiği	gerçek	kocası	için.	Onu en	 uzun	 zamandır	 tanıyan	 kişi	 olan	 tek	 gözlü	 Yna,	 “Eğer	 doğru	 tanrıyı	 bulursa,	 o	 tanrının	 bir	 fırtına çıkaracağını	 ve	 eski	 aşkını	 ona	 geri	 göndereceğini	 düşünüyor,”	 demişti,	 “ama	 bunun	 olmaması	 için	 dua ediyorum.	Onun	aşkı	öldü.	Eğer	bir	gün	geri	dönerse,	bir	ceset	olarak	dönecek.” </p>
<p class="calibre1">Dareon’un	 şarkısı	 nihayet	 bitiyordu.	 Son	 notalar	 havada	 eriyip	 giderken	 Lanna	 iç	 geçirdi,	 Dareon arpını	kenara	bırakıp	kızı	kucağına	aldı	ve	gıdıklamaya	başladı.	Cat	yüksek	sesle,	“istiridyeler,	istiridye isteyen	var	mı?”	dedi.	“Merry’nin	gözleri	açıldı.	“Güzel,”	dedi	kadın.	“İçeri	gel	çocuk.	Yna,	biraz	ekmek ve	sirke	getir.” </p>
<p class="calibre1">Cat,	 şişman	 bir	 sikke	 kesesi	 ve	 içinde	 tuzla	 deniz	 yosunlarından	 başka	 bir	 şey	 kalmayan	 boş	 el arabasıyla	 Mutlu	 Liman’dan	 ayrıldığında,	 şişkin	 ve	 kırmızı	 güneş	 gemi	 direklerinin	 arkasındaki gökyüzünde	alçalıyordu.	Dareon	da	dışarı	çıkıyordu.	Cat’le	yan	yana	yürürken,	o	akşam	Yeşil	Yılanbalığı Hanı’nda	çalacağını	söyledi.	“Ne	zaman	Yılanbalığı’nda	çalsam,	handan	bir	gümüşle	ayrılıyorum,”	diye böbürlendi.	 “Bazı	 geceler	 orada	 kaptanlar	 ve	 sahipler	 oluyor.”	 Günün	 gölgeleri	 uzarken,	 Cat’le	 şarkıcı küçük	 bir	 köprüden	 geçip	 eğri	 büğrü	 bir	 sokaktan	 aşağı	 yürüdüler.	 ‘Yakında	 Mor’da	 çalıyor	 olacağım,” </p>
<p class="calibre1">diye	 devam	 etti	 Dareon,	 “sonra	 da	 Deniz	 Lordu	 Sarayı’nda.”	 Cat’in	 boş	 el	 arabası	 kaldırım	 taşlarında tıkırdıyor	ve	kendine	özgü	bir	müzik	yapıyordu.	“Dün	fahişelerle	birlikte	ringa	balığı	yedim	ama	bir	yıl içinde	zaniyelerle	birlikte	kral	yengeçleri	yiyor	olacağım.”	“Kardeşine	ne	oldu?”	diye	sordu	Cat.	“Şişman çocuk.	Eski	Şehir’e	giden	bir	gemi	bulabildi	mi? </p>
<p class="calibre1"> <i class="calibre4">Leydi	Ushanora’yla</i></p>
<p class="calibre1">gitmesi	gerektiğini	söylemişti.” </p>
<p class="calibre1">“Hepimizin	 gitmesi	 gerekiyordu.	 Lord	 Kar’ın	 emri.	 Sam’e	 yaşlı	 adamı	 bırakmasını	 söyledim	 ama şişko	aptal	beni	dinlemedi.”	Güneşin	son	ışıkları	şarkıcının	saçlarında	parlıyordu.	“Neyse,	artık	çok	geç.” </p>
<p class="calibre1">Kıvrımlı	bir	ara	sokağın	karanlığına	girerlerken,	“Aynen	öyle,”	dedi	Cat. </p>
<p class="calibre1">Cat,	 Brusco’nun	 evine	 döndüğünde,	 küçük	 kanalın	 üstünde	 akşam	 sisi	 birikiyordu.	 Cat	 el	 arabasını kaldırdı,	Brusco’yu	hesap	odasında	buldu	ve	sikke	kesesini	adamın	önündeki	masaya	vurdu.	Çizmeleri	de vurdu. </p>
<p class="calibre1">Brusco	keseye	dokundu.	“Güzel.	Ama	bu	ne?” </p>
<p class="calibre1">“Çizmeler.” </p>
<p class="calibre1">“İyi	çizmeler	kolay	bulunmuyor,”	dedi	Brusco,	“ama	bunlar	benim	ayaklanma	küçük	gelir.”	Çizmenin</p>
<p class="calibre1">tekini	alıp	inceledi.	“Bu	gece	ay	karanlık	olacak,”	diye	hatırlattı	Cat. </p>
<p class="calibre1">“Öyleyse	 dua	 etsen	 iyi	 olur.”	 Brusco	 çizmeyi	 bıraktı	 ve	 keseyi	 masaya	 boşaltıp	 sikkeleri	 saymaya başladı. </p>
<p class="calibre1"> <i class="calibre4">“Valar	dohaeris.”	Valar	morghulis, </i></p>
<p class="calibre1">diye	düşündü	Cat. </p>
<p class="calibre1">Cat,	 Braavos’un	 caddelerinde	 yürürken	 her	 taraf	 sisle	 kaplıydı.	 Siyahın	 ve	 Beyazın	 Evi’nin	 büvet ağacından	 yapılmış	 kapısına	 vardığında	 Cat	 hafifçe	 titriyordu.	 Bu	 akşam	 sadece	 birkaç	 mum	 yanıyordu, mumların	alevi	akanyıldızlar	gibi	titriyordu. </p>
<p class="calibre1">Arya	 mahzene	 indi,	 Cat’in	 eski	 püskü	 pelerinini	 çıkardı,	 Cat’in	 balık	 kokan	 kahverengi	 tuniğini çıkardı,	 Cat’in	 tuz	 lekeli	 çizmelerini	 çıkardı,	 Cat’in	 iç	 çamaşırlarını	 çıkardı	 ve	 üstünden	 Kanalların Kedi’sinin	kokusunu	çıkarmak	için	limonlu	suyla	banyo	yaptı.	Arya	sabunlanmış,	pespembe	keselenmiş	ve kahverengi	saçları	yanaklarına	yapışmış	bir	hâlde	banyo	teknesinden	çıktığında	Cat	gitmişti.	Arya	temiz kıyafetler	 ve	 yumuşak	 terlikler	 giydi,	 Umma’dan	 biraz	 yiyecek	 dilenmek	 için	 mutfağa	 gitti.	 Rahipler	 ve</p>
<p class="calibre1"><a id="p367"></a>kalfalar	 yemeklerini	 çoktan	 yemişlerdi	 ama	 aşçı	 onun	 için	 bir	 parça	 kızarmış	 balık	 ve	 sarı	 turp	 püresi ayırmıştı.	Arya	yemeği	yedi,	bulaşığı	yıkadı	ve	küçük	kızın	iksir	hazırlamasına	yardım	etmeye	gitti. </p>
<p class="calibre1">Onun	 işi	 ekseriyetle	 bir	 şeyler	 getirmek	 ve	 merdiveni	 tırmanıp	 küçük	 kızın	 istediği	 bitkilerle yaprakları	bulmaktı.	Tohumları	havanda	ezerken,	“Tatlıuyku	zehirlerin	en	nazik	olanıdır,”	dedi	küçük	kız. </p>
<p class="calibre1">“Birkaç	 tohum	 kalp	 çarpıntısını	 azaltır,	 ellerin	 titremesini	 keser	 ve	 insanın	 kendisini	 sakin	 ve	 güçlü hissetmesini	sağlar.	Bir	çimdik	tohum,	derin	ve	rüyasız	bir	uyku	verir.	Uç	çimdik,	sonu	olmayan	bir	uyku yaratır.	 Tadı	 şekerlidir,	 bu	 yüzden	 en	 çok	 keklerin,	 turtaların	 ve	 ballı	 şarabın	 içinde	 kullanılır.	 İşte, şekerin	kokusunu	alabilirsin.”	Arya’nm	havanı	koklamasına	izin	verdi	ve	onu	kırmızı	bir	cam	şişe	bulması için	 merdivene	 gönderdi.	 “Bu	 daha	 zalim	 bir	 zehirdir,	 tadı	 ve	 kokusu	 yoktur,	 dolayısıyla	 gizlenmesi kolaydır.	 İnsanlar	 bu	 zehre	 Lys’in	 gözyaşları,	 der.	 Şarapta	 ya	 da	 suyun	 içinde	 çözülür,	 insanın bağırsaklarını	ve	midesini	yer,	o	bölgelerde	oluşan	bir	hastalık	gibi	öldürür.	Kokla.”	Arya	kokladı	ve	hiç koku	alamadı.	Küçük	kız	Lys’in	gözyaşlarını	bir	kenara	koyup	taş	bir	kavanozu	açtı.	“Bu	lapa,	şahmeran kanıyla	baharatlandırılır.	Pişmiş	ete	kekikli	bir	koku	verir	ama	yendiğinde	vahşi	bir	delilik	yaratır,	hem hayvanlarda	hem	de	insanlarda.	Bir	fare,	şahmeran	kanını	tattıktan	sonra	bir	aslana	saldırabilir.” </p>
<p class="calibre1">Arya	dudağını	ısırdı.	“Köpeklerde	işe	yarar	mı?” </p>
<p class="calibre1">“Sıcak	kanlı	bütün	hayvanlarda	işe	yarar.”	Küçük	kız,	Arya’yı	tokatladı. </p>
<p class="calibre1">Arya	elini	yanağına	götürdü,	üzgünden	çok	şaşkındı.	“Bunu	neden	yaptın?” </p>
<p class="calibre1">“Ne	 zaman	 bir	 şey	 düşünse	 dudağını	 ısıran	 kız,	 Stark	 Hanedanından	 Arya’dır.	 Sen	 Stark Hanedanı’ndan	Arya	mısın?” </p>
<p class="calibre1">“Ben	kimseyim.”	Arya	öfkeliydi.	“</p>
<p class="calibre1"> <i class="calibre4">Sen</i></p>
<p class="calibre1">kimsin?” </p>
<p class="calibre1">Küçük	 kızın	 cevap	 vermesini	 beklemiyordu	 ama	 kız	 cevap	 verdi.	 “Ben,	 kadim	 bir	 hanedanın	 tek çocuğu	ve	soylu	babamın	vârisi	olarak	doğdum.	Annem	ben	küçükken	ölmüş,	onu	hatırlamıyorum.	Ben	altı yaşındayken	 babam	 tekrar	 evlendi.	 Babamın	 karısı,	 kendi	 kızını	 doğurana	 kadar	 bana	 nazik	 davrandı. </p>
<p class="calibre1">Sonra,	 babamın	 mirasının	 kendi	 kızma	 kalabilmesi	 için	 benim	 ölmemi	 arzu	 etti.	 Çok	 Yüzlü	 Tanrı’dan yardım	 istemeliydi	 ama	 tanrının	 ondan	 isteyeceği	 fedakârlığı	 göze	 alamazdı.	 Bu	 yüzden	 beni	 bizzat zehirlemeyi	 düşündü.	 Bana	 verdiği	 zehir,	 beni	 şu	 an	 gördüğün	 gibi	 bıraktı	 ama	 ölmedim.	 Kırmızı	 El Sarayı’ndaki	 şifacılar	 kadının	 ne	 yaptığını	 babama	 söylediğinde,	 babam	 buraya	 geldi	 ve	 fedakârlıkta bulundu,	 beni	 ve	 bütün	 varlığını	 tanrıya	 sundu.	 Çok	 Yüzlü	 Tanrı	 babamın	 dualarını	 duydu.	 Ben	 bir hizmetkâr	olarak	tapınağa	getirildim	ve	babamın	karısı	hediyeyi	aldı.” </p>
<p class="calibre1">Arya	temkinli	gözlerle	küçük	kıza	baktı.	“Bu	hikâye	doğru	mu?” </p>
<p class="calibre1">“içinde	doğruluk	var.” </p>
<p class="calibre1">“Yalanlar	da?” </p>
<p class="calibre1">“Bir	uydurma	bir	de	mübalağa	var.” </p>
<p class="calibre1">Küçük	 kız	 hikâyeyi	 anlatırken	 Arya	 sürekli	 onun	 yüzünü	 izlemişti	 ama	 kız	 herhangi	 bir	 işaret vermemişti.	“Çok	Yüzlü	Tanrı,	babanın	servetinin	hepsini	değil	üçte	ikisini	aldı.” </p>
<p class="calibre1">“Aynen	öyle.	Mübalağa	buydu.” </p>
<p class="calibre1">Arya	sırıttı,	sırıttığını	fark	edince	yanağını	çimdikledi. </p>
<p class="calibre1"> <i class="calibre4">Yüzüne	hükmet	dedi,	kendine.	Gülümsemem	benim	hizmetkârım,	ben	emrettiğimde	gelmeli. </i></p>
<p class="calibre1">“Hikâyenin	hangi	bölümü	yalandı?” </p>
<p class="calibre1">“Hiçbir	bölümü.	Yalanla	ilgili	yalan	söyledim.” </p>
<p class="calibre1">“Öyle	mi?	Yoksa	şimdi	mi	yalan	söylüyorsun?” </p>
<p class="calibre1">Ama	küçük	kız	cevap	veremeden,	nazik	adam	gülümseyerek	odaya	girdi.	“Bize	geri	dönmüşsün.” </p>
<p class="calibre1">“Ay	karardı.” </p>
<p class="calibre1"><a id="p368"></a>“Karardı.	Bizden	ayrılmadan	önce	bilmediğin	ne	biliyorsun?” </p>
<p class="calibre1">Arya	az	daha, </p>
<p class="calibre1"> <i class="calibre4">otuz	yeni	şey	biliyorum, </i></p>
<p class="calibre1">diyecekti.	“Küçük	Narbo’nun	üç	parmağı	kıvrılmıyor.	Narbo	bir	kürekçi	olmaya	karar	verdi.” </p>
<p class="calibre1">“Bunu	bilmek	güzel.	Başka?” </p>
<p class="calibre1">Arya	 geçirdiği	 günü	 düşündü.	 “Quence’le	 Alaquo	 kavga	 etliler	 ve	 gemiden	 ayrıldılar	 ama	 geri döneceklerini	sanıyorum.”	“Sadece	sanıyor	musun	yoksa</p>
<p class="calibre1"> <i class="calibre4">biliyor</i></p>
<p class="calibre1">musun?” </p>
<p class="calibre1">Arya,	 emin	 olduğu	 hâlde,	 “Sadece	 sanıyorum,”	 demek	 zorunda	 kaldı.	 Oyuncular	 da	 herkes	 gibi yemek	yemek	zorundaydı	ve	Quence’le	Alaquo,	Mavi	Fener	için	yeterince	iyi	değillerdi.	“Aynen	öyle,” </p>
<p class="calibre1">dedi	nazik	adam.	“Ve	üçüncü	şey?” </p>
<p class="calibre1">Arya	 bu	 sefer	 tereddüt	 etmedi.	 “Dareon	 öldü.	 Mutlu	 Liman’da	 uyuyan	 kara	 şarkıcı.	 Aslında	 Gece Nöbetçileri’nden	kaçan	bir	firariydi.	Biri	onun	boğazını	kesti	ve	cesedini	bir	kanala	attı	ama	çizmelerini sakladı.” </p>
<p class="calibre1">“İyi	çizmeler	kolay	bulunmuyor.” </p>
<p class="calibre1">“Aynen	 öyle.”	 Arya	 yüzünü	 ifadesiz	 tutmaya	 çalışıyordu.	 “Bunu	 kim	 yapmış	 olabilir,	 merak ediyorum?” </p>
<p class="calibre1">“Stark	Hanedanı’ndan	Arya.”	Arya	adamın	gözlerini,	ağzını,	çene	kaslarını	izliyordu. </p>
<p class="calibre1">“O	kız	mı?	Onun	Braavos’tan	ayrıldığını	sanıyordum.	Sen	kimsin?” </p>
<p class="calibre1">“Kimse.” </p>
<p class="calibre1">“Yalan	söylüyorsun.”	Nazik	adam	küçük	kıza	döndü.	“Boğazım	kurudu.	Bana	bir	iyilik	yap	ve	benim</p>
<p class="calibre1">için	bir	kadeh	şarap	getir,	beklenmedik	bir	şekilde	bize	geri	dönen	arkadaşımız	Arya	için	de	sıcak	süt.” </p>
<p class="calibre1">Arya,	şehrin	karşı	tarafından	tapınağa	doğru	gelirken,	nazik	adamın	Dareon’la	ilgili	ne	söyleyeceğini düşünüp	 durmuştu.	 Belki	 adam	 Arya’ya	 kızacaktı,	 belki	 de	 şarkıcıya	 Çok	 Yüzlü	 Tanrı’nın	 hediyesini verdiği	için	onu	takdir	edecekti.	Arya	bu	konuşmayı	kafasında	yüzlerce	kez	canladırmıştı	ama</p>
<p class="calibre1"> <i class="calibre4">sıcak	süt</i></p>
<p class="calibre1">aklına	bile	gelmemişti. </p>
<p class="calibre1">Arya	 küçün	 kızın	 getirdiği	 sütü	 içti.	 Süt	 yanık	 kokuyordu	 ve	 ağızda	 acı	 bir	 tat	 bırakıyordu.	 “Şimdi yatağa	git	çocuk,”	dedi	nazik	adam.	“Yarın	hizmet	etmelisin.” </p>
<p class="calibre1">Arya	 o	 gece	 rüyasında	 yine	 kurttu	 ama	 bu	 rüya	 diğerlerinden	 farklıydı.	 Bu	 rüyada,	 Arya’nm	 bir sürüsü	yoktu.	Tek	başına	dolaştı,	sislerin	içindeki	gölgeleri	takip	ederek	çatıların	üstünde	zıpladı	ve	bir kanalın	kenarında	yürüdü. </p>
<p class="calibre1">Ertesi	gün	uyandığında,	kördü. </p>
<p class="calibre1"><a id="p369"></a><b class="calibre3">SAMWELL</b></p>
<p class="calibre1"> <i class="calibre4">Tarçın	Rüzgâr, </i></p>
<p class="calibre1">siyah	 erkekleri,	 hafifmeşrep	 kadınları	 ve	 tuhaf	 Tanrıları	 olan	 Yaz	 Adaları’nın	 Uzun	 Ağaçlar Kasabası’ndan	 gelen	 bir	 kuğu	 gemiydi.	 Gemide,	 cenaze	 dualarına	 öncülük	 edecek	 bir	 rahip	 yoktu	 ve	 bu görev,	Dorne’un	güneşle	kavrulmuş	güney	sahilinin	açıklarında	bir	yerde	Sam	Tarly’ye	düşmüştü. </p>
<p class="calibre1">Sam,	 duaları	 okumak	 için	 siyahlarını	 giymişti	 ama	 öğlen	 havası	 sıcak	 ve	 bunaltıcıydı,	 hiç	 rüzgâr esmiyordu.	 “O	 iyi	 bir	 adamdı,”	 diye	 başladı	 Sam...	 ama	 kelimeleri	 söylediği	 anda	 yanlış	 olduklarını biliyordu.	“Hayır.	O</p>
<p class="calibre1"> <i class="calibre4">çok	büyük</i></p>
<p class="calibre1">bir	 adamdı.	 Hisar’ın	 yeminli	 ve	 zincirli	 üstadıydı.	 Gece	 Nöbetçileri’nin	 her	 daim	 sadık	 Yeminli Kardeş’iydi.	Doğduğunda,	ona	çok	genç	ölen	bir	kahramanın	adı	verildi	ama	onun	uzun	bir	ömrü	oldu	ve hayatı	 da	 kahramancaydı.	 Ondan	 daha	 bilge,	 daha	 zarif	 ve	 daha	 nazik	 bir	 adam	 yoktu.	 Onun	 hizmeti sırasında,	Sur’dan	bir	düzine	Lord	Kumandan	gelip	geçti	ama	o	her	zaman	onlara	tavsiyeler	vermek	için oradaydı.	 Krallara	 da	 tavsiyeler	 verdi.	 Kendisi	 de	 kral	 olabilirdi	 ama	 ona	 tacı	 önerdiklerinde,	 o,	 tacı kardeşine	 vermeleri	 gerektiğini	 söyledi.	 Kaç	 adam	 böyle	 bir	 şey	 yapar?”	 Sam,	 gözlerinin	 yaşardığını hissediyordu	ve	konuşmaya	devam	edemeyeceğini	biliyordu.	“O	ejderhanın	kanıydı	lâkin	ateşi	söndü.	O, Aemon	Targaryen’dı.	Ve	nöbeti	sona	erdi.” </p>
<p class="calibre1">Sam’in	arkasından	“Ve	nöbeti	sona	erdi,”	diye	mırıldandı	Şebboy,	bebeği	kucağındaydı.	Kojja	Mo, </p>
<p class="calibre1">Ortak	 Dil’i	 kullanarak	 Şebboy’u	 tekrarladı,	 sonra	 aynı	 sözleri	 babası,	 Xhondo	 ve	 mürettebat	 için	 Yaz Dili’nde	söyledi.	Sam	başını	öne	eğdi	ve	ağlamaya	başladı,	hıçkırıkları	öyle	şiddetliydi	ki	bütün	vücudu sarsılıyordu.	Şebboy	Sam’in	yanma	gitti,	ona	sarıldı,	kızın	gözlerinde	de	yaşlar	vardı. </p>
<p class="calibre1">Hava	nemli,	sıcak	ve	durgundu. </p>
<p class="calibre1"> <i class="calibre4">Tarçın	Rüzgâr</i></p>
<p class="calibre1">karanın	 çok	 uzağında,	 açık	 denizde,	 mavi	 suların	 akıntısıyla	 sürükleniyordu.	 “Kara	 Sam	 güzel	 sözler söyledi,”	 dedi	 Xhondo.	 “Şimdi	 üstadın	 hayatının	 şerefine	 içelim.”	 Yaz	 Dili’nde	 bir	 şeyler	 bağırdı, geminin	 kıç	 güvertesine	 baharatlı	 romla	 dolu	 bir	 fıçı	 yuvarlandı,	 fıçı	 açıldı	 ve	 güverte	 nöbetindekiler yaşlı	 ve	 kör	 ejderhanın	 şerefine	 kadeh	 kaldırdı.	 Gemi	 mürettebatı	 üstadı	 kısa	 bir	 süredir	 tanıyordu	 ama Yaz	Adalılar	yaşlı	insanlara	saygı	duyar	ve	onların	ölümlerini	onurlandırırdı. </p>
<p class="calibre1">Sam	 daha	 önce	 rom	 içmemişti.	 Tuhaf	 ve	 sert	 bir	 içkiydi,	 önce	 tatlıydı	 ama	 sonra	 insanın	 ağzında yakıcı	bir	tat	bırakıyordu.	Sam	yorgundu,	çok	yorgundu.	Sahip	olduğu	her	kas	ağrıyordu,	sahip	olduğunu bilmediği	 kaslar	 bile	 ağrıyordu.	 Dizleri	 katılaşmıştı,	 elleri	 yeni	 su	 kesecikleriyle	 kaplıydı	 ve	 eski	 su keseciklerinin	 patladığı	 yerlerde	 açık	 yaralar	 vardı.	 Bununla	 birlikte,	 rom	 ve	 keder	 bütün	 ağrıları	 yok ediyor	gibiydi. </p>
<p class="calibre1"> <i class="calibre4">Tarçın	Rüzgâr’ın</i></p>
<p class="calibre1">üst	 güvertesinde	 rom	 yudumlarken,	 “Keşke	 onu	 Eski	 Şehir’e	 götürebilseydik,	 aliüstatlar	 onu kurtarabilirdi,”	 dedi	 Sam,	 Şebboy’a.	 “Hisar’ın	 şifacıları	 bütün	 Yedi	 Krallık’taki	 en	 iyi	 şifacılardır. </p>
<p class="calibre1">Düşünmüştüm	ki...	ummuştum	ki...” </p>
<p class="calibre1">Braavos’ta,	Aemon’ın	iyileşmesi	mümkün	gibi	görünmüştü.	Xhondo’nun	ejderhalar	hakkında	anlattığı</p>
<p class="calibre1">şeyler,	 yaşlı	 adamı	 neredeyse	 eski	 haline	 kavuşturmuştu.	 Aemon	 o	 gece,	 Sam’in	 verdiği	 her	 lokmayı yemişti.	 “Kimse	 bir	 kız	 aramadı,”	 demişti.	 “Vadedilen	 kişi	 bir	 prensti,	 bir	 prenses	 değil.	 Rhaegar olduğunu	düşünmüştüm...	duman,	onun	isim	gününde	Yaz	Kalesi’ni	yutan	ateşten	çıkan	dumandı.	Tuz,	ölen insanlar	 için	 dökülen	 gözyaşlarının	 tuzuydu.	 Rhaegar	 küçükken	 benimle	 aynı	 fikirdeydi	 ama	 daha	 sonra, kehaneti	 gerçekleştirecek	 kişinin	 kendi	 oğlu	 olduğuna	 inandı,	 zira	 Aegon’ın	 ana	 rahmine	 düştüğü	 gece, Kral	Toprakları’nın	üzerinde	bir	kuyruklu	yıldız	göründü	ve	Rhaegar,	kanayan	yıldızın	bir	kuyruklu	yıldız</p>
<p class="calibre1"><a id="p370"></a>olduğundan	 emindi.	 O	 kadar	 akıllı	 olduğumuzu	 düşünmekle	 ne	 büyük	 aptallık	 etmişiz!	 Hata	 tercümeden kaynaklandı.	 Ejderhalar	 ne	 erkektir	 ne	 de	 dişi,	 Barth	 bunun	 doğruluğunu	 gördü.	 Bir	 öyle	 idi,	 bir	 böyle; alevler	kadar	değişken.	Lisan	bizi	bin	yıl	boyunca	yanılttı.	Kehannetteki	kişi</p>
<p class="calibre1"> <i class="calibre4">Daenerys, </i></p>
<p class="calibre1">dumanın	 ve	 tuzun	 ortasında	 doğdu.	 Ejderhalar	 bunu	 kanıtlıyor.”	 Sadece	 Daenerys’ten	 bahsetmek	 bile Aemon’ı	güçlendirmişti.	“Ona	gitmeliyim. </p>
<p class="calibre1"> <i class="calibre4">Gitmeliyim. </i></p>
<p class="calibre1">Keşke	on	yıl	daha	genç	olsaydım.” </p>
<p class="calibre1">Yaşlı	adam	o	kadar	azimliydi	ki</p>
<p class="calibre1"> <i class="calibre4">Tarçın	Rüzgâr’ın</i></p>
<p class="calibre1">iskele	 tahtasına	 kendi	 bacaklarıyla	 çıkmıştı.	 Yolculuk	 ayarlamalarını	 Sam	 yapmıştı.	 Kılıcını	 ve	 kınını hâlihazırda	 Xhondo’ya	 vermişti;	 ikinci	 kaptanın	 onu	 boğulmaktan	 kurtarırken	 mahvettiği	 tüylü	 pelerin karşılığında.	 Sam’in	 elinde,	 Kara	 Kale’nin	 mahzenlerinden	 aldığı	 kitaplardan	 başka	 değerli	 bir	 şey kalmamıştı.	Sam	kitaplardan	kederle	ayrılmıştı.	Xhondo	ona	sorunun	ne	olduğunu	sorduğunda,	“O	kitaplar Hisar’a	gidecekti,”	demişti	Sam.	ikinci	kaptan	bu	sözleri	tercüme	ettiğinde	kaptan	gülmüştü.	“Quhuru	Mo gri	 adamların	 o	 kitapları	 alacağını	 söylüyor,”	 demişti	 Xhondo,	 “ama	 onları	 Quhuru	 Mo’dan	 alacaklar. </p>
<p class="calibre1">Üstatlar,	sahip	olmadıkları	kitaplar	için	iyi	gümüş	öderler,	bazen	de	kırmızı	ve	sarı	altın	verirler.” </p>
<p class="calibre1">Kaptan,	Aemon’ın	zincirini	de	istemişti	ama	Sam	bunu	reddetmişti.	Bir	üstat	için	en	büyük	utancın, zincirinden	 vazgeçmek	 olduğunu	 açıklamıştı.	 Quhuru	 Mo	 açıklamayı	 kabul	 edene	 kadar,	 Xhondo	 bu bölümü	üç	kez	tercüme	etmek	zorunda	kalmıştı.	Anlaşma	sağlandığında;	Sam	çizmelerine,	siyahlarına,	iç çamaşırlarına	ve	Jon’un	İlk	İnsanların	Yumruğu’nda	bulduğu	kırık	boruya	kadar	soyulmuştu. </p>
<p class="calibre1"> <i class="calibre4">Başka	sansım	yoktu, </i></p>
<p class="calibre1">dedi	Sam	kendine. </p>
<p class="calibre1"> <i class="calibre4">Braavos’ta	 kalamazdık,	 hırsızlık	 yapamaz	 ve	 dilenemezdik,	 yolculuğun	 bedelini	 ödemenin	 başka</i> <i class="calibre4">bir	yolu	yoktu. </i></p>
<p class="calibre1">Eğer	Üstat	Aemon’ı	sağ	salim	Eski	Şehir’e	ulaştırsaydı,	Sam	ödediği	bedeli	ucuz	bile	sayardı. </p>
<p class="calibre1">Fakat	güneye	yaptıkları	yolculuk	fırtınalıydı	ve	esen	her	bora	yaşlı	adamın	kuvvetini	ve	şevkini	biraz daha	 azaltmıştı.	 Pentos’ta	 güverteye	 çıkmak	 istemişti,	 böylece	 Sam	 onun	 için	 şehrin	 sözlü	 bir	 resmini çizebilirdi.	Aemon	kaptanın	yatağından	en	son	o	zaman	kalkmıştı.	Çok	vakit	geçmeden,	yaşlı	adamın	aklı yine	gidip	gelmeye	başlamıştı. </p>
<p class="calibre1"> <i class="calibre4">Tarçın	Rüzgâr, </i></p>
<p class="calibre1">Kanayan	 Kule’yi	 geçip	 Tyrosh	 limanına	 girdiğinde,	 Aemon	 artık	 onu	 doğuya	 götürecek	 bir	 gemi bulmaktan	bahsetmiyordu.	Konuşmaları	Eski	Şehir’e	ve	Hisar’ın	aliüstatlarına	dönmüştü. </p>
<p class="calibre1">“Onlara	 anlatmalısın	 Sam,”	 demişti	 yaşlı	 adam.	 “Aliüstatlara.	 Anlamalarını	 sağlamalısın.	 Ben oradayken	 Hisar’da	 olan	 adamlar	 elli	 yıldır	 ölü.	 Diğerleri	 beni	 hiç	 tanımadı.	 Mektuplarım... </p>
<p class="calibre1">mektuplarımı,	aklını	kaybetmiş	yaşlı	bir	adamın	sayıklamaları	gibi	okumuş	olmalılar.	Onan	ikna	etmelisin. </p>
<p class="calibre1">Onlara	anlat	Sam...	Sur’da	hayatın	nasıl	olduğunu	anlat...	yaratıkları,	ak	yürüyenleri,	ürpertici	soğuğu...” </p>
<p class="calibre1">“Anlatacağım,”	 diye	 söz	 vermişti	 Sam.	 “Sesimi	 sizinkine	 ekleyeceğim	 üstat,	 ikimiz	 de	 anlatacağız, birlikte	anlatacağız.”	“Hayır,”	demişti	yaşlı	adam.	“Sen	anlatmalısın.	Onlara	söyle.	Kehanet...	ağabeyimin rüyası...	 Leydi	 Melisandre	 işaretleri	 yanlış	 okudu.	 Stannis...	 Stannis’te	 biraz	 ejderha	 kanı	 var,	 evet. </p>
<p class="calibre1">Kardeşinde	 ve	 ağabeyinde	 de	 vardı.	 Rhaelle,	 Yumurta’nın	 küçük	 kızı,	 o	 kanı	 Rhaella’dan	 aldılar...	 yani babalarının	 annesinden...	 Rhaella	 küçük	 bir	 kızken	 bana	 Üstat	 Amca	 derdi.	 Bunu	 hatırladım	 ve	 kendime umut	 etmek	 için	 izin	 verdim...	 belki	 de	 istedim	 ki...	 bir	 şeye	 inanmak	 istediğimizde	 hepimiz	 kendimizi kandırırız.	En	çok	da	Melisandre.	Kılıç</p>
<p class="calibre1"> <i class="calibre4">yanlış, </i></p>
<p class="calibre1"><a id="p371"></a>bunu	 bilmek	 zorunda...	 ısısız	 ışık...	 boş	 bir	 cazibe...	 kılıç	 yanlış...	 ve	 sahte	 ışık	 bizi	 daha	 derin	 bir karanlığa	götürebilir	Sam.	Bizim	umudumuz</p>
<p class="calibre1"> <i class="calibre4">Daenerys. </i></p>
<p class="calibre1">Hisar’da	 onlara	 bunu	 söyle.	 Dinlemelerini	 sağla.	 Daenerys’e	 bir	 üstat	 göndermeliler.	 Onun tavsiyelere,	öğrenmeye	ve</p>
<p class="calibre1"> <i class="calibre4">korunmaya</i></p>
<p class="calibre1">ihtiyacı	 var.	 Bunca	 yıl	 oyalandım,	 bekledim,	 şimdi	 şafak	 söktü	 ve	 ben	 çok	 yaşlıyım.	 Ölüyorum	 Sam.” </p>
<p class="calibre1">Bu	ikrarla	birlikte,	yaşlı	adamın	kör	gözlerinden	yaşlar	dökülmüştü.	“Ölüm,	benim	kadar	yaşlı	bir	adamı korkutmamalı	ama	korkutuyor.	Bu	çok	saçma	değil	mi?	Benim	olduğum	yer	sürekli	karanlık,	karanlıktan korkmam	 için	 ne	 sebep	 var?	 Lâkin	 sıcaklık	 vücudumu	 terk	 ettiğinde	 ne	 olacağını	 merak	 ediyorum. </p>
<p class="calibre1">Rahiplerin	 dediği	 gibi	 Baba’nın	 altın	 salonlarında	 yiyip	 içecek	 miyim?	 Yumurta’yla	 tekrar	 konuşacak mıyım?	Dareon’u	bütün	ve	mutlu	bir	hâlde	bulacak	mıyım?	Kız	kardeşlerimi	çocuklarına	şarkı	söylerken duyacak	mıyım?	Ya	işin	doğrusunu	at	efendileri	biliyorsa?	Alevden	bir	aygırın	sırtında	sonsuza	dek	gece semasında	 mı	 dolaşacağım?	 Yoksa	 bu	 keder	 vadisine	 geri	 dönmek	 zorunda	 mı	 kalacağım?	 Gerçeği	 kim söyleyebilir?	 Kim	 ölüm	 duvarının	 ardına	 gitti	 de	 gördü?	 Sadece	 yaratıklar.	 Ve	 onların	 neye	 benzediğini biliyoruz.	Biliyoruz.” </p>
<p class="calibre1">Sam’in	 buna	 karşılık	 söyleyebileceği	 bir	 şey	 yoktu	 ama	 yaşlı	 adamı	 elinden	 geldiği	 kadar	 teselli etmişti.	 Daha	 sonra	 Şebboy	 gelmiş	 ve	 üstat	 için	 bir	 şarkı	 söylemişti,	 Craster’ın	 diğer	 karılarından öğrendiği	anlamsız	bir	şarkıydı	ama	üstadı	gülümsetmiş	ve	yaşlı	adamın	uykuya	dalmasına	yardım	etmişti. </p>
<p class="calibre1">O	 gün,	 üstadın	 son	 iyi	 günlerinden	 biriydi.	 Daha	 sonra,	 vaktinin	 çoğunu	 kaptanın	 kamarasında, kürklerin	 altında	 uyuyarak	 geçirmişti.	 Ara	 sıra	 uykusunda	 mırıldanıyordu.	 Uyandığında,	 ona	 bir	 şey anlatmak	 zorunda	 olduğunu	 söylerek	 Sam’i	 çağırıyordu	 ama	 Sam	 onun	 yanma	 vardığında	 üstat	 ne söyleyeceğini	unutmuş	oluyordu.	Unutmadığı	zamanlarda	da	karmakarışık	şeyler	anlatıyordu.	Göreni	belli olmayan	 rüyalardan,	 yakılması	 mümkün	 olmayan	 mumlardan	 ve	 kırılmayan	 yumurtalardan	 bahsediyordu. </p>
<p class="calibre1">Sfenksin	 bilmececi	 değil	 bilmece	 olduğunu	 söylüyordu,	 bu	 her	 ne	 anlama	 geliyorsa.	 Sam’den,	 Rahip Barth’ın	 yazdığı	 bir	 kitabı	 okumasını	 istiyordu;	 Barth’ın	 kitapları,	 Kutsanmış	 Baelor’un	 saltanatı sırasında	yakılmıştı.	Üstat	bir	keresinde	ağlayarak	uyanmıştı.	“Ejderhanın	üç	başı	olmalı,”	diye	inlemişti, </p>
<p class="calibre1">“ama	 ben,	 o	 başlardan	 biri	 olamayacak	 kadar	 yaşlı	 ve	 kırılganım.	 Onunla	 olmalıydım,	 ona	 yol göstermeliydim	ama	bedenim	bana	ihanet	etti.” </p>
<p class="calibre1"> <i class="calibre4">Tarçın	Rüzgâr, </i></p>
<p class="calibre1">Basamaktaşı’na	 doğru	 yol	 alırken,	 Üstat	 Aemon	 artık	 Sam’in	 ismini	 bile	 hatırlamıyordu.	 Bazı	 günler onu	 ölü	 kardeşlerinden	 biriyle	 karıştırıyordu.	 Üst	 güvertede,	 romundan	 bir	 yudum	 daha	 aldıktan	 sonra, </p>
<p class="calibre1">“Bu	 kadar	 uzun	 bir	 yolculuğa	 dayanamayacak	 kadar	 kırılgandı,”	 dedi	 Sam,	 Şebboy’a.	 “Jon	 bunu görmeliydi.	Aemon	yüz	iki	yaşındaydı,	denize	asla	açılmamalıydı.	Eğer	Kara	Kale’de	kalsaydı,	bir	on	yıl daha	yaşayabilirdi.” </p>
<p class="calibre1">“Yahut	 kadın	 onu	 yakardı.	 Kırmızı	 kadın.”	 Şebboy	 burada,	 Sur’un	 bin	 fersah	 uzağında	 bile	 Leydi Melisandre’nin	 adını	 yüksek	 sesle	 telaffuz	 edemiyordu.	 “O	 kadın,	 ateşleri	 için	 kral	 kanı	 istiyordu.	 Val bunu	 biliyordu.	 Lord	 Kar	 da	 biliyordu.	 Beni	 bu	 yüzden	 Dalla’nın	 bebeğini	 almaya	 ve	 kendi	 bebeğimi orada	 bırakmaya	 zorladılar.	 Üstat	 Aemon	 uyudu	 ve	 uyanmadı,	 fakat	 orada	 kalsaydı	 kırmızı	 kadın	 onu yakardı.” </p>
<p class="calibre1"> <i class="calibre4">Yine	yanacak, </i></p>
<p class="calibre1">diye	düşündü	Sam	kederle, </p>
<p class="calibre1"> <i class="calibre4">ama	şimdi	onu	yakmak	zorunda	olan	benim. </i></p>
<p class="calibre1">Targaryenlar	ölülerini	her	zaman	alevlere	vermişlerdi.	Quhuru	Mo, </p>
<p class="calibre1"> <i class="calibre4">Tarçın	Rüzgâr'ın</i></p>
<p class="calibre1"><a id="p372"></a>güvertesinde	 bir	 cenaze	 ateşi	 yakılmasına	 müsaade	 etmemişti.	 Aemon’ın	 cesedi,	 Eski	 Şehir’e	 kadar muhafaza	edilmek	üzere	geniş	bir	rom	fıçısına	tıkılmıştı. </p>
<p class="calibre1">“Ölmeden	bir	gece	önce,	bana	bebeği	kucağına	alıp	alamayacağını	sordu,”	diye	devam	etti	Şebboy. </p>
<p class="calibre1">“Bebeği	 düşüreceğinden	 korktum	 ama	 düşürmedi.	 Onu	 salladı,	 ona	 bir	 şarkı	 söyledi	 ve	 Dalla’nın	 oğlu elini	 kaldırıp	 üstadın	 yüzüne	 dokundu,	 adamın	 dudağını	 öyle	 sert	 çekti	 ki	 canını	 yakacağından	 korktum ama	yaşlı	adam	sadece	güldü.”	Sam’in	elini	okşadı.	“İstersen	bebeğe	Üstat	adını	verebiliriz.	Şimdi	değil, yaşı	geldiğinde.	Verebiliriz.” </p>
<p class="calibre1"> <i class="calibre4">“Üstat, </i></p>
<p class="calibre1">bir	isim	değil.	Ama	ona	Aemon	diyebilirsin.” </p>
<p class="calibre1">Şebboy,	 Sam’in	 önerisini	 düşündü.	 “Dalla	 bu	 bebeği	 bir	 savaş	 sırasında	 doğurdu,	 çelikler	 dört	 bir yanda	şarkılar	söylüyordu.	Bebeğin	adı	bu	olmalı.	Aemon	Savaştadoğan.	Aemon	Çelikşarkı.” </p>
<p class="calibre1"> <i class="calibre4">Lord	babamın	bile	hoşlanacağı	bir	isim. </i></p>
<p class="calibre1">Bir	 savaşçı	 ismi.	 Sonuçta	 bebek,	 Mance	 Ryder’ın	 oğlu	 ve	 Craster’ın	 torunuydu.	 Onun	 damarında Sam’in	korkak	kanı	yoktu.	“Evet.	Adı	bu	olsun.” </p>
<p class="calibre1">“İki	 yaşına	 geldiğinde,”	 dedi	 Şebboy,	 “daha	 evvel	 değil.”	 “Bebek	 nerede?”	 diye	 sormayı	 akıl	 etti Sam.	Rom	ve	keder	arasında,	bebeğin	Şebboy’la	birlikte	olmadığını	fark	etmesi	uzun	sürmüştü. </p>
<p class="calibre1">“Kojja’nın	yanında.	Ondan	bebeği	bir	süre	için	almasını	istedim.” </p>
<p class="calibre1">“Ah.”	Kojja	kaptanın	kızıydı,	Sam’den	daha	uzundu,	bir	mızrak	gibi	inceydi,	oltu	taşı	kadar	siyah	ve pürüzsüz	 bir	 teni	 vardı.	 Aynı	 zamanda	 geminin	 kızıl	 okçularının	 kumandanıydı,	 altın	 ağaçtan	 yapılan	 ve dört	 yüz	 metre	 uzağa	 ok	 gönderebilen	 çift	 kıvrımlı	 bir	 yay	 kullanıyordu.	 Basamaktaşı’nda	 korsanların saldırısına	 uğradıklarında,	 Kojjo’nun	 okları	 bir	 düzine	 adam	 öldürmüştü,	 Sam’in	 oklarıysa	 suya	 düşüp durmuştu.	Kojjo	Mo’nun	yayından	daha	çok	sevdiği	tek	şey,	Dalla’nın	oğlunu	kucağında	zıplatmak	ve	ona Yaz	Dili’nde	şarkılar	söylemekti.	Yabanıl	prensi	mürettebattaki	bütün	kadınların	sevgilisi	haline	gelmişti ve	Şebboy	bebek	konusunda	onlara	güveniyordu. </p>
<p class="calibre1">“Kojjo	nezaket	göstermiş,”	dedi	Sam. </p>
<p class="calibre1">“Önceleri	ondan	korkuyordum,”	dedi	Şebboy.	“Çok	siyahtı,	dişleri	çok	beyaz	ve	çok	büyüktü.	Onun</p>
<p class="calibre1">bir	 canavar	 olduğundan	 korkuyordum	 ama	 değil.	 İyi	 bir	 kız.	 Onu	 seviyorum.”	 “Sevdiğini	 biliyorum.” </p>
<p class="calibre1">Şebboy’un	 hayatı	 boyunca	 tanıdığı	 tek	 erkek,	 dehşet	 verici	 Craster’dı.	 Onun	 dünyasının	 geri	 kalanı dişilerden	ibaretti. </p>
<p class="calibre1"> <i class="calibre4">Erkekler	onu	korkutuyor	ama	kadınlar	korkutmuyor, </i></p>
<p class="calibre1">diye	 düşündü	 Sam.	 Bunu	 anlayabiliyordu.	 Boynuz	 Tepe’deyken	 o	 da	 kızların	 arkadaşlığını	 tercih ediyordu.	 Kardeşleri	 ona	 nazik	 davranıyordu.	 Diğer	 kızlar	 zaman	 zaman	 onunla	 alay	 etse	 bile,	 zalim sözleri	savuşturmak	kalede	yaşayan	diğer	oğlanların	darbelerini	savuşturmaktan	kolaydı.	Sam	şimdi, <i class="calibre4">Tarçın	Rüzgâr' </i></p>
<p class="calibre1">da	 bile,	 Kojjo	 Mo’nun	 yanında	 kızın	 babasının	 yanında	 olduğundan	 daha	 rahattı,	 Kojjo’nun	 Ortak Dil’i	bilmesi	ve	Quhuru’nun	bilmemesi	de	bu	durumun	sebebi	olabilirdi	gerçi. </p>
<p class="calibre1">“Seni	de	seviyorum	Sam,”	diye	fısıldadı	Şebboy.	“Bu	içkiyi	de	sevdim.	Tadı	ateş	gibi.” </p>
<p class="calibre1"> <i class="calibre4">Evet, </i></p>
<p class="calibre1">diye	düşündü	Sam, </p>
<p class="calibre1"> <i class="calibre4">ejderhalara	göre	bir	içki. </i></p>
<p class="calibre1">Kadehler	 boşalmıştı,	 Sam	 fıçıya	 gitti	 ve	 kadehleri	 bir	 kez	 daha	 doldurdu.	 Güneş	 batıda	 alçalmıştı, normal	 boyutundan	 üç	 kat	 daha	 büyük	 görünüyordu,	 yakut	 renkli	 ışığıyla	 Şebboy’un	 yüzünü	 kırmızıya boyuyordu.	 Kojja’ya	 bir	 kadeh	 içtiler,	 bir	 kadeh	 Dalla’nın	 oğluna	 ve	 bir	 kadeh	 de	 Şebboy’un	 Sur’daki bebeğine.	Ve	bundan	sonra,	Targaryen	Hanedanı’ndan	Aemon	için	iki	kadeh	içmekten	başka	yapacak	bir şey	 yoktu.	 “Baba	 onu	 adilce	 yargılasın,”	 dedi	 Sam	 burnunu	 çekerek.	 Onlar	 Üstat	 Aemon’la	 işlerini</p>
<p class="calibre1"><a id="p373"></a>bitirdiklerinde,	 güneş	 neredeyse	 batmıştı.	 Batı	 ufkunda	 hâlâ	 yanan	 kırmızı	 çizgi,	 gökyüzüne	 açılmış	 bir kesik	 gibiydi.	 Şebboy,	 içkinin	 gemiyi	 fırıl	 fırıl	 döndürdüğünü	 söyledi,	 Sam	 kızın	 merdivenden	 inmesine yardım	etti	ve	onu	geminin	baş	tarafındaki	kadınlar	bölümüne	götürdü. </p>
<p class="calibre1">Kamaranın	tavanında	bir	fener	asılıydı	ve	Sam	içeri	girerken	başını	fenere	vurmayı	başardı.	“Ah,” </p>
<p class="calibre1">dedi.	 “Yaralandın	 mı?”	 diye	 sordu	 Şebboy.	 “Dur	 bir	 bakayım.”	 Sam’e	 doğru	 eğildi...	 ...ve	 onun	 ağzını öptü. </p>
<p class="calibre1">Sam	kendini	kıza	karşılık	verirken	buldu. </p>
<p class="calibre1"> <i class="calibre4">Ben	yemin	ettim, </i></p>
<p class="calibre1">diye	 düşündü	 ama	 kızın	 elleri	 onun	 siyahlarını	 çekiştiriyordu,	 pantolonunun	 bağcıklarını	 çözüyordu. </p>
<p class="calibre1">Sam,	 öpüşmeye,	 “Yapamayız,”	 diyecek	 kadar	 bir	 süre	 ara	 verdi	 ama	 Şebboy,	 “Yapabiliriz,”	 dedi	 ve Sam’in	ağzını	kendi	ağzıyla	kapattı. </p>
<p class="calibre1"> <i class="calibre4">Tarçın	Rüzgâr</i></p>
<p class="calibre1">dönüyordu	 ve	 Sam	 kızın	 dilindeki	 rom	 tadını	 alabiliyordu.	 Sonra	 kızın	 göğüsleri	 çıplaktı	 ve	 Sam onlara	dokunuyordu, </p>
<p class="calibre1"> <i class="calibre4">ben	yemin	ettim, </i></p>
<p class="calibre1">diye	 düşündü	 tekrar	 ama	 dudakları	 kızın	 göğüs	 ucunu	 buldu.	 Sam	 pembe	 ve	 sert	 göğüs	 ucunu	 emerken, ağzı	Şebboy’un	sütüyle	doldu.	Sam	daha	önce	bu	kadar	güzel	ve	bu	kadar	lezzetli	bir	şey	tatmamıştı. </p>
<p class="calibre1"> <i class="calibre4">Eğer	bunu	yaparsam	Dareon’dan	farkım	kalmaz, </i></p>
<p class="calibre1">diye	 düşündü	 ama	 duramıyordu.	 Ve	 sonra	 aniden	 aleti	 dışarıdaydı,	 şişman	 ve	 pembe	 bir	 gemi	 direği gibi	yukarı	kalkmıştı,	bu	haliyle	öyle	komik	görünüyordu	ki	Sam	gülebilirdi	ama	Şebboy,	Sam’i	sırtüstü ranzaya	itti,	kendi	eteklerini	kalçalarına	kadar	kaldırdı	ve	hafif	bir	inleme	sesi	çıkararak	Sam’in	üstüne oturdu.	Bu,	göğüs	uçlarından	bile	güzeldi. </p>
<p class="calibre1"> <i class="calibre4">Çok	ıslak, </i></p>
<p class="calibre1">diye	düşündü,	Sam, </p>
<p class="calibre1"> <i class="calibre4">bir	kadının	orasının	bu	kadar	ıslak	olabileceği	aklıma	gelmezdi. </i></p>
<p class="calibre1">Sam’in	 üstünde	 yukarı	 aşağı	 hareket	 ederken,	 “Ben	 artık	 senin	 karınım,”	 diye	 fısıldadı	 Şebboy.	 Sam inledi, </p>
<p class="calibre1"> <i class="calibre4">hayır,	hayır	olamazsın, </i></p>
<p class="calibre1">diye	düşündü, </p>
<p class="calibre1"> <i class="calibre4">ben	yeminin	sözlerini	söyledim, </i></p>
<p class="calibre1">ama	söylediği	tek	söz,	“Evet”ti. </p>
<p class="calibre1">Daha	 sonra,	 Şebboy	 kollarını	 Sam’e	 dolayıp	 yüzünü	 onun	 göğsüne	 yaslayarak	 uyudu.	 Sam’in	 de uykuya	 ihtiyacı	 vardı	 ama	 romla,	 anne	 sütüyle	 ve	 Şebboy’la	 sarhoştu.	 Erkekler	 kamarasına	 gidip	 kendi hamağına	yatması	gerektiğini	biliyordu	fakat	bedeninde	Şebboy’un	sıcaklığını	hissetmek	o	kadar	güzeldi ki	Sam	kıpırdayamıyordu. </p>
<p class="calibre1">İçeri	 başka	 insanlar	 girdi;	 kadınlar	 ve	 erkekler,	 Sam	 onların	 öpüşmelerini,	 gülüşmelerini	 ve birbirlerine	kur	yapışlarını	dinledi. </p>
<p class="calibre1"> <i class="calibre4">Yaz	Adalılar.	Onlar	böyle	yas	tutuyorlar.	Ölüme	hayatla	cevap	veriyorlar. </i></p>
<p class="calibre1">Sam	 bunu	 uzun	 zaman	 önce	 bir	 yerde	 okumuştu.	 Şebboy’un	 bunu	 bilip	 bilmediğini	 merak	 etti,	 Kojja Mo’nun	ona	ne	yapması	gerektiğini	söyleyip	söylemediğini. </p>
<p class="calibre1">Sam,	Şebboy’un	saçlarının	kokusunu	içine	çekti	ve	tavanda	sallanan	fenere	baktı. </p>
<p class="calibre1"> <i class="calibre4">Bizzat	Yaşlı	Hatun	bile	beni	bu	işin	içinden	çıkaramaz. </i></p>
<p class="calibre1">Sam’in	yapabileceği	en	iyi	şey,	odadan	gizlice	çıkmak	ve	denize	adamak	olurdu. </p>
<p class="calibre1"> <i class="calibre4">Eğer	 boğulursam,	 kendimi	 küçük	 düşürdüğümü	 ve	 yemini	 bozduğumu	 kimse	 bilmez,	 Şebboy	 da</i> <i class="calibre4">kendine	daha	iyi	bir	adam	bulur,	şişman	bir	ödlek	yerine. </i></p>
<p class="calibre1"><a id="p374"></a>Sam	 ertesi	 sabah	 erkekler	 kamarasında,	 kendi	 hamağında	 uyandı.	 Xhondo	 rüzgârla	 ilgili	 feryat ediyordu. </p>
<p class="calibre1"> <i class="calibre4">“Rüzgâr	çıktı,” </i></p>
<p class="calibre1">diye	bağırıyordu	ikinci	kaptan. </p>
<p class="calibre1"> <i class="calibre4">“Uyan	ve	çalış	Kara	Sam.	Rüzgâr	çıktı.” </i></p>
<p class="calibre1">Xhondo,	 kelimelerdeki	 eksikliğini	 sesinin	 kuvvetiyle	 telafi	 ediyordu.	 Sam	 hamağından	 kalktı	 ve kalktığı	 anda	 pişman	 oldu.	 Başı	 çatlayacak	 gibiydi,	 ellerindeki	 su	 keseciklerinden	 biri	 dün	 gece	 yırtılıp açılmıştı	ve	midesi	bulanıyordu. </p>
<p class="calibre1">Ama	 Xhondo’nun	 merhameti	 yoktu,	 Sam’in	 yapabileceği	 tek	 şey	 siyahlarını	 giymekti.	 Onları	 nemli bir	yığın	halinde	hamağının	altında	buldu.	Ne	kadar	kirli	olduklarını	anlamak	için	kokladı;	deniz,	tuz	ve katran;	 ıslak	 branda	 ve	 küf;	 meyve,	 balık	 ve	 rom;	 tuhaf	 baharatlar	 ve	 egzotik	 ağaçlar	 ve	 kendi	 terinin kokusunu	aldı.	Ama	kıyafetlerin	üstünde	Şebboy’un	kokusu	da	vardı;	saçlarının	temiz	kokusu	ve	sütünün tatlı	kokusu.	Sam	bu	kokular	sayesinde	siyahlarını	giymekten	mutlu	oldu.	Gerçi	bir	çift	kuru	çorap	için	çok şey	verirdi;	ayak	parmaklarının	arasında	bir	çeşit	mantar	büyümeye	başlamıştı. </p>
<p class="calibre1">Bir	 sandık	 kitap,	 Braavos’tan	 Eski	 Şehir’e	 dört	 kişilik	 geçiş	 satın	 almak	 için	 yeterli	 olmaktan	 çok uzaktı.	Bununla	birlikte, </p>
<p class="calibre1"> <i class="calibre4">Tarçın	Rüzgâr’</i></p>
<p class="calibre1">da	 adam	 açığı	 vardı	 ve	 Quhuru	 Mo	 yol	 boyunca	 çalışmaları	 şartıyla	 onları	 gemiye	 almayı	 kabul etmişti.	 Sam;	 Üstat	 Aemon’ın	 hasta,	 çocuğun	 süt	 emen	 bir	 bebek	 ve	 Şebboy’un	 denizden	 korkan	 bir	 kız olduğunu	söyleyip	itiraz	ettiğinde	Xhondo	sadece	gülmüştü.	“Kara	Sam	kocaman	şişman	bir	adam.	Kara Sam	dört	kişilik	iş	yapacak.” </p>
<p class="calibre1">Doğruyu	söylemek	gerekirse,	Sam	o	kadar	beceriksizdi	ki	tek	kişilik	iş	yaptığından	bile	şüpheliydi ama	 deniyordu.	 Güverteleri	 fırçalıyor	 ve	 taşla	 ovup	 pürüzsüzleştiriyordu,	 çapa	 zincirlerini	 çekiyordu, halatları	 topluyordu,	 fare	 avlıyordu,	 yırtık	 yelkenleri	 dikiyordu,	 aşçı	 için	 balık	 temizliyor	 ve	 meyve doğruyordu.	 Şebboy	 da	 çabalıyordu.	 Halatlarda	 Sam’den	 daha	 iyiydi	 ama	 zaman	 zaman,	 uçsuz	 bucaksız denize	baktığında	hâlâ	gözlerini	kapatıyordu. </p>
<p class="calibre1"> <i class="calibre4">Şebboy, </i></p>
<p class="calibre1">diye	düşündü	Sam, </p>
<p class="calibre1"> <i class="calibre4">Şebboy’la	ne	yapacağım</i></p>
<p class="calibre1">? </p>
<p class="calibre1">Uzun	ve	sıcak	bir	gündü,	Sam’in	başındaki	zonklama	yüzünden	daha	uzun	bir	gün	oldu.	Sam	kendini</p>
<p class="calibre1">iplerle,	yelkenlerle,	Xhondo’nun	verdiği	diğer	işlerle	oyaladı	ve	Üstat	Aemon’ın	bedenini	muhafaza	eden rom	 fıçısına...	 ve	 Şebboy’a	 bakmamaya	 çalıştı.	 Şimdi	 yabanıl	 kızla	 yüzleşemezdi,	 dün	 gece	 olanlardan sonra	 yapamazdı.	 Kız	 güverteye	 çıktığında	 Sam	 aşağı	 indi.	 Kız	 başa	 gittiğinde	 Sam	 kıça	 gitti.	 Kız	 ona gülümsediğinde	Sam	başka	tarafa	baktı,	kendisini	sefil	hissetti. </p>
<p class="calibre1"> <i class="calibre4">Şebboy	hâlâ	uyurken	denize	atlamalıydım, </i></p>
<p class="calibre1">diye	düşündü. </p>
<p class="calibre1"> <i class="calibre4">Her	daim	bir	korkaktım	ama	şimdiye	kadar	asla	bir	yemin	bozan	olmadım. </i></p>
<p class="calibre1">Üstat	 Aemon	 ölmemiş	 olsaydı,	 Sam	 ne	 yapması	 gerektiğini	 ona	 sorardı.	 Jon	 Kar	 gemide	 olsaydı, hatta	Pyp	ya	da	Grenn,	Sam	onlardan	yardım	isterdi.	Onların	yerine	Xhondo	vardı. </p>
<p class="calibre1"> <i class="calibre4">Xhondo	ne	söylediğimi	anlamaz.	Anlasa	bile	bana	kızı	tekrar	düzmemi	söyler. </i></p>
<p class="calibre1">“Düzmek”	 Xhondo’nun	 Ortak	 Dil’de	 öğrendiği	 ilk	 kelimeydi	 ve	 adam	 bu	 kelimeyi	 kullanmayı	 çok seviyordu. </p>
<p class="calibre1">Sam, </p>
<p class="calibre1"> <i class="calibre4">Tarçın	Rüzgâr</i></p>
<p class="calibre1"><a id="p375"></a>bu	kadar	büyük	olduğu	için	şanslıydı. </p>
<p class="calibre1"> <i class="calibre4">Karakuş' </i></p>
<p class="calibre1">ta	 olsalardı,	 Şebboy	 onu	 istediği	 anda	 bulurdu.	 Yaz	 Adaları’nın	 bu	 büyük	 deniz	 taşıtları,	 beyaz yelkenleri	 ve	 kuş	 şeklindeki	 pruva	 heykelleri	 sebebiyle,	 Yedi	 Krallık’ta	 “kuğu	 gemiler”	 olarak	 anılırdı. </p>
<p class="calibre1">Büyüklüklerine	 rağmen,	 dalgaların	 üstünde	 kendilerine	 ait	 bir	 zarafetle	 yüzerlerdi.	 Hava	 durgunken çaresiz	olmakla	birlikte,	arkasına	iyi	ve	canlı	bir	rüzgâr	aldığında</p>
<p class="calibre1"> <i class="calibre4">Tarçın	Rüzgâr</i></p>
<p class="calibre1">bütün	kadırgaları	geçebilirdi,	üstelik	bir	korkağın	saklanabileceği	deliklerle	doluydu. </p>
<p class="calibre1">Sam,	nöbetinin	bitimine	doğru,	nihayet	köşeye	sıkıştırıldı.	Xhondo	onu	kolundan	yakaladığında,	Sam bir	merdivenden	aşağı	iniyordu.	“</p>
<p class="calibre1"> <i class="calibre4">Kara	Sam,	Xhondo’yla	gelecek,” </i></p>
<p class="calibre1">dedi	ikinci	kaptan,	Sam’i	güverte	boyunca	sürükledi	ve	Kojja	Mo’nun	ayaklarının	dibine	attı. </p>
</body>
</html>
