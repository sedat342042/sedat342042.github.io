<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kargaların Ziyafeti</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:10:30+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Her	 şey	 Euron’un	 söylediği	 gibi	 oldu,”	 dedi	 Victarion,	 elini	 keten	 sargıyla	 saran	 esmer	 kadına. </p>
<p class="calibre1">“Büyücüleri	bunu	önceden	görmüş	olmalı.”	Quellon	Humble,	Euron’un</p>
<p class="calibre1"> <i class="calibre4">Sükûnet'e</i></p>
<p class="calibre1">üç	 büyücü	 aldığı	 söylemişti.	 Tuhaf	 ve	 korkunç	 adamlardı	 ama	 Kargagöz	 onları	 köle	 hâline	 getirmişti. </p>
<p class="calibre1">“Ama	 mücadeleleri	 kazanmak	 için	 hâlâ	 bana	 ihtiyacı	 var,”	 diye	 ısrar	 etti	 Victarion.	 “Büyücüler	 iyi olabilir	lâkin	savaşlar	kan	ve	kılıçla	kazanılır.”	Sirke,	Victarion’ın	yarasını	eskisinden	beter	sızlatıyordu. </p>
<p class="calibre1">Demir	kaptan	esmer	kadını	öfkeyle	itti	ve	elini	yumruk	hâline	getirdi.	“Bana	şarap	getir.” </p>
<p class="calibre1">Karanlıkta	içti,	ağabeyini	düşündü. </p>
<p class="calibre1"> <i class="calibre4">Eğer	darbeyi	kendi	elimle	indirmezsem	yine	de	akraba	katili	olur	muyum</i></p>
<p class="calibre1">?	Victarion	hiç	kimseden	korkmuyordu	ama	Boğulmuş	Tanrı’nın	laneti	onu	durduruyordu. </p>
<p class="calibre1"> <i class="calibre4">Eğer	biri	onu	benim	emrimle	öldürürse,	kanı	yine	de	benim	ellerimi	mi	kirletir</i></p>
<p class="calibre1">?	 Aeron	 Buharsaçlı	 bu	 soruların	 cevabını	 bilirdi	 ama	 rahip	 Demir	 Adaları’nda	 bir	 yerdeydi; demirdoğumluları	yeni	krallarına	karşı	ayaklandırmayı	umut	ediyordu. </p>
<p class="calibre1"> <i class="calibre4">Berber	 Nute,	 yirmi	 metre	 mesafeden	 fırlattığı	 baltayla	 bir	 adamı	 tıraş	 edebilir.	 Ve	 Euron’un</i> <i class="calibre4">kırmalarının	 hiçbiri,	 Tekkulak	 Wulfe’un	 ya	 da	 Gülümsemez	 Andrik’in	 karşısında	 duramaz.	 Herhangi</i> <i class="calibre4">biri	bu	işi	yapabilir. </i></p>
<p class="calibre1">Ama	bir	adamın	ne	yapabileceği	ve	ne	yapacağı	iki	farklı	şeydi,	Victarion	bunu	biliyordu. </p>
<p class="calibre1">Aeron,	Eski	Wyk’te,	“Euron’un	kutsal	şeylere	ettiği	küfürler,	Boğulmuş	Tanrı’nın	gazabını	üstümüze çekecek,”	 diye	 kehanette	 bulunmuştu.	 “Onu	 durdurmalıyız	 ağabey.	 Biz	 hâlâ	 Balon’ın	 kanıyız,	 öyle	 değil mi?” </p>
<p class="calibre1">“O	 da	 öyle,”	 demişti	 Victarion.	 “Bundan	 ben	 de	 en	 az	 senin	 kadar	 hoşlanmıyorum	 ama	 Euron	 kral oldu.	Onu	senin	kral	şûran	yükseltti	ve	ahşap	tacı	onun	başına	bizzat	sen	taktın!” </p>
<p class="calibre1">Saçlarından	 deniz	 yosunları	 sarkan	 rahip,	 “Tacı	 onun	 başına	 taktım,”	 demişti,	 “lâkin	 tacı memnuniyetle	 geri	 alır	 ve	 senin	 başına	 takarım.	 Sadece	 sen	 onunla	 dövüşecek	 kadar	 kuvvetlisin.”	 “Onu Boğulmuş	Tanrı	yükseltti,”	diye	sızlanmıştı	Victarion.	“Bırak	da	Boğulmuş	Tanrı	devirsin.” </p>
<p class="calibre1">Aeron	 ağabeyine	 öfkeli	 bir	 bakış	 atmıştı,	 kuyuları	 kuruttuğu	 ve	 kadınları	 kısırlaştırdığı	 söylenen	 o bakış.	 “Konuşan	 tanrı	 değildi.	 Eeuron’un	 o	 kırmızı	 gemide	 sihirbazlar	 ve	 büyücüler	 tuttuğu	 biliniyor. </p>
<p class="calibre1">Denizin	 sesini	 duymamamız	 için	 bir	 büyü	 yaptılar.	 Kaptanlar	 ve	 krallar,	 ejderhalar	 hakkında	 söylenen onca	şeyle	sarhoş	oldular.” </p>
<p class="calibre1">“Sarhoş	oldular	ve	o	borudan	korktular.	Borunun	çıkardığı	sesi	duydun.	Artık	bir	önemi	yok.	Euron bizim	 kralımız.”	 “Benim	 değil,”	 demişti	 rahip.	 “Boğulmuş	 Tanrı	 cesur	 adamlara	 yardım	 eder,	 fırtına yükselirken	 güvertelerinin	 altına	 saklanan	 adamlara	 değil.	 Şayet	 Kargagöz’ü	 Deniztaşı	 Tahtı’ndan indirmek	için	harekete	geçmeyeceksen,	bu	görevi	ben	üstleneceğim.” </p>
<p class="calibre1">“Nasıl?	Gemin	yok,	kılıcın	yok.” </p>
<p class="calibre1">“Sesim	var,”	demişti	rahip	“ve	tanrı	benimle.	Benimki	denizin	gücü,	Kargagöz’ün	karşı	koymayı	umut bile	edemeyeceği	bir	güç.	Dalgalar	dağa	çarptıklarında	kırılabilirler	lâkin	yine	de	gelirler,	dalga	üstüne dalga.	Ve	sonunda,	bir	zamanlar	dağın	durduğu	yerde	sadece	çakıl	taşları	kalır.	Çok	geçmeden,	ebediyen denizin	dibinde	kalmak	üzere	çakıl	taşları	bile	gider.” </p>
<p class="calibre1">“Çakıl	 taşları?”	 diye	 homurdanmıştı	 Victarion.	 “Kargagöz’ü,	 dalgalardan	 ve	 çakıl	 taşlarından bahsederek	devirebileceğim	düşünüyorsan,	delisin.” </p>
<p class="calibre1"><a id="p306"></a>“Demirdoğumlular	 dalgalar	 olacak,”	 demişti	 Buharsaçlı.	 “Kudretliler	 ve	 lordlar	 değil.	 Basit insanlar,	 toprağın	 çiftçileri	 ve	 denizin	 balıkçıları.	 Kaptanlar	 ve	 krallar	 Euron’u	 yukarı	 çıkardı,	 lâkin sıradan	insanlar	onu	yerler	bir	edecek.	Büyük	Wyk’e,	Harlaw’a,	Orkmont’a	ve	bizzat	Pyke’a	gideceğim. </p>
<p class="calibre1">Sesim	her	köyde	ve	kasabada	duyulacak.	Deniztaşı	Tahtı’nda	tanrısız	bir	adam	oturamaz!”	Başını	sallamış</p>
<p class="calibre1">ve	 karanlığa	 geri	 dönmüştü.	 Ertesi	 gün	 güneş	 doğduğunda,	 Aeron	 Greyjoy,	 Eski	 Wyk’ten	 kaybolmuştu. </p>
<p class="calibre1">Rahibin	boğulmuş	adamları	bile	onun	nerede	olduğunu	bilmiyordu.	Durumu	Euron’a	haber	verdiklerinde, Kargagöz	sadece	gülmüştü. </p>
<p class="calibre1">Rahip	 gitmişti	 fakat	 ürkütücü	 uyarıları	 kalmıştı.	 Victarion,	 Bealor	 Blacktyde’ın	 sözlerini	 de hatırlıyordu. </p>
<p class="calibre1"> <i class="calibre4">“Balon	deliydi,	Aeron	daha	deli	ve	Euron	hepsinin	en	delisi.” </i></p>
<p class="calibre1">Genç	 lord,	 kral	 şûrasından	 sonra,	 Euron’u	 metbu	 olarak	 kabul	 etmeyi	 reddetmiş	 ve	 evine	 dönmeye çalışmıştı	fakat	demir	donanma	koyu	kapatmıştı;	itaat	alışkanlığı	Victarion	Greyjoy’un	kemiklerine	kadar işlemişti	ve	ahşap	taç	Euron’un	başındaydı. </p>
<p class="calibre1"> <i class="calibre4">Gece	Kuşu</i></p>
<p class="calibre1">ele	 geçirilmiş	 ve	 Lord	 Blacktyde	 zincire	 vurulu	 bir	 hâlde	 krala	 götürülmüştü.	 Euron’un	 dilsizleri	 ve kırmaları,	yeşil	toprakların	yedi	tanrısına	tapan	lordu,	o	tanrılara	sunmak	üzere	yedi	parçaya	ayırmıştı. </p>
<p class="calibre1">Yeni	kral,	Victarion’ın	sadık	hizmetinin	ödülü	olarak,	ona	esmer	kadını	vermişti.	Kadın,	Lys’e	giden bir	 köle	 gemisinden	 alınmıştı.	 Victarion,	 “Senin	 artıklarını	 istemem,”	 demişti	 öfkeyle.	 Fakat	 Kargagöz, Victarion	 onu	 almayı	 kabul	 etmezse	 kadının	 öldürüleceğini	 söylediğinde,	 demir	 kaptan	 yumuşamıştı. </p>
<p class="calibre1">Kadının	dili	kesilmişti	ama	bunun	dışında	bir	hasarı	yoktu,	yağlanmış	tik	ağacı	kadar	kahverengi	teniyle güzeldi	 üstelik.	 Ama	 bazen,	 Victarion	 kadına	 baktığında,	 ağabeyinin	 ona	 verdiği	 ilk	 kadını	 hatırlıyordu, onu	bir	erkek	yapması	için	verdiği	kadını. </p>
<p class="calibre1">Victarion	 esmer	 kadını	 bir	 kez	 daha	 kullanmak	 istedi	 fakat	 kendini	 aciz	 buldu.	 “Bana	 bir	 matara şarap	 daha	 getir,”	 dedi,	 “sonra	 da	 dışarı	 çık.”	 Kadın	 bir	 matara	 ekşi	 kırmızıyla	 döndüğünde,	 kaptan matarayı	aldı	ve	temiz	deniz	havasını	ciğerlerine	doldurmak	için	güverteye	çıktı.	Mataranın	yarısını	içti ve	geri	kalanını	ölen	bütün	adamların	şerefine	denize	döktü. </p>
<p class="calibre1"> <i class="calibre4">Demir	Zafer</i></p>
<p class="calibre1">saatler	 boyunca	 Mander’ın	 ağzında	 oyalandı.	 Demir	 Donanma’nın	 büyük	 bir	 bölümü	 Meşe	 Kalkan’a doğru	giderken; </p>
<p class="calibre1"> <i class="calibre4">Keder,	Lord	Dagon,	Demir	Rüzgâr	ve	Bakire	Felaketi</i></p>
<p class="calibre1">artçı	 kuvvet	 olarak	 nehirde	 kaldı.	 Adamlar	 hayatta	 kalanları	 denizden	 çıkardılar	 ve	 mahmuzladığı geminin	enkazı	tarafından	dibe	çekilen</p>
<p class="calibre1"> <i class="calibre4">Zor	El’</i></p>
<p class="calibre1">in	 ağır	 ağır	 batışını	 izlediler.	 Gemi	 suların	 altında	 kaybolduğunda,	 Victarion	 daha	 önce	 istediği sayıları	 aldı.	 Altı	 gemi	 kaybetmiş	 ve	 otuz	 sekiz	 gemi	 kazanmıştı.	 “İşe	 yarar,”	 dedi	 Nute’a.	 “Küreklere. </p>
<p class="calibre1">Lord	Hewett’ın	Kasabası’na	dönüyoruz.” </p>
<p class="calibre1">Kürekçiler	 sırtlarını	 Meşe	 Kalkan’a	 doğru	 eğdiler	 ve	 demir	 kaptan	 bir	 kez	 daha	 kamarasına	 gitti. </p>
<p class="calibre1">“Onu	 öldürebilirdim,”	 dedi	 esmer	 kadına.	 “Lâkin	 kralını	 öldürmen	 büyük	 bir	 günahtır	 ve	 ağabeyini öldürmen	 daha	 büyük	 bir	 günah.”	 Kaşlarını	 çattı.	 “Asha	 sesini	 benim	 için	 yükseltmeliydi.”	 Kralları	 ve kaptanları,	kozalaklar	ve	turplarla	kazanabileceğini	nasıl	düşünmüştü? </p>
<p class="calibre1"> <i class="calibre4">Damarlarında	Balon’ın	kanı	var	ama	o	hâlâ	bir	kadın. </i></p>
<p class="calibre1">Asha,	 kral	 şûrasından	 sonra	 kaçmıştı.	 Ahşap	 tacın	 Euron’un	 başına	 takıldığı	 gece,	 kız	 ve	 mürettebatı ortadan	kaybolmuştu.	Victarion’ın	bir	yanı	Asha	gittiği	için	mutluydu. </p>
<p class="calibre1"> <i class="calibre4">Eğer	 kızın	 başında	 bir	 parça	 akıl	 varsa,	 kuzeyli	 bir	 lordla	 evlenir	 ve	 onun	 kalesinde	 yaşar,</i> <i class="calibre4">denizden	ve	Euron	Kargagöz’den	uzakta. </i></p>
<p class="calibre1"><a id="p307"></a>“Lord	Kaptan,	Lord	Hewett’in	Kasabası,”	diye	seslendi	mürettebattan	bir	adam. </p>
<p class="calibre1">Victarion	 ayağa	 kalktı.	 Şarap,	 elindeki	 zonklamayı	 azaltmıştı.	 Belki	 de	 elini	 Hewett’ın	 üstadına gösterirdi,	 adam	 öldürülmediyse	 tabii.	 Gemi	 bir	 burnun	 etrafını	 dolaşırken,	 Victarion	 güverteye	 döndü. </p>
<p class="calibre1">Lord	 Hewett’in	 limanın	 üstünde	 yükselen	 kalesi,	 Victarion’a	 Lord	 Limanı’m	 hatırlattı	 ama	 bu	 kasaba oradan	 iki	 kat	 büyüktü.	 Limanın	 önündeki	 sularda,	 yelkenlerinde	 deniz	 canavarları	 olan	 yirmi	 dargemi yüzüyordu.	 Daha	 yüzlerce	 gemi	 taşlı	 kıyılara	 çıkarılmış	 veya	 liman	 boyunca	 sıralanan	 iskelelere çekilmişti.	 Taş	 bir	 rıhtıma,	 üç	 büyük	 ve	 on	 iki	 küçük	 göke	 bağlanmıştı,	 ganimet	 ve	 erzak	 yükleniyordu. </p>
<p class="calibre1">Victarion, </p>
<p class="calibre1"> <i class="calibre4">Demir	Zafer’in</i></p>
<p class="calibre1">demir	 atması	 için	 emir	 verdi.	 “Bir	 tekne	 hazır	 edin.”	 Kasaba	 tuhaf	 bir	 şekilde	 sakin	 görünüyordu. </p>
<p class="calibre1">Parçalanmış	kapıların	ve	kırık	panjurların	şahitlik	ettiği	üzere,	dükkânların	ve	evlerin	çoğu	yağmalanmıştı ama	sadece	sept	ateşe	verilmişti.	Caddelere	cesetler	dağılmıştı,	her	birinin	üstünde	küçük	bir	leş	kargası sürüsü	 vardı.	 Mücadeleden	 sağ	 çıkan	 adamlardan	 oluşan	 asık	 suratlı	 bir	 grup,	 kargaları	 kovalayarak	 ve ölüleri	 daha	 sonra	 gömmek	 için	 bir	 arabanın	 içine	 atarak	 caddelerde	 dolaşıyordu.	 Ölülerin	 gömülmesi fikri	 Victarion’ı	 tiksintiyle	 doldurdu.	 Denizin	 gerçek	 oğullarının	 hiçbiri,	 toprağın	 altında	 çürümek istemezdi.	Boğulmuş	Tanrı’nın	ıslak	salonlarını,	sonsuza	kadar	yiyip	içebileceği	o	yeri	nasıl	bulurdu? </p>
<p class="calibre1">Victarion’ı	karaya	götüren	tekne,	gemilerin	önünden	geçiyordu, </p>
<p class="calibre1"> <i class="calibre4">Sükûnet</i></p>
<p class="calibre1">de	 o	 gemilerin	 arasındaydı.	 Demir	 kaptanın	 gözleri,	 geminin	 pruvasındaki	 demir	 heykele	 takıldı; dağınık	 saçları	 ve	 yukarı	 uzanmış	 kolları	 olan	 ağızsız	 bakire.	 Heykelin	 sedef	 gözleri	 Victarion’ı	 takip ediyor	gibiydi. </p>
<p class="calibre1"> <i class="calibre4">Bir	zamanlar	onun	da	her	kadın	gibi	bir	ağzı	vardı,	sonra	Kargagöz	o	ağzı	kapattı. </i></p>
<p class="calibre1">Tekne	 sahile	 yaklaşırken,	 Victarion,	 büyük	 gökelerden	 birinin	 güvertesinde	 toplanmış	 kadınları	 ve çocukları	 fark	 etti.	 Bazılarının	 elleri	 arkadan	 bağlanmıştı	 ve	 hepsinin	 boynuna	 kendir	 ipler	 dolanmıştı. </p>
<p class="calibre1">Teknenin	iskeleye	bağlanmasına	yardım	eden	adama,	“Bunlar	kim?”	diye	sordu. </p>
<p class="calibre1">“Dullar	ve	öksüzler.	Köle	olarak	satılacaklar.” </p>
<p class="calibre1">“Satılmak?”	 Demir	 Adaları’nda	 köle	 yoktu,	 sadece	 esir	 vardı.	 Bir	 esir	 hizmet	 etmekle	 yükümlüydü ama	kişisel	bir	mal	değildi.	Çocukları,	Boğulmuş	Tanrı’ya	verilmek	şartıyla	özgür	doğardı.	Ve	hiçbir	esir, altın	 karşılığında	 alınıp	 satılamazdı.	 Bir	 adam	 esirler	 için	 demir	 bedel	 ödemek	 zorundaydı	 yoksa	 esir sahibi	 olamazdı.	 “Esir	 ya	 da	 tuz	 karısı	 olmaları	 gerek,”	 diye	 söylendi	 Victarion.	 “Kralın	 emriyle satılıyorlar.” </p>
<p class="calibre1">“Güçlü	 her	 daim	 güçsüzden	 almıştır,”	 dedi	 Berber	 Nute.	 “Köle	 ya	 da	 esir,	 fark	 etmez.	 Erkekleri onları	koruyamadı	ve	şimdi	bize	aitler.	Onlarla	istediğimizi	yaparız.” </p>
<p class="calibre1">Victarion, </p>
<p class="calibre1"> <i class="calibre4">Eski	Usul’e	uygun	değil, </i></p>
<p class="calibre1">diyebilirdi	 ama	 vakit	 yoktu.	 Kazandığı	 zafer	 buraya	 ondan	 önce	 varmıştı	 ve	 adamlar	 tebriklerini sunmak	 için	 onun	 etrafında	 toplanıyorlardı.	 Demir	 kaptan	 adamların	 dalkavukluk	 etmesine	 izin	 verdi,	 ta ki,	 içlerinden	 biri	 Euron’un	 cesaretini	 övmeye	 başlayana	 kadar.	 “Cesaret,	 gelişimizin	 haberi	 adalara bizden	önce	ulaşmasın	diye	karayı	hiç	görmeden	açık	denizde	yol	almaktır,”	diye	kükredi	Victarion,	“ama ejderha	 avlamak	 için	 dünyanın	 diğer	 ucuna	 gitmek	 başka	 bir	 şeydir.”	 Bir	 cevap	 almak	 için	 beklemedi, kalabalığı	omzuyla	yarıp	kaleye	doğru	yürüdü. </p>
<p class="calibre1">Lord	Hewett’in	kalesi	küçük	fakat	sağlamdı.	Kalın	duvarları	ve	lordun	hanedanının	kadim	armasını</p>
<p class="calibre1">çağrıştıran	 demir	 çivili	 meşe	 kapıları	 vardı;	 mavi	 beyaz	 dalgalı	 zeminde,	 demir	 çivili	 meşe	 bir	 kalkan. </p>
<p class="calibre1">Fakat	 şimdi,	 kalenin	 yeşil	 çatılı	 kulelerinin	 tepesinde	 dalgalanan	 sancak	 Greyjoy	 Hanedanı’nın	 deniz canavarıydı,	büyük	kapılar	yanmış	ve	kırılmıştı.	Siperlerde	mızraklı	ve	baltalı	demiradamlar	yürüyordu, </p>
<p class="calibre1"><a id="p308"></a>aralarında	Euron’un	kırmaları	da	vardı. </p>
<p class="calibre1">Victarion,	 avluda	 Gorold	 Goodbrother	 ve	 yaşlı	 Drumm’ı	 gördü,	 adamlar	 sessiz	 bir	 şekilde	 Rodrik Harlaw’la	 konuşuyorlardı.	 Berber	 Nute	 onları	 görünce	 ıslık	 çaldı.	 “Okuyucu,”	 diye	 seslendi,	 “yüzün neden	bu	kadar	asık?	Boşuna	endişelendin.	Zafer	bizim,	ödül	bizim!” </p>
<p class="calibre1">Lord	 Rodrick’in	 ağzı	 büzüldü.	 “Şu	 kayalardan	 mı	 bahsediyorsun?	 Dördü	 birden	 bir	 Harlaw	 etmez. </p>
<p class="calibre1">Birkaç	kaya,	birkaç	ağaç,	biraz	incik	boncuk	ve	Tyrell	Hanedanı’nın	husumetini	kazandık.” </p>
<p class="calibre1">“Güller	mi?”	Nute	güldü.	“Hangi	gül,	deniz	canavarına	zarar	verebilir?	Kalkanlarını	aldık	ve	onları parçalara	ayırdık.	Şimdi	onları	kim	koruyacak?” </p>
<p class="calibre1">“Yüksek	 Bahçe,”	 diye	 cevapladı	 Okuyucu.	 “Çok	 yakında,	 Menzil’in	 bütün	 kuvveti	 bize	 karşı toplanacak	Berber.	İşte	o	gün,	bazı	güllerin	demir	dikenleri	olduğunu	öğreneceksin.” </p>
<p class="calibre1">Drumm	 başıyla	 onayladı,	 tek	 eli	 Kızıl	 Yağmur’un	 kabzasındaydı.	 “Lord	 Tarly,	 Valyria	 çeliğinden dövülmüş	Yürekfelaketi	isimli	büyük	kılıcı	taşır	ve	her	zaman	Lord	Tyrell’in	öncü	kuvvetinde	yer	alır.” </p>
<p class="calibre1">Victarion’ın	açlığı	kabardı.	“Bırak	gelsin.	Kılıcını	kendime	alırım,	tıpkı	senin	atanın	Kızıl	Yağmur’u aldığı	 gibi.	 Bırak	 gelsinler	 ve	 Lannisterlar’ı	 da	 getirsinler.	 Bir	 aslan,	 karada	 yeterince	 amansız	 olabilir lâkin	 denizde	 üstün	 olan	 deniz	 canavarıdır.”	 Demir	 kaptan,	 baltasını	 Kral	 Katili’ne	 ya	 da	 Çiçek Şövalyesi’ne	karşı	denemek	için	dişlerinin	yarısını	verirdi.	Onun	dövüşten	anladığı	buydu.	Akraba	katili, tanrıların	ve	insanların	gözünde	lanetlenirdi	ama	savaşçı	onurlandırılır	ve	kutsanırdı. </p>
<p class="calibre1">“Endişelenme	 Lord	 Kaptan,”	 dedi	 Okuyucu.	 “Gelecekler.	 Majesteleri	 bunu	 istiyor.	 Yoksa	 neden Hewett’in	kuzgunlarını	uçurmamızı	istesin?” </p>
<p class="calibre1">“Çok	 fazla	 okuyor	 ve	 çok	 az	 dövüşüyorsun,”	 dedi	 Nute.	 “Senin	 kanın	 süte	 dönmüş.”	 Ama	 Okuyucu onu	duymamış	gibi	yaptı. </p>
<p class="calibre1">Victarion	 salona	 girdiğinde	 sefih	 bir	 ziyafetle	 karşılaştı.	 Demirdoğumlular	 masaları	 doldurmuştu; içiyor,	 bağırıyor,	 birbirlerini	 itip	 kakıyorladı.	 Katlettikleri	 adamları,	 gösterdikleri	 başarıyı	 ve kazandıkları	 ödülleri	 anlatıp	 böbürleniyorlardı.	 Birçoğu	 ganimetlerle	 süslenmişti.	 Solak	 Lucas	 Codd	 ve Quellon	Humble,	duvar	goblenlerini	yırtıp	pelerin	yapmışlardı.	Germund	Botley,	bir	Lannister’dan	aldığı altın	 yaldızlı	 göğüs	 kalkanının	 üstüne	 İncili	 ve	 lal	 taşlı	 bir	 zincir	 takmıştı.	 Gülümsemez	 Andrik,	 her	 iki kolunda	 birer	 kadınla	 yalpalayarak	 yürüyordu;	 yine	 gülümsemiyordu	 ama	 bütün	 parmaklarında	 yüzükler vardı.	Kaptanlar,	yemeklerini,	içi	çıkarılmış	bayat	ekmek	kabukları	yerine	gümüş	tabaklardan	yiyorlardı. </p>
<p class="calibre1">Berber	Nute	etrafa	bakınırken	yüzü	öfkeyle	karardı.	“Kargagöz,	dargemilerle	yüzleşmemiz	için	bizi önden	gönderiyor	ama	kendi	adamları	kaleleri	ve	köyleri	alıp	bütün	kadınlara	ve	ganimetlere	el	koyuyor. </p>
<p class="calibre1">Bize	ne	kaldı?” </p>
<p class="calibre1">“Şan	bizim.” </p>
<p class="calibre1">“Şan	iyidir,”	dedi	Nute,	“ama	altın	daha	iyidir.” </p>
<p class="calibre1">Victarion	 omuzlarını	 silkti.	 “Kargagöz	 bütün	 Batıdiyar’ı	 alacağımızı	 söylüyor.	 Arbor,	 Eski	 Şehir, Yüksek	Bahçe...	altınını	oralardan	alırsın.	Ama	bu	kadar	gevezelik	yeter.	Açım.” </p>
<p class="calibre1">Kan	hakkıyla,	Victarion	yüksek	masada	bir	yer	talep	edebilirdi	ama	Euron’la	ve	onun	yaratıklarıyla birlikte	yemek	yemek	istemiyordu. </p>
<p class="calibre1"> <i class="calibre4">Lord	Quellon</i></p>
<p class="calibre1">’un	 kaptanı	 olan	 Topal	 Ralf	 in	 yanma	 oturdu.	 “Büyük	 bir	 zafer	 Lord	 Kaptan,”	 dedi	 Topal.	 “Lordluk unvanını	hak	eden	bir	zafer.	Bir	ada	almalısınız.” </p>
<p class="calibre1"> <i class="calibre4">Lord	Victarion.	Neden	olmasın</i></p>
<p class="calibre1">?	Deniztaşı	Tahtı	olmayabilirdi	ama	yine	de	bir	şeydi. </p>
<p class="calibre1">Hotho	Harlaw	masanın	karşı	tarafındaydı.	Kemirdiği	kemiği	bir	kenara	fırlatıp	öne	eğildi.	“Şövalye, Gri	Kalkan’ı	alacakmış.	Kuzenim.	Duydun	mu?” </p>
<p class="calibre1">“Hayır.”	Victarion,	Sör	Harras	Harlaw’un	oturduğu	yere	baktı.	Uzun	boylu,	uzun	yüzlü,	sade	ve	ciddi</p>
<p class="calibre1"><a id="p309"></a>görünüşlü	adam	altın	bir	kadehten	şarap	içiyordu.	“Kargagöz	bu	adama	neden	bir	ada	veriyor?” </p>
<p class="calibre1">Hotho	 boş	 şarap	 kadehini	 uzattı	 ve	 solgun	 yüzlü	 genç	 bir	 kadın	 kadehi	 tekrar	 doldurdu.	 “Şövalye, Grimston	 Kalesi’ni	 tek	 başına	 aldı.	 Sancağını	 kalenin	 altına	 dikti	 ve	 Grimmler’e	 meydan	 okudu,	 dışarı çıkıp	onunla	yüzleşmelerini	istedi.	Biri	çıktı,	sonra	biri	daha,	sonra	biri	daha.	Şövalye	hepsini	öldürdü... </p>
<p class="calibre1">aslında	ikisi	teslim	oldu.	Yedinci	adam	devrildiğinde,	Lord	Grimm’in	rahibi	tanrıların	konuştuğuna	karar verdi	 ve	 kaleyi	 teslim	 etti.”	 Hotho	 güldü.	 “Şövalye,	 Gri	 Kalkan	 Lordu	 olacak,	 buyursun	 olsun.	 O</p>
<p class="calibre1">gittiğinde	 Okuyucu’nun	 vârisi	 benim.”	 Şarap	 kadehini	 göğsüne	 vurdu.	 “Kambur	 Hotho,	 Harlaw	 Lordu.” </p>
<p class="calibre1">“Yedi,	 diyorsun,”	 dedi	 Victarion.	 Alacakaranlık’ın	 onun	 baltasının	 karşısında	 ne	 yapacağını	 merak	 etti. </p>
<p class="calibre1">Daha	önce	Valyria	çeliği	kuşanmış	bir	adamla	dövüşmemişti	ama	ikisi	de	delikanlıyken	Harras	Harlaw’u defalarca	 benzetmişti.	 Harlaw	 çocukken,	 Balon’ın	 büyük	 oğlu	 Rodrik’le	 iyi	 arkadaştı.	 Rodrik, Denizgözcüsü’nün	duvarlarının	altında	ölmüştü. </p>
<p class="calibre1">Ziyafet	 iyiydi.	 Şarap	 en	 iyisiydi.	 Kızarmış	 öküz,	 doldurulmuş	 ördek	 ve	 taze	 yengeç	 de	 vardı.	 Lord Kaptan,	hizmetçi	kızların	ve	kadınların	kaliteli	yünden	ve	pelüşlü	kadifeden	dikilmiş	elbiseler	giydiğini fark	etti.	Onların,	Leydi	Hewett	ve	leydilerinin	giysilerini	giymiş	esirler	olduğunu	düşündü;	Hotho	onların Leydi	 Hewett	 ve	 leydileri	 olduğunu	 söyleyene	 kadar.	 Kadınları	 bekletmek	 ve	 onlara	 kadeh doldurtmak	 Kargagöz’ü	 eğlendiriyordu.	 Sekiz	 kişilerdi:	 Leydinin	 kendisi	 ve	 yaşları	 onla	 yirmi	 beş</p>
<p class="calibre1">arasında	değişen	yedi	kız.	Leydi	Hewett,	biraz	kilo	almış	olmasına	rağmen	hâlâ	güzeldi.	Kızlar,	leydinin kızları	ve	gelinleriydi. </p>
<p class="calibre1">Lord	 Hewett	 yüksek	 masada	 kendi	 sandalyesinde	 oturuyordu,	 hanedanının	 kıyafetlerini	 giymişti. </p>
<p class="calibre1">Kollan	 ve	 bacakları	 sandalyeye	 bağlanmıştı,	 dişlerinin	 arasına	 kocaman	 bir	 turp	 tıkıştırılmıştı.	 Adam konuşamıyordu	 ama	 görüyor	 ve	 duyuyordu.	 Kargagöz,	 lordun	 sağ	 yanındaki	 şeref	 koltuğuna	 oturmuştu. </p>
<p class="calibre1">Kucağında	 on	 yedi	 ya	 da	 on	 sekiz	 yaşında	 balıketli	 güzel	 bir	 kız	 vardı,	 kollarını	 Kargagöz’ün	 boynuna dolamıştı.	“Bu	kim?”	diye	sordu	Victarion	yanındakilere. </p>
<p class="calibre1">Hotho,	 “Lordun	 piç	 kızı,”	 dedi	 gülerek.	 “Euron	 kaleyi	 almadan	 önce,	 bu	 kız	 masaları	 bekliyor	 ve yemeğini	hizmetçilerle	birlikte	yiyordu.” </p>
<p class="calibre1">Euron,	 mavi	 dudaklarını	 kızın	 boynuna	 bastırdı.	 Kız	 kıkırdadı	 ve	 Euron’un	 kulağına	 bir	 şeyler fısıldadı.	 Euron	 gülümsedi	 ve	 kızın	 boynunu	 tekrar	 öptü.	 Kargagöz’ün	 dudaklarının	 değdiği	 yerlerde kırmızı	lekeler	kalıyordu;	adamın	öpücükleri,	kızın	boynunda	gül	rengi	bir	kolye	yaratıyordu.	Kız	bir	kez daha	 fısıldadı,	 Kargaöz	 bu	 sefer	 yüksek	 sesle	 güldü	 ve	 sessizlik	 sağlamak	 için	 kadehini	 masaya	 vurdu. </p>
<p class="calibre1">“İyi	 leydiler,”	 diye	 seslendi	 soylu	 hizmetçilerine,	 “Falia	 güzel	 elbiseleriniz	 için	 endişeleniyor.	 Onların yağ,	şarap	ve	kirli	parmaklarla	lekelenmesini	istemiyor	çünkü	ona,	ziyafetten	sonra	sizlerin	gardrobundan kıyafet	seçebileceğini	söyledim.	Yani	soyunsanız	iyi	olur.” </p>
<p class="calibre1">Büyük	 salon	 kahkahalarla	 doldu,	 Lord	 Hewett’ın	 yüzü	 öyle	 kızardı	 ki	 Victarion	 adamın	 kafasının patlayacağını	düşündü.	Kadınların	itaat	etmekten	başka	şansı	yoktu.	En	genç	olan	biraz	ağladı	ama	annesi onu	 sakinleştirdi	 ve	 kızın	 elbisenin	 sırtındaki	 bağcıkları	 çözdü.	 Daha	 sonra,	 eskisi	 gibi	 servis	 yapmaya devam	ettiler,	masaların	arasında	dolaştılar	ve	ellerindeki	şarap	sürahileriyle	boş	kadehleri	doldurdular ama	bu	sefer	bu	işi	çırılçıplak	yaptılar. </p>
<p class="calibre1"> <i class="calibre4">Bir	zamanlar	beni	utandırdığı	gibi	Hewett’ı	utandırıyor, </i></p>
<p class="calibre1">diye	 düşündü	 kaptan,	 karısının	 ondan	 dayak	 yerken	 nasıl	 ağladığını	 hatırladı.	 Dört	 Kalkan’ın insanları	genelde	birbirleriyle	evlenirdi,	tıpkı	demirdoğumluların	yaptığı	gibi.	Bu	çıplak	hizmetçilerden biri	pekâlâ	Sör	Talbert	Serry’nin	karısı	olabilirdi.	Bir	düşmanı	öldürmek	başka	bir	şeydi,	onun	şerefini lekelemek	başka.	Victarion	yumruğunu	sıktı,	elindeki	sargı	kanla	ıslandı. </p>
<p class="calibre1">Yüksek	 masadaki	 Euron,	 kucağındaki	 sürtüğü	 kenara	 itti	 ve	 masanın	 üstüne	 çıktı.	 Kaptanlar kadehlerini	masaya,	ayaklarını	yere	vurmaya	başladılar. </p>
<p class="calibre1"> <i class="calibre4">“EURON!” </i></p>
<p class="calibre1"><a id="p310"></a>diye	bağırdılar. </p>
<p class="calibre1"> <i class="calibre4">“EURON!	EURON!	EURON! </i></p>
<p class="calibre1">”	Kral	şûrası	tekrar	yaşanıyor	gibiydi. </p>
<p class="calibre1">Hengâme	 bittiğinde,	 “Size	 Batıdiyar’ı	 vereceğime	 dair	 yemin	 ettim,”	 dedi	 Kargagöz,	 “ve	 işte	 ilk tadımlığınız	burada.	Küçük	bir	lokma...	ama	gece	çökmeden	önce	karnımızı	doyuracağız!”	Duvarlardaki meşaleler	parlıyordu.	Mavi	dudakları,	mavi	gözü	ve	her	şeyiyle	Euron	da	öyle.	“Deniz	canavarı	tuttuğu şeyi	bırakmaz.	Bu	adalar	bir	zamanlar	bizimdi	ve	şimdi	yine	bizim...	lâkin	adaları	tutacak	güçlü	adamlara ihtiyacımız	 var.	 Ayağa	 kalk	 Sör	 Harras	 Harlaw,	 Gri	 Kalkan	 Lordu.”	 Şövalye	 kalktı,	 tek	 eli Alacakaranlık’ın	 ay	 taşından	 yapılmış	 kabza	 topuzundaydı.	 “Ayağa	 kalk	 Gülümsemez	 Andrik,	 Güney Kalkanı	Lordu.”	Andrik	kadınlarını	itti	ve	denizden	birdenbire	yükselen	bir	dağ	misali	hızla	ayağa	kalktı. </p>
<p class="calibre1">“Ayağa	 kalk	 Maron	 Volmark,	 Yeşil	 Kalkan	 Lordu.”	 On	 altı	 yaşında	 tüysüz	 bir	 delikanlı	 olan	 Volmark tereddütle	 ayağa	 kaltı,	 tavşanların	 lordu	 gibi	 görünüyordu.	 “Ve	 ayağa	 kalk	 Berber	 Nute,	 Meşe	 Kalkan Lordu.” </p>
<p class="calibre1">Nute,	zalim	bir	şakanın	hedefi	olmaktan	korkuyormuş	gibi	tereddütle	Euron’a	baktı.	“Bir	lord	mu?” </p>
<p class="calibre1">diye	hırıldadı. </p>
<p class="calibre1">Victarion,	Kargagöz’ün	kendi	yaratıklarım	lord	yapacağım	düşünmüştü;	Taşyumruk,	Kızıl	Kürekçi	ve</p>
<p class="calibre1">Solak	Lucas	Codd. </p>
<p class="calibre1"> <i class="calibre4">Bir	kral	cömert	olmalıdır, </i></p>
<p class="calibre1">demeye	çalıştı	kendine	ama	başka	bir	ses, </p>
<p class="calibre1"> <i class="calibre4">Euron’un	hediyeleri	zehirli, </i></p>
<p class="calibre1">diye	fısıldadı.	Demir	kaptan	biraz	düşündüğünde,	her	şeyi	açıkça	gördü. </p>
<p class="calibre1"> <i class="calibre4">Şövalye,	Okuyucu’nun	seçilmiş	vârisi.	Gülümsemez	Andrik,	Dunstan	Drumm’ın	sağ	kolu.	Volmark</i></p>
<p class="calibre1"> <i class="calibre4">toy	bir	delikanlı	ama	annesinin	vasıtasıyla	Kara	Harren’ın	kanını	taşıyor.	Ve	Berber... </i></p>
<p class="calibre1">Victarion,	Nute’u	kolundan	yakaladı.	“Onu	reddet!” </p>
<p class="calibre1">Nute,	 Victarion’a,	 onun	 çıldırdığını	 düşünüyormuş	 gibi	 baktı.	 “Onu	 reddetmek	 mi?	 Arazileri	 ve lordluğu? </p>
<p class="calibre1"> <i class="calibre4">Sen</i></p>
<p class="calibre1">beni	lord	yapacak	mısın?”	Kolunu	kurtardı	ve	tezahüratların	tadını	çıkararak	ayağa	kalktı. </p>
<p class="calibre1"> <i class="calibre4">Şimdi	de	adamlarımı	çalıyor, </i></p>
<p class="calibre1">diye	düşündü	Victarion. </p>
<p class="calibre1">Kral	Euron,	şarabını	tazelemesi	için	Leydi	Hewett’ı	çağırdı	ve	kadehini	havaya	kaldırdı.	“Kaptanlar ve	krallar,	kadehlerinizi	Dört	Kalkan	Lordları	için	kaldırın!”	Victarion	da	diğerleriyle	birlikte	içti. </p>
<p class="calibre1"> <i class="calibre4">Hiçbir	şarap,	düşmandan	alınan	şarap	kadar	tatlı	değildir. </i></p>
<p class="calibre1">Bunu	ona	bir	zamanlar	biri	söylemişti.	Babası	ya	da	Balon. </p>
<p class="calibre1"> <i class="calibre4">Bir	gün	senin	şarabını	içeceğim	ve	kıymet	verdiğin	her	şeyi	elinden	alacağım	Kargagöz. </i></p>
<p class="calibre1">Fakat	Euron’un	kıymet	verdiği	herhangi	bir	şey	var	mıydı? </p>
<p class="calibre1">‘Yarın,	 bir	 kez	 daha	 yelken	 açmak	 için	 hazırlanacağız,”	 diyordu	 kral.	 “Fıçılarımızı	 kaynak	 suyuyla dolduracağız.	 Her	 tahıl	 çuvalını,	 her	 et	 fıçısını,	 taşıyabileceğimiz	 bütün	 keçileri	 ve	 koyunları	 alacağız. </p>
<p class="calibre1">Hâlâ	kürek	çekebilecek	kadar	sağlam	olan	yaralılar	bizimle	gelecek.	Diğerleri,	yeni	lordların	bu	adaları tutmasına	yardım	etmek	için	burada	kalacak.	Torwold	ve	Kızıl	Kürekçi,	yakın	zamanda	daha	fazla	erzakla birlikte	 geri	 dönecek.	 Doğu	 seferimiz	 sırasında	 güvertelerimiz	 domuz	 ve	 tavuk	 kokacak	 ama	 geri döndüğümüzde	yanımızda	ejderhalar	olacak.” </p>
<p class="calibre1"> <i class="calibre4">“Ne	zaman?” </i></p>
<p class="calibre1">Ses,	 Lord	 Rodrik’e	 aitti.	 “Ne	 zaman	 geri	 döneceğiz	 Majesteleri?	 Bir	 yıl?	 Uç	 yıl?	 Beş	 yıl? </p>
<p class="calibre1">Ejderhalarınız	dünyanın	öbür	ucunda	ve	sonbahar	kapımızda.”	Okuyucu	bütün	tehlikeleri	dillendirerek	öne</p>
<p class="calibre1"><a id="p311"></a>çıktı.	 “Kadırgalar	 Redwyne	 Boğazları’nı	 koruyor.	 Dorne	 kıyısı	 kuru	 ve	 çorak;	 dört	 yüz	 fersah	 boyunca girdaplardan,	 uçurumlardan	 ve	 gizli	 sığlıklardan	 başka	 bir	 şey	 yok.	 Dorne	 kıyısının	 ilerisinde Basamaktaşı	 bekliyor;	 bütün	 fırtınaları,	 Lysli	 ve	 Myrli	 korsanlarıyla	 birlikte.	 Bin	 gemi	 yelken	 açsa, sadece	üç	yüzü	Dar	Deniz’in	karşısına	ulaşabilir...	sonra	ne	olacak?	Lys	bizi	hoş	karşılamayacak,	Volantis de	öyle,	içme	suyunu	ve	yiyeceği	nereden	bulacağız?	İlk	fırtına,	bizi	dünyanın	diğer	tarafında	darmadığın edecek.” </p>
<p class="calibre1">Euron’un	mavi	dudaklarında	bir	gülümseme	belirdi.	“Fırtına, </p>
<p class="calibre1"> <i class="calibre4">benim</i></p>
<p class="calibre1">lordum.	İlk	fırtına	ve	son	fırtına. </p>
<p class="calibre1"> <i class="calibre4">Sukûnet’ı</i></p>
<p class="calibre1">bundan	 daha	 uzun	 ve	 çok	 daha	 tehlikeli	 yolculuklara	 çıkardım.	 Yoksa	 unuttunuz	 mu?	 Tüten	 Deniz’i geçtim	ve	Valyria’yı	gördüm.” </p>
<p class="calibre1">Salondaki	her	adam,	Valyria’da	hâlâ	Kıyamet’in	hüküm	sürdüğünü	biliyordu.	Orada	denizin	kendisi</p>
<p class="calibre1">kaynıyor	 ve	 tütüyordu.	 Araziler	 iblislerle	 doluydu.	 Valyria’nm	 dalgaların	 üzerinde	 yükselen	 kor	 kırmızı dağlarına	 bir	 kez	 bakan	 denizcilerin,	 çok	 zaman	 geçmeden	 korkunç	 bir	 şekilde	 öleceği	 söylenirdi	 ama Kargagöz	oraya	gitmiş	ve	geri	dönmüştü. </p>
<p class="calibre1">“Gördünüz	mü?”	diye	sordu	Okuyucu,	çok	yumuşak	bir	sesle. </p>
<p class="calibre1">Euron’un	mavi	gülümsemesi	kayboldu.	“Okuyucu,”	dedi	Kargagöz,	“burnunu	kitaplarından	başka	bir</p>
<p class="calibre1">şeye	sokmazsan	iyi	edersin.” </p>
<p class="calibre1">Victarion	 salondaki	 huzursuzluğu	 hissedebiliyordu.	 Ayağa	 kalktı.	 “Ağabey,”	 diye	 bağırdı. </p>
<p class="calibre1">“Harlaw’un	sorularını	cevaplamadın.” </p>
<p class="calibre1">Euron	 omuzlarını	 silkti.	 “Köle	 fiyatları	 artıyor.	 Kölelerimizi	 Lys	 ve	 Volantis’te	 satacağız.	 Oradan elde	edeceğimiz	gelir	ve	burada	topladığımız	ganimet,	erzak	satın	almamıza	yetecek	kadar	altın	getirir.” </p>
<p class="calibre1">“Artık	 köle	 taciri	 miyiz?”	 diye	 sordu	 Okuyucu.	 “Peki	 ne	 için?	 Buradaki	 hiçbir	 adamın	 görmediği ejderhalar	için	mi?	Sarhoş	bir	denizci	hikâyesinin	peşinden	dünyanın	öbür	ucuna	mı	gideceğiz?” </p>
<p class="calibre1">Okuyucu’nun	sözleri	onay	dolu	mırıltılara	sebep	oldu.	“Köle	Körfezi	çok	uzak,”	diye	seslendi	Topal Ralf.	“Ve	Valyria’ya	çok	yakın,”	diye	bağırdı	Quellon	Humble.	“Yüksek	Bahçe	daha	yakın,”	dedi	Güçlü Fralegg,	“ejderhaları	orada	arayalım. </p>
<p class="calibre1"> <i class="calibre4">Altın</i></p>
<p class="calibre1">olanları!”	 Alvyn	 Sharp	 konuştu,	 “Mander	 önümüzde	 uzanıyorken	 neden	 dünyanın	 öbür	 ucuna</p>
<p class="calibre1">gidelim?”	 Kırmızı	 Ralf	 Stonehouse	 ayağa	 kalktı.	 “Eski	 Şehir	 daha	 zengin	 ve	 Arbor	 daha	 da	 zengin. </p>
<p class="calibre1">Redwyne’ın	 donanması	 uzaklarda.	 Batıdiyar’daki	 en	 olgun	 meyveleri	 toplamak	 için	 yapmamız	 gereken tek	şey	elimizi	uzatmak.” </p>
<p class="calibre1">“Meyve?”	 Kralın	 gözü	 maviden	 çok	 siyah	 görünüyordu.	 “Sadece	 bir	 korkak,	 bütün	 bahçeyi</p>
<p class="calibre1">alabilecekken	bir	meyve	çalar.” </p>
<p class="calibre1">“Biz	 Arbor’ı	 istiyoruz,”	 dedi	 Kırmızı	 Ralf.	 Diğer	 adamlar	 bağırmaya	 başladı.	 Kargagöz,	 seslerin ona	 çarpmasına	 izin	 verdi,	 sonra	 masadan	 aşağı	 atladı,	 sürtüğünü	 kolundan	 yakaladı	 ve	 kızı	 salondan dışarı	çıkardı. </p>
<p class="calibre1"> <i class="calibre4">Bir	köpek	gibi	kaçtı. </i></p>
<p class="calibre1">Euron’un	Deniztaşı	Tahtı’ndaki	yeri,	birkaç	dakika	önce	olduğu	kadar	güvende	görünmüyordu	şimdi. </p>
<p class="calibre1"> <i class="calibre4">Onun	peşinden	Köle	Körfezi’ne	gitmeyecekler.	Belki	de	korktuğum	kadar	köpek	ve	aptal	değiller. </i></p>
<p class="calibre1">Bu	 öyle	 neşe	 verici	 bir	 düşünceydi	 ki	 Victarion	 içki	 içmeliydi.	 Bir	 kadehi	 Berber’le	 birlikte	 boşalttı; ona	lordluğunu	kıskanmadığını	göstermek	istemişti,	lordluk	Euron’un	elinden	gelmiş	olsa	bile. </p>
<p class="calibre1">Dışarıda	 güneş	 battı.	 Duvarların	 ötesi	 karardı	 ama	 içerideki	 meşaleler	 kızıl	 ışıltılarla	 yandı	 ve onlardan	çıkan	dumanlar	çatı	kirişlerinin	altında	gri	bir	bulut	gibi	toplandı.	Sarhoş	adamlar	parmak	dansı</p>
<p class="calibre1"><a id="p312"></a>yapmaya	 başladı.	 Bir	 noktada,	 Solak	 Lucas	 Codd,	 Lord	 Hewett’in	 kızlarından	 birini	 istediğine	 karar verdi	ve	kızın	kardeşleri	hıçkırarak	ağlarken	ona	bir	masanın	üstünde	sahip	oldu. </p>
<p class="calibre1">Victarion	 sırtında	 bir	 el	 hissetti;	 arkasında	 Euron’un	 kırmalarından	 duruyordu.	 Yün	 gibi	 saçları	 ve çamur	rengi	bir	teni	olan	on	yaşlarındaki	çocuk,	“Babam	sizinle	konuşmak	istiyor,”	dedi. </p>
<p class="calibre1">Victarion	sallanarak	ayağa	kalktı.	Şarap	iştahı	büyük,	iri	bir	adamdı	ama	çok	fazla	içmişti. </p>
<p class="calibre1"> <i class="calibre4">Karımı	kendi	ellerimle,	öldürene	kadar	dövdüm, </i></p>
<p class="calibre1">diye	düşündü, </p>
<p class="calibre1"> <i class="calibre4">ama	Kargagöz	onun	içine	girdiğinde	onu	zaten	öldürmüştü.	Başka	seçeneğim	yoktu. </i></p>
<p class="calibre1">Piç	 oğlanı	 takip	 ederek	 salondan	 çıktı	 ve	 taştan	 yapılmış	 sarmal	 bir	 merdiveni	 tırmandı.	 Onlar	 yukarı çıktıkça	 tecavüz	 ve	 eğlence	 sesleri	 azaldı.	 Sonunda,	 taşa	 sürtünen	 deri	 çizmelerin	 yumuşak	 hışırtısından başka	bir	ses	kalmadı. </p>
<p class="calibre1">Kargagöz,	 Lord	 Hewett’ın	 piç	 kızının	 yanı	 sıra	 adamın	 yatak	 odasını	 da	 almıştı.	 Victarion	 içeri girdiğinde,	 kız	 çırılçıplak	 bir	 hâlde	 yatağa	 yayılmıştı,	 hafifçe	 horluyordu.	 Euron	 pencerenin	 yanındaydı, gümüş	bir	kadehten	şarap	içiyordu.	Blacktyde’dan	aldığı	samur	kürkü	pelerini	giymişti,	kırmızı	deri	göz bandını	 takmıştı,	 üstünde	 başka	 bir	 şey	 yoktu.	 “Çocukken,	 rüyamda	 uçabildiğimi	 görürdüm,”	 dedi. </p>
<p class="calibre1">“Uyandığımda,	uçamazdım...	ya	da	üstat	öyle	söylerdi.	Ama	ya	yalan	söylediyse?” </p>
<p class="calibre1">Oda;	 şarap,	 kan	 ve	 seks	 kokuyordu	 ama	 Victarion	 açık	 pencereden	 içeri	 giren	 deniz	 kokusunu alabiliyordu.	 Soğuk	 ve	 tuzlu	 hava	 zihnini	 berraklaştırıyordu.	 “Ne	 demek	 istiyorsun?”	 Euron	 kardeşine döndü,	 mavi	 dudakları	 yarım	 bir	 gülümsemeyle	 kıvrıldı.	 “Belki	 de	 uçabiliriz.	 Hepimiz.	 Yüksek	 bir kaleden	 aşağı	 atlamadığımız	 sürece	 nasıl	 bilebiliriz?”	 Pencereden	 içeri	 giren	 sert	 rüzgâr,	 adamın pelerinini	dalgalandırdı.	Kargagöz’ün	çıplaklığında	tiksindirici	ve	rahatsız	edici	bir	şeyler	vardı.	“İnsan, atlamaya	cesaret	edemediği	sürece,	gerçekte	neler	yapabileceğini	asla	bilemez.” </p>
<p class="calibre1">“Pencere	 orada.	 Atla.”	 Victarion’ın	 sabrı	 tükeniyordu.	 Yaralı	 eli	 onu	 rahatsız	 ediyordu.	 “Ne istiyorsun?” </p>
<p class="calibre1">“Dünyayı.”	 Kargagöz’ün	 gözünden	 alev	 ışığı	 yansıyordu.	 Gülümseyen	 gözünden.	 “Lord	 Hewett’ın şarabından	bir	kadeh	alır	mısın?	Yenik	bir	düşmandan	alınmış	şarap	kadar	tatlı	bir	şarap	yok.” </p>
<p class="calibre1">“Evet.”	 Victarion	 bakışlarını	 başka	 tarafa	 çevirdi.	 “Örtün.”	 Euron	 oturdu	 ve	 peleriniyle	 edep yerlerini	örttü.	“Demirdoğumluların	ne	kadar	küçük	ve	gürültücü	bir	halk	olduğunu	unutmuşum.	Ben	onlara ejderhaları	getireceğim	ama	onlar	üzüm	için	bağırıyorlar.” </p>
<p class="calibre1">“Üzümler	gerçek.	Üzümler	karın	doyurur.	Suları	tatlıdır	ve	şarap	yaparlar.	Ejderhalar	ne	yapar?” </p>
<p class="calibre1">“Keder.”	 Kargagöz	 gümüş	 kadehinden	 bir	 yudum	 aldı.	 “Bir	 zamanlar,	 şu	 elimin	 içinde	 bir	 ejderha yumurtası	 tuttum	 kardeşim.	 Myrli	 büyücü,	 ona	 bir	 yıl	 ve	 yeterli	 altın	 verdiğim	 takdirde	 yumurtadan ejderha	 çıkarabileceğini	 söyledi.	 Mazaretlerinden	 sıkıldığımda	 adamı	 kestim.	 Büyücü,	 parmaklarının arasından	kayan	iç	organlarına	bakarken. </p>
<p class="calibre1"> <i class="calibre4">Ama	bir	yıl	olmadı</i></p>
<p class="calibre1">,’	dedi.”	Güldü.	“Biliyor	musun,	Cragorn	öldü.” </p>
<p class="calibre1">“Kim?” </p>
<p class="calibre1">“Ejderha	 borumu	 üfleyen	 adam.	 Üstat	 onun	 göğsünü	 kesip	 açtığında,	 adamın	 ciğerleri	 kurum	 kadar karaydı.” </p>
<p class="calibre1">Victarion	 ürperdi.	 “Bana	 şu	 ejderha	 yumurtasını	 göster.”	 “Karanlık	 anlarımdan	 birinde	 onu	 denize attım.”	 Euron	 omuzlarını	 silkti.	 “Aslında	 Okuyucu	 haksız	 değil.	 Çok	 geniş	 bir	 donanma	 öyle	 bir	 mesafe katederken	asla	bir	arada	kalamaz.	Yolculuk	çok	uzun,	çok	tehlikeli.	Sadece	en	iyi	gemilerimiz	ve	en	iyi mürrettebatlarımız	Köle	Körfezi’ne	gidip	geri	dönmeyi	umabilir.	Demir	Donanma.” </p>
<p class="calibre1"> <i class="calibre4">Demir	Donanma	benim, </i></p>
<p class="calibre1">diye	düşündü	Victarion.	Bir	şey	söylemedi. </p>
<p class="calibre1"><a id="p313"></a>Kargagöz,	iki	kadehi,	bal	kadar	koyu	akan,	siyah,	tuhaf	bir	şarapla	doldurdu.	“Benimle	iç	kardeşim. </p>
<p class="calibre1">Şunun	tadına	bir	bak.”	Kadehlerden	birini	Victarion’a	uzattı. </p>
<p class="calibre1">Kaptan,	 Euron’un	 uzatmadığı	 kadehi	 aldı	 ve	 kadehin	 içindekini	 kuşkulu	 bir	 şekilde	 kokladı.	 Sıvı, yakından	 bakıldığında	 siyahtan	 çok	 mavi	 görünüyordu.	 Yoğun	 ve	 yağlıydı,	 çürük	 et	 gibi	 kokuyordu. </p>
<p class="calibre1">Victarion	 küçük	 bir	 yudum	 aldı	 ve	 aynı	 anda	 geri	 tükürdü.	 “İğrenç	 bir	 şey.	 Beni	 zehirlemek	 niyetinde misin?”	“Gözlerini	açmak	niyetindeyim.”	Euron	kendi	kadehinden	büyük	bir	yudum	aldı	ve	gülümsedi. </p>
<p class="calibre1"> <i class="calibre4">“Akşam	gölgesi, </i></p>
<p class="calibre1">büyücülerin	 şarabı.	 Qarth	 açıklarında	 ele	 geçirdiğim	 bir	 kadırgada	 bu	 şarapla	 dolu	 bir	 fıçı	 buldum. </p>
<p class="calibre1">Şarabın	 yanı	 sıra	 karanfil,	 muskat,	 kırk	 top	 yeşil	 ipek	 ve	 ilginç	 bir	 hikâye	 anlatan	 dört	 büyücü	 vardı. </p>
<p class="calibre1">Büyücülerden	 biri	 beni	 tehdit	 etmeye	 kalkıştı,	 onu	 öldürdüm	 ve	 diğer	 büyücülere	 yedirdim.	 Başta arkadaşlarının	etini	yemeyi	reddettiler	ama	yeterince	acıktıklarında	fikir	değiştirdiler.	İnsanlar	ettir.” </p>
<p class="calibre1"> <i class="calibre4">Balon	deliydi,	Aeron	daha	deli	ve	Euron	hepsinin	en	delisi. </i></p>
<p class="calibre1">Victarion	 gitmek	 için	 arkasını	 dönerken,	 “Bir	 kral,	 ona	 vârisler	 verecek	 bir	 eşe	 sahip	 olmalıdır kardeşim,”	dedi	Kargagöz.	“Sana	ihtiyacım	var.	Köle	Körfezi’ne	gidip	bana	aşkımı	getirebilir	misin?” </p>
<p class="calibre1"> <i class="calibre4">Bir	zamanlar	benim	de	bir	aşkım	vardı. </i></p>
<p class="calibre1">Victarion’ın	elleri	yumruğa	dönüştü	ve	yere	bir	damla	kan	düştü. </p>
<p class="calibre1"> <i class="calibre4">Seni,	 vücudunda	 kanlı	 yaralar	 açılana	 kadar	 dövmeli	 ve	 yengeçlere	 yedirmeliyim,	 tıpkı	 ona</i> <i class="calibre4">yaptığım	gibi. </i></p>
<p class="calibre1">“Senin	oğulların	var.” </p>
<p class="calibre1">“Fahişelerden	ve	ağlaklardan	doğmuş	gayrimeşru	kırmalar.”	“Onlar	senin	bedenine	aitler.” </p>
<p class="calibre1">“Lazımlığımın	muhteviyatı	da	öyle.	Demir	Taht	şöyle	dursun,	o	oğulların	hiçbiri	Deniztaşı	Tahtı’nda oturmaya	uygun	değil.	Hayır,	tahta	uygun	bir	vârisimin	olması	için	başka	bir	kadına	ihtiyacım	var.	Deniz canavarı,	ejderhayla	evlendiğinde	bütün	dünya	korksun	kardeşim.” </p>
<p class="calibre1">“Hangi	ejderha?”	dedi	Victarion	kaşlarını	çatarak. </p>
<p class="calibre1">“Soyunun	sonuncusu.	Dünyadaki	en	güzel	kadın	olduğu	söyleniyor.	Saçları	platin	ve	gözleri	ametist... </p>
<p class="calibre1">ama	benim	sözlerime	inanmana	gerek	yok	kardeşim.	Köle	Körfezi’ne	git,	onun	güzelliğini	gör	ve	onu	bana getir.” </p>
<p class="calibre1">“Bunu	neden	yapayım?”	diye	sordu	Victarion. </p>
<p class="calibre1">“Aşk	 için.	 Görev	 için.	 Kralın	 emrettiği	 için.”	 Euron	 güldü.	 “Ve	 Deniztaşı	 Tahtı	 için.	 O	 senin.	 Ben Demir	 Taht’a	 oturur	 oturmaz.	 Benim	 Balon’ı	 takip	 ettiğim	 gibi	 sen	 de	 beni	 takip	 etmelisin...	 ve	 bir	 gün senin	kendi	oğulların	da	seni	takip	etmeli.” </p>
<p class="calibre1"> <i class="calibre4">Benim	kendi	oğullarım. </i></p>
<p class="calibre1">Ama	 bir	 erkek,	 meşru	 bir	 oğula	 sahip	 olmak	 için	 önce	 bir	 eşe	 sahip	 olmalıydı.	 Victarion’ın	 eşlerle hiç	şansı	yoktu. </p>
<p class="calibre1"> <i class="calibre4">Euron’un	hediyeleri	zehirli, </i></p>
<p class="calibre1">diye	hatırlattı	kendine, </p>
<p class="calibre1"> <i class="calibre4">ama	yine	de... </i></p>
<p class="calibre1">“Seçim	 senin	 kardeşim.	 Bir	 köle	 olarak	 yaşa	 ya	 da	 bir	 kral	 olarak	 öl.	 Atlamaya	 cesaretin	 var	 mı? </p>
<p class="calibre1">Eğer	atlamazsan,	asla	bilemezsin.” </p>
<p class="calibre1">Euron’un	 gülümseyen	 gözü	 istihzayla	 parlıyordu.	 “Yoksa	 senden	 çok	 şey	 mi	 istiyorum?	 Valyria’nın ötesine	yelken	açmak	korkutucu	bir	şeydir.” </p>
<p class="calibre1">“Eğer	 gerekirse,	 Demir	 Donanma’yı	 cehenneme	 yüzdürürüm.”	 Victarion	 elini	 açtığında	 avcu	 kanla kıpkırmızıydı.	“Tamam,	Köle	Körfezi’ne	gideceğim.	Şu	ejderha	kadını	bulacağım	ve	getireceğim.” </p>
<p class="calibre1"> <i class="calibre4">Ama	 senin	 için	 değil.	 Karımı	 çaldın	 ve	 onu	 kirlettin,	 ben	 de	 şeninkini	 alacağım.	 Dünyadaki	 en</i> <i class="calibre4">güzel	kadın,	benim	için. </i></p>
<p class="calibre1"><a id="p314"></a><b class="calibre3">JAIME</b></p>
<p class="calibre1">Darry’nin	duvarlarının	dışındaki	tarlalar	bir	kez	daha	işleniyordu.	Yanmış	ekinler	kaldırılmış,	toprak havalandırılmıştı.	 Sör	 Addam’ın	 keşif	 süvarileri,	 sabanların	 açtığı	 oluklardaki	 yabani	 otları	 temizleyen kadınlar	 ve	 yakınlardaki	 bir	 ormanın	 kenarına	 yeni	 bir	 alan	 açan	 öküzler	 gördüklerini	 rapor	 etmişlerdi. </p>
<p class="calibre1">Onlar	çalışırken	bir	düzine	baltalı	adam	nöbet	tutuyordu. </p>
<p class="calibre1">Jaime	ve	kafilesi	kaleye	vardığında,	tarlalarda	çalışan	herkes	duvarların	ardına	kaçtı.	Darry	Kalesi, tıpkı	Harrenhal	gibi	Jaime’ye	kapalıydı. </p>
<p class="calibre1"> <i class="calibre4">Kendi	kanımdan	soğuk	bir	karşılama. </i></p>
<p class="calibre1">“Boruyu	 üfle,”	 dedi	 Jaime.	 Tetik’in	 Sör	 Kennos’u,	 Herrock’un	 Borusu’nu	 aldı	 ve	 öttürdü.	 Jaime kaleden	 cevap	 gelmesini	 beklerken,	 kuzeninin	 gözetleme	 kulesinin	 üzerinde	 dalgalanan	 kahverengi	 ve kırmızı	 sancağı	 gördü.	 Görünüşe	 göre	 Lancel,	 Lannister’ın	 aslanıyla	 Darry’nin	 rençberini	 aynı	 zeminde buluşturmuştu.	 Jaime,	 bu	 işte	 amcasının	 parmağının	 olduğunu	 sezdi,	 Lancel’in	 eş	 seçiminde	 de	 onun parmağı	vardı.	Bu	topraklar,	Andallar’ın	İlk	İnsanlar’ı	devirdiği	zamanlardan	bu	yana	Darryler	tarafından yönetiliyordu.	Hiç	şüphe	yok	ki	Sör	Kevan,	köylülerin	Lancel’i	eski	soyun	devamı	olarak	görmesinin	ve bu	 toprakları	 kraliyet	 emrinden	 ziyade	 evlilik	 hakkıyla	 yönettiğini	 bilmesinin	 kolaylık	 sağlayacağını düşünmüştü. </p>
<p class="calibre1"> <i class="calibre4">Kevan,	 Tommen’ın	 EV	 i	 olmalı.	 Harys	 Suryft	 bir	 kurbağa.	 Ve	 eğer	 bunun	 tersini	 düşünüyorsa,</i> <i class="calibre4">Cersei	bir	aptal. </i></p>
<p class="calibre1">Kale	kapıları	ağır	ağır	açıldı.	“Kuzenim	bin	kişiyi	barındıramaz,”	dedi	Jaime,	Güçlüdomuz’a.	“Batı duvarının	 altında	 kamp	 kuracağız.	 Kampın	 çevresine	 hendekler	 kazılmasını	 ve	 kazıklar	 çakılmasını istiyorum.	Buralarda	hâlâ	haydut	çeteleri	var.”	“Bizimki	kadar	güçlü	bir	birliğe	saldırmak	için	delirmiş</p>
<p class="calibre1">olmaları	gerekir.” </p>
<p class="calibre1">“Delirmiş	ya	da	aç	olmaları	gerekir.”	Jaime,	haydutlarla	ve	onların	kuvvetiyle	ilgili	daha	kesin	bir fikre	 sahip	 olmadan,	 kendi	 savunmasıyla	 ilgili	 hiçbir	 risk	 almayacaktı.	 “Hendekler	 ve	 kazıklar,”	 dedi tekrar,	sonra	Onur’u	kapıya	doğru	sürdü.	Sör</p>
<p class="calibre1">Dermot	 geyikli	 ve	 aslanlı	 kraliyet	 sancağıyla,	 Sör	 Hugo	 Vance	 de	 Kral	 Muhafızları’nın	 beyaz sancağıyla	 Jaime’nin	 iki	 yanında	 at	 sürüyordu.	 Jaime,	 Kırmızı	 Ronnet’i,	 Wylis	 Manderly’yi	 Bakire Havuzu’na	götürmekle	görevlendirmişti,	yani	bundan	böyle	adamı	izlemesine	gerek	yoktu. </p>
<p class="calibre1">Pia,	 Jaime’nin	 yaverleriyle	 birlikte	 at	 sürüyordu,	 Peck’in	 onun	 için	 bulduğu	 iğdişin	 sırtındaydı. </p>
<p class="calibre1">Jaime,	Pia’nın,	“Oyuncak	bir	kaleye	benziyor,”	dediğini	duydu. </p>
<p class="calibre1"> <i class="calibre4">Harrenhal’dan	başka	bir	ev	görmedi, </i></p>
<p class="calibre1">diye	düşündü. </p>
<p class="calibre1"> <i class="calibre4">Diyardaki	bütün	kaleleler	ona	küçük	görünecek,	Kaya	dışında	hepsi. </i></p>
<p class="calibre1">Josmyn	Peckleton	da	aynı	şeyi	söylüyordu.	“Harrenhal’la	kıyaslamamalısın.	Kara	Harren	çok	büyük</p>
<p class="calibre1">bir	kale	inşa	etti.”	Pia,	rahibesinin	anlattığı	dersi	takip	eden	beş	yaşında	bir	kızın	ciddiyetiyle	dinliyordu. </p>
<p class="calibre1"> <i class="calibre4">Aslında	öyle,	bir	kadın	vücudunun	içinde	küçük	bir	kız,	yaralı	ve	korkak. </i></p>
<p class="calibre1">Ama	 Peck	 kıza	 tutulmuştu.	 Jaime	 çocuğun	 daha	 önce	 bir	 kadınla	 birlikte	 olduğundan	 şüpheliydi	 ve Pia	ağzını	kapalı	tuttuğu	sürece	hâlâ	güzeldi. </p>
<p class="calibre1"> <i class="calibre4">Peck’in	onunla	yatmasında	bir	sakınca	yok	sanırım,	kızın	rızası	olduğu	takdirde. </i></p>
<p class="calibre1">Harrenhal’da,	 Dağ’ın	 adamlarından	 biri	 kıza	 tecavüz	 etmeyi	 denemişti.	 Jaime,	 Sör	 Ilyn’e	 adamın kafasını	 kesmesini	 emrettiğinde,	 adam	 samimi	 bir	 şekilde	 şaşırmıştı.	 Dizlerinin	 üstüne	 çökmeye zorlanırken,	“Ona	daha	önce	yüzlerce	kez	sahip	oldum,”	deyip	durmuştu.	Sör	Ilyn	adamın	kafasını	Pia’ya verdiğinde,	kız	kırık	dişlerinin	arasından	gülümsemişti. </p>
<p class="calibre1">Darry	savaş	boyunca	birkaç	kez	el	değiştirmişti.	Kale	bir	kez	yakılmış	ve	en	az	iki	kez	yağmalanmıştı</p>
<p class="calibre1"><a id="p315"></a>ama	Lancel’in	burayı	düzene	sokmak	için	vakit	harcadığı	ortadaydı.	Kale	kapıları	yeni	takılmıştı,	kapının ham	 meşe	 kalasları	 demir	 mıhlarla	 takviye	 edilmişti.	 Eski	 ahırın	 ateşe	 verildiği	 yerde	 yeni	 bir	 ahır yükseliyordu.	 İç	 kaleye	 çıkan	 basamaklar	 ve	 pencerelerdeki	 panjurlar	 yenileriyle	 değiştirilmişti. </p>
<p class="calibre1">Kararmış	 taşlar,	 alevlerin	 nereleri	 yaladığını	 gösteriyordu	 ama	 zaman	 ve	 yağmur	 taşları	 da temizleyecekti. </p>
<p class="calibre1">Siperlerde	 arbaletçiler	 yürüyordu,	 bazıları	 kırmızı	 pelerinler	 giymiş	 ve	 aslan	 armalı	 miğferler takmıştı,	 diğerleri	 Frey	 Hanedanı’nın	 mavilerine	 ve	 grilerine	 bürünmüştü.	 Jaime	 avlunun	 karşı	 tarafına doğru	 giderken,	 tavuklar	 Onur’un	 toynaklarından	 kaçtı,	 koyunlar	 meledi	 ve	 köylüler	 donuk	 gözlerle Jaime’yi	izledi. </p>
<p class="calibre1"> <i class="calibre4">Silahlı	köylüler, </i></p>
<p class="calibre1">Jaime	 bunu	 gözden	 kaçırmamıştı.	 Bazılarında	 tırpanlar,	 bazılarında	 çomaklar,	 bazılarında	 da	 uçları zalim	bir	şekilde	keskinleştirilmiş	çapalar	vardı.	Baltalar	da	açık	seçik	ortadaydı.	Jaime,	perişan	ve	kirli tuniklerinin	göğsüne	yedi	köşeli	kırmızı	yıldızlar	işlenmiş	sakallı	adamlar	gördü. </p>
<p class="calibre1"> <i class="calibre4">Daha	fazla	lanet	olası	serçe.	Bunlar	nereden	geliyorlar'? </i></p>
<p class="calibre1">Sör	 Kevan	 ortada	 yoktu.	 Lancel	 de	 öyle.	 Jaime’yi	 karşılamak	 için	 dışarı	 sadece	 bir	 üstat	 çıktı, adamın	 gri	 cübbesi	 sıska	 bacaklarına	 dolanıyordu.	 “Lord	 Kumandan.	 Darry,	 bu...	 beklenmedik ziyaretinizle	 onurlandı.	 Hazırlık	 yapmadığımız	 için	 bizi	 bağışlamalısınız.	 Nehirova’ya	 gittiğinizi sanıyorduk.” </p>
<p class="calibre1">“Darry	yolumun	üstündeydi,”	diye	yalan	söyledi	Jaime. </p>
<p class="calibre1"> <i class="calibre4">Nehirova	bekler. </i></p>
<p class="calibre1">Ve	 olur	 da	 kafile	 kaleye	 varmadan	 önce	 kuşatma	 kalkarsa,	 Jaime,	 Tully	 Hanedanı’na	 karşı	 silahına davranmak	zorunda	kalmazdı. </p>
<p class="calibre1">Eyerinden	indi	ve	Onur’u	bir	seyise	teslim	etti.	“Amcamı	burada	bulacak	mıyım?”	Bir	isim	telaffuz etmesine	 gerek	 yoktu.	 Sör	 Kevan,	 Jaime’ye	 kalan	 tek	 amcaydı,	 Tytos	 Lannister’ın	 hayatta	 kalan	 son oğluydu. </p>
<p class="calibre1">“Hayır	 lordum.	 Sör	 Kevan	 düğünden	 sonra	 aramızdan	 ayrıldı.”	 Üstat,	 zinciri	 boğazını	 sıkıyormuş</p>
<p class="calibre1">gibi	 metal	 halkaları	 çekiştirdi.	 “Lord	 Lancel’in	 sizi	 ve...	 yiğit	 şövalyelerinizi	 görmekten	 mutluluk duyacağını	biliyorum.	Lâkin,	bu	kadar	çok	adamı	besleyemeyeceğimizi	itiraf	etmekten	esef	duyuyorum.” </p>
<p class="calibre1">“Kendi	erzağımız	var.	Siz?” </p>
<p class="calibre1">“Eğer	 lordum	 memnun	 olacaksa,	 Üstat	 Ottomore.	 Leydi	 Amerei	 sizi	 bizzat	 karşılamak	 istedi	 ama onurunuza	vereceği	ziyafetin	hazırlıklarıyla	ilgileniyor.	Bu	akşam,	baş	şövalyelerinizle	birlikte	soframızı şereflendirmenizi	umuyor.” </p>
<p class="calibre1">“Sıcak	bir	yemek	çok	makbule	geçer.	Günler	soğuk	ve	ıslaktı.”	Jaime	avluya	baktı,	serçelerin	sakallı yüzlerine. </p>
<p class="calibre1"> <i class="calibre4">Çok	fazlalar.	Çok	fazla	Frey	de	var. </i></p>
<p class="calibre1">“Serttaş’ı	nerede	bulabilirim?” </p>
<p class="calibre1">“Üç	 Dişli	 Mızrak’ın	 ilerisinde	 haydutlar	 olduğuna	 dair	 bir	 rapor	 aldık.	 Sör	 Hanvyn	 yanına	 beş</p>
<p class="calibre1">şövalye	ve	yirmi	okçu	alarak	haydutların	hakkından	gelmeye	gitti.” </p>
<p class="calibre1">“Ya	Lord	Lancel?” </p>
<p class="calibre1">“Dua	ediyor.	Lordumuz	onu	dua	sırasında	asla	rahatsız	etmememiz	için	emir	verdi.” </p>
<p class="calibre1"> <i class="calibre4">Lancel	ve	Sör	Bonifer	çok	iyi	anlaşacak. </i></p>
<p class="calibre1">“Çok	 güzel.”	 Daha	 sonra	 Jaime’nin	 kuzeniyle	 konuşması	 için	 yeterince	 vakit	 olacaktı.	 “Bana	 dairemi gösterin	ve	bir	banyo	teknesi	getirin.” </p>
<p class="calibre1">“Eğer	lordum	memnun	olacaksa,	sizi	Rençber	Kulesi’ne	koyduk.	Sizi	oraya	götüreyim.” </p>
<p class="calibre1">‘Yolu	 biliyorum.”	 Jaime	 bu	 kaleye	 yabancı	 değildi.	 Daha	 önce	 o	 ve	 Cersei	 burada	 iki	 kez	 konuk</p>
<p class="calibre1"><a id="p316"></a>olmuşlardı;	 bir	 kez	 Robert’la	 birlikte	 Kışyarı’na	 giderken,	 bir	 kez	 de	 oradan	 Kral	 Toprakları’na dönerken.	 Küçük	 bir	 kaleydi	 ama	 bir	 handan	 daha	 genişti	 ve	 nehir	 boyunca	 iyi	 avlaklar	 vardı.	 Robert Baratheon,	kullarının	misafirperverliğini	istismar	etmekten	asla	çekinmezdi. </p>
<p class="calibre1">Kale	hemen	hemen	Jaime’nin	hatırladığı	gibiydi.	Üstat	onu	bir	koridordan	geçirirken,	“Duvarlar	hâlâ çıplak,”	dedi	Jaime. </p>
<p class="calibre1">“Lord	 Lancel	 bir	 gün	 duvarları	 goblenlerle	 kaplamayı	 umut	 ediyor,”	 dedi	 Ottomore.	 “Takva	 ve sadakat	manzaraları.” </p>
<p class="calibre1"> <i class="calibre4">Takva	ve	sadakat. </i></p>
<p class="calibre1">Jaime’nin	 yapabildiği	 tek	 şey	 gülmemekti.	 Duvarlar,	 Jaime	 kaleyi	 ilk	 ziyaret	 ettiğinde	 de	 boştu. </p>
<p class="calibre1">Tyrion,	 bir	 zamanlar	 duvar	 halılarının	 asılı	 olduğu	 yerlerdeki	 daha	 koyu	 taşları	 göstermişti.	 Sör	 Ryman duvar	 halılarını	 indirmişti	 ama	 onların	 bıraktığı	 izleri	 yok	 edememişti.	 Daha	 sonra	 İblis,	 Darry’nin hizmetkârlarından	birine	bir	avuç	dolusu	geyik	vermiş	ve	duvar	halılarının	saklandığı	mahzenin	anahtarını almıştı.	 Halıları	 mum	 ışığında,	 sırıtırak	 Jaime’ye	 göstermişti;	 Targaryen	 krallarının	 iplikle	 dokunmuş</p>
<p class="calibre1">portreleri,	 ilk	 Aegon’dan	 ikinci	 Aenys’e	 kadar.	 Cüce	 kıkır	 kıkır	 gülmüş	 ve	 “Bunu	 Robert’a	 söylersem beni	Darry	Lordu	yapabilir,”	demişti. </p>
<p class="calibre1">Üstat	 Ottomore,	 Jaime’yi	 kulenin	 tepesine	 götürdü.	 “Burada	 rahat	 edeceğinizi	 düşünüyorum.	 İhtiyaç duyarsanız	 bir	 tuvalet	 odası	 mevcut.	 Pencereler	 tanrı	 korusuna	 bakıyor.	 Yatak	 odası,	 leydimizin	 yatak odasıyla	bitişik,	arada	gizli	bir	hücre	var.”	“Bu	Lord	Darry’nin	dairesiydi.” </p>
<p class="calibre1">“Evet	lordum.” </p>
<p class="calibre1">“Kuzenim	çok	nazik.	Lancel’i	kendi	dairesinden	etmek	istemem.” </p>
<p class="calibre1">“Lord	Lancel	septte	uyuyor.” </p>
<p class="calibre1"> <i class="calibre4">Şu	kapının	arkasında	sıcak	bir	kadın	varken,	Anne	ve	Bakire’yle	birlikte	uyuyor. </i></p>
<p class="calibre1">Jaime	gülmesi	mi	yoksa	ağlaması	mı	gerektiğini	bilmiyordu. </p>
<p class="calibre1"> <i class="calibre4">Belki	de	aletinin	sertleşmesi	için	dua	ediyordur. </i></p>
<p class="calibre1">Kral	Topraklarındaki	dedikoduya	göre,	Lancel’in	aldığı	yaralar	onu	iktidarsız	bırakmıştı. </p>
<p class="calibre1"> <i class="calibre4">Yine	de,	deneyecek	kadar	mantıklı	olmalıydı. </i></p>
<p class="calibre1">Lancel’in	 bu	 arazilerdeki	 hükmü,	 yarı	 Darry	 karısının	 karnına	 bir	 erkek	 çocuk	 koyana	 kadar	 güvende olmayacaktı.	Jaime	onu	buraya	getiren	dürtüden	pişmanlık	duymaya	başlamıştı.	Ottomore’a	teşekkür	etti, banyo	teknesini	hatırlattı	ve	Peck’e,	adamı	kapıya	kadar	geçirmesini	söyledi. </p>
<p class="calibre1">Lordun	dairesi,	Jaime’nin	son	gördüğünden	bu	yana	değişmişti	ve	bu	iyi	bir	değişiklik	değildi.	Yerler Myr	halıları	yerine	eski	hasırlarla	kaplıydı.	Mobilyalar	yeniydi	ve	kabaca	yapılmış	şeylerdi.	Sör	Ryman Darry’nin	eski	yatağı	altı	kişinin	uyuyabileceği	kadar	genişti,	kahverengi	kadifeden	cibinliği	ve	sarmaşık oymalarıyla	süslenmiş	meşe	direkleri	vardı.	Lancel’inki	yumru	yumru	bir	saman	yataktı,	pencerenin	altına yerleştirilmişti,	 böylece	 günün	 ilk	 ışıkları	 Lancel’i	 uyandırabilirdi.	 Diğer	 yatak	 ya	 yakılmış,	 ya parçalanmış	ya	da	çalınmıştı	ama	yine	de... </p>
<p class="calibre1">Banyo	 teknesi	 geldiğinde,	 Küçük	 Lew,	 Jaime’nin	 çizmelerini	 ve	 altın	 elini	 çıkardı.	 Peck	 ve	 Garett tekneyi	 suyla	 doldurdu.	 Pia,	 Jaime’nin	 akşam	 yemeğinde	 giyebileceği	 temiz	 kıyafetler	 buldu.	 Takımı silkelerken	 utangaç	 gözlerle	 Jaime’ye	 baktı.	 Jaime,	 kızın	 kaba	 kumaştan	 dikilmiş	 kahverengi	 elbisesinin altındaki	yuvarlak	kalçaların	ve	göğüslerin	farkındaydı,	bundan	rahatsızdı.	Pia’nın	Harrenhal’da,	Qyburn tarafından	Jaime’nin	yatağına	gönderildiği	gece	söylediği	şeyleri	hatırladı. </p>
<p class="calibre1"> <i class="calibre4">Bazen	bir	adamla	birlikteyken, </i></p>
<p class="calibre1">demişti	kız, </p>
<p class="calibre1"> <i class="calibre4">gözlerimi	kapatıyorum	ve	üstümde	sizin	olduğunuzu	hayal	ediyorum. </i></p>
<p class="calibre1">Banyo	teknesi	Jaime’nin	tahrik	olduğunu	gizleyecek	kadar	derindi	ve	Jaime	bunun	için	müteşşekkirdi. </p>
<p class="calibre1">Üstünden	 buharlar	 tüten	 suya	 gömülürken	 bir	 başka	 banyo	 teknesini	 hatırladı;	 Brienne’le	 paylaştığı</p>
<p class="calibre1"><a id="p317"></a>tekneyi.	Ateşi	vardı	ve	kan	kaybı	sebebiyle	güçsüzdü.	Sıcak	yüzünden	öyle	sersem	İçmişti	ki	kendini	hiç söylememesi	gereken	şeyler	söylerken	bulmuştu.	Bu	sefer	böyle	bir	mazareti	yoktu. </p>
<p class="calibre1"> <i class="calibre4">Yeminlerini	hatırla.	Pia	senin	değil	Tyrion’ın	yatağına	uygun. </i></p>
<p class="calibre1">“Bana	sabun	ve	sert	bir	fırça	getir,”	dedi	Peck’e.	“Pia,	sen	gidebilirsin.” </p>
<p class="calibre1">“Peki	lordum.	Teşekkür	ederim	lordum.”	Kız	konuşurken,	kırık	dişlerini	saklamak	için	ağzını	eliyle kapatıyordu. </p>
<p class="calibre1">Pia	gittiğinde,	“Onu	istiyor	musun?”	diye	sordu	Jaime,	Peck’e. </p>
<p class="calibre1">Yaver	pancar	gibi	kızardı. </p>
<p class="calibre1">“Eğer	 seni	 kabul	 ederse,	 onu	 al.	 Sana	 düğün	 gecende	 işine	 yarayacak	 birkaç	 şey	 öğretir	 ve	 büyük ihtimalle	ondan	bir	piçin	olmaz.”	Pia’nın	bacakları,	Lord	Tywin’in	ordusunun	yarısı	için	açılmıştı	ama	kız hamile	kalmamıştı,	büyük	ihtimalle	kısırdı.	“Fakat	onunla	yatarsan,	ona	karşı	nazik	ol.” </p>
<p class="calibre1">“Nazik	mi	lordum...	ben	nasıl...” </p>
<p class="calibre1">“Tatlı	 sözler.	 Yumuşak	 dokunuşlar.	 Onunla	 evlenmeyeceksin	 ama	 yatakta	 olduğunuz	 sürece,	 ona karma	davranacağın	gibi	davran.” </p>
<p class="calibre1">Delikanlı	başıyla	onayladı.	“Lordum,	onu...	yalnız	olmamız	için	nereye...” </p>
<p class="calibre1">“...mi	 götüreceksin?”	 Jaime	 sırıttı.	 “Saatler	 boyunca	 yemekte	 olacağız.	 Saman	 yatak	 yumrulu görünüyor	ama	işe	yarar.” </p>
<p class="calibre1">Peck’in	gözleri	büyüdü.	“Lordun	yatağı?” </p>
<p class="calibre1">“Eğer	Pia	işini	biliyorsa,	işin	bittiğinde	kendini	bir	lord	gibi	hissedeceksin.” </p>
<p class="calibre1"> <i class="calibre4">Ve	biri	şu	sefil	saman	şilteden	faydalanmalı. </i></p>
<p class="calibre1">O	akşam,	ziyafet	için	aşağı	inerken,	Jaime	Lannister	altın	dokuma	astarı	olan	kırmızı	kadife	bir	takım giymiş	 ve	 siyah	 elmaslı	 altın	 bir	 zincir	 takmıştı.	 Pırıl	 pırıl	 parlayana	 kadar	 cilalanmış	 altın	 eli	 de bileğindeydi.	 Burası,	 beyazlar	 giymek	 için	 uygun	 bir	 yer	 değildi.	 Jaime’nin	 vazifesi	 onu	 Nehirova’da bekliyordu;	onu	buraya	getiren	çok	daha	karanlık	bir	ihtiyaçtı. </p>
<p class="calibre1">Darry’nin	 büyük	 salonu	 sadece	 ismen	 büyüktü.	 Salon	 duvardan	 duvara	 ahşap	 masalarla	 doluydu	 ve çatı	 kirişleri	 duman	 yüzünden	 kararmıştı.	 Jaime	 yüksek	 masaya,	 Lancel’in	 boş	 sandalyesinin	 yanına oturtuldu.	“Kuzenim	akşam	yemeği	için	bize	katılmayacak	mı?”	diye	sordu. </p>
<p class="calibre1">“Lordum	oruç	tutmayı	tercih	ediyor,”	dedi	Lancel’in	karısı.	“Zavallı	Yüce	Rahip	için	duyduğu	keder onu	 hasta	 etti.”	 Uzun	 bacaklı,	 dolgun	 göğüslü,	 güçlü	 kuvvetli	 on	 sekiz	 yaşında	 bir	 kızdı,	 sağlıklı	 bir görüntüsü	vardı	ama	zayıf	ve	çenesiz	yüzü,	Jaime’ye	merhum	ve	yası	tutulmamış	kuzeni	Cleos’u	hatırlattı, Cleos	da	biraz	gelincik	gibi	görünürdü. </p>
<p class="calibre1"> <i class="calibre4">Oruç</i></p>
<p class="calibre1">? </p>
<p class="calibre1"> <i class="calibre4">Tahmin	ettiğimden	de	büyük	bir	aptal. </i></p>
<p class="calibre1">Lancel	 kendini	 açlıktan	 öldürmek	 yerine,	 gelincik	 yüzlü	 dul	 karısını	 hamile	 bırakmakla	 meşgul olmalıydı.	 Jaime,	 Sör	 Kevan’ın,	 oğlunun	 bu	 yeni	 tutkusu	 hakkında	 ne	 düşündüğünü	 merak	 etti.	 Kevan’ın ani	gidişinin	sebebi	bu	olabilir	miydi? </p>
<p class="calibre1">Etli	bezelyeli	çorbalar	içilirken,	Leydi	Amerei,	Freyler’in	hâlâ	Robb	Stark	için	dövüştüğü	sırada	Sör Gregor	 Clegane	 tarafından	 öldürülen	 ilk	 kocasını	 anlattı.	 “Ona	 gitmemesi	 için	 yalvardım	 ama	 benim Pate’im	 çok	 cesurdu.	 O	 canavarı	 öldürecek	 adamın	 kendisi	 olduğunu	 söyledi.	 Kendine	 büyük	 bir	 isim yapmak	istiyordu.” </p>
<p class="calibre1"> <i class="calibre4">Hepimiz	istiyoruz. </i></p>
<p class="calibre1">“Bir	yaverken,	Gülümseyen	Şövalye’yi	bizzat	öldüreceğimi	söylerdim.” </p>
<p class="calibre1">“Gülümseyen	Şövalye?”	Kızın	kafası	karışmıştı.	“O	kimdi? </p>
<p class="calibre1"> <i class="calibre4">Benim	gençliğimin	Dağ’ı.	Gregor’un	yarısı	kadar	iri	ama	ondan	iki	kat	deli. </i></p>
<p class="calibre1"><a id="p318"></a>“Bir	haydut.	Uzun	zaman	önce	öldü.	Leydimin	ilgisini	hak	eden	biri	değil.” </p>
<p class="calibre1">Amerei’nin	dudakları	titredi,	kahverengi	gözlerinden	yaşlar	süzüldü. </p>
<p class="calibre1">“Kızımı	bağışlamalısınız,”	dedi	daha	yaşlı	bir	kadın	sesi.	Leydi	Amerei,	Darry’ye	gelirken	yanında yirmi	Frey	getirmişti;	bir	kız	kardeş,	bir	amca,	bir	üvey	amca,	birçok	kuzen...	ve	bir	Darry	olarak	doğan annesi.	“Hâlâ	babasının	yasını	tutuyor.” </p>
<p class="calibre1">“Onu	haydutlar</p>
<p class="calibre1"> <i class="calibre4">öldürdü,” </i></p>
<p class="calibre1">diye	 hıçkırdı	 Leydi	 Amerei.	 “Babam	 Sivilceli	 Petyr’ın	 fidyesini	 ödemek	 için	 gitmişti.	 Haydutlara istedikleri	altını	verdi	ama	onu	yine	de	astılar.” </p>
<p class="calibre1"> <i class="calibre4">“İdam	edildi, </i></p>
<p class="calibre1">Ami.	 Senin	 baban	 bir	 duvar	 halısı	 değildi.”	 Leydi	 Mariya,	 Jaime’ye	 döndü.	 “Sanırım	 onu tanıyordunuz	 sör.”	 “Bir	 zamanlar	 birlikte	 yaverlik	 yaptık,	 Crakehall’da.”	 Jaime,	 onunla	 arkadaş</p>
<p class="calibre1">olduklarını	 iddia	 edecek	 kadar	 ileri	 gitmeyecekti.	 Jaime,	 Crakehall’a	 vardığında,	 Merrett	 Frey	 kalenin zorbası	rolünü	üstlenmişti,	kendinden	küçük	çocukları	itip	kakmayı	görev	edinmişti. </p>
<p class="calibre1"> <i class="calibre4">Sonra	bana	zorbalık	etmeyi	denedi. </i></p>
<p class="calibre1">“O...	 çok	 güçlüydü.”	 Jaime’nin	 aklına	 gelen	 tek	 övgü	 buydu.	 Merrett	 yavaş,	 beceriksiz	 ve	 aptaldı	 ama <i class="calibre4">gerçekten</i></p>
<p class="calibre1">güçlüydü. </p>
<p class="calibre1">“Kral	 Ormanı	 Kardeşliği’ne	 karşı	 birlikte	 dövüşmüşsünüz,”	 dedi	 Leydi	 Amerei.	 “Babam	 eskiden hikâyeler	anlatırdı.” </p>
<p class="calibre1"> <i class="calibre4">Babam	eskiden	böbürlenir	ve	yalanlar	söylerdi	demek	istiyorsun. </i></p>
<p class="calibre1">“Dövüştük.”	 Frey’in	 dövüşe	 yaptığı	 başlıca	 katkılar;	 bir	 kamp	 takipçisinden	 frengi	 kapmak	 ve	 Beyaz Ahu	 tarafından	 esir	 alınmak	 olmuştu.	 Haydut	 kraliçe,	 Sumner	 Crakehall’dan	 fidye	 alıp	 Merrett’i	 geri vermeden	 önce,	 delikanlının	 poposuna	 kendi	 armasını	 damgalamıştı.	 Merrett	 on	 beş	 gün	 boyunca oturamamıştı	 ama	 Jaime,	 kırmızı	 sıcak	 demirin,	 diğer	 yaverlerin	 Merrett’e	 yedirdiği	 dışkı	 kadar	 kötü olmadığını	düşünmüştü. </p>
<p class="calibre1"> <i class="calibre4">Erkek	çocuklar,	dünyadaki	en	zalim	yaratıklar. </i></p>
<p class="calibre1">Altın	 elini	 şarap	 kadehine	 geçirdi	 ve	 yukarı	 kaldırdı.	 “Merrett’in	 hatırasına,”	 dedi.	 Adamın	 şerefine içmek,	onun	hakkında	konuşmaktan	daha	kolaydı. </p>
<p class="calibre1">Kadehler	 kalktıktan	 sonra	 Leydi	 Amerei	 ağlamayı	 bıraktı	 ve	 sohbet	 kurtlara	 döndü;	 dört	 ayaklı olanlara.	Sör	Danwell	Frey,	etrafta	büyükbabasının	zamanında	olduğundan	bile	fazla	kurt	olduğunu	iddia etti.	 “Artık	 insanlardan	 hiç	 korkmuyorlar.	 İkizler’den	 buraya	 gelirken	 yük	 arabalarımıza	 saldırdılar. </p>
<p class="calibre1">Okçularımız	bir	düzinesini	öldürdü	ve	sürünün	geri	kalanı	ancak	o	zaman	kaçtı.”	Sör	Addam	Marbrand, Kral	Toprakları’ndan	gelirken	kendi	kafilelerinin	de	benzer	sorunlarla	karşılaştığını	itiraf	etti. </p>
<p class="calibre1">Jaime	 önündeki	 yiyeceklere	 odaklanmıştı;	 sol	 eliyle	 ekmeğini	 koparıyor,	 sağ	 eliyle	 şarap	 kadehini tutmaya	 çalışıyordu.	 Addam	 Marbrand’ın,	 yanındaki	 kızla	 flört	 edişini	 izledi.	 Steffon	 Swyft’in	 ekmek, ceviz	ve	havuç	kullanarak	Kral	Toprakları’ndaki	mücadeleyi	yeniden	canlandırışını	seyretti.	Sör	Kennos hizmetçi	 kızlardan	 birini	 kucağına	 oturttu,	 onu	 Herrock’un	 Borusu’nu	 okşamaya	 zorladı.	 Sör	 Dermot, Yağmur	Ormanı’ndaki	maceracı	şövalyenin	hikâyelerini	anlatarak	yaverleri	eğlendirdi. </p>
<p class="calibre1">Masanın	diğer	ucundaki	Hugo	Vance	gözlerini	kapattı. </p>
<p class="calibre1"> <i class="calibre4">Hayatın	gizemlerini	düşünüyor, </i></p>
<p class="calibre1">diye	düşündü	Jaime, </p>
<p class="calibre1"> <i class="calibre4">ya	da	iki	yemek	arasında	kestiriyor. </i></p>
<p class="calibre1">Leydi	Mariya’ya	döndü.	“Kocanızı	öldüren	haydutlar...	Lord	Beric’in	çetesi	miydi?” </p>
<p class="calibre1">“Önce	 öyle	 olduğunu	 düşündük.”	 Leydi	 Mariya,	 saçlarında	 griler	 olmasına	 rağmen	 hâlâ	 güzel	 bir</p>
<p class="calibre1"><a id="p319"></a>kadındı.	 “Katiller,	 Eski	 Taş’tan	 ayrıldıktan	 sonra	 dağıldılar.	 Lord	 Vypren,	 çetelerden	 birini	 Panayır Pazarı’na	kadar	takip	etti	ama	adamları	orada	kaybetti.	Kara	Wälder,	tazılar	ve	avcılarla	birlikte,	diğer çetenin	 peşinden	 Cadı	 Bataklığı’na	 girdi.	 Köylüler	 haydutları	 gördüklerini	 inkâr	 ettiler	 fakat	 sert	 bir sorgulamanın	ardından	farklı	bir	şarkı	söylemeye	başladılar.	Tek	gözlü	bir	adamdan,	sarı	cübbeli	başka bir	adamdan	ve	başlıklı	bir...	kadından	bahsettiler.” </p>
<p class="calibre1">“Bir	kadın?”	Jaime,	Merrett’in,	Beyaz	Ahu’dan	sonra	kadın	haydutlardan	uzak	durmayı	öğrendiğini</p>
<p class="calibre1">sanırdı.	“Kral	Ormanı	Kardeşliği’nde	de	bir	kadın	vardı.” </p>
<p class="calibre1">“Onu	tanıyorum.”	Leydinin	ses	tonu, </p>
<p class="calibre1"> <i class="calibre4">kocamın	üstüne	işaretini	bırakmış	bir	kadını	nasıl	tanımam'? </i></p>
<p class="calibre1">diyordu.	 “Beyaz	 Ahu’nun	 genç	 ve	 güzel	 bir	 kadın	 olduğu	 söylenirdi.	 Bu	 başlıklı	 kadın	 ne	 gençmiş	 ne de	 güzel.	 Köylüler,	 kadının	 yüzünün	 yırtık	 ve	 yaralı	 olduğunu	 iddia	 ediyor,	 gözleri	 de	 korkunçmuş. </p>
<p class="calibre1">Haydutlara	o	kadının	liderlik	ettiği	söyleniyor.” </p>
<p class="calibre1">“Liderlik	etmek?”	Jaime	buna	inanmakta	zorlandı.	“Beric	Dondarrion	ve	kırmızı	rahip... </p>
<p class="calibre1">“...görülmediler.”	 Leydi	 Mariya’nın	 sesi	 çok	 emin	 çıkmıştı.	 “Dondarrion	 öldü,”	 dedi	 Güçlüdomuz. </p>
<p class="calibre1">“Dağ	onun	gözüne	bir	hançer	soktu,	buna	şahit	olan	adamlarımız	var.” </p>
<p class="calibre1">“Hikâyelerden	 biri	 bu,”	 dedi	 Addam	 Marbrand.	 “Diğerleri,	 Lord	 Beric’in	 öldürülemez	 olduğunu anlatıyor.” </p>
<p class="calibre1">“Sör	Harwyn	o	hikâyelerin	yalan	olduğunu	söylüyor.”	Leydi	Amerei	parmağına	bir	kurdele	sarmıştı. </p>
<p class="calibre1">“Bana	 Lord	 Beric’in	 başını	 söz	 verdi.	 O	 çok	 kibar	 bir	 adam.”	 Leydinin	 yüzü,	 gözyaşlarının	 altında kızarıyordu. </p>
<p class="calibre1">Jaime,	Pia’ya	verdiği	başı	düşündü.	Küçük	kardeşinin	güldüğünü	duyar	gibiydi.	Tyrion	olsa, </p>
<p class="calibre1"> <i class="calibre4">kadınlara	çiçek	vermeye	ne	oldu? </i></p>
<p class="calibre1">diye	sorardı.	Harwyn	Plumm	için	söyleyecek	birkaç	süslü	kelime	de	bulurdu	ama</p>
<p class="calibre1"> <i class="calibre4">kibar</i></p>
<p class="calibre1">o	 kelimelerden	 biri	 olmazdı.	 Plumm’ın	 ağabeyleri	 etli	 butlu,	 kaim	 boyunlu,	 kırmızı	 yüzlü,	 iri adamlardı;	 gürültücü	 ve	 şehvetlilerdi;	 çabuk	 güler,	 çabuk	 öfkelenir,	 çabuk	 affederlerdi.	 Harwyn	 daha başka	 bir	 Plumm’dı;	 sert	 bakışlı,	 sessiz,	 bağışlamaz...	 ve	 baltası	 elindeyken	 ölümcül.	 Bir	 garnizonu yönetmek	için	iyi	bir	kumandandı	ama	sevilecek	bir	adam	değildi. </p>
<p class="calibre1"> <i class="calibre4">Bununla	birlikte... </i></p>
<p class="calibre1">Jaime,	Leydi	Amerei’ye	baktı. </p>
<p class="calibre1">Hizmetkârlar	 balık	 servisi	 yapıyordu;	 sebze	 parçaları	 ve	 kırık	 fındıkla	 kızartılmış	 nehir	 turnası. </p>
<p class="calibre1">Lancel’in	 leydisi	 yemeğin	 tadına	 baktı,	 onayladı	 ve	 ilk	 porsiyonun	 Jaime’ye	 servis	 edilmesini	 emretti. </p>
<p class="calibre1">Hizmetkârlar	 balığı	 Jaime’nin	 önüne	 koyarken,	 Amerei	 kocasının	 boş	 sandalyesinin	 üstüne	 eğildi	 ve Jaime’nin	 altın	 eline	 dokundu.	 “Siz	 Lord	 Beric’i	 öldürebilirsiniz	 Sör	 Jaime.	 Gülümseyen	 Şövalye’yi öldürdünüz.	Lütfen	lordum,	size	yalvarıyorum,	burada	kalın	ve	Lord	Beric’le	Tazı	konusunda	bize	yardım edin.”	Leydinin	beyaz	parmaklan,	Jaime’nin	altın	parmaklarını	okşadı. </p>
<p class="calibre1"> <i class="calibre4">Bunu	hissedebildiğimi	mi	düşünüyor</i></p>
<p class="calibre1">?	 “Gülümseyen	 Şövalye’yi,	 Sabah	 Kılıcı	 öldürdü	 leydim.	 Sör	 Arthur	 Dayne,	 benden	 çok	 daha	 iyi	 bir şövalye.”	Jaime	altın	parmaklarını	geri	çekti	ve	bir	kez	daha	Leydi	Mariya’ya	döndü.	“Kara	Wälder	şu başlıklı	kadını	ve	tek	gözlü	adamı	nereye	kadar	takip	etti?” </p>
<p class="calibre1">“Tazılar,	 Cadı	 Bataklığı’nın	 kuzeyinde	 tekrar	 koku	 yakaladı,”	 dedi	 kadın.	 “Kara	 Wälder,	 haydutlar Boğaz’da	kaybolduğunda,	onlardan	en	fazla	yarım	gün	geride	olduğuna	dair	yemin	ediyor.” </p>
<p class="calibre1">“Bırakın	 orada	 çürüsünler,”	 dedi	 Sör	 Kennos	 neşeyle,	 “Eğer	 tanrılar	 merhametliyse,	 bataklık tarafından	yutulur	ya	da	aslan	kertenkeleler	tarafından	mideye	indirilirler.” </p>
<p class="calibre1">“Ya	 da	 kurbağayiyenler	 tarafından	 saklanırlar,”	 dedi	 Sör	 Danwell	 Frey.	 “Adalıların	 haydutlarını</p>
<p class="calibre1"><a id="p320"></a>koruduğunu	öğrenmek	beni	şaşırtmazdı.” </p>
<p class="calibre1">“Keşke	sadece	onlar	olsaydı,”	dedi	Leydi	Mariya.	“Bazı	nehir	lordları	da	Lord	Beric’in	adamlarıyla çok	yakın.” </p>
<p class="calibre1">“Sıradan	 insanlar	 da	 öyle,”	 dedi	 leydinin	 kızı.	 “Sör	 Harwyn,	 onların	 haydutları	 sakladığını	 ve beslediğini	söylüyor.	Haydutların	nereye	gittiği	sorulduğunda	da	yalan	söylüyorlarmış.	Kendi	lordlarma <i class="calibre4">yalan</i></p>
<p class="calibre1">söylüyorlar!” </p>
<p class="calibre1">“Dillerini	kesin,”	dedi	Güçlüdomuz. </p>
<p class="calibre1">“O	hâlde	cevap	almak	konusunda	bol	şanslar,”	dedi	Jaime.	“Eğer	onların	yardımım	istiyorsanız,	sizi sevmelerini	sağlamalısınız.	Kral	Ormanı	Kardeşliği’ne	karşı	mücadele	başlattığımızda,	Arthur	Dayne’in yaptığı	şey	buydu,	insanlara,	yediğimiz	yemeğin	ücretini	ödedi,	onların	sorunlarını	Kral	Aerys’e	götürdü, köylerinin	 çevresindeki	 otlakları	 genişletti.	 Hatta	 onlara,	 her	 yıl	 belli	 sayıda	 ağaç	 kesmek	 ve sonbaharlarda	 kralın	 geyiklerini	 avlamak	 gibi	 haklar	 kazandırdı.	 Orman	 halkı,	 onları	 koruduğu	 için Toyne’a	 bel	 bağlamıştı	 ama	 Sör	 Arthur	 orman	 halkı	 için,	 Kardeşlik’in	 yapmayı	 hayal	 bile	 edemeyeceği şeyler	yaptı	ve	onları	kendi	tarafına	çekti.	Bundan	sonra,	gerisi	çok	kolaydı.”	“Lord	Kumandan	akıllıca konuşuyor,”	 dedi	 Leydi	 Mariya.	 “Lancel	 sıradan	 insanlar	 tarafından,	 bir	 zamanlar	 babamın	 ve büyükbabamın	sevildiği	kadar	sevilene	dek	bu	haydutlardan	kurtulamayız.” </p>
<p class="calibre1">Jaime	kuzeninin	boş	sandalyesine	baktı. </p>
<p class="calibre1"> <i class="calibre4">Lancel	insanların	sevgisini	dua	ederek	kazanamaz. </i></p>
<p class="calibre1">Leydi	 Amerei	 dudaklarını	 büktü.	 “Sör	 Jaime,	 size	 yalvarıyorum,	 bizi	 terk	 etmeyin.	 Lordumun	 size ihtiyacı	var.	Benim	de	öyle.	Bunlar	dehşet	verici	zamanlar.	Bazı	geceler	korkudan	uyuyamıyorum.” </p>
<p class="calibre1">“Benim	yerim,	kralın	yanı	leydim.” </p>
<p class="calibre1">“Ben	 gelirim,”	 diye	 önerdi	 Güçlüdomuz.	 “Nehirova’da	 işimiz	 bittiğinde,	 yeni	 bir	 dövüş	 için kaşınıyor	 olacağım.	 Gerçi	 Beric	 Dondarrion	 bana	 istediğim	 gibi	 bir	 dövüş	 veremez.	 O	 adamı	 geçmiş</p>
<p class="calibre1">turnuvalardan	hatırlıyorum,	sevimli	bir	pelerin	giyen	yakışıklı	bir	delikanlıydı.	Ehemmiyetsiz	ve	toy.” </p>
<p class="calibre1">“Ölmeden	önce	öyleydi,”	dedi	genç	Sör	Arwood	Frey.	“İnsanlar	ölümün	onu	değiştirdiğini	söylüyor. </p>
<p class="calibre1">Onu	 öldürebilirsin	 fakat	 o	 ölü	 kalmaz.	 Böyle	 bir	 adamla	 nasıl	 mücadele	 edebilirsin?	 Bir	 de	 Tazı	 var. </p>
<p class="calibre1">Tuzçukuru’nda	yirmi	adam	katletti.” </p>
<p class="calibre1">Güçlüdomuz	yüksek	sesle	güldü.	“Yirmi	şişman	hancı,	belki.	Altım	ıslatan	yirmi	hizmetkâr.	Kürelerle silahlanmış	yirmi	yalvaran	kardeş.	Yirmi	şövalye	değil. </p>
<p class="calibre1"> <i class="calibre4">Ben</i></p>
<p class="calibre1">değil.” </p>
<p class="calibre1">“Tuzçukuru’nda	 bir	 şövalye	 var,”	 diye	 ısrar	 etti	 Sör	 Arwood	 Frey.	 “Clegane	 ve	 çılgın	 köpekleri şövalyenin	kasabasını	yağmalarken,	adam	kale	duvarlarının	arkasına	gizlendi.	Siz	Tazı’nın	yaptığı	şeyleri görmediniz	 sör.	 Ben	 gördüm.	 Kasabayla	 ilgili	 haberler	 İkizler’e	 ulaştığında;	 Harys	 Haigh,	 Harys’in kardeşi	 Donnel	 ve	 okçularla	 silahlı	 askerlerden	 oluşan	 elli	 kişilik	 bir	 grupla	 oraya	 gittim.	 Kasabayı	 o hale	 getirenin	 Lord	 Beric	 olduğunu	 düşünüyorduk	 ve	 adamın	 izini	 bulmayı	 umuyorduk.	 Tuzçukuru’ndan geriye	sadece	kale	kalmıştı	ve	yaşlı	Sör	Quincy,	kalenin	kapılarını	açamayacak	kadar	korkmuştu	ama	bize siperlerden	 bağırdı.	 Gerisi	 kemikler	 ve	 küller.	 Bütün	 kasaba.	 T	 azı	 binaları	 ateşe	 vermiş,	 insanları kılıçtan	 geçirmiş	 ve	 kahkahalar	 atarak	 gitmiş.	 Kadınlar...	 Tazı’nın	 bazı	 kadınlara	 ne	 yaptığına inanamazsınız.	Sofrada	bundan	bahsetmeyeceğim.	Görmek	beni	hasta	etti.” </p>
<p class="calibre1">“Ben	duyduğumda	ağladım,”	dedi	Leydi	Amerei. </p>
<p class="calibre1">Jaime	şarabını	yudumladı.	“Bunları	Tazı’nın	yaptığından	nasıl	emin	olabiliyorsunuz?”	Adamın	tarif ettiği	şey,	Sandor’dan	çok	Gregor’un	işiymiş	gibi	görünüyordu.	Sandor	sert	ve	acımasız	bir	adamdı	ama Clegane	Hanedam’nın	asıl	canavarı	Gregor’du. </p>
<p class="calibre1"><a id="p321"></a>“Onu	görmüşler,”	dedi	Sör	Arwood.	“Tazı’nın	miğferini	tanımamak	mümkün	değil	ve	felaketten	sağ</p>
<p class="calibre1">kurtulan	 birkaç	 insan	 var;	 Tazı’nın	 tecavüz	 ettiği	 kız,	 saklanmayı	 başaran	 birkaç	 çocuk,	 kararmış	 bir kirişin	altında	bulduğumuz	bir	kadın,	bu	kasaplığı	teknelerinden	seyreden	balıkçılar...” </p>
<p class="calibre1">“Buna	 kasaplık	 deme,”	 dedi	 Leydi	 Mariya.	 “Her	 yerdeki	 dürüst	 kasaplara	 hakaret	 etmiş	 oluyorsun. </p>
<p class="calibre1">Tuzçukuru,	insan	derisine	bürünmüş	hayvanların	işiydi.” </p>
<p class="calibre1"> <i class="calibre4">Zaman	hayvanların	zamanı, </i></p>
<p class="calibre1">diye	düşündü	Jaime, </p>
<p class="calibre1"> <i class="calibre4">aslanların,	kurtların,	kızgın	köpeklerin,	kuzgunların	ve	leş	kargalarının	zamanı. </i></p>
<p class="calibre1">“Şeytani	bir	iş.”	Güçlüdomuz	kadehini	tekrar	doldurdu.	“Leydi	Mariya,	Leydi	Amerei,	eleminiz	beni çok	etkiledi.	Size	söz	veriyorum.	Nehirova	düşer	düşmez	buraya	döneceğim, </p>
<p class="calibre1">Tazı’yı	yakalayacağım	ve	onu	sizin	için	öldüreceğim.	Köpekler	beni	korkutmaz.” </p>
<p class="calibre1"> <i class="calibre4">Bu	köpek	korkutmak. </i></p>
<p class="calibre1">İki	 adam	 da	 iri	 ve	 güçlüydü	 ama	 Sandor	 Clegane	 çok	 daha	 hızlıydı	 ve	 Lyle	 Crakehall’un	 asla	 denk olamayacağı	bir	vahşetle	dövüşüyordu. </p>
<p class="calibre1">Bununla	 birlikte,	 Leydi	 Amerei	 heyecanlanmıştı.	 “Siz	 gerçek	 bir	 şövalyesiniz	 Sör	 Lyle;	 elemli	 bir leydiye	yardım	ediyorsunuz.” </p>
<p class="calibre1"> <i class="calibre4">En	azından	kendine	“bakire”	demedi. </i></p>
<p class="calibre1">Jaime	 kadehine	 uzandı	 ve	 onu	 devirdi.	 Keten	 masa	 örtüsü	 şarabı	 içti.	 Kırmızı	 leke	 masaya	 yayılırken, Jaime’nin	yanındakiler	bunu	görmemiş	gibi	davrandı. </p>
<p class="calibre1"> <i class="calibre4">Yüksek	masa	nezaketi, </i></p>
<p class="calibre1">dedi	Jaime	kendine,	ama	tadı	acıma	gibiydi.	Aniden	ayağa	kalktı.	“Leydim,	müsaadenizle.” </p>
<p class="calibre1">Leydi	Amerei	hayal	kırıklığına	uğramış	gibi	görünüyordu.	“Bizi	bırakıyor	musunuz?	Daha	geyik	eti</p>
<p class="calibre1">servis	edilecek.	Pırasa	ve	mantarla	doldurulmuş	horoz	da	var.” </p>
<p class="calibre1">“Çok	 lezzetli	 olduklarına	 eminim	 ama	 bir	 lokma	 daha	 yiyemem.	 Kuzenimi	 görmem	 gerek.”	 Jaime reverans	yaptı,	masadakileri	yemeklerle	başbaşa	bıraktı. </p>
<p class="calibre1">Avludaki	 adamlar	 da	 yemek	 yiyordu.	 Serçeler,	 bir	 düzine	 yemek	 ateşinin	 etrafında	 toplanmıştı. </p>
<p class="calibre1">Akşam	 soğuğuna	 karşı	 ellerini	 ısıtıyor	 ve	 alevlerin	 üstünde	 cızırdayıp	 yağ	 damlatan	 şişman	 sosisleri seyrediyordu.	En	az	yüz	serçe	olmalıydı. </p>
<p class="calibre1"> <i class="calibre4">İşe	yaramaz	boğazlar. </i></p>
<p class="calibre1">Jaime,	 kuzenin	 ne	 kadar	 sosis	 biriktirdiğini	 ve	 bunlar	 bittiğinde	 serçeleri	 nasıl	 besleyeceğini	 merak etti. </p>
<p class="calibre1"> <i class="calibre4">Eğer	hasat	yapamazlarsa,	kışın	fare	yiyor	olacaklar. </i></p>
<p class="calibre1">Sonbaharın	sonu	yaklaşmışken,	yeni	bir	hasat	ihtimali	düşüktü. </p>
<p class="calibre1">Sept,	 kalenin	 iç	 avlusunun	 karşı	 tarafındaydı,	 kiremitli	 bir	 çatısı	 ve	 oymalı	 ahşap	 kapıları	 olan, penceresiz,	 yedi	 köşeli,	 yarı	 ahşap	 bir	 binaydı.	 Septin	 basamaklarında	 üç	 serçe	 oturuyordu.	 Jaime yaklaştığında	 adamlar	 ayağa	 kalktı.	 “Nereye	 gidiyorsunuz	 lordum?”	 diye	 sordu	 biri.	 Uç	 adamın	 en	 ufak tefek	olanıydı	ama	en	uzun	sakal	ondaydı. </p>
<p class="calibre1">“İçeri.” </p>
<p class="calibre1">“Lordumuz	orada,	dua	ediyor.” </p>
<p class="calibre1">“Lordunuz,	benim	kuzenim.” </p>
<p class="calibre1">“O	hâlde	lordum,”	dedi	başka	bir	serçe,	tek	gözünün	üzerinde	yedi	köşeli	bir	yıldız	olan	kel	ve	iri	bir adamdı,	“kuzeninizin	duasını	bölmek	istemezsiniz.” </p>
<p class="calibre1">“Lord	Lancel,	Yukarıdaki	Baba’dan	adalalet	istiyor,”	dedi	üçüncü	serçe,	sakalsızdı.	Jaime	onun	bir delikanlı	olduğunu	düşünmüştü	ama	serçenin	sesi,	onun	biçimsiz	paçavralar	ve	paslı	zırh	giymiş	bir	kadın olduğunu	söylüyordu.	‘Yüce	Rahip’in	ve	diğer	bütün	ölülerin	ruhuna	dua	okuyor.” </p>
<p class="calibre1"><a id="p322"></a>“Onlar	 yarın	 da	 ölü	 olacaklar,”	 dedi	 Jaime	 kadına.	 “Yukarıdaki	 Baba’nın	 benden	 çok	 vakti	 var. </p>
<p class="calibre1">Benim	kim	olduğumu	biliyor	musunuz?” </p>
<p class="calibre1">“Bir	lord,”	dedi	yıldızlı	gözü	olan	iri	adam. </p>
<p class="calibre1">“Bir	sakat,”	dedi,	sakallı	ufak	tefek	olan. </p>
<p class="calibre1">“Kral	 Katili,”	 dedi	 kadın,	 “lâkin	 biz	 kral	 değiliz,	 sadece	 Fukara	 Dostlar’ız.	 Ve	 lordumuz	 içeri girebileceğinizi	söyleyene	kadar	içeri	giremezsiniz.” </p>
<p class="calibre1">Serçelerin	 arkasındaki	 kapılar	 açıldı.	 “Kuzenimin	 güven	 içinde	 içeri	 girmesine	 izin	 verin,”	 dedi Lancel	yumuşak	bir	sesle.	“Onu	bekliyordum.” </p>
<p class="calibre1">Serçeler	kenara	çekildi. </p>
<p class="calibre1">Lancel,	Kral	Toprakları’ndaki	hâlinden	bile	zayıf	görünüyordu.	Yalın	ayaktı.	Onu	bir	lorddan	çok	bir dilenci	gibi	gösteren,	boyanmamış	yünden	dokunmuş	basit	bir	tunik	giymişti.	Başının	üst	kısmındaki	saçlar tamamen	tıraş	edilmişti	ama	sakalları	biraz	uzamıştı.	Lancel’in	sakalına	ayva	tüyü	demek,	ayvaya	hakaret olurdu.	Sakalları	ve	kulaklarının	etrafındaki	beyaz	saçlar,	birlikte	tuhaf	görünüyordu. </p>
<p class="calibre1">Septin	içinde	yalnız	kaldıklarında,	“Kuzen,”	dedi	Jaime,	“kahrolası	aklını	mı	kaçırdın?” </p>
<p class="calibre1">“İnancımı	buldum	demeyi	tercih	ederim.” </p>
<p class="calibre1">“Baban	nerede?” </p>
<p class="calibre1">“Gitti.	 Tartıştık.”	 Lancel,	 öbür	 Baha’sının	 mihrabının	 önünde	 diz	 çöktü.	 “Benimle	 dua	 eder	 misin Jaime?” </p>
<p class="calibre1">“Eğer	 güzelce	 dua	 edersem,	 Baba	 bana	 yeni	 bir	 el	 verir	 mi?”	 “Hayır.	 Lâkin	 Savaşçı	 sana	 cesaret verir,	Demirci	kuvvet	verir,	Yaşlı	Hatun	irfan	verir.” </p>
<p class="calibre1">“Benim	ihtiyacım	olan	şey	bir	el.”	Yedi	tanrı,	oymalı	mihrapların	üstünde	yükseliyordu.	Havada	belli belirsiz	bir	tütsü	kokusu	vardı.	“Burada	mı	uyuyorsun?” </p>
<p class="calibre1">“Her	gece	farklı	bir	mihrabın	altına	yatak	seriyorum	ve	Yedi	bana	imgeler	gönderiyor.” </p>
<p class="calibre1">Bir	zamanlar	Kutsanmış	Baelor	da	imgeler	görürdü. </p>
<p class="calibre1"> <i class="calibre4">Bilhassa	oruç	tuttuğu	zamanlarda. </i></p>
<p class="calibre1">“En	son	ne	zaman	yemek	yedin?”	“İhtiyacım	olan	tek	besin,	inancım.” </p>
<p class="calibre1">“İnanç,	 yulaf	 lapası	 gibidir.	 Süt	 ve	 balla	 daha	 lezzetli	 olur.”	 “Senin	 geleceğini	 rüyamda	 gördüm. </p>
<p class="calibre1">Rüyamda,	benim	ne	yaptığımı	biliyordun.	Nasıl	günah	işlediğimi.	Beni	o	günahım	için	öldürdün.” </p>
<p class="calibre1">“Sen	 bu	 oruçla	 kendi	 kendini	 öldüreceksin.	 Kutsanmış	 Baelor’un	 orucu	 onu	 bir	 cenaze	 teskeresine yatırmamış	mıydı?” </p>
<p class="calibre1"> <i class="calibre4">“Yedi	Köşeli	Yıldız, </i></p>
<p class="calibre1">hayatlarımızın	 bir	 mum	 alevi	 olduğunu	 söyler.	 Serseri	 bir	 rüzgâr	 bizi	 söndürebilir.	 Bu	 dünyada	 ölüm asla	uzağımızda	değildir	ve	yedi	cehennem	günahlarının	kefaretini	ödemeyenleri	bekler.	Benimle	birlikte dua	et	Jaime.” </p>
<p class="calibre1">“Eğer	 edersem,	 bir	 kâse	 yulaf	 lapası	 yiyecek	 misin?”	 Lancel	 cevap	 vermeyince	 Jaime	 iç	 geçirdi. </p>
<p class="calibre1">“Karınla	birlikte	uyumalısın,	Bakire’yle	değil.	Bu	kaleyi	elinde	tutmak	istiyorsan,	Darry	kanı	taşıyan	bir oğula	sahip	olmalısın.” </p>
<p class="calibre1">“Soğuk	 bir	 taş	 yığını.	 Kaleyi	 asla	 talep	 etmedim.	 Asla	 istemedim.	 Ben	 sadece...”	 Lancel	 titredi. </p>
<p class="calibre1">‘Yedi	beni	affetsin,	ama	ben,	sen	olmak	istedim.” </p>
<p class="calibre1">Jaime	 gülmek	 zorundaydı.	 “Ben	 olman,	 Kutsanmış	 Baelor	 olmandan	 iyidir.	 Darry’nin	 bir	 aslana ihtiyacı	var	kuzen.	Senin	küçük	Frey’inin	de.	Biri	ne	zaman	Serttaş’tan	bahsetse,	kızın	bacaklarının	arası ıslanıyor.	Kız	henüz	onunla	yatmadıysa	bile,	yakında	yatacak.” </p>
<p class="calibre1">“Eğer	onu	seviyorsa,	birbirlerinde	sevinç	bulmalarını	dilerim.” </p>
<p class="calibre1">“Bir	aslanın	boynuzları	olmamalı.	Kızı	karın	olarak	aldın.”	“Bazı	sözler	söyledim	ve	ona	kırmızı	bir pelerin	verdim,	bunu	sadece	babamı	memnun	etmek	için	yaptım.	Evliliğin	cinsel	ilişkiyle	tamamlanması</p>
<p class="calibre1"><a id="p323"></a>gerekir.	 Kral	 Baelor,	 kız	 kardeşi	 Daena’yla	 evlenmeye	 zorlandı	 ama	 onlar	 hiçbir	 zaman	 karı	 ve	 koca olarak	yaşamadı.	Baelor	taç	giyer	giymez	Daena’yı	bir	kenara	bıraktı.” </p>
<p class="calibre1">“Eğer	 Baelor	 gözlerini	 kapasaydı	 ve	 karısını	 düzseydi,	 diyara	 çok	 daha	 iyi	 hizmet	 verirdi.	 Bunu bilecek	 kadar	 tarih	 bilgim	 var.	 Her	 halükârda,	 kimse	 senin	 Kutsanmış	 Baelor	 olduğunu	 düşünmeyecek zaten.” </p>
<p class="calibre1">“Evet,”	dedi	Lancel.	“O	nadir	bir	ruhtu,	bu	dünyanın	kötülükleriyle	pislenmemiş	saf,	cesur	ve	masum bir	ruh.	Ben	bir	günahkârım,	kefaretini	ödemem	gereken	çok	şey	var.” </p>
<p class="calibre1">Jaime	elini	kuzeninin	omzuna	koydu.	“Sen	günahla	ilgili	ne	bilirsin	kuzenim?	Ben	kralımı	öldürdüm.” </p>
<p class="calibre1">“Cesur	adamlar	kılıçla	öldürür,	korkak	adamlar	bir	şarap	matarasıyla,	ikimiz	de	kral	katiliyiz	sör.” </p>
<p class="calibre1">“Robert	 gerçek	 bir	 kral	 değildi.	 Hatta	 bazıları,	 geyiklerin	 aslanlar	 için	 doğal	 bir	 av	 olduğunu	 bile söyler.”	 Jaime,	 kuzeninin	 derisinin	 altındaki	 kemikleri	 hissedebiliyordu...	 ve	 bir	 şey	 daha.	 Lancel, tuniğinin	 altına,	 sert	 hayvan	 kılından	 dokunmuş	 bir	 içlik	 giymişti.	 “Bunca	 kefaret	 gerektirecek	 başka	 ne yaptın?	Söyle	bana.” </p>
<p class="calibre1">Lancel	başını	eğdi,	yanaklarından	gözyaşları	süzülüyordu. </p>
<p class="calibre1">O	gözyaşları,	Jaime’nin	ihtiyaç	duyduğu	bütün	cevaplardı.	“Kralı	öldürdün,”	dedi	Jaime,	“sonra	da kraliçeyi	düzdün.” </p>
<p class="calibre1">“Ben	asla...” </p>
<p class="calibre1">“...benim	tatlı	kardeşimle	yatmadın	mı? </p>
<p class="calibre1"> <i class="calibre4">Söyle.	Söyle!” </i></p>
<p class="calibre1">“Tohumlarımı	asla	onun...” </p>
<p class="calibre1">“...deliğine…”	dedi	Jaime. </p>
<p class="calibre1">“...rahmine	 boşaltmadım,”	 diye	 tamamladı	 Lancel.	 “Eğer	 içine	 boşalmazsan	 ihanet	 sayılmaz.	 Kral öldükten	 sonra	 kraliçeye	 teselli	 verdim.	 Sen	 esirdin,	 Lord	 Tywin	 savaştaydı	 ve	 Tyrion...	 kraliçe	 ondan korkuyordu	ve	bunun	için	iyi	bir	sebebi	vardı.	Tyrion	beni	kraliçeye	ihanet	etmeye	zorladı.” </p>
<p class="calibre1">“Öyle	mi?” </p>
<p class="calibre1"> <i class="calibre4">Lancel,	Sör	Osmund	ve	daha	kaç	adam</i></p>
<p class="calibre1">? </p>
<p class="calibre1"> <i class="calibre4">Ay	Oğlan	kısmı	gerçekten	bir	şaka	mıydı</i></p>
<p class="calibre1">?	“Onu	zorladın	mı?” </p>
<p class="calibre1"> <i class="calibre4">“Hayır! </i></p>
<p class="calibre1">Onu	sevdim.	Onu	korumak	istedim.” </p>
<p class="calibre1"> <i class="calibre4">Ben	olmak	istedin. </i></p>
<p class="calibre1">Jaime’nin	hayalet	parmakları	kaşınıyordu. </p>
<p class="calibre1">Cersei,	 Beyaz	 Kılıç	 Kulesi’ne	 gelmiş	 ve	 Jaime’ye	 yeminlerini	 bozması	 için	 yalvarmıştı.	 Jaime reddettiğinde,	 kadın	 gülmüş	 ve	 ona	 binlerce	 kez	 yalan	 söylediğiyle	 ilgili	 böbürlenmişti.	 Jaime	 bunu, Cersei’nin	onu	incitmek	için	yaptığı	acemi	bir	hamle	olarak	almıştı,	çünkü	Jaime	de	onu	incitmişti. </p>
<p class="calibre1"> <i class="calibre4">Bu	bana	söylediği	tek	doğru	şeydi	belki. </i></p>
<p class="calibre1">“Kraliçe	 hakkında	 kötü	 düşünme,”	 diye	 yalvardı	 Lancel.	 “Bütün	 bedenler	 zayıftır	 Jaime. </p>
<p class="calibre1">Günahımızdan	bir	kötülük	çıkmadı.	Bir...	bir	piç	olmadı.” </p>
<p class="calibre1">“Hayır.	 Piçler	 nadiren	 göbek	 üstünde	 yapılır.”	 Jaime,	 kendi	 günahlarını	 itiraf	 etse	 Lancel’in	 ne diyeceğini	merak	etti;	Cersei	tarafından	Joffrey,	Tommen	ve	Myrcella	olarak	isimlendirilen	üç	ihaneti. </p>
<p class="calibre1">“Mücadeleden	 sonra	 Majesteleri	 Kraliçe’ye	 öfkeliydim	 ama	 Yüce	 Rahip	 onu	 affetmem	 gerektiğini söyledi.” </p>
<p class="calibre1">“Günahlarını	 Yüce	 Rahip’e	 itiraf	 ettin,	 öyle	 mi?”	 ‘Yaralandığımda	 benim	 için	 dua	 etti.	 O	 iyi	 bir adamdı.” </p>
<p class="calibre1"><a id="p324"></a>O</p>
<p class="calibre1"> <i class="calibre4">ölü	bir	adam.	Çanları	onun	için	çaldılar. </i></p>
<p class="calibre1">Jaime,	 kuzeninin,	 bu	 itirafın	 doğurduğu	 sonuçlarla	 ilgili	 bir	 fikri	 olup	 olmadığını	 merak	 etti.	 “Lancel, sen	kahrolası	bir	aptalsın.” </p>
<p class="calibre1">“Haklısın,”	dedi	Lancel,	“ama	aptallıklarımı	arkamda	bıraktım	sör.	Yukarıdaki	Baba’dan	bana	doğru yolu	göstermesini	istedim	ve	o	gösterdi.	Lordluktan	ve	karımdan	vazgeçiyorum.	Serttaş	isterse	ikisini	de alabilir.	Yarın	Kral	Toprakları’na	döneceğim,	kılıcımı	yeni	Yüce	Rahip’e	ve	Yedi’ye	adayacağım.	Yemin etmek	ve	Savaşçı’nın	Oğulları’na	katılmak	niyetindeyim.”	Çocuğun	söyledikleri	saçmaydı.	“Savaşçı’nın Oğulları	üç	yüz	yıl	önce	lağvedildi.” </p>
<p class="calibre1">‘Yeni	 Yüce	 Rahip	 onları	 yeniden	 ihya	 etti.	 Saygın	 şövalyelere,	 kılıçlarını	 ve	 hayatlarını	 Yedi’nin hizmetine	adamaları	için	çağrı	yaptı.	Fukara	Dostlar	da	yeniden	ihya	edilecek.” </p>
<p class="calibre1">“Demir	Taht	buna	neden	izin	versin?”	Jaime,	ilk	Targaryen	krallarından	birinin,	bu	iki	askeri	nizamı ortadan	kaldırmak	için	dört	yıl	savaştığım	hatırlıyordu	ama	hangi	kral	olduğunu	anımsamıyordu.	Maegor olabilirdi,	belki	de	ilk	Jaehaerys. </p>
<p class="calibre1"> <i class="calibre4">Tyrion	olsa	bilirdi. </i></p>
<p class="calibre1">“Yüce	Rahip,	Kral	Tommen’ın	muvafakat	ettiğini	yazmış.	İstersen	mektubu	gösteririm.” </p>
<p class="calibre1">“Bu	doğru	bile	olsa...	sen	Kaya’nın	aslanlarından	birisin,	bir	lordsun.	Bir	karın,	bir	kalen,	savunacak arazilerin,	 koruyacak	 insanların	 var.	 Eğer	 tanrılar	 izin	 verirse,	 kendi	 kanından	 oğulların	 olacak.	 Bütün bunları	bir...	yemin	uğruna	çöpe	mi	atacaksın?”	“Sen	neden	attın?” </p>
<p class="calibre1"> <i class="calibre4">Onur	için, </i></p>
<p class="calibre1">diyebilirdi	Jaime. </p>
<p class="calibre1"> <i class="calibre4">Şan	için. </i></p>
<p class="calibre1">Ama	 bu	 yalan	 olurdu.	 Onur	 ve	 şan	 kendi	 rollerini	 oynamışlardı	 ama	 asıl	 sebep	 Cersei’ydi. </p>
<p class="calibre1">Dudaklarının	 arasından	 bir	 kahkaha	 kaçıverdi.	 “Yanına	 koştuğun	 kişi	 Yüce	 Rahip	 mi	 yoksa	 benim	 tatlı kardeşim	mi?	Bunu	anlamak	için	dua	et	kuzen. </p>
<p class="calibre1"> <i class="calibre4">Çok</i></p>
<p class="calibre1">dua	et.” </p>
<p class="calibre1">“Benimle	birlikte	dua	edecek	misin	Jaime?” </p>
<p class="calibre1">Jaime	septe	baktı,	tanrılara.	Merhamet	dolu	Anne.	Adalette	sert	Baba.	Eli	kılıçlı	Savaşçı.	Yarı	insan yüzünü	bir	başlığın	altına	gizlemiş	hâlde	gölgelerin	içinde	duran	Yabancı. </p>
<p class="calibre1"> <i class="calibre4">Benim	Savaşçı,	Cersei’nin	de	Bakire	olduğunu	düşünürdüm.	Ama	o	her	zaman	Yabancı’ydı,	gerçek</i></p>
<p class="calibre1"> <i class="calibre4">yüzünü	benim	bakışlarımdan	saklıyordu. </i></p>
<p class="calibre1">“İstersen	benim	için	dua	et,”	dedi	Lancel’e.	“Ben	bütün	duaları	unuttum.” </p>
<p class="calibre1">Jaime	 tekrar	 geceye	 çıktığında,	 serçeler	 hâlâ	 basamaklarda	 kanat	 çırpıyordu.	 “Teşekkür	 ederim,” </p>
<p class="calibre1">dedi	Jaime	onlara.	“Şimdi	kendimi	çok	daha	mukaddes	hissediyorum.” </p>
<p class="calibre1">Gidip	Sör	Ilyn’i	buldu,	bir	çift	de	kılıç. </p>
<p class="calibre1">Avlu	gözlerle	ve	kulaklarla	doluydu.	Onlardan	kaçmak	için	Darry’nin	tanrı	korusuna	gittiler.	Orada serçeler	yoktu,	sadece	çıplak	ve	düşünceli	ağaçlar	vardı,	ağaçların	siyah	dalları	gökyüzünü	tırmalıyordu. </p>
<p class="calibre1">Jaime’yle	Sör	Ilyn’in	ayaklarının	altında,	ölü	yapraklardan	oluşan	bir	halı	çıtırdıyordu. </p>
<p class="calibre1">“Şu	pencereyi	görüyor	musun	sör?”	Jaime	kılıcının	ucuyla	gösterdi.	“Orası	Raymun	Darry’nin	yatak</p>
<p class="calibre1">odasıydı.	 Kışyarı’ndan	 dönerken,	 Kral	 Robert	 o	 odada	 uyudu.	 Ned	 Stark’m	 kızı,	 ulu	 kurdu	 Joff’a saldırdıktan	 sonra	 kaçtı,	 hatırlarsın.	 Kardeşim,	 kızın	 tek	 elinin	 kesilmesini	 istedi.	 Bu,	 kraliyet	 mensubu birine	 saldırmanın	 eski	 cezasıdır.	 Robert,	 Cersei’ye	 zalim	 ve	 deli	 olduğunu	 söyledi.	 Gecenin	 yansım kavga	ederek	geçirdiler...	aslında,	Cersei	kavga	etti,	Robert	içti.	Gece	yarısından	sonra,	kraliçe	beni	içeri çağırdı.	 Kral	 sızmıştı,	 bir	 Myr	 halısının	 üstünde	 horluyordu.	 Kardeşime,	 kralı	 yatağa	 taşımamı	 isteyip</p>
<p class="calibre1"><a id="p325"></a>istemediğini	 sordum.	 Onu	 yatağa	 taşımamı	 istediğini	 söyledi	 ve	 elbisesini	 çıkardı.	 Robert’ın	 üstünden atladım	 ve	 Cersei’ye	 Raymun	 Darry’nin	 yatağında	 sahip	 oldum.	 Eğer	 Majesteleri	 Kral	 uyansaydı,	 onu hemen	 ve	 oracıkta	 öldürürdüm.	 Benim	 kılıcımla	 ölen	 ilk	 kral	 o	 olmazdı...	 ama	 sen	 hikâyeyi	 biliyorsun zaten,	değil	mi?”	Jaime	kılıcım	bir	ağaç	dalına	savurdu,	dalı	ikiye	böldü.	“Ben	Cersei’yi	düzerken,	o,	‘</p>
<p class="calibre1"> <i class="calibre4">İstiyorum</i></p>
<p class="calibre1">,’	diye	bağırdı.	Beni	kastettiğini	düşündüm	ama	onun	istediği	kişi	Stark	kızıydı,	sakat	ya	da	ölü.” </p>
<p class="calibre1"> <i class="calibre4">Aşk	uğruna	yaptığım	şeyler. </i></p>
<p class="calibre1">“Stark’ın	 kendi	 adamlarının	 kızı	 benden	 önce	 bulması	 sadece	 şanstı.	 Eğer	 ona	 ilk	 ben	 rastlamış</p>
<p class="calibre1">olsaydım...” </p>
<p class="calibre1">Sör	 Ilyn’in	 yüzündeki	 çiçek	 hastalığı	 izleri,	 meşale	 ışığında	 siyah	 çukurlar	 gibi	 görünüyordu, Jaime’nin	ruhu	kadar	kara.	Ilyn	yine	o	lak	sesini	çıkardı. </p>
<p class="calibre1"> <i class="calibre4">Bana	gülüyor, </i></p>
<p class="calibre1">diye	 düşündü	 Jaime	 Lannister.	 “Bildiğim	 kadarıyla	 sen	 de	 benim	 tatlı	 kardeşimi	 düzdün,	 seni	 çiçek bozuğu	piç,”	diye	bağırdı.	“Pekâlâ,	kahrolası	ağzını	kapat	ve	becerebilirsen	beni	öldür.” </p>
<p class="calibre1"><a id="p326"></a><b class="calibre3">BRIENNE</b></p>
<p class="calibre1">Sept,	kıyının	yarım	mil	açığındaki	yüksek	adanın	üstünde,	Uç	Dişli	Mızrak’ın	Yengeç	Koyu’nu	öpmek için	 iyice	 genişlediği	 yerde	 duruyordu.	 Adanın	 refahı	 kıyıdan	 bakınca	 bile	 aşikârdı.	 Yamaçları	 taraçalı tarlalarla	kaplıydı,	aşağıda	balık	havuzları	ve	yukarıda	bir	yel	değirmeni	vardı.	Yel	değirmeninin	yelken bezi	 ve	 ahşaptan	 yapılmış	 palaları	 koydan	 esen	 rüzgârla	 ağır	 ağır	 dönüyordu.	 Brienne,	 yamaçta	 otlayan koyunları	ve	iskelenin	etrafındaki	sığ	sularda	yürüyen	leylekleri	görebiliyordu. </p>
<p class="calibre1">Rahip	Meribald,	koyun	 kuzeyini	işaret	ederek,	 “Tuzçukuru	suyun	tam	 karşısında,”	dedi.	“Kardeşler bizi	sabah	dalgasıyla	karşıya	geçirecek	ama	orada	bulacaklarımız	beni	korkutuyor.	Bununla	yüzleşmeden önce	 sıcak	 bir	 yemeğin	 tadını	 çıkaralım.	 Kardeşlerin	 Köpek’e	 vereceği	 fazladan	 bir	 kemik	 her	 zaman vardır.”	Köpek	havlayıp	kuyruğunu	salladı. </p>
<p class="calibre1">Dalgalar	 hızlıca	 geri	 çekiliyordu.	 Adayı	 kıyıdan	 ayıran	 suların	 arkasında,	 akşam	 güneşinde	 altın sikkeler	 gibi	 parlayan	 medcezir	 gölcükleriyle	 dolu,	 kahverengi	 çamur	 düzlükleri	 kalıyordu.	 Brienne boynunun	arkasını	kaşıdı;	bir	böcek	ensesini	ısırmıştı.	Saçlarını	yukarı	topladı	ve	güneş	Brienne’in	tenini ısıttı. </p>
<p class="calibre1">“Oraya	neden	Sessiz	Ada	diyorlar?”	diye	sordu	Podrick. </p>
<p class="calibre1">“O	 adada	 tövbekârlar	 yaşıyor;	 günahlarının	 kefaretini	 tefekkür,	 dua	 ve	 sessizlikle	 ödemeye	 çalışan insanlar.	Sadece	Kıdemli	Kardeş’in	ve	gözetmenlerin	konuşmasına	müsaade	ediliyor,	gözetmenler	de	yedi günün	sadece	birinde	konuşabiliyor.” </p>
<p class="calibre1">“Sessiz	rahibeler	hiç	konuşmuyor,”	dedi	Podrick.	“Dillerinin	olmadığını	duymuştum.” </p>
<p class="calibre1">Rahip	 Meribald	 gülümsedi.	 “Benim	 senin	 yaşında	 olduğum	 zamanlardan	 beri,	 anneler	 kızlarını	 bu hikâyeyle	 yola	 getirir.	 Hikâye	 o	 zaman	 da	 gerçek	 değildi,	 şimdi	 de	 değil.	 Sessizlik	 yemini	 bir	 nedamet amelidir.	 Yukarıdaki	 Yedi’ye	 bağlılığımızı	 ispatlayan	 bir	 fedakârlıktır.	 Bir	 dilsizin	 sessizlik	 yemini etmesi,	 bacaksız	 bir	 adamın	 dans	 etmekten	 vazgeçmesine	 benzer.”	 Rahip,	 eşeğini	 bayırdan	 aşağı	 yürüttü ve	 diğerlerine	 onları	 takip	 etmeleri	 için	 bir	 el	 işareti	 yaptı.	 “Bu	 gece	 bir	 çatının	 altında	 uyumak istiyorsanız,	 atlarınızdan	 inmeli	 ve	 benimle	 birlikte	 çamuru	 geçmelisiniz.	 Biz	 bu	 yola,	 inancın	 patikası, deriz.	 Sadece	 inançlı	 insanlar	 güvenle	 karşıya	 geçebilir.	 Günahkârlar	 bataklık	 tarafından	 yutulur	 ya	 da dalgalar	hızla	geldiğinde	boğulur.	Hiçbirinizin	günahkâr	olmadığını	umuyorum?	Yine	de,	sizin	yerinizde olsam	 bastığım	 yere	 dikkat	 ederdim.	 Sadece	 benim	 yürüdüğüm	 yerlerde	 yürürseniz,	 karşı	 tarafa ulaşabilirsiniz.” </p>
<p class="calibre1">İnancın	 patikası	 eğri	 büğrüydü;	 Brienne,	 kendini	 buna	 dikkat	 etmekten	 alıkoyamadı.	 Ada,	 kıyıdan ayrıldıkları	noktanın	kuzeybatısında	yükseliyordu	ama	Rahip	Meribald	doğrudan	o	tarafa	gitmedi.	Bunun yerine	 doğuya,	 koyun	 uzakta	 mavi	 ve	 gümüşi	 pırıldayan	 daha	 derin	 sularına	 doğru	 döndü.	 Rahibin	 ayak parmaklarının	 arasında	 kahverengi	 yumuşak	 çamurlar	 eziliyordu.	 Adam	 yürürken	 ara	 sıra	 duruyor	 ve sırığıyla	 zemini	 kontrol	 ediyordu.	 Köpek,	 rahibin	 ayaklarının	 dibinden	 ayrılmıyor,	 her	 taşı,	 her	 deniz kabuğunu	ve	her	yosun	kümesini	kokluyordu.	Bir	kez	olsun	öne	zıplamıyor	ya	da	yolun	dışına	çıkmıyordu. </p>
<p class="calibre1">Brienne;	 köpeğin,	 eşeğin	 ve	 kutsal	 adamın	 bıraktığı	 ayak	 izlerine	 yakın	 durmaya	 özen	 göstererek onları	 takip	 ediyordu.	 Brienne’in	 arkasında	 Podrick	 vardı	 ve	 Sör	 Hyle	 en	 arkadaydı.	 Rahip,	 yüz	 metre yürüdükten	 sonra	 birdenbire	 güneye	 döndü;	 sept	 neredeyse	 adamın	 arkasında	 kaldı.	 Rahip	 bir	 yüz	 metre daha	o	yöne	doğru	ilerledi,	iki	medcezir	gölcüğünün	arasından	geçti.	Köpek,	gölcüklerden	birine	burnunu soktu	 ve	 burnu	 bir	 yengeç	 tarafından	 çimdiklendiğinde	 acıyla	 havladı.	 Köpek,	 dişlerinin	 arasında	 bir yengeçle	birlikte	ve	her	yanı	çamura	bulanmış	hâlde	geri	gelmeden	önce,	kısa	fakat	hararetli	bir	mücadele yaşandı. </p>
<p class="calibre1">En	arkadaki	Sör	Hyle,	eliyle	septi	göstererek,	“Gitmek	istediğimiz	yer</p>
<p class="calibre1"> <i class="calibre4">şurası</i></p>
<p class="calibre1"><a id="p327"></a>değil	mi?”	diye	seslendi.	“Oraya	doğru	gitmek	haricinde	her	yöne	yürüdük.” </p>
<p class="calibre1">“İnanç,”	dedi	Rahip	Meribald.	“İnan,	dayan	ve	takip	et;	aradığın	huzuru	bulacaksın.” </p>
<p class="calibre1">Küçük	 kafilenin	 etrafında,	 yüz	 farklı	 renk	 tonuyla	 alacalanmış	 ıslak	 düzlükler	 pırıldıyordu.	 Çamur öyle	koyu	kahverengiydi	ki	hemen	hemen	siyah	görünüyordu	ama	altın	rengi	kumluk	alanlar,	gri	ve	kırmızı yüksek	kayalar,	siyah	ve	yeşil	yosun	kümeleri	de	vardı.	Leylekler	medcezir	gölcüklerinin	içinde	geziniyor, etrafa	ayak	izlerini	bırakıyorlardı,	sığ	suların	yüzeyinde	yengeçler	yürüyordu.	Hava	tuz	ve	küf	kokuyordu. </p>
<p class="calibre1">Zemin,	küçük	kafilenin	ayaklarını	içine	çekiyor	ve	gitmelerine	gönülsüzce	izin	veriyordu.	Rahip	Meribald döndü,	 tekrar	 döndü	 ve	 bir	 kez	 daha	 döndü.	 Adam	 yeni	 bir	 adım	 atar	 atmaz,	 bir	 önceki	 ayak	 izi	 suyla doluyordu.	 Zemin	 sertleşmeye	 ve	 yükselmeye	 başladığında,	 küçük	 kafile	 en	 az	 bir	 buçuk	 mil	 yol yürümüştü. </p>
<p class="calibre1">Adanın	kıyı	şeridini	çevreleyen	kırık	kayalara	tırmanırlarken	üç	adam	onları	bekliyordu;	kardeşlerin giydiği	 geniş	 kollu,	 sivri	 başlıklı,	 kahverengi	 ve	 boz	 renkli	 cübbeler	 giymişlerdi.	 İkisi,	 yüzlerinin	 alt kısmına	 yün	 kaşkollar	 da	 sarmıştı;	 sadece	 gözleri	 görünüyordu.	 Üçüncü	 kardeş	 konuştu.	 “Rahip Meribald,”	diye	seslendi.	“Neredeyse	bir	yıl	oldu.	Hoş	geldin.	Arkadaşların	da	öyle.”	Köpek	kuyruğunu salladı.	Meribald	ayağındaki	çamuru	silkeledi.	“Bir	gece	için	misafirperverliğinizi	isteyebilir	miyiz?” </p>
<p class="calibre1">“Evet,	elbette.	Bu	akşam	balık	buğulamamız	var.	Yarın	tekneye	ihtiyacınız	olacak	mı?” </p>
<p class="calibre1">“Eğer	 çok	 zahmet	 vermeyeceksek.”	 Meribald	 yol	 arkadaşlarına	 döndü.	 “Kardeş	 Narbert	 nizamın gözetmenidir,	bu	yüzden	yedi	günde	bir	konuşmasına	izin	verilir.	Kardeşim,	bu	iyi	insanlar	bana	yoldaşlık etti.	Sör	Hyle,	Menzil’den	gelen	yiğit	bir	şövalye.	Bu	delikanlının	adı	Podrick	Payne,	Batıdiyar’dan.	Ve bu	da	Leydi	Brienne,	namı	diğer	Tarth	Bakiresi.” </p>
<p class="calibre1">Kardeş	Narbert	duraksadı.	“Bir	kadın.” </p>
<p class="calibre1">“Evet	kardeş.”	Brienne	saçlarını	çözüp	başını	salladı.	“Burada	hiç	kadın	yok	mu?” </p>
<p class="calibre1">“Şu	anda	yok,”	dedi	Narbert.	“Bizi	ziyaret	eden	kadınlar	ya	hastadır,	ya	yaralıdır,	ya	da	hamiledir. </p>
<p class="calibre1">Yedi,	 Kıdemli	 Kardeş’imize	 şifalı	 eller	 bahşetmiş.	 Üstatların	 bile	 iyileştiremediği	 nice	 adamları	 ve kadınları	sağlıklarına	kavuşturdu.” </p>
<p class="calibre1">“Hasta,	yaralı	ya	da	hamile	değilim.” </p>
<p class="calibre1">“Leydi	Brienne	savaşçı	bir	bakire,”	diye	açıkladı	Rahip	Meribald,	“Tazı’yı	arıyor.” </p>
<p class="calibre1">“Ah?”	Narbert	şaşkın	görünüyordu.	“Ne	amaçla?” </p>
<p class="calibre1">Brienne,	Yeminkâr’ın	kabzasına	dokundu.	“Onun	sonunu	getirmek	amacıyla.” </p>
<p class="calibre1">Gözetmen,	 Brienne’i	 inceledi.	 “Siz...	 güçlü	 bir	 kadınsınız,	 bu	 doğru	 ama...	 belki	 de	 sizi	 Kıdemli Kardeş’e	götürmeliyim.	Çamuru	geçtiğinizi	gördü.	Gelin.” </p>
<p class="calibre1">Narbert	 onları	 çakıl	 taşlı	 bir	 patikada	 yürüttü,	 bir	 elma	 ağacı	 bahçesinin	 içinden	 geçirdi	 ve	 beyaz badanalı,	dik	çatılı	bir	ahıra	götürdü.	“Hayvanlarınızı	buraya	bırakabilirsiniz.	Kardeş	William	onlara	su verir	ve	karınlarını	doyurur.” </p>
<p class="calibre1">Ahırın	 dörtte	 üçünden	 fazlası	 boştu.	 Ahırın	 bir	 ucunda	 bir	 düzine	 katır	 vardı.	 Brienne’in	 Gillam olduğunu	 farz	 ettiği	 çarpık	 bacaklı	 genç	 bir	 kardeş	 katırlarla	 ilgileniyordu.	 İyice	 ileride,	 ahırın	 diğer ucunda,	 diğer	 hayvanların	 epey	 uzağındaki	 siyah	 bir	 aygır,	 kişniyor	 ve	 bulunduğu	 bölmenin	 kapılarını tekmeliyordu. </p>
<p class="calibre1">Sör	 Hyle,	 dizginlerini	 Kardeş	 Gillam’a	 verirken	 iri	 aygıra	 gıpta	 dolu	 gözlerle	 baktı.	 “Güzel	 bir hayvan.” </p>
<p class="calibre1">Kardeş	 Narbert	 iç	 geçirdi.	 “Yedi	 bize	 lütuflar	 gönderiyor	 ve	 Yedi	 bize	 dertler	 gönderiyor.	 Güzel olabilir	 ama	 Islakağaç	 kesinlikle	 cehennemde	 yavrulanmış.	 Onu	 bir	 sabana	 bağlamayı	 denediğimizde, Kardeş	 Rawney’yi	 tekmeledi	 ve	 adamın	 incik	 kemiğini	 iki	 yerden	 kırdı.	 Onu	 iğdiş	 edersek	 asabiyetinin azalacağını	 düşündük	 lâkin...	 Kardeş	 Gillam,	 onlara	 gösterir	 misin?”	 Kardeş	 Gillam	 başlığını	 çıkardı. </p>
<p class="calibre1">Başlığın	altında	bir	tutam	sarı	saç,	tepesi	tıraş	edilmiş	bir	kafa	derisi	ve	bir	kulak	olması	gereken	yerde</p>
<p class="calibre1"><a id="p328"></a>kanlı	bir	sargı	vardı. </p>
<p class="calibre1">Podrick’in	ağzı	açık	kaldı.	“At</p>
<p class="calibre1"> <i class="calibre4">kulağım</i></p>
<p class="calibre1">mı	kopardı?” </p>
<p class="calibre1">Gilliam	başıyla	onayladı	ve	kafasını	tekrar	örttü. </p>
<p class="calibre1">“Beni	bağışla	kardeşim,”	dedi	Sör	Hyle,	“ama	bana	bir	makasla	yaklaşsaydın,	ben	de	diğer	kulağını koparabilirdim.”	 Kardeş	 Narbert	 bu	 latifeden	 hoşlanmadı.	 “Siz	 bir	 şövalyesiniz	 sör.	 Islakağaç	 ise	 bir hizmet	 hayvanı.	 Demirci,	 atları	 insanlara	 yardım	 etsinler	 diye	 yarattı.”	 Adam	 başka	 tarafa	 döndü. </p>
<p class="calibre1">“İsterseniz	gidelim.	Kıdemli	Kardeş	bekliyor.” </p>
<p class="calibre1">Yamaç,	 çamur	 düzlüklerinin	 karşısından	 göründüğünden	 daha	 dikti.	 Kardeşler,	 tırmanışı</p>
<p class="calibre1">kolaylaştırmak	 için,	 yamacın	 yüzünü	 yukarı	 aşağı	 dolaşan	 ve	 binaların	 arasından	 gezinen	 ahşap basamaklar	 inşa	 etmişlerdi.	 Brienne,	 eyer	 üstünde	 geçen	 uzun	 bir	 günün	 ardından	 yürüme	 şansı	 bulduğu için	mutluydu. </p>
<p class="calibre1">Yukarı	çıkarken	bir	düzine	kardeşle	karşılaştılar;	kahverengi	ve	boz	cübbeler	giyen	başlıklı	adamlar, önlerinden	 geçen	 yabancılara	 meraklı	 gözlerle	 baktılar	 ama	 tek	 kelime	 etmediler.	 Adamlardan	 biri,	 bir çift	süt	ineğini,	çatısı	kesekle	kaplı	alçak	tavanlı	bir	ağıla	götürüyordu,	başka	bir	adam	bir	yağ	yayığını çalıştırıyordu.	 Daha	 yukarıda,	 koyun	 güden	 üç	 çocuk	 gördüler	 ve	 bir	 mezarlığın	 yanından	 geçtiler. </p>
<p class="calibre1">Brienne’den	daha	iri	bir	kardeş	bir	çukur	kazmaya	çalışıyordu;	adamın	hareket	ediş	şeklinden,	bacağının sakat	olduğu	anlaşılıyordu.	Adam	bir	kürek	dolusu	taşlı	toprağı	omzunun	üzerinden	arkaya	atınca,	toprağın bir	kısmı	Brienne	ve	yanındakilerin	ayaklarına	denk	geldi.	Kardeş	Narbert	onu,	“Daha	dikkatli	ol,”	diye azarladı.	 “Rahip	 Meribald’ın	 ağzı	 toprakla	 dolabilirdi.”	 Mezar	 kazıcı	 başını	 öne	 eğdi.	 Köpek	 onu koklamak	için	yanına	gidince,	adam	küreğini	bıraktı	ve	hayvanın	kulaklarım	kaşıdı. </p>
<p class="calibre1">“Bir	çırak,”	diye	açıkladı	Narbert. </p>
<p class="calibre1">Ahşap	basamakları	tırmanmaya	devam	ederlerken,	“Mezar	kimin	için?”	diye	sordu	Sör	Hyle. </p>
<p class="calibre1">“Kardeş	Clement.	Baba	onu	adilce	yargılasın.” </p>
<p class="calibre1">‘Yaşlı	mıydı?”	diye	sordu	Podrick. </p>
<p class="calibre1">“Eğer	kırk	sekiz	yaşı,	yaşlı	kabul	ederseniz,	evet.	Lâkin	onu	yıllar	öldürmedi.	Tuzçukuru’nda	aldığı yaralar	 yüzünden	 öldü.	 Haydutların	 kasabaya	 geldiği	 gün,	 Celement	 oradaki	 pazara	 bal	 likörü götürmüştü.” </p>
<p class="calibre1">“Tazı?”	dedi	Brienne. </p>
<p class="calibre1">“Başka	 bir	 haydut,	 Tazı	 kadar	 gaddar.	 Clement	 konuşmayınca,	 haydut	 onun	 dilini	 kesmiş.	 Sessizlik yemini	 eden	 bir	 adamın	 bir	 dile	 ihtiyacı	 olmadığını	 söylemiş.	 Kıdemli	 Kardeş	 daha	 fazla	 şey	 biliyor. </p>
<p class="calibre1">Dışarıdan	 gelen	 en	 kötü	 havadisleri	 kendine	 saklıyor;	 septin	 huzurunu	 bozmamak	 için.	 Kardeşlerimizin çoğu,	dünyanın	dehşetlerinden	kaçmak	için	buraya	gelir,	o	dehşetleri	düşünmek	için	değil,	içimizdeki	tek yaralı	adam	Kardeş</p>
<p class="calibre1">Clement	değildi.	Bazı	yaralar	gözle	görülmez.”	Kardeş	Narbert,	eliyle	sağ	tarafı	işaret	etti.	“Orada yaz	çardağımız	var.	Üzümlerimiz	küçük	ve	mayhoş	ama	içilebilir	bir	şarap	çıkarıyorlar.	Kendi	biramızı	da kendimiz	yapıyoruz.	Bal	likörümüz	ve	elma	şarabımız	da	çok	meşhurdur.” </p>
<p class="calibre1">“Savaş	buraya	hiç	uğramadı	mı?”	dedi	Brienne. </p>
<p class="calibre1">“Bu	savaş	uğramadı.	Yedi’ye	şükürler	olsun.	Dualarımız	bizi	koruyor.” </p>
<p class="calibre1">“Ve	dalgalarınız,”	dedi	Meribald.	Köpek,	onaylar	gibi	havladı. </p>
<p class="calibre1">Tepenin	 başı,	 harçsız	 taşlardan	 inşa	 edilmiş	 alçak	 bir	 duvarla	 taçlanmıştı.	 Duvar,	 bir	 grup	 büyük binayı	 çevreliyordu;	 döndükçe	 gıcırdayan	 palalarıyla	 yel	 değirmeni,	 kardeşlerin	 uyuduğu	 manastır	 ve yemeklerini	 yedikleri	 ortak	 salon,	 dua	 etmek	 ve	 düşünmek	 için	 ahşap	 bir	 sept.	 Septin	 pencereleri vitraylıydı,	 geniş	 kapılarına	 Anne	 ve	 Baba’nın	 suretleri	 oyulmuştu	 ve	 binanın	 tepesinde	 yedi	 köşeli	 bir</p>
<p class="calibre1"><a id="p329"></a>çan	 kulesi	 vardı.	 Birkaç	 yaşlı	 kardeş,	 septin	 arkasında	 bulunan	 sebze	 bahçesindeki	 yabani	 otları temizliyordu.	 Kardeş	 Narbert,	 ziyaretçileri	 bir	 kestane	 ağacının	 çevresinden	 dolaştırıp	 tepenin	 sırtına yerleştirilmiş	ahşap	bir	kapıya	götürdü. </p>
<p class="calibre1">“Kapısı	olan	bir	mağara?”	dedi	Sör	Hyle	şaşkınlıkla. </p>
<p class="calibre1">Rahip	 Meribald	 gülümsedi.	 “Mağaranın	 adı	 Münzevi	 Çukuru’dur.	 Bu	 adaya	 gelen	 ilk	 kutsal	 adam orada	yaşadı	ve	öyle	mucizeler	yarattı	ki	diğer	kutsal	adamlar	ona	katılmak	üzere	adaya	geldi.	İki	bin	yıl önceydi.	Kapı	daha	sonra	yapıldı.” </p>
<p class="calibre1">Münzevi	 Çukuru	 iki	 bin	 yıl	 önce	 rutubetli	 ve	 karanlık	 bir	 yer	 olabilirdi	 ama	 artık	 öyle	 değildi. </p>
<p class="calibre1">Brienne	 ve	 arkadaşlarının	 girdiği	 mağara,	 sıcak	 ve	 rahat	 bir	 kutsal	 odaya	 dönüştürülmüştü.	 Yerler halılarla,	 duvarlar	 ise	 goblenlerle	 kaplanmıştı.	 Uzun	 mumlar	 kâfiden	 öte	 bir	 ışık	 yayıyordu.	 Mobilyalar tuhaf	fakat	sadeydi;	uzun	bir	masa,	bir	sıra,	bir	sandık,	kitaplarla	dolu	derin	kutular	ve	sandalyeler.	Bütün mobilyalar,	 dalgalarla	 kıyıya	 sürüklenmiş	 ağaç	 dallarından	 yapılmıştı,	 tuhaf	 şekilli	 parçalar	 ustaca birleştirilmiş	ve	mum	ışığında	altın	gibi	parlayana	dek	cilalanmıştı. </p>
<p class="calibre1">Kıdemli	Kardeş,	Brienne’in	beklediği	gibi	biri	değildi.	En	başta,	adam</p>
<p class="calibre1"> <i class="calibre4">kıdemli</i></p>
<p class="calibre1">denecek	 kadar	 ihtiyar	 değildi.	 Sebze	 bahçesinde	 yabani	 ot	 temizleyen	 kardeşler	 düşük	 omuzlu	 ve kambur	sırtlı	yaşlı	adamlarken,	Kıdemli	Kardeş	dimdik	duruyor	ve	hayatının	baharında	olan	bir	adamın zindeliğiyle	 hareket	 ediyordu.	 Adamda,	 Brienne’in	 bir	 şifacıdan	 bekleyeceği	 nazik	 ve	 şefkatli	 yüz	 de yoktu.	 Kafası	 büyük	 ve	 köşeliydi,	 gözleri	 soğuktu,	 burnu	 damarlı	 ve	 kırmızıydı.	 Başının	 tepesi	 tıraş</p>
<p class="calibre1">edilmişti	ama	kafa	derisindeki	kıllar,	çenesindekiler	kadar	sertti. </p>
<p class="calibre1">Kıdemli	 Kardeş,	 Rahip	 Meribald’a	 sarılmak	 ve	 Köpek’i	 okşamak	 için	 odanın	 karşı	 tarafına	 doğru yürürken, </p>
<p class="calibre1"> <i class="calibre4">kemikleri	iyileştirmekten	çok	kırmak	için	yaratılmış	bir	adam	gibi	görünüyor, </i></p>
<p class="calibre1">diye	 düşündü	 Tarth	 Bakiresi.	 Adam,	 diğer	 konuklara	 dönmeden	 önce,	 “Dostlarımız	 Meribald	 ve Köpek’in	bizi	yeni	bir	ziyaretle	onurlandırdığı	her	gün	mutlu	bir	gündür,”	dedi.	“Ve	yeni	yüzler	her	daim hoş	karşılanır.	Çok	az	yeni	yüz	görüyoruz.” </p>
<p class="calibre1">Meribald,	sıraya	oturmadan	önce	geleneksel	nezaketleri	sergiledi.	Kıdemli	Kardeş,	Rahip	Narbert’in aksine,	 Brienne’in	 cinsiyetiyle	 dehşete	 düşmedi	 fakat	 Meribald,	 Brienne	 ve	 Sör	 Hyle’ın	 buraya	 geliş</p>
<p class="calibre1">sebebini	 açıkladığında	 adamın	 gülümsemesi	 kayboldu.	 Arkasına	 dönmeden	 önce	 sadece,	 “Anlıyorum,” </p>
<p class="calibre1">dedi.	 “Susamış	 olmalısınız.	 Boğazınızdaki	 yolculuk	 tozunu	 temizlemek	 için	 tatlı	 elma	 şarabımızdan	 için lütfen.”	 Ziyaretçilerin	 kadehlerini	 bizzat	 doldurdu.	 Kadehler	 de	 ıslak	 ahşaptan	 oyulmuştu,	 hepsi birbirinden	 farklıydı.	 Brienne	 kadehlere	 iltifat	 ettiğinde,	 “Leydim	 çok	 nazik,”	 dedi	 Kıdemli	 Kardeş. </p>
<p class="calibre1">“Bütün	yaptığımız,	ahşabı	kesmek	ve	cilalamak.	Burada	şanslıyız.	Nehrin	koyla	buluştuğu	yerde,	akıntılar ve	dalgalar	birbirleriyle	cebelleşir.	Onların	bize	doğru	ittiği	tuhaf	ve	olağanüstü	şeyler	kıyılarımıza	vurur. </p>
<p class="calibre1">Islak	 ahşap	 o	 şeylerin	 en	 küçüğüdür.	 Gümüş	 kadehler,	 demir	 kaplar,	 yün	 çuvalları,	 ipek	 toplan,	 paslı miğferler	ve	parlak	kılıçlar	bulduğumuz	oldu...	ve	yakutlar.” </p>
<p class="calibre1">Yakutlar	 Sör	 Hyle’ın	 dikkatini	 çekti.	 “Rhaegar’ın	 yakutları?”	 “Belki	 de.	 Kim	 bilebilir?	 Mücadele buradan	 fersahlarca	 uzakta	 gerçekleşti	 ama	 nehir	 asla	 yorulmaz	 ve	 sabırlıdır.	 Altı	 yakut	 bulundu. </p>
<p class="calibre1">Yedinciyi	bekliyoruz.” </p>
<p class="calibre1">“Yakut	 bulmak	 kemik	 bulmaktan	 iyidir.”	 Rahip	 Meribald	 ayaklarını	 ovuyordu,	 parmaklarının arasındaki	çamurları	temizliyordu.	“Nehrin	getirdiği	bütün	hediyeler	güzel	değildir.	Kardeşler	ölüleri	de toplar.	Boğulmuş	inekler,	boğulmuş	geyikler,	küçük	bir	at	boyutuna	gelene	kadar	şişmiş	ölü	domuzlar.	Ve cesetler.” </p>
<p class="calibre1">“Bu	günlerde	çok	fazla	ceset	var.”	Kıdemli	Kardeş	iç	geçirdi.	“Mezar	kazıcılarımız	sürekli	çalışıyor. </p>
<p class="calibre1">Nehirli	adamlar,	batılı	adamlar,	kuzeyli	adamlar;	hepsi	buraya	vuruyor.	Onları	yan	yana	gömüyoruz;	Stark</p>
<p class="calibre1"><a id="p330"></a>ve	Lannister,	Blackwood	ve	Bracken,	Frey	ve	Darry.	Nehir,	verdiği	onca	hediye	karşılığında	bizden	bunu istiyor,	biz	de	bu	görevi	elimizden	geldiğince	yerine	getiriyoruz.	Ama	bazen	bir	kadın	buluyoruz...	ya	da daha	 beteri,	 bir	 çocuk.	 Onlar	 en	 zalim	 hediyeler.”	 Rahip	 Meribald’a	 döndü.	 “Umarım	 günahlarımızı bağışlayacak	 kadar	 vaktin	 vardır.	 Akıncılar	 Rahip	 Bennet’i	 katlettiğinden	 beri,	 itiraflarımızı	 dinleyecek kimse	yok.” </p>
<p class="calibre1">“Vakit	 buluruz,”	 dedi	 Meribald.	 “Umarım	 geçen	 sefer	 gelişimdekilere	 göre	 daha	 iyi	 günahlarınız vardır.”	Köpek	havladı.	“Görüyor	musun?	Köpek	bile	sıkılmıştı.” </p>
<p class="calibre1">Podrick	 Payne’in	 kafası	 karışmıştı.	 “Kimsenin	 konuşamadığını	 sanıyordum.	 Yani,	 kimse	 değil. </p>
<p class="calibre1">Kardeşler.	Diğer	kardeşler.	Siz	değil.” </p>
<p class="calibre1">“İtirafta	 bulunurken	 sessizliğimizi	 bozmamıza	 müsaade	 edilir,”	 dedi	 Kıdemli	 kardeş.	 “Günahları işaretlerle	ve	baş	hareketleriyle	anlatmak	zor.” </p>
<p class="calibre1">“Tuzçukuru’ndaki	sept	yakılmış	mı?”	diye	sordu	Hyle	Hunt.	Gülümseme	kayboldu.	“Tuzçukuru’ndaki</p>
<p class="calibre1">her	şey	yakıldı.	Kale	dışında;	sadece	o	taştan	inşa	edilmişti...	lâkin	kasabaya	sağladığı	faydaya	bakılırsa, iç	 yağından	 inşa	 edilse	 de	 olurmuş.	 Hayatta	 kalanlardan	 bazılarını	 ben	 tedavi	 ettim.	 Alevler	 söndükten sonra,	 balıkçılar	 onları	 koyun	 karşısından	 buraya	 getirdi.	 Zavallı	 bir	 kadın	 onlarca	 kez	 tecavüze uğramıştı.	 Kadının	 göğüsleri...	 leydim,	 bir	 erkek	 zırhı	 giyiyorsunuz,	 bu	 yüzden	 sizi	 bu	 detaylardan esirgemeyeceğim...	kadının	göğüsleri	parçalanmış,	çiğnenmiş	ve</p>
<p class="calibre1"> <i class="calibre4">yenmişti... </i></p>
<p class="calibre1">zalim	 bir	 canavarın	 işiydi	 sanki.	 Kadın	 için	 elimden	 gelen	 her	 şeyi	 yaptım	 ama	 yetmedi.	 Kadın	 can çekişerek	yatarken,	ona	tecavüz	eden	adama	ya	da	etini	yiyen	canavara	küfretmiyordu.	Sör	Quincy	Cox’a küfrediyordu;	insanları	çığlık	atarak	can	verirken	kalesinin	kapılarını	sürgüleyen	ve	taş	duvarların	ardında güven	içinde	oturan	şövalyeye.” </p>
<p class="calibre1">“Sör	Quincy	yaşlı	bir	adam,”	dedi	Rahip	Meribald.	“Oğulları	ve	damatları	uzakta	ya	da	ölü.	İki	kızı var	ve	torunları	hâlâ	çok	küçük.	Tek	başına	onca	adama	karşı	ne	yapabilirdi?” </p>
<p class="calibre1"> <i class="calibre4">Deneyebilirdi, </i></p>
<p class="calibre1">diye	düşündü	Brienne. </p>
<p class="calibre1"> <i class="calibre4">Ölebilirdi.	 Yaşlı	 ya	 da	 genç;	 gerçek	 bir	 şövalye,	 kendisinden	 zayıf	 olanları	 korumak	 ya	 da</i> <i class="calibre4">korumaya	çalışırken	ölmek	için	yemin	etmiştir. </i></p>
<p class="calibre1">“Doğru	 ve	 mantıklı	 sözler,”	 dedi	 Kıdemli	 Kardeş.	 “Tuzçukuru’na	 gittiğinde,	 hiç	 şüphe	 yok	 ki	 Sör Quincy	 senden	 bağışlanma	 isteyecek.	 Ona	 bunu	 verebileceğin	 için	 mutluyum.	 Ben	 veremezdim.”	 Ahşap kadehi	 bir	 kenara	 bıraktı	 ve	 ayağa	 kalktı.	 “Birazdan	 akşam	 yemeği	 çanı	 çalacak.	 Dostlarım,	 sofraya oturup	 ekmeğimizi,	 etimizi	 ve	 bal	 likörümüzü	 paylaşmadan	 önce	 benimle	 birlikte	 septe	 gelip Tuzçukuru’nun	iyi	insanlarının	ruhları	için	dua	eder	misiniz?” </p>
<p class="calibre1">“Memnuniyetle,”	dedi	Meribald.	Köpek	havladı. </p>
<p class="calibre1">Septteki	 akşam	 yemeği,	 Brienne’in	 o	 güne	 kadar	 yediği	 en	 tuhaf	 yemekti	 ama	 kesinlikle	 lezzetsiz değildi.	 Yiyecekler	 basit	 fakat	 güzeldi;	 fırından	 yeni	 çıkmış	 üç	 somun	 ekmek,	 taze	 tereyağıyla	 dolu çömlekler,	septin	arı	kovanlarından	toplanmış	bal	ve	içinde	yengeç,	midye	ve	en	az	üç	farklı	balık	olan koyu	bir	buğulama.	Rahip	Meribald	ve	Sör	Hyle,	kardeşlerin	yaptığı	bal	liköründen	içtiler	ve	tadının	çok güzel	 olduğunu	 söylediler.	 Brienne	 ve	 Podrick	 tatlı	 elma	 şarabına	 devam	 ettiler.	 Yemekler	 servis edilmeden	önce	Meribald	bir	dua	okudu.	Kardeşler	dört	ahşap	masada	yemeklerini	yerken,	içlerinden	biri onlar	için	arp	çaldı	ve	salonu	yumuşak,	tatlı	seslerle	doldurdu.	Kıdemli	Kardeş,	müzisyeni	yemek	yemesi için	azat	ettiğinde,	Kardeş	Narbert	ve	başka	bir	gözetmen</p>
<p class="calibre1"> <i class="calibre4">Yedi	Köşeli	Yıldız’</i></p>
<p class="calibre1">dan	sırayla	pasajlar	okudu. </p>
<p class="calibre1">Okuma	bittiğinde,	görevleri	yemek	servisi	yapmak	olan	çıraklar	masaları	temizledi.	Çırakların	çoğu</p>
<p class="calibre1"><a id="p331"></a>Podrick’le	yaşıt	ya	da	ondan	daha	küçüklerdi	ama	yetişkin	adamlar	da	vardı;	tepede	karşılaştıkları	tuhaf yürüyüşlü,	yarısakat,	iri	mezar	kazıcı	onların	arasındaydı.	Salon	boşalırken,	Kıdemli	Kardeş,	Narbert’a; Podrick	ve	Sör	Hyle’a	manastırdaki	odalarını	göstermesini	söyledi.	“Aynı	hücreyi	paylaşmanız	bir	sorun yaratmaz	umarım.	Büyük	bir	hücre	değil	ama	rahat	edeceğinizden	eminim.” </p>
<p class="calibre1">“Ben	sörle	birlikte	kalmak	istiyorum,”	dedi	Podrick.	“Yani,	leydimle.” </p>
<p class="calibre1">“Siz	 ve	 Leydi	 Brienne’in	 başka	 yerlerde	 ne	 yaptığı,	 sizi	 ve	 Yedi’yi	 ilgilendirir,”	 dedi	 Kardeş</p>
<p class="calibre1">Narbert,	 “lâkin	 Sessiz	 Ada’da,	 kadınlar	 ve	 erkekler,	 evli	 olmadıkları	 takdirde	 aynı	 çatının	 altında uyuyamazlar.” </p>
<p class="calibre1">“İster	 soylu	 leydiler	 olsunlar	 ister	 köylü	 kızlar,	 ziyaretimize	 gelen	 kadınlar	 için	 ayrılmış	 mütevazı kulübelerimiz	 var,”	 dedi	 Kıdemli	 Kardeş.	 “Sık	 kullanılmazlar	 ama	 onları	 temiz	 ve	 kuru	 tutarız.	 Leydi Brienne,	size	yolu	göstermeme	izin	verir	misiniz?” </p>
<p class="calibre1">“Evet,	 teşekkür	 ederim.	 Podrick,	 Sör	 Hyle’la	 git.	 Burada	 kutsal	 kardeşlerin	 konuklarıyız.	 Onların çatısının	altında	onların	kuralları	geçer.” </p>
<p class="calibre1">Kadınların	 kaldığı	 kulübeler	 adanın	 doğu	 tarafımdaydı.	 Geniş	 bir	 çamur	 düzlüğüne	 ve	 Yengeç Koyu’nun	 uzak	 sularına	 bakıyorlardı.	 Burası,	 adanın	 korunaklı	 tarafından	 daha	 soğuk	 ve	 daha	 vahşiydi. </p>
<p class="calibre1">Tepe	 daha	 dikti.	 Yol;	 yabani	 otların,	 dikenli	 fundalıkların,	 rüzgârla	 aşınmış	 kayaların	 ve	 tepenin	 taşlı yüzüne	 sıkıca	 tutunmuş	 eğri	 büğrü	 ağaçların	 arasında	 kıvrılarak	 ilerliyordu.	 Kıdemli	 Kardeş,	 yolu aydınlatmak	 için	 bir	 fener	 getirmişti.	 Dönemeçlerden	 birinde	 durdu.	 “Açık	 bir	 gecede,	 buradan Tuzçukuru’nu	görebilirsiniz.	Koyun	karşısında,	tam	şurada.”	Eliyle	gösterdi. </p>
<p class="calibre1">“Hiçbir	şey	yok,”	dedi	Brienne. </p>
<p class="calibre1">“Sadece	 kale	 kaldı.	 Balıkçılar	 bile	 gitti;	 akıncılar	 geldiğinde	 denizde	 olan	 birkaç	 talihli	 adam. </p>
<p class="calibre1">Evlerinin	yanışını	izlediler	ve	limandan	yükselen	çığlıkları	dinlediler.	Teknelerini	karaya	çıkaramayacak kadar	 korkmuşlardı.	 Sonunda	 kıyıya	 çıkmalarının	 sebebi,	 dostlarını	 ve	 akrabalarını	 toprağa	 gömmekti. </p>
<p class="calibre1">Tuzçukuru’nda	 onlar	 için	 kemiklerden	 ve	 acı	 hatıralardan	 başka	 ne	 var	 şimdi?	 Bakire	 Havuzu’na	 ya	 da diğer	 kasabalara	 taşındılar.”	 Kıdemli	 Kardeş	 elindeki	 fenerle	 yolu	 işaret	 etti	 ve	 tırmanmaya	 kaldıkları yerden	devam	ettiler.	“Tuzçukuru	hiçbir	zaman	önemli	bir	liman	olmadı	ama	zaman	zaman	gemiler	oraya uğrardı.	Akıncıların	istediği	şey	buydu;	onları	Dar	Deniz’in	karşısına	geçirecek	bir	kadırga	ya	da	göke. </p>
<p class="calibre1">Gemi	bulamayınca,	öfkelerinin	ve	ümitsizliklerinin	acısını	kasaba	halkından	çıkardılar.	Merak	ediyorum leydim...	 orada	 ne	 bulmayı	 umuyorsunuz?”	 “Bir	 kız,”	 dedi	 Brienne.	 “On	 üç	 yaşında,	 güzle	 yüzlü,	 kızıl saçlı	bir	bakire.” </p>
<p class="calibre1">“Sansa	 Stark.”	 İsim	 sessizce	 söylenmişti.	 “Bu	 zavallı	 çocuğun,	 Tazı’nın	 yanında	 olduğuna	 mı inanıyorsunuz?” </p>
<p class="calibre1">“Dornelu	 adam,	 kızın	 Nehirova’ya	 gitmeye	 çalıştığını	 söyledi.	 Timeon.	 Bir	 paralı	 askerdi.	 Cesur Dostlar’dan.	Bir	katil,	bir	tecavüzcü	ve	bir	yalancıydı	ama	bu	konuda	yalan	söylediğini	zannetmiyorum. </p>
<p class="calibre1">Tazı’nın	kızı	ele	geçirdiğini	ve	kaçırdığını	söyledi.” </p>
<p class="calibre1">“Anlıyorum.”	 Yol	 kıvrıldı,	 ileride	 kulübeler	 göründü.	 Kıdemli	 Kardeş	 kulübeler	 için	 mütevazı demişti.	 Öylelerdi.	 Taştan	 yapılmış	 arı	 kovanlarına	 benziyorlardı;	 yuvarlak	 ve	 alçaklardı,	 pencereleri yoktu.	 “Şu,”	 dedi	 adam	 en	 yakındaki	 kulübeyi	 göstererek.	 Çatının	 merkezindeki	 baca	 deliğinden	 duman yükselen	 tek	 kulübe	 oydu.	 Brienne	 içeri	 girerken,	 kapı	 pervazına	 çarpmamak	 için	 başını	 öne	 eğmek zorunda	kaldı.	İçeride	toprak	bir	zemin,	samanla	dolu	bir	şilte,	onu	sıcak	tutacak	kürkler	ve	battaniyeler, bir	çanak	su,	bir	sürahi	elma	şarabı,	biraz	ekmek	ve	peynir	ile	iki	alçak	sandalye	buldu.	Kıdemli	Kardeş</p>
<p class="calibre1">sandalyelerden	 birine	 oturdu	 ve	 feneri	 yere	 bıraktı.	 “Bir	 süre	 burada	 kalabilir	 miyim?	 Konuşmamız gerektiğini	hissediyorum.” </p>
<p class="calibre1">“Eğer	 isterseniz.”	 Brienne	 kılıç	 kemerini	 çıkarıp	 ikinci	 sandalyenin	 üstüne	 koydu,	 sonra	 bağdaş</p>
<p class="calibre1">kurarak	yere	oturdu. </p>
<p class="calibre1"><a id="p332"></a>“Şu	 Dornelu	 adam	 yalan	 söylememiş,”	 diye	 başladı	 Kıdemli	 Kardeş,	 “lâkin	 korkarım	 ki	 onu anlamamışsınız.	 Yanlış	 kurdu	 kovalıyorsunuz	 leydim.	 Eddard	 Stark’ın	 iki	 kızı	 vardı.	 Sandor	 Clegane’in kaçırdığı	kız	diğeri,	küçük	olan.” </p>
<p class="calibre1"> <i class="calibre4">“Arya</i></p>
<p class="calibre1">Stark?”	 Brienne,	 ağzı	 açık	 bir	 hâlde	 adama	 baktı,	 çok	 şaşkındı.	 “Bundan	 emin	 misiniz?	 Leydi Sansa’nın	kardeşi	sağ	mı?” </p>
<p class="calibre1">“O	vakit	öyleydi,”	dedi	Kıdemli	Kardeş.	“Şimdi...	bilmiyorum.	Tuzçukuru’nda	katledilen	çocukların arasında	olabilir.”	Adamın	sözleri,	Brienne’in	karnına	saplanan	bir	bıçak	gibiydi. </p>
<p class="calibre1"> <i class="calibre4">Hayır, </i></p>
<p class="calibre1">diye	düşündü	Brienne. </p>
<p class="calibre1"> <i class="calibre4">Hayır,	bu	büyük	zalimlik	olur, </i></p>
<p class="calibre1">“</p>
<p class="calibre1"> <i class="calibre4">Olabilir, </i></p>
<p class="calibre1">dediniz...	 bu	 emin	 olmadığınız	 anlamına	 mı	 geliyor?”	 “Küçük	 kızın	 yol	 ağzındaki	 handa	 Sandor Clegane’le	 birlikte	 olduğundan	 eminim,	 aslanlar	 tarafından	 asılmadan	 önce	 Masha	 Heddle’in	 işlettiği handa.	 Kız	 ve	 Sandor’un	 Tuzçukuru’na	 geldiğinden	 eminim.	 Bundan	 sonrası...	 hayır.	 Kızın	 nerede olduğunu,	 hatta	 yaşayıp	 yaşamadığını	 bilmiyorum.	 Bununla	 birlikte,	 bildiğim	 bir	 şey	 var.	 Peşine düştüğünüz	adam	öldü.” </p>
<p class="calibre1">Bu	yeni	bir	sarsıntıydı.	“Nasıl	öldü?” </p>
<p class="calibre1">“Kılıçla.	Tıpkı	yaşadığı	gibi.” </p>
<p class="calibre1">“Bunu	kesin	olarak	biliyor	musunuz?” </p>
<p class="calibre1">“Onu	bizzat	gömdüm.	İsterseniz,	size	mezarının	nerede	olduğunu	söyleyebilirim.	Leş	kargalarını	uzak tutmak	için	adamın	cesedini	taşlarla	örttüm	ve	ebedi	istirahatgâhını	işaretlemek	için	miğferini	taş	yığının üstüne	 koydum.	 Bu	 büyük	 bir	 hataydı.	 Bir	 başka	 yolcu	 benim	 koyduğum	 işareti	 buldu	 ve	 sahiplendi. </p>
<p class="calibre1">Tuzçukuru’nda	 cinayet	 işleyen	 ve	 tecavüz	 eylemi	 gerçekleştiren	 adam,	 onun	 kadar	 tehlikeli	 olmasına rağmen	Sandor	Clegane	değildi.	Nehir	toprakları	bu	tür	leş	yiyicilerle	dolu.	Onlara	kurt	diyemem.	Kurtlar bundan	daha	onurludur...	köpekler	de	öyle,	sanırım. </p>
<p class="calibre1">Sandor	 Clegane	 denen	 adam	 hakkında	 çok	 az	 şey	 biliyorum.	 Uzun	 yıllar	 boyunca	 Prens	 Joffrey’nin yeminli	kalkanıydı.	Yaptığı	şeyleri	burada	bile	duyardık;	hem	iyi,	hem	kötü	olanları.	Eğer	duyduklarımızın yarısı	bile	doğruysa,	Sandor	işkence	görmüş,	yaralı	bir	ruhtu.	Hem	insanlarla	hem	de	tanrılarla	alay	eden bir	günahkârdı.	Hizmet	etti	ama	hizmetinde	onur	bulamadı.	Dövüştü	ama	zaferden	tat	alamadı.	Acısını	bir şarap	 denizinde	 boğmak	 için	 içti.	 Ne	 sevdi,	 ne	 sevildi.	 Onu	 hayatta	 tutan	 nefret	 duygusuydu.	 Çok	 günah işledi	 ama	 asla	 bağışlanmak	 istemedi.	 Diğer	 adamlar	 aşk,	 zenginlik	 ya	 da	 şöhret	 hayalleri	 kurarken, Sandor	Clegane	öz	ağabeyini	öldürmenin	hayalini	kurdu,	bu	öyle	korkunç	bir	günah	ki	bundan	bahsetmek bile	 beni	 ürpertiyor.	 Mamafih,	 Sandor’u	 besleyen	 ve	 onun	 ateşini	 canlı	 tutan	 yakıt	 buydu.	 Ne	 kadar onursuzca	 olursa	 olsun,	 o	 hüzünlü	 ve	 öfkeli	 yaratık,	 kılıcında	 ağabeyinin	 kanını	 görebilme	 umuduyla yaşadı...	 ve	 Dorne	 Prensi	 Oberyn,	 zehirli	 mızrağını	 Sör	 Gregor’un	 bedenine	 sapladığında,	 bu	 umut	 bile Sandor’un	elinden	alındı.” </p>
<p class="calibre1">“Ona	 açıyormuş	 gibi	 konuşuyorsunuz,”	 dedi	 Brienne.	 “Acıdım.	 Adamın	 sonunu	 görseydiniz,	 siz	 de acırdınız.	 Ona	 Uç	 Dişli	 Mızrak’ta	 rastladım,	 acı	 dolu	 inlemelerini	 duydum.	 Bana	 merhamet	 lütfü	 için yalvardı	 ama	 ben	 tekrar	 öldürmemeye	 yeminliyim.	 Onu	 öldürmek	 yerine	 ateşli	 alnını	 nehir	 suyuyla yıkadım,	 içmesi	 için	 şarap	 verdim,	 yaralarına	 merhem	 sürdüm.	 Fakat	 çok	 geç	 kalmıştım.	 Tazı	 orada, kollarımın	 arasında	 öldü.	 Ahırdaki	 siyah	 aygırı	 görmüş	 olmalısınız.	 O,	 Tazı’nın	 savaş	 atıydı,	 Yabancı. </p>
<p class="calibre1">Dine	 hakaret	 eden	 bir	 isim.	 Biz	 ona	 Islakağaç	 demeyi	 tercih	 ediyoruz,	 hayvanı	 nehrin	 kıyısında bulduğumuz	için.	Islakağaç	eski	sahibinin	mizacını	almış	korkarım.” </p>
<p class="calibre1"><a id="p333"></a> <i class="calibre4">At. </i></p>
<p class="calibre1">Brienne	 aygırı	 görmüştü,	 tekmelerinin	 sesini	 duymuştu	 ama	 anlamamıştı.	 Savaş	 atları	 ısırmak	 ve tekmelemek	için	eğitilirdi.	Savaşlarda	silah	olarak	kullanılırlardı,	tıpkı	sürücüleri	gibi. </p>
<p class="calibre1"> <i class="calibre4">Tazı	gibi. </i></p>
<p class="calibre1">“Öyleyse	 doğru,”	 dedi.	 “Sandor	 Clegane	 öldü.”	 “Huzura	 kavuştu.”	 Kıdemli	 Kardeş	 duraksadı.	 “Siz gençsiniz	 çocuğum.	 Ben	 kırk	 dört	 isim	 günü	 saydım...	 sizden	 iki	 kat	 yaşlıyım	 sanırım.	 Bir	 zamanlar şövalye	olduğumu	öğrenmek	sizi	şaşırtır	mı?” </p>
<p class="calibre1">“Hayır.	Kutsal	bir	adamdan	çok	bir	şövalye	gibi	görünüyorsunuz.”	Adamın	göğsünde,	omuzlarında	ve</p>
<p class="calibre1">sert	çenesinde	şövalye	yazıyordu.	“Şövalyelikten	neden	vazgeçtiniz?” </p>
<p class="calibre1">“Şövalyeliği	seçmemiştim.	Babam	şövalyeydi,	onun	babası	da	öyle.	Ağabeylerim	de.	Herkes.	Ahşap</p>
<p class="calibre1">bir	 kılıç	 tutabileceğime	 karar	 verdikleri	 günden	 itibaren,	 beni	 mücadele	 için	 eğittiler.	 Üstüme	 düşeni yaptım	ve	kendimi	asla	küçük	düşürmedim.	Kadınlarım	da	oldu,	işte	kendimi	orada	küçülttüm,	zira	bazı kadınlara	zorla	sahip	oldum.	Evlenmek	istediğim	bir	kız	vardı,	önemsiz	bir	lordun	ortanca	kızı.	Fakat	ben babamın	 üçüncü	 oğluydum,	 kıza	 verecek	 arazim	 ya	 da	 servetim	 yoktu...	 sadece	 bir	 kılıcım,	 bir	 atım	 ve kalkanım	vardı.	Neticede	acınacak	bir	adamdım.	Dövüşmediğim	zamanlarda	sarhoştum.	Hayatım	kırmızı harflerle,	kanla	ve	şarapla	yazılmıştı.” </p>
<p class="calibre1">“Ne	zaman	değişti?”	diye	sordu	Brienne. </p>
<p class="calibre1">“Üç	 Dişli	 Mızrak	 Savaşı’nda	 öldüğüm	 zaman.	 Prens	 Rhaegar	 için	 dövüştüm,	 o	 benim	 adımı	 hiç bilmedi	gerçi.	Bunu	neden	yaptığımı	söyleyemem;	hizmet	ettiğim	lordun	hizmet	ettiği	lordun,	geyik	yerine ejderhayı	desteklemeye	karar	veren	bir	lorda	hizmet	ettiğini	söylemek	dışında.	O	lord	tam	tersine	karar verseydi,	 ben	 nehrin	 öteki	 tarafında	 olabilirdim.	 Çok	 kanlı	 bir	 mücadeleydi.	 Ozanlar,	 Rhaegar	 ve Robert’ın	aynı	kadını	sevdiğini	ve	nehrin	içinde	o	kadın	uğruna	teke	tek	dövüştüğünü	söylerler	ama	sizi temin	 ederim	 ki	 başka	 adamlar	 da	 dövüşüyordu	 ve	 ben	 onlardan	 biriydim.	 Bacağıma	 ve	 ayağıma	 oklar saplandı,	atım	benim	altımda	öldürüldü	ama	dövüşmeye	devam	ettim.	Yeni	bir	at	bulmak	için	etrafa	nasıl umutsuzca	 bakındığımı	 hâlâ	 hatırlıyorum;	 bir	 at	 alacak	 kadar	 sikkem	 yoktu	 ve	 binek	 olmadan	 şövalye olamazdım.	Doğruyu	söylemem	gerekirse	düşündüğüm	tek	şey	buydu,	beni	yere	deviren	darbeyi	görmedim bile.	 Arkamdan	 gelen	 toynak	 seslerini	 duydum	 ama	 ben	 daha	 dönemeden	 başıma	 bir	 şey	 çarptı	 ve	 beni tekrar	nehrin	içine	devirdi.	Aslında	orada	boğulmam	gerekirdi. </p>
<p class="calibre1">Ölmek	 yerine	 burada,	 Sessiz	 Ada’nın	 üstünde	 uyandım.	 Kıdemli	 Kardeş,	 isim	 günümdeki	 kadar çıplak	 bir	 hâlde	 kıyıya	 vurduğumu	 söyledi.	 Sanırım	 biri	 beni	 bir	 sığlıkta	 buldu;	 zırhımı,	 çizmelerimi, pantolonumu	aldı	ve	beni	daha	derin	sulara	attı.	İşin	geri	kalanını	nehir	halletti.	Hepimiz	çıplak	doğduk. </p>
<p class="calibre1">Sanırım	en	uygun	olan,	ikinci	hayatıma	aynı	şekilde	başlamamdı.	Ondan	sonraki	on	yılı	sessizlik	içinde geçirdim.” </p>
<p class="calibre1">“Anlıyorum.”	 Brienne,	 adamın	 bütün	 bunları	 neden	 anlattığını	 ya	 da	 adama	 ne	 cevap	 vermesi gerektiğini	bilmiyordu. </p>
<p class="calibre1">“Anlıyor	musunuz?”	Adam	öne	eğildi,	kocaman	elleri	dizlerindeydi.	“O	hâlde	şu	arayıştan	vazgeçin. </p>
<p class="calibre1">Tazı	öldü,	Sansa	Stark	zaten	onun	yanında	değildi.	Tazı’nın	miğferini	takan	canavara	gelince,	o	bulunacak ve	 asılacak.	 Savaşlar	 sona	 eriyor	 ve	 haydutlar	 barış	 zamanlarında	 hayatta	 kalamazlar.	 Bakire Havuzu’ndan	itibaren	Randyll	Tarly	ve	İkizler’den	itibaren	Wälder	Frey	onları	arıyor.	Darry’de	de	yeni ve	genç	bir	lord	var,	arazilerinde	mutlaka	asayiş	sağlayacak	olan	dindar	bir	adam.	Evinize	gidin	çocuğum. </p>
<p class="calibre1">Bir	 eviniz	 var,	 şu	 karanlık	 günlerde	 birçok	 insan	 bunu	 söyleyecek	 durumda	 değil.	 Sizi	 çok	 sevdiğinden emin	 olduğum	 soylu	 bir	 babaya	 sahipsiniz.	 Evinize	 asla	 dönemediğiniz	 takdirde,	 babanızın	 yaşayacağı kederi	düşünün.	Belki	siz	devrildikten	sonra,	kılıcınızı	ve	kalkanınızı	ona	götürürler.	Belki	babanız	onları salonuna	 asar	 ve	 gururla	 seyreder...	 lâkin	 ona	 sorsanız,	 eminim	 ki	 kırık	 bir	 kalkan	 yerine	 canlı	 bir	 kız evlat	tercih	edeceğini	söyler.” </p>
<p class="calibre1"><a id="p334"></a>“Bir	 kız	 evlat.”	 Brienne’in	 gözleri	 yaşlarla	 doldu.	 “O	 bunu	 hak	 ediyor.	 Ona	 şarkı	 söyleyecek, salonuna	 zarafet	 katacak	 ve	 onun	 için	 torunlar	 doğuracak	 bir	 kız	 evlat.	 Bir	 erkek	 evlat	 da	 hak	 ediyor, hanedanının	ismine	onur	getirecek	güçlü	ve	yiğit	bir	oğlan.	Galladon	sekiz	yaşındayken	boğuldu,	ben	dört yaşındaydım.	Alysanne	ve	Arianne	daha	beşikteyken	öldüler.	Ben,	tanrıların,	babamın	sahip	olmasına	izin verdiği	tek	çocuğum.	Ucube	olan.	Ne	bir	kıza	ne	de	bir	erkeğe	benzeyen.”	Sonra	her	şey,	bir	yaradan	akan siyah	 kan	 misali	 Brienne’in	 ağzından	 döküldü:	 İhanetler	 ve	 nişanlılıklar.	 Kırmızı	 Ronnet	 ve	 gülü. </p>
<p class="calibre1">Brienne’in	bekâreti	üstüne	oynanan	bahis.	Brienne’le	dans	eden	Lord	Renly.	Renly’nin	Margaery	Tyrell’le evlendiği	 gece	 Brienne’in	 döktüğü	 gözyaşları.	 Acı	 Köprü’deki	 meydan	 dövüşü.	 Brienne’i	 gururlandıran gökkuşağı	 pelerini.	 Kralın	 çadırındaki	 gölge.	 Brienne’in	 kollarında	 ölen	 Renly.	 Nehirova	 ve	 Leydi Catelyn.	Üç	Dişli	Mızrak’taki	yolculuk.	Brienne’in	ormanda	Jaime’yle	yaptığı	düello.	Kanlı	Oyuncular. </p>
<p class="calibre1"> <i class="calibre4">“Safirler,” </i></p>
<p class="calibre1">diye	 bağıran	 Jaime.	 Harrenhal’da,	 banyo	 teknesinin	 içinde,	 vücudundan	 buharlar	 tüten	 Jaime.	 Vargo Hoat’un	 kanının	 tadı.	 Ayı	 çukuru.	 Kumların	 içine	 atlayan	 Jaime.	 Kral	 Toprakları’na	 giden	 o	 uzun	 yol. </p>
<p class="calibre1">Sansa	 Stark.	 Brienne’in	 Jaime’ye	 verdiği	 yemin.	 Brienne’in	 Leydi	 Catelyn’e	 verdiği	 yemin.	 Yeminkâr. </p>
<p class="calibre1">Gölgeli	 Vadi.	 Bakire	 Havuzu.	 Cevval	 Dick,	 Kırıkpençe	 Burnu	 ve	 Fısıltılar.	 Brienne’in	 öldürdüğü adamlar... </p>
<p class="calibre1">“Onu	bulmak</p>
<p class="calibre1"> <i class="calibre4">zorundayım,” </i></p>
<p class="calibre1">diye	 bitirdi	 Brienne.	 “Onu	 arayan	 başka	 insanlar	 da	 var,	 hepsi	 de	 kızı	 yakalamak	 ve	 kraliçeye	 satmak istiyor.	Onu	ilk	ben	bulmalıyım.	Jaime’ye	söz	verdim.	Jaime	kılıca</p>
<p class="calibre1"> <i class="calibre4">Yeminkâr</i></p>
<p class="calibre1">adını	taktı.	Kızı	kurtarmak...	ya	da	bu	uğurda	ölmek	zorundayım.” </p>
<p class="calibre1"><a id="p335"></a><b class="calibre3">CERSEI</b></p>
<p class="calibre1"> <i class="calibre4">“Bin	gemi!” </i></p>
<p class="calibre1">Küçük	 kraliçenin	 kahverengi	 saçları	 dağınıktı,	 yanakları	 meşale	 ışığında	 kırmızı	 görünüyordu;	 kız	 bir erkeğin	koynundan	çıkıp	gelmiş	gibiydi.	“Majesteleri,	buna	çok</p>
<p class="calibre1"> <i class="calibre4">şiddetli</i></p>
<p class="calibre1">bir	 şekilde	 cevap	 verilsin!”	 Kızın	 son	 sözü	 tavan	 kirişlerinde	 çınladı	 ve	 büyük	 taht	 odasında yankılandı. </p>
<p class="calibre1">Demir	Taht’ın	yanındaki	kırmızı	ve	altın	renkli	yüksek	koltukta	oturan	Cersei,	boynundaki	gerginliği hissedebiliyordu. </p>
<p class="calibre1"> <i class="calibre4">Verilsin, </i></p>
<p class="calibre1">diye	düşündü. </p>
<p class="calibre1"> <i class="calibre4">Benimle	emir	kipi	kullanarak	konuşmaya	cesaret	ediyor. </i></p>
<p class="calibre1">Tyrell	kızını	tokatlamamak	için	kendini	zor	tutuyordu. </p>
<p class="calibre1"> <i class="calibre4">Dizlerinin	 üstüne	 çökmüş	 bir	 hâlde	 benden	 yardım	 dileniyor	 olmalıydı.	 Bunun	 yerine,	 meşru</i> <i class="calibre4">kraliçesine	ne	yapması	gerektiğini	söylemeye	cüret	ediyor. </i></p>
<p class="calibre1">“Bin	gemi?”	Sör	Harys	hırıltıyla	soluk	alıp	veriyordu.	“Bir	yanlışlık	olmalı.	Hiçbir	lord	bin	gemiyi birden	komuta	etmez.”	“Bazı	korkmuş	aptallar	çift	saymış	olmalı,”	dedi	Orton	Merryweather.	“Ya	da	Lord Tyrell’in	 sancak	 beyleri	 bize	 yalan	 söylüyor,	 lakayıt	 olduklarını	 düşünmememiz	 için	 düşmanın	 sayısını abartıyorlar.” </p>
<p class="calibre1">Arka	 duvardaki	 meşaleler,	 Demir	 Taht’ın	 uzun	 ve	 dikenli	 gölgesini,	 kapılara	 giden	 yolun	 yarısına kadar	düşürüyordu.	Taht	odasının	diğer	ucu	karanlığın	içinde	kaybolmuştu	ve	Cersei	etrafının	gölgelerle sarıldığını	hissediyordu. </p>
<p class="calibre1"> <i class="calibre4">Düşmanlarım	her	yerde	ve	dostlarım	işe	yaramaz. </i></p>
<p class="calibre1">Bunu	 bilmek	 için	 danışmanlarına	 bakması	 yeterliydi;	 sadece	 Lord	 Qyburn	 ve	 Aurane	 Su	 uyanık görünüyordu.	 Diğerleri,	 Margaery’nin	 gönderdiği	 haberciler	 kapılarını	 yumrukladığında	 yataktan kalkmışlardı,	şimdi	darmadağın	ve	sersemlemiş	bir	hâlde	salonda	duruyorlardı.	Dışarısı	hâlâ	karanlık	ve durgundu.	Kale	ve	şehir	uyuyordu.	Ayakta	olmalarına	rağmen,	Boros	Blount	ve	Meryn	Trant	da	uyuyormuş</p>
<p class="calibre1">gibi	görünüyordu.	Osmund	Karakazan	bile	esniyordu. </p>
<p class="calibre1"> <i class="calibre4">Ama	Loras	esnemiyor.	Çiçek	Şövalyesi	esnemiyor. </i></p>
<p class="calibre1">Loras	 kız	 kardeşinin	 arkasında	 duruyordu,	 kalçasında	 bir	 kılıç	 taşıyan	 beyaz	 bir	 gölgeydi.	 “Bin geminin	yarısı	hâlâ	beş	yüz	gemi	eder	lordum,”	dedi</p>
<p class="calibre1">Aurane	 Su,	 Orton	 Merryweather’a.	 “Bu	 boyuttaki	 bir	 donanmaya	 karşı	 koyabilecek	 deniz	 kuvveti sadece	 Arbor’da	 var.”	 “Yeni	 dromondlarınız	 ne	 durumda?”	 diye	 sordu	 Sör	 Harys.	 “Demiradamların dargemileri,	bizim	dromondlarımızm	önünde	duramaz,	değil	mi? </p>
<p class="calibre1"> <i class="calibre4">Kral	Robert’ın	Çekici, </i></p>
<p class="calibre1">bütün	Batıdiyar’daki	en	kudretli	gemidir.” </p>
<p class="calibre1">“Öyleydi,”	dedi	Su. </p>
<p class="calibre1"> <i class="calibre4">“Tatlı	Cersei</i></p>
<p class="calibre1">tamamlandığı	zaman	ona	denk	olacak. </p>
<p class="calibre1"> <i class="calibre4">Lord	Tywin</i></p>
<p class="calibre1">ise	 iki	 gemiden	 de	 iki	 kat	 büyük	 olacak.	 Bununla	 birlikte,	 gemilerin	 ancak	 yarısı	 teçhiz	 edildi	 ve hiçbirinin	mürettebatı	tam	değil.	Gemiler	hazır	olduğunda	bile,	söz	konusu	sayılar	bizim	için	çok	büyük olur.	 Sıradan	 dargemiler,	 bizim	 kadırgalarımızla	 kıyaslandığında	 küçüktür,	 bu	 doğru,	 lâkin demiradamların	daha	büyük	gemileri	de	var.	Lord	Balon’ın</p>
<p class="calibre1"><a id="p336"></a> <i class="calibre4">Büyük	Deniz	Canavarı</i></p>
<p class="calibre1">ve	 Demir	 Donanma’nın	 savaş	 gemileri	 mücadeleler	 için	 inşa	 edildi,	 akınlar	 için	 değil.	 Hız	 ve	 güç açısından	bizim	küçük	savaş	kadırgalarımıza	denkler.	Üstelik	çoğu,	bizimkilerden	daha	iyi	bir	kaptana	ve mürettebata	sahip.	Demiradamlar	bütün	hayatlarını	denizde	geçirirler.” </p>
<p class="calibre1"> <i class="calibre4">Balon	Greyjoy	ona	karşı	ayaklandığında,	Robert	o	adaları	silip	süpürmeliydi, </i></p>
<p class="calibre1">diye	düşündü	Cersei. </p>
<p class="calibre1"> <i class="calibre4">Onların	 donanmalarını	 batırdı,	 kasabalarını	 yaktı,	 kalelerini	 yıktı	 ama	 onları	 dize	 getirdikten</i> <i class="calibre4">sonra	yeniden	ayağa	kalkmalarına	izin	verdi.	Adamların	kafataslarından	yeni	bir	ada	yapmalıydı. </i></p>
<p class="calibre1">Lord	 Tywin’in	 yapacağı	 şey	 bu	 olurdu.	 Fakat	 bir	 kralın,	 diyarın	 asayişini	 muhafaza	 etmek	 için gereksindiği	 yürek,	 Robert’ta	 yoktu.	 “Dagon	 Greyjoy’un	 Deniztaşı	 Tahtı’nda	 oturduğu	 zamanlardan	 bu yana,	demiradamlar	Menzil’i	yağmalamaya	cesaret	edemedi,”	dedi	Cersei.	“Şimdi	neden	etsinler?	Onları yüreklendiren	ne?” </p>
<p class="calibre1">“Yeni	 kralları.”	 Qyburn,	 ellerini	 cübbesinin	 yenine	 saklamış	 hâlde	 ayağa	 kalktı.	 “Lord	 Balon’ın kardeşi.	Ona	Kargagöz	diyorlar.” </p>
<p class="calibre1">“Leş	kargaları,	ölen	ve	can	çekişen	bedenleri	yiyerek	beslenir,”	dedi	Yüce	Üstat	Pycelle.	“Sağlıklı ve	zinde	hayvanların	üstüne	konmazlar.	Lord	Euron	kendini	altın	ve	ganimetle	besleyecek	ama	ona	karşı harekete	geçtiğimiz	anda	Pyke’a	geri	dönecek.	Zamanında	Lord	Dagon’ın	yaptığı	gibi.” </p>
<p class="calibre1">“Yanılıyorsunuz,”	dedi	Margaery	Tyrell.	“Akıncılar	böyle	büyük	bir	kuvvede	gelmez. </p>
<p class="calibre1"> <i class="calibre4">Bin	gemi! </i></p>
<p class="calibre1">Lord	 Hewett	 ve	 Lord	 Chester	 katledildi.	 Lord	 Serry’nin	 oğlu	 ve	 vârisi	 de	 öyle.	 Serry,	 elinde	 kalan birkaç	 gemiyle	 birlikte	 Yüksek	 Bahçe’ye	 kaçtı.	 Lord	 Grimm	 kendi	 kalesine	 hapsedildi.	 Willas,	 demir kralın	 kendi	 adamlarından	 dört	 kişiyi	 lord	 ilan	 ettiğini	 ve	 bahsettiğim	 adamların	 makamına	 oturttuğunu söylüyor.” </p>
<p class="calibre1"> <i class="calibre4">Willas, </i></p>
<p class="calibre1">diye	düşündü	Cersei, </p>
<p class="calibre1"> <i class="calibre4">sakat	Willas.	Bu	işin	suçlusu	o.	Budala	Mace	Tyrell,	Menzil’in	savunmasını	talihsiz	bir	zavallıya</i> <i class="calibre4">bıraktı. </i></p>
<p class="calibre1">“Demir	 Adalar’dan	 Kalkanlar’a	 çok	 uzun	 bir	 yol	 var,”	 dedi.	 “Bin	 gemi	 onca	 yolu	 hiç	 görünmeden nasıl	katedebilir?” </p>
<p class="calibre1">“Willas,	gemilerin	sahil	şeridini	takip	etmediğine	inanıyor,”	dedi	Margaery.	“Karayı	görmeden	açık denizde	ilerlemişler,	Gün	Batımı	Denizi’nin	açıklarına	kadar	gidip	batıdan	geri	dönmüşler.” </p>
<p class="calibre1"> <i class="calibre4">Büyük	 ihtimalle,	 sakat	 Willas	 gözcü	 kulelerine	 adam	 yerleştirmemişti	 ve	 şimdi	 bunu</i></p>
<p class="calibre1"> <i class="calibre4">öğrenmemizden	korkuyor.	Küçük	kraliçe,	ağabeyi	için	mazaretler	uyduruyor. </i></p>
<p class="calibre1">Cersei’nin	ağzı	kurumuştu. </p>
<p class="calibre1"> <i class="calibre4">Bir	kadeh	Arbor	altınına	ihtiyacım	var. </i></p>
<p class="calibre1">Eğer	 demiradamların	 bir	 sonraki	 hedefi	 Arbor’sa,	 yakında	 bütün	 diyar	 susuzluk	 çekebilirdi.	 “Bu	 işte Stannis’in	 parmağı	 olabilir.	 Balon	 Greyjoy	 lord	 babama	 ittifak	 önermişti.	 Belki	 Balon’ın	 oğlu	 da Stannis’e	ittifak	önerdi.”	Pycelle	kaşlarını	çattı.	“Lord	Stannis	böyle	bir	ittifakla	ne	kazanabilir	ki?” </p>
<p class="calibre1">“Ayağını	güvenle	basabileceği	sağlam	bir	zemin	daha</p>
<p class="calibre1"> <i class="calibre4">kazanır. </i></p>
<p class="calibre1">Ganimet	 de	 kazanır.	 Stannis,	 paralı	 askerlerinin	 ücretini	 ödeyebilmek	 için	 altına	 ihtiyaç	 duyuyor. </p>
<p class="calibre1">Batıda	</p>
<p class="calibre1">akınlar	</p>
<p class="calibre1">düzenlemekle, </p>
<p class="calibre1">dikkatimizi	</p>
<p class="calibre1">Ejderha	</p>
<p class="calibre1">Kayası’ndan	</p>
<p class="calibre1">ve	</p>
<p class="calibre1">Fırtına	</p>
<p class="calibre1">Burnu’ndan</p>
<p class="calibre1">uzaklaştırabileceğini	umuyor.” </p>
<p class="calibre1">Lord	 Merryweather	 başıyla	 onayladı.	 “Bir	 şaşırtmaca.	 Stannis	 tahmin	 ettiğimizden	 daha	 kurnaz. </p>
<p class="calibre1">Adamın	taktiğini	çözecek	kadar	zekisiniz	Majesteleri.” </p>
<p class="calibre1"><a id="p337"></a>“Lord	 Stannis,	 kuzeyli	 adamları	 kendi	 tarafına	 çekmek	 için	 didiniyor,”	 dedi	 Pycelle.	 “Eğer demiradamlarla	dost	olursa,	kuzeyli	adamları	kazanmaya	dair	umudu...” </p>
<p class="calibre1">Böyle	 iyi	 eğitimli	 bir	 adamın	 nasıl	 bu	 kadar	 aptal	 olabileceğini	 merak	 ederek,	 “Kuzeyli	 adamlar Stannis’i	kabul	etmez,”	dedi	Cersei.	“Lord	Manderly,	soğan	şövalyesinin	kafasını	ve	ellerini	kesti,	bunu Freyler’den	öğrendik.	Ve	bir	düzine	kuzeyli	lord,	Lord	Bolton’ın	yardımına	koştu. </p>
<p class="calibre1"> <i class="calibre4">Düşmanımın	düşmanı	benim	dostumdur. </i></p>
<p class="calibre1">Stannis	 demiradamlardan	 ve	 yabanıllardan,	 yani	 kuzeyli	 adamların	 düşmanlarından	 başka	 kime dönebilir?	 Lâkin	 benim	 bu	 tuzağın	 içine	 yürüyeceğimi	 düşünüyorsa,	 Stannis	 senden	 bile	 büyük	 bir aptaldır.”	Cersei	tekrar	küçük	kraliçeye	döndü.	“	Kalkan	Adaları,	Menzil’e	ait.	Grimm,	Serry	ve	diğerleri Yüksek	 Bahçe’ye	 bağlı.	 Buna	 cevap	 vermek	 Yüksek	 Bahçe’ye	 düşer.”	 “Yüksek	 Bahçe	 cevap	 verecek,” </p>
<p class="calibre1">dedi	 Margaery	 Tyrell.	 “Willas,	 Eski	 Şehir’deki	 Leyton	 Hightower’a	 savunmasını	 güçlendirmesi	 için haber	 yolladı.	 Garlan,	 adaları	 geri	 almak	 için	 adam	 topluyor.	 Lâkin	 kuvvetimizin	 en	 iyi	 kısmı	 lord babamla	birlikte	Fırtına	Burnu’nda.	Babama	haber	göndermeliyiz.	Derhal.” </p>
<p class="calibre1">“Ve	kuşatmayı	kaldırmalıyız?”	Cersei,	Margaery’nin	küstahlığından	hoşlanmıyordu. </p>
<p class="calibre1"> <i class="calibre4">Bana	‘derhal’	diyor.	Onun	hizmetçisi	olduğumu	mu	sanıyor</i></p>
<p class="calibre1">?	 “Lord	 Stannis’in	 bundan	 çok	 hoşlanacağına	 eminim.	 Beni	 dinliyor	 muydunuz	 leydim?	 Eğer	 Stannis, gözlerimizi	Ejderha	Kayası	ve	Fırtına	Burnu’ndan	çekip	o	kayalara	bakmamızı	sağlarsa...” </p>
<p class="calibre1"> <i class="calibre4">“Kayalar</i></p>
<p class="calibre1">mı?”	diye	sordu	Margaery	öfkeyle.	“Majesteleri</p>
<p class="calibre1"> <i class="calibre4">kayalar</i></p>
<p class="calibre1">mı	dedi?” </p>
<p class="calibre1">Çiçek	Şövalyesi,	elini	kardeşinin	omzuna	koydu.	“Majesteleri,	demiradamlar	o</p>
<p class="calibre1"> <i class="calibre4">kayalardan</i></p>
<p class="calibre1">Eski	 Şehir’i	 ve	 Arbor’ı	 tehdit	 edebilir.	 Akıncılar,	 Kalkanlar’daki	 hisarlardan	 Mander’a	 yelken açabilir	 ve	 Menzil’in	 tam	 kalbine	 ulaşabilir,	 tıpkı	 eski	 zamanlarda	 yaptıkları	 gibi.	 Yeterince	 adamları olursa,	Yüksek	Bahçe’yi	bile	tehdit	edebilirler.” </p>
<p class="calibre1">“Gerçekten	 mi?”	 dedi	 kraliçe	 bütün	 masumiyetiyle.	 “O	 hâlde,	 cesur	 ağabeyleriniz	 demiradamları	 o kayalardan	kovmalı	ve	bunu	bir	an	önce	yapmalı.” </p>
<p class="calibre1">“Ellerinde	yeterli	gemi	yokken	bunu	nasıl	başarabilirler?	Kraliçe	bu	konuda	ne	önerir?”	diye	sordu Loras.	“Majesteleri,	Willas	ve	Garlan	on	beş	gün	içinde	on	bin	adam	toplayabilirler	ve	bir	ay	içinde	bu sayının	iki	katma	ulaşırlar,	lâkin	suyun	üstünde	yürüyemezler.” </p>
<p class="calibre1">“Yüksek	 Bahçe,	 Mander’ın	 üstünde	 oturuyor,”	 diye	 hatırlattı	 Cersei.	 “Bin	 fersahlık	 bir	 kıyı	 şeridi, sizin	 ve	 size	 bağlı	 sancak	 beylerinin	 hakimiyetinde.	 Sahilleriniz	 boyunca	 balıkçılar	 yok	 mu?	 Zevk mavnalarınız,	yolcu	tekneleriniz,	nehir	kadırgalarınız,	futalarınız	yok	mu?” </p>
<p class="calibre1">“Çok	sayıda,”	diye	onayladı	Sör	Loras. </p>
<p class="calibre1">“Bence	bu	kadar	taşıt,	bir	orduyu	küçük	bir	su	akıntısının	karşısına	geçirmeye	yeter	de	artar.” </p>
<p class="calibre1">“Ve	 bizim	 devşirme	 donanmamız,	 şu	 ‘küçük	 su	 akıntısını’	 geçerken	 demirdoğumluların</p>
<p class="calibre1">dargemilerinin	hücümuna	uğradığında,	Majesteleri	o	zaman	ne	yapmamızı	ister?” </p>
<p class="calibre1"> <i class="calibre4">Boğulmanızı, </i></p>
<p class="calibre1">diye	 düşündü	 Cersei.	 ‘Yüksek	 Bahçe’nin	 altını	 da	 var.	 Dar	 Deniz’in	 karşısından	 kiralık	 gemiler tutmanıza	izin	veriyorum.” </p>
<p class="calibre1">“Myr’in	 ve	 Lys’in	 çevresinden	 korsanlar	 demek	 istiyorsunuz,”	 dedi	 Loras	 tiksintiyle.	 “Özgür Şehirler’in	pislikleri.” </p>
<p class="calibre1"> <i class="calibre4">Kardeşi	kadar	küstah. </i></p>
<p class="calibre1">“Üzülerek	 söylüyorum	 ki,	 zaman	 zaman	 hepimiz	 pisliklerle	 uğraşmak	 zorunda	 kalıyoruz,”	 dedi	 Cersei</p>
<p class="calibre1"><a id="p338"></a>zehirli	bir	tatlılıkla.	“Belki	sizin	daha	iyi	bir	fikriniz	vardır?”	“Mander’ın	ağzını	demiradamlardan	geri alacak	 ve	 ağabeylerimi	 geçiş	 sırasında	 dargemilerden	 koruyacak	 sayıda	 kadırga	 sadece	 Arbor’da	 var. </p>
<p class="calibre1">Yalvarıyorum	 Majesteleri,	 Ejderha	 Kayası’na	 haber	 gönderin	 ve	 Lord	 Redwyne’a	 bir	 an	 önce	 yelken açmasını	emredin.” </p>
<p class="calibre1"> <i class="calibre4">En	azından	yalvaracak	kadar	akıllı. </i></p>
<p class="calibre1">Paxter	 Redwyne	 iki	 yüz	 savaş	 gemisine,	 bu	 sayının	 beş	 katı	 kadar	 karağa,	 şarap	 gökesine,	 ticaret kadırgasına	 ve	 balina	 gemisine	 sahipti.	 Bununla	 birlikte	 Redwyne,	 Ejderha	 Kayası’nın	 duvarlarının altında	 kamp	 kurmuştu	 ve	 donanmasının	 büyük	 bölümü	 Karasu	 Koyu’nun	 karşısına,	 ada	 kalesine düzenlenen	 taarruz	 için	 adam	 taşımakla	 meşguldü.	 Donanmanın	 geri	 kalanı,	 Gemikıran	 Koyu’nun güneyinde	dolaşıyordu;	Fırtına	Burnu’nun	denizden	beslenmesini	sadece	o	gemilerin	varlığı	engelliyordu. </p>
<p class="calibre1">Aurane	 Su,	 Sör	 Loras’ın	 önerisiyle	 köpürdü.	 “Eğer	 Lord	 Redwyne	 gemilerini	 oradan	 çekerse, Ejderha	 Kayası’ndaki	 adamlarımızı	 nasıl	 besleyeceğiz?	 Arbor’ın	 kadırgaları	 olmadan	 Fırtına Burnu’ndaki	kuşatmayı	nasıl	sürdüreceğiz?” </p>
<p class="calibre1">“Kuşatma	daha	sonra	sürdürülebilir...” </p>
<p class="calibre1">Cersei,	 Loras’ın	 sözünü	 kesti.	 “Fırtına	 Burnu,	 Kalkanlar’dan	 yüz	 kat	 daha	 değerli.	 Ve	 Ejderha Kayası...	 Ejderha	 Kayası,	 Stannis’in	 elinde	 kaldığı	 sürece,	 oğlumun	 boğazında	 bir	 bıçak	 var	 demektir. </p>
<p class="calibre1">Kale	düştüğünde,	Lord	Redwyne’ı	ve	donanmasını	serbest	bırakacağız.”	Kraliçe	ayağa	kalktı.	“Görüşme bitmiştir.	Yüce	Üstat	Pycelle,	konuşalım.” </p>
<p class="calibre1">Yaşlı	 adam,	 Cersei’nin	 sesi	 onu	 bir	 gençlik	 rüyasından	 uyandırmış	 gibi	 irkildi	 ama	 üstat	 bir	 cevap veremeden	önce	Loras	Tyrell	öne	çıktı.	Şövalye	öyle	hızlı	hareket	etmişti	ki	Cersei	korkuyla	geri	çekildi. </p>
<p class="calibre1">Çiçek	Şövalyesi	tek	dizinin	üstüne	çöktüğünde,	kraliçe,	kendisini	koruması	için	Sör	Osmund’a	bağırmak üzereydi.	“Majesteleri,”	dedi	Sör	Loras,	“Bırakın	Ejderha	Kayası’nı	ben	alayım.” </p>
<p class="calibre1">Margaery’nin	eli	ağzına	gitti.	“Loras,	hayır.” </p>
<p class="calibre1">Sör	Loras,	kardeşinin	yakarışını	duymazdan	geldi.	“Ejderha	Kayası’nın	açlık	yüzünden	teslim	olması en	az	yarım	yıl	sürer	ki	Lord	Paxter’in	yapmaya	çalıştığı	şey	bu.	Komutayı	bana	verin	Majesteleri.	Kale on	beş	gün	içinde	sizin	olacak,	onu	kendi	çıplak	ellerimle	yıkmam	gerekse	bile.” </p>
<p class="calibre1">Sansa	Stark’m	gelip	de	Lord	Eddard’ın	planlarını	ona	ifşa	ettiği	günden	beri,	kimse	Cersei’ye	böyle güzel	bir	hediye	vermemişti.	Cersei,	Margaery’nin	yüzünün	solduğunu	görmekten	memnundu.	“Cesaretiniz beni	soluksuz	bıraktı	Sör	Loras,”	dedi.	“Lord	Su,	yeni	dromonlarımızdan	herhangi	biri	suya	indirilmeye hazır	mı?” </p>
<p class="calibre1"> <i class="calibre4">“Tatlı	Cersei</i></p>
<p class="calibre1">hazır	Majesteleri.	Hızlı	ve	adını	aldığı	kraliçe	kadar	güçlü	bir	gemi.” </p>
<p class="calibre1">“Harikulade. </p>
<p class="calibre1"> <i class="calibre4">Tatlı	Cersei, </i></p>
<p class="calibre1">Çiçek	 Şövalyesi’ni	 bir	 an	 önce	 Ejderha	 Kalesi’ne	 götürsün.	 Sör	 Loras,	 komuta	 sizde.	 Ejderha Kayası,	Tommen’ın	olana	kadar	geri	dönmeyeceğinize	dair	bana	söz	verin.” </p>
<p class="calibre1">“Veriyorum	Majesteleri.”	Loras	ayağa	kalktı. </p>
<p class="calibre1">Cersei,	 şövalyeyi	 iki	 yanağından	 öptü.	 Şövalyenin	 kardeşini	 de	 öptü	 ve	 kızın	 kulağına,	 “Yiğit	 bir ağabeyin	var,”	diye	fısıldadı. </p>
<p class="calibre1">Margaery	 ya	 cevap	 verecek	 nezakete	 sahip	 değildi	 ya	 da	 korkudan	 bildiği	 bütün	 kelimeleri unutmuştu. </p>
<p class="calibre1">Cersei,	Demir	Taht’ın	arkasındaki	kral	kapısından	çıktığında,	şafağa	hâlâ	saatler	vardı.	Sör	Osmund bir	 meşaleyle	 birlikte	 kraliçenin	 önünden	 gidiyordu,	 Qyburn	 de	 kraliçenin	 yanında	 yürüyordu.	 Pycelle onlara	yetişmek	için	çabalıyordu.	“Majesteleri,”	dedi	nefes	nefese,	“genç	adamların	gözü	karadır.	Savaşın sadece	görkemini	düşünürler	ve	tehlikelerini	akıllarına	bile	getirmezler.	Sör	Loras’ın	bu	planı	vahametle</p>
<p class="calibre1"><a id="p339"></a>dolu.	Ejderha	Kayası’nın	duvarlarına	saldırmak...” </p>
<p class="calibre1">“...çok	cesurca.” </p>
<p class="calibre1">“...cesurca	ama...” </p>
<p class="calibre1">“Çiçek	Şövalyesi’nin	siperlere	ulaşan	ilk	adam	olacağından	eminim.” </p>
<p class="calibre1"> <i class="calibre4">Ve	belki	de	ilk	devrilen. </i></p>
<p class="calibre1">Stannis’in	 kale	 kumandanı	 olarak	 bıraktığı	 çiçek	 bozuğu	 piç,	 acemi	 bir	 turnuva	 şampiyonu	 değil tecrübeli	bir	katildi.	Eğer	tanrılar	merhametliyse,	o	adam	Sör	Loras’a	istediği	şanlı	sonu	verirdi. </p>
<p class="calibre1"> <i class="calibre4">Delikanlının	yolda	boğulmayacağı	varsayılma	tabii. </i></p>
<p class="calibre1">Geçen	 gece	 yine	 fırtına	 çıkmıştı,	 şiddetli	 bir	 fırtına.	 Yağmur,	 demir	 külçeler	 halinde	 saatlerce yağmıştı. </p>
<p class="calibre1"> <i class="calibre4">Ve	bu	çok	hüzünlü	olmaz	mı? </i></p>
<p class="calibre1">diye	düşündü	kraliçe. </p>
<p class="calibre1"> <i class="calibre4">Boğulmak	 sıradan	 bir	 şey.	 Sör	 Loras	 şöhreti	 şehvetle	 arzuluyor,	 gerçek	 erkeklerin	 kadınları</i> <i class="calibre4">arzuladığı	 gibi.	 Tanrıların	 onun	 için	 yapabileceği	 en	 küçük	 şey,	 ona	 şarkılara	 layık	 bir	 ölüm</i> <i class="calibre4">bahşetmek	olur. </i></p>
<p class="calibre1">Ejderha	Kayası’nda	delikanlının	başına	ne	gelirse	gelsin,	kazanan	kraliçe	olacaktı.	Eğer	Loras	kaleyi alırsa,	Stannis	korkunç	bir	tokat	yiyecekti	ve	Redwyne	donanması	demiradamları	karşılamak	üzere	yelken açabilecekti.	Eğer	Loras	 başarısız	olursa,	Cersei	 sorumluluğun	aslan	payını	 şövalyenin	aldığından	emin olacaktı.	Bir	kahramanın	yüzünü,	başarısızlıktan	daha	çok	karartan	hiçbir	şey	yoktu. </p>
<p class="calibre1"> <i class="calibre4">Ve	 eğer	 Loras,	 kan	 ve	 şöhretle	 örtülü	 bir	 hâlde	 kalkanının	 üstünde	 geri	 dönerse,	 Sör	 Osney</i> <i class="calibre4">şövalyenin	yaslı	kardeşini	teselli	etmek	için	orada	olacak. </i></p>
<p class="calibre1">Cersei	 kahkahasını	 daha	 fazla	 tutamadı.	 Kraliçenin	 dudaklarından	 dökülen	 bu	 kahkaha	 koridor boyunca	yankılandı. </p>
<p class="calibre1">“Majesteleri?”	Yüce	Üstat	Pycelle	gözlerini	kırptı,	ağzı	açıktı.	“Neden...	neden	güldünüz?” </p>
<p class="calibre1">“Neden	 mi?”	 demek	 zorunda	 kaldı	 Cersei,	 “aksi	 takdirde	 ağlayabilirdim.	 Kalbim	 Sör	 Loras’a duyduğum	sevgiyle	dolup	taşıyor.” </p>
<p class="calibre1">Yüce	Ustat’ı	yılankavi	basamaklarda	bıraktı. </p>
<p class="calibre1"> <i class="calibre4">Bu	adam	artık	hiçbir	işe	yaramıyor, </i></p>
<p class="calibre1">diye	 karar	 verdi.	 Pycelle’in	 son	 zamanlarda	 yaptığı	 tek	 şey,	 Cersei’yi	 uyarı	 ve	 itirazlarla	 rahatsız etmekti.	 Cersei’nin	 Yüce	 Rahip’le	 vardığı	 mutabakata	 bile	 itiraz	 etmişti.	 Cersei	 gerekli	 belgeleri hazırlamasını	 emrettiğinde,	 Pycelle	 çapaklı	 gözleriyle	 ona	 bakmış	 ve	 tarih	 hakkında	 gevezelik	 etmeye başlamıştı.	 Cersei	 sonunda	 adamın	 lafını	 kesmişti.	 “Kral	 Maegor’ın	 devri	 sona	 erdi,	 emirleri	 de	 öyle,” </p>
<p class="calibre1">demişti	sert	bir	şekilde.	“Bu,	Kral	Tommen’ın	devri.	Ve	benim.” </p>
<p class="calibre1"> <i class="calibre4">Onu	kara	hücrelerde	çürümeye	bıraksaydım	daha	iyi	ederdim. </i></p>
<p class="calibre1">Maegor	Hisarı’nın	etrafını	saran	kazıklı	hendeği	geçerken,	“Sör	Loras	yıkılırsa,	Kral	Muhafızları’na yakışır	yeni	bir	şövalye	bulmanız	gerekecek,”	dedi	Qyburn. </p>
<p class="calibre1">“Fevkalade	 bir	 şövalye,”	 diye	 onayladı	 Cersei.	 “Tommen’a	 Sör	 Loras’ı	 unutturacak	 genç	 ve	 hızlı biri.	 Biraz	 kibarlıktan	 zarar	 gelmez	 ama	 kafası	 saçma	 sapan	 fikirlerle	 dolu	 olmamalı.	 Böyle	 bir	 adam tanıyor	musun?” </p>
<p class="calibre1">“Maalesef	 hayır,”	 dedi	 Qyburn.	 “Aklımda	 başka	 türlü	 bir	 şövalye	 var.	 Kibarlıktaki	 eksikliğini sadakatiyle	 giderir.	 Oğlunuzu	 korur,	 düşmanlarınızı	 öldürür,	 sırlarınızı	 saklar	 ve	 hiçbir	 adam	 onun karşısında	duramaz.” </p>
<p class="calibre1">“Böyle	diyorsun.	Kelimeler	rüzgârdır.	Zamanı	geldiğinde	şu	kusursuzluk	örneğini	ortaya	çıkarırsın	ve söylediklerinin	doğru	olup	olmadığını	görürüz.” </p>
</body>
</html>
