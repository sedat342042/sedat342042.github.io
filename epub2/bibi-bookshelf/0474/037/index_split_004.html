<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kargaların Ziyafeti</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:10:30+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="p185"></a>yeşil	 tonlarını	 giyindi.	 Renkler	 tekrar	 dünyaya	 dönerken,	 yüzlerce	 sancak	 havalandı	 ve	 çırpınmaya başladı.	 Aeron;	 Botley’nin	 gümüş	 balığını,	 Wynch’in	 kanlı	 adamını,	 Orkwood’un	 koyu	 yeşil	 ağaçlarını gördü.	Savaş	boruları,	leviathanlar	ve	tırpanlar	gördü,	altın	rengi	azametli	deniz	canavarları	her	yerdeydi. </p>
<p class="calibre1">Sancakların	altında	köleler	ve	tuz	karıları	dolaşmaya	başladı;	ateşlerin	tekrar	canlanması	için	kömürleri karıştırıyor	 ve	 kaptanlarla	 krallara	 kahvaltı	 hazırlamak	 için	 balık	 temizliyorlardı.	 Şafak	 ışığı	 taşlı kumsala	dokundu.	Aeron;	uykularından	uyanan,	fok	derisi	battaniyelerini	kenara	atan	ve	günün	ilk	birasını istemek	için	hizmetkârlarına	seslenen	adamları	izledi.  <i class="calibre4">Kana	kana	için</i>,	diye	düşündü,  <i class="calibre4">zira	bugün	tanrının</i> <i class="calibre4">işini	yapacağız. </i></p>
<p class="calibre1">Deniz	 de	 hareketleniyordu.	 Rüzgâr	 çoğalırken	 dalgalar	 büyüdü	 ve	 dargemilerin	 gövdelerine	 su bulutları	 çarptı.  <i class="calibre4">Boğulmuş	 Tanrı	 uyanıyor, </i>	 diye	 düşündü	 Aeron.	 Tanrının,	 denizin	 derinliklerinden fışkıran	 sesini	 duyabiliyordu.  <i class="calibre4">Benim	 kuvvetli	 ve	 sadık	 hizmetkârım,	 bugün	 burada	 seninle	 birlikte</i> <i class="calibre4">olacağım, </i>	diyordu	ses.  <i class="calibre4">Benim	Deniztaşı	Tahtı’ında	tanrısız	bir	adam	oturamaz. </i></p>
<p class="calibre1">Aeron’ın	 boğulmuş	 adamları,	 onu	 Nagga’nın	 kaburgalarından	 oluşan	 kemerin	 altında	 buldu;	 rahip dimdik	 ve	 güçlü	 bir	 hâlde	 ayakta	 dururken,	 uzun	 siyah	 saçları	 rüzgârla	 savruluyordu.	 “Vakit	 geldi	 mi?” </p>
<p class="calibre1">diye	sordu	Rus.	Aeron	başıyla	onayladı,	“Geldi,	gidin	ve	çağrıyı	yapın.” </p>
<p class="calibre1">Boğulmuş	adamlar	tepeden	aşağı	inerken	ahşap	çomaklarını	birbirine	vurmaya	başladılar.	Diğerleri</p>
<p class="calibre1">onlara	katıldı	ve	sesler	kumsal	boyunca	yayıldı.	Korkutucu	bir	gürültüydü;	sanki	yüzlerce	ağaç,	dallarıyla birbirlerini	 yumrukluyordu.	 Davullar	 da	 vurmaya	 başladı;  <i class="calibre4">güm-güm-güm-güm,	 güm-güm-güm-güm. </i>	 Bir savaş	borusu	öttü,	ardından	bir	başkası.  <i class="calibre4">AAAAAAAAooooooooo-ooooooooooooooo. </i></p>
<p class="calibre1">Adamlar,	 Gri	 Kral’ın	 Kalesi’nin	 kemiklerine	 doğru	 ilerlemek	 için	 yemek	 ateşlerini	 bıraktılar; kürekçiler,	 dümenciler,	 yelkenciler,	 gemi	 ustaları,	 baltalarıyla	 savaşçılar	 ve	 ağlarıyla	 balıkçılar. </p>
<p class="calibre1">Bazılarının	 yanında	 onlara	 hizmet	 edecek	 köleler	 vardı,	 bazılarının	 yanında	 da	 tuz	 karıları.	 Diğerleri, yeşil	 topraklara	 sık	 sık	 gidenler;	 beraberlerinde	 üstatlar,	 şarkıcılar	 ve	 şövalyeler	 getirmişti.	 Sıradan adamlar,	 köleler,	 çocuklar	 ve	 kadınlar,	 tepenin	 dibinde	 hilal	 şeklinde	 toplandı.	 Kaptanlar	 ve	 krallar yamaçlara	 çıktı.	 Aeron	 Buharsaçlı;	 neşeli	 Sigfryd	 Stonetree’yi,	 Gülümsemez	 Andrik’i	 ve	 şövalye	 Sör Harras	 Harlaw’u	 gördü.	 Samur	 kürkünden	 bir	 pelerin	 giyen	 Lord	 Baelor	 Blacktyde,	 hırpani	 fok derilerinin	 içindeki	 Stonehouse’un	 yanında	 duruyordu.	 Victarion,	 Andrik	 dışındaki	 herkese	 yukarıdan bakıyordu.	Aeron’ın	ağabeyi	miğfer	takmamıştı	ama	zırhlıydı,	omuzlarından	altın	deniz	canavarı	pelerini sarkıyordu.  <i class="calibre4">Kralımız	o	olmalı.	Ona	bakan	hangi	adam	bundan	şüphe	edebilir</i>? </p>
<p class="calibre1">Buharsaçlı,	 kemikli	 ellerini	 havaya	 kaldırdığında	 davullar	 ve	 savaş	 boruları	 sessizleşti,	 boğulmuş</p>
<p class="calibre1">adamlar	çomaklarını	indirdi	ve	bütün	sesler	sustu.	Sadece	kıyıya	vuran	dalgaların	sesi	kaldı;	hiç	kimsenin susturamayacağı	 bir	 kükreme.	 “Denizden	 geldik	 ve	 denize	 döneceğiz,”	 diye	 başladı	 Aeron,	 adamlar duymak	 için	 gayret	 göstersin	 diye	 hafif	 bir	 sesle	 konuşmuştu.	 “Fırtına	 Tanrısı	 bir	 gazap	 anında	 Balon’ı kalesinden	 aldı	 ve	 onu	 aşağı	 attı	 ama	 Balon,	 Boğulmuş	 Tanrının	 ıslak	 salonlarında	 yiyip	 içiyor	 şimdi.” </p>
<p class="calibre1">Gözlerini	 gökyüzüne	 kaldırdı.	 “<i class="calibre4">Balon	 öldü</i>!  <i class="calibre4">Demir	 Kral	 öldü!”	 “Kral	 öldü!” </i>	 diye	 bağırdı	 boğulmuş</p>
<p class="calibre1">adamlar. </p>
<p class="calibre1">“Lâkin	 zaten	 ölü	 olan	 ölemez,	 ama	 yeniden	 doğar,	 daha	 güçlü	 ve	 daha	 zorlu!”	 diye	 hatırlattı	 rahip. </p>
<p class="calibre1">“Balon	düştü.	Eski	Usûle	hürmet	eden	ve	demir	bedeli	ödeyen	ağabeyim	Balon.	Cesur	Balon.	Kutsanmış</p>
<p class="calibre1">Balon.	İki	Kez	Taç	Giymiş	Balon.	Özgürlüğümüzü	ve	tanrımızı	bize	geri	veren	Balon.	Balon	öldü...	lâkin Deniztaşı	Tahtı’nda	oturmak	ve	adalara	hükmetmek	üzere	yeni	bir	demir	kral	doğacak.” </p>
<p class="calibre1">“<i class="calibre4">Bir	 kral	 doğacak!” </i>	 diye	 cevap	 verdi	 adamlar.  <i class="calibre4">“Doğacak!” </i>	 “Doğacak.	 Doğmalı.”	 Aeronin	 sesi dalgalar	gibi	gürledi.	“Ama	kim?	Balon’ın	yerinde	kim	oturacak?	Bu	kutsal	adalara	kim	hükmedecek?	O</p>
<p class="calibre1">şimdi	burada,	aramızda	mı?”	Rahip,	kollarını	açtı.	“<i class="calibre4">Kralımız	kim	olacak</i>?” </p>
<p class="calibre1">Bir	 martı,	 çığlık	 atarak	 Aeron’a	 cevap	 verdi.	 Kalabalık,	 bir	 rüyadan	 uyanıyormuşçasına</p>
<p class="calibre1">kıpırdanmaya	başladı.	Her	adam,	hangisinin	bir	taç	istemeye	yelteneceğini	görmek	için	komşularına	baktı. </p>
<p class="calibre1"><a id="p186"></a> <i class="calibre4">Kargagöz	 hiçbir	 zaman	 sabırlı	 değildi, </i>	 diye	 düşündü	 Aeron	 Buharsaçlı.  <i class="calibre4">Belki	 de	 ilk	 önce	 o	 konuşur. </i></p>
<p class="calibre1">Kargagöz	 bunu	 yaparsa	 kendi	 sonunu	 hazırlamış	 olurdu.	 Kaptanlar	 ve	 krallar,	 bu	 ziyafete	 katılmak	 için çok	 uzun	 yoldan	 gelmişlerdi	 ve	 önlerine	 konulan	 ilk	 yemeği	 seçmeyeceklerdi.  <i class="calibre4">Tatmak	 ve	 denemek</i> <i class="calibre4">isteyecekler;	 bir	 parça	 şu	 adamdan,	 bir	 ısırık	 diğerinden,	 ta	 ki	 kendilerine	 en	 uygun	 olanı	 bulana</i> <i class="calibre4">kadar. </i></p>
<p class="calibre1">Bunu	 Euron	 da	 biliyor	 olmalıydı.	 Kollarını	 göğsünde	 birleştirmiş	 bir	 hâlde,	 dilsizlerinin	 ve canavarlarının	arasında	durdu.	Aeron’ın	çağrısını	sadece	rüzgâr	ve	dalgalar	yanıtladı. </p>
<p class="calibre1">Uzun	 bir	 sessizliğin	 ardından,	 “Demirdoğumluların	 bir	 kralı	 olmalı,”	 diye	 üsteledi	 rahip.	 “Tekrar soruyorum.  <i class="calibre4">Kralımız	kim	olacak</i>?” </p>
<p class="calibre1">“Ben	olacağım.”	Cevap	aşağıdan	gelmişti. </p>
<p class="calibre1">Bir	anda,	“Gylbert!	Kral	Gylbert!”	diyen	dağınık	çığlıklar	yükseldi.	Kaptanlar	yol	açtı.	Talep	sahibi ve	müdafileri,	Nagga’nın	kemiklerinin	altındaki	Aeron’ın	yanma	durmak	üzere	tepeye	çıktı. </p>
<p class="calibre1">Bu	 muhtemel	 kral,	 uzun	 boylu	 ve	 zayıf	 bir	 lorddu.	 Hüzünlü	 bir	 görüntüsü	 ve	 temiz	 tıraşlı	 sivri	 bir çenesi	vardı.	Lordun	kılıcını,	kalkanını	ve	sancağını	taşıyan	üç	müdafi,	adamın	iki	basamak	altında	durdu. </p>
<p class="calibre1">Müdafiler,	 uzun	 boylu	 lordla	 aynı	 görünüşü	 paylaşıyordu,	 Aeron	 onların	 adamın	 oğulları	 olduğunu	 farz etti.	 Müdafilerden	 biri	 sancağı	 açtı;	 batan	 güneş	 üstünde	 büyük	 ve	 siyah	 bir	 dargemi.	 Uzun	 boylu	 adam, </p>
<p class="calibre1">“Ben	Gylbert	Farwynd,	Issız	Işık	Lordu,”	dedi	kral	şûrasına. </p>
<p class="calibre1">Aeron	 birkaç	 Farwynd	 tanıyordu;	 Büyük	 Wyk’in	 en	 batı	 kıyılarında	 ve	 daha	 ilerideki	 dağınık adalarda	 arazileri	 olan	 tuhaf	 insanlardı.	 Sahip	 oldukları	 kayalar	 o	 kadar	 küçüktü	 ki,	 çoğu	 sadece	 bir haneyi	kaldırabilirdi.	Bu	kayalar	içinde	en	uzak	olanı	Issız	Işık’tı;	fok	sürülerinin,	deniz	aslanlarının	ve uçsuz	bucaksız	gri	suların	arasında	kuzeybatıya	doğru	yapılacak	sekiz	günlük	bir	yolculuk.	Diğerlerinden daha	 tuhaf	 olan	 Farwyndler	 de	 vardı.	 Bazı	 insanlar	 onların	 derideğiştiren	 olduğunu	 söylerdi;	 deniz aslanlarının,	 morsların,	 hatta	 vahşi	 denizin	 kurtları	 olan	 benekli	 balinaların	 şekillerine	 bürünen	 şeytani yaratıklar. </p>
<p class="calibre1">Lord	 Gylbert	 konuşmaya	 başladı.	 Gün	 Batımı	 Denizi’nin	 ötesindeki	 harikulade	 topraktan	 bahsetti; kışı	 ya	 da	 yoksulluğu	 olmayan	 ve	 ölümün	 hükmünün	 geçmediği	 bir	 toprak.	 “Beni	 kralınız	 yapın	 ve	 sizi oraya	götüreyim,”	diye	bağırdı.	“Bir	zamanlar	Nymeria’nın	yaptığı	gibi	on	bin	gemi	inşa	edelim	ve	bütün insanlarımızla	birlikte	gün	batımının	ötesindeki	toprağa	gidelim.	Orada	her	adam	bir	kral	ve	her	kadın	bir kraliçe	olacak.” </p>
<p class="calibre1">Adamın	 gözleri	 kâh	 griydi,	 kâh	 mavi,	 denizler	 kadar	 değişkendi,	 Aeron	 gördü.  <i class="calibre4">Deli	 gözler, </i>	 diye düşündü,  <i class="calibre4">soytarı	 gözleri. </i>	 Adamın	 bahsettiği	 tasavvurun,	 demirdoğumluları	 felakete	 sürüklemek	 için Fırtına	 Tanrısı	 tarafından	 kurulmuş	 bir	 tuzak	 olduğuna	 şüphe	 yoktu.	 Lordun	 adamları	 tarafından	 kral şûrasının	önüne	dökülen	hediyelerin	içinde	fok	derileri,	mors	balığı	dişleri,	balina	kemiğinden	yapılmış</p>
<p class="calibre1">kol	 halkaları	 ve	 bronz	 kasnaklı	 savaş	 boruları	 vardı.	 Kaptanlar	 baktılar	 ve	 başlarını	 çevirdiler,	 daha önemsiz	 adamların	 hediyeleri	 paylaşmasına	 izin	 verdiler.	 Soytarı	 konuşmasını	 bitirdi,	 muharipleri	 onun adını	 bağırmaya	 başladı	 ama	 onlara	 sadece	 Fanvyndler	 katıldı,	 üstelik	 hepsi	 değil.	 Çok	 geçmeden, </p>
<p class="calibre1">“Gylbert!	 Kral	 Gylbert!”	 çığlıkları	 sustu.	 Issız	 Işık	 Lordu	 tepeden	 aşağı	 inerken,	 yukarıdaki	 martı gürültülü	bir	çığlık	attı	ve	Nagga’nın	kaburgalarından	birinin	üstüne	kondu. </p>
<p class="calibre1">Aeron	Buharsaçlı	bir	kez	daha	öne	çıktı.	“Tekrar	soruyorum.  <i class="calibre4">Kralımız	kim	olacak</i>?” </p>
<p class="calibre1">“Ben!”	diye	gürledi	pes	bir	ses	ve	kalabalık	bir	kez	daha	ayrıldı. </p>
<p class="calibre1">Konuşmacı,	torunları	tarafından	taşman	oymalı	bir	sandalyede	tepeye	çıkarıldı.	Adam,	yüz	otuz	kilo ağırlığında	 ve	 doksan	 yaşında	 bir	 insan	 harabesiydi.	 Beyaz	 ayı	 postundan	 dikilmiş	 bir	 cübbe	 giymişti, kendi	 saçları	 da	 beyazdı,	 onu	 yanaklarından	 bacaklarına	 kadar	 bir	 battaniye	 gibi	 örten	 uzun	 sakalları vardı,	sakalın	nerede	bittiğini	ve	ayı	postunun	nerede	başladığını	söylemek	zordu.	Adamın	torunları,	iri yarı	ve	güçlü	delikanlılar	olmalarına	rağmen,	dik	taş	basamaklarda	büyükbabalarının	ağırlığıyla	mücadele</p>
<p class="calibre1"><a id="p187"></a>ettiler,	 yaşlı	 adamı	 Gri	 Kralın	 Kalesi’nin	 önüne	 bıraktılar	 ve	 müdafileri	 olarak	 adamın	 iki	 basamak altında	durdular. </p>
<p class="calibre1"> <i class="calibre4">Altmış	yıl	önce	olsa</i>,  <i class="calibre4">bu	adam	şûranın	desteğini	kazanabilirdi, </i>	diye	düşündü	Aeron,  <i class="calibre4">ama	onun	vakti</i> <i class="calibre4">çoktan	geçmiş. </i></p>
<p class="calibre1">Kendisi	 kadar	 büyük	 bir	 sesle,	 “Evet,	 ben!”	 diye	 kükredi	 adam	 oturduğu	 yerden.	 “Neden	 olmasın? </p>
<p class="calibre1">Daha	 iyi	 kim	 var?	 Aranızda	 kör	 olanlar	 varsa,	 ben	 Erik	 Demiryapan’ım.	 Adil	 Erik,	 Erik	 Örs	 Kıran. </p>
<p class="calibre1">Onlara	çekicimi	göster	Thormor.”	Müdafilerden	biri,	herkesin	görmesi	için	çekici	yukarı	kaldırdı;	devasa bir	 şeydi,	 sapı	 eski	 deriyle	 kaplıydı,	 bir	 ekmek	 somunu	 kadar	 geniş	 olan	 başı	 çelik	 bir	 tuğlaydı.	 “Bu çekiçle	kaç	eli	ezip	lapa	hâline	getirdiğimi	sayamam,”	dedi	Erik,	“ama	bir	hırsız	bunu	size	söyleyebilir. </p>
<p class="calibre1">Örsümde	kaç	kafayı	parçaladığımı	da	söyleyemem	ama	bunu	yapabilecek	birkaç	dul	var.	Mücadelelerde gösterdiğim	 bütün	 kahramanlıkları	 anlatabilirim	 ama	 seksen	 sekiz	 yaşındayım	 ve	 anlatmayı	 bitirecek kadar	uzun	yaşamam.	Eğer	yaşlı	olan	âlimse,	benden	daha	âlimi	yok.	Eğer	iri	olan	güçlüyse,	benden	daha güçlüsü	yok.	Veliahtları	olan	bir	kral	mı	istiyorsunuz?	Benim	sayabileceğimden	fazla	veliahtım	var.	Kral Erik,	 evet.	 Kulağıma	 hoş	 geliyor.	 Haydi,	 benimle	 birlikte	 söyleyin.  <i class="calibre4">“ERİK!	 ERİK	 ÖRSKIRAN!	 KRAL</i></p>
<p class="calibre1"> <i class="calibre4">ERİK. </i>	” </p>
<p class="calibre1">Yaşlı	 adamın	 torunları	 adamın	 haykırışını	 devam	 ettirirken,	 onların	 oğulları	 omuzlarındaki sandıklarla	öne	çıktı.	Sandıkları	taş	basamakların	dibinde	baş	aşağı	ettiklerinde;	gümüşten,	bronzdan	ve çelikten	 oluşan	 bir	 sağanak	 yağdı;	 kol	 halkaları,	 boyunluklar,	 hançerler,	 kamalar	 ve	 fırlatma	 baltaları. </p>
<p class="calibre1">Bazı	 kaptanlar	 en	 güzel	 nesneleri	 kaptılar	 ve	 seslerini	 gittikçe	 büyüyen	 tezahürata	 kattılar.	 Haykırış</p>
<p class="calibre1">şiddetlenmeye	başladığında,	bir	kadın	sesi	çığlıkları	kesti.	“<i class="calibre4">Erik! </i>”	Adamlar,	kadının	geçmesi	için	kenara çekildiler.	Kadın,	tek	ayağını	en	aşağıdaki	basamakta	bırakıp,	“Erik,	ayağa	kalk,”	dedi. </p>
<p class="calibre1">Bir	 sessizlik	 çöktü.	 Rüzgâr	 esti,	 dalgalar	 kıyıya	 vurdu,	 adamlar	 birbirlerinin	 kulaklarına	 fısıldadı. </p>
<p class="calibre1">Erik	Demiryapan,	Asha	Greyjoy’a	baktı.	“Kız.	Uç	kez	kahrolası	kız.	Ne	dedin?” </p>
<p class="calibre1">“Ayağa	kalk	Erik,”	diye	seslendi	Asha.	“Ayağa	kalk	ve	diğerleriyle	birlikte	adını	bağırayım.	Ayağa kalk	ve	seni	ilk	takip	eden	ben	olayım.	Bir	taç	istiyorsun,	evet.	Ayağa	kalk	ve	onu	al.”	Kalabalığın	içinde başka	bir	yerde,	Kargagöz	güldü.	Erik	ona	baktı.	İri	adamın	elleri,	ahşap	tahtın	kollarını	sımsıkı	kavradı. </p>
<p class="calibre1">Erik’in	yüzü	önce	kırmızıya,	sonra	mora	döndü.	Harcadığı	güç	yüzünden	kolları	titriyordu.	Aeron,	ayağa kalkmak	için	mücadele	eden	yaşlı	adamın	boynunda	nabız	gibi	atan	mavi	damarı	görebiliyordu.	Adam	bir an	 için	 başaracakmış	 gibi	 göründü	 ama	 aniden	 nefessiz	 kaldı,	 inledi	 ve	 tekrar	 minderinin	 üstüne	 çöktü. </p>
<p class="calibre1">Euron	daha	yüksek	sesle	güldü.	Erik	başını	öne	eğdi	ve	göz	açıp	kapayıncaya	kadar	yaşlandı.	Torunları onu	tepeden	aşağı	taşıdı. </p>
<p class="calibre1">Aeron	 Buharsaçlı,	 “Demirdoğumlulara	 kim	 hükmedecek?”	 diye	 bağırdı	 tekrar.	 “Kralımız	 kim</p>
<p class="calibre1">olacak?” </p>
<p class="calibre1">Adamlar	birbirlerine	baktılar.	Bazıları	Euron’a	baktı,	bazıları	Victarion’a	ve	birkaçı	Asha’ya.	Yeşil ve	 beyaz	 dalgalar	 dargemilere	 çarptı.	 Martı	 bir	 kez	 daha	 bağırdı,	 boğuk	 ve	 meyus	 bir	 çığlıktı.	 “İddianı ortaya	koy	Victarion,”	diye	seslendi	Merlyn.	“Bizi	şu	fars	oyunundan	kurtar.” </p>
<p class="calibre1">“Hazır	olduğum	zaman,”	diye	geri	bağırdı	Victarion. </p>
<p class="calibre1">Aeron	memnun	oldu.  <i class="calibre4">Beklerse	daha	iyi	olur. </i></p>
<p class="calibre1">Sonra	Drumm	geldi,	o	da	yaşlı	bir	adamdı	ama	Erik	kadar	yaşlı	değildi.	Tepeye	kendi	bacaklarıyla</p>
<p class="calibre1">tırmandı,	kalçasında	Kızıl	Yağmur	vardı;	Kıyamet’ten	önceki	günlerde	Valyria	çeliğinden	dövülmüş	olan meşhur	 kılıç.	 Drummin	 müdafileri	 dikkate	 değer	 adamlardı:	 Oğulları	 Denys	 ve	 Donnel,	 ikisi	 de	 yiğit savaşçılardı.	Onların	arasında,	ağaçlar	kadar	kalın	kollarıyla	dev	gibi	bir	adam	olan	Gülümsemez	Andrik vardı.	Böyle	bir	adam	tarafından	savunulmak,	Drumm’ı	öven	bir	durumdu. </p>
<p class="calibre1">“Kralımızın	bir	deniz	canavarı	olması	gerektiği	nerede	yazılı?”	diye	başladı	Drumm.	“Pyke’ın	bize hükmetmeye	 ne	 hakkı	 var?	 Büyük	 Wyk	 en	 büyük	 ada,	 Harlaw	 en	 zengin,	 Eski	 Wyk	 en	 kutsal.	 Kara	 soy</p>
<p class="calibre1"><a id="p188"></a>ejderha	 ateşi	 tarafından	 tüketildiğinde,	 demirdoğumlular	 üstünlüğü	 Vikon	 Greyjoy’a	 verdi,	 evet...	 lâkin <i class="calibre4">lord</i>	olarak,	kral	değil.” </p>
<p class="calibre1">İyi	 bir	 başlangıçtı.	 Aeron	 onaylayan	 bağırışlar	 duydu	 ama	 yaşlı	 adam	 Drummlar’ın	 şanından bahsetmeye	başladığında	sesler	azaldı.	Dehşet	Dale’i,	Akıncı	Roryn’i,	Yaşlıbaba	Gormund	Drummin	yüz oğlunu	 anlattı.	 Kızıl	 Yağmur’u	 çekti	 ve	 Kurnaz	 Hilmar	 Drummin,	 aklını	 ve	 ahşap	 çomağını	 kullanarak kılıcı	zırhlı	bir	şövalyeden	nasıl	aldığını	anlattı.	Çok	uzun	zamandır	kayıp	olan	gemileri	ve	sekiz	yüz	yıl önce	unutulan	mücadeleleri	anlattı.	Kalabalık	sabırsızlanmaya	başladı.	Drumm	konuştu,	konuştu	ve	sonra biraz	daha	konuştu. </p>
<p class="calibre1">Ve	Drumm’ın	sandıkları	açıldığında,	kaptanlar,	yaşlı	adamın	getirdiği	basit	hediyeleri	gördü.  <i class="calibre4">Hiçbir</i> <i class="calibre4">taht	bronzla	satın	alınmamıştır, </i>	diye	düşündü	Buharsaçlı.	“<i class="calibre4">Drumm!	Drumm!	Kral	Dunstan! </i>”	 çığlıkları susarken,	bu	düşüncenin	doğruluğu	açıkça	duyuluyordu. </p>
<p class="calibre1">Aeron,	karnındaki	gerginliği	hissediyor	ve	dalgaların	eskisinden	daha	gürültülü	olduğunu	duyuyordu. </p>
<p class="calibre1"> <i class="calibre4">Vakit	 geldi, </i>	 diye	 düşündü.  <i class="calibre4">Victarion’un	 iddiasını	 ortaya	 koyma	 vakti	 geldi. </i>	 Rahip	 bir	 kez	 daha, </p>
<p class="calibre1">“Kralımız	 kim	 olacak?”	 diye	 bağırdı	 ama	 bu	 defa,	 ateşli	 siyah	 gözleri	 kalabalığın	 içindeki	 Victarion’u buldu.	“Quelleon	Greyjoy’un	tohumlarından	dokuz	erkek	evlat	doğdu.	İçlerinden	biri,	diğerlerinden	daha kudretliydi	ve	korku	nedir	bilmezdi.” </p>
<p class="calibre1">Victarion,	 Aeron’a	 baktı	 ve	 başını	 salladı.	 Adam	 basamakları	 tırmanırken,	 kaptanlar	 onun	 için	 yol açtı.	Zirveye	ulaştığında,	“Kardeşim	beni	kutsa,”	dedi	Victarion.	Diz	çöktü	ve	başını	öne	eğdi.	Aeron,	su matarasının	tıpasını	çıkarıp	ağabeyinin	kafasına	deniz	suyu	döktü.  <i class="calibre4">“Zaten	ölü	olan	ölemez,” </i>	 dedi	 rahip ve	Victarion	yanıtladı,  <i class="calibre4">“ama	tekrar	doğar,	daha	güçlü	ve	daha	zorlu</i>.” </p>
<p class="calibre1">Victarion	ayağa	kalktığında,	müdafileri	adamın	arkasına	dizildi;	Topal	Ralf,	Kırmızı	Ralf	Stonehouse ve	Berber	Nute;	her	biri	dikkate	değer	savaşçılardı.	Stonehouse,	Greyjoy	sancağını	taşıyordu;	gece	yarısı denizi	kadar	siyah	bir	zeminde,	altın	bir	deniz	canavarı.	Sancak	açılır	açılmaz,	kaptanlar	ve	krallar	Lord Kaptan’ın	 adını	 bağırmaya	 başladılar.	 Victarion	 adamlar	 susana	 kadar	 bekledi	 ve	 sonra,	 “Beni	 hepiniz tanıyorsunuz,”	 dedi.	 “Eğer	 tatlı	 sözler	 istiyorsanız	 başka	 yerde	 arayın.	 Ben	 bir	 şarkıcının	 diline	 sahip değilim.	Ben	bir	baltaya	ve	bunlara	sahibim.”	Büyük	ve	zırhlı	ellerini,	adamlara	göstermek	için	havaya kaldırdı,	 Berber	 Nute	 da	 Victarion’un	 baltasını	 sergiledi;	 korkutucu	 bir	 çelik	 parçası.	 “Ben	 sadık	 bir kardeştim,”	diye	devam	etti	Victarion.	“Balon	evlendiğinde,	ona	karısını	getirmek	üzere	Harlaw’a	giden bendim.	 Pek	 çok	 mücadelede	 onun	 dargemilerine	 liderlik	 ettim	 ve	 biri	 dışında	 bütün	 mücadeleleri kazandım.	Balon	ilk	kez	taç	giydiğinde,	aslanın	kuyruğunu	alazlamak	için	Lannis	Limanına	giren	bendim. </p>
<p class="calibre1">İkincisinde,	 olur	 da	 uluyarak	 evine	 dönerse	 diye,	 Genç	 Kurt’un	 derisini	 yüzmeye	 gönderilen	 bendim. </p>
<p class="calibre1">Benden	bütün	alacağınız,	Balon’dan	aldıklarınızın	daha	fazlasıdır.	Bütün	söyleyeceğim	budur.” </p>
<p class="calibre1">Lord	 Kaptan’ın	 müdafileri	 bağırmaya	 başladı:	 “<i class="calibre4">VICTARION!	 VICTARION!	 KRAL	 VICTARION!” </i></p>
<p class="calibre1">Aşağıda,	 Victarion’un	 adamları	 sandıkları	 boşaltıyordu;	 gümüşten,	 altından	 ve	 değerli	 taşlardan	 oluşan bir	 şelale,	 bir	 yağma	 zenginliği.	 En	 kıymetli	 parçaları	 almak	 için	 çekişen	 kaptanlar,	 “<i class="calibre4">VICTARION! </i></p>
<p class="calibre1"> <i class="calibre4">VICTARION!	 KRAL	 VICTARION!” </i>	 diye	 bağırıyordu.	 Aeron,	 Kargagöz’ü	 izledi.  <i class="calibre4">Şimdi	 mi	 konuşacak</i> <i class="calibre4">yoksa	kral	şûrasının	doğal	akışında	devam	etmesine	izin	mi	verecek</i>?	Orkmont’un	Orkwood’u,	Euron’un kulağına	bir	şeyler	fısıldıyordu. </p>
<p class="calibre1">Fakat	bağrışmalara	son	veren	Euron	değil,	kadındı.	İki	parmağını	ağzına	götürüp	ıslık	çaldı.	Tiz	bir ses,	 peyniri	 kesen	 bir	 bıçak	 misali	 gürültüyü	 kesti.	 “Amca!  <i class="calibre4">Amca</i>!”	 Asha	 eğildi,	 yerden	 bükülmüş	 bir boyunluk	 aldı	 ve	 basamakları	 çıktı.	 Nute,	 kadını	 kolundan	 yakaladı.	 Aeron	 bir	 an	 için,	 ağabeyinin müdafilerinin	Asha’yı	sessiz	tutacağına	dair	umutlandı	ama	Asha,	Berber’in	elinden	kurtuldu	ve	Kırmızı Ralf’ın	 kulağına,	 adamın	 kenara	 çekilmesine	 sebep	 olan	 bir	 şey	 söyledi.	 Asha	 ilerlerken	 tezahüratlar sustu.	O,	Balon	Greyjoy’un	kızıydı	ve	kalabalık	onun	konuşmasını	duymak	için	meraklanıyordu. </p>
<p class="calibre1">“Kraliçe	şûrama	böyle	hediyeler	getirmen	büyük	incelik	amca,”	dedi	Asha,	“ama	bu	kadar	ağır	bir</p>
<p class="calibre1"><a id="p189"></a>zırh	 giymene	 gerek	 yoktu.	 Yemin	 ediyorum	 ki	 sana	 zarar	 vermeyeceğim.”	 Yüzünü	 kaptanlara	 döndü. </p>
<p class="calibre1">“Amcamdan	daha	cesur,	daha	güçlü,	dövüşte	daha	amansız	kimse	yoktur.	Üstelik	amcam,	ona	kadar	bütün adamlardan	 hızlı	 sayar,	 bunu	 yaptığını	 gördüm...	 lâkin	 yirmiye	 kadar	 gitmesi	 gerektiğinde	 çizmelerini çıkarır.”	 Bu	 sözler	 kaptanları	 güldürdü.	 “Amcamın	 hiç	 oğlu	 yok.	 Karıları	 ölüp	 duruyor.	 Kargagöz’ün ondan	büyük	ve	daha	iyi	bir	iddiası	var...” </p>
<p class="calibre1">“Aynen	öyle!”	diye	bağırdı	Kızıl	Kürekçi. </p>
<p class="calibre1">“Ah,	 ama	 benim	 iddiam	 daha	 da	 iyi,”	 dedi	 Asha.	 Boyunluğu,	 neşeli	 ve	 kendinden	 emin	 bir	 tavırla başına	 koydu.	 Altın,	 siyah	 saçlarının	 üstünde	 pırıldadı.	 “Balon’in	 kardeşi,	 Balon’ın	 oğlundan	 önce gelemez.” </p>
<p class="calibre1">“Balon’in	oğulları	öldü,”	diye	bağırdı	Topal	Ralf.	“Benim	bütün	gördüğüm,	Balon’ın	küçük	kızı!” </p>
<p class="calibre1">“Kızı?”	 Asha	 tek	 elini	 yeleğinin	 altına	 soktu.	 “Oho!	 Bu	 da	 ne?	 Göstereyim	 mi?	 Bazılarınız	 sütten kesildiği	günden	beri	bir	meme	görmedi.”	Adamlar	tekrar	güldü.	“Bir	kralın	göğsündeki	memeler	korkunç şeylerdir,	şarkı	bu	mu?	Ralf,	beni	yakaladın,	ben	bir	kadınım...	lâkin	senin	gibi	 <i class="calibre4">yaşlı</i>	 bir	 kadın	 değilim. </p>
<p class="calibre1">Topal	Ralf...	aslında	adının	Çok	Topal	Ralf	olması	gerekmez	mi?”	Asha	göğüslerinin	arasından	bir	kama çıkardı.	 “Aynı	 zamanda	 bir	 anneyim,	 bu	 da	 benim	 sütten	 kesilmemiş	 bebeğim!”	 Kamayı	 yukarı	 kaldırdı. </p>
<p class="calibre1">“Ve	 işte	 müdafilerim.”	 Adamlar,	 Victarion’un	 üçlüsünü	 itip	 geçerek	 Asha’nın	 yanında	 durdular:	 Bakir Qarl,	Tristifer	Botley	ve	şövalye	Sör	Harras	Harlaw.	Harlaw’un	kılıcı	Alacakaranlık,	Dunstan	Drummin Kızıl	Yağmur’u	kadar	efsaneviydi.	“Amcam	kendisini	tanıdığınızı	söyledi.	Beni	de	tanıyorsunuz...” </p>
<p class="calibre1">“Seni	daha	iyi	tanımak	istiyorum!”	diye	bağırdı	biri. </p>
<p class="calibre1">“Evine	 git	 de	 karını	 tanı,”	 diye	 geri	 bağırdı	 Asha.	 “Amcam	 size	 babamın	 verdiğinin	 fazlasını vereceğini	söylüyor.	Pekâlâ.	Babam	neler	vermişti?	Bazıları,	altın	ve	şöhret	diyecektir.  <i class="calibre4">Özgürlük</i>	 daima tatlıdır.	 Evet,	 babam	 bize	 bunu	 verdi...	 ve	 Lord	 Blacktyde’ın	 da	 söyleyeceği	 gibi,	 babam	 bize	 dullar verdi.	 Robert	 geldiğinde	 kaçınızın	 evi	 yakıldı?	 Kaçınızın	 kızı	 tecavüze	 uğradı	 ve	 kaçırıldı?	 Yanmış</p>
<p class="calibre1">kasabalar	ve	yıkılmış	kaleler,	babam	size	bunları	verdi.	Babamın	size	verdiği	şey	 <i class="calibre4">mağlubiyetti. </i>	 Amcam size	fazlasını	verecek.	Ben	değil.” </p>
<p class="calibre1">“Sen	bize	ne	vereceksin?”	diye	sordu	Lucas	Codd.	“Örgü	şişi	mi?” </p>
<p class="calibre1">“Evet	Lucas.	Ben	bizim	için	bir	krallık	öreceğim.”	Asha,	kamasını	bir	elinden	diğerine	fırlattı.	“Her mücadeleyi	kazanan...	ve	her	şeyi	kaybeden	Genç	Kurt’tan	bir	ders	çıkarmalıyız.” </p>
<p class="calibre1">“Bir	 kurt,	 bir	 deniz	 canavarı	 değildir,”	 diye	 itiraz	 etti	 Victarion.	 “Deniz	 canavarı	 yakaladığı	 şeyi kaybetmez,	ister	bir	dargemi	olsun	ister	bir	leviathan.” </p>
<p class="calibre1">“Peki,	 biz	  <i class="calibre4">ne</i>	 yakaladık	 amca?	 Kuzeyi	 mi?	 Kuzey	 dediğin,	 deniz	 sesinin	 fersahlar	 ve	 fersahlar	 ve fersahlarca	uzağı	değil	de	ne?	Moat	Cailin’i,	Derinorman	Kalesi’ni,	Torrhen	Kalesi’ni	ve	hatta	 <i class="calibre4">Kışyarı’</i> nı aldık.	 Elimizde	 gösterecek	 neyimiz	 var?”	 Asha	 bir	 el	 işareti	 yaptı	 ve	  <i class="calibre4">Kara	 Rüzgâr’ın</i>	 adamları omuzlarındaki	 sandıklarla	 öne	 çıktı.	 İlk	 sandık	 baş	 aşağı	 edilirken,	 “Ben	 size	 Taşlı	 Kıyı’nın	 servetini veriyorum,”	dedi	Asha.	Sandıktan	bir	çakıl	taşı	çığı	düştü,	deniz	tarafından	pürüzsüzleştirilmiş	gri,	siyah ve	 beyaz	 taşlar	 basamaklardan	 aşağı	 bir	 çağlayan	 gibi	 döküldü.	 İkinci	 sandık	 açıldığında,	 “Size Derinorman’ın	 zenginliğini	 veriyorum,”	 dedi	 Asha.	 Çam	 kozalakları	 dışarı	 boşaldı	 ve	 zıplayarak kalabalığın	içine	doğru	yuvarlandı.	“Ve	son	olarak,	Kışyarı’nın	altınları.”	Üçüncü	sandıktan	yuvarlak,	sert ve	 bir	 insan	 kafası	 kadar	 büyük	 sarı	 turplar	 çıktı,	 çakıl	 taşlarının	 ve	 kozalakların	 ortasına	 düştü.	 Asha turplardan	 birine	 kamasını	 sapladı.	 “Harmund	 Sharp,”	 diye	 bağırdı,	 “oğlun	 Harreg,	 Kışyarı’nda	 bunun için	öldü.”	Kamasını	geri	çekti	ve	turbu	Harreg’e	fırlattı.	“Sanırım	başka	oğulların	da	var.	Eğer	onların hayatlarını	turplarla	takas	etmek	istiyorsan	amcamın	adını	bağır!” </p>
<p class="calibre1">“Ve	 <i class="calibre4">senin</i>	adını	bağırırsam?”	diye	sordu	Harmund.	“O	zaman	ne	olacak?” </p>
<p class="calibre1">“Barış,”	 dedi	 Asha.	 “Arazi.	 Zafer.	 Size	 Deniz	 Ejderi	 Burnu’nu	 ve	 Taşlı	 Kıyı’yı	 vereceğim;	 kara topraklar,	uzun	ağaçlar	ve	her	genç	oğulun	bir	kale	inşa	edebileceği	kadar	taş.	Kuzeyli	adamlara	da	sahip</p>
<p class="calibre1"><a id="p190"></a>olacağız...	 dostlarımız	 olarak	 bizimle	 birlikte	 Demir	 Taht’ın	 karşısında	 duracaklar.	 Bu	 basit	 bir	 tercih. </p>
<p class="calibre1">Barış	ve	zafer	için	beni	taçlandırın	ya	da	daha	fazla	savaş	ve	daha	fazla	yenilgi	için	amcamı	taçlandırın.” </p>
<p class="calibre1">Kamasını	kınına	soktu.	“Ne	istiyorsunuz	demiradamlar?” </p>
<p class="calibre1">Okuyucu	Rodrik	ellerini	ağzına	götürdü	ve	“<i class="calibre4">ZAFER! </i>”	diye	bağırdı.  <i class="calibre4">“Zafer	ve	Asha!” </i></p>
<p class="calibre1"> <i class="calibre4">“ASHA! </i>”	diye	tekrar	etti	Lord	Baelor	Blacktyde.	“<i class="calibre4">KRALİÇE	ASHA! </i>” </p>
<p class="calibre1">Asha’nın	 mürettebatı	 tezahüratı	 devam	 ettirdi.	 “<i class="calibre4">ASHA!	 ASHA!	 KRALİÇE	 ASHA! </i>	 Ayaklarını	 yere vurdular,	 yumruklarını	 salladılar	 ve	 bağırdılar.	 Buharsaçlı	 kulaklarına	 inanamıyordu.  <i class="calibre4">Babasının</i> <i class="calibre4">başladığı	işi	yarım	bırakacak</i>!	Fakat	Tristifer	Botley,	Asha	için	bağırıyordu;	Harlawlar’ın	çoğu,	birkaç Goodbrother,	kırmızı	suratlı	Lord	Merlyn	ve	rahibin	inanamayacağı	kadar	çok	adamla	birlikte...  <i class="calibre4">bir	kadın</i> <i class="calibre4">için! </i></p>
<p class="calibre1">Ama	 diğerleri	 dillerini	 tutuyor	 ya	 da	 yanlarındaki	 adamlara	 bir	 şeyler	 fısıldıyordu.  <i class="calibre4">“Bir	 korkağın</i> <i class="calibre4">barışını	istemiyoruz! </i>”	 diye	 kükredi	 Topal	 Ralf.	 Kırmızı	 Ralf	 Stonehouse,	 Greyjoy	 sancağını	 savurarak, </p>
<p class="calibre1"> <i class="calibre4">“Victarion!” </i>	 diye	 bağırdı.  <i class="calibre4">“VICTARION!	 VICTARION! </i>”	 Adamlar	 birbirlerini	 itmeye	 başladı.	 Biri Asha’nın	kafasına	kozalak	fırlattı.	Asha	çömeldiğinde,	kafasındaki	eğreti	taç	yere	düştü.	Rahip	bir	an	için, kendini	 devasa	 bir	 karınca	 yuvasının	 üstünde	 duruyormuş	 gibi	 hissetti,	 ayaklarının	 dibinde	 binlerce karınca	kaynıyordu.  <i class="calibre4">“Asha!” </i>	ve	 <i class="calibre4">“Victarion!” </i>	haykırışları	yükselip	alçalıyordu.	Birazdan	vahşi	bir	fırtına çıkacak	 ve	 herkesi	 yutacaktı	 sanki.  <i class="calibre4">Fırtına	 Tanrısı	 aramızda, </i>	 diye	 düşündü	 rahip,  <i class="calibre4">öfke	 ve	 ihtilaf</i> <i class="calibre4">tohumları	ekiyor. </i></p>
<p class="calibre1">Kılıç	darbesi	kadar	keskin	bir	boru	sesi	havayı	böldü. </p>
<p class="calibre1">Parlak	ve	ölümcül	bir	sesti,	insanın	kemiklerini	titreten	sıcak	bir	çığlıktı.	Borunun	feryadı,	rutubetli deniz	havasında	asılı	kaldı:	 <i class="calibre4">AaaaaaaaRRiiiiiiiiiiiiiiiiiiiiiiii. </i></p>
<p class="calibre1">Bütün	gözler	sese	doğru	döndü.	Boruyu	üfleyen,	Euron’un	kırmalarından	biriydi;	kafası	tıraş	edilmiş</p>
<p class="calibre1">devasa	 bir	 adam.	 Adamın	 kollarında	 altın,	 yeşim	 ve	 oltu	 taşı	 halkalar	 parlıyordu.	 Göğsünde, pençelerinden	kan	damlayan	bir	av	kuşu	dövmesi	vardı. </p>
<p class="calibre1"> <i class="calibre4">AaaaaaaaRRIIIIIiiiiiiiiiiiiiiiiiiiiiiiiii. </i></p>
<p class="calibre1">Adamın	üflediği	boru	parlak	siyah	ve	kıvrımlıydı,	iki	eliyle	tutan	adamdan	daha	uzundu.	Kasnakları kırmızı	 altından	 ve	 kara	 çelikten	 yapılmıştı.	 Ses	 gittikçe	 kabarırken,	 metallerin	 üstüne	 oyulmuş	 kadim Valyria	hiyeroglifleri	kıpkırmızı	ışıldıyormuş	gibi	görünüyordu. </p>
<p class="calibre1"> <i class="calibre4">AaaaaaaaRRIIiniIIIlIIIiiiiiiiiiiiiiiiiiiiiiiiiiiiiiiii. </i></p>
<p class="calibre1">Korkunç	 bir	 sesti,	 kulakları	 yakan	 bir	 öfke	 ve	 acı	 feryadıydı.	 Aeron	 Buharsaçlı	 kulaklarını	 kapadı, Boğulmuş	 Tanrının	 dev	 bir	 dalga	 göndermesi	 ve	 boruyu	 ezerek	 susturması	 için	 dua	 etti	 ama	 çığlık sürdükçe	sürdü.  <i class="calibre4">Bu	cehennemin	borusu, </i>	diye	bağırmak	istedi	rahip	fakat	onu	kimse	duymazdı.	Dövmeli adamın	 yanakları	 patlayacak	 kadar	 şişkindi,	 göğüs	 kasları	 seyiriyordu.	 Adamın	 göğsündeki	 kuş,	 eti parçalayıp	özgür	kalacak	ve	kanatlanacakmış	gibi	görünüyordu.	Ve	şimdi	hiyeroglifler	ışıl	ışıl	yanıyordu, her	 çizgi	 ve	 her	 harf	 ateşle	 parlıyordu.	 Ses	 uzadıkça	 uzadı,	 arkadaki	 uğultulu	 tepelerin	 arasında	 ve Nagga’nın	 Beşiği’nin	 karşısındaki	 sularda	 yankılanıp	 Büyük	 Wyk’in	 dağlarında	 çınladı.	 Ses	 uzadıkça uzadı	ve	sonunda	bütün	ıslak	dünyayı	doldurdu. </p>
<p class="calibre1">Ve	asla	bitmeyecekmiş	gibi	göründüğü	anda,	bitti. </p>
<p class="calibre1">Boruyu	üfleyen	adamın	nefesi	nihayet	tükenmişti.	Adam	sendeledi,	az	kalsın	düşüyordu.	Orkmont’un</p>
<p class="calibre1">Orkwood’u	 adamı	 kolundan	 yakalayıp	 ayakta	 tuttu.	 Solak	 Lucas	 Codd	 kıvrımlı	 siyah	 boruyu	 adamın ellerinden	aldı.	Borudan	ince	bir	duman	tütüyordu.	Rahip,	boruyu	üfleyen	adamın	dudaklarında	kan	ve	su kabarcıkları	olduğunu	gördü.	Adamın	göğsündeki	kuş	da	kanıyordu. </p>
<p class="calibre1">Euron	 Greyjoy	 ağır	 ağır	 tepeye	 tırmandı,	 bütün	 gözler	 onun	 üstündeydi.	 Yukarıdaki	 martı	 tekrar	 ve tekrar	çığlık	attı.  <i class="calibre4">Deniztaşı	Tahtı’nda	tanrısız	bir	adam	oturamaz, </i>	diye	düşündü	Aeron,	ama	ağabeyinin konuşmasına	izin	vermek	zorunda	olduğunu	biliyordu.	Dudakları	sessiz	bir	duayla	kımıldadı. </p>
<p class="calibre1"><a id="p191"></a>Asha’nın	 ve	 Victarion’un	 müdafileri	 kenara	 çekildi.	 Rahip	 geriye	 doğru	 bir	 adım	 attı,	 tek	 elini Nagga’nın	 kaburgalarının	 soğuk	 ve	 sert	 taşma	 koydu.	 Kargagöz	 basamakların	 tepesinde,	 Gri	 Kralın Kalesi’nin	 kapılarında	 durdu.	 Gülümseyen	 gözünü	 kaptanlara	 ve	 krallara	 çevirdi.	 Ama	 Aeron	 adamın diğer	gözünü	de	hissedebiliyordu,	gizlediği	gözünü. </p>
<p class="calibre1">“<i class="calibre4">DEMİRADAMLAR,” </i>	 dedi	 Euron	 Greyjoy,	 “borumu	 duydunuz.	 Şimdi	 de	 sözlerimi	 duyun.	 Ben Balon’ın	 kardeşiyim,	 Quellon’un	 yaşayan	 en	 büyük	 oğluyum.	 Benim	 damarlarımda	 Lord	 Vickon’ın	 ve Yaşlı	Deniz	Canavarı’nın	kanı	var.	Lâkin	ben	ikisinden	de	daha	uzaklara	yelken	açtım.	Yalnızca	bir	deniz canavarı	hiç	mağlubiyet	bilmedi.	Yalnızca	bir	deniz	canavarı	asla	dizlerini	bükmedi.	Yalnızca	bir	deniz canavarı	Gölge’nin	yanındaki	Asshai’ye	yelken	açtı	ve	tasavvur	bile	edilemeyecek	harikalar	ile	dehşetler gördü...” </p>
<p class="calibre1">Asha’nın	 müdafilerinden	 biri	 olan	 pembe	 yanaklı	 Bakire	 Qarl,	 “Eğer	 Gölge’yi	 bu	 kadar	 çok sevdiysen	oraya	geri	dön,”	diye	seslendi. </p>
<p class="calibre1">Kargagöz	onu	duymazdan	geldi.	“Küçük	kardeşim,	Balon’ın	savaşını	bitirecek	ve	kuzeyi	alacak.	Tatlı yeğenim	bizlere	barış	ve	kozalaklar	verecek.”	Euron’un	mavi	dudakları	bir	gülümsemeyle	çarpıldı.	“Asha zaferi	mağlubiyete	tercih	ediyor.	Victarion	birkaç	dönümlük	dar	bir	toprak	parçası	değil	bir	krallık	istiyor. </p>
<p class="calibre1">Ben	size	ikisini	de	vereceğim. </p>
<p class="calibre1">Bana	 Kargagöz	 diyorsunuz.	 Pekâlâ,	 kimin	 gözleri	 bir	 karganınkinden	 daha	 keskindir?	 Her</p>
<p class="calibre1">mücadeleden	sonra	yüzlerce,	binlerce	karga,	düşmüşlerin	bedenlerini	yemek	için	gelir.	Bir	karga,	ölümü çok	uzaklardan	fark	edebilir.	Ve	ben	bütün	Batıdiyar’ın	ölmekte	olduğunu	söylüyorum.	Beni	takip	edenler, hayatlarının	sonuna	kadar	bir	ziyafet	sofrasında	oturacaklar. </p>
<p class="calibre1">Biz	 demir	 doğumluyuz	 ve	 bir	 zamanlar	 fatihtik.	 Dalgaların	 sesinin	 duyulduğu	 her	 yerde	 bizim hükmümüz	geçerdi.	Kardeşim,	soğuk	ve	kasvetli	kuzeyle	mutlu	olmanızı	istiyor,	yeğenim	daha	da	azıyla... </p>
<p class="calibre1">lâkin	ben	size	Lannis	Limanı’nı	vereceğim.	Yüksek	Bahçe’yi	Arbor’ı.	Eski	Şehir’i.	Nehir	topraklarını	ve Menzil’i.	Kral	Ormanı’nı,	Yağmur	Ormanı’nı,	Dorne’u	ve	Hudutlar’ı.	Ay	Dağları’nı	ve	Arryn	Vadisi’ni. </p>
<p class="calibre1">Tarth’ı	 ve	 Basamaktaşı’nı.  <i class="calibre4">Hepsini</i>	 alalım	 derim!  <i class="calibre4">Batıdiyar' </i>ı	 alalım	 derim.”	 Euron,	 rahibe	 baktı. </p>
<p class="calibre1">“Boğulmuş	Tanrı’mızın	daha	muazzam	bir	şan	sahibi	olması	için	elbette.” </p>
<p class="calibre1">Bir	 an	 için,	 Euron’un	 sözleri	 Aeron’ın	 ayaklarını	 bile	 yerden	 kesti.	 Gökyüzünde	 kırmızı	 kuyruklu yıldızı	 ilk	 gördüğünde,	 rahip	 de	 aynı	 hayali	 kurmuştu.  <i class="calibre4">Yeşil	 toprakları	 ateş	 ve	 kılıçla	 süpüreceğiz,</i> <i class="calibre4">rahiplerin	yedi	tanrısını	ve	kuzeyli	adamların	beyaz	ağaçlarını	köklerinden	sökeceğiz... </i></p>
<p class="calibre1">“Kargagöz,”	diye	seslendi	Asha.	“Aklını	Asshai’de	mi	bıraktın?	Eğer	kuzeyi	elimizde	tutamazsak	ki tutamayız	Yedi	Krallık’ın	tamamını	nasıl	kazanabiliriz?” </p>
<p class="calibre1">“Bu	 daha	 önce	 de	 yapıldı.	 Balon	 sana	 savaş	 yöntemleri	 hakkında	 bu	 kadar	 az	 şey	 mi	 öğretti? </p>
<p class="calibre1">Victarion,	görünüşe	göre	ağabeyimizin	kızı,	Fatih	Aegon’ı	hiç	duymamış.” </p>
<p class="calibre1">“Aegon?”	Victarion,	kollarını	zırhlı	göğsünde	birleştirdi.	“Fatih’in	bizimle	ne	ilgisi	var?” </p>
<p class="calibre1">“Savaşlar	 hakkında	 senin	 bildiğin	 kadar	 şey	 biliyorum	 Kargagöz,”	 dedi	 Asha.	 “Aegon	 Targaryen, Batıdiyar’ı	ejderhalarla	kazandı.” </p>
<p class="calibre1">“Biz	de	öyle	yapacağız,”	diye	söz	verdi	Euron	Greyjoy.	“Sesini	duyduğunuz	şu	boruyu,	bir	zamanlar Valyria	 olan	 dumanlı	 yıkıntıların	 arasında	 buldum,	 benden	 başka	 hiçbir	 adam	 orada	 yürümeye	 cesaret edemedi.	 Borunun	 çağrısını	 duydunuz	 ve	 gücünü	 hissettiniz.	 Bu	 bir	 ejderha	 borusu,	 kasnakları	 kırmızı altından	ve	üstüne	tılsımlar	kazınmış	Valyria	çeliğinden	yapıldı.	Ejderha	lordları,	Kıyamet	tarafından	yok edilmeden	önce	bu	çeşit	borular	üflerdi.	Bu	boruyla	ejderhaları	kendi	irademe	bağlayabilirim.” </p>
<p class="calibre1">Asha	 yüksek	 sesle	 güldü.	 “Keçileri	 senin	 iradene	 bağlayacak	 bir	 boru	 daha	 faydalı	 olur	 Kargagöz. </p>
<p class="calibre1">Artık	ejderhalar	yok.” </p>
<p class="calibre1">“Yine	yanılıyorsun	kızım.	Uç	ejderha	var	ve	ben	onları	nerede	bulacağımı	biliyorum.	Bu	malumatın</p>
<p class="calibre1">değeri	ahşap	bir	taçtır	şüphesiz.” </p>
<p class="calibre1"><a id="p192"></a> <i class="calibre4">“EURON! </i>”	diye	bağırdı	Solak	Lucas	Codd. </p>
<p class="calibre1"> <i class="calibre4">“EURON!	KARGAGÖZ!	EURON! </i>”	diye	haykırdı	Kızıl	Kürekçi. </p>
<p class="calibre1">Sükûnet’in	dilsizleri	ve	kırmaları	Euron’un	sandıklarını	açtı,	hediyeler	kaptanların	ve	kralların	önüne döküldü.	 Daha	 sonra	 rahibin	 duyduğu	 adam,	 avuçlarını	 altınla	 doldururken	 bağıran	 Hotho	 Harlaw’du. </p>
<p class="calibre1">Gorold	Goodbrother	ve	Erik	OrsKıran	da	bağırdı.  <i class="calibre4">“EURON!	EURON!	EURON!” </i>	Haykırışlar	büyüdü,	bir kükremeye	dönüştü.  <i class="calibre4">“EURON!	EURON!	KARGAGÖZ!	KRAL	EURON! </i>”	Sesler	Nagga’nın	tepesini	sardı, Fırtına	 Tanrısı	 gökleri	 gümbürdetiyordu	 sanki.  <i class="calibre4">“EURON!	 EURON!	 EURON!	 EURON!	 EURON! </i></p>
<p class="calibre1"> <i class="calibre4">EURON! </i>” </p>
<p class="calibre1">Bir	rahip	bile	şüpheye	düşebilirdi.	Bir	rahip	bile	dehşeti	bilirdi.	Aeron	Buharsaçlı	tanrısına	ulaşmak için	kendi	içine	uzandı	ama	sessizlikten	başka	bir	şey	bulamadı.	Binlerce	ses	ağabeyinin	adını	bağırırken, Aeron’ın	duyduğu	tek	şey	paslı	bir	menteşenin	çığlığıydı. </p>
<p class="calibre1"><b class="calibre3">	</b></p>
<p class="calibre1"><a id="p193"></a><b class="calibre3">BRİENNE</b></p>
<p class="calibre1">Bakire	Havuzu’nun	doğusunda	tepeler	vahşice	yükseliyordu	ve	gri	yeşil	çamlar	sessiz	askerler	gibi tepelerin	çevresini	sarıyordu. </p>
<p class="calibre1">Cevval	Dick,	sahil	yolunun	en	kısa	ve	en	güvenli	yol	olduğunu	söylemişti.	Bu	yüzden,	koyu	gözden</p>
<p class="calibre1">kaçırmadan	 ilerliyorlardı.	 Onlar	 yol	 aldıkça,	 sahil	 boyunca	 dizilmiş	 köylerle	 kasabalar	 küçülüyor	 ve seyrekleşiyordu.	Akşam	çöktüğünde,	kalacak	bir	han	arıyorlardı.	Crabb,	diğer	yolcularla	ortak	bir	yatağı paylaşırken,	Brienne	kendisi	ve	Pod	için	bir	oda	tutuyordu.	Bu	akşamlardan	birinde,	“Hepimiz	aynı	yatağı paylaşırsak	 daha	 ucuz	 olur	 leydim,”	 dedi	 Cevval	 Dick.	 “Aramıza	 kılıcınızı	 koyabilirsiniz.	 Yaşlı	 Dick zararsız	bir	adamdır.	Bir	şövalye	kadar	kahraman	ve	günün	uzun	olduğu	kadar	dürüsttür.” </p>
<p class="calibre1">“Günler	kısalıyor,”	dedi	Brienne. </p>
<p class="calibre1">“Olabilir.	Bana	yatakta	güvenmezseniz,	kıvrılıp	döşemede	de	yatabilirim.” </p>
<p class="calibre1">“Benim	döşememde	değil.” </p>
<p class="calibre1">“Bunları	duyan	biri,	bana	hiç	güvenmediğinizi	düşünebilir.” </p>
<p class="calibre1">“Güven	kazanılır.	Altın	gibi.” </p>
<p class="calibre1">“Dediğiniz	 gibi	 olsun	 leydim,”	 dedi	 Crabb,	 “ama	 kuzeyde,	 yolun	 sonuna	 geldiğimiz	 yerde	 Dick’e güvenmeniz	gerekecek.	Eğer	altınlarınızı	kılıç	zoruyla	almak	istersem	beni	kim	durduracak?” </p>
<p class="calibre1">“Senin	kılıcın	yok.	Benim	var.” </p>
<p class="calibre1">Brienne,	 Dick’le	 arasındaki	 kapıyı	 kapadı	 ve	 adamın	 uzaklaştığından	 emin	 olana	 kadar	 etrafı dinleyerek	 orada	 durdu.	 Dick,	 cevval	 olabilirdi	 ama	 Jaime	 Lannister	 değildi,	 Deli	 Fare	 değildi,	 hatta Humfrey	 Wagstaff	 bile	 değildi.	 Kötü	 beslenmiş	 cılız	 bir	 adamdı.	 Tek	 zırhı;	 pas	 lekeleriyle	 kaplı,	 bereli bir	 yarım	 miğferdi.	 Kılıç	 yerine	 eski,	 çentikli	 bir	 hançer	 taşıyordu.	 Brienne	 uyanık	 olduğu	 sürece,	 Dick onun	 için	 bir	 tehlike	 teşkil	 etmiyordu.	 “Podrick,”	 dedi	 Brienne,	 “Barınacak	 han	 bulamayacağımız zamanlar	 gelecek.	 Rehberimize	 güvenmiyorum.	 Kamp	 kurduğumuzda,	 ben	 uyurken	 bana	 göz	 kulak	 olur musun?” </p>
<p class="calibre1">“Uyanık	 mı	 kalayım	 leydim?	 Sör.”	 Podrick	 düşündü.	 “Kılıcım	 var.	 Eğer	 Crubb	 size	 zarar	 vermeye kalkışırsa	onu	öldürebilirim.” </p>
<p class="calibre1">“Hayır,”	dedi	Brienne	sertçe.	“Onunla	dövüşmeye	kalkma.	Senden	bütün	istediğim,	ben	uyurken	onu</p>
<p class="calibre1">izlemen	ve	şüpheli	bir	şey	yaparsa	beni	uyandırman.	Çok	çabuk	uyanırım,	göreceksin.” </p>
<p class="calibre1">Ertesi	 gün,	 atlara	 su	 içirmek	 için	 durduklarında	 Crabb	 gerçek	 renklerini	 gösterdi.	 Brienne,	 idrar kesesini	 boşaltmak	 için	 çalıların	 arkasına	 gitmek	 zorunda	 kaldı.	 Yere	 çömelirken,	 “Ne	 yapıyorsun? </p>
<p class="calibre1">Oradan	uzaklaş,”	diyen	Podrick’i	duydu.	İşini	bitirdi,	pantolonunu	yukarı	çekti.	Yola	döndüğünde,	Cevval Dick’i,	parmaklarındaki	unu	temizler	hâlde	buldu.	“Eyer	heybelerimde	ejderha	bulamazsın,”	dedi	adama. </p>
<p class="calibre1">“Altınımı	üstümde	taşırım.”	Altınların	bir	kısmını	kemerindeki	keseye	koymuş,	geri	kalanını	da	kıyafetinin içine	 diktirdiği	 iki	 cebin	 içine	 saklamıştı.	 Eyer	 heybesindeki	 şişkin	 torba;	 irili	 ufaklı	 bakırlarla, meteliklerle,	 yarım	 meteliklerle,	 yıldızlarla	 ve...	 torbayı	 daha	 şişkin	 hâle	 getiren	 beyaz	 unla	 doluydu. </p>
<p class="calibre1">Brienne,	unu,	Gölgeli	Vadi’den	ayrıldığı	sabah	Yedi	Kılıç’taki	aşçıdan	almıştı. </p>
<p class="calibre1">“Dick’in	amacı	zarar	vermek	değildi	leydim.”	Dick,	elinde	bir	silah	olmadığını	göstermek	için	unlu parmaklarını	 havaya	 kaldırdı.	 “Bana	 vadettiğiniz	 ejderhalara	 gerçekten	 sahip	 misiniz	 diye	 bakıyordum yalnızca.	Dünya,	dürüst	insanları	dolandırmaya	hazır	yalancılarla	dolu.  <i class="calibre4">Siz</i>	onlardan	biri	değilsiniz	tabii.” </p>
<p class="calibre1">Brienne,	 Dick’in	 rehberliğinin	 hırsızlığından	 daha	 iyi	 olmasını	 umdu.	 “Gitsek	 iyi	 olacak.”	 Tekrar atına	bindi. </p>
<p class="calibre1">Dick,	 Brienne’in	 yanında	 at	 sürerken	 sık	 sık	 şarkı	 söylüyordu,	 asla	 tam	 bir	 şarkı	 değil,	 bir	 parça şundan	 ve	 bir	 dörtlük	 bundan.	 Brienne,	 adamın	 onu	 etkilemek	 ve	 bu	 sayede	 dikkatini	 dağıtmak istediğinden	şüpheleniyordu.	Dick	bazen	ona	ve	Podrick’e	de	şarkı	söyletmeye	çalışıyordu	ama	bu	bir	işe</p>
<p class="calibre1"><a id="p194"></a>yaramıyordu.	 Pod	 çok	 utangaçtı	 ve	 tutuk	 dilliydi,	 Brienne	 de	 şarkı	 söylemiyordu.	 Leydi	 Catelyn	 bir zamanlar	Nehirova’da,  <i class="calibre4">baban	için	şarkı	söyler	miydin? </i>	diye	sormuştu	Brienne’e.  <i class="calibre4">Renly	için	şarkı	söyler</i> <i class="calibre4">miydin? </i>	Söylememişti,	bir	kez	bile,	istediği	hâlde...	istemişti... </p>
<p class="calibre1">Cevval	 Dick	 şarkı	 söylemediği	 zamanlarda	 konuşuyordu,	 yol	 arkadaşlarını	 Kırıkpençe	 Burnu’nun hikâyeleriyle	eğlendiriyordu.	“Her	kasvetli	vadinin	kendi	lordu	vardır,”	diyordu,	“bizi	birleştiren	tek	şey, yabancılara	 karşı	 duyduğumuz	 güvensizliktir.	 Damarlarımızda	 koyu	 ve	 güçlü	 bir	 şekilde	 İlk	 İnsanlar’ın kanı	akar.	Andallar	Kırıkpençe’yi	almaya	çalıştı	ama	onları	vadilerde	kanattık	ve	bataklıklarda	boğduk. </p>
<p class="calibre1">Lâkin	Andallar’ın	oğullarının	kılıçlarla	kaybettiğini,	kızları	öpücüklerle	kazandı.	Fethedemedikleri	evlere evlilik	yoluyla	girdiler,	evet.” </p>
<p class="calibre1">Gölgeli	 Vadi’nin	 Darklynler’i,	 Kırıkpençe	 Burnu’na	 hükmetmeyi	 denemişti.	 Bakire	 Havuzu’nun Mootonlar’ı	 ve	 daha	 sonra	 Yengeç	 Adası’nın	 Celtigarlar’ı	 da	 aynı	 şeyi	 yapmaya	 çalışmıştı.	 Fakat Kırıkpençeliler,	kendi	bataklıklarını	ve	ormanlarını	hiçbir	yabancının	bilemeyeceği	kadar	iyi	biliyorlardı ve	fazla	sıkıştırıldıklarında,	tepeleri	petek	petek	delen	mağaralara	girip	ortadan	kayboluyorlardı.	Sözde fatihlerle	 dövüşmedikleri	 zamanlarda	 birbirleriyle	 dövüşüyorlardı.	 Kan	 davaları,	 vadilerinin	 arasındaki bataklılar	 kadar	 derin	 ve	 karanlıktı.	 Zaman	 zaman,	 bir	 kahraman,	 Pençe’ye	 barış	 getiriyordu	 ama	 barış</p>
<p class="calibre1">hâli	hiçbir	zaman	kahramanın	ömründen	daha	uzun	sürmüyordu.	Lord	Lucifer	Hardy	büyük	bir	kahramandı, Kardeş	 Brune	 da	 öyle.	 Yaşlı	 Kırık	 Kemik	 daha	 da	 büyüktü	 ama	 hepsinin	 en	 kudretlisi	 Crabb’dı.	 Dick, Brienne’in	 Sör	 Clarence	 Crabb’ı	 ve	 adamın	 kahramanlıklarını	 hiç	 duymadığına	 inanmayı	 hâlâ reddediyordu. </p>
<p class="calibre1">Bir	 seferinde,	 “Neden	 yalan	 söyleyeyim?”	 diye	 sordu	 Brienne,	 adama.	 “Her	 bölgenin	 yerel kahramanları	 vardır.	 Benim	 geldiğim	 yerde,	 Morne’un	 Sör	 Galladon’uyla	 ilgili	 şarkılar	 söylenir,	 nam-ı diğer	Kusursuz	Şövalye.” </p>
<p class="calibre1">“Nere’nin	Sör	Gallaki	mi?”	Dick	güldü.	“Onu	hiç	duymadım?	Neden	o	kadar	kusursuzdu?” </p>
<p class="calibre1">“Sör	 Galladon	 öyle	 yiğit	 bir	 şövalyeydi	 ki,	 Bakire’nin	 kendisi	 ona	 kalbini	 kaptırdı.	 Aşkının	 nişanı olarak	 ona	 tılsımlı	 bir	 kılıç	 verdi.	 Kılıcın	 adı	 Adil	 Bakire’ydi.	 Hiçbir	 sıradan	 kılıç	 onu	 durdurmaz	 ve hiçbir	 kalkan	 onun	 öpücüğüne	 karşı	 koyamazdı.	 Sör	 Galladon,	 Adil	 Bakire’yi	 gururla	 taşıdı	 ama	 onu sadece	 üç	 kez	 kınından	 çıkardı.	 Bakire’yi	 ölümlü	 bir	 adama	 karşı	 kullanmayacaktı	 çünkü	 Bakire,	 bütün dövüşleri	adaletsiz	hâle	getirecek	kadar	kudretliydi.” </p>
<p class="calibre1">Crabb	 bunun	 gülünç	 olduğunu	 düşündü.	 “Kusursuz	 Şövalye?	 Kulağa,	 Kusursuz	 Aptal	 gibi	 geliyor. </p>
<p class="calibre1">Eğer	kullanmayacaksan	sihirli	bir	kılıca	sahip	olmanın	ne	anlamı	var?” </p>
<p class="calibre1">“Onur,”	dedi	Brienne.	“Anlamı	onur.” </p>
<p class="calibre1">Adam	 sadece	 daha	 yüksek	 sesle	 güldü.	 “Sör	 Clarence	 Crabb	 senin	 Kusursuz	 Şövalyenin	 kıllı poposunu	silerdi	leydim.	Eğer	ikisi	karşılaşmış	olsalardı,	Fısıltılardaki	rafta	bir	kanlı	kafa	daha	otururdu. </p>
<p class="calibre1">Diğer	kafalara,	‘Sihirli	kılıcı	kullanmalıydım,	o	kahrolası	kılıcı	kullanmalıydım,’	derdi.” </p>
<p class="calibre1">Brienne	 kendini	 gülümsemekten	 alıkoyamadı.	 “Belki,”	 dedi,	 “ama	 Sör	 Galladon	 aptal	 değildi.	 Bir yaban	 öküzünün	 sırtındaki	 iki	 buçuk	 metrelik	 düşmanına	 karşı,	 Adil	 Bakire’yi	 kınından	 çıkardı.	 Onu	 bir kez	de	bir	ejderhayı	katletmek	için	kullandığı	söylenir.” </p>
<p class="calibre1">Cevval	 Dick	 etkilenmemişti.	 “Kırık	 Kemik	 de	 bir	 ejderhayla	 dövüştü	 ama	 sihirli	 bir	 kılıca	 ihtiyaç duymadı.	Hayvanın	boynuna	düğüm	attı,	böylece	ejderha	her	alev	üfleyişinde	kendi	poposunu	kızarttı.” </p>
<p class="calibre1">“Peki,	Aegon	ve	kız	kardeşleri	geldiğinde	Kırık	Kemik	ne	yaptı?”	diye	sordu	Brienne. </p>
<p class="calibre1">“Ölmüştü.	Leydim	bunu	bilmeli.”	Crabb,	Brienne’e	yan	yan	baktı.	“Aegon	kız	kardeşini	Kırıkpençe</p>
<p class="calibre1">Burnu’na	gönderdi,	şu	Visenya’yı.	Lordlar,	Harren’ın	sonunu	duymuştu.	Aptal	olmadıkları	için	kılıçlarını Visenya’nın	 ayağının	 dibine	 koydular.	 Kraliçe	 onları	 kendi	 adamları	 olarak	 kabul	 etti	 ve	 Bakire Havuzu’na,	Yengeç	Adası’na	ya	da	Gölgeli	Vadi’ye	sadakat	borçları	olmadığını	söyledi.	Fakat	kraliçenin söyledikleri,	lanet	olası	Celtigar’ı,	doğu	kıyısına	vergi	toplayan	adamlar	göndermekten	alıkoymuyor.	Eğer</p>
<p class="calibre1"><a id="p195"></a>yeterince	adam	gönderirse,	bazıları	ona	geri	dönüyor...	bunun	dışında,	biz	sadece	kendi	lordlarımıza	ve krala	 boyun	 eğeriz.  <i class="calibre4">Gerçek</i>	 krala;	 Robert’a	 ve	 onun	 türüne	 değil.”	 Tükürdü.	 “Uç	 Dişli	 Mızrak’ta,	 Prens Rhaegar’ın	 yanında	 Crabblar,	 Brunelar	 ve	 Boggslar	 vardı.	 Kral	 Muhafızlarında	 da	 onlar	 vardı.	 Bir Hardy,	 bir	 Cave,	 bir	 Pyne	 ve	  <i class="calibre4">üç</i>	 Crabb;	 Clement,	 Rupert	 ve	 Kısa	 Clarence.	 Clarence	 bir	 seksen boyundaydı	 ama	  <i class="calibre4">gerçek</i>	 Sör	 Clerance’la	 kıyaslandığında	 kısaydı.	 Biz	 Kırıkpençeliler	 ejderhaya	 bağlı adamlarız.” </p>
<p class="calibre1">Onlar	 kuzeye	 doğru	 ilerledikçe,	 seyrüsefer	 azalmaya	 devam	 etti	 ve	 sonunda	 bulunacak	 bir	 han kalmadı.	 Sahil	 yolunda,	 tekerlek	 izlerinden	 çok	 yabani	 otlar	 vardı.	 O	 gece	 bir	 balıkçı	 kasabasına sığındılar.	 Brienne,	 köylülere	 birkaç	 bakır	 vererek	 bir	 samanlıkta	 uyumak	 için	 izin	 aldı.	 Pod’la	 birlikte tavan	arasına	yerleşti	ve	sonra	merdiveni	yukarı	çekti. </p>
<p class="calibre1">“Beni	 burada	 yalnız	 bırakıyorsunuz,	 atlarınızı	 pekâlâ	 çalabilirim,”	 diye	 seslendi	 Crabb	 aşağıdan. </p>
<p class="calibre1">“Atları	da	yukarı	alsanız	iyi	edersiniz	leydim.”	Brienne	onu	duymazdan	gelince,	Crabb	konuşmaya	devam etti.	“Bu	gece	yağmur	yağacak.	Soğuk	ve	şiddetli	bir	yağmur.	Siz	Pod’la	birlikte	rahat	ve	sıcak	bir	uyku uyuyacaksınız	 ama	 zavallı	 yaşlı	 Dick	 burada	 tek	 başına	 titreyecek.”	 Bir	 saman	 yığınının	 üstüne	 yatak yaparken,	mırıldanarak	başını	salladı.	“Hayatımda	sizin	kadar	kuşkucu	bir	bakire	tanımadım.” </p>
<p class="calibre1">Pod	 yanında	 esnerken,	 Brienne	 pelerininin	 altına	 kıvrıldı.  <i class="calibre4">Ben	 her	 zaman	 bu	 kadar	 kuşkucu</i> <i class="calibre4">değildim, </i>	 diye	 bağırabilirdi	 Crabb’a.  <i class="calibre4">Küçük	 bir	 kızken,	 bütün	 erkeklerin	 babam	 kadar	 yüce	 gönüllü</i> <i class="calibre4">olduğunu	sanırdım. </i>	Ona	ne	kadar	güzel,	uzun,	parlak	ve	zeki	bir	kız	olduğunu,	dans	ederken	ne	kadar	zarif göründüğünü	 söyleyen	 erkeklerin	 bile	 öyle	 olduğunu	 sanırdı.	 Brienne’in	 gözlerindeki	 perdeyi	 Rahibe Roelle	kaldırmıştı.	“Bu	sözleri	sadece	babanı	memnun	etmek	için	söylüyorlar,”	demişti	kadın.	“Gerçeği aynada	 bulacaksın,	 erkeklerin	 dillerinde	 değil.”	 Sert	 bir	 dersti,	 Brienne’i	 ağlatan	 bir	 dersti	 ama	 hem Harrenhal’da	hem	de	Sör	Hyle	ve	arkadaşları	o	oyunu	oynadıklarında	Brienne’in	işine	yaramıştı.	Yağmur yağmaya	 başlarken,	 Brienne,  <i class="calibre4">bir	 bakire	 bu	 dünyada	 kuşkucu	 olmalı,	 yoksa	 uzun	 zaman	 bakire	 olarak</i> <i class="calibre4">kalamaz, </i>	diye	düşünüyordu. </p>
<p class="calibre1">Acı	Köprü’deki	meydan	dövüşü	müsabakasında,	taliplerini	bulmuş	ve	onları	birer	birer	hırpalamıştı; Farrow,	Ambrose,	Kıllı,	Mark	Mullendore,	Ramond	Nayland	ve	Leylek	Will.	Harry	Sawyer’i	atla	ezmiş</p>
<p class="calibre1">ve	 Robin	 Potter’ın	 miğferini	 kırıp	 adama	 çirkin	 bir	 yara	 izi	 hediye	 etmişti.	 Ve	 taliplerin	 sonuncusu	 da devrildiğinde,	Anne,	Brienne’e	Connington’ı	getirmişti.	Bu	kez	Sör	Ronnet’in	elinde	bir	gül	değil	bir	kılıç vardı.	Brienne’in	adama	indirdiği	her	darbe,	bir	öpücükten	daha	tatlıydı. </p>
<p class="calibre1">O	gün,	Brienne’in	hiddetiyle	yüzleşen	son	kişi	Loras	Tyrell’di.	Loras,	Brienne’e	asla	kur	yapmamıştı, ona	doğru	düzgün	bakmamıştı	bile	ama	o	gün	kalkanında	üç	gül	vardı	ve	Brienne	güllerden	nefret	ederdi. </p>
<p class="calibre1">Güllerin	 görüntüsü	 ona	 amansız	 bir	 kuvvet	 vermişti.	 Brienne,	 Loras’la	 yaptığı	 dövüşü	 ve	 ona	 bir gökkuşağı	pelerini	giydiren	Renly’yi	düşleyerek	uykuya	daldı. </p>
<p class="calibre1">Ertesi	 sabah	 hâlâ	 yağmur	 yağıyordu.	 Kahvaltı	 ederlerken,	 Cevval	 Dick	 yağmur	 dinene	 kadar beklemeyi	önerdi. </p>
<p class="calibre1">“Bu	 ne	 zaman	 olacak?	 Yarın	 sabah	 mı?	 On	 beş	 gün	 içinde	 mi?	 Tekrar	 yaz	 geldiğinde	 mi?	 Hayır. </p>
<p class="calibre1">Pelerinlerimiz	var.	Ve	aşacak	fersahlarca	yolumuz.” </p>
<p class="calibre1">Bütün	 gün	 yağmur	 yağdı.	 Takip	 ettikleri	 dar	 patika	 kısa	 zaman	 içinde	 çamura	 dönüştü.	 Gördükleri ağaçlar	çıplaktı	ve	ağaçlardan	düşen	yapraklar	sürekli	yağan	yağmur	yüzünden	kahverengi	ıslak	bir	halıya dönüşmüştü.	Dick’in	pelerini,	sincap	derisinden	bir	astara	sahip	olmasına	rağmen	sırılsıklamdı.	Brienne adamın	 titrediğini	 görebiliyordu.	 Bir	 an	 için	 ona	 acıdı.  <i class="calibre4">Doğru	 düzgün	 beslenmemiş,	 bu	 çok	 açık</i>. </p>
<p class="calibre1">Gerçekten	bir	kaçakçı	körfezi	ya	da	Fısıltılar	isimli	bir	harap	kale	olup	olmadığını	merak	etti.	Aç	insanlar ümitsiz	 şeyler	 yapardı.	 Bütün	 bunlar,	 Brienne’i	 kandırmak	 için	 söylenmiş	 yalanlar	 olabilirdi.	 Şüphe, Brienne’in	midesini	ekşitti. </p>
<p class="calibre1">Bir	 süre	 için,	 yağmurun	 biteviye	 sesi	 dünyadaki	 tek	 sesmiş	 gibi	 göründü.	 Cevval	 Dick,	 yoldaki</p>
<p class="calibre1"><a id="p196"></a>tehlikeleri	 umursamadan	 sabit	 bir	 hızla	 at	 sürmeye	 devam	 etti.	 Brienne	 adamı	 yakından	 izledi;	 Crabb, eyerinde	 iyice	 kaburlaşmak	 onu	 ıslanmaktan	 koruyacakmış	 gibi	 sırtını	 eğmişti.	 Bu	 sefer	 karanlık çöktüğünde,	yakınlarda	ne	bir	kasaba	vardı	ne	de	altına	sığınacak	bir	ağaç.	Denizden	elli	metre	yukarıdaki birkaç	 kayanın	 arasında	 kamp	 kurmak	 zorunda	 kaldılar.	 Kayalar	 en	 azından	 rüzgârı	 engelleyecekti. </p>
<p class="calibre1">Brienne,	dalgaların	kıyıya	sürüklediği	ağaç	dallarıyla	bir	ateş	yakmaya	çalışırken,	“Bu	gece	nöbet	tutsak iyi	olur	leydim,”	dedi	Crabb.	“Böyle	bir	yerde	şapşapçılar	olabilir.” </p>
<p class="calibre1">“Şapşapçılar?”	 Brienne	 kuşkulu	 gözlerle	 adama	 baktı.	 “Canavarlar,”	 dedi	 Cevval	 Dick	 zevkle. </p>
<p class="calibre1">“Uzaktan	insan	gibi	görünürler	ama	kafaları	çok	büyüktür	ve	saç	yerine	pulları	vardır.	Tenleri	balık	karnı gibi	beyazdır,	parmaklarının	arasında	ağlar	vardır.	Her	zaman	ıslaklardır	ve	balık	kokarlar	ama	kırmızı dudaklarının	 altındaki	 sıra	 sıra	 dişler	 yeşildir	 ve	 iğne	 kadar	 sivridir.	 Bazıları,	 İlk	 İnsanlar’ın	 bütün şapşapçıları	 öldürdüğünü	 söyler	 ama	 onlara	 inanmayın.	 Şapşapçılar,	 ağlı	 ayaklarıyla	  <i class="calibre4">şapşap</i>	 sesleri çıkararak	 geceleri	 gelirler	 ve	 kötü	 çocukları	 kaçırırlar.	 Kızları	 çiftleşmek	 için	 sağ	 bırakırlar	 ama oğlanları	o	yeşil	kesin	dişleriyle	parçalayarak	yerler.”	Podrick’e	sırıttı.	“Seni	yerler	delikanlı.	Seni	 <i class="calibre4">çiğ</i></p>
<p class="calibre1"> <i class="calibre4">çiğ</i>	yerler.” </p>
<p class="calibre1">“Denerlerse	 onları	 öldürürüm.”	 Podrick	 kılıcına	 dokundu.	 “Bir	 dene.	 Sadece	 dene.	 Şapşapçılar kolay	ölmez.”	Crabb,	Brienne’e	göz	kırptı.	“Siz	kötü	bir	kız	mısınız	leydim?” </p>
<p class="calibre1">“Hayır.”  <i class="calibre4">Sadece	aptalım. </i>	Brienne,	çakmak	taşı	ve	çelikten	ne	kadar	kıvılcım	çıkarırsa	çıkarsın,	ağaç dallan	tutuşamayacak	kadar	ıslaktı.	Çıralardan	ince	bir	duman	yükseldi	ama	hepsi	buydu.	Brienne	bezmiş</p>
<p class="calibre1">bir	 hâlde	 yere	 oturdu,	 sırtını	 bir	 kayaya	 dayadı,	 pelerinini	 üstüne	 çekti	 ve	 kendini	 soğuk,	 ıslak	 geceye teslim	 etti.	 Cevval	 Dick,	 Sör	 Clarence	 Crabb’ın	 şapşapçı	 kralla	 dövüştüğü	 zamanı	 anlatırken,	 Brienne sıcak	bir	yemek	hayal	ederek	elindeki	tuzlu	et	dilimini	kemirdi.  <i class="calibre4">Eğlenceli	bir	masal	anlatıyor, </i>	diye	kabul etmek	zorunda	kaldı,  <i class="calibre4">ama	küçük	maymunuyla	Mark	Mullendore	da	eğlenceliydi. </i></p>
<p class="calibre1">Hava,	güneşin	batışını	görmek	için	fazla	ıslak	ve	ayın	doğuşunu	görmek	için	fazla	griydi.	Gece	siyah ve	yıldızsızdı.	Crabb,	hikâyelerini	tüketti	ve	uyudu.	Çok	geçmeden	Podrick	de	horluyordu.	Brienne,	sırtını kayaya	 yaslamış	 hâlde	 oturdu	 ve	 dalgaları	 dinledi.  <i class="calibre4">Yakında	 mısın	 Sansa</i>?	 diye	 merak	 etti.  <i class="calibre4">Fısıltılarda</i> <i class="calibre4">asla	gelmeyecek	bir	gemiyi	mi	bekliyorsun</i>	?  <i class="calibre4">Dick,	üç	kişilik	geçiş,	dedi.	İblis,	Sör	Dontos’la	sana	mı</i> <i class="calibre4">katıldı,	yoksa	sen	küçük	kardeşini	mi	buldun</i>? </p>
<p class="calibre1">Biten,	 uzun	 bir	 gündü	 ve	 Brienne	 yorgundu.	 Bir	 kayaya	 yaslanmış	 oturuyor	 olmasına	 rağmen	 göz kapaklarının	ağırlaştığını	hissetti.	İki	kez	uyuyakaldı.	İkincisinde	hemen	uyandı,	kalbi	güm	güm	vuruyordu, birinin	 onu	 izlediğinden	 emindi.	 Kolları	 ve	 bacakları	 katılaşmıştı,	 pelerini	 ayak	 bileklerine	 dolanmıştı. </p>
<p class="calibre1">Brienne	 pelerinden	 kurtuldu	 ve	 ayağa	 kalktı.	 Cevval	 Dick	 bir	 kayanın	 dibine	 kıvrılmıştı,	 ağır	 ve	 ıslak kumlara	yarı	gömülmüş	hâlde	uyuyordu.  <i class="calibre4">Rüyaydı.	Bir	rüyaydı. </i></p>
<p class="calibre1">Brienne,	Sör	Creighton’i	ve	Sör	Illifer’i	terk	ederek	hata	yapmıştı	belki	de.	İkisi	de	dürüst	adamlara benziyorlardı.  <i class="calibre4">Keşke	 Jaime	 benimle	 gelseydi, </i>	 diye	 düşündü...	 ama	 Jaime,	 Kral	 Muhafızlarinın şövalyesiydi,	 onun	 olması	 gereken	 yer	 kralın	 yanıydı.	 Üstelik	 Brienne’in	 istediği	 kişi	 Renly’ydi.  <i class="calibre4">Onu</i> <i class="calibre4">koruyacağıma	dair	yemin	ettim	ve	başarısız	oldum.	Sonra	onun	intikamını	alacağıma	dair	yemin	ettim</i> <i class="calibre4">ve	yine	başarısız	oldum.	İntikam	almak	yerine	Leydi	Catelyn’le	kaçtım	ve	onu	da	yarı	yolda	bıraktım. </i></p>
<p class="calibre1">Rüzgâr	yön	değiştirdi,	yağmur	artık	Brienne’in	yüzüne	çarpıyordu. </p>
<p class="calibre1">Ertesi	 gün,	 yol	 önce	 çakıl	 taşlı	 bir	 ipliğe,	 sonra	 da	 belli	 belirsiz	 bir	 hayale	 dönüştü.	 Gün	 ortasına yakın	 bir	 vakitte,	 rüzgârla	 oyulmuş	 bir	 uçurumun	 dibinde,	 yol	 aniden	 son	 buldu.	 Yukarıda,	 aşağıdaki dalgalara	kaş	çatan	küçük	bir	kale	vardı.	Kurşuni	gökyüzünde,	kalenin	üç	eğri	büğrü	kulesinin	ana	hatları görünüyordu.	“Burası	Fısıltılar	mı?”	diye	sordu	Podrick. </p>
<p class="calibre1">“Burası	 sana	 kahrolası	 bir	 harabe	 gibi	 görünüyor	 mu?”	 Crabb	 tükürdü.	 “Burası	 Ulu	 Mağara,	 Lord Brune’un	 makamı.	 Yol	 burada	 bitiyor.	 Buradan	 sonra	 bizim	 için	 sadece	 çamlar	 var.”	 Brienne	 uçurumu inceledi.	“Yukarı	nasıl	çıkacağız?”	“Kolay.”	Cevval	Dick	atını	çevirdi.	“Dick’e	yakın	durun.	Şapşapçılar</p>
<p class="calibre1"><a id="p197"></a>ağır	hareket	eden	insanları	almaya	meyillidir.”	Yolun,	uçurumdaki	bir	yarığın	içine	gizlenmiş	dik	ve	taşlı bir	patika	olduğu	anlaşıldı.	Patikanın	büyük	bölümü	doğal	yollarla	oluşmuştu	ama	bazı	yerlere	tırmanışı kolaylaştırmak	 için	 basamaklar	 oyulmuştu.	 Patikanın	 her	 iki	 yanında,	 yüzyılların	 rüzgârları	 ve	 su serpintileriyle	 aşınmış	 dik	 kaya	 duvarları	 yükseliyordu.	 Bazı	 kayaları	 olağanüstü	 şekillere	 benzettiler, tırmanmaya	 devam	 ederlerken	 Cevval	 Dick	 birkaçını	 gösterdi.	 “Bakın,	 bir	 dev	 kafası,”	 dedi.	 Brienne kafayı	 gördüğünde	 gülümsedi.	 “Şu	 da	 taş	 bir	 ejderha.	 Diğer	 kanadı	 babam	 bir	 çocukken	 düşmüş. </p>
<p class="calibre1">Ejderhanın	yukarısındakiler	de	bir	kocakarının	sarkık	memeleri.”	Crabb,	Brienne’in	göğsüne	baktı. </p>
<p class="calibre1">“Sör?	Leydim?	Bir	süvari	var.” </p>
<p class="calibre1">“Nerede?”	Brienne,	kayaların	hiçbirini	bir	süvariye	benzetemedi. </p>
<p class="calibre1">“Yolda.	Taş	bir	süvari	değil.	Gerçek	bir	süvari.	Bizi	takip	ediyor.	Aşağıda.”	Pod	eliyle	gösterdi. </p>
<p class="calibre1">Brienne	 eyerinde	 döndü.	 Sahil	 boyunca	 fersahlarca	 mesafeyi	 görebilecek	 kadar	 yukarı</p>
<p class="calibre1">tırmanmışlardı.	 Atlı	 onların	 kullandığı	 yoldan,	 iki	 ya	 da	 üç	 mil	 geriden	 geliyordu.  <i class="calibre4">Yine	 mi</i>?	 Brienne kuşkulu	gözlerle	Cevval	Dick’e	baktı. </p>
<p class="calibre1">“Bana	öyle	gözlerinizi	kısarak	bakmayın,”	dedi	Crabb.	“Gelen	her	kimse,	Cevval	Dick’le	bir	ilgisi yok.	 Büyük	 ihtimalle	 Brune’un	 adamıdır,	 savaştan	 dönüyordur.	 Belki	 de	 sürekli	 gezen	 şarkıcılardan biridir.”	Kafasını	çevirip	tükürdü.	“Bir	şapşapçı	değil,	bu	kesin.	Onlar	at	sürmezler.” </p>
<p class="calibre1">“Hayır,”	dedi	Brienne.	En	azından	bu	konuda	hemfikir	olabilirlerdi. </p>
<p class="calibre1">Tırmanışın	son	otuz	metresinin,	en	dik	ve	en	tehlikeli	bölüm	olduğu	anlaşıldı.	Gevşek	çakıl	taşları, atların	 toynaklarının	 altından	 kayıp	 arkada	 kalan	 taşlı	 patikaya	 yuvarlandı.	 Brienne	 ve	 yanındakiler kayadaki	 yarıktan	 çıktıklarında	 kendilerini	 kale	 duvarlarının	 dibinde	 buldular.	 Yukarıdaki	 istihkâm siperinde	 bir	 yüz	 belirdi,	 onlara	 baktı	 ve	 ortadan	 kayboldu.	 Brienne,	 onlara	 bakan	 kişinin	 bir	 kadın olabileceğini	düşündü	ve	bunu	Cevval	Dick’e	söyledi. </p>
<p class="calibre1">Dick	 onayladı.	 “Brune,	 duvarların	 üstündeki	 yürüme	 yollarına	 çıkamayacak	 kadar	 yaşlı,	 adamın oğulları	 ve	 torunları	 da	 savaşa	 gitti.	 Burada	 mutfak	 hizmetçilerinden	 ve	 burnu	 sümüklü	 birkaç	 bebekten başka	kimse	kalmadı.” </p>
<p class="calibre1">Brienne,	 Lord	 Brune’un	 hangi	 kralı	 desteklediğini	 sormak	 istedi	 ama	 bunun	 bir	 önemi	 yoktu	 artık. </p>
<p class="calibre1">Brune’un	oğulları	gitmişti,	bazıları	geri	dönmeyebilirdi.  <i class="calibre4">Bu	gece	burada	misafirperverlik	görmeyeceğiz. </i></p>
<p class="calibre1">Kadınlarla,	 çocuklarla	 ve	 yaşlı	 adamlarla	 dolu	 bir	 kale,	 kapılarını	 silahlı	 yabancılara	 açmazdı.	 “Lord Brune’dan	onu	tanıyormuş	gibi	bahsediyorsun,”	dedi	Brienne,	Cevval	Dick’e. </p>
<p class="calibre1">“Belki	de	tanımışımdır,	bir	zamanlar.” </p>
<p class="calibre1">Brienne,	 Dick’in	 kıyafetinin	 göğsüne	 baktı.	 Kıyafetin	 geri	 kalanından	 daha	 koyu	 renk	 olan	 yama şekilli	 ve	 çevresi	 iplikli	 alan,	 bir	 armanın	 sökülüp	 çıkarıldığı	 yeri	 gösteriyordu.	 Brienne’in	 rehberi	 bir kaçaktı,	buna	şüphe	yoktu.	Arkadaki	süvari	Dick’in	silah	arkadaşlarından	biri	olabilir	miydi? </p>
<p class="calibre1">“Yola	 devam	 etmeliyiz,”	 dedi	 Dick,	 “Brune	 neden	 duvarlarının	 altında	 olduğumuzu	 merak	 etmeden önce.	 Bir	 hizmetçi	 bile	 kahrolası	 bir	 arbaleti	 sarabilir.”	 Kalenin	 ötesindeki	 kireçtaşı	 tepeleri	 gösterdi, tepelerin	yamaçları	ağaçlıktı.	“Buradan	sonra	yol	yok,	sadece	dereler	ve	av	patikaları	var.	Fakat	leydim korkmasın.	Cevval	Dick	buraları	tanıyor.” </p>
<p class="calibre1">Brienne’in	 korktuğu	 şey	 de	 buydu.	 Uçurumun	 tepesinde	 şiddetli	 bir	 rüzgâr	 esiyordu	 ama	 Brienne sadece	 tuzak	 kokusu	 alıyordu.	 “Şu	 süvari	 ne	 olacak?”	 Eğer	 adamın	 atı	 dalgaların	 üstünde	 yürümeyi bilmiyorsa,	süvari	kısa	zaman	sonra	uçurumu	tırmanıyor	olacaktı. </p>
<p class="calibre1">“Ne	 olmuş	 ona?	 Eğer	 Bakire	 Havuzu’ndan	 gelen	 bir	 aptalsa,	 kahrolası	 patikayı	 bile	 bulamayabilir. </p>
<p class="calibre1">Ve	 eğer	 bulursa,	 ormanda	 izimizi	 kaybettiririz.	 Orada	 takip	 edebileceği	 bir	 yol	 olmayacak.”  <i class="calibre4">Ama</i> <i class="calibre4">izlerimizi	 takip	 edebilir. </i>	 Brienne,	 süvariyi	 burada	 ve	 kılıçla	 karşılamanın	 daha	 iyi	 olup	 olmayacağını merak	 etti.  <i class="calibre4">Eğer	 adam,	 Lord	 Brune’un	 oğullarından	 biri	 ya	 da	 gezgin	 bir	 şarkıcıysa,	 büsbütün	 aptal</i> <i class="calibre4">görünürüm. </i>	Crabbin	haklı	olduğuna	karar	verdi.  <i class="calibre4">Yarın	sabah	hâlâ	peşimizde	olursa	onunla	ilgilenirim. </i></p>
<p class="calibre1"><a id="p198"></a>Kısrağını	ağaçlara	doğru	çevirerek,	“Nasıl	istersen,”	dedi. </p>
<p class="calibre1">Lord	 Brune’un	 kalesi	 gittikçe	 küçüldü	 ve	 sonunda	 gözden	 kayboldu.	 Etraf	 muhafız	 ağaçlarıyla	 ve asker	 çamlarla	 doluydu;	 gökyüzüne	 saplanmış	 devasa,	 yeşil	 mızraklar.	 Orman	 zemin,	 yere	 düşen	 çam iğnelerinden	oluşan	bir	yataktı,	bir	kale	duvarı	kadar	kalındı	ve	kozalaklarla	kaplıydı.	Atların	toynakları hiç	ses	çıkarmıyor	gibiydi.	Biraz	yağmur	yağdı,	bir	süre	için	durdu,	sonra	tekrar	başladı	ama	Brienne	ve yanındakiler,	çam	ağaçlarının	arasında	yağmurun	tek	damlasını	bile	hissetmediler. </p>
<p class="calibre1">Ormanda	çok	daha	yavaş	yol	alıyorlardı.	Brienne,	ağaçların	arasında	zikzak	çizerek,	kısrağını	yeşil kasvetin	 içinde	 yürüttü.  <i class="calibre4">Burada	 kaybolmak	 çok	 kolay	 olurdu, </i>	 diye	 düşündü.	 Baktığı	 her	 yer	 aynı görünüyordu.	 Hava	 bile	 gri,	 yeşil	 ve	 durgundu.	 Çamların	 dalları	 Brienne’in	 kollarını	 tırmalıyor	 ve	 yeni boyanmış	 kalkanına	 sürtünüyordu.	 Bu	 tüyler	 ürpertici	 durgunluk,	 geçen	 her	 saatle	 sinirlerini	 biraz	 daha yıpratıyordu. </p>
<p class="calibre1">Cevval	 Dick	 de	 huzursuzdu.	 O	 gün	 daha	 geç	 vakitte,	 akşam	 çökerken	 şarkı	 söylemeyi	 denedi.  <i class="calibre4">“Bir</i> <i class="calibre4">ayı	 vardı,	 bir	 ayı</i>,  <i class="calibre4">bir	 ayıl	 Baştan	 ayağa	 karaydı	 ve	 kıllarla	 kaplıydı</i>.”	 Sesi,	 yünden	 yapılmış	 bir pantolon	gibi	kaşındırıcıydı.	Çamlar,	rüzgârı	ve	yağmuru	yuttukları	gibi	Dick’in	sesini	de	yuttu.	Dick	bir süre	sonra	sustu.	“Burası	kötü,”	dedi	Podrick.	“Burası	kötü	bir	yer.” </p>
<p class="calibre1">Brienne	de	aynı	şeyi	hissediyordu	ama	bunu	kabul	etmek	bir	işe	yaramazdı.	“Çam	ormanı	kasvetli	bir yerdir	ama	nihayetinde	sadece	ormandır.	Burada	korkmamız	gereken	hiçbir	şey	yok.”	“Peki,	şapşapçılar ne	olacak?	Ya	kafalar?” </p>
<p class="calibre1">“İşte	akıllı	bir	kafa,”	dedi	Dick	gülerek. </p>
<p class="calibre1">Brienne	 adama	 öfkeli	 bir	 bakış	 attı.	 “Şapşapçılar	 diye	 bir	 şey	 yok,”	 dedi	 Podrick’e,	 “kafalar	 da yok.” </p>
<p class="calibre1">Tepeler	yukarı	çıktı,	tepeler	aşağı	indi.	Brienne	kendini,	Cevval	Dick’in	dürüst	bir	adam	olması	ve onları	 nereye	 götürdüğünü	 bilmesi	 için	 dua	 ederken	 buldu.	 Kendi	 adına,	 denizi	 tekrar	 bulabileceğinden bile	 emin	 değildi.	 Gündüz	 ya	 da	 gece,	 gökyüzü	 sürekli	 gri	 ve	 bulutluydu,	 Brienne’in	 yolu	 bulmasına yardım	edecek	güneş	ya	da	yıldız	yoktu. </p>
<p class="calibre1">O	akşam,	bir	tepeden	inip	kendilerini	pırıltılı	yeşil	bir	bataklığın	kenarında	bulduktan	sonra,	erken saatte	 kamp	 kurdular.	 Önlerindeki	 zemin,	 gri	 yeşil	 ışıkta	 yeterince	 sert	 görünüyordu	 ama	 atlarını yürüttüklerinde,	hayvanlar	boğazlarına	kadar	çamura	gömüldü,	dönmek	ve	daha	sert	zemine	ulaşmak	için mücadele	vermek	zorunda	kaldılar.	“Sorun	değil,”	diye	güvence	verdi	Crabb.	“Tekrar	tepeye	çıkacağız	ve başka	bir	yoldan	aşağı	ineceğiz.” </p>
<p class="calibre1">Ertesi	gün	de	aynıydı.	Kara	gökyüzünün	ve	bir	durup	bir	başlayan	yağmurun	altında,	çam	ağaçlarının ve	bataklıkların	arasında	at	sürdüler.	Obrukların,	mağaraların	ve	taşları	yosunlarla	kaplı	kadim	kalelerin harabelerinin	 yanından	 geçtiler.	 Her	 taş	 yığınının	 bir	 hikâyesi	 vardı	 ve	 Dick	 bütün	 hikâyeleri	 anlattı. </p>
<p class="calibre1">Dick’in	söylediğine	göre,	Kırıkpençe’nin	adamları	bu	çam	ağaçlarını	kanla	sulamışlardı.	Çok	geçmeden Brienne’in	 sabrı	 tükenmeye	 başladı.	 “Daha	 ne	 kadar	 sürecek?”	 diye	 sordu	 sonunda.	 “Şimdiye	 kadar Kırıkpençe	Burnu’ndaki	her	ağacı	görmüş	olmalıyız.” </p>
<p class="calibre1">“Yarısını	 bile	 görmedik,”	 dedi	 Crabb.	 “Artık	 yaklaştık.	 Bakın,	 ağaçlar	 seyrekleşiyor.	 Dar	 Deniz’in yakınlarındayız.” </p>
<p class="calibre1"> <i class="calibre4">Bu	 adamın	 bana	 söz	 verdiği	 soytarı,	 büyük	 ihtimalle	 benim	 sudaki	 kendi	 yansımam	 olacak, </i>	 diye düşündü	Brienne.	Ama	bu	kadar	uzağa	geldikten	sonra	geri	dönmenin	anlamı	yoktu.	Bununla	birlikte	çok yorgundu,	bunu	inkâr	edemezdi.	Uylukları	eyer	yüzünden	demir	kadar	sertti	ve	son	zamanlarda	bir	gecede sadece	 dört	 saat	 uyuyordu,	 o	 sırada	 Podrick	 onun	 başında	 nöbet	 tutuyordu.	 Eğer	 Cevval	 Dick’in	 niyeti onları	 öldürmeyi	 denemekse,	 Brienne	 bunun	 burada,	 adamın	 iyi	 bildiği	 topraklarda	 gerçekleşeğine inanıyordu.	 Dick	 onları	 bir	 hırsız	 mağarasına,	 kendisi	 kadar	 tehlikeli	 akrabalarının	 yanma	 götürüyor olabilirdi.	Belki	de	onları	daireler	çizerek	dolaştırıyor	ve	yolda	gördükleri	süvarinin	onlara	yetişmesini</p>
<p class="calibre1"><a id="p199"></a>bekliyordu.	 Süvariyi,	 Lord	 Brune’un	 kalesinden	 ayrıldıklarından	 beri	 görmemişlerdi	 ama	 adamın	 avdan vazgeçtiği	anlamına	gelmezdi	bu. </p>
<p class="calibre1">Brienne	 bir	 gece,	 kamp	 kurdukları	 yerin	 etrafında	 huzursuzca	 dolaşırken,  <i class="calibre4">Dick’i	 öldürmem</i> <i class="calibre4">gerekebilir, </i>	dedi	kendi	kendine.	Bu	düşünce	midesini	bulandırdı.	Brienne’in	eski	silah	ustası,	sürekli	onun bir	mücadelede	dövüşecek	kadar	sert	olup	olmadığını	sorgulamıştı.	“Kollarında	bir	erkeğin	kuvveti	var,” </p>
<p class="calibre1">demişti	Sör	Goodwin	defalarca,	“ama	kalbin,	her	bakirenin	kalbi	kadar	yumuşak.	Avluda,	elinde	kör	bir kılıçla	 talim	 yapmak	 başka	 şeydir,	 bir	 adamın	 bağırsaklarına	 yarım	 metrelik	 keskin	 çeliği	 sokmak	 ve gözlerindeki	 ferin	 sönüşünü	 izlemek	 başka.”	 Bir	 keresinde	 Sör	 Goodwin,	 Brienne’i,	 kuzularla	 süt domuzlarını	 kesmesi	 için	 babasının	 kasabına	 göndermişti,	 bunu	 Brienne’i	 sertleştirmek	 için	 yapmıştı. </p>
<p class="calibre1">Yavru	 domuzlar	 ciyaklamış	 ve	 kuzular	 korkmuş	 çocuklar	 gibi	 çığlık	 atmıştı.	 Kesim	 bittiğinde	 Brienne gözyaşlarıyla	körleşmişti.	Kıyafetleri	öyle	kanlıydı	ki,	Brienne	onları	yakması	için	hizmetçisine	vermişti. </p>
<p class="calibre1">Ama	 Sör	 Goodwin’in	 şüpheleri	 azalmamıştı.	 “Yavru	 bir	 domuz,	 yavru	 bir	 domuzdur.	 Adam	 öldürmek farklıdır.	 Senin	 kadar	 genç	 bir	 yaverken,	 güçlü,	 hızlı	 ve	 çevik	 bir	 arkadaşım	 vardı,	 avluda	 tam	 bir kahramandı.	 Bir	 gün	 olağanüstü	 bir	 şövalye	 olacağını	 hepimiz	 biliyorduk.	 Sonra	 Basamaktaşı’na	 savaş</p>
<p class="calibre1">geldi.	 Arkadaşımın,	 düşmanına	 diz	 çöktürdüğünü	 ve	 adamın	 elinden	 baltasını	 aldığını	 gördüm.	 Fakat arkadaşım,	düşmanının	işini	bitirebilecekken	bir	kalp	atışı	zaman	tereddüt	etti.	Mücadelede,	bir	kalp	atışı zaman	 bir	 ömür	 demektir.	 Adam	 hançerini	 çıkardı	 ve	 arkadaşımın	 zırhında	 bir	 çatlak	 buldu.	 Gücü,	 hızı, yiğitliği,	çok	çalışarak	kazandığı	becerisi...	bütün	bunlar	bir	osuruktan	daha	değersizdi	 <i class="calibre4">çünkü	 arkadaşım</i> <i class="calibre4">öldürmekten	çekinmişti. </i>	Bunu	hatırla	kızım.” </p>
<p class="calibre1">Orada,	 çamlı	 ormanın	 içinde,	 Sör	 Goodwin’in	 gölgesine,  <i class="calibre4">hatırlayacağım, </i>	 diye	 söz	 verdi	 Brienne. </p>
<p class="calibre1">Bir	 kayanın	 üstüne	 oturdu,	 kılıcını	 çıkarıp	 bilemeye	 başladı.  <i class="calibre4">Hatırlayacağım	 ve	 çekinmemek	 için	 dua</i> <i class="calibre4">edeceğim. </i></p>
<p class="calibre1">Ertesi	gün	rüzgârlı,	soğuk	ve	bulutlu	doğdu.	Güneşi	hiç	görmediler	ama	siyahlık	griye	devrildiğinde, Brienne	eyere	çıkma	vakti	geldiğini	anladı.	Cevval	Dick’in	önderliğinde	tekrar	çamların	arasına	girdiler. </p>
<p class="calibre1">Brienne	adamı	yakından	takip	ediyordu,	Podrick	atının	sırtında	arkadan	geliyordu. </p>
<p class="calibre1">Kale,	 hiç	 uyarı	 vermeden	 önlerine	 çıktı.	 Bir	 an	 ormanın	 derinliklerindeydiler,	 fersahlar	 boyunca çamlardan	başka	görülecek	bir	şey	yoktu,	sonra	büyük	bir	kayanın	etrafını	dolaştılar	ve	ileride	bir	boşluk belirdi.	Yarım	mil	sonra	orman	birdenbire	sona	erdi.	İleride	gökyüzü,	deniz...	ve	kadim	bir	kale	vardı;	bir uçurumun	 kenarında,	 terk	 edilmiş	 ve	 otlarla	 kaplanmış	 yıkık	 bir	 kale.	 “Fısıltılar,”	 dedi	 Cevval	 Dick. </p>
<p class="calibre1">“Dinleyin.	Başları	duyabilirsiniz.” </p>
<p class="calibre1">Podrick’in	ağzı	şaşkınlıkla	açıldı.	“Onları	duyuyorum.” </p>
<p class="calibre1">Brienne	 de	 duydu.	 Kaleden	 geldiği	 kadar	 zeminden	 de	 geliyormuş	 gibi	 duyulan	 belli	 belirsiz, yumuşak	 bir	 mırıltı.	 Brienne	 falezlere	 yaklaştıkça	 ses	 arttı.	 Denizin	 sesiydi,	 Brienne	 birdenbire	 anladı. </p>
<p class="calibre1">Aşağıdaki	falezlerde	oyuklar	açan	dalgalar,	toprağın	altındaki	mağaralarda	ve	tünellerde	gümbürdüyordu. </p>
<p class="calibre1">“Baş	filan	yok,”	dedi.	“Fısıldadığını	duyduğun	şeyler,	dalgalar.” </p>
<p class="calibre1">“Dalgalar	fısıldamaz.	Başlar	fısıldıyor.” </p>
<p class="calibre1">Kale,	 her	 biri	 diğerinden	 farklı	 eski	 ve	 harçsız	 taşlardan	 inşa	 edilmişti.	 Kayaların	 arasındaki çatlaklarda	yosunlar	büyümüştü	ve	temellerden	ağaçlar	çıkmıştı.	Eski	kalelerin	çoğunda	bir	tanrı	korusu olurdu.	 Görünüşüne	 bakılırsa,	 Fısıltılar’ın	 korudan	 başka	 bir	 şeyi	 de	 yoktu.	 Brienne	 kısrağını	 uçuruma, kalenin	 perde	 duvarının	 çöktüğü	 yere	 doğru	 yürüttü.	 Kırık	 taş	 yığınlarının	 üstünde	 zehirli	 sarmaşıklar büyümüştü.	 Brienne	 atını	 bir	 ağaca	 bağladı	 ve	 cesaret	 edebildiği	 kadar	 uçurumun	 kenarına	 yaklaştı.	 On beş	 metre	 aşağıda,	 dalgalar	 yıkık	 bir	 kalenin	 kalıntılarının	 arasında	 ve	 üstünde	 girdaplar	 oluşturuyordu. </p>
<p class="calibre1">Brienne	yıkıntıların	arkasında	geniş	bir	mağaranın	ağzını	gördü. </p>
<p class="calibre1">Brienne’in	 arkasına	 gelirken,	 “O,	 eski	 fener	 kulesi,”	 dedi	 Cevval	 Dick.	 “Ben	 Pod’un	 yarı yaşındayken	 yıkıldı.	 Eskiden	 mağaraya	 inen	 basamaklar	 vardı	 ama	 uçurum	 çöktüğünde	 basamaklar	 da</p>
<p class="calibre1"><a id="p200"></a>gitti.	 Bu	 hadiseden	 sonra	 kaçakçılar	 buraya	 gelmeyi	 bıraktı.	 O	 zamanlar	 kürek	 çekerek	 teknelerini mağaraya	sokabiliyorlardı	ama	şimdi	yapamıyorlar.	Gördünüz	mü?”	Tek	elini	Brienne’in	sırtına	koydu	ve diğer	eliyle	gösterdi. </p>
<p class="calibre1">Brienne	ürperdi.  <i class="calibre4">Bir	 itiş	 ve	 aşağıda	 kuleyle	 birlikte	 olurum. </i>	 Geriye	 doğru	 bir	 adım	 attı.	 “Ellerini benden	uzak	tut.” </p>
<p class="calibre1">Crabb	yüzünü	ekşitti.	“Ben	sadece...” </p>
<p class="calibre1">“Senin	 <i class="calibre4">sadece</i>	ne	yaptığın	umurumda	değil.	Kapı	nerede?”	“Diğer	tarafta.”	Dick	duraksadı.	“Şu	sizin soytarı,	kindar	bir	adam	değildir	umarım?”	dedi	gergin	bir	sesle.	“Demek	istediğim,	dün	gece	düşündüm de,	ona	bir	harita	sattığım	ama	korsanların	artık	buraya	gelmediğini	söylemeyi	unuttuğum	için	bana	kızmış</p>
<p class="calibre1">olabilir.” </p>
<p class="calibre1">“Alacağın	 altınla,	 adamın	 sana	  <i class="calibre4">yardımın</i>	 karşılığında	 ödediği	 miktarı	 geri	 verebilirsin.”	 Brienne, Dontos	Hollard’ın	bir	tehlike	arz	edeceğini	hayal	edemiyordu.	“Tabii	buradaysa.” </p>
<p class="calibre1">Duvarların	 etrafını	 dolaştılar.	 Kale	 üçgen	 şeklindeydi,	 her	 köşede	 kare	 şekilli	 kuleler	 vardı.	 Kale kapıları	fena	hâlde	çürümüştü,	Brienne	birine	asıldığında	ahşap	çatırdadı	ve	ıslak	uzun	kıymıklar	hâlinde dağıldı.	Kapının	yarısı	Brienne’in	üstüne	yıkıldı.	Brienne	içeride	daha	fazla	yeşil	kasvet	gördü.	Orman, duvarları	 delmiş	 ve	 iç	 kaleyle	 avluyu	 yutmuştu.	 Fakat	 kapının	 arkasında	 bir	 yivli	 kapı	 vardı,	 dişleri çamurlu	 zemine	 gömülmüştü.	 Demir	 paslanmıştı	 ama	 Brienne’in	 kuvvetine	 dayandı.	 “Bu	 kapıyı	 uzun zamandır	kimse	kullanmamış.” </p>
<p class="calibre1">“Ben	 tırmanıp	 diğer	 tarafa	 geçebilirim,”	 diye	 önerdi	 Podrick.	 “Uçurumdan,	 duvarın	 yıkıldığı yerden.” </p>
<p class="calibre1">“Çok	tehlikeli,	taşlar	gevşek	görünüyor	ve	o	kırmızı	sarmaşıklar	zehirli.	Bir	yan	kapı	olmalı.” </p>
<p class="calibre1">Yan	kapıyı	kalenin	kuzey	tarafında	buldular;	kocaman	bir	böğürtlen	çalısının	arkasında	yarı	gizlenmiş</p>
<p class="calibre1">hâldeydi.	Böğürtlenlerin	hepsi	toplanmıştı	ve	çalıların	yarısı,	kapıya	doğru	bir	yol	açmak	için	kesilmişti. </p>
<p class="calibre1">Kırık	dalların	görüntüsü	Brienne’i	tedirgin	etti.	“Bu	kapıdan	birileri	geçmiş,	üstelik	kısa	zaman	önce.” </p>
<p class="calibre1">“Sizin	 soytarı	 ve	 şu	 kızlar,”	 dedi	 Crabb.	 “Size	 söylemiştim.”  <i class="calibre4">Sansa</i>?	 Brienne	 buna	 inanamazdı. </p>
<p class="calibre1">Dontos	Hollard	gibi	kafası	şarapla	dumanlı	bir	ayyaş	bile	kızı	bu	kasvetli	yere	getirecek	kadar	mantıksız olamazdı.	 Yıkıntılarda,	 Brienne’i	 huzursuzlukla	 dolduran	 bir	 şey	 vardı.	 Brienne,	 Stark	 kızını	 burada bulamayacaktı...	ama	bakmak	zorundaydı.  <i class="calibre4">Biri	buradaymış</i>,	diye	düşündü.  <i class="calibre4">Saklanmak	zorunda	olan	biri. </i></p>
<p class="calibre1">“İçeri	giriyorum,”	dedi.	“Crabb,	sen	benimle	geleceksin.	Podrick,	atlara	göz	kulak	olmanı	istiyorum.” </p>
<p class="calibre1">“Ben	de	gelmek	istiyorum.	Ben	bir	yaverim.	Dövüşebilirim.” </p>
<p class="calibre1">“İşte	bu	yüzden	burada	kalmanı	istiyorum.	Bu	ağaçların	arasında	haydutlar	olabilir.	Atları	korumasız bırakmaya	cesaret	edemeyiz.” </p>
<p class="calibre1">Podrick	 çizmesiyle	 bir	 taşı	 tekmeledi.	 “Nasıl	 isterseniz.”	 Brienne,	 dalları	 omzuyla	 iterek böğürtlenlerin	 arasından	 geçti	 ve	 kapıdaki	 paslı	 demir	 halkaya	 asıldı.	 Yan	 kapı	 bir	 an	 direndi,	 sonra sarsılarak	 açıldı,	 kapının	 menteşeleri	 itiraz	 çığlıkları	 attı.	 Menteşelerden	 çıkan	 ses,	 Brienne’in ensesindeki	 tüyleri	 diken	 diken	 etti.	 Brienne	 kılıcını	 çekti.	 Kendini	 örgü	 zırhın	 ve	 kaynatılmış	 derinin içinde	bile	çıplak	hissetti. </p>
<p class="calibre1">“Devam	edin	leydim,”	diye	ısrar	etti	Brienne’in	arkasında	ki	Cevval	Dick.	“Ne	için	bekiyorsunuz? </p>
<p class="calibre1">Yaşlı	Crabb	bin	yıldır	ölü.” </p>
<p class="calibre1">Brienne	 ne	 için	  <i class="calibre4">bekliyordu</i>?	 Kendi	 kendine	 aptalca	 davrandığını	 söyledi.	 Ses	 denizden	 geliyordu, kalenin	altındaki	mağaraların	içinde	hiç	durmadan	yankılanıyordu,	her	dalgada	yükselip	alçalıyordu.	Ama <i class="calibre4">gerçekten</i>	 fısıltıya	 benziyordu	 ve	 Brienne	 bir	 an	 için	 kafaları	 görür	 gibi	 oldu;	 raflara	 dizilmişlerdi, birbirlerine	mırıldanıyorlardı.	“<i class="calibre4">Kılıcı	kullanmalıydım</i>,”	diyordu	biri.	“<i class="calibre4">Sihirli	kılıcı	kullanmalıydım</i>.” </p>
<p class="calibre1">“Podrick,”	dedi	Brienne.	“Uyku	şiltemin	içinde	bir	kılıç	ve	kın	var.	Onları	bana	getir.” </p>
<p class="calibre1">“Tamam	sör.	Leydim.”	Çocuk	koşarak	uzaklaştı. </p>
<p class="calibre1"><a id="p201"></a>“Bir	 kılıç?”	 Cevval	 Dick	 kulağının	 arkasını	 kaşıdı.	 “Elinde	 bir	 kılıç	 var.	 Niye	 bir	 kılıç	 daha istedin?” </p>
<p class="calibre1">“Bu	senin	için.”	Brienne,	kılıcın	kabzasını	Dick’e	uzattı.	“Gerçekten	mi?”	Crabb	tedirgin	bir	şekilde elini	uzattı,	kılıç	onu	ısırabilirmiş	gibi.	“Kuşkucu	bakire,	yaşlı	Dick’e	bir	kılıç	veriyor?” </p>
<p class="calibre1">“Kullanmayı	biliyorsundur	umarım?” </p>
<p class="calibre1">“Ben	bir	Crabb’ım.”	Uzunkılıcı	Brienne’in	elinden	kaptı.	“Ben,	Sör	Clarence’le	aynı	kana	sahibim.” </p>
<p class="calibre1">Kılıcı	havaya	savurdu	ve	Brienne’e	sırıttı.	“Bazıları,	lordu	lord	yapan	kılıçtır,	der.”	Podrick	Payne	geri döndü,	Yeminkâr’ı	bir	çocukmuşçasına	dikkatlice	taşıyordu.	Ceval	Dick,	süslü	kını	ve	kındaki	aslan	başı sıralarını	 görünce	 ıslık	 çaldı	 ama	 Brienne	 bıçağı	 çekip	 bir	 hamle	 denediğinde	 adam	 sustu.  <i class="calibre4">Yeminkâr’ın</i> <i class="calibre4">sesi	 bile	 sıradan	 bir	 kılıcınkinden	 daha	 keskin. </i>	 “Benimle	 gel,”	 dedi	 Brienne,	 Crabb’a.	 Yan	 kapıdan yanlamasına	girdi,	kapı	kemerinin	altından	geçerken	başını	eğdi. </p>
<p class="calibre1">Yabani	 otlarla	 kaplı	 dış	 avlu	 Brienne’in	 önüne	 serildi.	 Sol	 tarafta	 ana	 kapı	 ve	 ahır	 olabilecek	 bir binanın	 çökmüş	 iskeleti	 vardı.	 Bölmelerin	 yarısından	 küçük	 ağaçlar	 çıkıyor	 ve	 ahırın	 kahverengi	 kuru sazlarla	 kaplı	 çatısından	 dışarı	 uzanıyordu.	 Brienne	 sağ	 tarafta,	 bir	 kilere	 ya	 da	 zindana	 inen	 çürümüş</p>
<p class="calibre1">ahşap	basamaklar	gördü.	Bir	zamanlar	iç	kalenin	olduğu	yerde,	yeşil	ve	mor	yosunlarla	kaplı	bir	taş	yığını vardı.	 Avlu	 yabani	 otlarla	 ve	 çam	 iğneleriyle	 doluydu.	 Vakur	 sıralar	 halinde	 dizilmiş	 asker	 çamlar	 her yerdeydi.	 Onların	 ortasında	 solgun	 bir	 yabancı	 vardı;	 inzivaya	 çekilmiş	 bir	 bakire	 kadar	 beyaz gövdesiyle,	 ince	 uzun	 genç	 bir	 büvet	 ağacı.	 Ağacın	 gökyüzüne	 uzanan	 dallarında	 kırmızı	 yapraklar filizlenmişti.	Daha	ileride,	duvarın	çöktüğü	yerde,	gökyüzü	ile	denizin	boşluğu	ve... </p>
<p class="calibre1">...bir	ateşin	kalıntıları	vardı. </p>
<p class="calibre1">Israrcı	fısıltılar	kulaklarını	ısırdı	ve	Brienne	ateşin	yanında	diz	çöktü.	Yerden	kararmış	bir	sopa	aldı, kokladı,	 külleri	 karıştırdı.  <i class="calibre4">Dün	 gece	 biri	 Isınmaya	 çalışmış.	 Ya	 da	 bir	 gemiye	 işaret	 göndermeyi</i> <i class="calibre4">denemiş. </i></p>
<p class="calibre1">“Selaaaam,”	diye	seslendi	Cevval	Dick.	“Burada	kimse	var	mı?” </p>
<p class="calibre1">“Sessiz	ol,”	dedi	Brienne. </p>
<p class="calibre1">“Birileri	 saklanıyor	 olabilir,”	 dedi	 Dick.	 “Kendilerini	 göstermeden	 önce	 bizi	 incelemek	 isteyen birileri.”	Basamakların	toprağın	altına	indiği	yere	yürüdü	ve	aşağıdaki	karanlığa	baktı.	“Selaaaam,”	diye seslendi	tekrar.	“Aşağıda	kimse	var	mı?” </p>
<p class="calibre1">Brienne	 küçük	 bir	 ağacın	 sallandığını	 gördü.	 Çalıların	 içinden	 bir	 adam	 çıktı,	 öyle	 kirliydi	 ki topraktan	bitmiş	gibi	görünüyordu,	elinde	kırık	bir	kılıç	vardı	ama	Brienne’i	duraksatan	adamın	yüzüydü, küçük	gözleri	ve	geniş	burnuydu. </p>
<p class="calibre1">Brienne	o	burnu	tanıyordu.	O	gözleri	tanıyordu.	Arkadaşları	adama	 <i class="calibre4">Pyg</i>	diyordu. </p>
<p class="calibre1">Her	 şey	 bir	 kalp	 atışı	 zamanda	 olmuş	 gibi	 göründü.	 Kuyunun	 ağzından	 ikinci	 bir	 adam	 çıktı,	 ıslak yaprakların	 üstünde	 sürünen	 bir	 yılanın	 çıkarabileceğinden	 fazla	 ses	 çıkarmamıştı.	 Etrafına	 kırmızı	 ipek sarılmış	 bir	 yarım	 miğfer	 takmıştı	 ve	 elinde	 kısa,	 kaim	 bir	 fırlatma	 mızrağı	 vardı.	 Brienne	 onu	 da tanıyordu.	 Brienne’in	 arkasından	 bir	 hışırtı	 geldi,	 kırmızı	 yaprakların	 arasından	 bir	 kafa	 çıktı.	 Crabb, büvet	 ağacının	 altında	 duruyordu.	 Yukarı	 baktı	 ve	 kafayı	 gördü.	 “İşte,”	 diye	 seslendi	 Brienne’e. </p>
<p class="calibre1">“Soytarınız	burada.” </p>
<p class="calibre1">“Dick,”	diye	bağırdı	Brienne	telaşla,	“yanıma	gel.” </p>
<p class="calibre1">Shagwell	büvet	ağacından	aşağı	atladı,	kahkahalar	atıyordu.	Bir	soytarı	kıyafeti	giymişti	ama	kıyafet öyle	solmuş	ve	lekelenmişti	ki	gri	ya	da	pembeden	çok	kahverengi	görünüyordu.	Shagwell’in	elinde,	bir soytarı	 asası	 yerine	 üçlü	 gürz	 vardı;	 üç	 dikenli	 top,	 ahşap	 bir	 sapa	 zincirlenmişti.	 Adam	 gürzü	 sert	 bir şekilde	aşağıdan	savurdu	ve	Crabb’ın	dizlerinden	biri	kan	ve	kemikten	oluşan	bir	serpinti	halinde	patladı. </p>
<p class="calibre1">Dick	 düşerken,	 “İşte	  <i class="calibre4">bu</i>	 komik,”	 dedi	 Shagwell.	 Brienne’in	 Dick’e	 verdiği	 kılıç	 havaya	 uçup	 yabani otların	arasında	kayboldu.	Crabb,	çığlık	atarak	ve	dizinin	kalıntılarını	sımsıkı	tutarak	yerde	sürünüyordu. </p>
<p class="calibre1"><a id="p202"></a>“Ah,	 şuna	 bak,”	 dedi	 Shagwell,	 “Bu	 Kaçakçı	 Dick,	 bize	 harita	 çizen	 adam.	 Bunca	 yolu	 altınımızı	 geri vermek	 için	 mi	 geldin?”  <i class="calibre4">“Lütfen,” </i>	 diye	 ağladı	 Dick,	 “lütfen	 yapma,	 bacağım...”	 “Acıyor	 mu?	 Acıyı durdurabilirim.” </p>
<p class="calibre1">“Onu	rahat	bırak,”	dedi	Brienne. </p>
<p class="calibre1">Kanlı	 ellerini	 başını	 korumak	 için	 yukarı	 kaldırırken,	 “<i class="calibre4">YAPMA!” </i>	 diye	 feryat	 etti	 Dick.	 Shagwell, dikenli	topları	başının	etrafında	bir	kez	çevirdi	ve	Crabb’ın	yüzünün	ortasına	indirdi.	Mide	bulandıran	bir çatırtı	duyuldu.	Çatırtıyı	takip	eden	sessizlikte,	Brienne	kendi	kalbinin	sesini	duyabiliyordu. </p>
<p class="calibre1">“Yaramaz	 Shags,”	 dedi	 kuyudan	 çıkan	 adam.	 Brienne’in	 yüzünü	 gördüğünde	 güldü.	 ‘Yine	 mi	 sen kadın?	Ne,	bizi	yakalamaya	mı	geldin?	Yoksa	dost	yüzlerimizi	mi	özledin?” </p>
<p class="calibre1">Shagwell	 bir	 ayağından	 diğerine	 zıplayarak	 dans	 etti	 ve	 gürzünü	 döndürdü.	 “Benim	 için	 geldi.	 Her gece,	 parmaklarını	 deliğine	 soktuğunda	 beni	 düşlüyor.	 Beni	 istiyor.	 İri	 at,	 neşeli	 Shags’ini	 özledi.	 Onu arkadan	düzeceğim	ve	içini	rengârenk	tohumlarla	dolduracağım,	küçük	bir	ben	yavrulayana	kadar.”	Dorne dilinin	ağdalı	aksanıyla,	“Bunun	için	başka	bir	deliği	kullanman	gerek	Shags,”	dedi	Timeon. </p>
<p class="calibre1">“Öyleyse,	 kızın	 bütün	 deliklerini	 kullansam	 iyi	 olur.	 İşi	 şansa	 bırakmamak	 gerek.”	 Pyg,	 Brienne’in sol	 tarafına	 doğru	 giderken,	 Shagwell	 sağına	 geçti	 ve	 onu	 uçurumun	 kenarına	 doğru	 gerilemek	 zorunda bıraktı.  <i class="calibre4">Uç	kişilik	geçiş, </i>	diye	hatırladı	Brienne.	“Sadece	üç	kişi	kalmışsınız.” </p>
<p class="calibre1">Timeon	omuzlarını	silkti.	“Harrenhal’dan	ayrıldıktan	sonra	hepimiz	kendi	yolumuza	gittik.	Urswyck ve	sürüsü	Eski	Şehir’e	gitmek	için	güneye	at	sürdü.	Rorge,	Tuz	Çukuru’nda	sıvışabileceğini	düşündü.	Ben ve	 benim	 çocuklar	 kapağı	 Bakire	 Havuzu’na	 attık	 ama	 bir	 geminin	 yanma	 bile	 yaklaşamadık.”	 Dornelu adam	mızrağını	kaldırdı.	“Biliyor	musun,	o	ısırıkla	Vargo’nun	işini	bitirdin.	Kulağı	siyaha	döndü	ve	irin akıtmaya	 başladı.	 Rorge	 ve	 Urswyck	 ayrılmaktan	 yanaydı	 ama	 Keçi,	 kaleyi	 onun	 adına	 tutmamız gerektiğini	 söyledi.	 Kendisinin	 Harrenhal	 Lordu	 olduğunu	 söyledi,	 bunu	 ondan	 kimsenin	 alamayacağını söyledi.	 Salyalar	 saçarak	 konuştu,	 her	 zaman	 konuştuğu	 gibi.	 Duyduğumuza	 göre,	 Dağ	 onu	 parça	 parça öldürmüş.	Bir	gün	bir	elini,	ertesi	gün	bir	ayağını	temiz	bir	şekilde	kesmiş.	Bilek	köklerini	sargılamışlar, böylece	 Hoat	 ölmemiş.	 Dağ,	 Hoat’un	 aletini	 en	 sona	 saklıyormuş	 ama	 bir	 kuş	 onu	 Kral	 Toprakları’na çağırmış,	o	da	keçinin	işini	bitirip	yola	çıkmış.” </p>
<p class="calibre1">“Buraya	 sizin	 için	 gelmedim.	 Ben...”	 Brienne	 az	 kalsın	  <i class="calibre4">kardeşimi</i>	 diyecekti,	 “...bir	 soytarıyı arıyorum.” </p>
<p class="calibre1"> <i class="calibre4">“Ben</i>	bir	soytarıyım,”	diye	duyurdu	Shagwell	neşeyle. </p>
<p class="calibre1">“Yanlış	soytarı,”	dedi	Brienne.	“Benim	aradığım	soylu	bir	kızla	birlikte,	Kışyarı	Lordu’nun	kızıyla.” </p>
<p class="calibre1">“O	 hâlde	 sen	 Tazı’yı	 istiyorsun,”	 dedi	 Timeon.	 “Gel	 gör	 ki	 o	 da	 burada	 değil.	 Burada	 sadece	 biz varız.” </p>
<p class="calibre1">“Sandor	Clegane	mi?”	dedi	Brienne.	“Ne	demek	istiyorsun?”	“Stark	kızı	onun	yanında.	Duyduğuma</p>
<p class="calibre1">göre,	kız	Nehirova’ya	doğru	gidiyormuş	ve	Tazı	onu	kaçırmış.	Kahrolası	köpek.”  <i class="calibre4">Nehirova</i>,	diye	düşündü Brienne.  <i class="calibre4">Nehirova’ya	gidiyormuş.	Dayılarına. </i>	“Nereden	biliyorsun?” </p>
<p class="calibre1">“Beric’in	 çetesinden	 biri	 söyledi.	 Yıldırım	 lordu	 da	 kızı	 arıyor.	 Uç	 Dişli	 Mızrak’ın	 yukarısına	 ve aşağısına	 kızın	 izini	 süren	 adamlar	 göndermiş.	 Harrenhal’dan	 sonra	 o	 adamlardan	 üçüyle	 karşılaştık	 ve içlerinden	biri	ölmeden	önce	bize	hikâyeyi	anlatmak	zorunda	kaldı.” </p>
<p class="calibre1">‘Yalan	söylemiş	olabilir.” </p>
<p class="calibre1">“Olabilir	 ama	 söylemedi.	 Daha	 sonra,	 Tazı’nın,	 Dağ’ın	 adamlardan	 üçünü	 yol	 ağzındaki	 bir	 handa öldürdüğünü	duyduk.	Kız	da	onunla	birlikte	handaymış.	Hancı,	Rorge	tarafından	öldürülmeden	önce	yemin etti.	Fahişeler	de	aynı	şeyi	söyledi.	Çirkin	kızlardı.	Senin	kadar	çirkin	değillerdi,	ama	yine	de...” </p>
<p class="calibre1"> <i class="calibre4">Konuşarak	 dikkatimi	 dağıtmaya	 çalışıyor, </i>	 diye	 fark	 etti	 Brienne.	 Pyg	 yaklaşıyordu.	 Shagwell, Brienne’e	doğru	zıpladı.  <i class="calibre4">Eğer	izin	verirsem	beni	uçurumdan	aşağı	itecekler. </i>	Brienne	adamları,	“Benden uzak	durun,”	diyerek	uyardı. </p>
<p class="calibre1"><a id="p203"></a>“Sanırım	seni	burnundan	düzeceğim	fahişe,”	dedi	Shagwell.	“Bu	çok	eğlenceli	olmaz	mı?” </p>
<p class="calibre1">“Çok	 küçük	 bir	 aleti	 var,”	 diye	 açıkladı	 Timeon.	 “Sevimli	 kılıcını	 bırakırsan	 sana	 nazik davranabiliriz	kadın.	Şu	kaçakçılara	ödemek	için	altına	ihtiyacımız	var,	hepsi	bu.” </p>
<p class="calibre1">“Size	 altın	 verirsem	 gitmemize	 müsaade	 edecek	 misiniz?”	 “Edeceğiz.”	 Timeon	 gülümsedi. </p>
<p class="calibre1">“Hepimizle	birden	düzüştüğün	zaman.	Sana	uygun	bir	fahişe	gibi	ödeme	yapacağız.	Her	düzüşme	için	bir gümüş.	 Yahut	 altınını	 alacağız,	 sana	 her	 hâlükârda	 tecavüz	 edeceğiz	 ve	 Dağın	 Lord	 Vargo’ya	 yaptığının aynısını	sana	yapacağız.	Tercihin	nedir?” </p>
<p class="calibre1">“Bu.”	Brienne,	Pyg’e	doğru	atıldı. </p>
<p class="calibre1">Pyg,	yüzünü	korumak	için	kırık	kılıcını	yukarı	kaldırdı	ama	o	yukarı	doğru	hamle	yaparken	Brienne aşağıdan	saldırdı.	Yeminkâr	deriyi,	yünü,	eti	ve	kası	geçip	paralı	askerin	uyluğuna	girdi.	Bacağı	yerden kesilirken,	Pyg	vahşice	karşılık	vermeye	çalıştı.	Pyg	sırtüstü	yere	devrilmeden	önce,	adamın	kırık	kılıcı Brienne’in	örgü	zırhına	sürtündü.	Brienne,	kılıcını	Pyg’in	boğazına	soktu,	sertçe	döndürdü	ve	dışarı	çekti, yüzünün	önünden	Timeon’un	mızrağı	geçtiği	anda	Brienne	döndü.  <i class="calibre4">Çekinmedim, </i>	diye	düşündü	yanağından kıpkırmızı	kanlar	akarken.  <i class="calibre4">Gördünüz	mü	Sör	Goodwin</i>?	Yanağındaki	kesiği	bile	hissetmiyordu. </p>
<p class="calibre1">“Senin	sıran,”	dedi	Timeon’a.	Dornelu	adam,	ilkinden	daha	kısa	ve	daha	kalın	olan	ikinci	bir	mızrak çıkarmıştı.	“Fırlat	şunu.” </p>
<p class="calibre1">“Mızraktan	 kaçıp	 bana	 saldırasın	 diye	 mi?	 Sonunda	 Pyg	 kadar	 ölü	 olurum.	 Hayır.	 Şunun	 işini	 bitir Shags.” </p>
<p class="calibre1">“Sen	 bitir,”	 dedi	 Shagwell.	 “Pyg’e	 ne	 yaptığını	 gördün	 mü?	 Ay	 kanı	 yüzünden	 çıldırmış.”	 Soytarı, Brienne’in	arkasındaydı,	Timeon	da	önünde. </p>
<p class="calibre1">“Şunun	işini	bitir,”	diye	üsteledi	Timeon,	“sonra	cesedini	düzersin.” </p>
<p class="calibre1">“Ah,	beni	 <i class="calibre4">gerçekten</i>	seviyorsun.”	Gürz	dönüyordu.  <i class="calibre4">Birini	 seç, </i>	 dedi	 Brienne	 kendine.  <i class="calibre4">Birini	 seç	 ve</i> <i class="calibre4">hızlıca	 öldür. </i>	 Sonra	 hiç	 yoktan	 bir	 taş	 geldi	 ve	 Shagwell’in	 kafasına	 çarptı.	 Brienne	 tereddüt	 etmedi. </p>
<p class="calibre1">Timeon’un	üstüne	atıldı. </p>
<p class="calibre1">Timeon,	 Pyg’den	 daha	 iyiydi	 ama	 sadece	 bir	 fırlatma	 mızrağı	 vardı,	 Brienne’deyse	 Valyria çeliğinden	 yapılmış	 bir	 silah.	 Yeminkâr,	 Brienne’in	 ellerinde	 can	 buldu.	 Brienne	 hiç	 bu	 kadar	 hızlı olmamıştı.	 Bıçak,	 gri	 bir	 bulanıklığa	 dönüştü.	 Timeon,	 üstüne	 atılan	 Brienne’i	 omzundan	 yaraladı	 ama Brienne	 adamın	 kulağını	 ve	 yanağının	 yarısını	 kesti,	 mızrağının	 başını	 kopardı	 ve	 hareli	 çeliğin	 otuz santimini,	Timeon’un	giydiği	zırhlı	yeleğin	halkalarının	arasından	geçirip	adamın	karnına	gömdü. </p>
<p class="calibre1">Brienne,	 oluklarından	 kıpkırmızı	 kan	 akan	 bıçağı	 adamın	 karnından	 çekerken,	 Timeon	 hâlâ dövüşmeye	 çalışıyordu.	 Elini	 kemerine	 götürdü	 ve	 bir	 hançer	 çıkardı,	 Brienne	 de	 adamın	 elini	 kesip kopardı.  <i class="calibre4">Bu	 Jaime	 içindi. </i>	 “Anne	 merhamet	 et,”	 diye	 inledi	 Dornelu	 adam.	 Kan,	 adamın	 ağzında köpürüyor	ve	bileğinden	fışkırıyordu.	“Bitir	şu	işi.	Beni	Dorne’a	geri	gönder.	Seni	kahrolası	fahişe.” </p>
<p class="calibre1">Brienne	adamın	istediğini	yaptı. </p>
<p class="calibre1">Brienne	 döndüğünde	 Shagvvell	 dizlerinin	 üstündeydi,	 gürze	 uzanmaya	 çalışırken	 sersemlemiş	 gibi görünüyordu.	 Sendeleyerek	 ayağa	 kalkmaya	 çalışan	 adamın	 kulağına	 bir	 taş	 daha	 çarptı.	 Podrick	 yıkık duvara	 tırmanmıştı	 ve	 yüzündeki	 öfkeli	 ifadeyle	 sarmaşıkların	 arasında	 duruyordu,	 elinde	 yeni	 bir	 taş</p>
<p class="calibre1">vardı.	Aşağı	bakarak,	“Size	dövüşebileceğimi	 <i class="calibre4">söylemiştim!” </i>	diye	bağırdı. </p>
<p class="calibre1">Shagwell	 emekleyerek	 uzaklaşmaya	 çalıştı.	 “Teslim	 oluyorum,”	 diye	 ağladı	 soytarı.	 “<i class="calibre4">Teslim</i> <i class="calibre4">oluyorum. </i>	Tatlı	Shagwell’i	incitmemelisin.	Ben	ölmek	için	fazla	komiğim.” </p>
<p class="calibre1">“Sen	diğerlerinden	daha	iyi	değilsin.	Hırsızlık	yaptın,	tecavüz	ettin	ve	öldürdün.” </p>
<p class="calibre1">“Ah	yaptım,	yaptım,	bunu	inkâr	edemem...	ama	ben	 <i class="calibre4">komiğim, </i>	bütün	o	şakalarım	ve	maskaralıklarımla insanları	güldürüyorum.” </p>
<p class="calibre1">“Ve	kadınları	ağlatıyorsun.” </p>
<p class="calibre1">“Bu	benim	suçum	mu?	Kadınların	hiç	mizah	anlayışı	yok.” </p>
<p class="calibre1"><a id="p204"></a>Brienne,	Yeminkâr’ı	indirdi.	“Bir	mezar	kaz.	Oraya,	büvet	ağacının	altına.”	Kılıcıyla	gösterdi. </p>
<p class="calibre1">“Küreğim	yok.” </p>
<p class="calibre1">“İki	elin	var.”  <i class="calibre4">Jaime’ye	bıraktığından	bir	fazla. </i></p>
<p class="calibre1">“Zahmete	ne	gerek	var?	Onları	kargalara	bırak.” </p>
<p class="calibre1">“Timeon	 ve	 Pyg	 kargaları	 besleyebilir.	 Cevval	 Dick’in	 bir	 mezarı	 olacak.	 O	 bir	 Crabb’dı.	 Burası onun	yeri.” </p>
<p class="calibre1">Zemin	 yağmur	 yüzünden	 yumuşaktı	 ama	 buna	 rağmen,	 yeterince	 derin	 bir	 çukur	 kazmak	 soytarının bütün	 gününü	 aldı.	 Shagwell’in	 işi	 bittiğinde	 akşam	 çöküyordu,	 soytarının	 elleri	 kanlı	 ve	 kabarcıklıydı. </p>
<p class="calibre1">Brienne,	 Yeminkâr’ı	 kınına	 soktu,	 Crabb’ı	 kucağına	 alıp	 çukura	 taşıdı.	 Adamın	 yüzüne	 bakmak	 zordu. </p>
<p class="calibre1">“Sana	güvenmediğim	için	özür	dilerim.	Bunun	nasıl	yapılacağını	bilmiyorum	artık.” </p>
<p class="calibre1">Brienne,	 cesedi	 toprağa	 koymak	 için	 dizlerinin	 üstüne	 çöktüğünde,  <i class="calibre4">soytarı	 şimdi	 saldırmayı</i> <i class="calibre4">deneyecek, </i>	diye	düşündü,  <i class="calibre4">sırtım	ona	dönükken. </i></p>
<p class="calibre1">Podrick’in	 uyarı	 çığlığından	 yarım	 kalp	 atışı	 önce,	 Brienne	 soytarının	 düzensiz	 nefesini	 duydu. </p>
<p class="calibre1">Shagwell’in	elinde	sivri	köşeleri	olan	bir	kaya	parçası	vardı.	Brienne’in	hançeri	yenindeydi. </p>
<p class="calibre1">Bir	hançer,	bir	kayayı	her	seferinde	yenerdi. </p>
<p class="calibre1">Brienne	 soytarının	 kolunu	 bir	 kenara	 itti	 ve	 çeliği	 adamın	 bağırsaklarına	 soktu.	 “Gül,”	 diye	 hırladı adama.	 Adam	 gülmek	 yerine	 inledi.	 Tek	 eliyle	 soytarının	 boğazını	 sıkar	 ve	 diğeriyle	 karnını	 deşerken, </p>
<p class="calibre1">“Gül,”	diye	tekrar	etti	Brienne.	“Gül!”	Aynı	kelimeyi	söyleyip	durdu,	tekrar	ve	tekrar,	kendini	soytarının ölüm	ufunetiyle	boğulacakmış	gibi	hissedene	ve	eli	bileğine	kadar	kıpkırmızı	olana	kadar.	Ama	Shagwell hiç	 gülmedi.	 Brienne’in	 duyduğu	 hıçkırıklar	 tamamen	 kendisine	 aitti.	 Bunu	 fark	 ettiğinde,	 Brienne hançerini	yere	attı	ve	titredi. </p>
<p class="calibre1">Podrick,	 Brienne’in	 Cevval	 Dick’i	 mezara	 indirmesine	 yardım	 etti.	 İşleri	 bittiğinde	 ay	 doğuyordu. </p>
<p class="calibre1">Brienne,	ellerindeki	toprağı	temizledi	ve	mezarın	içine	iki	ejderha	attı. </p>
<p class="calibre1">“Bunu	neden	yaptınız	leydim?	Sör?”	diye	sordu	Pod. </p>
<p class="calibre1">“Ona,	soytarıyı	bulması	karşılığında	vadettiğim	ödül	buydu.” </p>
<p class="calibre1">Arkadan	 bir	 kahkaha	 sesi	 geldi.	 Brienne,	 Yeminkâr’ı	 kınından	 çekti	 ve	 daha	 çok	 Kanlı	 Oyuncu’yla karşılaşacağını	 düşünerek	 döndü...	 ama	 ufalanan	 duvarın	 tepesindeki	 adam	 Hyle	 Hunt’tı,	 bağdaş	 kurmuş</p>
<p class="calibre1">oturuyordu.	 “Eğer	 cehennemde	 genelevler	 varsa,	 gömdüğün	 sefil	 adam	 sana	 teşekkür	 edecek,”	 diye seslendi	 şövalye.	 “Aksi	 takdirde,	 iyi	 altını	 heba	 etmiş	 oldun.”	 “Ben	 sözlerimi	 tutarım.  <i class="calibre4">Sen</i>	 burada	 ne yapıyorsun?” </p>
<p class="calibre1">“Lord	 Randyll	 seni	 takip	 etmemi	 emretti.	 Eğer	 tuhaf	 bir	 şans	 eseri	 Sansa	 Stark’a	 rastlarsan,	 onu Bakire	Havuzu’na	götürmemi	söyledi.	Korkma,	sana	zarar	vermemem	emredildi.” </p>
<p class="calibre1">Brienne	güldü.	“Verebilirmişsin	gibi.” </p>
<p class="calibre1">“Şimdi	ne	yapacaksın	leydim?” </p>
<p class="calibre1">“Onun	üstünü	örteceğim.” </p>
<p class="calibre1">“Kızla	ilgili	demek	istedim.	Leydi	Sansa.” </p>
<p class="calibre1">Brienne	bir	an	düşündü.	“Eğer	Timeon	doğru	söylediyse,	Sansa,	Nehirova’ya	gitmeye	çalışıyormuş. </p>
<p class="calibre1">Yolun	bir	yerinde	Tazı	tarafından	ele	geçirilmiş.	Eğer	Tazı’yı	bulursam...” </p>
<p class="calibre1">“...seni	öldürür.” </p>
<p class="calibre1">“Ya	 da	 ben	 onu	 öldürürüm,”	 dedi	 Brienne	 inatla.	 “Zavallı	 Crabb’ın	 üstünü	 örtmeme	 yardım	 eder misin	sör?” </p>
<p class="calibre1">“Hiçbir	 gerçek	 şövalye	 böylesi	 bir	 güzelliği	 reddedemez.”	 Sör	 Hyle	 duvardan	 aşağı	 indi.	 Ay gökyüzünde	 yükselirken	 ve	 unutulmuş	 kralların	 başları	 aşağıda	 sırlar	 fısıldarken,	 şövalye	 ve	 Brienne, Cevval	Dick’in	üstüne	toprak	serdiler. </p>
<p class="calibre1"><a id="p205"></a><b class="calibre3">	</b></p>
<p class="calibre1"><a id="p206"></a><b class="calibre3">KRALİÇE	YARATAN</b></p>
<p class="calibre1">Dorne’un	yakıcı	güneşinin	altında,	zenginlik	altınla	ölçüldüğü	kadar	suyla	da	ölçülüyordu,	bu	yüzden bütün	 kuyular	 cansiparane	 bir	 şekilde	 korunuyordu.	 Bununla	 birlikte,	 Köpüktaş’taki	 kuyu	 yüz	 yıl	 önce kurumuştu.	Kuyunun	muhafızları,	oluklu	sütunları	ve	üç	katlı	kemerleri	olan	mütevazı	kaleyi	terk	ederek, daha	ıslak	bir	yere	gitmek	için	oradan	ayrılmışlardı.	Daha	sonra	kum	geri	dönmüş	ve	kendisine	ait	olanı almıştı. </p>
<p class="calibre1">Arianne	 Martell,	 tam	 güneş	 batarken	 Drey	 ve	 Sylva	 ile	 birlikte	 geldi.	 Batı	 seması,	 altına	 ve	 mora boyanmış	 bir	 duvar	 halısına	 benziyordu,	 bulutlar	 kızıl	 ışıldıyordu.	 Yıkıntılar	 da	 ışıldıyormuş	 gibi görünüyordu;	 devrik	 sütunlar	 pembe	 parlıyordu,	 çatlak	 taş	 zeminde	 kırmızı	 gölgeler	 sürünüyordu	 ve kumlar,	ışık	azaldıkça	altından	turuncuya,	turuncudan	mora	devriliyordu.	Garin	diğerlerinden	birkaç	saat önce	gelmişti,	Siyah	Yıldız	lakaplı	şövalye	de	önceki	gün. </p>
<p class="calibre1">Garin’in	 atlara	 su	 içirmesine	 yardım	 ederken,	 “Burası	 çok	 güzel,”	 dedi	 Drey.	 Kendi	 sularını kendileri	 getirmişlerdi.	 Dorne’un	 kum	 binekleri	 hızlı	 ve	 yorulmazdı,	 diğer	 atlar	 pes	 ettikten	 sonra fersahlar	 boyunca	 ilerlemeye	 devam	 ederlerdi	 ama	 onlar	 bile	 susuz	 koşamazdı.	 “Burayı	 nereden biliyorsun?” </p>
<p class="calibre1">“Beni	buraya	amcam	getirmişti,	Tyene	ve	Sarella’yla	birlikte.”	Bu	anı	Arianne’i	gülümsetti.	“Birkaç yılan	yakalamıştı	ve	Sarella’ya	zehir	sağmanın	en	güvenli	yolunu	göstermişti.	Sarella	taşların	altını	üstüne getirmiş,	 mozaiklerin	 üstündeki	 kumları	 temizlemiş	 ve	 bir	 zamanlar	 burada	 yaşayan	 insanlarla	 ilgili öğrenecek	ne	varsa	öğrenmek	istemişti.” </p>
<p class="calibre1">“Peki,	 siz	 ne	 yapmıştınız	 prenses?”	 diye	 sordu	 Benekli	 Sylva.  <i class="calibre4">Kuyunun	 yanında	 oturmuştum	 ve</i> <i class="calibre4">bana	 sahip	 olmak	 isteyen	 bir	 hırsız	 şövalye	 tarafından	 buraya	 getirildiğimi	 hayal	 etmiştim;	 şövalye</i> <i class="calibre4">uzun	 boylu	 bir	 adamdı,	 siyah	 gözleri	 ve	 sivri	 bir	 saç	 çizgisi	 vardı. </i>	 Bu	 hatıra	 Arianne’i	 huzursuz	 etti. </p>
<p class="calibre1">“Düş	 kurmuştum,”	 dedi,	 “güneş	 battığında	 amcamın	 dizinin	 dibine	 oturmuş	 ve	 bir	 hikâye	 anlatması	 için ona	yalvarmıştım.” </p>
<p class="calibre1">“Prens	 Oberyn	 hikâyelerle	 doluydu.”	 O	 gün	 Garin	 de	 onlarla	 birlikteydi.	 Garin,	 Arianne’in sütkardeşiydi.	O	ve	Arianne,	henüz	yürümeyi	bilmedikleri	zamanlardan	beri	etle	tırnak	gibilerdi.	“Prens Garin’i	anlatmıştı,	hatırlıyorum,	adını	bana	verdikleri	adam.” </p>
<p class="calibre1">“Muhteşem	Garin,”	dedi	Drey,	“Rhoyne’un	mucizesi.” </p>
<p class="calibre1">“Ta	kendisi.	Valyria’yı	titretmişti.” </p>
<p class="calibre1">“Titrediler,”	 dedi	 Sör	 Gerold,	 “sonra	 da	 Garin’i	 öldürdüler.	 Eğer	 çeyrek	 milyon	 adamı	 ölüme götürürsem	bana	da	Muhteşem	Gerold	derler	mi?”	Güldü.	“Ben	Siyah	Yıldız	olarak	kalmalıyım	sanırım. </p>
<p class="calibre1">En	azından	ismim	sadece	bana	ait.”	Uzunkılıcını	kınından	çıkardı,	kör	kuyunun	ağzına	oturdu	ve	bir	yağ</p>
<p class="calibre1">taşıyla	bıçağını	bilemeye	başladı. </p>
<p class="calibre1">Arianne	 temkinli	 bir	 şekilde	 adamı	 izledi.  <i class="calibre4">Değerli	 bir	 hayat	 arkadaşı	 olacak	 kadar	 soylu, </i>	 diye düşündü.  <i class="calibre4">Babam	 aklıselimimi	 sorgular	 ama	 çocuklarımız	 ejderha	 lordları	 kadar	 güzel	 olur. </i>	 Eğer Dorne’da	Gerold’dan	daha	yakışıklı	bir	adam	varsa,	Arianne	o	adamı	tanımıyordu.	Sör	Gerold	Dayne’in kartallarınkine	benzeyen	bir	burnu,	yüksek	elmacık	kemikleri	ve	güçlü	bir	çenesi	vardı.	Yüzü	her	zaman tıraşlıydı	ama	gür	saçları	gümüş	bir	buzul	gibi	omuzlarına	dökülürdü.  <i class="calibre4">Zalim	bir	ağzı	ve	daha	zalim	bir</i> <i class="calibre4">dili	var. </i>	Sırtını	batan	güneşe	vererek	oturan	ve	çeliğini	keskinleştiren	adamın	gözleri	siyah	görünüyordu ama	 Arianne	 o	 gözlere	 daha	 yakın	 bir	 açıdan	 bakmıştı	 ve	 aslında	 mor	 olduklarını	 biliyordu.  <i class="calibre4">Koyu	 mor. </i></p>
<p class="calibre1"> <i class="calibre4">Koyu	ve	öfkeli. </i></p>
<p class="calibre1">Gerold,	 Arianne’in	 bakışlarını	 hissetmiş	 olmalıydı	 çünkü	 gözlerini	 kılıcından	 kaldırdı,	 Arianne’in gözlerine	 baktı	 ve	 gülümsedi.	 Arienne	 yanaklarına	 yürüyen	 ısıyı	 hissetti.  <i class="calibre4">Onu	 buraya	 getirmemeliydim. </i></p>
<p class="calibre1"> <i class="calibre4">Arys’in	yanında	bana	böyle	bakarsa,	kumların	üstüne	kan	dökülür. </i>	Arianne	o	kanın	kime	ait	olacağını</p>
<p class="calibre1"><a id="p207"></a>söyleyemezdi.	Teamüller	gereği	Kral	Muhafızları	bütün	Yedi	Krallık’taki	en	iyi	şövalyelerdi...	ama	Siyah Yıldız,	Siyah	Yıldız’dı. </p>
<p class="calibre1">Dorne	 geceleri	 kumun	 üstünde	 soğuk	 olurdu.	 Garin	 odun	 topladı;	 yüz	 yıl	 önce	 kuruyup	 ölmüş</p>
<p class="calibre1">ağaçların	beyazlamış	dalları.	Drey,	çakmak	taşından	kıvılcımlar	çıkarırken	ıslık	çalarak	bir	ateş	yaktı. </p>
<p class="calibre1">Çıralar	tutuştuğunda,	hep	birlikte	alevlerin	başına	oturdular	ve	yaz	şarabıyla	dolu	bir	matarayı	elden ele	 geçirdiler...	 tatlandırılmamış	 limon	 suyu	 içmeyi	 tercih	 eden	 Siyah	 Yıldız	 dışında	 hepsi.	 Garin’in neşesi	 yerindeydi,	 Yeşilkanın	 ağzındaki	 Kalaslı	 Kasaba’yla	 ilgili	 hikâyeler	 anlatarak	 arkadaşlarını eğlendirdi.	Kalaslı	Kasaba,	nehir	öksüzlerinin	Dar	Deniz’den	gelen	karaklarla,	gökelerle	ve	kadırgalarla ticaret	 yapmaya	 gittiği	 yerdi.	 Eğer	 denizcilere	 inanılacak	 olursa,	 doğu	 mucizelerle	 ve	 dehşetle	 doluydu: Astapor’da	bir	köle	isyanı,	Qarth’da	ejderhalar,	Yİ	Ti’de	gri	veba.	Şahmeran	Adalarında	yeni	bir	korsan kral	doğmuş	ve	Uzun	Ağaçlar	Kasabası’nı	yağmalamıştı.	Qohor’da	kırmızı	rahipler	ayaklanmış	ve	Kara Keçi’yi	 yakmaya	 çalışmıştı.	 “Ve	 Altın	 Mürettebat,	 Myr’le	 olan	 anlaşmasını	 bozdu,	 üstelik	 Myr,	 Lys’le savaşa	girmek	üzereyken.” </p>
<p class="calibre1">“Bence	Lysliler	onlara	rüşvet	verdi,”	dedi	Sylva. </p>
<p class="calibre1">“Zeki	Lysliler,”	dedi	Drey.	“Zeki,	korkak	Lysliler.” </p>
<p class="calibre1">Arianne	 işin	 aslını	 biliyordu.  <i class="calibre4">Eğer	 Quentyn	 arkasına	 Altın	 Mürettebatı	 aldıysa... </i>	 “Altının	 altında acı	 çelik	 var,”	 Mürettebat’ın	 sloganı	 buydu.  <i class="calibre4">Eğer	 beni	 bertaraf	 etmeyi	 düşünüyorsan	 kardeşim,	 acı</i> <i class="calibre4">çeliğe	 ve	 daha	 fazlasına	 ihtiyacın	 olacak. </i>	 Arianne,	 Dorne’da	 seviliyordu,	 Quentyn	 ise	 çok	 az tanınıyordu.	Hiçbir	paralı	asker	grubu	bunu	değiştiremezdi. </p>
<p class="calibre1">Sör	Gerold	ayağa	kalktı.	“Su	dökeceğim.” </p>
<p class="calibre1">“Nereye	bastığınıza	dikkat	edin,”	diye	uyardı	Drey.	“Prens	Oberyn’in	bölgedeki	yılanları	sağmasının üstünden	epey	zaman	geçti.” </p>
<p class="calibre1">“Ben	 yılan	 zehiriyle	 büyütüldüm,	 alışığım	 Dalt.	 Beni	 bir	 kez	 ısıran	 yılan	 buna	 pişman	 olur.”	 Sör Gerold,	kırık	bir	kemerin	altından	geçerek	ortadan	kayboldu. </p>
<p class="calibre1">Şövalye	 gittiğinde,	 diğerleri	 bakıştı.	 “Beni	 affedin	 prenses,”	 dedi	 Garin	 hafifçe,	 “ama	 bu	 adamdan hoşlanmıyorum.” </p>
<p class="calibre1">“Yazık,”	dedi	Drey,	“Bildiğim	kadarıyla	o	sana	âşık.” </p>
<p class="calibre1">“Ona	 ihtiyacımız	 var,”	 diye	 hatırlattı	 Arianne.	 “Onun	 kılıcına	 ihtiyaç	 duyabiliriz	 ve	 kalesine kesinlikle	ihtiyaç	duyacağız.”	“Yüksek	Dergâh,	Dorne’daki	tek	kale	değil,”	dedi	Benekli	Sylva	“ve	sizi çok	seven	başka	şövalyeler	de	var.	Drey	bir	şövalye.” </p>
<p class="calibre1">“Öyleyim,”	 diye	 doğruladı	 Drey.	 “Harika	 bir	 atım	 ve	 çok	 iyi	 bir	 kılıcım	 var,	 yiğitliğim	 hepsinden iyi.” </p>
<p class="calibre1">“Yüzlerce	şeyden	daha	iyi,”	dedi	Garin. </p>
<p class="calibre1">Arianne	onları	şakalaşmalarıyla	başbaşa	bıraktı.	Kuzeni	Tyene’in	yanı	sıra,	Drey	ve	Benekli	Sylva onun	 en	 iyi	 arkadaşlarıydı.	 Garin,	 henüz	 süt	 emdikleri	 zamanlardan	 beri	 Arianne’le	 dalga	 geçerdi	 ama Arianne	o	an	kimseyle	şakalaşacak	durumda	değildi.	Güneş	batmıştı	ve	gökyüzü	yıldızlarla	doluydu.  <i class="calibre4">Bir</i> <i class="calibre4">sürü	yıldız</i>.	Arianne	oluklu	bir	sütuna	yaslandı,	kardeşinin	de	bu	gece	aynı	yıldızlara	bakıp	bakmadığını merak	 etti.  <i class="calibre4">Beyaz	 olanı	 görüyor	 musun	 Quentyn?	 Pırıl	 pırıl	 yananı?	 O	 Nymeria’nın	 yıldızı.	 Ve	 onun</i> <i class="calibre4">arkasındaki	dumanlı	şerit,	onlar	da	on	bin	gemi.	Nymeria	bütün	erkeklerden	daha	parlak	yandı,	ben	de</i> <i class="calibre4">öyle	yanacağım.	Beni	doğumla	kazandığım	haktan	mahrum	edemeyeceksin! </i></p>
<p class="calibre1">Quentyn,	 Demir	 Ormanı’na	 gönderildiğinde	 küçüktü;	 annelerine	 sorulacak	 olursa	 çok	 küçük. </p>
<p class="calibre1">Norvoslular	 çocuklarını	 vesayete	 göndermezdi	 ve	 Leydi	 Mallario	 oğlunu	 ondan	 uzaklaştıran	 Prens Doran’ı	 asla	 affetmemişti.	 Arianne,	 babasının,	 “Bundan	 ben	 de	 senin	 kadar	 hoşlanmıyorum,”	 dediğini duymuştu,	“lâkin	ortada	bir	kan	borcu	var	ve	Lord	Ormont’un	kabul	edeceği	tek	sikke	Quentyn.” </p>
<p class="calibre1"> <i class="calibre4">“Sikke</i>	mi?”	diye	bağırmıştı	Arianne’in	annesi.	“O	senin	 <i class="calibre4">oğlun. </i>	Ne	çeşit	bir	baba	borcunu	ödemek</p>
<p class="calibre1"><a id="p208"></a>için	kendi	etini	ve	kanını	kullanır?” </p>
<p class="calibre1">“Prens	 olan	 bir	 baba,”	 diye	 cevaplamıştı	 Doran	 Martell.	 Prens	 Doran,	 oğlunun	 hâlâ	 Lord Yronwood’la	 birlikte	 olduğunu	 iddia	 ediyordu	 ama	 Garin’in	 annesi,	 Quentyn’i	 Kalaslı	 Kasaba’da	 bir tacir	 kılığında	 görmüştü.	 Quentyn’in	 arkadaşlarından	 biri	 şaşı	 gözlüydü,	 tıpkı	 Lord	 Ander’in	 arsız	 oğlu Cletus	 Yronwood	 gibi.	 Lisanlar	 konusunda	 ustalaşmış	 bir	 üstat	 da	 onlarla	 birlikte	 yolculuk	 ediyordu. </p>
<p class="calibre1"> <i class="calibre4">Kardeşim	 düşündüğü	 kadar	 zeki	 değil.	 Zeki	 bir	 adam	 Eski	 Şehir’den	 yola	 çıkardı,	 bu	 daha	 uzun	 bir</i> <i class="calibre4">yolculuk	 anlamına	 gelse	 bile.	 Eski	 Şehir’de	 fark	 edilmeden	 dolaşabilirdi. </i>	 Kalaslı	 Kasaba’nın öksüzlerinin	 arasında	 Arianne’in	 dostları	 vardı.	 Bu	 dostlardan	 bazıları,	 bir	 prens	 ile	 bir	 lord	 oğlunun neden	 sahte	 isimlerle	 yolculuk	 ettiğini	 ve	 Dar	 Deniz’e	 geçiş	 aradığını	 merak	 etmişti.	 Öksüzlerden	 biri gece	 bir	 pencereden	 içeri	 girmiş,	 Quentyn’in	 küçük	 kasasının	 kilidini	 kurcalamış	 ve	 kasanın	 içinde parşömenler	bulmuştu. </p>
<p class="calibre1">Arianne,	Dar	Deniz’e	yapılacak	bu	gizli	yolculuğun	sadece	ve	sadece	Quentyn’in	marifeti	olduğunu</p>
<p class="calibre1">bilmek	 için	 çok	 şey	 verirdi...	 ama	 Quentyn’in	 taşıdığı	 parşömenler,	 Dorne’un	 güneşi	 ve	 mızrağıyla mühürlenmişti.	Garin’in	kuzeni	mührü	kırıp	parşömenleri	okumaya	cesaret	edememişti	ama... </p>
<p class="calibre1">“Prenses.”	Sör	Gerold	Dayne,	Arianne’in	arkasında	duruyordu.	Yarı	yıldız	ışığında,	yarı	gölgedeydi. </p>
<p class="calibre1">“Su	dökmeniz	nasıldı?”	diye	sordu	Arianne	cilveli	bir	tavırla.	“Kumlar	müteşekkir	oldu.”	Dayne	tek ayağını	 bir	 heykelin	 başına	 koydu;	 yüzü	 kumlar	 tarafından	 aşındırılmış	 heykel	 bir	 zamanlar	 muhtemelen Bakire’ydi.	“Su	dökerken	düşündüm	de,	şu	yaptığınız	plan	size	istediğiniz	şeyi	teslim	edemeyebilir.” </p>
<p class="calibre1">“Ve	benim	istediğim	şey	nedir	sör?” </p>
<p class="calibre1">“Kum	Yılanlarının	özgürlüğü.	Oberyn	ve	Elia	için	intikam.	Şarkıyı	biliyor	muyum?	Biraz	aslan	kanı tatmak	istiyorsunuz.”  <i class="calibre4">Bu	ve	doğum	hakkım.	Güneş	Mızrağı’nı	ve	babamın	makamını	istiyorum.	Dorne’u</i> <i class="calibre4">istiyorum. </i>	“Ben	adalet	istiyorum.” </p>
<p class="calibre1">“Adını	 ne	 koyarsanız	 koyun.	 Lannister	 kızına	 taç	 giydirmek	 beyhude	 bir	 eylem.	 Kız	 asla	 Demir Taht’ta	oturmayacak.	Siz	de	istediğiniz	savaşı	alamayacaksınız.	Aslan	o	kadar	kolay	tahrik	olmaz.” </p>
<p class="calibre1">“Aslan	öldü.	Dişi	aslanın	hangi	yavruyu	tercih	edeceğini	kim	bilebilir?” </p>
<p class="calibre1">“Kendi	mağarasında	olan	yavruyu.”	Sör	Gerold	kılıcını	çekti.	Bıçak	yıldız	ışığında	parladı,	yalanlar kadar	keskindi.	“Bir	savaş	başlatmanın	yolu	budur.	Altın	bir	taç	değil,	çelik	bir	bıçak.” </p>
<p class="calibre1"> <i class="calibre4">Ben	 çocuk	 katili	 değilim. </i>	 “Şunu	 kaldırın.	 Myrcella	 benim	 korumam	 altında.	 Üstelik	 Sör	 Arys, kıymetli	prensesine	bir	zarar	gelmesine	müsaade	etmez,	bunu	biliyorsunuz.” </p>
<p class="calibre1">“Hayır	leydim.	Benim	bildiğim,	Dayneler’in	binlerce	yıldır	Oakheartlar’ı	öldürdüğü.” </p>
<p class="calibre1">Şövalyenin	kibri,	Arianne’i	soluksuz	bıraktı.	“Bana	öyle	geliyor	ki,	Oakheartlar	da	o	kadar	zamandır Dayneler’i	öldürüyor.” </p>
<p class="calibre1">“Hepimizin	bazı	aile	gelenekleri	var.”	Siyah	Yıldız,	kılıcını	kınına	soktu.	“Ay	yükseliyor	ve	kusursuz elmasınızın	yaklaştığını	görüyorum.” </p>
<p class="calibre1">Gerold’ın	gözleri	keskindi.	Gri	binek	atının	sırtındaki	adam	gerçekten	Sör	Arys’ti.	Şövalye	kumların üstünde	 dörtnala	 koşarken	 beyaz	 pelerini	 cesurca	 dalgalanıyordu.	 Prenses	 Myrcella,	 Arys’in	 eyerinin arkasındaydı,	altın	buklelerini	gizleyen	başlıklı	bir	kaftana	sarınmıştı. </p>
<p class="calibre1">Sör	 Arys,	 Myrcella’nın	 eyerden	 inmesine	 yardım	 ederken,	 Drey	 küçük	 kızın	 önünde	 diz	 çöktü. </p>
<p class="calibre1">“Majesteleri.” </p>
<p class="calibre1">“Leydi	efendimiz.”	Benekli	Sylva,	Drey’in	yanında	diz	çöktü. </p>
<p class="calibre1">“Kraliçem.	Ben	sizin	adamınızım.”	Garin	iki	dizinin	üstüne	düştü. </p>
<p class="calibre1">Myrcella,	 kafası	 karışmış	 bir	 hâlde	 Sör	 Arys	 Oakheart’ın	 koluna	 yapıştı.	 “Bana	 neden	 Majesteleri diyorlar?”	diye	sordu	ağlamaklı	bir	sesle.	“Sör	Arys,	burası	neresi	ve	bu	insanlar	kim?”  <i class="calibre4">Kıza	hiçbir	şey</i> <i class="calibre4">söylemedi	 mi? </i>	 Arianne	 bir	 ipek	 girdabının	 içinde	 öne	 çıktı,	 küçük	 kızı	 sakinleştirmek	 için	 gülümsedi. </p>
<p class="calibre1">“Bunlar	benim	gerçek	ve	sadık	arkadaşlarım	Majesteleri...	ve	sizin	de	arkadaşlarınız	olacaklar.” </p>
<p class="calibre1"><a id="p209"></a>“Prenses	Arianne?”	Küçük	kız	kollarını	Arianne’e	doladı.	“Bana	neden	kraliçe	diyorlar?	Tommen’a kötü	 bir	 şey	 mi	 oldu?”	 “Kötü	 adamlarla	 dost	 olmuş	 Majesteleri,”	 dedi	 Arianne	 “ve	 korkarım	 ki	 o	 kötü adamlar,	sizin	tahtınızı	çalmak	için	Tommen’la	birlikte	komplo	kurmuşlar.” </p>
<p class="calibre1">“Tahtım	mı?  <i class="calibre4">Demir</i>	 Taht	 mı	 demek	 istiyorsunuz?”	 Kızın	 kafası	 iyice	 karışmıştı.	 “Tommen	 onu	 asla çalmadı.	Tommen...”	“...hiç	şüphe	yok	ki	sizden	daha	küçük?” </p>
<p class="calibre1">“Ben	ondan	bir	yaş	büyüğüm.” </p>
<p class="calibre1">“Bu,	 geleneklere	 göre	 Demir	 Taht’ın	 size	 ait	 olduğu	 anlamına	 geliyor,”	 dedi	 Arianne.	 “Kardeşiniz sadece	küçük	bir	çocuk,	onu	suçlamamalısınız.	Kötü	danışmanları	var...	ama	 <i class="calibre4">sizin</i>	dostlarınız	var.	Onları size	 takdim	 etmeme	 izin	 verir	 misiniz?”	 Kızın	 elini	 tuttu.	 “Majesteleri,	 Limon	 Ormanı’nın	 vârisi	 Sör Andrey	Dalt’la	tanışın.” </p>
<p class="calibre1">“Arkadaşlarım	bana	Drey	der,”	dedi	Andrey,	“Majesteleri	de	aynı	şeyi	yaparsa	büyük	onur	duyarım.” </p>
<p class="calibre1">Drey’in	 dürüst	 bir	 yüzü	 ve	 rahat	 bir	 gülümsemesi	 vardı	 ama	 Myrcella	 ona	 temkinli	 gözlerle	 baktı. </p>
<p class="calibre1">“Sizi	tanıyana	kadar,	size	 <i class="calibre4">sör</i>	diye	hitap	etmeliyim.” </p>
<p class="calibre1">“Majesteleri	hangi	ismi	tercih	ederse	etsin,	ben	onun	adamıyım.” </p>
<p class="calibre1">Sylva	 boğazını	 temizledi	 ve	 Arianne,	 “Size	 Leydi	 Sylva	 Santagar’ı	 takdim	 edebilir	 miyim kraliçem?”	dedi.	“Benim	sevgili	Benekli	Sylva’m.” </p>
<p class="calibre1">“Size	 neden	 benekli	 diyorlar?”	 diye	 sordu	 Myrcella.	 “Çillerim	 yüzünden	 Majesteleri,”	 diye cevapladı	Sylva,	“ama	Benekli	Orman’ın	vârisi	olduğum	için	öyle	dediklerini	iddia	ediyorlar.” </p>
<p class="calibre1">Sırada	Garin	vardı;	esnek	bacaklı,	uzun	burunlu,	tek	kulağında	yeşim	taşından	bir	çivi	olan	esmer	bir delikanlı.	 “İşte	 öksüzlerin	 neşeli	 Garin’i,	 beni	 sürekli	 güldürür,”	 dedi	 Arianne.	 “Garin’in	 annesi	 benim sütannemdi.” </p>
<p class="calibre1">“Anneniz	öldüğü	için	üzgünüm,”	dedi	Myrcella. </p>
<p class="calibre1">“Ölmedi	tatlı	kraliçem.”	Garin,	Arianne’in	hediye	ettiği	altın	dişi	göstererek	gülümsedi,	çocuğun	eski dişini	de	Arianne	kırmıştı.	“Leydimin	demek	istediği,	ben	Yeşilkanın	öksüzlerindenim.” </p>
<p class="calibre1">Nehrin	 yukarısına	 doğru	 yapılacak	 yolculuk	 sırasında,	 Myrcella	 öksüzlerin	 tarihini	 öğrenmek	 için yeterli	 vakte	 sahip	 olacaktı.	 Arienne,	 müstakbel	 kraliçesini,	 küçük	 çetesinin	 son	 üyesine	 götürdü.	 “Son ama	yiğitlikte	ilk,	size	Sör	Gerold	Dayne’i	sunuyorum,	Kayanyıldızın	şövalyesi.” </p>
<p class="calibre1">Sör	 Gerold	 tek	 dizinin	 üstüne	 çöktü.	 Küçük	 kızı	 soğuk	 bakışlarla	 inceleyen	 adamın	 koyu	 renk gözlerinde	ay	ışığı	pırıldıyordu. </p>
<p class="calibre1">“Bir	 Arthur	 Dayne	 vardı,”	 dedi	 Myrcella.	 “Deli	 Kral	 Aerys’in	 zamanında,	 Kral	 Muhafızlarının şövalyesiydi.” </p>
<p class="calibre1">“O	Sabah	Kılıcıydı.	Öldü.” </p>
<p class="calibre1">“Şimdi	Sabah	Kılıcı	siz	misiniz?” </p>
<p class="calibre1">“Hayır.	İnsanlar	bana	Siyah	Yıldız	der	ve	ben	geceye	aitim.” </p>
<p class="calibre1">Arianne	küçük	kızı	geri	çekti.	“Acıkmış	olmalısınız.	Hurmamız,	peynirimiz,	zeytinimiz	ve	içmek	için limonatamız	 var.	 Fakat	 çok	 fazla	 yiyip	 içmemelisiniz.	 Biraz	 dinlendikten	 sonra	 yola	 çıkmalıyız. </p>
<p class="calibre1">Kumlarda,	gece	yolculuk	etmek	her	zaman	en	iyisidir,	güneş	gökyüzünde	yükselmeden	önce.	Böylesi	atlar için	daha	müşfiktir.” </p>
<p class="calibre1">“Sürücüler	 için	 de,”	 dedi	 Benekli	 Sylva.	 “Gelin	 Majesteleri,	 kendinizi	 ısıtın.	 Size	 hizmet	 etmeme izin	verirseniz	onur	duyarım.” </p>
<p class="calibre1">Sylva	prensesi	ateşe	doğru	götürürken,	Arianne	arkasında	Sör	Gerold’ı	buldu.	“Hanedanımın	kökleri on	bin	yıl	öncesine,	şafak	günlerine	kadar	uzanır,”	diye	şikâyet	etti	şövalye.	“Neden	insanların	hatırladığı tek	Dayne,	kuzenim?” </p>
<p class="calibre1">Sör	Arys	Oakheart,	“O	büyük	bir	şövalyeydi,”	diyerek	lafa	karıştı. </p>
<p class="calibre1">“Büyük	bir	kılıcı	vardı,”	dedi	Siyah	Yıldız. </p>
<p class="calibre1"><a id="p210"></a>“Ve	büyük	bir	kalbi.”	Sör	Arys,	Arianne’in	kolunu	tuttu.	“Prenses,	sizinle	biraz	konuşmak	istiyorum.” </p>
<p class="calibre1">“Gelin.”	Arianne,	Arys’i	yıkıntıların	içine	götürdü.	Şövalye,	pelerininin	altına	altın	dokuma	kumaştan dikilmiş	bir	takım	giymişti.	Takımın	göğsüne,	şövalyenin	hanedanının	meşe	yaprakları	işlenmişti.	Arys’in kafasındaki	 çelik	 miğferin	 tepesinde	 sivri	 uçlu	 bir	 çivi	 vardı	 ve	 miğferin	 etrafına	 Dorne	 tarzına	 uygun olarak	 sarı	 bir	 eşarp	 sarılmıştı.	 Arys,	 pelerini	 olmasa,	 herhangi	 bir	 şövalye	 zannedilebilirdi.	 Pelerini pırıl	 pırıl	 beyaz	 ipekti,	 ay	 ışığı	 kadar	 solgun	 ve	 meltem	 kadar	 hafifti.  <i class="calibre4">Şüphe	 götürmez	 şekilde	 Kral</i> <i class="calibre4">Muhafızı	 pelerini,	 seni	 cesur	 aptal. </i>	 “Çocuk	 ne	 kadar	 biliyor?”	 “Fazla	 değil.	 Kral	 Topraklarından ayrılmadan	 önce,	 dayısı	 ona	 benim	 onun	 koruyucusu	 olduğumu	 ve	 ona	 verebileceğim	 her	 emrin	 onu güvende	 tutmak	 amacıyla	 verileceğini	 söyledi.	 Myrcella	 sokaklarda	 intikam	 çığlıkları	 atan	 insanları	 da duydu.	 Bunun	 bir	 oyun	 olmadığını	 biliyordu.	 O	 cesur	 bir	 kız	 ve	 yaşının	 çok	 ötesinde	 bir	 irfana	 sahip. </p>
<p class="calibre1">Ondan	istediğim	her	şeyi	yaptı	ve	hiç	soru	sormadı.”	Şövalye,	Arianne’in	kolunu	tuttu,	etrafa	baktı,	sesini alçalttı.	“Duymanız	gereken	başka	havadisler	de	var.	Tywin	Lannister	öldü.” </p>
<p class="calibre1">Bu	büyük	bir	şaşkınlıktı.	“Öldü	mü?” </p>
<p class="calibre1">“İblis	 tarafından	 öldürüldü.	 Kraliçe,	 vekilliği	 üstlendi.”	 “Öyle	 mi?”  <i class="calibre4">Demir	 Tahtta	 bir	 kadın</i>? </p>
<p class="calibre1">Arianne	 bir	 an	 düşündü	 ve	 bunun	 iyi	 bir	 gelişme	 olduğuna	 karar	 verdi.	 Eğer	 Yedi	 Krallık’in	 lordları Kraliçe	Cersei	tarafından	yönetilmeye	alışırlarsa,	Kraliçe	Myrcella’nın	önünde	diz	çökmeleri	daha	kolay olurdu.	Ve	Lord	Tywin	tehlikeli	bir	hasımdı;	Tywin’in	yokluğu,	Dorne’un	düşmanlarını	epey	zayıflatırdı. </p>
<p class="calibre1"> <i class="calibre4">Lannisterlar	Lannisterlar’ı	öldürüyor</i>;  <i class="calibre4">nasıl	da	tatlı. </i>	“Cüceye	ne	oldu?” </p>
<p class="calibre1">“Kaçtı,”	dedi	Arys.	“Cersei,	cücenin	başını	getirecek	adama	lordluk	vadediyor.”	Rüzgârla	savrulan kumların	altına	gömülmüş	bir	iç	avluda,	Arianne’in	sırtını	bir	sütuna	dayadı,	prensesi	uzun	uzun	ve	sertçe öptü,	elleri	kadının	göğüslerine	gitti,	eteğini	de	kaldırabilirdi	ama	Arianne	gülerek	şövalyeden	kurtuldu. </p>
<p class="calibre1">“Görüyorum	 ki	 şu	 kraliçe	 yaratma	 işi	 sizi	 heyecanlandırıyor	 sör,	 lâkin	 buna	 vaktimiz	 yok.	 Sonra,	 söz veriyorum.”	Arys’in	yanağına	dokundu.	“Herhangi	bir	sorunla	karşılaştınız	mı?” </p>
<p class="calibre1">“Sadece	Trystane.	Myrcella’nın	yatağının	yanında	oturmak	ve	onunla	 <i class="calibre4">cyvasse</i>	oynamak	istedi.” </p>
<p class="calibre1">“Trystane	 dört	 yaşındayken	 kırmızı	 leke	 geçirdi,	 size	 söylemiştim.	 Kırmızı	 lekeye	 sadece	 bir	 kez yakalanırsınız.	Myrcella’nın	gri	hastalıktan	muzdarip	olduğunu	söylemeliydiniz,	bu	Trystane’i	epey	uzakta tutardı.” </p>
<p class="calibre1">“Belki	onu	tutardı	ama	babanızın	üstadını	tutmazdı.”	“Caleotte,”	dedi	Arianne.	“Myrcella’yı	görmeye çalıştı	 mı?”	 “Ben	 kızın	 yüzündeki	 kırmızı	 lekeleri	 tarif	 ettikten	 sonra	 bir	 kez	 bile	 denemedi.	 Hastalık doğal	 seyrini	 izleyip	 geçene	 kadar	 yapacak	 bir	 şey	 olmadığını	 söyledi	 ve	 kızın	 kaşıntılarını	 hafifletmek için	bir	kavanoz	merhem	verdi.” </p>
<p class="calibre1">On	 yaşın	 altındaki	 hiç	 kimse	 kırmızı	 lekeden	 ölmemişti	 fakat	 bu	 hastalık	 yetişkinler	 için	 ölümcül olabilirdi	 ve	 Üstat	 Caleotte	 çocukluğunda	 kırmızı	 leke	 geçirmemişti.	 Arianne	 bunu	 sekiz	 yaşında,	 kendi lekelerinden	muzdarip	olduğunda	öğrenmişti.	“Güzel,”	dedi.	“Peki	hizmetçi?	İkna	edici	mi?” </p>
<p class="calibre1">“Uzaktan.	İblis	onu	bu	amaç	için	seçmişti,	daha	soylu	pek	çok	kıza	tercihen.	Myrcella	kızın	saçlarını kıvırdı	 ve	 kırmızı	 lekeleri	 yüzüne	 bizzat	 boyadı.	 İkisi	 uzak	 akrabalar.	 Lannis	 Limanı	 Lannysler’le, Lannetler’le,	 Lantelller’le,	 önemsiz	 Lannisterlar’la	 dolu	 ve	 bunların	 yarısının	 sarı	 saçları	 var.	 Kız, Myrcella’nın	 geceliğini	 giymiş	 ve	 yüzüne	 üstadın	 merhemini	 sürmüşken...	 loş	 ışıkta	 beni	 bile kandırabilirdi.	 Benim	 yerimi	 alacak	 bir	 adam	 bulmak	 çok	 daha	 zor	 oldu.	 Dake	 hemen	 hemen	 benim boyumda	 ama	 çok	 şişman.	 Rolder’a	 kendi	 zırhımı	 giydirdim	 ve	 göz	 siperini	 sürekli	 kapalı	 tutmasını söyledim.	 Adam	 benden	 altı	 santim	 kısa	 ama	 ben	 orada	 olup	 yanında	 durmazsam	 kimse	 buna	 dikkat etmeyebilir.	Her	hâlükârda,	Myrcella’nın	odasından	ayrılmayacak.” </p>
<p class="calibre1">“Sadece	birkaç	güne	ihtiyacımız	var.	Sonra	prenses,	babamın	ulaşamayacağı	bir	yerde	olacak.” </p>
<p class="calibre1">“Nerede?”	Arys,	Arianne’i	kendine	çekti	ve	burnunu	kızın	boynuna	sürttü.	“Bana	planın	geri	kalanını anlatma	vaktiniz	geldi,	sizce	de	öyle	değil	mi?” </p>
<p class="calibre1"><a id="p211"></a>Arianne,	şövalyeyi	iterek	güldü.	“Hayır,	yola	çıkma	vaktimiz	geldi.” </p>
<p class="calibre1">Küçük	kafile,	Köpüktaş’ın	tozla	kaplı	yıkıntılarından	çıkıp	güneybatıya	doğru	yola	koyulduğunda,	ay Aybakiresi’ni	 taçlandırmıştı.	 Arianne	 ile	 Sör	 Arys	 kafileye	 liderlik	 ediyordu,	 oyunbaz	 bir	 kısrağın sırtında	 oturan	 Myrcella	 ikisinin	 arasındaydı.	 Garin,	 Benekli	 Sylva’yla	 birlikte	 onların	 hemen arkasındaydı.	 Arianne’in	 iki	 Dorne’lu	 şövalyesi	 en	 gerideydi.  <i class="calibre4">Yedi	 kişiyiz, </i>	 diye	 fark	 etti	 Arianne.	 Bunu daha	önce	düşünmemişti	ama	yedi	kişi	olmaları,	davaları	için	iyi	bir	alâmetmiş	gibi	görünüyordu.  <i class="calibre4">Şana</i> <i class="calibre4">giden	 yolda	 yedi	 süvari.	 Bir	 gün	 ozanlar,	 hepimizi	 ölümsüz	 kılacaklar. </i>	 Drey	 daha	 büyük	 bir	 kafile istemişti	 ama	 bu	 dikkat	 çekerdi	 ve	 fazladan	 her	 adam	 ihanet	 riskini	 ikiye	 katlardı.  <i class="calibre4">Babam	 bana	 hiç</i> <i class="calibre4">değilse	bu	kadarını	öğretti. </i>	Doran	Martell,	genç	ve	güçlü	olduğu	zamanlarda	bile,	sessizliğe	ve	sırlara çok	önem	veren	tedbirli	bir	adamdı.  <i class="calibre4">Babamın	yüklerinden	kurtulma	vakti	geldi,	fakat	onun	onuruna	ya</i> <i class="calibre4">da	şahsına	en	küçük	bir	saygısızlık	yapılmasına	izin	vermeyeceğim. </i>	Arianne,	babasını	Su	Bahçeleri’ne geri	gönderecekti.	Prens	Doran,	kalan	yıllarını,	gülen	çocukların	ve	limonla	portakal	kokularının	arasında geçirecekti.  <i class="calibre4">Evet,	Quentyn	de	ona	eşlik	edebilir. </i></p>
<p class="calibre1"> <i class="calibre4">Myrcella’ya	 taç	 giydirdiğimde	 ve	 Kum	 Yılanlarını	 özgür	 bıraktığımda,	 bütün	 Dorne	 benim</i> <i class="calibre4">sancağıma	 destek	 verecek. </i>	 Yronwoodlar	 Quentyn’den	 yana	 olabilirdi	 ama	 tek	 başlarına	 tehlike	 teşkil etmezlerdi.	 Eğer	 Tommenin	 ve	 Lannisterlarin	 tarafına	 geçerlerse,	 Siyah	 Yıldız	 onların	 köklerini	 ve dallarını	imha	ederdi. </p>
<p class="calibre1">Eyerin	üstünde	saatler	geçirdikten	sonra,	“Yoruldum,”	diye	sızlandı	Myrcella.	“Daha	çok	yol	var	mı? </p>
<p class="calibre1">Nereye	gidiyoruz?”	“Prenses	Arianne	sizi	güvende	olacağınız	bir	yere	götürüyor,”	dedi	Sör	Arys. </p>
<p class="calibre1">“Bu	 uzun	 bir	 yolculuk,”	 dedi	 Arianne,	 “ama	 Yeşilkan’a	 vardığımızda	 daha	 kolay	 olacak.	 Garin’in insanlarından	birkaçı	bizi	orada	karşılayacak;	nehrin	öksüzleri.	Teknelerde	yaşarlar,	teknelerini	sırıklarla Yeşilkan	boyunca	yüzdürerek	balık	tutarlar,	meyve	toplarlar,	yapılması	gereken	ne	iş	varsa	onu	yaparlar.” </p>
<p class="calibre1">“Evet,”	diye	seslendi	Garin	neşeyle,	“ayrıca	şarkı	söyleriz,	suyun	üstünde	dans	ederiz	ve	şifacılıkla	ilgili pek	çok	şey	biliriz.	Benim	annem	Batıdiyar’daki	en	iyi	ebedir	ve	babam	siğilleri	tedavi	edebilir.” </p>
<p class="calibre1">“Eğer	anneleriniz	ve	babalarınız	varsa	nasıl	öksüz	olabilirsiniz?”	diye	sordu	Myrcella. </p>
<p class="calibre1">“Onlar	Rhoynar,”	diye	açıkladı	Arianne	“ve	onların	annesi	Rhoyne	nehriydi.” </p>
<p class="calibre1">Myrcella	anlamadı.	“Ben	 <i class="calibre4">sizin</i>	Rhoynar	olduğunuzu	sanıyordum.	Yani	Dorneluların.” </p>
<p class="calibre1">‘Yarı	Rhoynar’ız	Majesteleri.	Benim	damarımda	Nymeria’nın	kanı	var,	onun	evlendiği	Dornelu	Lord</p>
<p class="calibre1">Mors	 Martell’in	 kanının	 yanı	 sıra.	 Evlendikleri	 gün,	 Nymeria	 gemilerini	 yaktı,	 bu	 sayede	 insanlar	 artık geri	 dönüş	 olmadığını	 anlayacaktı.	 İnsanların	 çoğu	 o	 alevleri	 görmekten	 memnundu,	 çünkü	 Dorne’a gelmeden	 önce	 uzun	 ve	 korkunç	 bir	 yolculuk	 geçirmişlerdi.	 Fırtınalar,	 hastalıklar	 ve	 köle	 tacirleri yüzünden	 sayısız	 insan	 kaybetmişlerdi.	 Bununla	 birlikte,	 gemilerin	 ardından	 yas	 tutanlar	 da	 vardı.	 Bu kırmızı	 kurak	 toprağı	 ve	 onun	 yedi	 yüzlü	 tanrısını	 sevmemişlerdi.	 Bu	 yüzden	 eski	 alışkanlıklarına tutundular,	 yanık	 gemilerin	 enkazlarından	 tekneler	 yaptılar	 ve	 Yeşilkanın	 öksüzleri	 oldular.	 Onların şarkısındaki	Anne	 <i class="calibre4">bizim</i>	Anne’miz	değil;	onları	şafak	günlerinden	beri	sularıyla	besleyen	Rhoyne	Anne.” </p>
<p class="calibre1">“Rhoynarlar’ın	bir	kaplumbağa	tanrısı	olduğunu	duymuştum,”	dedi	Sör	Arys. </p>
<p class="calibre1">“Nehrin	 Yaşlı	 Adamı	 daha	 küçük	 bir	 tanrıdır,”	 dedi	 Garin.	 “O	 da	 Nehir	 Anne’den	 doğdu	 ve	 akan suların	 altında	 yaşayan	 her	 şeyin	 hâkimiyetini	 kazanmak	 için	 Yengeç	 Kral’la	 dövüştü.”	 “Ah,”	 dedi Myrcella. </p>
<p class="calibre1">“Anladığım	 kadarıyla	 siz	 de	 bazı	 büyük	 mücadeleler	 kazanmışsınız	 Majesteleri,”	 dedi	 Drey	 çok neşeli	 bir	 sesle.  <i class="calibre4">“Cyvasse</i>	 masasında	 cesur	 prensimiz	 Trystane’e	 hiç	 merhamet	 göstermediğiniz söyleniyor.” </p>
<p class="calibre1">“Taşlarını	 her	 zaman	 aynı	 şekilde	 diziyor;	 bütün	 dağlar	 önde	 ve	 filler	 geçitlerde,”	 dedi	 Myrcella. </p>
<p class="calibre1">“Ben	de	aralardan	ejderhamı	gönderiyorum	ve	onun	fillerini	yediriyorum.” </p>
<p class="calibre1">“Oyunu	hizmetçiniz	de	oynuyor	mu?” </p>
<p class="calibre1"><a id="p212"></a>“Rosamund	 mu?”	 diye	 sordu	 Myrcella.	 “Hayır.	 Ona	 öğretmeye	 çalıştım	 ama	 kuralların	 çok	 zor olduğunu	söyledi.” </p>
<p class="calibre1">“O	da	bir	Lannister,	değil	mi?”	dedi	Leydi	Sylva. </p>
<p class="calibre1"> <i class="calibre4">“Lannis	Limanı’nın</i>	Lannisterlar’ından,	Casterly	Kayası’nınkilerden	değil.	Saçları	benimkiyle	aynı renk	ama	bukleli	olacağına	düz.	Aslında	Rosamund	bana	gerçekten	benzemiyor	ama	benim	kıyafetlerimi giydiğinde	bizi	tanımayan	insanlar	onu	ben	zannediyor.” </p>
<p class="calibre1">“O	hâlde	bunu	daha	önce	de	yaptınız?” </p>
<p class="calibre1">“Ah,	evet.	Braavos’a	giderken	 <i class="calibre4">Hızlıdeniz</i>’de	yer	değiştirdik.	Rahibe	Eglantile	saçlarıma	kahverengi boya	 sürdü.	 Bunu	 oyun	 olsun	 diye	 yaptığımızı	 söyledi	 ama	 aslında,	 amcam	 Stannis	 gemiyi	 ele	 geçirirse güvende	olmam	içindi.” </p>
<p class="calibre1">Kızın	 yorulduğu	 aşikârdı,	 Arianne	 kafileyi	 durdurdu.	 Atlara	 tekrar	 su	 içirdiler,	 bir	 süre	 dinlendiler ve	 biraz	 peynirle	 meyve	 yediler.	 Myrcella	 bir	 portakalı	 Sylva’yla	 bölüştü.	 Garin	 zeytin	 yedi	 ve çekirdekleri	Drey’e	attı. </p>
<p class="calibre1">Arianne	güneş	doğmadan	önce	nehre	varmayı	ummuştu	ama	yola	onun	planladığından	çok	daha	geç</p>
<p class="calibre1">çıkmışlardı,	doğu	seması	kırmızıya	dönerken	onlar	hâlâ	eyerlerinin	üstündeydi. </p>
<p class="calibre1">Siyah	 Yıldız	 atını	 Arianne’in	 yanına	 sürdü.	 “Prenses,”	 dedi,	 “Sizin	 yerinizde	 olsam	 daha	 hızlı	 bir tempo	 tuttururdum,	 amacınız	 çocuğu	 öldürmek	 değilse	 tabii.	 Çadırımız	 yok	 ve	 kumlar	 gündüzleri zalimdir.” </p>
<p class="calibre1">“Kumları	 sizin	 bildiğiniz	 kadar	 iyi	 biliyorum	 sör,”	 dedi	 Arianne.	 Yine	 de	 adamın	 dediğini	 yaptı. </p>
<p class="calibre1">Atlar	zorlanıyordu	ama	altı	at	kaybetmek,	bir	prenses	kaybetmekten	iyiydi. </p>
<p class="calibre1">Çok	 geçmeden,	 batıdan	 sert	 bir	 rüzgâr	 esmeye	 başladı;	 sıcak,	 kuru	 ve	 kum	 tanesi	 dolu.	 Arianne peçesini	 yüzüne	 çekti.	 Peçe	 ipekten	 yapılmıştı,	 üst	 kısmı	 yeşil	 ve	 alt	 kısmı	 sarıydı,	 renkler	 birbirine karışıyordu.	 Peçeye	 ağırlık	 veren	 küçük	 yeşil	 inciler,	 Arianne	 atını	 koşturdukça	 hafifçe	 birbirlerine çarpıyor	ve	tıkırdıyordu. </p>
<p class="calibre1">Arianne	 peçesinin	 kenarlarını	 bakır	 miğferinin	 şakaklarına	 bağlarken,	 “Prensesimin	 neden	 peçe taktığını	 biliyorum,”	 dedi	 Sör	 Arys.	 “Aksi	 takdirde	 yukarıdaki	 güneş,	 prensesimin	 güzelliğinin	 yanında sönük	kalır.” </p>
<p class="calibre1">Arianne	 gülmek	 zorundaydı.	 “Hayır.	 Prensesiniz,	 güneş	 ışığını	 gözünden	 ve	 kumu	 ağzından	 uzak tutmak	 için	 peçe	 takıyor.	 Siz	 de	 aynı	 şeyi	 yapmalısınız	 sör.”	 Beyaz	 şövalyenin	 bu	 sıkıcı	 nezaketi	 kaç zamandır	cilaladığını	merak	etti.	Sör	Arys	yatakta	iyi	bir	arkadaştı	ama	zekâ	ve	şövalye	iki	yabancıydı. </p>
<p class="calibre1">Arianne’in	Dornelu	adamları	onun	gibi	yüzlerini	örttüler.	Benekli	Sylva	küçük	prensesin	yüzüne	peçe taktı	 ama	 Sör	 Arys	 inadını	 sürdürdü.	 Çok	 vakit	 geçmeden,	 adamın	 yanakları	 kızardı	 ve	 yüzünden	 terler akmaya	başladı.  <i class="calibre4">Böyle	devam	ederse	o	ağır	kıyafetlerin	içinde	pişecek, </i>	diye	düşündü	Arianne.	Sör	Arys ilk	olmazdı.	Geçen	yüzyıllarda,	pek	çok	ordu,	dalgalanan	sancaklarla	Prens	Geçidi’nden	gelmiş	ve	sıcak Dorne	 kumlarında	 kuruyup	 kızarmıştı.	 Bir	 zamanlar	 Genç	 Ejderha,	 böbürlenmeyle	 dolu	  <i class="calibre4">Dorne’un	 Fethi</i> kitabına,	 “Martell	 Hanedanının	 armasında,	 Dornelular’ın	 en	 sevdiği	 iki	 silah	 olan	 güneş	 ve	 mızrak vardır,”	 yazmıştı.	 “Lâkin	 bu	 iki	 silahın	 daha	 ölümcül	 olanı	 güneştir.”	 Şükürler	 olsun	 ki	 Arianne	 ve arkadaşları	 derin	 kumlardan	 geçmek	 zorunda	 değillerdi,	 kuru	 topraktan	 ibaret	 bir	 şeritte	 ilerliyorlardı. </p>
<p class="calibre1">Arianne,	bulutsuz	gökyüzünde	daireler	çizerek	uçan	bir	şahin	gördüğünde	en	kötüsünü	geride	bıraktıklarını biliyordu.	 Çok	 geçmeden	 bir	 ağaca	 rastladılar.	 Yapraktan	 çok	 dikeni	 olan	 ve	 kum	 dilencisi	 diye	 anılan eğri	büğrü	bir	ağaçtı	ama	kafilenin	sudan	uzak	olmadığını	söylüyordu. </p>
<p class="calibre1">Garin,	 ileride,	 kuru	 bir	 dere	 yatağının	 çevresinde	 büyümüş	 kum	 dilencilerini	 gördüğünde, </p>
<p class="calibre1">“Neredeyse	geldik	Majesteleri,”	dedi	Myrcella’ya	neşeli	bir	sesle.	Güneş,	öfkeli	bir	çekiç	gibi	yeryüzüne vuruyordu	ama	artık	önemli	değildi;	kafilenin	yolculuğu	sona	ermek	üzereydi.	Atları	tekrar	sulamak	için durdular,	 mataralarından	 kana	 kana	 su	 içtiler,	 peçelerini	 ıslattılar	 ve	 son	 sürüş	 için	 eyerlerine	 çıktılar. </p>
<p class="calibre1"><a id="p213"></a>Yarım	 fersah	 sonra,	 şeytan	 otlarının	 üstünde	 at	 sürüyor	 ve	 zeytin	 ağaçlarının	 önünden	 geçiyorlardı.	 Bir sıra	taşlı	tepenin	ardında,	otlar	daha	yeşil	ve	daha	canlı	hâle	geldi,	eski	kanallardan	oluşan	bir	örümcek ağı	tarafından	sulanan	limon	bahçeleri	bile	vardı.	Yeşil	pırıltılı	nehri	ilk	gören	Garin	oldu.	Bir	çığlık	attı ve	ileri	doğru	koştu. </p>
<p class="calibre1">Arianne	 Martell	 bir	 zamanlar	 Mander’ı	 geçmişti;	 Uç	 Kum	 Yılanı’yla	 birlikte	 Tyene’in	 annesini ziyaret	etmeye	gittiğinde.	O	kudretli	su	yoluyla	kıyaslandığında,	Yeşilkan’a	nehir	demek	bile	zordu	ama Yeşilkan,	Dorne’un	hayat	damarıydı.	Adını,	ağır	ağır	akan	sularının	bulanık	yeşilinden	almıştı	ama	kafile nehre	 yaklaştıkça,	 güneş	 ışığı	 o	 suları	 altın	 rengine	 dönüştürdü.	 Arianne	 bundan	 daha	 tatlı	 bir	 manzara görmemişti.  <i class="calibre4">Bundan	sonraki	bölüm	yavaş	ve	kolay	olacak, </i>	diye	düşündü,  <i class="calibre4">Yeşilkan'ın	yukarısına,	oradan</i> <i class="calibre4">da	 Vaith	 Nehri’ne,	 bir	 sırıklı	 tekne	 nereye	 kadar	 gidebilirse. </i>	 Arianne	 bu	 zamanı,	 Myrcella’yı	 bundan sonra	olacaklara	hazırlamak	için	kullanacaktı.	Vaith’in	ötesinde	derin	kumlar	bekliyordu.	Kafile,	bu	geçişi yapmak	 için	 Kumtaşı	 Kalesi’nin	 ve	 Cehennem	 Çukuru’nun	 yardımına	 ihtiyaç	 duyacaktı	 ama	 Arianne yardımın	 geleceğinden	 şüphe	 etmiyordu.	 Kızıl	 Yılan,	 Kumtaşı’nda	 himaye	 edilmişti	 ve	 Prens	 Oberyn’in metresi	 Ellaria	 Kum,	 Lord	 Uller’in	 gayrimeşru	 kızıydı,	 üstelik	 Kum	 Yılanlarının	 dördü,	 Uller’in torunlarıydı.  <i class="calibre4">Myrcella’ya	 Cehennem	 Çukuru’nda	 taç	 giydireceğim	 ve	 sancaklarımı	 orada</i></p>
<p class="calibre1"> <i class="calibre4">yükselteceğim. </i></p>
<p class="calibre1">Tekneyi	nehrin	beş	fersah	aşağısında,	yeşil	bir	söğüt	ağacının	yere	sarkan	dallarının	altına	gizlenmiş</p>
<p class="calibre1">hâlde	 buldular.	 Bu	 alçak	 tavanlı	 ve	 geniş	 tabanlı	 teknelerin	 bir	 tasarımı	 yoktu;	 Genç	 Ejderha,	 sırıklı tekneleri,	“salların	üstüne	kurulmuş	ağıllar,”	diyerek	yermişti	ama	bu	adil	bir	tanımlama	değildi.	En	fakir öksüz	 tekneleri	 bile	 son	 derece	 güzel	 bir	 şekilde	 oyulmuş	 ve	 boyanmıştı.	 Söğüt	 ağacının	 altındaki	 tekne yeşil	 tonlarındaydı,	 denizkızı	 şeklinde	 bir	 dümen	 yekesi	 vardı,	 küpeştelerinin	 arasından	 balık	 yüzleri bakıyordu.	 Güverte	 sırıklarla,	 iplerle	 ve	 zeytin	 kavanozlarıyla	 doluydu.	 Arianne	 hiç	 öksüz	 görmedi. </p>
<p class="calibre1"> <i class="calibre4">Mürettebat	nerede</i>?	diye	merak	etti. </p>
<p class="calibre1">Garin,	 söğüt	 ağacının	 altında	 dizginlerini	 çekti.	 Eyerinden	 aşağı	 atlarken,	 “Uyanın,	 sizi	 balık	 gözlü tembeller,”	 diye	 seslendi.	 “<i class="calibre4">Kraliçeniz</i>	 burada	 ve	 kraliçelere	 layık	 bir	 karşılama	 bekliyor.	 Yukarı	 çıkın, dışarı	çıkın,	biraz	şarkı	söyleyelim	ve	tatlı	şarap	içelim.	Ağzım	biraz...” </p>
<p class="calibre1">Sırıklı	teknenin	kapısı	gürültüyle	açıldı.	Areo	Hotah,	elinde	bir	uzunbaltayla	güneş	ışığına	çıktı. </p>
<p class="calibre1">Garin	 şaşkınlıkla	 geri	 çekildi.	 Arianne	 karnına	 bir	 balta	 darbesi	 almış	 gibi	 hissetti.  <i class="calibre4">Bu	 şekilde</i> <i class="calibre4">bitmemesi	 gerekiyordu.	 Böyle	 olmaması	 gerekiyordu. </i>	 Drey’in,	 “Görmeyi	 umduğum	 son	 yüz	 buydu,” </p>
<p class="calibre1">dediğini	duyduğunda,	Arianne	harekete	geçmesi	gerektiğini	biliyordu.	Tekrar	eyerine	çıkarken,	“Uzaklaş!” </p>
<p class="calibre1">diye	bağırdı.	“Arys,	prensesi	koru...” </p>
<p class="calibre1">Hotah,	 baltasının	 sapını	 güverteye	 vurdu.	 Teknenin	 süslü	 küpeştelerinin	 arkasından	 bir	 düzine muhafız	 çıktı,	 ellerinde	 mızraklar	 ve	 arbaletler	 vardı.	 Kamaranın	 üstünde	 daha	 fazla	 adam	 belirdi. </p>
<p class="calibre1">“Teslim	 olun	 prensesim,”	 diye	 seslendi	 kumandan,	 “aksi	 takdirde,	 siz	 ve	 çocuk	 dışındaki	 herkesi öldürmek	zorunda	kalacağız,	babanızın	emriyle.” </p>
<p class="calibre1">Prenses	 Myrcella	 hiç	 kıpırdamadan	 eyerinde	 oturuyordu.	 Garin	 ağır	 adımlarla	 tekneden	 uzaklaştı, elleri	havadaydı.	Drey	kılıç	kemerini	çözdü,	“Teslim	olmak,	yapılacak	en	akıllıca	şeymiş	gibi	görünüyor,” </p>
<p class="calibre1">diye	seslendi	Arianne’e,	kılıcı	yere	düştü. </p>
<p class="calibre1"> <i class="calibre4">“Hayır! </i>”	 Sör	 Arys	 Oakheart,	 atını	 Arianne’le	 arbaletlerin	 arasına	 soktu,	 elindeki	 silah	 gümüş	 gibi parlıyordu.	Kalkanını	askıdan	indirdi	ve	sol	kolunu	kayışlara	geçirdi.	“Ben	hâlâ	nefes	alıyorken	prensesi götüremezsiniz.” </p>
<p class="calibre1">Arianne	sadece,  <i class="calibre4">seni	pervasız	aptal, </i>	diye	düşünecek	kadar	vakit	buldu,  <i class="calibre4">ne	yaptığını	sanıyorsun</i>? </p>
<p class="calibre1">Siyah	 Yıldız’ın	 kahkahası	 çınladı.	 “Kör	 müsün	 yoksa	 aptal	 mısın	 Oakheart?	 Çok	 kalabalıklar. </p>
<p class="calibre1">Kılıcını	yerine	koy.” </p>
<p class="calibre1">“Onun	dediğini	yapın	Sör	Arys,”	dedi	Drey. </p>
<p class="calibre1"><a id="p214"></a> <i class="calibre4">Ele	 geçirildik	 sör, </i>	 diye	 seslenebilirdi	 Arianne.  <i class="calibre4">Sizin	 ölümünüz	 bizi	 serbest	 bırakmaz.	 Eğer</i> <i class="calibre4">prensesinizi	seviyorsanız	teslim	olun. </i>	Ama	konuşmaya	çalıştığında,	kelimeler	boğazına	takıldı. </p>
<p class="calibre1">Sör	Arys	ona	özlem	dolu	son	bir	bakış	attı,	sonra	altın	mahmuzlarını	atının	karnına	vurdu	ve	harekete geçti. </p>
<p class="calibre1">Atını	 doğrudan	 sırıklı	 teknenin	 üstüne	 sürdü,	 beyaz	 pelerini	 arkasından	 akıyordu.	 Arianne	 Martell daha	 önce	 bu	 kadar	 yiğitçe	 ve	 bu	 kadar	 aptalca	 bir	 şey	 görmemişti.  <i class="calibre4">“Hayıııır” </i>	 diye	 bağırdı	 ama	 geç kalmıştı.	 Bir	 arbalet	 vızıldadı,	 sonra	 bir	 tane	 daha.	 Hotah	 bir	 emir	 bağırdı.	 Mesafe	 o	 kadar	 yakınken, beyaz	şövalyenin	zırhı	parşömenden	farksızdı.	İlk	ok,	delip	geçtiği	meşe	kalkanı	adamın	omzuna	çiviledi. </p>
<p class="calibre1">İkinci	ok	alnı	sıyırdı.	Bir	fırlatma	mızrağı,	Sör	Arys’in	atının	sağrısına	saplandı	ama	hayvan	ilerlemeye devam	 etti,	 iskele	 tahtasına	 gelince	 sendeledi.  <i class="calibre4">“Hayır,” </i>	 diye	 bağırıyordu	 bir	 kız;	 küçük,	 aptal	 bir	 kız, </p>
<p class="calibre1"> <i class="calibre4">“hayır,	lütfen,	böyle	olmaması	gerekiyordu.” </i>	Arianne,	Myrcella’nın	da	bağırdığını	duyabiliyordu,	kızın sesi	korkuyla	tizleşmişti. </p>
<p class="calibre1">Sör	Arys’in	uzunkılıcı	bir	sağa,	bir	sola	savruldu	ve	iki	mızrakçı	yere	devrildi.	Şövalyenin	atı	şaha kalktı	 ve	 arbaletini	 tekrar	 doldurmaya	 çalışan	 bir	 muhafızın	 yüzünü	 tekmeledi	 fakat	 diğer	 arbaletler	 ok fırlatmaya	ve	hayvanı	vurmaya	devam	ediyordu.	İri	süvari	atı	yana	sendeledi	ve	güverteye	devrildi.	Sör Arys	 bir	 şekilde	 hayvanın	 altında	 kalmaktan	 kurtuldu.	 Hatta	 kılıcını	 elinde	 tutmayı	 bile	 başardı.	 Ölen atının	yanında,	zorlukla	dizlerinin	üstünde	doğruldu... </p>
<p class="calibre1">...ve	tepesinde	Areo	Hotah’ı	buldu. </p>
<p class="calibre1">Beyaz	 şövalye	 kılıcını	 kaldırdı,	 çok	 yavaştı.	 Hotah’ın	 uzunbaltası,	 Arys’in	 sağ	 kolunu	 omuz hizasından	kesip	kopardı,	kan	zerreleri	saçarak	döndü	ve	korkunç	bir	çift	el	darbesiyle	tekrar	aşağı	inip Arys	 Oakheart’ın	 kafasını	 havaya	 uçurdu.	 Şövalyenin	 başı	 sazların	 arasına	 düştü.	 Ve	 Yeşilkan,	 kırmızı olanı,	yumuşak	bir	su	sesi	çıkararak	yuttu. </p>
<p class="calibre1">Arianne	 atından	 indiğini	 hatırlamıyordu.	 Belki	 de	 düşmüştü.	 Bunu	 da	 hatırlamıyordu.	 Ama	 kendini ellerinin	 ve	 ayaklarının	 üstünde,	 kumun	 içinde	 buldu.	 Titriyor,	 ağlıyor	 ve	 akşam	 yemeğini	 kusuyordu. </p>
<p class="calibre1"> <i class="calibre4">Hayır, </i>	 düşünebildiği	 tek	 şey	 buydu,  <i class="calibre4">hayır,	 hayır	 kimse	 zarar	 görmeyecekti,	 her	 şey	 planlanmıştı,	 çok</i> <i class="calibre4">dikkatliydim. </i>	 Areo	 Hotah’ın	 kükrediğini	 duydu.	 “Peşinden	 gidin.	 Adam	 kaçmamalı.  <i class="calibre4">Peşinden	 gidini” </i></p>
<p class="calibre1">Myrcella	 yerdeydi,	 feryat	 ediyordu,	 titriyordu,	 elleri	 solgun	 yüzündeydi,	 parmaklarının	 arasından	 kan akıyordu.	 Arianne	 anlamadı.	 Bazı	 adamlar	 onun	 ve	 arkadaşlarının	 etrafını	 sararken,	 bazıları	 atlarına biniyordu	ama	bunların	hiçbiri	bir	anlam	ifade	etmiyordu.	Arianne	rüya	görüyordu;	korkunç,	kırmızı	bir kâbus.  <i class="calibre4">Bu	gerçek	olamaz.	Birazdan	uyanacağım	ve	karabasanıma	güleceğim. </i></p>
<p class="calibre1">Ellerini	arkadan	bağlamak	istediklerinde,	Arianne	direnmedi.	Muhafızlardan	biri	onu	sertçe	çekerek ayağa	 kaldırdı.	 Adam,	 Arianne’in	 babasının	 renklerini	 giyiyordu.	 Bir	 başka	 muhafız	 öne	 eğildi	 ve çizmesinin	içindeki	fırlatma	bıçağını	aldı;	bıçak,	Arianne’in	kuzeni	Leydi	Nym’in	hediyesiydi. </p>
<p class="calibre1">Areo	Hotah	bıçağı	muhafızdan	aldı	ve	kaşlarını	çatarak	inceledi.	“Prens,	sizi	Güneş	Mızrağı’na	geri götürmemi	 söyledi,”	 dedi.	 Yanakları	 ve	 alnı	 Arys	 Oakheart’ın	 kanıyla	 çillenmişti.	 “Üzgünüm	 küçük prenses.” </p>
<p class="calibre1">Arianne,	gözyaşlarıyla	çizgilenmiş	yüzünü	yukarı	kaldırdı.	“Nasıl	bilebilir?”	diye	sordu	kumandana. </p>
<p class="calibre1">“Çok	dikkatliydim.	Nasıl	bilebilir?” </p>
<p class="calibre1">“Biri	söyledi.”	Hotah	omuzlarını	silkti.	“Biri	her	zaman	söyler.” </p>
<p class="calibre1"><a id="p215"></a><b class="calibre3">ARYA</b></p>
<p class="calibre1">Her	 gece	 uyumadan	 önce,	 duasını	 yastığına	 fısıldıyordu.	 “Sör	 Gregor,”	 diye	 başlıyordu	 dua. </p>
<p class="calibre1">“Dünsen,	Tatlı	Raff,	Sör	Ilyn,	Sör	Meryn,	Kraliçe	Cersei.”	Eğer	bilseydi,	Geçit’in	Freyleri’nin	isimlerini de	fısıldardı.  <i class="calibre4">Bir	gün	öğreneceğim</i>,	dedi	kendine	 <i class="calibre4">ve	sonra	hepsini	öldüreceğim. </i></p>
<p class="calibre1">Hiçbir	fısıltı,	Siyahın	ve	Beyazın	Evi’nde	duyulmayacak	kadar	hafif	değildi.	“Çocuk,”	dedi	bir	gün nazik	bir	adam,	“geceleri	fısıldadığın	o	isimler	de	ne?” </p>
<p class="calibre1">“Ben	isim	filan	fısıldamıyorum,”	dedi	Arya. </p>
<p class="calibre1">“Yalan	 söylüyorsun,”	 dedi	 adam.	 “Korkunca	 bütün	 insanlar	 yalan	 söyler.	 Bazıları	 çok	 yalan	 söyler, bazıları	 az.	 Kiminin	 tek	 yalanı	 vardır,	 o	 muazzam	 yalanı	 o	 kadar	 çok	 tekrar	 eder	 ki	 sonunda	 kendi	 bile inanır...	ama	küçük	bir	parçası,	bunun	bir	yalan	olduğunu	her	zaman	bilir	ve	bu	yalan	söyleyenin	yüzünden okunur.	Bana	şu	isimlerden	bahset.” </p>
<p class="calibre1">Arya	dudağını	ısırdı,	“isimler	önemli	değil.” </p>
<p class="calibre1">“Önemli,”	diye	ısrar	etti	nazik	adam.	“Anlat	bana	çocuk.”  <i class="calibre4">Anlat	yoksa	seni	dışarı	atarız</i>,	diye	duydu Arya.	“Onlar	nefret	ettiğim	insanlar.	Ölmelerini	istiyorum.” </p>
<p class="calibre1">“Bu	Ev’de	böyle	duaları	çok	duyarız.” </p>
<p class="calibre1">“Biliyorum,”	dedi	Arya.	Bir	zamanlar	Jaqen	H’hgar	ona	üç	dua	bahşetmişti.  <i class="calibre4">Yapmam	gereken	tek	şey</i> <i class="calibre4">fısıldamaktı... </i></p>
<p class="calibre1">“Bize	 gelmenin	 sebebi	 bu	 mu?”	 diye	 devam	 etti	 nazik	 adam.	 “Sanatımızı	 öğrenmeye	 mi	 geldin? </p>
<p class="calibre1">Nefret	ettiğin	adamları	öldürebilmek	için?” </p>
<p class="calibre1">Arya	buna	nasıl	cevap	vereceğini	bilmiyordu.	“Olabilir.” </p>
<p class="calibre1">“O	 hâlde	 yanlış	 yere	 geldin.	 Kimin	 öleceğini	 ve	 kimin	 yaşayacağını	 söylemek	 sana	 düşmez.	 Bu istidat	 Çok	 Yüzlü	 Tanrıya	 aittir.	 Bizler,	 onun	 isteklerini	 yerine	 getirmeye	 yemin	 etmiş	 hizmetkârlardan başka	bir	şey	değiliz.” </p>
<p class="calibre1">“Ah.”	 Arya,	 duvarlar	 boyunca	 dizilmiş	 heykellere	 baktı,	 heykellerin	 ayaklarının	 etrafında	 mumlar ışıldıyordu.	“O	hangi	tanrı?” </p>
<p class="calibre1">“Hepsi,”	dedi	siyah	beyazlı	rahip. </p>
<p class="calibre1">Rahip	 adını	 asla	 söylemedi.	 Kocaman	 gözleri	 ve	 boş	 yüzüyle,	 Arya’ya	 Gelincik	 isimli	 bir	 başka küçük	kızı	hatırlatan	küçük	kız	da	öyle.	Küçük	kız	da	Arya	gibi	tapınağın	altında	yaşıyordu;	üç	kalfa,	iki hizmetçi	adam	ve	Umma	isimli	bir	aşçıyla	birlikte.	Umma	çalışırken	konuşmaktan	hoşlanıyordu	ama	Arya kadının	 söylediği	 tek	 kelimeyi	 anlamıyordu.	 Diğerlerinin	 adları	 yoktu	 ya	 da	 adlarını	 paylaşmak istemiyorlardı.	 Hizmetçi	 adamlardan	 biri	 çok	 yaşlıydı,	 sırtı	 bir	 yay	 gibi	 büküktü.	 İkinci	 adam	 kırmızı suratlıydı,	 kulaklarından	 kıllar	 fışkırıyordu.	 Arya,	 onların	 dua	 ettiğini	 duyana	 dek	 ikisinin	 de	 dilsiz olduğunu	 sanıyordu.	 Kalfalar	 daha	 gençti.	 En	 yaşlısı	 Arya’nın	 babasının	 yaşındaydı.	 Diğer	 ikisi,	 bir zamanlar	Arya’nın	ablası	olan	Sansa’dan	büyük	olamazdı.	Kalfalar	da	siyah	beyaz	giyiyordu	ama	onların cübbelerinin	başlığı	yoktu	ve	cübbelerinin	sol	tarafı	siyah,	sağ	tarafı	beyazdı.	Nazik	adam	ve	kimsesiz	kız için	 bunun	 tam	 tersi	 bir	 durum	 söz	 konusuydu.	 Arya’ya	 bir	 hizmetçi	 kıyafeti	 verilmişti:	 Boyasız	 yünden yapılmış	bir	tunik,	bol	bir	pantolon,	pamuklu	iç	çamaşırları	ve	bez	terlikler. </p>
<p class="calibre1">Ortak	Dil’i	sadece	nazik	adam	biliyordu.	Her	gün,	“Sen	kimsin?”	diye	soruyordu	Arya’ya. </p>
<p class="calibre1">“Kimse,”	 diye	 cevaplıyordu	 Stark	 Hanedanı’ndan	 Arya,	 Arya	 Ayakaltı,	 Arya	 Atsurat.	 Arry	 ve Gelincik	de	olmuştu,	Güvercin	ve	Tuzlu	da.	Kadeh	taşıyıcı	Nan,	gri	bir	fare,	bir	koyun	ve	Harrenhal’un hayaleti	 de	 olmuştu...	 ama	 gerçekte	 değil,	 kalbinin	 derinliklerinde	 değil.	 Orada	 Kışyarı’nın	 Arya’sıydı, Lord	 Eddard	 Stark	 ve	 Leydi	 Catelyn’in	 kızıydı.	 Bir	 zamanlar	 Robb,	 Bran,	 Rickon	 ve	 Sansa	 isimli kardeşleri,	 Nymeria	 isimli	 bir	 ulu	 kurdu	 ve	 Jon	 Kar	 adında	 bir	 üvey	 ağabeyi	 vardı.	 Arya,	 kalbinin derinliklerinde	bir	kimliğe	sahipti...	ama	nazik	adamın	istediği	cevap	bu	değildi. </p>
<p class="calibre1"><a id="p216"></a>Ortak	 bir	 dil	 olmadan,	 Arya’nın	 diğer	 insanlarla	 konuşma	 şansı	 yoktu.	 Fakat	 onları	 dinliyordu	 ve işlerini	yaparken	onlardan	duyduğu	kelimeleri	kendi	kendine	tekrar	ediyordu.	En	genç	kalfa,	kör	olmasına rağmen	 mumlardan	 sorumluydu.	 Yumuşak	 terlikleriyle	 tapmakta	 dolaşıyor	 ve	 her	 gün	 dua	 etmeye	 gelen yaşlı	kadınların	mırıltılarıyla	sarmalanıyordu.	Gözleri	olmadığı	hâlde,	hangi	mumun	söndüğünü	her	zaman biliyordu.	 “Koku	 duyusu	 ona	 yol	 gösteriyor,”	 diye	 açıklamıştı	 nazik	 adam,	 “ayrıca,	 bir	 mumun	 yandığı yerde	hava	daha	sıcaktır.”	Arya’ya	gözlerini	kapatmasını	ve	bizzat	denemesini	söylemişti. </p>
<p class="calibre1">Şafak	 vakti,	 kahvaltıdan	 önce,	 durgun	 ve	 siyah	 havuzun	 etrafında	 diz	 çöküp	 dua	 ediyorlardı.	 Bazı günler,	duanın	liderliğini	nazik	adam	yapıyordu,	lider	diğer	günlerde	küçük	kızdı.	Arya,	Braavos	dilinden sadece	 birkaç	 kelime	 biliyordu,	 Yüksek	 Valyria	 Dili’nin	 kelimeleriyle	 aynı	 olanları.	 Bu	 yüzden	 Çok Yüzlü	 Tanrıya	 kendi	 duasını	 okuyordu,	 “Sör	 Gregor,	 Dünsen,	 Tatlı	 Raff,	 Sör	 Ilyn,	 Sör	 Meryn,	 Kraliçe Cersei.”	Sessizce	dua	ediyordu.	Eğer	Çok	Yüzlü	Tanrı	düzgün	bir	tanrıysa,	Arya’yı	duyardı. </p>
<p class="calibre1">Siyahın	 ve	 Beyazın	 Evi’ne	 her	 gün	 müminler	 geliyordu.	 Çoğu	 tek	 başına	 geliyor	 ve	 tek	 başına oturuyordu;	 şu	 ya	 da	 bu	 mihrapta	 mumlar	 yakıyor,	 havuzun	 kenarında	 dua	 ediyor	 ve	 bazen	 ağlıyorlardı. </p>
<p class="calibre1">Bazıları	 siyah	 kadehten	 içip	 uykuya	 dalıyordu,	 içmeyenler	 daha	 çoktu.	 Ayinler	 yoktu,	 ilahiler	 yoktu, tanrıyı	memnun	etmek	için	söylenen	methiye	şarkıları	yoktu.	Tapınak	hiçbir	zaman	dolu	olmuyordu.	Ara sıra,	müminin	biri	bir	rahip	görmek	istiyordu	ve	nazik	adam	ya	da	küçük	kız	onu	kutsal	odaya	götürüyordu ama	bu	çok	sık	gerçekleşmiyordu. </p>
<p class="calibre1">Duvarlar	 boyunca	 dizilmiş	 otuz	 farklı	 tanrı	 vardı,	 her	 biri	 kendi	 küçük	 ışıklarıyla	 çevrelenmişti. </p>
<p class="calibre1">Yaşlı	kadınların	en	sevdiği	tanrı	Ağlayan	Kadın’dı.	Zengin	adamlar	Gece	Aslanını	tercih	ediyordu,	fakir adamlarsa	Başlıklı	Yolcu’yu.	 Askerler,	Solgun	Çocuk	 Bakkalon’a	mum	yakıyordu,	 denizciler	Ay	Beyazı Bakire’ye	 ve	 Merling	 Kralına.	 Yabancının	 da	 mihrabı	 vardı	 ama	 ona	 neredeyse	 kimse	 gitmiyordu. </p>
<p class="calibre1">Yabancının	 ayağının	 dibinde	 çoğu	 zaman	 tek	 mum	 yanıyordu.	 Nazik	 adam	 bunun	 önemli	 olmadığını söylüyordu.	“Onun	pek	çok	yüzü	ve	insanları	duyacak	pek	çok	kulağı	var.” </p>
<p class="calibre1">Üstünde	tapınağı	barındıran	küçük	tepe,	kayalara	oyulmuş	dar	geçitlerle	petek	petekti.	Rahiplerin	ve kalfaların	uyku	hücreleri	ilk	kademedeydi,	Arya’nın	ve	hizmetçilerin	hücreleriyse	ikinci	kademede.	En	alt kademe,	rahipler	dışında	herkese	yasaktı.	Kutsal	odanın	bulunduğu	yer	orasıydı. </p>
<p class="calibre1">Arya,	 çalışmadığı	 zamanlarda,	 mahzenlerin	 ve	 depoların	 arasında	 istediği	 gibi	 gezmekte	 özgürdü ama	tapmaktan	ayrılmaması	ve	üçüncü	kademeye	inmemesi	gerekiyordu.	Silahlarla	ve	zırhlarla	dolu	bir oda	buldu:	Süslü	miğferler,	tuhaf	göğüs	kalkanları,	uzunkılıçlar,	hançerler,	kamalar,	arbaletler	ve	yaprak şekilli	uçları	olan	uzun	mızraklar.	Bir	başka	mahzen	kıyafetlerle	doluydu:	Kaim	kürkler,	elli	farklı	renge boyanmış	olağanüstü	ipekler,	bunların	yanında	pis	kokulu	paçavralar	ve	eski	püskü	dokumalar.  <i class="calibre4">Bir	hazine</i> <i class="calibre4">odası	 da	 olmalı, </i>	 diye	 karar	 verdi	 Arya.	 Gözünde	 altın	 tabak	 istifleri,	 gümüş	 sikkelerle	 dolu	 torbalar, deniz	kadar	mavi	safirler,	tombul	ve	yeşil	inci	dizileri	canlandı. </p>
<p class="calibre1">Bir	 gün,	 nazik	 adam	 beklenmedik	 bir	 şekilde	 geldi	 ve	 ona	 ne	 yaptığını	 sordu.	 Arya	 adama kaybolduğunu	söyledi. </p>
<p class="calibre1">“Yalan	söylüyorsun.	Daha	beteri,	kötü	yalan	söylüyorsun.	Sen	kimsin?” </p>
<p class="calibre1">“Kimse.” </p>
<p class="calibre1">“Bir	yalan	daha.”	Nazik	adam	iç	geçirdi. </p>
<p class="calibre1">Weese,	Arya’yı	yalan	söylerken	yakalasaydı	onu	kanlı	kanlı	döverdi	ama	Siyahın	ve	Beyazın	Evi’nde işler	farklıydı.	Arya	mutfakta	çalıştığında,	eğer	ayakaltında	dolaşırsa,	Umma	tahta	kaşığıyla	onun	avcuna vuruyordu	ama	bunun	dışında	kimse	ona	el	kaldırmıyordu.  <i class="calibre4">Ellerini	sadece	öldürmek	için	kaldırıyorlar,</i> diye	düşünüyordu	Arya. </p>
<p class="calibre1">Aşçıyla	iyi	anlaşıyordu.	Umma,	Arya’nın	eline	bir	bıçak	tutuşturuyor	ve	bir	soğan	gösteriyordu,	Arya da	soğanı	doğruyordu.	Umma,	Arya’yı	bir	hamur	yığınına	doğru	itiyordu	ve	Arya,	aşçı	dur	diyene	kadar hamuru	yoğuruyordu,  <i class="calibre4">(dur, </i>	Arya’nın	Braavos	dilinde	öğrendiği	ilk	kelimeydi).	Umma,	Arya’nın	eline	bir</p>
<p class="calibre1"><a id="p217"></a>balık	 veriyordu	 ve	 Arya	 kılçığı	 çıkarıyor,	 balığı	 ince	 dilimler	 halinde	 kesiyor,	 sonra	 da	 aşçının	 ezdiği fındıkların	 içinde	 yuvarlıyordu.	 Nazik	 adam,	 Braavos’u	 çevreleyen	 tuzlu	 suların	 her	 türden	 balık	 ve kabuklu	 deniz	 hayvanıyla	 dolu	 olduğunu	 açıklamıştı.	 Yavaş	 akan	 kahverengi	 bir	 nehir,	 güneyden	 deniz kulağına	giriyor	ve	sazlıklarla,	göllerle,	çamurlu	düzlüklerle	dolu	geniş	bir	alanı	dolaşıyordu.	O	civarda yumuşakçalar	 boldu;	 midyeler,	 ahtapotlar,	 kurbağalar,	 kaplumbağalar,	 çamur	 yengeçleri,	 leopar	 benekli yengeçler,	mor	yengeçler,	kırmızı	yılan	balıkları,	siyah	yılan	balıkları,	çizgili	yılan	balıkları,	bofalar	ve istiridyeler.	 Bütün	 bu	 canlılar,	 Çok	 Yüzlü	 Tanrının	 hizmetkârlarının	 yemek	 yediği	 oymalı	 ahşap	 masada sık	sık	görünüyordu.	Umma	bazen	balıkları	deniz	tuzu	ve	çekilmemiş	karabiber	taneleriyle	tatlandırıyordu, yılan	balıklarını	da	kıyılmış	sarımsakla	pişiriyordu.	Arada	bir	safran	bile	kullanıyordu.  <i class="calibre4">Al	Turta	burayı</i> <i class="calibre4">severdi, </i>	diye	düşünüyordu	Arya. </p>
<p class="calibre1">Akşam	yemeği	Arya’nın	en	sevdiği	vakitti;	geceleri	dolu	bir	mideyle	uyumayalı	uzun	zaman	olmuştu. </p>
<p class="calibre1">Bazı	 geceler,	 nazik	 adam	 Arya’nın	 ona	 sorular	 sormasına	 izin	 veriyordu.	 Arya	 bir	 keresinde,	 tapınağa gelen	 insanların	 neden	 hep	 o	 kadar	 huzurlu	 göründüğünü	 sordu;	 onun	 geldiği	 yerde	 insanlar	 ölmekten korkardı.	Arya,	kılıcını	o	sivilceli	yaverin	karnına	soktuğunda	çocuğun	nasıl	ağladığını	ve	Keçi	tarafından ayı	 çukuruna	 atılan	 Sör	 Amory	 Lorch’un	 nasıl	 yalvardığını	 hatırlıyordu.	 Tanrı	 Gözü’nün	 yanındaki	 köyü ve	Vadeci	altınlarla	ilgili	sorular	sormaya	başladığında	köylülerin	nasıl	çığlık	atıp	inlediğini	hatırlıyordu. </p>
<p class="calibre1">“Ölüm	en	kötü	şey	değildir,”	diye	yanıtladı	nazik	adam.	“Ölüm,	Tanrı’nın	bize	hediyesidir,	arzuları ve	 acıyı	 bitirir.	 Doğduğumuz	 gün,	 Çok	 Yüzlü	 Tanrı	 her	 birimize	 birer	 kara	 melek	 gönderir,	 bu	 melek hayatımız	 boyunca	 yanımızda	 yürür.	 Günahlarımız	 ve	 ıstıraplarımız	 taşıyamayacağımız	 kadar	 büyük olduğunda,	melek	elimizden	tutar	ve	bizi	yıldızların	daima	parlayarak	yandığı	gece	topraklarına	götürür. </p>
<p class="calibre1">Siyah	 kadehten	 içmeye	 gelen	 insanlar,	 meleklerini	 arıyorlar.	 Eğer	 korkarlarsa,	 mumlar	 onları sakinleştiriyor.	Yanan	mumlarımızı	kokladığında	neyin	kokusunu	alıyorsun	çocuğum?” </p>
<p class="calibre1"> <i class="calibre4">Kışyarı’nın	 kokusunu, </i>	 diyebilirdi	 Arya.  <i class="calibre4">Karın,	 dumanın	 ve	 çam	 iğnelerinin	 kokusunu	 alıyorum. </i></p>
<p class="calibre1"> <i class="calibre4">Ahırların	kokusunu	alıyorum.	Gülen	Hodor’un,	avluda	talim	yapan	Jon’la	Robb’un	ve	aptal	bir	leydi</i> <i class="calibre4">panayırıyla	 ilgili	 şarkı	 söyleyen	 Sansa’nın	 kokusunu	 alıyorum.	 Taş	 kralların	 oturduğu	 mahzen</i> <i class="calibre4">mezarların	 kokusunu	 alıyorum.	 Sıcak	 ekmeklerin	 kokusunu	 alıyorum.	 Tanrı	 korusunun	 kokusunu</i> <i class="calibre4">alıyorum.	Kurdumun	kokusunu	alıyorum,	onun	kürkünün	kokusunu,	hâlâ	yanımdaymış	gibi. </i>	Adamın	ne söyleyeceğini	görmek	için,	“Ben	koku	filan	almıyorum,”	dedi. </p>
<p class="calibre1">“Yalan	 söylüyorsun,”	 dedi	 adam,	 “ama	 istersen	 sırlarını	 saklı	 tutabilirsin,	 Stark	 Hanedanı’ndan Arya.”	 Adam,	 Arya’dan	 hoşnutsuz	 olduğu	 zamanlarda	 ona	 bu	 isimle	 hitap	 ediyordu.	 “Buradan ayrılabileceğini	biliyorsun.	Bizden	biri	değilsin,	henüz	değilsin.	İstediğin	zaman	evine	dönebilirsin.” </p>
<p class="calibre1">“Eğer	ayrılırsam	geri	gelemeyeceğimi	söylemiştin.” </p>
<p class="calibre1">“Aynen	öyle.” </p>
<p class="calibre1">Bu	 kelimeler	 Arya’yı	 hüzünlendirdi.  <i class="calibre4">Eskiden	 Syrio	 da	 böyle	 söylerdi</i>,	 diye	 hatırladı.  <i class="calibre4">Sürekli</i> <i class="calibre4">söylerdi. </i>	Syrio	ona	iğne	işi	öğretmiş	ve	sonra	onun	için	ölmüştü.	“Ayrılmak	istemiyorum.” </p>
<p class="calibre1">“Öyleyse	 kal...	 ama	 unutma,	 Siyahın	 ve	 Beyazın	 Evi	 bir	 öksüz	 yuvası	 değildir.	 Bu	 çatının	 altındaki herkes	 hizmet	 etmek	 zorundadır.	 Biz	 burada	  <i class="calibre4">valar	 dohaeris</i>	 deriz.	 İstiyorsan	 kal	 ama	 senden	 itaat beklediğimizi	de	bil.	Her	zaman	ve	her	konuda.	Eğer	itaat	edemezsen,	ayrılmak	zorundasın.” </p>
<p class="calibre1">“İtaat	edebilirim.” </p>
<p class="calibre1">“Göreceğiz.” </p>
<p class="calibre1">Arya’nın	 Umma’ya	 yardım	 etmekten	 başka	 görevleri	 de	 vardı.	 Tapınağın	 yerlerini	 süpürüyordu, yemeklerde	 servis	 yapıyordu,	 ölü	 adamların	 kıyafetlerinden	 oluşan	 yığınları	 tasnif	 ediyordu,	 adamların keselerini	 boşaltıyor	 ve	 keselerden	 çıkan	 tuhaf	 sikkeleri	 sayıyordu.	 Her	 sabah,	 ölüleri	 bulmak	 için tapınağı	 dolaşan	 nazik	 adamın	 yanında	 yürüyordu.	 Syrio’yu	 hatırlayarak,  <i class="calibre4">gölge	 kadar	 sessiz, </i>	 diyordu kendi	kendine.	Demirden	yapılmış	kaim	kapakları	olan	bir	fener	taşıyordu,	her	duvar	nişinde	duruyor	ve</p>
<p class="calibre1"><a id="p218"></a>ceset	aramak	için	fenerin	kapağını	açıyordu. </p>
<p class="calibre1">Ölüleri	bulmak	hiç	zor	değildi.	İnsanlar	Siyahın	ve	Beyazın	Evi’ne	geliyor,	bir	saat	ya	da	bir	gün	ya da	 bir	 yıl	 dua	 ediyor,	 havuzun	 tatlı	 siyah	 suyundan	 içiyor	 ve	 şu	 ya	 da	 bu	 tanrının	 arkasındaki	 taş</p>
<p class="calibre1">yataklardan	birine	uzanıyordu.	Gözlerini	kapatıyor,	uyuyor	ve	hiç	uyanmıyorlardı.	“Çok	Yüzlü	Tanrı’nın lütfü	 sayısız	 şekle	 bürünür,”	 diyordu	 nazik	 adam,	 “ama	 burada	 daima	 mülayimedir.”	 Bir	 beden bulduklarında,	nazik	adam	dua	okuyor	ve	hayatın	bedenden	ayrıldığından	emin	oluyordu,	Arya	da	hizmetçi adamları	çağırıyordu;	ölüleri	mahzenlere	taşımak	onların	işiydi.	Kalfalar	bedenleri	soyuyor	ve	yıkıyordu. </p>
<p class="calibre1">Ölü	 insanların	 kıyafetleri	 ve	 sikkeleri,	 daha	 sonra	 tasnif	 edilmek	 üzere	 bir	 sepete	 atılıyordu.	 Soğuk cesetler,	sadece	rahiplerin	gidebildiği	kutsal	alt	odaya	götürülüyordu;	Arya,	orada	neler	olduğunu	bilme iznine	sahip	değildi.	Bir	keresinde,	akşam	yemeğini	yerken	korkunç	bir	şüpheye	kapıldı,	bıçağını	masaya bıraktı	ve	önündeki	beyaz	et	dilimine	kuşkuyla	baktı.	Nazik	adam,	Arya’nm	yüzündeki	dehşeti	gördü.	“Bu domuz	eti	çocuk,”	dedi,	“sadece	domuz	eti.” </p>
<p class="calibre1">Arya’nın	 yatağı	 taştı,	 ona	 Harrenhal’u	 ve	 Wease’in	 emrinde	 basamak	 ovarken	 yattığı	 yatağı hatırlatıyordu.	 Şilte,	 saman	 yerine	 paçavralarla	 doldurulmuştu,	 bu	 yüzden	 Harrenhal’daki	 şilteden	 daha yumruluydu	ama	aynı	zamanda	daha	az	kaşındırıyordu.	Arya	istediği	kadar	battaniye	alma	hakkına	sahipti; kırmızı,	 yeşil	 ve	 ekoseli	 yün	 battaniyeler.	 Üstelik	 hücresi	 sadece	 ona	 aitti.	 Arya	 hazinelerini	 orada saklıyordu:	  <i class="calibre4">Titan’ın	 Kızı’ndaki</i>	 denizcilerin	 verdiği	 gümüş	 çatal,	 geniş	 kenarlı	 şapka	 ve	 parmaksız eldivenler;	hançeri,	çizmeleri,	kemeri,	küçük	sikke	kesesi	ve	eskiden	giydiği	kıyafetler... </p>
<p class="calibre1">Ve	iğne. </p>
<p class="calibre1">Görevleri	ona	iğne	işi	için	çok	az	vakit	bırakıyordu	ama	Arya	mümkün	olduğunda	çalışıyordu,	mavi</p>
<p class="calibre1">bir	mumun	ışığında	kendi	gölgesiyle	düello	yapıyordu.	Bir	gece,	küçük	kız	şans	eseri	Arya’nın	hücresinin önünden	geçti	ve	Arya’yı	kılıç	talimi	yaparken	gördü.	Kız	tek	kelime	etmedi	fakat	ertesi	gün	nazik	adam hücreye	geldi.	“Bütün	bunlardan	kurtulman	gerek,”	dedi. </p>
<p class="calibre1">Arya	kendini	yaralanmış	hissetti.	“Onlar	benim.” </p>
<p class="calibre1">“Ve	sen	kimsin?” </p>
<p class="calibre1">“Kimse.” </p>
<p class="calibre1">Nazik	 adam,	 gümüş	 çatalı	 aldı.	 “Bu,	 Stark	 Hanedanı’ndan	 Arya’ya	 ait.	 Bütün	 bu	 eşyalar	 ona	 ait. </p>
<p class="calibre1">Burada	bu	eşyalar	için	yer	yok.	Burada	Arya	için	yer	yok.	Onunkisi	çok	kibirli	bir	isim	ve	bizde	kibrin yeri	yok.	Bizler	burada	hizmetkârlarız.” </p>
<p class="calibre1">“Ben	hizmet	ediyorum,”	dedi	Arya	yaralı	bir	şekilde.	Gümüş	çatalı	seviyordu. </p>
<p class="calibre1">“Bir	 hizmetkâr	 rolü	 oynuyorsun	 ama	 kalbinde	 bir	 lord	 kızısın.	 Başka	 isimler	 aldın	 ama	 onları	 bir elbise	giyer	gibi	önemsemeden	giydin.	Onların	altında	her	zaman	Arya	vardı.” </p>
<p class="calibre1">“Ben	 <i class="calibre4">elbise</i>	giymem.	Aptal	bir	elbisenin	içinde	dövüşemezsin.” </p>
<p class="calibre1">“Neden	dövüşmek	istiyorsun?	Sen	arka	sokaklarda	kana	susamış	bir	hâlde	dolaşan	bir	eşkıya	mısın?” </p>
<p class="calibre1">Nazik	 adam	 iç	 geçirdi.	 “Soğuk	 kadehten	 içmeden	 önce	 bütün	 benliğini	 Çok	 Yüzlü	 Tanrıya	 sunmak zorundasın.	Bedenini.	Ruhunu.  <i class="calibre4">Kendini. </i>	Eğer	bunu	yapamayacağını	düşünüyorsan	buradan	ayrılmalısın.” </p>
<p class="calibre1">“Demir	sikke...” </p>
<p class="calibre1">“...seni	 buraya	 getiren	 yolculuğun	 bedelini	 ödedi.	 Bu	 noktadan	 sonra	 her	 şeyin	 bedelini	 kendin ödemelisin	ve	fiyat	yüksektir.” </p>
<p class="calibre1">“Hiç	altınım	yok.” </p>
<p class="calibre1">“Bizim	arz	ettiğimiz	şey	altınla	satın	alınamaz.	Fiyat,	senin	tamamındır,	insanlar,	bu	gözyaşı	ve	acı vadisinden	 geçerken	 sayısız	 yollara	 sapar.	 Bizimkisi	 en	 zorudur.	 Çok	 az	 insan	 bu	 yolda	 yürümek	 için yaratılmıştır.	Bu	yolda	yürümek,	olağanüstü	bir	beden	ve	ruh	kuvveti	ile	sert	ve	güçlü	bir	kalp	gerektirir.” </p>
<p class="calibre1"> <i class="calibre4">Kalbimin	 olması	 gereken	 yerde	 bir	 boşluk	 var</i>,	 diye	 düşündü	 Arya	  <i class="calibre4">ve	 benim	 gidecek	 başka	 bir	 yerim</i> <i class="calibre4">yok. </i>	“Ben	güçlüyüm.	Senin	kadar	güçlüyüm.	Ben	sertim.” </p>
<p class="calibre1"><a id="p219"></a>“Gidecek	 başka	 bir	 yerin	 olmadığına	 inanıyorsun.”	 Adam,	 Arya’nın	 düşüncelerini	 okumuştu	 sanki. </p>
<p class="calibre1">“Bu	konuda	yanılıyorsun.	Bir	tacirin	hanesinde	daha	kolay	hizmetkârlık	işi	bulursun.	Belki	de	bir	zaniye olmayı	ve	güzelliğini	anlatan	şarkılar	duymayı	tercih	edersin?	Sadece	söyle	ve	seni	Siyah	İnci’ye	ya	da Akşamın	 Kızına	 gönderelim.	 Gül	 yapraklarının	 üstünde	 uyur	 ve	 sen	 yürüdükçe	 hışırdayan	 ipek	 etekler giyersin.	 Kudretli	 lordlar	 senin	 bekâret	 kanın	 için	 dilenciye	 dönüşürler.	 Ya	 da	 istediğin	 şey	 evlilik	 ve çocuklarsa,	bana	söyle	ve	sana	bir	koca	bulalım.	Dürüst	bir	çırak,	zengin	bir	yaşlı	adam,	bir	denizci,	sen ne	istersen.” </p>
<p class="calibre1">Arya	bunların	hiçbirini	istemiyordu.	Tek	kelime	etmeden	başını	sağa	sola	salladı. </p>
<p class="calibre1">“Hayalini	 kurduğun	 şey	 Batıdiyar	 mı	 çocuk?	 Luco	 Prestayn’ın	  <i class="calibre4">Işıltılı	 Leydi'si</i>	 yarın	 sabah	 yelken açacak.	Martı	Kasabası,	Gölgeli	Vadi,	Kral	Toprakları	ve	Tyrosh’a	gidecek.	Sana	gemide	bir	yer	bulalım mı?” </p>
<p class="calibre1">“Batıdiyar’dan	 yeni	  <i class="calibre4">geldim” </i>	 dedi	 Arya.	 Bazen,	 Kral	 Toprakları’ndan	 kaçışının	 üstünden	 bin	 yıl geçmiş	 gibi	 hissediyordu	 ve	 bazen	 sadece	 dünmüş	 gibi	 ama	 geri	 dönemeyeceğini	 biliyordu.	 “Beni istemiyorsan	giderim	ama	 <i class="calibre4">oraya</i>	gitmeyeceğim.” </p>
<p class="calibre1">“Benim	ne	istediğim	önemli	değil,”	dedi	nazik	adam.	“Belki	de	Çok	Yüzlü	Tanrı,	seni	onun	aracısı</p>
<p class="calibre1">olman	 için	 buraya	 getirdi.	 Lâkin	 sana	 baktığımda	 bir	 çocuk	 görüyorum...	 daha	 beteri,	 bir	 kız	 çocuğu görüyorum.	Yüzyıllar	içinde	pek	çok	insan	Çok	Yüzlü	Tanrı’ya	hizmet	etti	ama	Tanrı’nın	hizmetkârlarının çok	 azı	 kadındı.	 Kadınlar	 dünyaya	 hayat	 getirir.	 Biz	 ölüm	 hediyesi	 getiririz.	 Kimse	 ikisini	 birden yapamaz.” </p>
<p class="calibre1"> <i class="calibre4">Beni	korkutmaya	çalışıyor, </i>	diye	düşündü	Arya,  <i class="calibre4">solucanla	yaptığı	gibi. </i>	“Bu	benim	umurumda	değil.” </p>
<p class="calibre1">“Olmalı.	Kalırsan,	Çok	Yüzlü	Tanrı	senin	kulaklarını,	burnunu,	dilini	alacak.	Çok	şey	görmüş	hüzünlü gri	 gözlerini	 alacak.	 Ellerini,	 ayaklarını,	 kollarını,	 bacaklarını	 ve	 mahrem	 yerlerini	 alacak.	 Umutlarını, hayallerini,	 sevgilerini	 ve	 nefretlerini	 alacak.	 O’nun	 hizmetine	 girenler,	 onları	 var	 eden	 her	 şeyden vazgeçmek	zorundadırlar.	Bunu	yapabilir	misin?”	Nazik	adam,	Arya’nın	çenesini	tuttu	ve	gözlerinin	içine baktı,	öyle	derin	bir	bakıştı	ki	Arya	titredi.	“Hayır,”	dedi	adam.	‘Yapabileceğini	sanmıyorum.” </p>
<p class="calibre1">Arya	adamın	elini	itti.	“Eğer	 <i class="calibre4">istersem</i>	yapabilirim.” </p>
<p class="calibre1">“Böyle	diyor	Stark	Hanedanı’ndan	Arya,	mezar	solucanı	yiyen	Arya.” </p>
<p class="calibre1">“İstediğim	 <i class="calibre4">her	şeyden</i>	vazgeçebilirim!” </p>
<p class="calibre1">Adam,	Arya’nın	hazinelerini	gösterdi.	“Öyleyse	bunlardan	başla.” </p>
<p class="calibre1">O	gece	yemekten	sonra	Arya	hücresine	gitti,	kıyafetini	çıkardı	ve	duasındaki	isimleri	fısıldadı	ama uyuyamadı.	Dudağını	ısırarak	paçavralarla	dolu	şiltesinin	üstünde	dönüp	durdu.	Eskiden	kalbinin	olduğu yerdeki	boşluğu	hissedebiliyordu. </p>
<p class="calibre1">Gecenin	 köründe	 tekrar	 kalktı,	 Batıdiyar’dayken	 giydiği	 kıyafetleri	 giydi	 ve	 beline	 kılıç	 kemerini taktı.	Tek	kalçasında	İğne,	diğerinde	hançeri	vardı.	Başında	geniş	kenarlı	şapkası,	kemerinde	parmaksız eldivenleri	ve	elinde	gümüş	çatalıyla	sessizce	basamakları	tırmandı.  <i class="calibre4">Burada	Stark	Hanedanından	Arya</i> <i class="calibre4">için	yer	yok, </i>	diye	düşünüyordu.	Arya’nın	yeri	Kışyarı’ydı	ama	Kışyarı	gitmişti.  <i class="calibre4">Kar	düştüğünde	ve	beyaz</i> <i class="calibre4">rüzgârlar	estiğinde	yalnız	kurt	ölür	ama	sürü	yaşamaya	devam	eder. </i>	Fakat	Arya’nın	sürüsü	yoktu.	Sör Ilyn,	Sör	Meryn	ve	kraliçe	onun	sürüsünü	öldürmüştü.	Arya	yeni	bir	sürü	oluşturmaya	çalıştığında	hepsi kaçmıştı;	Al	Turta,	Gendry,	Yören	ve	Lommy	Yeşilel.	Bir	zamanlar	Lord	Eddard’in	adamı	olan	Harwin bile	kaçmıştı.	Arya,	kapıları	omzuyla	iterek	açtı	ve	dışarı,	karanlığa	çıktı. </p>
<p class="calibre1">Tapınağa	 girdiğinden	 beri	 ilk	 kez	 dışarı	 çıkıyordu.	 Gökyüzü	 bulutluydu.	 Sis,	 yıpranmış	 gri	 bir battaniye	gibi	zemini	örtmüştü.	Arya	sağ	tarafında	kanaldan	gelen	kürek	seslerini	duydu.  <i class="calibre4">Braavos,	 Gizli</i> <i class="calibre4">Şehir, </i>	diye	düşündü.	Bu	isim	çok	uygun	görünüyordu.	Dik	basamaklardan,	üstü	kapalı	iskeleye	indi,	sisler ayaklarının	 etrafında	 dönüyordu.	 Hava	 o	 kadar	 pusluydu	 ki	 Arya	 suyu	 göremiyordu	 ama	 suyun	 taş</p>
<p class="calibre1">direklere	 hafifçe	 vuruşunu	 duyabiliyordu.	 Uzakta,	 karanlığın	 içinde	 bir	 ışık	 parıldıyordu:	  <i class="calibre4">Kırmızı</i></p>
<p class="calibre1"><a id="p220"></a> <i class="calibre4">rahiplerin	tapınağındaki	gece	ateşi, </i>	diye	düşündü	Arya. </p>
<p class="calibre1">Suyun	 kenarında	 durdu,	 gümüş	 çatal	 elindeydi.	 Gerçek	 gümüştü,	 bütünüyle	 somdu.  <i class="calibre4">Bu	 çatal	 benim</i> <i class="calibre4">değil.	Denizci	onu	Tuzlu’ya	verdi. </i>	Arya	çatalı	fırlattı	ve	gümüşün	suya	düşerken	çıkardığı	yumuşak	 <i class="calibre4">şop</i> sesini	duydu. </p>
<p class="calibre1">Sonra	 geniş	 kenarlı	 şapka	 gitti,	 ondan	 sonra	 da	 eldivenler.	 Onlar	 da	 Tuzlu’ya	 aitti.	 Arya	 kesesini avcuna	boşalttı;	beş	gümüş	geyik,	dokuz	bakır	yıldız,	birkaç	tam	ve	yarım	metelik.	Sikkeleri	suyun	üstüne saçtı.	 Sonra	 çizmelerini	 attı.	 En	 çok	 sesi	 onlar	 çıkardı.	 Çizmeleri	 hançer	 takip	 etti.	 Arya	 o	 hançeri, Tazı’ya	 merhamet	 lütfu	 için	 yalvaran	 okçudan	 almıştı.	 Kılıç	 kemeri	 kanalı	 boyladı.	 Pelerini,	 tuniği, pantolonu,	iç	çamaşırları,	hepsi.	İğne	haricinde	hepsi. </p>
<p class="calibre1">Arya	 iskelenin	 ucunda	 durdu;	 sisin	 içinde	 solgun,	 ürpermiş	 ve	 titrer	 hâlde.	 Elindeki	 İğne	 ona fısıldıyordu	 sanki.  <i class="calibre4">Düşmanına	 sivri	 ucu	 sapla, </i>	 dedi	  <i class="calibre4">ve	 sakın	 Sansa’ya	 söyleme! </i>	 Bıçağın	 üstünde Mikken’ın	 işareti	 vardı.  <i class="calibre4">Altı	 üstü	 bir	 kılıç. </i>	 Eğer	 Arya’nın	 bir	 kılıca	 ihtiyacı	 olursa,	 tapınağın	 altında yüzlercesi	 vardı.	 İğne,  <i class="calibre4">uygun	 bir	 kılıç</i>	 olamayacak	 kadar	 küçüktü,	 hatta	 oyuncak	 sayılırdı.	 Jon	 bu	 kılıcı yaptırdığında	Arya	küçük	ve	aptal	bir	kızdı.	“Altı	üstü	bir	kılıç,”	dedi,	bu	sefer	yüksek	sesle... </p>
<p class="calibre1">...ama	öyle	değildi. </p>
<p class="calibre1">İğne	Robb’du,	Bran’dı	Rickon’du.	Arya’nın	babasıydı,	annesiydi	hatta	Sansa’ydı.	İğne,	Kışyarı’nın gri	 duvarları	 ve	 kalenin	 insanlarının	 kahkahalarıydı.	 İğne	 yaz	 karıydı,	 Yaşlı	 Dadı’nın	 hikâyeleriydi. </p>
<p class="calibre1">Kırmızı	 yaprakları	 ve	 ürkütücü	 yüzüyle	 yürek	 ağacıydı.	 Çam	 bahçelerinin	 ılık	 ve	 topraksı	 kokuşuydu, Arya’nın	 pencerelerini	 titreten	 kuzey	 rüzgârının	 sesiydi.	 İğne,	 Jon	 Kar’ın	 dudağındaki	 gülümsemeydi. </p>
<p class="calibre1"> <i class="calibre4">Eskiden	 saçlarımı	 karıştırır	 ve	 bana</i>	  <i class="calibre4">“küçük	 kardeşim,”	 derdi, </i>	 diye	 hatırladı	 Arya,	 gözleri	 birdenbire yaşlarla	doldu. </p>
<p class="calibre1">Dağ’ın	 adamları	 Arya’yı	 esir	 aldığında,	 Polliver	 kılıcı	 çalmıştı.	 Fakat	 Arya	 ve	 Tazı	 yol	 ağzındaki hana	girdiklerinde,	kılıç	oradaydı.  <i class="calibre4">Tanrılar	bu	kılıcın	bende	kalmasını	istediler. </i>	Bunu	isteyen	Yedi	ya	da Çok	 Yüzlü	 Tanrı	 değildi;	 Arya’nın	 babasının	 tanrılarıydı,	 kuzeyin	 eski	 tanrıları.  <i class="calibre4">Çok	 Yüzlü	 Tanrı	 geri</i> <i class="calibre4">kalan	her	şeyi	alabilir, </i>	diye	düşündü	Arya,  <i class="calibre4">ama	bunu	alamaz. </i></p>
<p class="calibre1">İğne’yi	sımsıkı	tutarak,	isim	günündeki	kadar	çıplak	bir	hâlde	basamakları	tırmandı.	Yolun	yarısına geldiğinde,	 ayaklarının	 altındaki	 taşlardan	 biri	 sallandı.	 Arya	 dizlerinin	 üstüne	 çöktü	 ve	 parmaklarıyla taşın	kenarlarını	kazdı.	Taş	önce	kımıldamadı	ama	Arya	inat	etti,	ufalanan	harçları	tırnaklarıyla	kaldırdı. </p>
<p class="calibre1">Sonunda,	 taş	 yerinden	 oynadı.	 Arya	 inledi	 ve	 iki	 elini	 birden	 kullanarak	 taşı	 çekti.	 Önünde	 bir	 yarık açıldı. </p>
<p class="calibre1">Arya,	 “Burada	 güvende	 olacaksın,”	 dedi	 İğne’ye.	 “Nerede	 olduğunu	 benden	 başka	 kimse</p>
<p class="calibre1">bilmeyecek.”	 Kılıçla	 kını,	 basamağın	 arkasına	 dayadı	 ve	 sonra	 taşı	 yerine	 itti,	 diğer	 taşlardan	 farklı görünmüyordu.	 Tapınağa	 tırmanırken	 basamakları	 saydı,	 böylece	 kılıcı	 nerede	 bulacağını	 bilecekti.	 Bir gün	İğne’ye	ihtiyacı	olabilirdi.	“Bir	gün,”	diye	fısıldadı	kendi	kendine. </p>
<p class="calibre1">Ne	yaptığını	nazik	adama	asla	söylemedi	ama	adam	biliyordu.	Ertesi	gece	yemekten	sonra	Arya’nın</p>
<p class="calibre1">hücresine	geldi.	“Çocuk,”	dedi,	“gel	de	benimle	otur.	Sana	bir	hikâye	anlatacağım.”	“Ne	tür	bir	hikâye?” </p>
<p class="calibre1">diye	 sordu	 Arya	 temkinli	 bir	 şekilde.	 “Bizim	 başlangıcımızın	 hikâyesi.	 Eğer	 bizden	 biri	 olacaksan,	 kim olduğumuzu	 ve	 nasıl	 olduğumuzu	 bilmen	 gerekir,	 insanlar	 Braavos’un	 Yüzsüz	 Adamları	 hakkında fısıldaşabilir	 ama	 bizler	 Gizli	 Şehir’den	 daha	 yaşlıyız.	 Titan’ın	 doğuşundan	 önce,	 Uthero’nun	 Maskesiz Bırakılışı’ndan	 önce,	 Kuruluş’tan	 önce	 biz	 vardık.	 Biz,	 bu	 kuzeyli	 sislerin	 arasında,	 Braavos’ta	 çiçek açtık	 ama	 ilk	 kez	 Valyria’da,	 Özgür	 Kale’nin	 gecelerini	 aydınlatan	 On	 Dört	 Alevler’in	 altındaki	 derin madenlerde	 çalışan	 sefil	 kölelerin	 arasında	 kök	 saldık.	 Madenlerin	 çoğu,	 ölü	 taşlara	 oyulmuş	 nemli	 ve soğuk	yerlerdir.	Fakat	On	Dört	Alevler,	erimiş	taşlardan	damarları	ve	ateşten	kalpleri	olan	canlı	dağlardı. </p>
<p class="calibre1">Bu	yüzden	eski	Valyria’nın	madenleri	her	zaman	sıcaktı	ve	tüneller	daha	derinlere	indikçe	madenler	daha da	 ısınırdı.	 Köleler	 bir	 ocağın	 içinde	 çalışırdı,	 etraflarındaki	 taşlar	 el	 değdiremeyecekleri	 kadar	 sıcak</p>
<p class="calibre1"><a id="p221"></a>olurdu.	 Hava	 kükürt	 kokardı	 ve	 kölelerin	 ciğerlerini	 kavururdu.	 Kölelerin	 ayak	 tabanları,	 en	 kalın sandaletlere	rağmen	yanar	ve	su	toplardı.	Köleler	bazen,	altın	bulmak	için	bir	duvarı	kırdıklarında,	altın yerine	 buhar,	 kaynar	 su	 ya	 da	 erimiş	 kaya	 bulurlardı.	 Bazı	 tüneller	 o	 kadar	 alçaktı	 ki	 köleler	 ayakta duramazdı,	eğilmek	ya	da	emeklemek	zorunda	kalırlardı.	Ve	o	kırmızı	karanlığın	içinde	yılanlar	da	vardı.” </p>
<p class="calibre1">“Toprak	 yılanları	 mı?”	 diye	 sordu	 Arya	 kaşlarını	 çatarak.	 “Ateş	 yılanları.	 Bazıları,	 onların ejderhalarla	akraba	olduğunu	söyler,	çünkü	yılanlar	da	ateş	solurdu.	Gökyüzünde	süzülmek	yerine,	taşları ve	toprağı	delerek	hareket	ederlerdi.	Eğer	eski	hikâyelere	inanacak	olursak,	On	Dört	Ateşler’in	arasında ejderhalardan	 önce	 ateş	 yılanları	 vardı.	 Genç	 olanlar,	 senin	 şu	 cılız	 kolundan	 daha	 uzun	 değildi	 ama büyüdüklerinde	devasa	boyutlara	ulaşabilirlerdi	ve	insanları	sevmezlerdi”. </p>
<p class="calibre1">“Köleleri	öldürürler	miydi?” </p>
<p class="calibre1">“Kayaların	çatlak	ya	da	delikli	olduğu	tünellerde,	yanmış	ve	kararmış	cesetlere	sık	rastlanırdı.	Buna rağmen	madenler	derinleşip	durdu.	Sayısız	köle	zail	oldu	ama	efendiler	umursamadı. </p>
<p class="calibre1">Kırmızı	 altın,	 sarı	 altın	 ve	 gümüş,	 kölelerin	 hayatından	 daha	 değerli	 addedilirdi	 çünkü	 eski	 Özgür Kale’de	 köleler	 ucuzdu.	 Valyrialılar	 savaş	 sırasında	 binlerce	 köle	 aldılar.	 Barış	 zamanlarında	 onları çiftleştirip	çoğalttılar	ama	kölelerin	en	kötülerini	kırmızı	karanlıkta	ölmek	üzere	aşağı	gönderdiler.” </p>
<p class="calibre1">“Köleler	ayaklanıp	dövüşmedi	mi?” </p>
<p class="calibre1">“Bazıları	 yaptı,”	 dedi	 nazik	 adam.	 “Madenlerde	 sık	 sık	 ayaklanma	 çıkardı	 ama	 çok	 azı	 başarıyla sonuçlanırdı.	 Eski	 Özgür	 Kale’nin	 ejderha	 lordları	 büyücülük	 konusunda	 güçlüydü	 ve	 daha	 güçsüz adamlar	onlara	hayatları	pahasına	meydan	okurdu.	İlk	Yüzsüz	Adam,	o	meydan	okuyanlardan	biriydi.” </p>
<p class="calibre1">Düşünmek	için	durmadan	önce,	“Kimdi?”	deyiverdi	Arya.	“Kimse!”	diye	yanıtladı	adam.	“Bazıları</p>
<p class="calibre1">onun	 da	 bir	 köle	 olduğunu	 söyler.	 Bazıları	 da	 bir	 mülk	 sahibinin	 oğlu	 olduğunu	 ve	 soylu	 bir	 silsileden geldiğini	 iddia	 eder.	 Emrindeki	 kölelere	 merhamet	 eden	 bir	 maden	 müfettişi	 olduğunu	 söyleyenlere	 bile rastlayabilirsin.	 Gerçek	 şu	 ki,	 kimse	 bilmiyor.	 O	 her	 kimdiyse,	 kölelerin	 arasında	 dolaştı	 ve	 onların dualarını	duydu.	Madenlerde	yüz	farklı	ulustan	adam	çalışıyordu	ve	her	biri	kendi	dilinde	kendi	tanrısına yakarıyordu	 ama	 hepsi	 aynı	 şey	 için	 dua	 ediyordu.	 İstedikleri	 azattı,	 acının	 son	 bulmasıydı.	 Küçük	 ve basit	 bir	 şey.	 Lâkin	 tanrılar	 cevap	 vermiyordu	 ve	 adamların	 ıstırabı	 devam	 ediyordu.  <i class="calibre4">Bütün	 tanrılar</i> <i class="calibre4">sağır	mı? </i>	diye	merak	etti	bizim	adam...	sonra	bir	gece,	kırmızı	karanlığın	içinde,	bir	idrak	ânı	yaşadı. </p>
<p class="calibre1">Bütün	 tanrıların	 vasıtaları	 vardır;	 onlara	 hizmet	 eden	 ve	 onların	 buyruklarını	 yeryüzünde	 işleten erkekler	 ve	 kadınlar.	 Köleler	 aslında	 yüz	 farklı	 tanrıya	 yakarmıyordu;	 yüz	 suratı	 olan	 bir	 tek	 tanrıya sesleniyorlardı...	 ve	  <i class="calibre4">bizim	 adam, </i>	 o	 tanrının	 vasıtasıydı.	 O	 gece,	 kölelerin	 en	 perişan	 olanını	 seçti,	 azat için	 en	 içten	 dua	 edenini.	 Ve	 onu	 zincirlerinden	 kurtardı.	 İlk	 hediye	 verilmişti.”	 Arya	 nazik	 adamdan uzaklaştı.	“Köleyi	 <i class="calibre4">öldürdü	mü</i>?”	Bu,	kulağa	doğru	gelmiyordu.  <i class="calibre4">“Efendileri</i>	öldürmeliydi!” </p>
<p class="calibre1">“Hediyeyi	 onlara	 da	 götürdü...	 ama	 bu	 başka	 bir	 günün	 hikâyesi,	 kimseyle	 paylaşılmaması	 daha	 iyi olan	bir	hikâye.”	Nazik	adam	başını	yana	eğdi.	“Peki,	sen	kimsin	çocuk?” </p>
<p class="calibre1">“Kimse.” </p>
<p class="calibre1">“Bir	yalan.” </p>
<p class="calibre1">“Nasıl	 <i class="calibre4">biliyorsun</i>?	Bu	bir	sihir	mi?” </p>
<p class="calibre1">“Eğer	gözlerin	varsa,	gerçeği	yalandan	ayırt	edebilmek	için	sihirbaz	olman	gerekmez.	Sadece	yüzleri okumayı	öğrenmen	gerekir.	Gözlere	bak.	Ağza.	Çene	kenarındaki	ve	boynun	omuzlara	bağlandığı	yerdeki kaslara.”	Nazik	adam	iki	parmağıyla	Arya’ya	dokunup	kasların	yerini	gösterdi.	“Bazı	yalancılar	gözlerini kırpar.	 Bazıları	 boş	 boş	 bakar.	 Bazıları	 bakışlarını	 kaçırır.	 Bazıları	 dudaklarını	 yalar.	 Pek	 çoğu,	 yalan söylemeden	önce,	hilekârlığını	gizlemek	istermişçesine	ağzını	örter.	Diğer	işaretler	daha	belirsiz	olabilir ama	her	zaman	oradadırlar.	Sahte	bir	gülüşle	gerçek	bir	gülüş	aynı	gibi	görünebilir	ama	sabah	karanlığıyla akşam	karanlığı	kadar	farklıdır.	Sabah	karanlığını	akşam	karanlığından	ayırabilir	misin?” </p>
<p class="calibre1">Arya	başıyla	onayladı	ama	bunu	yapabileceğinden	emin	değildi. </p>
<p class="calibre1"><a id="p222"></a>“Öyleyse	yalanı	görmeyi	de	öğrenebilirsin...	ve	öğrendiğinde,	kimse	senden	sır	saklayamaz.” </p>
<p class="calibre1">“Bana	öğret.”	Eğer	öğrenmek	için	yapması	gereken	şey	buysa,	Arya	kimse	olacaktı.	Kimsenin	içinde</p>
<p class="calibre1">hiç	boşluk	yoktu. </p>
<p class="calibre1">“O	 sana	 öğretecek,”	 dedi	 nazik	 adam.	 Küçük	 kız,	 Arya’nın	 kapısının	 dışında	 belirdi.	 “Braavos dilinden	 başlayarak.	 Eğer	 konuşamazsan	 ve	 anlayamazsan	 ne	 işe	 yararsın?	 Sen	 de	 kendi	 dilini	 ona öğreteceksin,	ikiniz	birlikte,	birbirinizden	öğreneceksiniz.	Bunu	yapacak	mısın?” </p>
<p class="calibre1">Arya,	“Evet,”	dedi	ve	o	andan	itibaren	Siyahın	ve	Beyazın	Evi’nde	bir	çıraktı.	Hizmetçi	kıyafetleri geri	 alındı	 ve	 yerine	 bir	 cübbe	 verildi.	 Arya’nın	 bir	 zamanlar	 Kışyarı’nda	 örtündüğü	 kırmızı	 battaniye kadar	yumuşak,	siyah	beyaz	bir	cübbe.	Arya	cübbenin	altına,	ince	beyaz	ketenden	yapılmış	iç	çamaşırları ve	dizlerinin	altına	kadar	inen	siyah	bir	içlik	giydi. </p>
<p class="calibre1">O	 günden	 sonra,	 Arya	 ve	 küçük	 kız	 birlikte	 vakit	 geçirdiler.	 Şuna	 dokunup	 bunu	 işaret	 ederek birbirlerine	kendi	lisanlarından	birkaç	kelime	öğretmeye	çalıştılar.	Önce	basit	kelimeler;	kadeh,	mum	ve ayakkabı,	sonra	daha	zorları	ve	sonra	da	cümleler.	Bir	zamanlar	Syrio	Forel,	Arya’yı	titreyene	kadar	tek ayağının	 üstünde	 durmaya	 zorlardı.	 Sonra	 onu	 kedi	 kovalamaya	 gönderirdi.	 Arya,	 elinde	 sopadan devşirme	bir	kılıçla	ağaç	dallarının	üstünde	su	dansı	yapmıştı.	Zor	şeylerdi	ama	bu	daha	zordu. </p>
<p class="calibre1">Bir	 gece,	 bildiğini	 düşündüğü	 kelimelerin	 yarısını	 unuttuktan	 ve	 diğer	 yarısını	 da	 küçük	 kızı güldürecek	kadar	kötü	telaffuz	ettikten	sonra,  <i class="calibre4">dikiş	dikmek	bile	dil	öğrenmekten	daha	eğlenceliydi</i>,	 dedi kendi	kendine.  <i class="calibre4">Cümlelerim,	eskiden	dikişimin	olduğu	kadar	yamuk	yumuk. </i>	Eğer	küçük	kız	o	kadar	minik ve	 zayıf	 olmasaydı,	 Arya	 onun	 o	 aptal	 suratını	 ezebilirdi.	 Bunu	 yapmak	 yerine	 dudağını	 ısırdı. </p>
<p class="calibre1"> <i class="calibre4">Öğrenemeyecek	ve	pes	edemeyecek	kadar	aptalım. </i></p>
<p class="calibre1">Kimsesiz	 kız	 Ortak	 Dil’i	 daha	 çabuk	 kaptı.	 Bir	 gün	 akşam	 yemeğinde	 Arya’ya	 döndü	 ve	 “Sen kimsin?”	diye	sordu. </p>
<p class="calibre1">“Kimse,”	diye	cevapladı	Arya	Braavos	dilinde. </p>
<p class="calibre1">“Yalan	söylüyorsun,”	dedi	kimsesiz	kız.	“Dağa	iyi	yalan	söylemelisin.” </p>
<p class="calibre1">Arya	güldü.	“Dağa	mı?	Aptal,  <i class="calibre4">daha	iyi</i>	demelisin.” </p>
<p class="calibre1">“Aptal	daha	iyi.	Sana	göstereceğim.” </p>
<p class="calibre1">Ertesi	gün	yalan	oyununa	başladılar,	birbirlerine	sırayla	sorular	soruyorlardı.	Bazen	doğru	cevaplar veriyor,	bazen	de	yalan	söylüyorlardı.	Soruları	soran,	hangi	cevabın	gerçek	ve	hangisinin	yalan	olduğunu söylemek	 zorundaydı.	 Küçük	 kız	 her	 seferinde	 biliyordu.	 Arya	 tahmin	 etmek	 zorunda	 kalıyordu	 ve	 çoğu zaman	yanlış	tahmin	ediyordu. </p>
<p class="calibre1">Bir	 keresinde,	 Ortak	 Dil’de,	 “Kaç	 yaşındasın?”	 diye	 sordu	 küçük	 kız.	 On	 parmağını	 havaya kaldırarak,	 “On,”	 dedi	 Arya.	 Hâlâ	 on	 yaşında	 olduğunu	  <i class="calibre4">düşünüyordu</i>	 ama	 kesin	 olarak	 bilmek	 zordu. </p>
<p class="calibre1">Braavoslular,	 günleri	 Batıdiyarlılar’dan	 farklı	 bir	 şekilde	 sayıyordu.	 Arya’nın	 tek	 bildiği,	 isim	 gününün gelip	geçtiğiydi. </p>
<p class="calibre1">Kimsesiz	 kız	 başıyla	 onayladı.	 Arya	 da	 aynı	 şeyi	 yaptı	 ve	 en	 iyi	 Braavos	 aksanıyla,	 “<i class="calibre4">Sen</i>	 kaç yaşındasın?”	dedi. </p>
<p class="calibre1">Kimsesiz	kız	on	parmak	gösterdi.	Sonra	on	tane	daha,	sonra	yine.	Sonra	altı.	Yüzü	durgun	sular	kadar sakin	kaldı.  <i class="calibre4">Otuz	altı	yaşında	olamaz</i>,	 diye	 düşündü	 Arya.	 O	  <i class="calibre4">küçük	 bir	 kız. </i>	 ‘Yalan	 söylüyorsun,”	 dedi. </p>
<p class="calibre1">Küçük	 kız	 başını	 iki	 yana	 salladı	 ve	 tekrar	 gösterdi:	 On,	 on,	 on	 ve	 altı.	 Kelimelerle	 otuz	 altı	 dedi	 ve Arya’ya	da	söyletti. </p>
<p class="calibre1">Ertesi	 gün,	 Arya,	 nazik	 adama	 kimsesiz	 kızın	 iddiasından	 bahsetti.	 “Yalan	 söylememiş,”	 dedi	 rahip gülerek.	 “Senin	  <i class="calibre4">küçük	 kız</i>	 dediğin	 kişi,	 hayatını	 Çok	 Yüzlü	 Tanrıya	 hizmet	 ederek	 geçirmiş	 yetişkin	 bir kadın.	Bütün	benliğini,	olabileceği	her	şeyi	ve	içindeki	bütün	hayatları	Tanrıya	verdi.” </p>
<p class="calibre1">Arya	dudağını	ısırdı.	“Ben	de	onun	gibi	mi	olacağım?”	“Hayır,”	dedi	adam,	“istemezsen	olmazsın. </p>
<p class="calibre1">Onu	zehirler	bu	hâle	getirdi.” </p>
<p class="calibre1"><a id="p223"></a> <i class="calibre4">Zehir. </i>	Arya	o	zaman	anladı.	Küçük	kız,	her	gece	yemekten	sonra	siyah	havuzun	sularına	taş	bir	sürahi boşaltıyordu. </p>
<p class="calibre1">Küçük	kız	ve	nazik	adam	Çok	Yüzlü	Tanrının	yegâne	hizmetkârları	değillerdi.	Zaman	zaman	diğerleri de	Siyahın	ve	Beyazın	Evi’ni	ziyaret	ediyordu.	Şişman	adamın	acımasız	siyah	gözleri,	kancalı	bir	burnu, sarı	dişlerle	dolu	geniş	bir	ağzı	vardı.	Sert	suratlı	olan	asla	gülümsemiyordu,	gözleri	solgundu,	dudakları dolgun	 ve	 siyahtı.	 Yakışıklı	 adam,	 Arya	 onu	 ne	 zaman	 görse	 farklı	 renkte	 bir	 sakala	 ve	 farklı	 bir	 burna sahip	 oluyordu	 ama	 her	 zaman	 alımlıydı.	 Bu	 üçü	 en	 sık	 gelenlerdi	 ama	 başkaları	 da	 vardı:	 Şaşı,	 küçük lord,	 açlıktan	 kırılan	 adam.	 Bir	 seferinde	 şişman	 adam	 ve	 şaşı	 birlikte	 geldiler.	 Umma,	 Arya’yı	 onlara içki	 servisi	 yapmaya	 gönderdi.	 “Kadehleri	 doldurmadığın	 zamanlarda,	 taştan	 oyulmuşçasına	 kıpırtısız durmalısın,”	dedi	nazik	adam.	“Bunu	yapabilir	misin?” </p>
<p class="calibre1">“Evet.”  <i class="calibre4">Hareket	etmeyi	öğrenebilmek	için	önce	kıpırtısız	durmayı	öğrenmelisin, </i>	bunu	Arya’ya	çok uzun	zaman	önce	Kral	Topraklarında	Syrio	Forel	öğretmişti.	Arya,	Harrenhal’da	Roose	Bolton’ın	kadeh taşıyıcısı	olarak	hizmet	vermişti	ve	Lord	Bolton,	şarabının	bir	damlasını	dökersen	seni	yüzerdi. </p>
<p class="calibre1">“Güzel,”	dedi	nazik	adam.	“Aynı	zamanda	kör	ve	sağır	olursan	iyi	edersin.	Bazı	şeyler	duyabilirsin ama	bir	kulağından	girip	diğerinden	çıkmalarına	izin	vermelisin.	Dinleme.” </p>
<p class="calibre1">Arya	o	gece	çok	fazla	şey	duydu	ama	hemen	hemen	hepsi	Braavos	dilindeydi	ve	Arya	on	kelimeden</p>
<p class="calibre1">birini	zar	zor	anladı.  <i class="calibre4">Taş	kadar	kıpırtısız, </i>	dedi	kendine.	İşin	en	zor	kısmı	esnememeye	çalışmaktı.	Gece sona	 ermeden	 önce	 Arya’nın	 aklı	 gidip	 gelmeye	 başladı.	 Elinde	 sürahiyle	 öylece	 dikilirken	 bir	 kurt olduğunu	 düşledi,	 ay	 ışığıyla	 aydınlanmış	 bir	 ormanda	 özgürce	 koşuyordu,	 arkasında	 koca	 bir	 sürü uluyordu. </p>
<p class="calibre1">Ertesi	 sabah,	 “Diğer	 adamların	 hepsi	 rahip	 mi?”	 diye	 sordu	 nazik	 adama.	 “Onlar	 gerçek	 yüzleri miydi?” </p>
<p class="calibre1">“Sen	ne	düşünüyorsun	çocuk?” </p>
<p class="calibre1">Arya,  <i class="calibre4">hayır, </i>	diye	düşündü.	“Jaqen	H’ghar	da	bir	rahip	mi?	Jaqen’in	Braavos’a	dönüp	dönmeyeceğini biliyor	musun?”	“Kim?”	dedi	nazik	adam	tamamen	masum	bir	şekilde.	“Jaqen	 <i class="calibre4">H’ghar. </i>	Bana	demir	sikkeyi o	verdi.” </p>
<p class="calibre1">“Bu	isimde	birini	tanımıyorum	çocuk.” </p>
<p class="calibre1">“Ona	 yüzünü	 nasıl	 değiştirdiğini	 sordum.	 Yeni	 bir	 isim	 almaktan	 daha	 zor	 olmadığını	 söyledi, yöntemini	öğrenirsen	tabii.” </p>
<p class="calibre1">“Öyle	mi?” </p>
<p class="calibre1">“Bana	 yüzümü	 nasıl	 değiştireceğimi	 gösterecek	 misin?”	 “Eğer	 istersen.”	 Nazik	 adam,	 Arya’nın çenesini	avcunun	içine	aldı	ve	başını	çevirdi.	‘Yanaklarını	şişir	ve	dilini	dışarı	çıkar.”	Arya	yanaklarını şişirip	dilini	dışarı	çıkardı. </p>
<p class="calibre1">“İşte,	yüzün	değişti.” </p>
<p class="calibre1">“Ben	bunu	kastetmedim.	Jaqen	sihir	kullandı.” </p>
<p class="calibre1">“Bütün	 büyülerin	 bir	 bedeli	 vardır	 çocuk.	 Doğru	 düzgün	 bir	 sihir	 yapmak	 için	 yıllar	 boyunca	 dua etmek,	fedakârlıkta	bulunmak	ve	çalışmak	gerekir.” </p>
<p class="calibre1"> <i class="calibre4">“Yıllar</i>	mı?”	dedi	Arya	umutsuzca. </p>
<p class="calibre1">“Eğer	 kolay	 olsaydı	 herkes	 yapardı.	 Koşmadan	 önce	 yürümelisin.	 Bir	 hokkabaz	 hilesi	 işe yarayacakken,	neden	büyü	kullanasın?” </p>
<p class="calibre1">“Ben	hiç	hokkabaz	hilesi	de	bilmiyorum.” </p>
<p class="calibre1">“O	 zaman	 surat	 yapmak	 konusunda	 çalış.	 Cildinin	 altında	 kaslar	 var.	 Onları	 kullanmayı	 öğren.	 Bu senin	 yüzün.	 Senin	 yanakların,	 senin	 dudakların,	 senin	 kulakların.	 Gülümsemeler	 ve	 kaş	 çatmalar,	 seni beklenmedik	 fırtınalar	 gibi	 gafil	 avlamamak.	 Bir	 gülümseme,	 bir	 hizmetkâr	 olmak	 ve	 ancak	 sen çağırdığında	gelmeli.	Yüzüne	hükmetmeyi	öğren.” </p>
<p class="calibre1"><a id="p224"></a>“Nasıl	yapacağımı	göster.” </p>
<p class="calibre1">“Yanaklarını	şişir.”	Arya	yaptı.	“Kaşlarını	kaldır.	Hayır,	daha	yukarı.”	Arya	bunu	da	yaptı.	“Güzel. </p>
<p class="calibre1">Bu	ifadeyi	ne	kadar	koruyabildiğine	bak.	Uzun	sürmeyecektir.	Yarın	sabah	tekrar	dene.	Mahzende	bir	Myr aynası	 bulacaksın.	 Aynanın	 önünde	 her	 gün	 bir	 saat	 çalış.	 Gözler,	 burun	 delikleri,	 yanaklar,	 kulaklar, dudaklar,	hepsine	hükmetmeyi	öğren.”	Nazik	adam	Arya’nın	çenesini	tuttu.	“Sen	kimsin?” </p>
<p class="calibre1">“Kimse.” </p>
<p class="calibre1">“Bir	yalan.	Küçük,	zavallı	bir	yalan.” </p>
<p class="calibre1">Arya	 ertesi	 gün	 Myr	 aynasını	 buldu.	 Her	 sabah	 ve	 her	 akşam,	 her	 iki	 yanında	 birer	 mumla	 birlikte aynanın	önünde	oturdu	ve	suratlar	yaptı.  <i class="calibre4">Yüzüne	hükmet, </i>	dedi	kendine,  <i class="calibre4">o	zaman	yalan	söyleyebilirsin. </i></p>
<p class="calibre1">Kısa	zaman	sonra,	nazik	adam,	Arya’ya,	cesetleri	hazırlayan	kalfalara	yardım	etmesini	emretti.	Bu	iş, Weese	 için	 basamak	 ovmaktan	 çok	 daha	 kolaydı.	 Bazen,	 eğer	 ceset	 çok	 iri	 ya	 da	 çok	 şişmansa,	 Arya ağırlık	yüzünden	sıkıntı	çekiyordu	ama	ölülerin	çoğu	kuru	kemiklerden	ve	buruşuk	deriden	ibaretti.	Arya cesetleri	yıkarken	onlara	bakıyordu,	onları	siyah	havuza	getiren	şeyin	ne	olduğunu	merak	ediyordu.	Yaşlı Dadıdan	 duyduğu	 bir	 hikâyeyi	 hatırladı.	 Uzun	 bir	 kış	 mevsimi	 sırasında	 ava	 gideceğini	 duyuran	 yaşlı adamlarla	ilgili	bir	hikâyeydi.	Arya,	Yaşlı	Dadının,  <i class="calibre4">adamların	kızları	ağlardı	ve	oğulları	yüzlerini	ateşe</i> <i class="calibre4">döndürürdü	ama	kimse	onları	durdurmaz	ya	da	karlar	bu	kadar	derin	ve	rüzgâr	bu	kadar	soğukken	ne</i> <i class="calibre4">avlamayı	düşündüklerini	sormazdı, </i>	diyen	sesini	duydu.	Yaşlı	Braavosluların,	Siyahın	ve	Beyazın	Evi’ne gelmek	için	yola	çıkmadan	önce	kendi	oğullarına	ve	kızlarına	ne	söylediklerini	merak	etti. </p>
<p class="calibre1">Ay	döndü,	sonra	tekrar	döndü	ama	Arya	onu	hiç	görmedi.	Hizmet	etti,	ölüleri	yıkadı,	aynada	suratlar yaptı,	Braavos	dilini	öğrendi	ve	 <i class="calibre4">kimse</i>	olduğunu	hatırlamaya	çalıştı. </p>
<p class="calibre1">Bir	gün	nazik	adam	onu	çağırttı.	“Aksanın	dehşet	verici,”	dedi,	“ama	derdini	anlatacak	kadar	kelime biliyorsun.	Bizden	bir	süre	için	ayrılma	vaktin	geldi.	Bizim	dilimizi	iyice	öğrenmenin	tek	yolu,	bu	dili	her gün	sabahtan	akşama	kadar	konuşmak.	Gitmelisin.” </p>
<p class="calibre1">“Ne	zaman?”	diye	sordu	Arya.	“Nereye?” </p>
<p class="calibre1">“Şimdi,”	dedi	adam.	“Bu	duvarların	ardında	Braavos’un	denizdeki	yüz	adasını	bulacaksın.	Midyenin</p>
<p class="calibre1">ve	istiridyenin	bizim	dilimizdeki	karşılıklarını	öğrendin,	değil	mi?” </p>
<p class="calibre1">“Evet,”	dedi	Arya,	kelimeleri	en	iyi	Braavos	aksanıyla	tekrar	etti. </p>
<p class="calibre1">Arya’nın	 en	 iyi	 Braavos	 aksam	 nazik	 adamı	 gülümsetti.	 “İşe	 yarar.	 Boğulmuş	 Kasaba’nın	 altındaki rıhtımlarda	 Brusco	 isimli	 bir	 balık	 satıcısı	 bulacaksın,	 kötü	 bir	 sırtı	 olan	 iyi	 bir	 adamdır.	 El	 arabasını itecek	 ve	 midyeleriyle	 istiridyelerini	 gemilerdeki	 denizcilere	 satacak	 bir	 kıza	 ihtiyacı	 var.	 O	 kız	 sen olacaksın.	Anladın	mı?” </p>
<p class="calibre1">“Evet.” </p>
<p class="calibre1">“Ve	Bruno	sana	kim	olduğunu	sorduğunda?” </p>
<p class="calibre1">“Kimse.” </p>
<p class="calibre1">“Hayır.	Bu	sadece	Ev’in	içinde	geçerli.” </p>
<p class="calibre1">Arya	 duraksadı.	 “Tuz	 Çukuru’ndan	 Tuzlu	 olabilirim.”	 “Ternesio	 Terys	 ve	  <i class="calibre4">Titan’ın	 Kızı’nın</i> mürettebatı	Tuzlu’yu	tanıyor.	Konuşma	şeklin	seni	mimliyor,	yani	Batıdiyar’dan	gelen	bir	kız	olmalısın... </p>
<p class="calibre1">ama	başka	bir	kız.” </p>
<p class="calibre1">Arya	dudağını	ısırdı.	“Cat	olabilir	miyim?” </p>
<p class="calibre1"><a href="index_split_013.html#p537">5</a></p>
<p class="calibre1">“Cat.”	Nazik	adam	düşündü.	“Evet.	Braavos	kedilerle 	dolu.	Bir	fazlası	dikkat	çekmez.	“Sen	Cat’sin, öksüz	bir	kız.	Geldiğin	yer...” </p>
<p class="calibre1">“...Kral	Toprakları.”	Arya,	babasıyla	birlikte	iki	kez	Beyaz	Liman’a	gitmişti	ama	Kral	Toprakları’nı daha	iyi	biliyordu. </p>
<p class="calibre1">“Aynen	 öyle.	 Baban	 bir	 kadırgada	 kürekçi	 başıydı.	 Annen	 öldü	 ve	 baban	 denize	 açılırken	 seni	 de yanma	aldı.	Sonra	o	da	öldü	ve	kaptanın	sana	ihtiyacı	yoktu.	Bu	yüzden	seni	Braavos’ta	gemiden	indirdi. </p>
<p class="calibre1"><a id="p225"></a>Peki	geminin	ismi	neydi?” </p>
<p class="calibre1">“<i class="calibre4">Nymeria</i>,”	dedi	Arya	hiç	düşünmeden. </p>
<p class="calibre1">O	 gece	 Siyahın	 ve	 Beyazın	 Evi’nden	 ayrıldı.	 Sağ	 kalçasında	 uzun	 bir	 bıçak	 vardı,	 öksüzlerin giyeceği	 türden	 yamalı	 ve	 rengi	 solmuş	 bir	 pelerin	 bıçağı	 saklıyordu.	 Arya’nın	 ayakkabıları	 ayaklarını vuruyordu	 ve	 tuniği	 öyle	 eski	 püsküydü	 ki	 rüzgâr	 içine	 işliyordu.	 Ama	 Braavos,	 Arya’nın	 ayaklarının altındaydı.	 Havada	 duman,	 tuz	 ve	 balık	 kokusu	 vardı.	 Kanallar	 eğri	 büğrüydü,	 dar	 sokaklar	 daha	 eğri büğrü.	 Arya	 geçerken,	 adamlar	 meraklı	 bakışlar	 attı	 ve	 dilenci	 çocuklar	 onun	 anlamadığı	 kelimelerle bağırdı.	Çok	geçmeden,	Arya	büsbütün	kayboldu. </p>
<p class="calibre1">Dört	 kemerin	 desteklediği	 taş	 bir	 köprüden	 geçerken,	 “Sör	 Gregor,”	 diye	 şarkı	 söyledi.	 Köprünün tam	ortasından,	Paçavracı	Limanındaki	gemilerin	direklerini	görebiliyordu.	“Dünsen,	Tatlı	Ruff,	Sör	Ilyn, Sör	Meryn,	Kraliçe	Cersei.”	Yağmur	başladı.	Arya	yüzünü	kaldırdı	ve	yanaklarının	yağmur	damlalarıyla yıkanmasına	izin	verdi.	O	kadar	mutluydu	ki	dans	edebilirdi.  <i class="calibre4">“Valar	morghulis,” </i>	dedi,  <i class="calibre4">“valar	morghulis,</i> <i class="calibre4">valar	morghulis.” </i></p>
<p class="calibre1"><b class="calibre3">	</b></p>
<p class="calibre1"><a id="p226"></a><b class="calibre3">ALAYNE</b></p>
<p class="calibre1">Doğan	 güneş	 pencerelerden	 içeri	 süzülürken,	 Alayne	 yatakta	 doğruldu	 ve	 gerindi.	 Gretchel	 onun uyandığını	 duyar	 duymaz	 sabahlığını	 getirmek	 için	 kalktı.	 Oda	 gece	 boyunca	 soğumuştu.  <i class="calibre4">Kış	 geldiğinde</i> <i class="calibre4">daha	beter	olacak</i>,	diye	düşündü	Alayne.  <i class="calibre4">Kış,	burayı	bir	mezar	kadar	soğuk	yapacak. </i>	Sabahlığı	giydi	ve kuşağını	bağladı.	“Ateş	sönmek	üzere,”	dedi.	“Bir	kütük	daha	koy	lütfen.” </p>
<p class="calibre1">“Leydim	nasıl	isterse,”	dedi	yaşlı	kadın. </p>
<p class="calibre1">Alayne’in	 Bakire	 Kulesi’ndeki	 dairesi,	 Leydi	 Lysa’nın	 ölümünden	 önce	 kaldığı	 küçük	 yatak odasından	daha	geniş	ve	daha	lükstü.	Alayne’in	kendine	ait	bir	giyinme	odası,	tuvaleti	ve	balkonu	vardı. </p>
<p class="calibre1">Oymalı	beyaz	taştan	yapılmış	balkon	bütün	Vadi’yi	görüyordu.	Gretchel	ateşle	ilgilenirken,	Alayne	çıplak ayaklarıyla	 odanın	 karşı	 tarafına	 yürüdü	 ve	 dışarı	 çıktı.	 Ayaklarının	 altındaki	 taş	 her	 zaman	 olduğu	 gibi soğuktu	ama	manzaranın	güzelliği	bunu	bir	an	için	unutturdu.	Bakire,	Kartal	Yuvası’nın	yedi	ince	kulesinin en	 doğuda	 olanıydı.	 Yani	 Vadi,	 Alayne’in	 önünde	 uzanıyordu.	 Ormanlar,	 nehirler	 ve	 tarlalar	 sabah ışığında	pusluydu.	Güneşin	dağlara	vuruş	açısı,	onları	som	altından	yapılmış	gibi	gösteriyordu. </p>
<p class="calibre1"> <i class="calibre4">Çok	 güzel. </i>	 Devin	 Mızrağı’nın	 karla	 kaplı	 zirvesi	 Alayne’in	 üzerinde	 yükseliyordu.	 Buz	 ve	 taştan müteşekkil	 uçsuz	 bucaksız	 dağ,	 omzuna	 tünemiş	 olan	 kaleyi	 cüceleştiriyordu.	 Yaz	 mevsimlerinde Alyssa’nın	 Gözyaşları’nın	 aktığı	 sarp	 uçurumdan,	 şimdi	 on	 metrelik	 buz	 saçakları	 sarkıyordu.	 Donmuş</p>
<p class="calibre1">şelalenin	üzerinde	bir	kartal	süzülüyordu,	mavi	kanatları	sabah	semasında	genişçe	açılmıştı.  <i class="calibre4">Keşke	benim</i> <i class="calibre4">de	kanatlarım	olsaydı. </i></p>
<p class="calibre1">Alayne	 ellerini	 oymalı	 trabzana	 koydu	 ve	 aşağı	 baktı.	 Yüz	 seksen	 metre	 aşağıdaki	 Gök’ü,	 dağa oyulmuş	 basamakları	 ve	 Kar’la	 Taş’ın	 önünden	 geçerek	 vadi	 zeminine	 kadar	 inen	 yılankavi	 yolu görebiliyordu.	 Ay	 Kapıları’nın	 bir	 çocuk	 oyuncağı	 kadar	 küçük	 duran	 kulelerini	 ve	 iç	 kalelerini görebiliyordu.	 Duvarların	 etrafında	 Istidacı	 Lordlar’ın	 orduları	 kıpırdanıyordu,	 bir	 karınca	 yuvasından çıkan	 karıncalar	 gibi	 çadırlarından	 çıkıyorlardı.  <i class="calibre4">Keşke	 gerçekten	 karınca	 olsalardı</i>,	 diye	 düşündü Alayne,  <i class="calibre4">o	zaman	üstlerine	basıp	onları	ezebilirdik. </i></p>
<p class="calibre1">Genç	Lord	Hunter	ve	askerleri	iki	gün	önce	diğerlerine	katılmıştı.	Lord	Nestor,	Kapılar’ı	kapatmıştı ama	lordun	garnizonu	üç	yüzden	az	adama	sahipti.	İstidacı	Lordların	her	biri	bin	adam	getirmişti	ve	altı lord	 vardı.	 Alayne,	 onların	 isimlerini	 kendi	 ismi	 kadar	 iyi	 biliyordu.	 Keskin	 şarkı	 Lordu	 Benedar Belmore.	 Dokuzyıldız	 Şövalyesi	 Symond	 Templeton.	 Kızılhisar	 Lordu	 Horton	 Redfort.	 Demirmeşe Leydisi	 Anya	 Waynwood.	 Herkes	 tarafından	 Genç	 Lord	 Hunter	 olarak	 anılan	 Uzunyay	 Kalesi	 Lordu Gihvood	 Hunter.	 Ve	 bütün	 lordların	 en	 kudretlisi	 Yohn	 Royce,	 heybetli	 Bronz	 Yohn,	 Taşyazı	 Lordu, Nestor’ın	 kuzeni	 ve	 Royce	 Hanedanının	 ana	 dalının	 başı.	 Lysa	 Arryn’in	 ölümünden	 sonra,	 altı	 lord Taşyazı’da	toplanmış	ve	bir	antlaşma	imzalamıştı;	Lord	Robert’ı,	Vadi’yi	ve	birbirlerini	savunacaklarına dair	 yemin	 etmişlerdi.	 Bildirileri	 Lord	 Savunucu’dan	 bahsetmiyordu	 ama	 “haksız	 yönetimin”	 ve	 “sahte dostlar	ile	şeytani	danışmanların”	ortadan	kalkması	gerektiğini	söylüyordu. </p>
<p class="calibre1">Bacaklarına	ani	ve	şiddetli	bir	rüzgâr	çarptığında,	Alayne	kahvaltıda	giyeceği	elbiseyi	seçmek	için içeri	 girdi.	 Petyr,	 merhum	 karısının	 kıyafetlerini	 ona	 vermişti,	 Alayne’in	 o	 güne	 kadar	 hayalini	 kurduğu her	şeyin	ötesinde	ipekler,	satenler,	kadifeler	ve	kürkler.	Fakat	kıyafetlerin	çoğu	ona	büyük	gelmişti;	Leydi Lysa,	 üst	 üste	 yaşadığı	 hamilelikler,	 ölü	 doğumlar	 ve	 düşükler	 sırasında	 aşırı	 şişmanlaşmıştı.	 Bununla birlikte,	 en	 eski	 elbiselerin	 bazıları	 Nehirova’nın	 genç	 Lysa	 Tully’si	 için	 dikilmişti	 ve	 Grethchen	 de diğerlerini	Alayne’e	uyacak	şekilde	tadil	edebilmişti;	on	üç	yaşındaki	Alayne,	teyzesinin	yirmi	yaşındaki bacak	boyuna	sahipti. </p>
<p class="calibre1">O	 sabah	 Alayne’in	 gözleri,	 yarısı	 Tully	 kırmızısı	 yarısı	 Tully	 mavisi	 olan	 kürk	 astarlı	 bir	 elbiseye takıldı.	Gretchel,	Alayne’in	geniş	kollu	elbiseyi	giymesine	yardım	etti	ve	elbisenin	sırtını	bağladı,	sonra kızın	 saçlarını	 fırçalayıp	 topladı.	 Alayne	 dün	 gece	 yatağa	 girmeden	 önce	 saçlarının	 rengini</p>
<p class="calibre1"><a id="p227"></a>koyulaştırmıştı.	 Teyzesinin	 verdiği	 boya,	 saçlarının	 asıl	 rengi	 olan	 parlak	 kızılı,	 yanık	 kahveye dönüştürüyordu	 ama	 diplerden	 tekrar	 kırmızılar	 çıkması	 çok	 uzun	 sürmüyordu.  <i class="calibre4">Peki,	 boya	 bittiğinde	 ne</i> <i class="calibre4">yapacağım</i>?	Boya,	Dar	Deniz’in	karşısından,	Tyrosh’tan	gelmişti. </p>
<p class="calibre1">Alayne,	kahvaltı	için	aşağı	inerken	Kartal	Yuvası’nın	durgunluğuna	bir	kez	daha	şaşırdı.	Bütün	Yedi Krallık’ta	 bundan	 daha	 sessiz	 bir	 kale	 yoktu.	 Buradaki	 hizmetkârlar	 az	 sayıda	 ve	 yaşlıydı,	 küçük	 lordu heyecanlandırmamak	için	seslerini	sürekli	alçak	tutuyorlardı.	Dağda	hiç	at	yoktu,	hırlayıp	havlayan	tazılar yoktu,	avluda	talim	yapan	şövalyeler	yoktu.	Beyaz	taş	koridorlarda	yürüyen	muhafızların	ayak	sesleri	bile tuhaf	 bir	 şekilde	 boğuktu.	 Alayne,	 kulelerin	 etrafında	 inleyen	 ve	 iç	 geçiren	 rüzgârı	 duyabiliyordu	 ama hepsi	 buydu.	 Kartal	 Yuvası’na	 ilk	 geldiğinde,	 Alyssa’nın	 Gözyaşları’nın	 mırıltıları	 da	 vardı	 ama	 şimdi şelale	donmuş	durumdaydı.	Gretchel,	şelalenin	bahara	kadar	sessiz	kalacağını	söylemişti. </p>
<p class="calibre1">Alayne,	 Lord	 Robert’ı,	 mutfakların	 üstündeki	 Sabah	 Salonu’nda	 buldu.	 Çocuk	 isteksiz	 bir	 şekilde, yulaf	lapası	ve	balla	dolu	büyük	bir	kâseye	ahşap	kaşık	sokuyordu.	“Ben	yumurta	istemiştim,”	diye	şikâyet etti	Alayne’i	görünce.  <i class="calibre4">“Üç</i>	rafadan	yumurta	ve	biraz	jambon	istemiştim.” </p>
<p class="calibre1">Kalede	yumurta	yoktu,	tıpkı	jambon	olmadığı	gibi.	Kartal	Yuvası’nın	ambarları,	kaledekileri	bir	yıl boyunca	 beslemeye	 yetecek	 kadar	 yulaf,	 mısır	 ve	 arpayla	 doluydu	 ama	 vadi	 zemininden	 yukarı	 taze yiyecek	 maddelerinin	 çıkması,	 Mya	 Taş	 isimli	 bir	 piçe	 bağlıydı.	 Istidacı	 Lordlar	 dağın	 dibinde	 kamp kurmuşken,	 Mya’nın	 yukarı	 çıkabileceği	 bir	 yol	 yoktu.	 Altı	 lordun	 içinde,	 Kapılar’a	 gelen	 ilk	 kişi	 olan Lord	 Belmore,	 Serçeparmak’a	 bir	 kuzgun	 göndermiş	 ve	 Lord	 Robert	 aşağı	 yollanana	 kadar	 Kartal Yuvası’na	yiyecek	gitmeyeceğini	söylemişti.	Bu	tam	bir	kuşatma	sayılmazdı,	henüz	değil,	fakat	kuşatmaya en	yakın	ikinci	şeydi. </p>
<p class="calibre1">Alayne,	küçük	lorda,	“Mya	geldiğinde	yumurta	yiyebilirsin,	hem	de	istediğin	kadar,”	diye	söz	verdi. </p>
<p class="calibre1">“Mya	yumurta,	yağ,	kavun	ve	çeşit	çeşit	lezzetli	şeyler	getirecek.” </p>
<p class="calibre1">Çocuk	tatmin	olmadı.	“Ben	 <i class="calibre4">bugün</i>	yumurta	yemek	istemiştim.” </p>
<p class="calibre1">“Tatlıbülbül,	yumurtamız	yok,	bunu	biliyorsun.	Lütfen,	yulaf	lapanı	ye,	tadı	çok	güzel.”	Alayne	kendi kâsesinden	bir	kaşık	dolusu	lapa	aldı. </p>
<p class="calibre1">Robert	 kaşığını	 kâseye	 sokup	 çıkardı	 ama	 ağzına	 götürmedi.	 “Aç	 değilim,”	 dedi.	 “Yatağa	 dönmek istiyorum.	Dün	gece	hiç	uyumadım.	Şarkılar	duydum.	Üstat	Colemon	bana	rüya	şarabı	verdi	ama	şarkıları yine	de	duydum.” </p>
<p class="calibre1">Alayne	 kaşığını	 masaya	 bıraktı.	 “Eğer	 biri	 şarkı	 söylemiş	 olsaydı	 ben	 de	 duyardım.	 Kötü	 bir	 rüya görmüşsün,	hepsi	bu.” </p>
<p class="calibre1">“Hayır,	rüya	 <i class="calibre4">değildi</i>,”	Çocuğun	gözleri	yaşlarla	doldu.	“Marillion	yine	şarkı	söylüyordu.	Baban	onun öldüğünü	söylüyor	ama	ölmedi.” </p>
<p class="calibre1">“Öldü.”	 Çocuğun	 böyle	 konuştuğunu	 duymak	 Alayne’i	 korkutuyordu.  <i class="calibre4">Küçük	 ve	 hasta	 olması</i> <i class="calibre4">yeterince	 kötü</i>,  <i class="calibre4">bir	 de	 delirirse	 ne	 yaparım</i>?	 “Tatlıbülbül,	 o	 öldü.	 Marillion	 senin	 leydi	 anneni	 çok seviyordu,	 ona	 yaptığı	 şeyle	 yaşayamadı	 ve	 gökyüzüne	 yürüdü.”	 Alayne	 de	 Robert	 gibi	 Marillion’un cesedini	 görmemişti	 ama	 şarkıcının	 ölümünden	 şüphe	 duymuyordu.	 “O	 gitti,	 gerçekten.”	 “Ama	 onu	 her gece	 duyuyorum.	 Panjurları	 kapatıp	 kafamın	 üstüne	 bir	  <i class="calibre4">yastık</i>	 koyduğumda	 bile.	 Baban	 onun	 dilini kesmeliydi.	Ona	bunu	yapmasını	 <i class="calibre4">söyledim</i>	ama	yapmadı.” </p>
<p class="calibre1"> <i class="calibre4">İtirafta	 bulunmak	 için	 bir	 dile	 ihtiyacı	 vardı. </i>	 “İyi	 bir	 çocuk	 ol	 ve	 yulaf	 lapanı	 ye,”	 diye	 yalvardı Alayne.	 “Lütfen?	 Benim	 için?”	 “Ben	 yulaf	 lapası	 istemiyorum.”	 Robert,	 kaşığını	 salonun	 karşı	 tarafına fırlattı.	Kaşık	bir	duvar	halısına	çarptı	ve	ipek	ayın	üstünde	lapa	lekesi	bıraktı.  <i class="calibre4">uLord	yumurta</i>	istiyor!” </p>
<p class="calibre1">“Lord	 lapasını	 yemeli	 ve	 şükretmeli,”	 dedi	 Petyrin	 sesi.	 Alayne	 döndü	 ve	 kapı	 kemerinin	 altında Petyr’ı	 gördü,	 adamın	 yanında	 Üstat	 Colemon	 vardı.	 “Lord	 Savunucu’yu	 dinlemelisiniz	 lordum,”	 dedi üstat.	 “Lord	 sancak	 beyleriniz,	 size	 saygılarını	 sunmak	 üzere	 dağı	 tırmanıyorlar,	 güçlü	 olmanız	 gerek.” </p>
<p class="calibre1">Robert,	 parmak	 eklemiyle	 sol	 gözünü	 ovuşturdu.	 “Onları	 gönder.	 Onları	 istemiyorum.	 Eğer	 gelirlerse, </p>
<p class="calibre1"><a id="p228"></a>onları	uçururum.”	“Beni	fena	hâlde	baştan	çıkarıyorsunuz	lordum	ama	onlara	güvenli	geçiş	söz	verdim,” </p>
<p class="calibre1">dedi	 Petyr.	 “Her	 hâlükârda,	 onları	 geri	 çevirmek	 için	 geç	 kaldık.	 Şimdiye	 dek	 Taş’a	 kadar	 tırmanmış</p>
<p class="calibre1">olmalılar.” </p>
<p class="calibre1">“Bizi	 neden	 rahat	 bırakmıyorlar?”	 diye	 hayıflandı	 Alayne.	 “Onlara	 bir	 zarar	 vermedik.	 Bizden	 ne <i class="calibre4">istiyorlar</i>?” </p>
<p class="calibre1">“Sadece	Lord	Robert’ı.	Onu	ve	Vadi’yi.”	Petyr	gülümsedi.	“Sekiz	kişi	olacaklar.	Lord	Nestor	onlara yolu	gösteriyor,	Lyn	Corbray	de	yanlarında.	Sör	Lyn,	kan	yakınlardayken	uzakta	duracak	türden	bir	adam değil.” </p>
<p class="calibre1">Petyr’ın	 sözleri	 Alayne’in	 korkularını	 azaltmadı.	 Lyn	 Corbray,	 düellolarda,	 hemen	 hemen	 savaş</p>
<p class="calibre1">meydanlarında	 öldürdüğü	 kadar	 çok	 adam	 öldürmüştü.	 Şövalyeliğini	 Robert’ın	 Ayaklanması	 sırasında kazanmıştı;	 önce	 Martı	 Kasabası’nın	 kapılarında	 Lord	 Jon	 Arryn’a	 karşı	 dövüşmüştü,	 sonra	 da	 Jon Arryn’ın	sancağının	altında	Üç	Dişli	Mızrak’ta.	Orada,	Kral	Muhafızları’nın	beyaz	şövalyelerinden	biri olan	Prens	Lewyn’i	öldürmüştü.	Petyr	bir	keresinde,	Prens	Lewyn’in,	mücadelenin	akıntısı	tarafından	son bir	dans	için	Meyus	Leydi’nin	önüne	sürüklendiğinde	zaten	ağır	yaralı	olduğunu	söylemişti	ama	ardından eklemişti,	 “lâkin	 bu,	 Corbray’in	 yanında	 dillendirmek	 isteyeceğin	 bir	 ayrıntı	 değil.	 Bunu	 yapanlar,	 işin gerçeğini	cehennemin	salonlarında	bizzat	Martell’e	sorma	fırsatı	buluyorlar.”	Eğer	Alayne’in,	Robert’ın muhafızlarından	duyduğu	şeylerin	yarısı	bile	doğruysa,	Lyn	Corbray	altı	Istidacı	Lordun	toplamından	daha tehlikeliydi.	“O	neden	geliyor?”	diye	sordu	Alayne.	“Corbrayler’in	sizden	yana	olduğunu	sanıyordum.” </p>
<p class="calibre1">“Lord	Lyonel	Corbray	benim	yönetimime	karşı	iyi	niyetli,”	dedi	Petyr,	“fakat	kardeşi	kendi	bildiğini okuyor.	 Üç	 Dişli	 Mızrak’ta,	 Lyonel	 ve	 Lyn’in	 babası	 yara	 alıp	 devrildiğinde,	 Meyus	 Leydi’yi	 yerden kaldıran	 ve	 lordu	 deviren	 adamı	 öldüren	 Lyn’di.	 Lyonel	 yaşlı	 adamı	 artçı	 kuvvetin	 yanındaki	 üstada taşırken;	Lyn,	babasının,	Robert’ın	sol	kanadını	tehdit	eden	Dornelular’a	karşı	başlattığı	taarruzu	komuta etti,	onların	savunma	hattını	dağıttı	ve	Lewyn	Martell’i	katletti.	Böylece,	Lord	Corbray	öldüğünde	Meyus Leydi	 lordun	 küçük	 oğluna	 kaldı.	 Lordun	 arazilerini,	 unvanını,	 kalesini	 ve	 bütün	 sikkelerini	 Lyonel	 aldı ama	 buna	 rağmen	 kendini,	 doğumla	 gelen	 hakkından	 yoksun	 bırakılmış	 gibi	 hissetti.	 Sör	 Lyn...	 Lyonel’ı beni	sevdiği	kadar	seviyor.	Lysa’nın	elini	kendisi	için	istemişti.” </p>
<p class="calibre1">“Sör	 Lyn’den	 hoşlanmıyorum,”	 diye	 üsteledi	 Robert.	 “Onu	 burada	 istemiyorum.	 Onu	 geri	 gönder. </p>
<p class="calibre1">Buraya	gelebileceğini	asla	söylemedim.  <i class="calibre4">Buraya</i>	gelemez.	Kartal	Yuvası	 <i class="calibre4">zapt	edilemez</i>	bir	kaledir,	annem söyledi.” </p>
<p class="calibre1">“Anneniz	 öldü	 lordum.	 On	 altıncı	 isim	 gününüze	 kadar	 Kartal	 Yuvasını	 ben	 yönetiyorum.”	 Petyr, mutfak	 merdiveninin	 yanında	 bekleyen	 kambur	 sırtlı	 hizmetçi	 kadına	 döndü.	 “Mela,	 lordumuza	 yeni	 bir kaşık	getir.	Yulaf	lapasını	yemek	istiyor.” </p>
<p class="calibre1"> <i class="calibre4">“İstemiyorum</i>!	 Yulaf	 lapam	  <i class="calibre4">uçsun! </i>”	 Robert	 bu	 sefer	 kâseyi,	 lapayı,	 balı,	 hepsini	 fırlattı.	 Petyr Baelish	 çevik	 bir	 hareketle	 yana	 kaçtı	 ama	 Üstat	 Colemon	 o	 kadar	 hızlı	 değildi.	 Ahşap	 kâse	 adamın göğsüne	 çarptı	 ve	 kâsenin	 içindekiler	 yukarı	 doğru	 patlayarak	 üstadın	 omuzlarına	 ve	 yüzüne	 saçıldı. </p>
<p class="calibre1">Adam,	hiç	de	üstatvâri	olmayan	bir	şekilde	ciyakladı.	Alayne,	küçük	lordu	sakinleştirmek	için	döndü	ama geç	kalmıştı.	Kriz	başlamıştı.	Robert’in	çırpınan	eli	süt	sürahisini	havaya	uçurdu.	Çocuk	ayağa	kalkmaya çalışırken	 sandalyesini	 devirdi	 ve	 dengesini	 kaybedip	 sırtüstü	 yere	 düştü.	 Düşerken	 tek	 ayağı	 Alayne’in karnına	 çarptı,	 öyle	 sert	 bir	 darbeydi	 ki	 kız	 soluksuz	 kaldı.	 “Ah,	 tanrılar	 merhamet	 edin,”	 dedi	 Petyr tiksinti	dolu	bir	sesle. </p>
<p class="calibre1">Üstat	 Colemon	 sakinleştirici	 sözler	 mırıldanarak	 küçük	 lordun	 üstüne	 eğildiğinde,	 adamın	 yüzü	 ve saçları	 yulaf	 lapası	 topaklarıyla	 kaplıydı.	 Lapanın	 bir	 parçası,	 gri	 ve	 yumrulu	 bir	 gözyaşı	 damlası	 gibi üstadın	 sağ	 yanağından	 aşağı	 aktı.	 Alayne	 umutlu	 olmaya	 çalışarak,  <i class="calibre4">bu,	 sonuncusu	 kadar	 kötü	 bir	 kriz</i> <i class="calibre4">değil</i>,	diye	düşündü.	Titremeler	durduğunda,	Petyrin	emriyle	iki	muhafız	geldi,	gök	mavisi	pelerinler	ve gümüşi	örgü	zırhlar	giymişlerdi.	“Onu	yatağına	götürün	ve	sülükleyin,”	dedi	Lord	Savunucu.	Uzun	boylu</p>
<p class="calibre1"><a id="p229"></a>muhafız,	çocuğu	kollarına	aldı.  <i class="calibre4">Onu	ben	bile	taşıyabilirim</i>,	diye	düşündü	Alayne.  <i class="calibre4">Bir	bez	bebekten	daha</i> <i class="calibre4">ağır	değil. </i></p>
<p class="calibre1">Colemon,	 muhafızı	 takip	 etmeden	 önce	 bir	 an	 oyalandı.	 “Lordum,	 bu	 görüşme	 başka	 bir	 güne bırakılsa	daha	iyi	olur.	Leydi	Lysa’nın	ölümünden	sonra	lordumuzun	krizleri	kötüleşti.	Daha	sık	ve	daha şiddetli	 gerçekleşiyor.	 Çocuğu	 cesaret	 edebildiğim	 kadar	 sık	 sülüklüyorum	 ve	 uyumasına	 yardım	 etmek için	rüya	şarabıyla	haşhaş	sütünü	karıştırıyorum	ama...” </p>
<p class="calibre1">“Günde	on	iki	saat	uyuyor,”	dedi	Petyr.	“Ara	sıra	uyanık	olmasını	istiyorum.” </p>
<p class="calibre1">Üstat	 parmaklarıyla	 saçlarını	 taradı,	 yere	 lapa	 topakları	 aktı.	 “Lordumuz	 ne	 zaman	 aşırı heyecanlansa,	 Leydi	 Lysa	 ona	 göğsünü	 verirdi.	 Aliüstat	 Ebrose	 anne	 sütünün	 şifa	 verici	 özellikleri olduğunu	iddia	eder.” </p>
<p class="calibre1">“Tavsiyeniz	bu	mu	üstat?	Kartal	Yuvası	Lordu	ve	Vadi’nin	Savunucusu	için	bir	sütanne	mi	bulalım? </p>
<p class="calibre1">Onu	ne	zaman	sütten	keselim,	düğün	gününde	mi?	Böylece,	sütannesinin	meme	ucundan	doğrudan	karısının meme	 ucuna	 geçebilir.”	 Lord	 Petyr’ın	 kahkahası,	 onun	 bu	 konuda	 ne	 düşündüğünü	 açıkça	 söylüyordu. </p>
<p class="calibre1">“Hayır,	hiç	sanmıyorum.	Size	başka	bir	yol	önereceğim.	Çocuk	tatlılara	düşkün,	öyle	değil	mi?” </p>
<p class="calibre1">“Tatlılar?”	dedi	Colemon. </p>
<p class="calibre1">“Tatlılar.	 Pastalar	 ve	 turtalar,	 reçeller	 ve	 jöleler,	 peteğinde	 ballar.	 Belki	 de,	 çocuğun	 sütüne	 bir çimdik	 tatlıuyku	 katmalısınız,	 bunu	 denediniz	 mi?	 Sadece	 bir	 çimdik,	 çocuğu	 sakinleştirmek	 ve	 şu	 rezil titremeleri	durdurmak	için.” </p>
<p class="calibre1">“Bir	 çimdik?”	 Üstat	 yutkunurken,	 adamın	 boğazındaki	 elma	 yukarı	 aşağı	 hareket	 etti.	 “Küçük	 bir çimdik...	olabilir,	olabilir.	Çok	az	miktarda	ve	uzun	aralıklarla,	evet,	bunu	deneyebilirim...” </p>
<p class="calibre1">“Bir	çimdik,”	dedi	Lord	Petyr,	“onu	lordların	önüne	getirmeden	önce.” </p>
<p class="calibre1">“Nasıl	 emrederseniz	 lordum.”	 Üstat	 aceleyle	 dışarı	 çıktı,	 boynundaki	 zincir	 her	 adımda	 hafifçe şıngırdadı. </p>
<p class="calibre1">Üstat	gittiğinde,	“Baba,”	dedi	Alayne,	“kahvaltı	için	bir	kâse	yulaf	lapası	alır	mısınız?” </p>
<p class="calibre1">“Yulaf	 lapasından	 nefret	 ederim.”	 Petyr,	 Alayne’e	 Serçeparmak	 gözleriyle	 baktı.	 “Kahvaltımı	 bir öpücükle	yapmayı	tercih	ederim.” </p>
<p class="calibre1">Gerçek	 bir	 kız	 evlat,	 babasına	 öpücük	 vermeyi	 reddetmezdi;	 Alayne,	 Petyr’ın	 yanına	 gitti,	 adamın yanağına	kuru	bir	öpücük	kondurdu	ve	aynı	hızla	geri	çekildi. </p>
<p class="calibre1">“Ne	 kadar...	 vazifeşinas.”	 Serçeparmak’ın	 ağzı	 gülümsüyordu	 ama	 gözleri	 değil.	 “Pekâlâ,	 aslında senin	için	başka	vazifelerim	de	var.	Aşçıya	biraz	bal	ve	kuru	üzümle	birlikte	kırmızı	şarap	kaynatmasını söyle.	 Konuklarımız	 o	 uzun	 tırmanıştan	 sonra	 susamış	 ve	 üşümüş	 hâlde	 olacaklar.	 Buraya	 vardıklarında onları	sen	karşılayacaksın	ve	ikramda	bulunacaksın.	Şarap,	ekmek	ve	peynir.	Elimizde	ne	çeşit	peynirler kaldı?” </p>
<p class="calibre1">“Keskin	beyaz	ve	kokulu	mavi.” </p>
<p class="calibre1">“Beyaz.	Ve	üstünü	değiştirsen	iyi	olur.” </p>
<p class="calibre1">Alayne	gözlerini	indirip	elbisesine	baktı;	Nehirova’nın	koyu	mavisi	ve	zengin	kırmızı.	“Çok	mu...” </p>
<p class="calibre1">“Çok	 <i class="calibre4">Tully. </i>	Istidacı	Lordlar,	piç	kızımı	ölü	karımın	kıyafetlerinin	içinde	etrafta	dolaşırken	görmekten hoşlanmazlar.	Başka	bir	elbise	seç.	Gök	mavisi	ve	kemik	renginden	uzak	durmanı	söylememe	gerek	var mı?” </p>
<p class="calibre1">“Hayır.”	 Gök	 mavisi	 ve	 kemik	 rengi,	 Arryn	 Hanedanının	 renkleriydi.	 “Sekiz	 kişi	 dediniz...	 Bronz Yohn	onlardan	biri	mi?” </p>
<p class="calibre1">“Önem	arz	eden	tek	kişi.” </p>
<p class="calibre1">“Bronz	Yohn	beni	 <i class="calibre4">tanıyor</i>,”	diye	hatırlattı	Alayne.	“Oğlu	siyahları	giymek	için	kuzeye	at	sürdüğünde, Yohn,	Kışyarında	konuk	olmuştu.”	Sansa,	Sör	Waymar’a	çılgınca	âşık	olduğunu	hayal	meyal	hatırladı	ama bu	bir	ömür	önceydi,	Sansa	o	zamanlar	küçük	ve	aptal	bir	kızdı.	“Sadece	bu	da	değil.	Lord	Royce	beni... </p>
<p class="calibre1"><a id="p230"></a>Sansa	Stark’i,	Kral	Topraklarındaki	El	turnuvasında	tekrar	gördü.” </p>
<p class="calibre1">Petyr	tek	parmağını	Alayne’in	çenesinin	altına	koydu.	“Royce’un	bu	güzel	yüze	baktığından	şüphem</p>
<p class="calibre1">yok	ama	bu	binlerce	yüzden	biriydi.	Turnuvada	dövüşen	bir	adam,	kalabalığın	içindeki	bir	çocuktan	çok daha	önemli	şeylere	dikkat	etmek	zorundadır.	Kışyarına	gelince,	Sansa	orada	kızıl	saçlı	küçük	bir	kızdı. </p>
<p class="calibre1">Benim	kızım	uzun	boylu,	güzel	bir	bakire	ve	saçları	kestane	rengi,	insanlar	görmeyi	bekledikleri	şeyleri görürler	 Alayne.”	 Kızın	 burnunu	 öptü.	 “Maddy	 çalışma	 odasında	 bir	 ateş	 yaksın.	 İstidacı	 Lordlarımızı orada	kabul	edeceğim.” </p>
<p class="calibre1">‘Yüksek	Salon’da	değil	mi?” </p>
<p class="calibre1">“Hayır.	 Lordlar	 beni	 Arryn’ların	 yüksek	 koltuğunun	 yakınlarında	 görmesinler;	 o	 koltuğa	 oturmak niyetinde	 olduğumu	 düşünebilirler.	 Benimki	 kadar	 sıradan	 bir	 popo,	 o	 kadar	 mağrur	 minderlere	 asla heveslenmemek.” </p>
<p class="calibre1">“Çalışma	 odası.”	 Alayne	 orada	 durmalıydı	 ama	 kelimeler	 ağzından	 çıkıverdi.	 “Onlara	 Robert’ı verirseniz...” </p>
<p class="calibre1">“...ve	Vadi’yi?” </p>
<p class="calibre1">“Vadi	 <i class="calibre4">zaten</i>	onların.” </p>
<p class="calibre1">“Ah,	büyük	bir	bölümü,	bu	doğru.	Lâkin	tamamı	değil.	Martı	Kasabası’nda	çok	seviliyorum,	üstelik</p>
<p class="calibre1">benim	 de	 kendi	 lord	 arkadaşlarım	 var.	 Grafton,	 Lynderly,	 Lyonel,	 Corbray...	 Bu	 adamların	 Istidacı Lordlar’a	 denk	 olmadığını	 kabul	 ediyorum	 ama	 nereye	 gitmemizi	 istiyorsun	 Alayne?	 Parmaklar’daki kudretli	kaleme	geri	mi	dönelim?” </p>
<p class="calibre1">Alayne	 bunu	 düşünmüştü.	 “Joffrey,	 Harrenhal’u	 size	 verdi.	 Orada	 kendi	 başınıza	 bağımsız	 bir lordsunuz.” </p>
<p class="calibre1">“Titren.	Lysa’yla	evlenebilmek	için	büyük	bir	makama	ihtiyacım	vardı	ve	Lannisterlar	bana	Casterly Kayası’nı	verecek	değillerdi.” </p>
<p class="calibre1">“Evet,	ama	kale	 <i class="calibre4">sizin” </i></p>
<p class="calibre1">“Ah,	hem	de	ne	kale.	Mağaramsı	salonlar	ve	yıkık	kuleler,	hayaletler	ve	esintiler,	ısıtması	pahalı	ve garnizon	kurulması	imkânsız...	bir	de	şu	küçük	lanet	sorunu	var.” </p>
<p class="calibre1">“Lanetler	sadece	şarkılarda	ve	masallarda	olur.” </p>
<p class="calibre1">Bu	 sözler	 Serçeparmak’ı	 eğlendirmiş	 gibiydi.	 “Birileri	 zehirli	 bir	 ok	 yüzünden	 ölen	 Gregor Clegane’le	 ilgili	 şarkı	 yaptı	 mı?	 Ya	 da	 ondan	 önceki	 paralı	 askerle	 ilgili?	 Sör	 Gregor	 onun	 ellerini	 ve ayaklarını	eklem	yerlerinden	teker	teker	ayırdı.	O	paralı	asker,	kaleyi	Sör	Amory	Lorch’tan	almıştı,	Lorch da	Lord	Tywin’den.	Birini	bir	ayı	öldürdü,	diğerini	de	senin	cüce.	Leydi	Whent’in	de	öldüğünü	duydum. </p>
<p class="calibre1">Lothsonlar,	Stronglar,	Harrowayler...	Harrenhal	ona	dokunan	her	eli	kuruttu.” </p>
<p class="calibre1">“Öyleyse	kaleyi	Lord	Frey’e	verin.” </p>
</body>
</html>
