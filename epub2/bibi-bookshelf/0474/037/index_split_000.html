<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kargaların Ziyafeti</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:10:30+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="p1"></a><img src="index-1_1.jpg" class="calibre2"/></p>
<p class="calibre1"><a id="p2"></a>	</p>
<p class="calibre1"></p>
<p class="calibre1"></p>
<p class="calibre1"><b class="calibre3">KARGALARIN</b></p>
<p class="calibre1"><b class="calibre3">ZİYAFETİ</b></p>
<p class="calibre1"></p>
<p class="calibre1"><b class="calibre3">KISIM	I</b></p>
<p class="calibre1"></p>
<p class="calibre1"><a id="p3"></a>Kargaların	Ziyafeti	I</p>
<p class="calibre1"></p>
<p class="calibre1">Orijinal	Adı:	A	Feast	for	Crows</p>
<p class="calibre1">Yazarı:	George	R.	R.	Martin</p>
<p class="calibre1">Genel	Yayın	Yönetmeni:	Meltem	Erkmen</p>
<p class="calibre1">Çeviri:	Sibel	Alaş</p>
<p class="calibre1">Editör:	Yasin	Özdemir</p>
<p class="calibre1">Düzelti:	Fahrettin	Levent</p>
<p class="calibre1">Düzenleme:	Ceyda	Çakıcı	Baş</p>
<p class="calibre1">Kapak	Uygulama:	Berna	Özbek	Keleş</p>
<p class="calibre1">4.	Baskı:	Aralık	2013</p>
<p class="calibre1">ISBN:	978-9944-82-594-8</p>
<p class="calibre1">YAYINEVİ	SERTİFİKA	NO:	12280</p>
<p class="calibre1">©	2005	George	R.	R.	Martin</p>
<p class="calibre1">Türkçe	Yayım	Hakkı:	Akçalı	Ajans	aracılığı	ile	©	Epsilon	Yayıncılık	Hizmetleri	Tie.	San.	Ltd.	Şti. </p>
<p class="calibre1">Baskı	ve	Cilt:	Kitap	Matbaacılık</p>
<p class="calibre1">Davutpaşa	Cd.	No:	123	K:1	Topkapı/İstanbul</p>
<p class="calibre1">Sertifika	No:	16053</p>
<p class="calibre1">Tel	:	(0212)	482	99	10</p>
<p class="calibre1">Faks	:	(0212)	482	99	78</p>
<p class="calibre1"></p>
<p class="calibre1"></p>
<p class="calibre1"><b class="calibre3">Yayımlayan:</b></p>
<p class="calibre1">Epsilon	Yayıncılık	Hizmetleri	Tie.	San.	Ltd.	Şti. </p>
<p class="calibre1">Osmanlı	Sk.	Osmanlı	İş	Merkezi	No:	18/	4-5	Taksim	/	İstanbul</p>
<p class="calibre1">Tel:	0212	252	38	21	pbx	Faks:	252	63	98</p>
<p class="calibre1">İnternet	adresi:	<a href="http://www.epsilonyayinevi.com">www.epsilonyayinevi.com</a></p>
<p class="calibre1">e-mail:<a href="mailto:epsilon@epsilonyayinevi.com">	epsilon@epsilonyayinevi.com</a></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"><b class="calibre3">KARGALARIN</b></p>
<p class="calibre1"><b class="calibre3">ZİYAFETİ</b></p>
<p class="calibre1"></p>
<p class="calibre1"><b class="calibre3">KISIM	I</b></p>
<p class="calibre1"></p>
<p class="calibre1"><a id="p4"></a><b class="calibre3">GEORGE	R.	R.	MARTİN</b></p>
<p class="calibre1">Çeviri	Sibel	Alaş</p>
<p class="calibre1"></p>
<p class="calibre1"><b class="calibre3">	</b></p>
<p class="calibre1"><a id="p5"></a><b class="calibre3">GİRİŞ</b></p>
<p class="calibre1">“Ejderhalar,”	dedi	Mollander.	Yerden	aldığı	kurumuş	elmayı	bir	elinden	diğerine	attı. </p>
<p class="calibre1">“Elmayı	fırlat,”	dedi	Sfenks	Alleras.	Sadağından	çıkardığı	oku	yay	kirişine	taktı. </p>
<p class="calibre1">“Bir	 ejderha	 görmek	 isterdim.”	 En	 gençleri	 Roone’du;	 erkeklik	 çağına	 daha	 iki	 yıl	 olan	 tıknaz	 bir çocuk.	“Bunu	çok	isterdim.” </p>
<p class="calibre1"> <i class="calibre4">Ben	 de	 Rosey’nin	 kollarında	 uyumak	 isterdim</i>,	 diye	 düşündü	 Pate.	 Oturduğu	 sırada	 huzursuzca kıpırdandı.	Kız	sabaha	onun	olabilirdi	pekâlâ.  <i class="calibre4">Onu	Eski	Şehir’den	uzaklara	götüreceğim,	Dar	Deniz’in</i> <i class="calibre4">karşısına,	Özgür	Şehirlerden	birine. </i>	Oralarda	üstatlar	yoktu,	onu	suçlayacak	kimse	yoktu. </p>
<p class="calibre1">Pate,	 Emma’nın	 yukarıdaki	 pencereden	 gelen	 kahkahasını	 duyabiliyordu;	 kadının	 sesi,	 eğlendirdiği adamın	 pes	 sesine	 karışıyordu.	 Emma,	 Telek	 ve	 Maşrapa’daki	 hizmetçilerin	 en	 yaşlısıydı,	 en	 az	 kırk yaşında	olmalıydı	ama	etli	butlu	hâliyle	hâlâ	güzeldi.	Rosey	onun	kızıydı,	on	beş	yaşındaydı	ve	yeni	çiçek açmıştı.	 Emma,	 Rosey’nin	 bekâretinin	 bir	 altın	 ejderhaya	 mal	 olacağını	 duyurmuştu.	 Pate,	 dokuz	 gümüş</p>
<p class="calibre1">geyik	 ve	 bir	 kavanoz	 dolusu	 bakır	 yıldızla	 metelik	 biriktirmişti	 ama	 bu	 pek	 işine	 yaramayacaktı.	 Bir yumurtadan	 gerçek	 bir	 ejderha	 çıkarma	 şansı,	 sikke	 biriktirerek	 altın	 bir	 ejderha	 yapma	 şansından fazlaydı. </p>
<p class="calibre1">Rahip	Kalfası	Armen,	“Ejderhalar	için	geç	doğmuşsun	delikanlı,”	dedi	Roone’a.	Armen’in	boynunda</p>
<p class="calibre1">deri	bir	sırım	vardı,	sırımın	üstüne	kalay,	teneke,	kurşun	ve	bakır	halkalar	dizilmişti.	Kalfaların	çoğu	gibi Armen	 de,	 çırakların	 omuzlarının	 arasında	 kafa	 yerine	 turp	 büyüdüğüne	 inanıyordu.	 “Son	 ejderha,	 Kral Üçüncü	Aegon’ın	saltanatı	sırasında	zail	oldu.” </p>
<p class="calibre1"> <i class="calibre4">“Batıdiyar’daki</i>	son	ejderha,”	diye	ısrar	etti	Mollander. </p>
<p class="calibre1">“Elmayı	 fırlat,”	 dedi	 Alleras	 tekrar.	 Sfenks	 alımlı	 bir	 delikanlıydı.	 Bütün	 hizmetçi	 kızlar	 ona ziyadesiyle	 düşkündü.	 Rosey	 bile,	 şarap	 servisi	 yaparken	 ara	 sıra	 delikanlının	 koluna	 dokunuyordu	 ve Pate	dişlerini	sıkıp	bunu	görmemiş	gibi	yapmak	zorunda	kalıyordu. </p>
<p class="calibre1">“Batıdiyar’daki	son	ejderha,	son	ejderhaydı,”	dedi	Armen	inatla.	“Bu	gayet	iyi	bilinir.” </p>
<p class="calibre1"> <i class="calibre4">“Elma,” </i>	dedi	Alleras.	“Niyetin	onu	yemek	değilse.” </p>
<p class="calibre1">“İşte.”	Mollander,	içe	doğru	bükülmüş	sakat	ayağını	sürüyerek	hafifçe	zıpladı,	döndü	ve	kolunu	omuz hizasından	 savurarak	 elmayı	 Ballı	 Şarap’ın	 üzerinde	 biriken	 sislerin	 içine	 fırlattı.	 Eğer	 ayağı	 sorunlu olmasaydı,	Mollander	babası	gibi	bir	şövalye	olabilirdi.	O	kalın	kollarda	ve	geniş	omuzlarda	bir	şövalye olmaya	yetecek	kuvvet	vardı.	Elma	hızla	uzağa	uçtu... </p>
<p class="calibre1">...ama	 ardından	 ıslık	 çalan,	 altın	 ağaçtan	 yapılmış	 ve	 kızıl	 tüylerle	 dengelenmiş	 bir	 metre uzunluğundaki	 ok	 kadar	 hızlı	 değildi.	 Pate,	 okun	 elmayı	 yakalayışını	 görmedi	 ama	 duydu.	 Nehrin karşısında	yankılanan	yumuşak	 <i class="calibre4">lop</i>	sesini,	su	sesi	takip	etti. </p>
<p class="calibre1">Mollander	ıslık	çaldı.	“Elmanın	çekirdeklerini	çıkardın.	Güzel.” </p>
<p class="calibre1"> <i class="calibre4">Rosey	 kadar	 güzel	 değil. </i>	 Pate,	 kızın	 ela	 gözlerini,	 yeni	 tomurcuklanan	 göğüslerini	 ve	 Pate’i	 her gördüğünde	 yüzünde	 beliren	 gülümsemeyi	 seviyordu.	 Yanaklarındaki	 gamzeleri	 seviyordu.	 Kız	 bazen, ayaklarının	 altında	 çimenleri	 hissetmek	 için	 çıplak	 ayakla	 servis	 yapıyordu.	 Pate	 bunu	 da	 seviyordu. </p>
<p class="calibre1">Kızın	temiz	ve	taze	kokusunu,	kulaklarının	arkasında	kıvrılan	saçlarını	seviyordu.	Onun	ayak	parmaklarını bile	seviyordu.	Rosey	bir	gece,	Pate’in	onun	ayaklarını	ovmasına	ve	onlarla	oynamasına	izin	vermişti	ve Pate	kızın	kıkırdaması	bitmesin	diye,	her	ayak	parmağıyla	ilgili	komik	hikâyeler	uydurmuştu. </p>
<p class="calibre1">Dar	Deniz’in	bu	tarafında	kalmak	Pate	için	daha	iyi	olurdu	belki	de.	Biriktirdiği	sikkelerle	bir	eşek satın	alırdı;	o	ve	Rose,	Batıdiyar’ı	dolaşırken	eşeği	sırayla	sürerlerdi.	Ebrose,	Pate’in	bir	gümüş	halkaya layık	olmadığını	düşünebilirdi	ama	Pate	bir	kemiği	yerine	yerleştirmeyi	ve	ateşli	bir	hastayı	sülüklemeyi biliyordu.	 Sıradan	 insanlar	 Pate’in	 yardımına	 minnettar	 olurdu.	 Pate,	 saç	 kesmeyi	 ve	 sakal	 tıraş	 etmeyi öğrenirse	bir	berber	bile	olabilirdi.  <i class="calibre4">Bu	bana	yeter, </i>	dedi	kendi	kendine,  <i class="calibre4">Rosey’ye	sahip	olduğum	sürece. </i></p>
<p class="calibre1"><a id="p6"></a>Rosey,	Pate’in	bütün	dünyada	istediği	tek	şeydi. </p>
<p class="calibre1">Her	 zaman	 böyle	 değildi.	 Pate	 bir	 zamanlar	 bir	 kalenin	 üstadı	 olmayı	 hayal	 ediyordu,	 onun bilgeliğine	saygı	duyacak	ve	verdiği	hizmete	teşekkür	etmek	için	ona	beyaz	renkli	iyi	bir	at	bahşedecek bir	lordun	hizmetinde	bulunmayı.	Nasıl	da	gururlu	ve	asil	bir	şekilde	at	sürecekti	Pate,	yolda	karşılaştığı insanlara	yukarıdan	gülümseyerek... </p>
<p class="calibre1">Bir	 gece	 Telek	 ve	 Maşrapa’nın	 ortak	 salonunda,	 korkunç	 sert	 elma	 şarabının	 ikinci	 maşrapasından sonra,	Pate	hep	çırak	kalmayacağını	söyleyip	böbürlenmişti.	“Çok	doğru,”	diye	seslenmişti	Tembel	Leo. </p>
<p class="calibre1">“Domuz	güden	eski	bir	çırak	olacaksın.” </p>
<p class="calibre1">Pate,	maşrapasının	dibindeki	tortuyu	içti.	Telek	ve	Maşrapanın	meşale	ışığıyla	aydınlatılmış	terası, ışık	 denizindeki	 bir	 adaydı	 bu	 sabah.	 Nehrin	 aşağısında,	 Yüksek	 Kule’nin	 uzaktan	 görünen	 işaret	 ateşi, gecenin	 rutubetinde	 puslu	 ve	 turuncu	 bir	 ay	 misali	 yüzüyordu	 fakat	 ışıklar	 Pate’in	 ruhunu	 aydınlatmaya yetmiyordu. </p>
<p class="calibre1"> <i class="calibre4">Simyacı	 şimdiye	 kadar	 gelmiş	 olmalıydı. </i>	 Her	 şey	 zalim	 bir	 şaka	 mıydı	 yoksa	 adama	 bir	 şey	 mi olmuştu?	 İyi	 talihin	 Pate’e	 gelince	 kötüye	 dönmesi	 ilk	 olmazdı.	 Pate	 bir	 zamanlar,	 yaşlı	 Aliüstat Walgrave’e	 kuzgunların	 bakımında	 yardım	 etmek	 üzere	 seçildiği	 için	 kendini	 şanslı	 saymıştı;	 çok geçmeden	adamın	yemeklerini	de	götüreceğini,	dairesini	süpüreceğini	ve	onu	her	sabah	giydireceğini	hiç düşünmemişti.	 Walgrave’in	 kuzgunlar	 hakkında	 unuttukları,	 çoğu	 üstadın	 bütün	 bildiklerinden	 fazlaydı, herkes	bunu	söylemişti,	Pate	de	en	azından	bir	demir	halka	umabileceğim	farz	etmişti	velâkin	Walgrave’in ona	 bir	 halka	 veremeyeceğini	 öğrenmişti.	 Yaşlı	 adamın	 aliüstat	 olarak	 kalmasının	 tek	 sebebi	 nezaketti. </p>
<p class="calibre1">Walgrave	bir	zamanlar	büyük	bir	üstattı	ama	şimdi,	cübbesi	kirli	iç	çamaşırlarını	gizliyordu	ve	yarım	yıl önce	birkaç	genç	kalfa,	odasının	yolunu	bulamayan	yaşlı	adamı	Kütüphane’de	ağlar	hâlde	bulmuştu.	Üstat Gormon,	 Walgrave’in	 yerine	 demir	 maskenin	 altında	 oturuyordu;	 bir	 keresinde	 Pate’i	 hırsızlıkla	 itham eden	Gormon. </p>
<p class="calibre1">Suyun	 kenarındaki	 elma	 ağacında	 bir	 bülbül	 şakımaya	 başladı.	 Tatlı	 bir	 sesti,	 Pate’in	 bütün	 gün boyunca	 ilgilendiği	 kuzgunların	 nahoş	 çığlıklarından	 ve	 bitmez	 tükenmez	 gaklamalarından	 sonra	 hoş	 bir soluklanmaydı.	Beyaz	kuzgunlar	Pate’in	adını	biliyordu	ve	onu	ne	zaman	görseler	“Pate,	Pate,	Pate,”	diye homurdanıyorlardı,	 Pate	 sonunda	 çığlık	 atmak	 istiyordu.	 Büyük	 beyaz	 kuşlar,	 Aliüstat	 Walgrave’in gururuydu.	Adam,	öldüğünde	bedeninin	kuşlar	tarafından	yenmesini	istiyordu	ama	Pate	kuşların	da	adamı yemeye	niyetli	olduğundan	şüpheleniyordu. </p>
<p class="calibre1">Belki	de	korkunç	sert	elma	şarabı	yüzündendi	-Pate	buraya	içki	içmek	için	gelmemişti	fakat	Alleras, bakır	halkasını	kutlamak	için	art	arda	şarap	ısmarlamıştı	ve	suçluluk	hissi	Pate’i	susatmıştı-	ama	bülbül, <i class="calibre4">demire	 altın,	 demire	 altın,	 demire	 altın, </i>	 diye	 şakıyordu	 sanki.	 Bu	 çok	 tuhaftı,	 zira	 Rosey’nin	 Pate’le tanıştırdığı	 yabancı	 da	 o	 gece	 aynı	 şeyi	 söylemişti.	 “Kimsin	 sen?”	 diye	 sormuştu	 Pate	 ve	 adam	 cevap vermişti,	 “Bir	 simyacı.	 Demiri	 altına	 çevirebilirim.”	 Ve	 sonra	 sikke	 adamın	 elindeydi,	 mum	 ışığında pırıldayan	yumuşak	sarı	altın,	adamın	parmak	kemiklerinin	arasında	dans	etmişti.	Sikkenin	bir	yüzünde	üç başlı	 bir	 ejderha	 vardı,	 diğerinde	 ölü	 bir	 kralın	 başı.  <i class="calibre4">Demire	 altın</i>,	 diye	 hatırladı	 Pate,  <i class="calibre4">daha	 iyisini</i> <i class="calibre4">yapamazsın.	 Kızı	 istiyor	 musun</i>?  <i class="calibre4">Kızı	 seviyor	 musun</i>?	 Kendine	 simyacı	 diyen	 adama,	 “Ben	 hırsız değilim,”	demişti	Pate.	“Ben	Hisar’ın	çırağıyım.”	Simyacı	başını	eğmiş	ve	“Tekrar	düşünecek	olursan,	üç gün	sonra	ejderhamla	birlikte	buraya	döneceğim,”	demişti. </p>
<p class="calibre1">Üç	gün	geçmişti.	Pate,	Telek	ve	Maşrapa’ya	dönmüştü,	kendisinin	ne	olduğundan	hâlâ	emin	değildi</p>
<p class="calibre1">ama	 simyacı	 yerine	 Mollander’i,	 Armen’i	 ve	 Sfenks’i	 bulmuştu,	 Roone	 da	 onların	 yanındaydı. </p>
<p class="calibre1">Delikanlılara	katılmamak	şüphe	uyandırırdı. </p>
<p class="calibre1">Telek	 ve	 Maşrapa	 asla	 kapanmazdı.	 Altı	 yüz	 yıldır	 Ballı	 Şarap’taki	 adasının	 üstünde	 duruyordu	 ve kapısı	 bir	 kez	 bile	 ticarete	 kapanmamıştı.	 Uzun,	 ahşap	 yapı	 güneye	 doğru	 yamulmuştu	 gerçi,	 çırakların zaman	 zaman	 bir	 maşrapanın	 arkasında	 yamulduğu	 gibi.	 Pate,	 hanın	 altı	 yüz	 yıl	 daha	 ayakta	 duracağını</p>
<p class="calibre1"><a id="p7"></a>düşünüyordu;	 nehircilere	 ve	 denizcilere,	 demircilere	 ve	 şarkıcılara,	 rahiplere	 ve	 prenseslere,	 Hisar’ın çıraklarına	ve	kalfalarına,	şarap,	bira	ve	korkunç	sert	elma	şarabı	satacağını. </p>
<p class="calibre1">“Eski	 Şehir,	 dünya	 değil,”	 diye	 duyurdu	 Mollander	 fazlaca	 gürültülü	 bir	 şekilde.	 Bir	 şövalyenin oğluydu	 ve	 son	 derece	 sarhoştu.	 Babasının	 Karasu’da	 öldüğü	 haberini	 aldığından	 beri	 hemen	 her	 gece sarhoş	oluyordu.	Beş	Kralın	Savaşı,	dövüşten	uzakta	ve	duvarlarının	ardında	güvende	olan	Eski	Şehir’de bile	herkesi	yaralamıştı...	Aliüstat	Benedict’in,	beş	kralın	dövüştüğü	bir	savaşın	asla	yaşanmadığını,	zira Renly	Baratheon’ın,	Balon	Greyjoy’un	taç	takmasından	önce	katledildiğini	iddia	etmesine	rağmen. </p>
<p class="calibre1">“Babam	her	zaman,	dünyanın,	bütün	lordların	kalelerinden	büyük	olduğunu	söylerdi,”	diye	devam	etti Mollander.	“Ejderhalar,	bir	adamın	Qarth’ta,	Asshai’de	ve	Yi	Ti’de	bulacağı	şeylerin	en	küçüğü	olmalı. </p>
<p class="calibre1">Şu	denizcilerin	hikâyeleri...” </p>
<p class="calibre1">“...denizciler	tarafından	anlatılan	hikâyeler,”	diyerek	araya	girdi	Armen.	“<i class="calibre4">Denizciler</i>,	benim	sevgili Mollander’im.	Şimdi	iskelelere	git;	bahse	girerim	ki	yattığı	deniz	kızlarını	ya	da	bir	balığın	karnında	bir yıl	 geçirdiğini	 anlatan	 denizciler	 bulacaksın.”	 “Bunları	 yapmadıklarını	 nereden	 biliyorsun?”	 Mollander başka	elmalar	bulmak	için	çimlerin	arasını	yokladı.	“Onların	bir	balığın	karnına	girmediğine	dair	yemin etmek	 için,	 balığın	 karnına	 bizzat	 girmen	 gerekir.	 Bir	 hikâye	 anlatan	 bir	 denizci;	 tamam,	 insan	 buna gülebilir	ama	dört	ayrı	geminin	kürekçileri	aynı	hikâyeyi	dört	farklı	dilde	anlatıyorsa...” </p>
<p class="calibre1">“Hikâyeler	 aynı	  <i class="calibre4">değil” </i>	 diye	 ısrar	 etti	 Armen.	 “Asshai’de	 ejderhalar,	 Qarth’ta	 ejderhalar, Meereen’de	 ejderhalar,	 Dothraklı	 ejderhalar,	 köleleri	 azat	 eden	 ejderhalar...	 her	 hikâye	 bir	 öncekinden farklı.” </p>
<p class="calibre1">“Sadece	 detaylarda.”	 Mollander	 sarhoşken	 iyice	 inatçı	 oluyordu	 ve	 ayıkken	 bile	 dik	 kafalıydı. </p>
<p class="calibre1">“Hepsi	 <i class="calibre4">ejderhalardan</i>	ve	genç,	güzel	bir	kraliçeden	bahsediyor.” </p>
<p class="calibre1">Pate’in	 umursadığı	 tek	 ejderha	 sarı	 altından	 yapılmıştı.	 Simyacıya	 ne	 olduğunu	 merak	 etti.  <i class="calibre4">Üçüncü</i> <i class="calibre4">gün.	Burada	olacağını	söylemişti. </i></p>
<p class="calibre1">“Ayağının	yanında	bir	elma	var,”	diye	seslendi	Alleras,	Mollander’e,	“benim	sadağımda	da	hâlâ	iki ok	var.” </p>
<p class="calibre1">“Sadağını	becereyim.”	Mollander,	rüzgârın	yere	düşürdüğü	elmayı	avcuna	aldı.	“Bu	solucanlı,”	diye sızlandı	 ama	 yine	 de	 elmayı	 fırlattı.	 Ok,	 elmayı	 düşmeye	 başladığı	 anda	 yakaladı	 ve	 temiz	 bir	 şekilde ikiye	böldü.	Elmanın	yarısı	küçük	bir	kulenin	çatısına	indi,	daha	alçak	bir	çatıya	yuvarlandı	ve	Armen’i bir	adımla	ıskaladı.	“Bir	solucanı	ikiye	bölersen	iki	solucan	yapmış	olursun,”	diye	bilgi	verdi	Kalfa. </p>
<p class="calibre1">“Keşke	 aynı	 şey	 elmalar	 için	 de	 geçerli	 olsaydı,	 kimse	 aç	 kalmazdı,”	 dedi	 Alleras	 yumuşak gülümsemelerinden	 biriyle.	 Sfenks	 her	 zaman	 gülümsüyordu,	 gizli	 bir	 şaka	 biliyormuş	 gibi.	 Bu gülümseme;	sivri	çenesine,	sivri	saç	çizgisine	ve	kısa	kesilmiş	simsiyah	gür	saçlarına	yakışan	şeytani	bir ifade	veriyordu	ona. </p>
<p class="calibre1">Alleras	bir	üstat	olacaktı.	Sadece	bir	yıldır	Hisar’daydı	ama	şimdiden	üstat	zincirinin	üç	halkasını dövmüştü.	Armen’in	daha	çok	halkası	vardı	ama	her	birini	kazanması	birer	yılını	almıştı,	buna	rağmen	o da	 bir	 üstat	 olacaktı.	 Roone	 ve	 Mollander	 pembe	 boyunlu	 çıraklar	 olarak	 kalmışlardı	 ama	 Roone	 çok gençti	ve	Mollander	içki	içmeyi	kitap	okumaya	tercih	ediyordu. </p>
<p class="calibre1">Bununla	birlikte	Pate... </p>
<p class="calibre1">Beş	 yıldır	 Hisar’daydı,	 geldiğinde	 on	 üç	 yaşından	 büyük	 değildi,	 buna	 rağmen	 boynu,	 batı topraklarından	ilk	geldiği	günkü	kadar	pembeydi.	İki	kez	hazır	olduğuna	inanmıştı.	İlk	seferinde,	cennetle ilgili	 malumatını	 sergilemek	 üzere	 Aliüstat	 Vaellyn’in	 huzuruna	 çıkmıştı	 ve	 bilgisini	 göstermek	 yerine, Sirke	 Vaellyn’in	 bu	 ismi	 nasıl	 kazandığını	 öğrenmişti.	 Tekrar	 denemek	 için	 cesaret	 toplaması	 iki	 yılını almıştı.	 Bu	 defa,	 yumuşak	 sesi	 ve	 şefkatli	 elleriyle	 meşhur,	 nazik	 ve	 yaşlı	 Aliüstat	 Ebrose’un	 karşısına çıkmıştı	fakat	Ebrose’un	iç	geçirmelerinin,	Vaellyn’in	dikenleri	kadar	can	yakıcı	olduğu	anlaşılmıştı. </p>
<p class="calibre1">“Son	bir	elma,”	diye	söz	verdi	Alleras,	“sonra	sana	şu	ejderhalarla	ilgili	şüphelerimi	anlatacağım.” </p>
<p class="calibre1"><a id="p8"></a>“Benim	 bilmediğim	 ne	 biliyor	 olabilirsin?”	 diye	 homurdandı	 Mollander.	 Bir	 dalda	 elma	 gördü, zıpladı,	 elmayı	 aldı	 ve	 fırlattı.	 Alleras	 yayının	 ipini	 kulağına	 kadar	 çekti,	 havada	 uçan	 hedefini	 takip etmek	için	zarafetle	döndü.	Elma	yere	düşmeye	başladığında	Alleras	oku	saldı. </p>
<p class="calibre1">“Son	atışını	hep	ıskalıyorsun,”	dedi	Roone. </p>
<p class="calibre1">Elma,	zarar	görmemiş	bir	hâlde	nehre	düştü. </p>
<p class="calibre1">“Gördün	mü?”	dedi	Roone. </p>
<p class="calibre1">“Bütün	 hedefleri	 vurduğun	 gün,	 gelişmenin	 durduğu	 gündür.”	 Alleras	 uzunyayının	 ipini	 çıkardı	 ve silahı	 deri	 kılıfına	 koydu.	 Yay,	 Yaz	 Adaları’nda	 büyüyen	 nadide	 ve	 masalsı	 bir	 ağaç	 olan	 altınyürekten yapılmıştı.	 Pate	 bir	 keresinde	 yayı	 bükmeyi	 denemiş	 ve	 başarısız	 olmuştu.	 Alleras,	 tek	 bacağını	 sıranın üzerine	atıp	şarap	kupasına	uzanırken,  <i class="calibre4">Sfenks	zayıf	görünüyor	ama	o	kollarda	kuvvet	var</i>,	diye	düşündü Pate.	Alleras,	yumuşak	ve	ağdalı	Dorne	aksanıyla,	“Ejderhanın	üç	başı	var,”	diye	duyurdu. </p>
<p class="calibre1">“Bu	bir	bilmece	mi?”	diye	sordu	Roone.	“Sfenksler	daima	bilmecelerle	ve	hikâyelerle	konuşur.” </p>
<p class="calibre1">“Bilmece	değil.”	Alleras	şarabını	yudumladı.	Diğerleri,	Telek	ve	Maşrapa’yı	meşhur	eden	korkunç</p>
<p class="calibre1">sert	elma	şarabıyla	dolu	maşrapaları	kafalarına	dikiyorlardı	ama	Alleras,	annesinin	memleketinin	tuhaf	ve tatlı	şaraplarını	tercih	ediyordu.	Bu	çeşit	şaraplar	Eski	Şehir’de	bile	ucuz	değildi. </p>
<p class="calibre1">Alleras’a	 “Sfenks”	 adını	 veren	 Tembel	 Leo’ydu.	 Bir	 sfenks,	 biraz	 şu	 biraz	 da	 buydu:	 Bir	 insanın yüzü,	bir	aslanın	bedeni,	bir	şahinin	kanatları.	Alleras	da	aynıydı:	Babası	Dornelu’ydu,	annesi	kara	derili bir	 Yaz	 Adalı.	 Alleras’ın	 teni	 tik	 ağacı	 kadar	 koyuydu	 ve	 gözleri,	 Hisar’ın	 ana	 kapısında	 duran	 yeşil mermer	sfenkslerin	gözleri	gibi	oniksti. </p>
<p class="calibre1">“Kalkanların	 ve	 sancakların	 üstündeki	 ejderhalar	 dışında,	 hiçbir	 ejderhanın	 hiçbir	 zaman	 üç	 başı olmadı,”	 dedi	 Kalfa	 Armen	 sertçe.	 “Bu	 bir	 hanedan	 armasıydı,	 hepsi	 bu.	 Ayrıca,	 bütün	 Targaryenlar öldü.” </p>
<p class="calibre1">“Hepsi	değil,”	dedi	Alleras.	‘Yalvaran	Kral’ın	bir	kız	kardeşi	vardı.” </p>
<p class="calibre1">“Onun	kafasının	bir	duvara	vurularak	parçalandığını	sanıyordum,”	dedi	Roone. </p>
<p class="calibre1">“Hayır,”	dedi	Alleras.	“Kafası	Lannister	Aslanı’nın	cesur	adamları	tarafından	duvara	vurulan,	Prens Rhaegar’ın	 küçük	 oğlu	 Aegon’dı.	 Biz	 Rhaegar’ın	 kardeşinden	 bahsediyoruz,	 Ejderha	 Kayası	 düşmeden evvel	orada	doğan	kız,	Daenerys	dedikleri.” </p>
<p class="calibre1">“Fırtnadadoğan.	 Onu	 şimdi	 hatırladım.”	 Mollander,	 dipte	 kalan	 elma	 şarabını	 çalkalayarak maşrapasını	yukarı	kaldırdı.	“Daenerys’e!”	Şarabı	yuttu,	boş	maşrapayı	sertçe	masaya	vurdu,	geğirdi	ve elinin	tersiyle	ağzını	sildi.	“Rosey	nerede?	Meşru	kraliçemiz	bir	elma	şarabını	daha	hak	ediyor,	sizce	de öyle	değil	mi?” </p>
<p class="calibre1">Kalfa	 Armen	 telaşlı	 görünüyordu.	 “Sesini	 alçalt	 aptal.	 Böyle	 şeyler	 hakkında	 şaka	 bile yapmamalısın.	 Kimin	 dinliyor	 olabileceğini	 asla	 bilemezsin.	 Örümcek’in	 her	 yerde	 kulakları	 var.”	 “Ah, pantolonuna	işeme	Armen.	Şerefe	kadeh	kaldırıyordum,	isyan	başlatmıyordum.” </p>
<p class="calibre1">Bir	 kıkırdama	 duyuldu.	 Pate’in	 arkasından	 yumuşak,	 sinsi	 bir	 ses	 konuştu.	 “Bir	 hain	 olduğunu	 her zaman	 biliyordum	 Kurbağa.”	 Tembel	 Leo,	 eski	 tahta	 köprünün	 ayağında	 kambur	 bir	 şekilde	 oturuyordu, yeşil	 ve	 altın	 çizgili	 satenlere	 bürünmüştü,	 siyah	 ipekten	 dikilmiş	 yarım	 pelerinini,	 yeşim	 taşından	 bir gülle	 omzuna	 tutturmuştu.	 Lekelerin	 rengine	 bakılırsa,	 kıyafetine	 damlattığı	 şarap	 koyu	 kırmızıydı. </p>
<p class="calibre1">Delikanlının	tek	gözünün	üstüne,	saman	sarısı	saçlarından	bir	tutam	düşmüştü. </p>
<p class="calibre1">Mollander,	 Tembel	 Leo’yu	 görünce	 öfkelendi.	 “Boş	 versene.	 Çek	 git.	 Burada	 istenmiyorsun.” </p>
<p class="calibre1">Alleras,	 Mollander’i	 sakinleştirmek	 için	 tek	 elini	 onun	 omzuna	 koydu.	 Armen	 kaşlarını	 çattı.	 “Leo. </p>
<p class="calibre1">Lordum.	 Anladığım	 kadarıyla	 üç	 gün	 daha	 Hisar’da...”	 “...hapis	 kalmam	 gerekiyor.”	 Tembel	 Leo omuzlarını	silkti.	“Perestan	dünyanın	kırk	bin	yaşında	olduğunu	söylüyor,	Mollos	da	beş	yüz	bin	yaşında olduğunu.	 Uç	 gün	 nedir	 ki,	 sorarım	 size?”	 Terasta	 bir	 düzine	 boş	 masa	 olmasına	 rağmen	 Leo	 onların masasına	 oturdu.	 “Bana	 bir	 kadeh	 Arbor	 altını	 ısmarla	 Kurbağa,	 bakarsın	 babama	 az	 önceki	 kadeh</p>
<p class="calibre1"><a id="p9"></a>kaldırışından	bahsetmem.	Damalı	Kumarhane’de	şansım	yaver	gitmedi	ve	son	geyiğimi	akşam	yemeği	için harcadım.	 Kestane	 ve	 beyaz	 mantarla	 doldurulmuş	 süt	 domuzu,	 erik	 soslu.	 Bir	 erkek	 yemek	 yemek zorundadır.	Siz	delikanlılar	ne	yediniz?” </p>
<p class="calibre1">“Koyun	 eti,”	 diye	 mırıldandı	 Mollander.	 Sesinden,	 bundan	 hiç	 memnun	 olmadığı	 anlaşılıyordu. </p>
<p class="calibre1">“Haşlanmış	bir	koyun	budunu	paylaştık.” </p>
<p class="calibre1">“Doyurucu	olduğundan	eminim.”	Leo,	Alleras’a	döndü. </p>
<p class="calibre1">“Bir	lordun	oğlu	cömert	olmalıdır	Sfenks.	Anladığım	kadarıyla	bakır	halkanı	kazanmışsın.	İşte	buna içerim.” </p>
<p class="calibre1">Alleras	 gülümsedi.	 “Ben	 sadece	 dostlarıma	 içki	 ısmarlarım,	 ayrıca	 bir	 lordun	 oğlu	 değilim,	 bunu sana	söylemiştim.	Annem	bir	tüccardı.” </p>
<p class="calibre1">Leo’nun	 ela	 renkli	 gözleri	 şarap	 ve	 fesatlıkla	 ışıldıyordu.	 “Annen,	 Yaz	 Adaları’ndan	 gelen	 bir maymundu.	Dornelular,	bacaklarının	arasında	bir	delik	olan	her	şeyi	düzerler.	Amacım	seni	gücendirmek değil.	 Bir	 ceviz	 kadar	 kahverengi	 olabilirsin	 ama	 en	 azından	 yıkanıyorsun.	 Bizim	 benekli	 domuz çobanımızın	aksine.” </p>
<p class="calibre1"> <i class="calibre4">Eğer	 maşrapamla	 ağzına	 vurursam	 dişlerinin	 yarısını	 dökebilirim</i>,	 diye	 düşündü	 Pate.	 Domuz çobanı	 Benekli	 Pate,	 binlerce	 müstehcen	 hikâyenin	 kahramanıydı:	 Ona	 saldıran	 şişman	 lordları,	 mağrur şövalyeleri	 ve	 gösterişli	 rahipleri	 her	 seferinde	 yenmeyi	 başaran	 iyi	 kalpli,	 boş	 kafalı	 hantal	 bir	 tip. </p>
<p class="calibre1">Pate’in	 aptallığı	 bir	 şekilde	 kaba	 bir	 kurnazlığa	 dönüşürdü;	 hikâyeler	 her	 seferinde,	 Pate’in	 büyük	 bir lordun	yüksek	masasında	oturmasıyla	ya	da	bir	şövalyenin	kızını	yatağa	atmasıyla	son	bulurdu.	Ama	onlar hikâyeydi.	Gerçek	dünyada	domuz	çobanları	asla	o	kadar	başarılı	olmazdı.	Pate	bazen,	annesinin	bu	ismi ondan	nefret	ettiği	için	verdiğini	düşünürdü. </p>
<p class="calibre1">Alleras	artık	gülümsemiyordu.	“Özür	dileyeceksin.” </p>
<p class="calibre1">“Öyle	mi?”	dedi	Leo.	“Boğazım	bu	kadar	kuruyken	nasıl	dileyebilirim?” </p>
<p class="calibre1">“Söylediğin	 her	 kelimeyle	 hanedanını	 utandırıyorsun,”	 dedi	 Alleras.	 “Bizden	 biri	 olmakla	 Hisar’ı utandırıyorsun.”	 “Biliyorum.	 Bana	 şarap	 ısmarla	 da	 utancımı	 boğayım.”	 “Dilini	 kökünden	 koparırım,” </p>
<p class="calibre1">dedi	Mollander. </p>
<p class="calibre1">“Gerçekten	 mi?	 O	 zaman	 sana	 ejderhaları	 nasıl	 anlatırım?”	 Leo	 tekrar	 omuz	 silkti.	 “Melez	 doğru söylüyor.	Deli	Kral’ın	kızı	sağ	ve	üç	ejderhası	var.” </p>
<p class="calibre1">“Üç?”	dedi	Roone	hayretle. </p>
<p class="calibre1">Leo	 delikanlının	 elini	 okşadı,	 “ikiden	 çok	 ve	 dörtten	 az.	 Senin	 yerinde	 olsaydım,	 henüz	 altın	 halka için	teşebbüste	bulunmazdım.” </p>
<p class="calibre1">“Onu	rahat	bırak,”	diye	uyardı	Mollander. </p>
<p class="calibre1">“Nasıl	da	kahraman	bir	Kurbağa.	Nasıl	istersen.	Qarth’ın	yüz	fersah	yakınına	gitmiş	her	gemideki	her adam	 o	 ejderhalardan	 bahsediyor.	 Bazıları	 onları	 gördüğünü	 bile	 söylüyor.	 Sihirbaz	 onlara	 inanmaya meyilli.” </p>
<p class="calibre1">Armen	 kınama	 dolu	 bir	 şekilde	 dudaklarını	 büzdü.	 “Marwyn	 sağlıklı	 değil.	 Bunu	 en	 başta	 Aliüstat Perestan’tan	duyabilirsin.”	“Aliüstat	Ryam	da	aynı	şeyi	söylüyor,”	dedi	Roone. </p>
<p class="calibre1">Leo	esnedi.	“Deniz	ıslak,	güneş	sıcak	ve	hayvanat	bahçesi	çoban	köpeğinden	nefret	ediyor.” </p>
<p class="calibre1"> <i class="calibre4">Herkes	 için	 alaycı	 bir	 lakabı	 var</i>,	 diye	 düşündü	 Pate,	 fakat	 Marwyn’in	 bir	 üstattan	 çok	 bir	 çoban köpeği	gibi	göründüğünü	inkâr	edemezdi.  <i class="calibre4">Seni	ısırmak	istiyor	sanki. </i>	Sihirbaz	diğer	üstatlar	gibi	değildi. </p>
<p class="calibre1">İnsanlar	 onun	 fahişelerle	 ve	 vasıfsız	 büyücülerle	 dostluk	 ettiğini,	 kıllı	 Ibbenliler	 ve	 zift	 gibi	 kara	 Yaz Adalılar	 ile	 onların	 dilinde	 konuştuğunu	 ve	 rıhtımların	 aşağısındaki	 küçük	 denizci	 tapınaklarında	 tuhaf tanrılara	 kurbanlar	 verdiğini	 söylüyordu.	 Adamlar	 onu	 şehrin	 altındaki	 fare	 çukurlarında	 ve	 kara genelevlerde	 oyuncularla,	 şarkıcılarla,	 paralı	 askerlerle	 hatta	 dilencilerle	 takılırken	 gördüklerinden bahsediyordu.	Hatta	bazıları,	onun	bir	zamanlar	bir	adamı	yumruklayarak	öldürdüğünü	fısıldıyordu. </p>
<p class="calibre1"><a id="p10"></a>Marwyn,	 uzak	 toprakların	 haritasını	 çıkarmak,	 kayıp	 kitapları	 aramak,	 büyücülerle	 ve	 gölge bağcılarıyla	çalışmak	için	doğuda	sekiz	yıl	geçirdikten	sonra	Eski	Şehir’e	döndüğünde,	Sirke	Vaellyn	ona</p>
<p class="calibre1">“Sihirbaz	 Marwyn”	 adını	 takmıştı.	 Aliüstat	 Ryam	 bir	 keresinde,	 “Tılsımları	 ve	 duaları	 rahiplere	 bırak. </p>
<p class="calibre1">Zekânı,	 insanın	 güvenebileceği	 gerçekleri	 öğrenmek	 için	 kullan,”	 demişti	 Pate’e.	 Ama	 Ryam’ın	 yüzüğü, asası	ve	maskesi	sarı	altındı	ve	üstat	zincirinde	Valyria	çeliğinden	bir	halka	yoktu. </p>
<p class="calibre1">Armen	 burun	 kıvırarak	 Tembel	 Leo’ya	 baktı.	 Bu	 tavır	 için	 kusursuz	 bir	 burnu	 vardı;	 uzun,	 ince	 ve sivri.	 “Aliüstat	 Marwyn	 birçok	 tuhaf	 şeye	 inanıyor,”	 dedi,	 “lâkin	 ejderhalara	 dair,	 Mollander’in	 sahip olduğundan	fazla	kanıta	sahip	değil.	Sadece	daha	çok	denizci	hikâyesi.” </p>
<p class="calibre1">‘Yanılıyorsun,”	dedi	Leo.	“Sihirbaz’ın	dairesinde	bir	cam	mum	yanıyor.” </p>
<p class="calibre1">Meşale	 ışığıyla	 aydınlatılmış	 terasa	 sessizlik	 çöktü.	 Armen	 iç	 geçirdi	 ve	 omuz	 silkti.	 Mollander gülmeye	 başladı.	 Sfenks,	 kocaman	 siyah	 gözleriyle	 Leo’yu	 inceledi.	 Roone,	 aklı	 karışmış	 gibi görünüyordu. </p>
<p class="calibre1">Pate	cam	mumlardan	haberdardı	ama	yanan	bir	cam	mum	görmemişti.	Cam	mumlar,	Hisar’ın	en	kötü</p>
<p class="calibre1">saklanan	 sırrıydı.	 Kıyamet’ten	 bin	 yıl	 önce,	 Valyria’dan	 Eski	 Şehir’e	 getirildikleri	 söylenirdi.	 Pate	 dört tane	mum	olduğunu	duymuştu;	biri	yeşil,	üçü	siyahtı,	hepsi	uzun	ve	kıvrımlıydı. </p>
<p class="calibre1">“Bu	cam	mumlar	nedir?”	diye	sordu	Roone. </p>
<p class="calibre1">Kalfa	Armen	boğazını	temizledi.	“Bir	kalfa,	yeminini	etmeden	bir	gece	önce	mahzende	nöbet	tutmak</p>
<p class="calibre1">zorundadır.	 Yanına	 bir	 fener,	 meşale	 ya	 da	 lamba	 almasına	 izin	 verilmez...	 yalnızca	 obsidiyen	 bir	 mum. </p>
<p class="calibre1">Eğer	mumu	yakamazsa,	geceyi	karanlıkta	geçirmek	zorundadır.	Bazıları	dener.	Aptal	ve	inatçı	olanlar,	şu sözüm	 ona	 yüksek	 sırlar	 eğitimini	 alanlar.	 Çoğu	 parmaklarını	 keser,	 zira	 mumların	 üstündeki	 çıkıntılar ustura	 kadar	 keskindir.	 Sonra,	 kanlı	 parmaklarıyla,	 başarısızlıklarını	 düşünerek	 şafağın	 gelmesini beklemek	zorunda	kalırlar.	Daha	akıllı	adamlar	sadece	uyur	ya	da	geceyi	dua	ederek	geçirir	ama	her	yıl mumu	yakmayı	deneyen	birkaç	kalfa	çıkar.” </p>
<p class="calibre1">“Evet.”	Pate	de	aynı	hikâyeleri	duymuştu.	“Ama	ışık	saçmayan	bir	mum	ne	 <i class="calibre4">işe</i>	yarar?” </p>
<p class="calibre1">“Bir	 derstir,”	 dedi	 Armen,	 “üstat	 zincirimizi	 takmadan	 önce	 öğrenmemiz	 gereken	 son	 ders.	 Cam mum,	 gerçekleri	 ve	 irfanı	 temsil	 eder;	 nadir,	 güzel	 ve	 hassas	 şeyleri.	 Bize,	 bir	 üstadın,	 nereye	 giderse gitsin	 ışık	 saçmak	 zorunda	 olduğunu	 hatırlatmak	 için	 mum	 şeklinde	 yapılmıştır	 ve	 bilginin	 tehlikeli olabileceğini	hatırlatmak	için	keskindir.	Bilge	adamlar,	bilgelikleri	yüzünden	kibir	sahibi	olabilir	ama	bir üstat	 daima	 mütevazı	 kalmalıdır.	 Cam	 mum	 bize	 bunu	 da	 hatırlatır.	 Bir	 üstat,	 yeminini	 edip	 zincirini taktıktan	sonra	bile,	nöbetinin	karanlığını	ve	mumu	yakmak	için	nasıl	hiçbir	şey	yapamadığını	anımsar... </p>
<p class="calibre1">zira	bazı	şeyler	vukufla	bile	imkânsızdır.” </p>
<p class="calibre1">Tembel	 Leo	 bir	 kahkaha	 koyuverdi.	 “Senin	 için	 imkânsızdır	 demek	 istiyorsun.	 Mumun	 yandığını kendi	gözlerimle	gördüm.” </p>
<p class="calibre1">“Yanan	bir	mum	gördüğüne	şüphem	yok,”	dedi	Armen.	“İhtimalle	siyah	bir	mum.” </p>
<p class="calibre1">“Ben	ne	gördüğümü	biliyorum.	Mumun	ışığı	tuhaf	ve	parlaktı,	balmumu	ya	da	iç	yağından	yapılmış</p>
<p class="calibre1">mumların	ışığından	çok	daha	parlak.	Garip	gölgeler	yaratıyordu	ve	alevi	hiç	titremiyordu,	arkamdaki	açık kapı	cereyan	yaptığında	bile	alev	titremedi.” </p>
<p class="calibre1">Armen	 kollarını	 göğsünde	 birleştirdi.	 “Obsidiyen	 yanmaz.”	 “<i class="calibre4">Ejderhacamı</i>,”	 dedi	 Pate.	 “Sıradan insanlar	ona	ejderhacamı	diyor.”	Bu	ayrıntı	önemli	görünmüştü	nedense. </p>
<p class="calibre1">“Diyorlar,”	dedi	Sfenks	Alleras	düşünür	gibi	“ve	dünyada	tekrar	ejderhalar	varsa...” </p>
<p class="calibre1">“Ejderhalar	 ve	 daha	 karanlık	 şeyler,”	 dedi	 Leo.	 “Gri	 koyunlar	 gözlerini	 kapadı	 ama	 çoban	 köpeği gerçeği	 görüyor.	 Eski	 güçler	 uyandı.	 Gölgeler	 hareketlendi.	 Çok	 yakında	 bir	 mucize	 ve	 dehşet	 çağı başlayacak,	tanrılar	ve	kahramanlar	için	bir	çağ.”	O	tembelce	gülümsemesiyle	gerindi.	“Buna	bir	kadeh içilir	 derim.”	 “Biz	 yeterince	 içtik,”	 dedi	 Armen.	 “Gün,	 istediğimizden	 daha	 erken	 doğacak	 ve	 Aliüstat Ebrose	 idrarın	 özelliklerinden	 bahsediyor	 olacak.	 Gümüş	 bir	 halka	 dövmeye	 niyetli	 olanlar	 adamın</p>
<p class="calibre1"><a id="p11"></a>konuşmasını	kaçırmasalar	iyi	olur.” </p>
<p class="calibre1">“Sizleri	 sidik	 tatmaktan	 alıkoymayayım,”	 dedi	 Leo.	 “Şahsen	 ben	 Arbor	 altınının	 tadını	 tercih ederim.” </p>
<p class="calibre1">“Eğer	seçeneklerim	sen	ve	sidikse,	sidik	içerim.”	Mollander	masadan	kalktı.	“Hadi	Roone.” </p>
<p class="calibre1">Sfenks,	yay	kılıfına	uzandı.	“Benim	için	de	yatak	vakti.	Rüyamda	ejderhalar	ve	cam	mumlar	görmeyi bekliyorum.” </p>
<p class="calibre1">“Hepiniz	mi?”	Leo	omuz	silkti.	“Pekâlâ,	Rosey	burada.	Belki	küçük	şekerlememizi	uyandırır	ve	onu</p>
<p class="calibre1">bir	kadın	yaparım.”	Alleras,	Pate’in	yüzündeki	ifadeyi	gördü.	“Bir	kadeh	şarap	alacak	bakırı	yoksa,	kızı alacak	bir	altını	olamaz.” </p>
<p class="calibre1">“Evet,”	dedi	Mollander.	“Ayrıca,	bir	kadın	yaratmak	için	bir	erkek	gerekir.	Bizimle	gel	Pate.	Güneş</p>
<p class="calibre1">doğduğunda	yaşlı	Walgrave	uyanacak.	Tuvalete	gitmek	için	senin	yardımına	ihtiyaç	duyacak.” </p>
<p class="calibre1"> <i class="calibre4">Eğer	 bugün	 kim	 olduğumu	 hatırlarsa. </i>	 Aliüstat	 Walgrave,	 kuzgunları	 birbirinden	 ayırt	 etmekte	 hiç sorun	yaşamıyordu	fakat	insanlarla	o	kadar	iyi	değildi.	Bazı	günler,	Pate’in,	Cressen	isimli	biri	olduğunu sanıyordu.	 “Daha	 değil,”	 dedi	 Pate	 arkadaşlarına.	 “Ben	 biraz	 daha	 kalacağım.”	 Şafak	 tam	 olarak sökmemişti.	Simyacı	hâlâ	gelebilirdi	ve	gelirse	Pate	orada	olmak	istiyordu. </p>
<p class="calibre1">“Nasıl	 istersen,”	 dedi	 Armen.	 Alleras	 uzun	 uzun	 Pate’e	 baktı,	 sonra	 yayını	 ince	 omzuna	 astı	 ve köprüye	 doğru	 ilerleyen	 arkadaşlarını	 takip	 etti.	 Mollander	 o	 kadar	 sarhoştu	 ki	 düşmemek	 için	 tek	 elini Roone’un	 omzuna	 koyarak	 yürümek	 zorunda	 kaldı.	 Hisar,	 kuzgunlar	 için	 fazla	 uzakta	 değildi	 ama delikanlılar	 kuzgun	 değildi.	 Ayrıca	 Eski	 Şehir	 bütün	 o	 ara	 sokakları,	 çapraz	 yolları	 ve	 kambur caddeleriyle	 tam	 bir	 labirentti.	 Nehir	 sisi	 dört	 delikanlıyı	 yutarken,	 Pate,	 Armen’in,	 “Dikkatli	 olun,” </p>
<p class="calibre1">dediğini	duydu,	“hava	nemli,	taşlar	kaygandır.” </p>
<p class="calibre1">Onlar	 gittiğinde,	 Tembel	 Leo	 yüzünü	 ekşiterek	 Pate’i	 inceledi.	 “Ne	 acı.	 Sfenks	 bütün	 gümüşleriyle birlikte	 çekip	 gitti,	 beni	 çoban	 domuzu	 Benekli	 Pate’e	 terk	 etti.”	 Gerinerek	 esnedi.	 “Tatlı	 minik Rosey’imiz	nasıl?” </p>
<p class="calibre1">“Uyuyor,”	dedi	Pate	sertçe. </p>
<p class="calibre1">“Çıplak	uyuduğundan	eminim.”	Leo	sırıttı.	“Kızın	bir	ejderha	edeceğini	düşünüyor	musun	gerçekten? </p>
<p class="calibre1">Bir	gün	öğrenmek	zorundayım	sanırım.” </p>
<p class="calibre1">Pate	buna	cevap	vermemesi	gerektiğini	biliyordu. </p>
<p class="calibre1">Leo’nun	 cevaba	 ihtiyacı	 yoktu.	 “Ben	 fahişeyi	 bozduğumda	 fiyatı	 öyle	 bir	 yere	 düşecek	 ki,	 domuz çobanları	bile	onu	satın	alabilecek.	Bana	teşekkür	etmen	gerek.” </p>
<p class="calibre1"> <i class="calibre4">Seni	öldürmem	gerek</i>,	 diye	 düşündü	 Pate	 ama	 hayatını	 çöpe	 atacak	 kadar	 sarhoş	 değildi.	 Leo	 silah eğitimi	almıştı,	eşkıya	bıçağında	ve	hançerde	ölümcül	olduğu	biliniyordu.	Ayrıca	Pate,	bir	şekilde	Leo’yu öldürürse	kendi	başını	da	kaybederdi.	Pate’in	yalnızca	bir	ismi	varken	Leo	iki	isme	sahipti	ve	ikinci	ismi <i class="calibre4">Tyrell’</i> di.	 Eski	 Şehir’in	 Şehir	 Muhafızları	 Kumandanı	 Sör	 Moryn	 Tyrell,	 Leo’nun	 babasıydı.	 Yüksek Bahçe	Lordu	ve	Güney	Muhafızı	Mace	Tyrell,	Leo’nun	kuzeniydi.	Ve	Eski	Şehir’in	Yaşlı	Adam’ı;	muhtelif unvanlarının	 arasında	 “Hisar’ın	 Koruyucusu”	 da	 olan	 Yüksek	 Kuleli	 Lord	 Leyton,	 Tyrell	 Hanedanı’nın yeminli	sancak	beyiydi.  <i class="calibre4">Boş	ver, </i>	dedi	Pate	kendi	kendine.  <i class="calibre4">Bunları	sadece	beni	yaralamak	için	söylüyor. </i></p>
<p class="calibre1">Doğu	tarafında	sisler	aydınlanıyordu.  <i class="calibre4">Şafak, </i>	diye	fark	etti	Pate.  <i class="calibre4">Şafak	 geldi	 ama	 simyacı	 gelmedi. </i></p>
<p class="calibre1">Gülmesi	mi	yoksa	ağlaması	mı	gerektiğini	bilmiyordu.  <i class="calibre4">Her	şeyi	yerine	bırakırsam	ve	ne	yaptığımı	kimse</i> <i class="calibre4">bilmezse	 hâlâ	 hırsız	 sayılır	 mıyım</i>?	 Pate’in	 cevap	 veremediği	 bir	 başka	 soruydu	 bu,	 bir	 zamanlar Ebrose’un	ve	Vaellyn’in	sorduğu	sorular	gibi. </p>
<p class="calibre1">Pate	sırayı	itip	ayağa	kalktığında,	korkunç	sert	elma	şarabı	bir	anda	kafasına	hücum	etti.	Dengesini sağlamak	 için	 tek	 elini	 masaya	 koymak	 zorunda	 kaldı.	 “Rosey’yi	 rahat	 bırak,”	 dedi	 veda	 sözü	 olarak. </p>
<p class="calibre1">“Onu	rahat	bırak	yoksa	seni	öldürebilirim.” </p>
<p class="calibre1">Leo	Tyrell,	gözüne	düşen	saçları	geri	itti.	“Domuz	çobanlarıyla	düello	yapmam.	Yaylan.” </p>
<p class="calibre1"><a id="p12"></a>Pate	döndü	ve	terası	geçti.	Adımları	eski	köprünün	yıpranmış	tahtalarında	çınladı.	Pate	karşı	tarafa vardığında,	 doğu	 seması	 pembeye	 dönüyordu.  <i class="calibre4">Dünya	 büyük, </i>	 dedi	 kendi	 kendine.  <i class="calibre4">Eğer	 o	 eşeği	 satın</i> <i class="calibre4">alırsam	 Yedi	 Krallık’ın	 sokaklarını	 ve	 yan	 yollarını	 dolaşabilirim,	 sıradan	 insanları	 sülükler	 ve</i> <i class="calibre4">saçlardaki	bitleri	temizlerim.	Bir	gemide	çalışabilirim,	kürek	çekerim	ve	o	kahrolası	ejderhaları	bizzat</i> <i class="calibre4">görmek	için	Yeşim	Kapılar’dan	geçip	Qarth’a	gidebilirim.	Yaşlı	Walgrave’e	ve	kuzgunlara	geri	dönmek</i> <i class="calibre4">zorunda	değilim. </i></p>
<p class="calibre1">Ama	 bir	 şekilde,	 Pate’in	 ayakları	 Hisar’a	 doğru	 yürüdü.	 Doğudaki	 bulutların	 arasından	 güneşin	 ilk ışıkları	süzüldüğünde,	limandaki	Denizci	Septi’nin	sabah	çanları	çalmaya	başladı.	Bir	an	sonra	ona	Lord Septi	 katıldı,	 sonra	 Ballı	 Şarap’ın	 karşı	 tarafındaki	 bahçelerden	 Yedi	 Mabet	 ve	 nihayet,	 Aegon’ın	 Kral Toprakları’na	çıkışından	önce	bin	yıl	boyunca	Yüce	Ustat’ın	makamı	olan	Yıldızlı	Sept.	Kadir	bir	müzik yapıyorlardı.  <i class="calibre4">Ama	bir	küçük	bülbül	kadar	tatlı	değil. </i></p>
<p class="calibre1">Pate,	 çan	 seslerinin	 altından	 şarkıları	 da	 duyabiliyordu.	 Kırmızı	 rahipler,	 her	 sabah	 ilk	 ışıklarda, güneşin	 doğuşunu	 karşılamak	 üzere	 iskelelerin	 yanındaki	 mütevazı	 tapınaklarının	 dışında	 toplanıyordu. </p>
<p class="calibre1"> <i class="calibre4">Çünkü	gece	karanlık	ve	dehşet	dolu. </i>	Pate	rahiplerin	bu	sözleri	yakarışını	yüzlerce	kez	duymuştu;	tanrıları R’hllor’dan,	 kendilerini	 karanlıktan	 esirgemesini	 istiyorlardı.	 Yedi	 tanrı	 onun	 için	 yeterliydi	 ama	 Pate, Stannis	 Baratheon’ın	 artık	 gece	 ateşlerinde	 ibadet	 ettiğini	 duymuştu.	 Hatta	 Stannis,	 sancaklarına	 erkek geyik	yerine	R’hllor’un	alevli	kalbini	koymuştu.  <i class="calibre4">Eğer	Stannis,	Demir	Taht’ı	kazanırsa,	hepimiz	kırmızı</i> <i class="calibre4">rahiplerin	 şarkısının	 sözlerini	 öğrenmek	 zorunda	 kalacağız, </i>	 diye	 düşündü,	 gerçi	 bu	 pek	 olası	 değildi. </p>
<p class="calibre1">Tywin	 Lannister,	 Karasu’da	 Stannis’i	 ve	 R’hllor’u	 ezmişti,	 çok	 yakında	 onların	 işini	 bitirecek	 ve	 taht talibi	Baratheon’ın	kafasını	bir	kazığa	geçirip	Kral	Toprakları’nın	kapılarının	üstüne	koyacaktı. </p>
<p class="calibre1">Gece	 sisi	 yok	 olurken,	 Eski	 Şehir	 şafak	 öncesi	 karanlıktan	 bir	 hayalet	 misali	 çıkarak	 Pate’in etrafında	şekillenmeye	başladı.	Pate,	Kral	Toprakları’nı	hiç	görmemişti	ama	saz	ve	kerpiçten	inşa	edilmiş</p>
<p class="calibre1">bir	şehir	olduğunu	biliyordu;	çamurlu	caddeler,	saz	çatılar	ve	ahşap	barakalardan	ibaret	dağınık	bir	arazi. </p>
<p class="calibre1">Eski	 Şehir	 taştan	 inşa	 edilmişti	 ve	 şehrin	 bütün	 caddeleri,	 en	 fakir	 ara	 sokağa	 kadar	 kaldırım	 taşlarıyla kaplıydı.	Şehrin	en	güzel	olduğu	vakit	gün	doğumuydu.	Ballı	Şarap’ın	batısında,	Lonca	Binaları	kıyıya	bir sıra	 saray	 gibi	 dizilmişti.	 Nehrin	 yukarısında,	 suyun	 her	 iki	 yanında	 Hisar’ın	 kubbeleri	 ve	 kuleleri yükseliyordu;	 salonlarla	 ve	 evlerle	 dolu	 taş	 köprülerle	 birbirlerine	 bağlanıyorlardı.	 Nehrin	 aşağısında, Yıldızlı	 Sept’in	 siyah	 mermer	 duvarlarının	 ve	 kemerli	 pencerelerinin	 altında,	 mütedeyyinlerin	 evleri, zengin	ve	dul	bir	kadının	ayaklarına	dolanan	çocuklar	misali	bir	araya	toplanmıştı. </p>
<p class="calibre1">Ve	 ileride,	 Ballı	 Şarap’ın	 genişleyerek	 Fısıltılı	 Ses’e	 karıştığı	 yerde	 Yüksek	 Kule	 yükseliyordu, kulenin	 işaret	 ateşleri	 şafağa	 karşı	 ışıldıyordu.	 Muharebe	 Adası’nın	 sarp	 kayalıklarının	 tepesinde	 duran kulenin	 gölgesi,	 şehri	 bir	 kılıç	 gibi	 kesiyordu.	 Eski	 Şehir’de	 doğup	 büyüyenler,	 günün	 hangi	 vakti olduğunu	 o	 gölgenin	 düştüğü	 yere	 bakarak	 söyleyebilirdi.	 Bazıları,	 kulenin	 tepesinden	 Sur’un	 bile göründüğünü	iddia	ederdi.	Belki	de	Lord	Leyton	bu	yüzden	on	yıldan	fazla	zamandır	hiç	aşağı	inmemiş	ve şehrini	bulutlardan	yönetmeyi	tercih	etmişti. </p>
<p class="calibre1">Nehir	yolundan	aşağı	doğru	yürürken	Pate’in	yanından	bir	kasap	arabası	geçti,	arabanın	arkasındaki beş	 domuz	 yavrusu	 ıstırapla	 çığlık	 atıyordu.	 Şehirli	 bir	 kadın	 yukarıdaki	 pencereden	 bir	 dışkı	 kovası boşaltırken,	 Pate	 kenara	 kaçarak	 arabanın	 yolundan	 çekildi	 ve	 pislenmekten	 son	 anda	 kurtuldu.  <i class="calibre4">Bir</i> <i class="calibre4">kalenin	 üstadı	 olduğumda	 sürecek	 bir	 atım	 olacak</i>,	 diye	 düşündü.	 Sonra	 bir	 taşa	 takılıp	 düştü	 ve	 kimi kandırdığını	merak	etti.	Onun	bir	zinciri,	bir	lordun	yüksek	masasında	bir	yeri	ya	da	büyük,	beyaz	bir	atı olmayacaktı.	 Onun	 hayatı	 kuzgunların	 gaklamalarını	 dinleyerek	 ve	 Aliüstat	 Walgrave’in	 iç çamaşırlarındaki	dışkı	lekelerini	ovalayarak	geçecekti. </p>
<p class="calibre1">Bir	 ses,	 “İyi	 sabahlar	 Pate,”	 dediğinde,	 Pate	 tek	 dizinin	 üstünde	 kıyafetine	 bulaşan	 çamuru temizlemeye	çalışıyordu.	Simyacı,	Pate’in	tepesinde	dikiliyordu. </p>
<p class="calibre1">Pate	ayağa	kalktı.	“Üçüncü	gün...	Telek	ve	Maşrapa’da	olacağını	söylemiştin.” </p>
<p class="calibre1"><a id="p13"></a>“Arkadaşlarınla	 birlikteydin.	 Sohbetinizi	 bölmek	 istemedim.”	 Simyacı,	 başlıklı	 bir	 yolcu	 pelerini giymişti;	 kahverengi	 ve	 alelade.	 Doğan	 güneş,	 adamın	 omuzlarının	 arkasındaki	 çatıların	 üzerinden bakıyordu,	bu	yüzden	başlığın	altındaki	yüzü	seçmek	zordu.	“Ne	olduğuna	karar	verdin	mi?” </p>
<p class="calibre1"> <i class="calibre4">İlle	de	söyletmek	zorunda	mı? </i>	“Bir	hırsızım	sanırım.”	“Olabileceğini	düşünmüştüm.” </p>
<p class="calibre1">İşin	 en	 zor	 kısmı,	 Aliüstat	 Walgrave’in	 yatağının	 altındaki	 kasayı	 dışarı	 çekmek	 için	 ellerinin	 ve dizlerinin	 üstüne	 çökmek	 olmuştu.	 Kasa	 çok	 sağlam	 yapılmıştı	 ve	 kenarları	 demirdi	 ama	 kilidi	 kırıktı. </p>
<p class="calibre1">Üstat	 Gormon	 kilidi	 Pate’in	 kırdığından	 şüphelenmişti	 fakat	 bu	 doğru	 değildi.	 Kilidi,	 onu	 açan	 anahtarı kaybettikten	sonra	bizzat	Walgrave	kırmıştı. </p>
<p class="calibre1">Pate	kasanın	içinde	bir	torba	gümüş	geyik,	mavi	kurdeleyle	bağlanmış	bir	tutam	sarı	saç,	Walgrave’e benzeyen	 (bıyıklarına	 kadar)	 bir	 kadın	 minyatürü	 ve	 pullu	 çelikten	 yapılmış	 bir	 şövalye	 eldiveni bulmuştu.	 Walgrave,	 eldivenin	 bir	 prense	 ait	 olduğunu	 iddia	 ediyordu	 ama	 hangi	 prens	 olduğunu hatırlamıyordu.	Pate	eldiveni	salladığında	yere	bir	anahtar	düşmüştü. </p>
<p class="calibre1"> <i class="calibre4">Onu	 yerden	 alırsam	 bir	 hırsız	 olacağım, </i>	 diye	 düşündüğünü	 hatırladı	 Pate.	 Anahtar	 eski	 ve	 ağırdı, siyah	 demirden	 yapılmıştı;	 sözüm	 ona	 Hisar’daki	 bütün	 kapıları	 açıyordu.	 Sadece	 aliüstatların	 bu	 çeşit anahtarları	 vardı.	 Diğerleri	 anahtarlarını	 üzerlerinde	 taşıyor	 ya	 da	 güvenli	 bir	 yerde	 saklıyordu	 ama Walgrave	 anahtarını	 saklasaydı	 bir	 daha	 kimse	 göremezdi.	 Pate	 anahtarı	 kapmış	 ve	 gümüşleri	 de	 almak için	geri	dönmeden	önce,	kapıya	giden	yolun	yarısını	yürümüştü.	Bir	hırsız,	az	da	çalsa	çok	da	çalsa	bir hırsızdı.	“<i class="calibre4">Pate</i>,”	diye	seslenmişti	bir	kuzgun	Pate’in	arkasından,  <i class="calibre4">“Pate,	Pate,	Pate</i>	.” </p>
<p class="calibre1">“Ejderham	sende	mi?”	diye	sordu	simyacıya. </p>
<p class="calibre1">“İstediğim	şey	sendeyse.” </p>
<p class="calibre1">“Onu	ver.	Görmek	istiyorum.”	Pate,	simyacının	onu	dolandırmasına	izin	vermeye	niyetli	değildi. </p>
<p class="calibre1">“Nehir	yolu	uygun	bir	yer	değil.	Gel.” </p>
<p class="calibre1">Pate’in	 düşünmeye,	 seçeneklerini	 tartmaya	 vakti	 yoktu.	 Simyacı	 uzaklaşıyordu.	 Pate	 ya	 onu	 takip edecek	 ya	 da	 hem	 Rosey’yi	 hem	 de	 ejderhayı	 sonsuza	 dek	 kaybedecekti.	 Takip	 etti.	 Yürürken	 elini	 kol yenine	soktu.	Oraya	diktiği	gizli	cebin	içinde	güvende	olan	anahtarı	hissetti.	Üstatların	cübbeleri	ceplerle dolu	olurdu.	Pate	bunu	çocukluğundan	beri	biliyordu. </p>
<p class="calibre1">Simyacının	 uzun	 adımlarına	 yetişmek	 için	 acele	 etmek	 zorundaydı.	 Bir	 ara	 sokakta	 yürüdüler,	 bir köşeden	döndüler,	Hırsız	Pazarı’nı	ve	Paçavracı	Sokağı’nı	geçtiler.	Sonunda,	simyacı	ilkinden	daha	dar bir	ara	sokağa	girdi.	“Burası	yeterince	uzak,”	dedi	Pate.	“Etrafta	kimse	yok.	İşi	burada	yapacağız.” </p>
<p class="calibre1">“Nasıl	istersen.” </p>
<p class="calibre1">“Ejderhamı	istiyorum.” </p>
<p class="calibre1">“Elbette.”	 Sikke	 ortaya	 çıktı.	 Simyacı,	 Rosey’nin	 onu	 Pate’le	 tanıştırdığı	 gece	 yaptığı	 gibi,	 sikkeyi parmak	kemiklerinin	arasında	dolaştırdı.	Ejderha	hareket	ederken	sabah	ışığında	pırıldadı	ve	simyacının parmaklarına	altın	bir	ışıltı	verdi. </p>
<p class="calibre1">Pate	 ejderhayı	 adamın	 elinden	 kaptı.	 Avcunda	 altının	 ılıklığını	 hissetti.	 Sikkeyi	 ağzına	 götürdü	 ve ısırdı;	 adamların	 böyle	 yaptığını	 görmüştü.	 Doğruyu	 söylemek	 gerekirse,	 altının	 tadının	 nasıl	 olması gerektiğini	bilmiyordu	ama	bir	aptal	gibi	görünmek	istemiyordu. </p>
<p class="calibre1">“Anahtar?”	diye	sordu	simyacı	nazik	bir	şekilde. </p>
<p class="calibre1">Bir	 şey,	 Pate’in	 tereddüt	 etmesine	 sebep	 oldu.	 “İstediğin	 şey	 bir	 kitap	 mı?”	 Kilitli	 mahzenlerdeki bazı	Valyria	parşömenlerinin,	dünyada	kalan	yegâne	nüshalar	olduğu	söylenirdi. </p>
<p class="calibre1">“Benim	ne	istediğim	seni	ilgilendirmez.” </p>
<p class="calibre1">“Hayır.”  <i class="calibre4">İş	bitti, </i>	dedi	Pate	kendine.  <i class="calibre4">Git.	Telek	ve	Maşrapa’ya	koş, </i>	 <i class="calibre4">Rosey’yi	bir	öpücükle	uyandır</i> <i class="calibre4">ve	artık	sana	ait	olduğunu	söyle. </i>	Buna	rağmen	oyalandı.	“Bana	yüzünü	göster.” </p>
<p class="calibre1">“Nasıl	istersen.”	Simyacı	başlığını	çıkardı. </p>
<p class="calibre1">Bir	 adamdı	 sadece,	 yüzü	 de	 sadece	 bir	 yüz.	 Dolgun	 yanakları	 ve	 gölge	 gibi	 sakallarıyla	 genç	 bir</p>
<p class="calibre1"><a id="p14"></a>adamın	 yüzü,	 alelade.	 Sağ	 yanağında	 belli	 belirsiz	 bir	 yara	 izi	 görünüyordu.	 Kancalı	 bir	 burnu	 ve kulaklarının	 arkasına	 kıvrılmış	 gür	 siyah	 saçları	 vardı.	 Pate’in	 tanıdığı	 bir	 yüz	 değildi.	 “Seni tanımıyorum.” </p>
<p class="calibre1">“Ben	de	seni.” </p>
<p class="calibre1">“Kimsin?” </p>
<p class="calibre1">“Bir	yabancı.	Hiç	kimse.	Gerçekten.” </p>
<p class="calibre1">“Ah.”	 Pate’in	 sözleri	 tükenmişti.	 Anahtarı	 dışarı	 çıkardı	 ve	 yabancının	 eline	 koydu,	 kendini sersemlemiş	hissediyordu,	başı	dönüyor	gibiydi.  <i class="calibre4">Rosey, </i>	diye	hatırlattı	kendine.	“O	hâlde	işimiz	bitti.” </p>
<p class="calibre1">Ayaklarının	 altındaki	 kaldırım	 taşları	 hareket	 etmeye	 başladığında	 Pate	 ara	 sokağın	 yarısını yürümüştü.  <i class="calibre4">Taşlar	kaygan	ve	ıslak, </i>	diye	düşündü	ama	sebep	bu	değildi.	Göğsünde	çekiç	gibi	vuran	kalbini hissedebiliyordu.	“Neler	oluyor?”	dedi.	Bacakları	suya	dönüşmüştü.	“Anlamıyorum.” </p>
<p class="calibre1">“Ve	asla	anlamayacaksın,”	dedi	üzgün	bir	ses. </p>
<p class="calibre1">Kaldırım	taşları	Pate’i	öpmek	için	yukarı	çıktı.	Pate	yardım	istemek	için	bağırmaya	çalıştı	fakat	sesi de	zayıflıyordu. </p>
<p class="calibre1">Pate’in	son	düşüncesi	Rosey	oldu. </p>
<p class="calibre1"><b class="calibre3">	</b></p>
<p class="calibre1"><a id="p15"></a><b class="calibre3">PEYGAMBER</b></p>
<p class="calibre1">Kralın	öldüğünü	söylemek	için	geldiklerinde,	peygamber,	Büyük	Wyk’te	adam	boğuyordu. </p>
<p class="calibre1">Kasvetli,	 soğuk	 bir	 sabahtı.	 Deniz,	 gökyüzü	 kadar	 kurşuniydi.	 İlk	 üç	 adam,	 hayatlarını	 Boğulmuş</p>
<p class="calibre1">Tanrı’ya	korkusuzca	sunmuştu	fakat	dördüncünün	inancı	zayıftı,	ciğerleri	hava	için	çığlık	atarken	delikanlı mücadele	 etmeye	 başladı.	 Beline	 kadar	 çıkan	 köpüklü	 dalgaların	 içinde	 duran	 Aeron,	 nefes	 almaya çalışan	 çıplak	 delikanlıyı	 omuzlarından	 yakaladı	 ve	 başını	 aşağı	 bastırdı.	 “Cesur	 ol,”	 dedi.	 “Denizden geldik	ve	denize	dönmeliyiz.	Ağzını	aç	ve	tanrının	nimetini	iç.	Ölmek	ve	yeniden	doğmak	için	ciğerlerini su	ile	doldur.	Mücadele	etmenin	faydası	yok.” </p>
<p class="calibre1">Kafası	dalgaların	altında	olan	çocuk	ya	Aeron’ı	duyamıyordu	ya	da	inancı	onu	büsbütün	terk	etmişti. </p>
<p class="calibre1">Öyle	şiddetli	bir	şekilde	tekme	atıp	çırpınmaya	başladı	ki	Aeron	yardım	çağırmak	zorunda	kaldı.	Rahibin dört	 boğulmuş	 adamı,	 biçare	 delikanlıyı	 suyun	 altında	 tutmak	 için	 dalgaların	 içine	 yürüdü.	 Rahip,	 deniz kadar	 derin	 bir	 sesle,	 “Bizim	 için	 boğulmuş	 Yüce	 Tanrı,”	 diye	 dua	 etti,	 “kulun	 Emmond’ın	 denizden yeniden	doğmasına	izin	ver,	tıpkı	senin	gibi.	Onu	tuzla	kutsa,	taşla	kutsa,	çelikle	kutsa.” </p>
<p class="calibre1">Nihayet,	 iş	 bitmişti.	 Delikanlının	 ağzından	 hava	 kabarcıkları	 çıkmıyordu,	 kollarındaki	 ve bacaklarındaki	bütün	kuvvet	tükenmişti.	Emmond	sığ	denizde,	solgun,	soğuk	ve	huzurlu	bir	şekilde	yüzüstü yatıyordu. </p>
<p class="calibre1">Buharsaçlı,	çakıl	taşlarıyla	kaplı	sahilde	bekleyen	boğulmuş	adamlarına	üç	atlının	katıldığını	ancak	o zaman	fark	etti.	Sparr’ı	tanıyordu;	keskin	hatlı	bir	yüzü	ve	sulu	gözleri	olan	yaşlı	adamın	titrek	sesi,	Büyük Wyk’in	bu	bölümünde	kanun	demekti.	Yaşlı	adama,	oğlu	Steffarion	ile	bir	başka	delikanlı	eşlik	ediyordu; genç	 adam,	 eteklerine	 koyu	 kırmızı	 kürk	 dikilmiş	 pelerinini,	 Goodbrotherlar’ın	 siyah	 ve	 altın	 savaş</p>
<p class="calibre1">borusunu	temsil	eden	gösterişli	bir	broşla	omzuna	tutturmuştu.	Rahip	bir	bakışta	 <i class="calibre4">Gorold’un	oğullarından</i> <i class="calibre4">biri, </i>	diye	karar	verdi.	Goodbrother’ın	karısı,	bir	düzine	kız	çocuğun	ardından,	ilerlemiş	yaşında	üç	oğul doğurmuştu	 ve	 oğulları	 birbirlerinden	 ayırt	 etmenin	 mümkün	 olmadığı	 söylenirdi.	 Aeron	 Buharsaçlı denemeye	tenezzül	etmedi.	Bu	delikanlı	Greydon,	Gormond	ya	da	Gran	de	olsa,	rahibin	ona	ayıracak	vakti yoktu. </p>
<p class="calibre1">Aeron	 sertçe	 bir	 emir	 verdi.	 Rahibin	 boğulmuş	 adamları	 ölü	 delikanlıyı	 kollarından	 ve</p>
<p class="calibre1">bacaklarından	 tutarak	 dalgaların	 sahilde	 bıraktığı	 çizginin	 üstüne	 taşıdı.	 Rahip	 onları	 takip	 etti,	 edep yerlerini	 örten	 fok	 derisi	 dışında	 çırılçıplaktı,	 tüyleri	 diken	 diken	 olmuştu.	 Üstünden	 sular	 damlar	 bir hâlde,	ıslak	kumların	ve	denizin	aşındırdığı	çakıl	taşlarının	üstüne,	sahile	çıktı.	Boğulmuş	adamlardan	biri ona	 kaba	 yünden	 yapılmış	 bir	 cübbe	 uzattı.	 Aeron,	 denizin	 ve	 Boğulmuş	 Tanrı’nın	 renkleri	 olan	 alacalı yeşillere,	 mavilere	 ve	 grilere	 boyanmış	 cübbeyi	 giydi,	 cübbenin	 içinde	 kalan	 saçlarını	 dışarı	 çıkardı. </p>
<p class="calibre1">Aeron	deniz	tarafından	uyandırıldığımdan	bu	yana,	o	siyah	ve	ıslak	saçlara	hiç	bıçak	değmemişti.	Saçlar rahibin	omuzlarına	lif	lif	olmuş	bir	pelerin	gibi	dökülüyor	ve	belinden	aşağı	sarkıyordu.	Aeron	saçlarına ve	kesilmemiş	dağınık	sakallarının	arasına	deniz	yosunu	şeritleri	örmüştü. </p>
<p class="calibre1">Rahibin	boğulmuş	adamları,	dua	ederek	ölü	çocuğun	çevresinde	bir	halka	oluşturdu.	Rus,	ata	biner</p>
<p class="calibre1">gibi	üstüne	oturduğu	çocuğun	göğsünü	pompalarken,	Norjen	delikanlının	kollarını	hareket	ettiriyordu	fakat Aeron	 geldiğinde	 herkes	 kenara	 çekildi.	 Rahip,	 Emmond’ın	 soğuk	 dudaklarını	 parmaklarıyla	 araladı	 ve ona	 hayat	 öpücüğü	 verdi,	 tekrar	 ve	 tekrar,	 deniz	 suyu	 çocuğun	 ağzından	 dışarı	 fışkırana	 kadar.	 Emmond öksürmeye	ve	tükürmeye	başladı,	korku	dolu	gözleri	titreyerek	açıldı. </p>
<p class="calibre1"> <i class="calibre4">Biri	 daha	 döndü. </i>	 Adamlar,	 bunun	 Boğulmuş	 Tanrı’nın	 inayetinin	 bir	 işareti	 olduğunu	 söylerdi. </p>
<p class="calibre1">Zaman	zaman	her	rahip	bir	adam	kaybederdi;	bir	zamanlar	çok	kutsal	olduğu	düşünülen	ve	bu	sebeple	bir krala	 taç	 giydirmek	 üzere	 seçilen	 Üç	 Kez	 Boğulmuş	 Tarle	 bile.	 Ama	 Aeron	 Greyjoy	 asla.	 O, Buharsaçlı’ydı,	 tanrının	 ıslak	 koridorlarını	 görmüş	 ve	 bunu	 anlatmak	 için	 geri	 dönmüştü.	 Ağzından	 su püskürten	 delikanlının	 çıplak	 sırtına	 vururken,	 “Kalk,”	 dedi.	 “Boğuldun	 ve	 bize	 geri	 gönderildin.	 Zaten</p>
<p class="calibre1"><a id="p16"></a>ölü	olan	ölemez.” </p>
<p class="calibre1">“Lâkin	doğar.”	Delikanlı	şiddetle	öksürdü,	ağzından	daha	çok	su	çıktı.	“Yeniden	doğar.”	Her	kelime acıyla	 satın	 alınıyordu	 ama	 dünyanın	 düzeni	 buydu;	 bir	 adam	 yaşamak	 için	 savaşmak	 zorundaydı. </p>
<p class="calibre1">‘Yeniden	doğar.”	Emmond	sallanarak	ayağa	kalktı.	“Daha	güçlü.	Ve	daha	zorlu.” </p>
<p class="calibre1">“Artık	 tanrıya	 aitsin,”	 dedi	 Aeron,	 Emmond’a.	 Diğer	 boğulmuş	 adamlar	 delikanlının	 etrafında toplandı,	kardeşliğe	katılışını	kutlamak	için	sırtına	vurdular	ve	alnını	öptüler.	Biri	çocuğa	mavi,	yeşil	ve gri	alacalı	bir	yün	cübbe	giydirdi.	Bir	diğeri,	deniz	sularının	kıyıya	sürüklediği	ağaç	dallarından	yapılmış</p>
<p class="calibre1">bir	 çomak	 verdi.	 “Artık	 denize	 aitsin,	 bu	 yüzden	 deniz	 seni	 silahlandırdı,”	 dedi	 Aeron.	 “Çomağını, tanrımızın	bütün	düşmanlarına	karşı	şiddetle	savurman	için	dua	ediyoruz.” </p>
<p class="calibre1">Rahip	 daha	 sonra,	 olan	 biteni	 eyerlerinin	 üstünde	 izleyen	 üç	 atlıya	 döndü.	 “Boğulmaya	 mı	 geldiniz lordlarım?” </p>
<p class="calibre1">Sparr	öksürdü.	“Ben	çocukken	boğuldum,”	dedi,	“oğlum	da	isim	gününde.” </p>
<p class="calibre1">Aeron	aşağılar	gibi	güldü.	Steffarion	Sparr	doğumundan	hemen	sonra	Boğulmuş	Tanrı’ya	verilmişti, </p>
<p class="calibre1">Aeron	bundan	şüphe	etmiyordu	ama	bunun	nasıl	yapıldığını	da	biliyordu;	bebeğin	başı,	deniz	suyuyla	dolu bir	küvete	hafifçe	daldırılarak	bir	parça	ıslatılıyordu.	Bir	zamanlar	dalgaların	sesinin	duyulduğu	her	yere hükmeden	demirdoğumluların	ele	geçirilmiş	olması	şaşırtıcı	değildi.	“O	gerçek	bir	boğulma	değil,”	dedi Aeron,	 atlılara.	 “Gerçekten	 ölmeyen,	 ölümden	 dönüp	 yeniden	 doğmayı	 umut	 edemez.	 İnancınızı kanıtlamak	 için	 değilse,	 neden	 geldiniz?”	 “Lord	 Gorold’un	 oğlu	 bazı	 havadislerle	 birlikte	 sizi	 aramaya geldi.”	Sparr,	kırmızı	pelerinli	genci	gösterdi. </p>
<p class="calibre1">Delikanlı	on	altı	yaşından	büyük	görünmüyordu.	“Evet,	peki	sen	hangisisin?”	diye	sordu	Aeron. </p>
<p class="calibre1">“Gormond.	Lordum	memnun	olacaksa	Gormond	Goodbrother.” </p>
<p class="calibre1">“Memnun	etmemiz	gereken	varlık	Boğulmuş	Tanrı’dır.	Boğuldun	mu	Gormond	Goodbrother?” </p>
<p class="calibre1">“İsim	günümde	boğuldum	Buharsaçlı.	Babam	beni	sizi	bulmam	ve	ona	götürmem	için	gönderdi.	Sizi</p>
<p class="calibre1">görmesi	gerek.” </p>
<p class="calibre1">“İşte	burada	duruyorum.	Lord	Gorold	gelsin	ve	gözleri	bayram	etsin.”	Aeron,	az	önce	deniz	suyuyla doldurulmuş	deri	matarayı	Rus’tan	aldı,	tıpasını	çıkardı	ve	bir	yudum	içti. </p>
<p class="calibre1">Atının	üstünden,	“Sizi	kaleye	götürmem	gerek,”	diye	ısrar	etti	genç	Gormond. </p>
<p class="calibre1"> <i class="calibre4">Çizmeleri	 ıslanacak	 diye	 atından	 inmeye	 korkuyor. </i>	 “Yapmam	 gereken	 tanrı	 işleri	 var.”	 Aeron Greyjoy	 peygamberdi.	 Değersiz	 lordların	 ona	 bir	 köleymişçesine	 emir	 vermesine	 katlanamazdı. </p>
<p class="calibre1">“Gorold’a	bir	kuş	geldi,”	dedi	Sparr. </p>
<p class="calibre1">“Bir	üstadın	kuşu,	Pyke’tan,”	diye	onayladı	Gormond. </p>
<p class="calibre1"> <i class="calibre4">Kara	kanatlar,	kara	haberler. </i>	“Kuzgunlar	tuzun	ve	taşın	üzerinde	uçar.	Beni	ilgilendiren	havadisler varsa	 şimdi	 söyleyin.”	 “Bizim	 getirdiğimiz	 havadisler	 yalnızca	 senin	 kulakların	 için	 Buharsaçlı,”	 dedi Sparr.	“Burada,	diğerlerinin	önünde	konuşacağım	meseleler	değil	bunlar.” </p>
<p class="calibre1"> <i class="calibre4">“Diğerleri</i>	dediğin	benim	boğulmuş	adamlarım,	tanrının	hizmetkârları,	tıpkı	benim	gibi.	Ne	onlardan gizlim	var	ne	de	kutsal	denizinin	kenarında	durduğum	tanrımdan.” </p>
<p class="calibre1">Atlı	 adamlar	 bakıştı.	 “Söyle	 ona,”	 dedi	 Sparr	 ve	 kırmızı	 pelerinli	 genç	 cesaretini	 topladı.	 “Kral öldü,”	dedi,	o	kadar	basit	bir	şekilde.	İki	küçük	kelime.	Ama	delikanlı	o	iki	kelimeyi	dile	getirdiğinde, bizzat	deniz	titredi. </p>
<p class="calibre1">Batıdiyar’da	 dört	 kral	 vardı	 ama	 Aeron	 hangi	 kralın	 kastedildiğini	 sormaya	 gerek	 duymadı.	 Demir Adaları’nı	 Balon	 Greyjoy	 yönetiyordu,	 başkası	 değil.  <i class="calibre4">Kral	 öldü.	 Bu	 nasıl	 olabilir</i>?	 Aeron	 en	 büyük ağabeyini	en	fazla	bir	ay	dönümü	önce,	Taşlı	Kıyı’yı	yağmalayıp	Demir	Adaları’na	döndüğünde	görmüştü. </p>
<p class="calibre1">Rahip	uzaklardayken	Balon’ın	gri	saçlarının	yarısı	beyazlamıştı.	Omuzlarındaki	çökkünlük,	dargemilerin yelken	açtığı	zamankinden	daha	belirgindi.	Fakat	neticede,	kral	hasta	görünmüyordu. </p>
<p class="calibre1">Aeron	Greyjoy,	hayatını	iki	kudretli	sütunun	üstüne	kurmuştu.	O	iki	küçük	kelime,	sütunlardan	birini</p>
<p class="calibre1"><a id="p17"></a>devirmişti.  <i class="calibre4">Bana	 yalnızca	 Boğulmuş	 Tanrı	 kaldı.	 Tanrı	 beni	 deniz	 kadar	 güçlü	 ve	 yorulmaz	 kılsın. </i></p>
<p class="calibre1">“Ağabeyimin	nasıl	öldüğünü	anlatın.” </p>
<p class="calibre1">“Majesteleri	Pyke’taki	köprülerden	birini	geçerken	düştü	ve	aşağıdaki	kayalara	çarptı.” </p>
<p class="calibre1">Greyjoy	 kalesi	 uçurumlu	 bir	 arazinin	 üstünde	 duruyordu.	 İç	 kaleler	 ve	 kuleler,	 denizden	 yükselen muazzam	 kaya	 yığınlarının	 tepesine	 inşa	 edilmişti.	 Köprüler	 Pyke’ı	 bağlıyordu;	 oymalı	 taşlardan	 inşa edilmiş	 kemerli	 köprüler	 ve	 kendir	 halatlar	 ile	 kalaslardan	 yapılmış	 sallantılı	 geçişler.	 “Düştüğünde fırtına	şiddetli	miydi?”	diye	sordu	Aeron. </p>
<p class="calibre1">“Evet,”	dedi	delikanlı,	“öyleydi.” </p>
<p class="calibre1">“Onu	 Fırtına	 Tanrısı	 devirdi,”	 diye	 duyurdu	 rahip.	 Deniz	 ve	 gökyüzü	 binlerce	 yıldır	 savaş</p>
<p class="calibre1">halindeydi.	 Denizden	 demirdoğumlar	 ve	 onları	 kışın	 derinliklerinde	 bile	 ayakta	 tutan	 balıklar	 gelmişti fakat	fırtınalar	sadece	hüzün	ve	keder	getirmişti.	“Ağabeyim	Balon	bizi	tekrar	büyük	kıldı,	bu	da	Fırtına Tanrısı’nın	gazabını	uyandırdı.	Ağabeyim	şimdi	Boğulmuş	Tanrı’nın	ıslak	salonlarında	yiyip	içiyor,	onun her	arzusunu	yerine	getirmek	için	bekleyen	denizkızlarıyla	birlikte.	Onun	başladığı	muazzam	işi,	bu	kuru ve	 kasvetli	 vadide	 kalan	 bizler	 bitirmeliyiz.”	 Rahip,	 su	 matarasının	 tıpasını	 geri	 taktı.	 “Lord	 babanla konuşacağım.	Çekiçboynuz	buradan	ne	kadar	uzakta?” </p>
<p class="calibre1">“Altı	fersah.	Terkide	oturup	benimle	gelebilirsiniz.” </p>
<p class="calibre1">“Tek	kişi	iki	kişiden	daha	hızlı	yol	alır.	Atını	bana	ver	ve	Boğulmuş	Tanrı	seni	kutsasın.” </p>
<p class="calibre1">“Benim	 atımı	 al	 Buharsaçlı,”	 diye	 önerdi	 Steffarion	 Sparr.	 “Hayır.	 Onun	 bineği	 daha	 güçlü.	 Senin atın	evlat.” </p>
<p class="calibre1">Delikanlı	 bir	 an	 tereddüt	 etti,	 sonra	 atından	 indi	 ve	 dizginleri	 Buharsaçlı’ya	 uzattı.	 Aeron,	 kara	 ve çıplak	 ayağını	 üzengiye	 geçirip	 kendini	 eyerin	 üstüne	 attı.	 Atlardan	 hoşlanmıyordu	 -bunlar	 yeşil topraklardan	gelen	yaratıklardı	ve	adamların	güçsüzleşmesine	sebep	oluyorlardı-	ama	zaruret	at	sürmesini gerektiriyordu.  <i class="calibre4">Kara	 kanatlar,	 kara	 haberler. </i>	 Fırtınanın	 eli	 kulağındaydı,	 Aeron	 bunu	 dalgaların	 içinde duyabiliyordu	 ve	 fırtına	 şerden	 başka	 bir	 şey	 getirmezdi.	 Aeron	 atın	 başını	 çevirdi	 ve	 boğulmuş</p>
<p class="calibre1">adamlarına,	“Benimle	Çakıltaşı	Kalesi’nde,	Lord	Merlyn’in	kulesinin	altında	buluşun,”	dedi. </p>
<p class="calibre1">Yol	 zorluydu;	 atın	 ayaklarının	 altında	 sık	 sık	 kayboluyormuş	 gibi	 görünen	 dar	 patika	 boyunca yokuşlar,	ağaçlıklar	ve	taşlı	derbentler	vardı.	Büyük	Wyk,	Demir	Adaları’nın	en	büyüğüydü. </p>
<p class="calibre1">O	 kadar	 genişti	 ki,	 adadaki	 bazı	 lordlar	 kutsal	 denizi	 görmeyen	 arazilere	 sahipti.	 Gorold Goodbrother	da	onlardan	biriydi.	Lordun	kalesi,	adaların	Boğulmuş	Tanrı’nın	diyarına	en	uzak	yeri	olan Sertkaya	 Tepeleri’ndeydi.	 Gorold’un	 halkı	 yerin	 altındaki	 taşlı	 karanlıkta,	 Gorold’un	 madenlerinde çalışırdı.	Bazıları	tuzlu	suyu	hiç	görmeden	yaşar	ve	ölürdü.  <i class="calibre4">Bu	çeşit	insanların	huysuz	ve	tuhaf	olmaları</i> <i class="calibre4">tevekkeli	değil. </i></p>
<p class="calibre1">Aeron	at	sürerek	yol	alırken,	düşünceleri	kardeşlerine	gitti. </p>
<p class="calibre1">Demir	 Adaları	 Lordu	 Quellon	 Greyjoy’un	 tohumlarından	 dokuz	 erkek	 evlat	 doğmuştu.	 Harlon, Quenton	 ve	 Dönel,	 Lord	 Quellon’un	 ilk	 karısından	 olmuştu;	 Taşağaçlar’dan	 bir	 kadın.	 Balon,	 Euron, Victarion,	Urigon	ve	Aegon,	lordun	ikinci	karısındandı;	Tuz	Uçurumu’ndan	bir	Sunderly.	Quellon’ın	yeşil topraklardan	aldığı	üçüncü	karısı,	ona	Robin	isimli	hasta	ve	aptal	bir	oğul	vermişti;	çoktan	unutulmuş	bir kardeş.	 Rahip,	 henüz	 bebekken	 ölen	 Quenton’ı	 ve	 Donnel’ı	 hatırlamıyordu.	 Gri	 yüzüyle,	 hareketsiz	 bir şekilde,	 penceresiz	 bir	 kule	 odasında	 oturan	 ve	 diliyle	 dudakları	 gri	 hastalık	 yüzünden	 taşa	 dönüşürken her	geçen	gün	biraz	daha	zayıflayan	fısıltılarla	konuşan	Harlon’u	zar	zor	anımsıyordu.  <i class="calibre4">Bir	gün,	dördümüz</i> <i class="calibre4">Boğulmuş	Tanrının	ıslak	salonlarında	birlikte	yiyip	içeceğiz,	Urri	de	bizimle	olacak. </i></p>
<p class="calibre1">Quellon	 Greyjoy’un	 tohumlarından	 dokuz	 erkek	 evlat	 doğmuştu	 fakat	 sadece	 dördü	 erkeklik	 çağına gelecek	 kadar	 yaşamıştı.	 Kadınlar	 kan	 ve	 acıdan	 ibaret	 yataklarda	 kısa	 ömürlü	 çocuklar	 doğururken; erkeklerin	denizden	balık	tuttuğu,	toprağı	kazdığı	ve	öldüğü	bu	soğuk	dünyanın	düzeni	buydu.	Aeron,	dört deniz	 canavarının	 en	 küçüğü	 ve	 en	 önemsiziydi,	 Balon	 ise	 en	 büyüğü	 ve	 en	 cesuru;	 sadece</p>
<p class="calibre1"><a id="p18"></a>demirdoğumluların	kadim	şanlarını	geri	almak	için	yaşayan	acımasız	ve	korkusuz	oğul.	Balon	on	yaşında, Kör	 Lord’un	 tekinsiz	 kulesine	 varmak	 için	 Kumtaşı	 Uçurumları’na	 tırmanmıştı.	 On	 üç	 yaşında,	 bir dargeminin	küreklerini	kullanabiliyor	ve	parmak	dansını	adadaki	her	adamdan	daha	iyi	yapabiliyordu.	On beş	 yaşında,	 Dagmer	 Yarıkçene’yle	 Basamaktaşı’na	 yelken	 açmış	 ve	 bir	 yaz	 mevsimini	 yağma	 yaparak geçirmişti.	İlk	kez	orada	bir	adam	katletmiş	ve	ilk	iki	tuz	karısını	almıştı.	On	yedi	yaşında	kendi	gemisinin kaptanı	olmuştu.	Balon,	bir	ağabeyin	olması	gereken	her	şeydi,	bununla	birlikte	Aeron’a	tahkirden	başka bir	şey	göstermemişti.  <i class="calibre4">Zayıf	ve	günahkârdım,	tahkirden	başka	bir	şey	hak	etmiyordum.	Kahraman	Balon</i> <i class="calibre4">tarafından	hor	görülmek,	Euron	Kargagöz	tarafından	sevilmekten	iyidir. </i>	Yaş	ve	keder,	yıllarla	birlikte Balon’ı	sertleştirmişti	ama	onu	yaşayan	adamların	hepsinden	daha	azimli	de	yapmıştı.	O	 <i class="calibre4">bir	lordun	oğlu</i> <i class="calibre4">olarak	doğdu	ve	bir	kral	olarak	öldü,	kıskanç	bir	tanrı	tarafından	öldürüldü</i>,	diye	düşündü	Aeron.  <i class="calibre4">Ve</i> <i class="calibre4">şimdi	fırtına	geliyor,	bu	adaların	daha	önce	hiç	görmediği	türden	bir	fırtına. </i></p>
<p class="calibre1">Rahip,	Çekiçboynuz’un	hilal	ayı	tırmalayan	dikenli	demir	siperlerini	gördüğünde	karanlık	çökeli	çok zaman	 olmuştu.	 Ciorold’un	 kalesi	 geniş	 ve	 yekpareydi.	 Yapıyı	 oluşturan	 muazzam	 taşlar,	 kalenin arkasında	 yükselen	 kayalık	 uçurumdan	 çıkarılmıştı.	 Kale	 duvarlarının	 altındaki	 mağaraların	 ve	 kadim madenlerin	 girişleri,	 dişsiz	 kara	 ağızlar	 gibi	 açılmıştı.	 Çekiçboynuz’un	 demir	 kapıları	 gece	 için kapatılmış	ve	sürgülenmişti.	Aeron,	çınlama	bir	nöbetçiyi	uyandırana	dek	kapıları	dövdü. </p>
<p class="calibre1">Rahibi	 içeri	 kabul	 eden	 delikanlı,	 ona	 atını	 veren	 Gormond’un	 aynısıydı.	 “Sen	 hangisisin?”	 diye sordu	Aeron. </p>
<p class="calibre1">“Gran.	Babam	sizi	bekliyor.” </p>
<p class="calibre1">Koridor	rutubetli	ve	esintiliydi,	gölgelerle	doluydu.	Gorold’un	kızlarından	biri,	rahibe	bir	kupa	bira ikram	 etti.	 Bir	 diğeri,	 ısıdan	 çok	 duman	 çıkaran	 cansız	 bir	 ateşi	 karıştırdı.	 Gorold	 Goodbrother,	 gri cübbeli	 zayıf	 bir	 adamla	 konuşuyordu,	 adamın	 boynundaki	 zincir,	 onun	 bir	 Hisar	 üstadı	 olduğunu söylüyordu. </p>
<p class="calibre1">Aeron’ı	gördüğünde,	“Gormond	nerede?”	diye	sordu	Gorold. </p>
<p class="calibre1">‘Yayan	dönüyor.	Kadınlarınızı	gönderin	lordum,	üstadınızı	da.”	Aeron	üstatları	sevmiyordu.	Onların kuzgunları	Fırtına	Tanrısı’nın	yaratıklarıydı.	Urri’den	beri	üstatların	şifacılığına	da	güvenmiyordu.  <i class="calibre4">Hiçbir</i> <i class="calibre4">düzgün	adam	esaret	dolu	bir	hayatı	seçmez	ve	boynuna	takmak	için	bir	kölelik	zinciri	dövmez. </i></p>
<p class="calibre1">“Gysella,	 Gwin,	 bizi	 yalnız	 bırakın,”	 dedi	 Goodbrother	 sertçe.	 “Sen	 de	 Gran.	 Üstat	 Murenmure kalacak.” </p>
<p class="calibre1">“Gidecek,”	diye	ısrar	etti	Aeron. </p>
<p class="calibre1">“Burası	 benim	 salonum	 Buharsaçlı.	 Kimin	 gidip	 kimin	 kalacağını	 söylemek	 sana	 düşmez.	 Üstat kalıyor.” </p>
<p class="calibre1"> <i class="calibre4">Adam	 denizden	 çok	 uzakta	 yaşıyor, </i>	 dedi	 Aeron	 kendine.	 “Öyleyse	 ben	 gideceğim,”	 dedi Goodbrother’a.	 Arkasını	 dönüp	 yürümeye	 başladığında,	 çıplak	 ve	 kara	 ayaklarının	 çatlak	 tabanlarının altındaki	kuru	hasırlar	hışırdadı.	Görünüşe	göre	Aeron,	onca	yolu	bir	hiç	uğruna	katetmişti. </p>
<p class="calibre1">Üstat	 boğazını	 temizleyip,	 “Deniztaşı	 Tahtı’nda	 Euron	 Kargagöz	 oturuyor,”	 dediğinde,	 Aeron neredeyse	kapıya	varmıştı. </p>
<p class="calibre1">Buharsaçlı	döndü.	Salon	ansızın	soğumuştu.  <i class="calibre4">Kargagöz	yarım	dünya	uzakta.	Balon	onu	iki	yıl	önce</i> <i class="calibre4">gönderdi	ve	geri	dönerse,	bunun	hayatına	mal	olacağına	dair	yemin	etti. </i>	“Anlat,”	dedi	sertçe. </p>
<p class="calibre1">“Kralın	 ölümünden	 sonra	 Lord	 Limanı’na	 girdi	 ve	 Balon’ın	 en	 büyük	 kardeşi	 olarak	 kale	 ile	 tahtı talep	etti,”	dedi	Gorold	Goodbrother.	“Şimdi	bütün	adalara	kuzgunlar	gönderiyor.	Kaptanları	ve	kralları, diz	çöktürmek	ve	kralları	olarak	kendisine	biat	ettirmek	üzere	Pyke’a	çağırıyor.” </p>
<p class="calibre1">“Hayır.”	 Aeron	 Buharsaçlı	 kelimelerini	 tartmadı.	 “Deniztaşı	 Tahtı’nda	 sadece	 dindar	 bir	 adam oturabilir.	Kargagöz	kendi	kibrinden	başka	hiçbir	şeye	ibadet	etmez.” </p>
<p class="calibre1">“Sen	 kısa	 zaman	 önce	 Pyke’taydın	 ve	 kralı	 gördün,”	 dedi	 Goodbrother.	 “Balon	 halefiyyet	 hakkında</p>
<p class="calibre1"><a id="p19"></a>bir	 şeyler	 söyledi	 mi?”  <i class="calibre4">Evet. </i>	 Pencerelerin	 dışında	 rüzgâr	 ulur	 ve	 aşağıda	 dalgalar	 huzursuzca	 kayalara vururken	 Deniz	 Kulesi’nde	 konuşmuşlardı.	 Balon,	 Aeron’ın	 onun	 son	 oğlu	 hakkında	 söylediklerini duyduğunda	 kederle	 başını	 sallamıştı.	 “Kurtlar	 onu	 zayıf	 karakterli	 bir	 adama	 dönüştürdü,	 tam	 da korktuğum	 gibi,”	 demişti.	 “Tanrılara	 onu	 öldürmeleri	 için	 dua	 ediyorum,	 böylece	 Asha’nın	 yoluna çıkamaz.”	 Bu	 Balon’ın	 körlüğüydü;	 vahşi	 ve	 dikbaşlı	 kızında	 kendisini	 görüyordu	 ve	 kızının	 halefi olabileceğine	 inanıyordu.	 Bu	 konuda	 yanılıyordu,	 Aeron	 ona	 bunu	 söylemeye	 çalışmıştı. </p>
<p class="calibre1">“Demirdoğumluları	 hiçbir	 zaman	 bir	 kadın	 yönetmeyecek,	 Asha	 gibi	 bir	 kadın	 bile,”	 diye	 ısrar	 etmişti ama	Balon	duymak	istemediği	şeylere	karşı	sağır	olabiliyordu. </p>
<p class="calibre1">Rahip,	 Gorold	 Goodbrother’a	 cevap	 veremeden	 önce	 üstadın	 ağzı	 bir	 kez	 daha	 açıldı.	 “Usulen, Deniztaşı	Tahtı,	Theon’a	ait.	Şayet	prens	öldüyse	Asha’ya.	Kanun	böyle.” </p>
<p class="calibre1">“Yeşil	 toprakların	 kanunu,”	 dedi	 Aeron	 tiksinti	 dolu	 bir	 sesle.	 “O	 kanunların	 bizim	 için	 ne	 önemi var?	Biz	demirdoğumluyuz,	denizin	oğullarıyız,	Boğulmuş	Tanrı’nın	seçilmişleriyiz.	Bize	ne	bir	kadın	ne de	tanrısız	bir	adam	hükmedebilir.” </p>
<p class="calibre1">“Ya	 Victarion?”	 diye	 sordu	 Gorold	 Goodbrother.	 “Demir	 Donanma	 onun.	 Victarion	 bir	 talepte bulunacak	mı	Buharsaçlı?” </p>
<p class="calibre1">“Euron	ondan	büyük...”	diye	başladı	üstat. </p>
<p class="calibre1">Aeron	adamı	bir	bakışla	susturdu.	Buharsaçlı’nın	bir	bakışı,	hem	küçük	balıkçı	kasabalarında	hem	de büyük	taş	kalelerde,	genç	kızları	bayıltır	ve	çocukları	feryatlar	eşliğinde	annelerine	koştururdu.	O	bakış, boynu	zincirli	bir	köleyi	susturmak	için	kafiden	öteydi.	“Euron	daha	büyük,”	dedi	rahip,	“lâkin	Victarion daha	dindar.” </p>
<p class="calibre1">“İkisi	 arasında	 bir	 savaş	 çıkacak	 mı?”	 diye	 sordu	 üstat.	 “Demirdoğumlu,	 demirdoğumlunun	 kanını dökmemeli.”	“Bu	dindar	bir	hassasiyet	Buharsaçlı,”	dedi	Goodbrother.	“Fakat	ağabeyinin	paylaştığı	bir hassasiyet	 değil.	 Euron,	 Sawane	 Botley’yi,	 Deniztaşı	 Tahtı’nın	 kanunlara	 göre	 Theon’a	 ait	 olduğunu söylediği	için	boğdu.” </p>
<p class="calibre1">“Eğer	adam	boğulduysa	kan	dökülmemiş	demektir.” </p>
<p class="calibre1">Üstat	ile	lord	bakıştı.	“Pyke’a	en	kısa	zamanda	bir	haber	göndermeliyim,”	dedi	Gorold	Goodbrother. </p>
<p class="calibre1">“Buharsaçlı,	senin	istişareni	istiyorum.	Göndereceğim	haber	ne	olmalı?	Biat	mı,	yoksa	isyan	mı?” </p>
<p class="calibre1">Aeron	 sakalını	 sıvazladı	 ve	 düşündü.  <i class="calibre4">Fırtınayı	 gördüm,	 adı	 Euron	 Kargagöz. </i>	 “Şimdilik	 sadece sükûnet	gönder,”	dedi	lorda.	“Bu	meseleyle	ilgili	dua	etmeliyim.” </p>
<p class="calibre1">“İstediğiniz	kadar	dua	edin,”	dedi	üstat.	“Dualar	kanunları	değiştirmez.	Theon	meşru	veliahttır,	ondan sonra	da	Asha	gelir.” </p>
<p class="calibre1">“<i class="calibre4">Sessizlik! </i>”	diye	kükredi	Aeron.	“Demirdoğumlular,	siz	boynu	zincirli	üstatların	yeşil	topraklarla	ve onların	 kanunlarıyla	 ilgili	 aptalca	 konuşmalarını	 uzun	 zaman	 dinledi.	 Yine	 denizi	 dinlememizin	 vaktidir artık.	 Tanrının	 sesini	 dinlememizin	 vaktidir.”	 Aeron’ın	 sesi	 dumanlı	 salonda	 öyle	 kuvvetli	 çınladı	 ki	 ne Gorold	Goodbrother	ne	de	üstat	cevap	vermeye	cesaret	edebildi.  <i class="calibre4">Boğulmuş	Tanrı	benimle	birlikte</i>,	diye düşündü	Aeron.  <i class="calibre4">Bana	yolu	gösterdi. </i></p>
<p class="calibre1">Goodbrother,	 ona	 geceyi	 kalenin	 rahatlığında	 geçirmesini	 önerdi	 fakat	 rahip	 bu	 öneriyi	 reddetti. </p>
<p class="calibre1">Nadiren	 bir	 kalenin	 çatısının	 altında	 uyurdu	 ve	 denizden	 bu	 kadar	 uzakta	 asla	 uyumazdı.	 “Rahatlığı Boğulmuş	Tanrı’nın	ıslak	salonlarında	yaşayacağım.	Bizler	acı	çekmek	için	doğduk,	acılarımız	bizi	güçlü kılar.	Tek	isteğim,	beni	Çakıltaşı	Kalesi’ne	taşıyacak	yeni	bir	at.” </p>
<p class="calibre1">Goodbrother	 bu	 isteği	 memnuniyetle	 yerine	 getirdi.	 Tepelerin	 arasından	 denize	 inen	 en	 kısa	 yolu göstermesi	 için	 oğlu	 Greydon’ı	 da	 rahiple	 birlikte	 gönderdi.	 Yola	 çıktıklarında	 şafağın	 sökmesine	 daha bir	 saat	 vardı	 ama	 atları	 güçlü	 ve	 sağlam	 adımlıydı;	 karanlığa	 rağmen	 hızlı	 yol	 aldılar.	 Aeron	 gözlerini kapadı	ve	sessizce	dua	etti,	bir	süre	sonra	eyerinde	uyuklamaya	başladı. </p>
<p class="calibre1">Ses	 hafifçe	 geldi;	 paslı	 bir	 menteşenin	 çığlığı.	 Rahip,	 “Urri,”	 diye	 mırıldandı	 ve	 korkuyla	 uyandı. </p>
<p class="calibre1"><a id="p20"></a> <i class="calibre4">Burada	 menteşe	 yok,	 kapı	 yok,	 Urri	 yok. </i>	 Urri	 on	 dört	 yaşındayken,	 elinin	 yarısı	 bir	 balta	 tarafından koparılmıştı;	 delikanlı,	 savaşa	 giden	 babasının	 ve	 ağabeylerinin	 yokluğunda	 parmak	 dansı	 oynamıştı. </p>
<p class="calibre1">Lord	 Quellon’un	 üçüncü	 karısı	 Pembekız	 Kalesi’nden	 bir	 Piper’dı,	 büyük	 ve	 yumuşak	 göğüsleri	 olan maral	gözlü	bir	kızdı.	Urri’nin	elini	Eski	Usul’e	uygun	olarak	ateş	ve	deniz	suyuyla	tedavi	etmek	yerine, delikanlıyı	 yeşil	 topraklardan	 gelen	 üstada	 teslim	 etmişti.	 Üstat,	 çocuğun	 kesik	 parmaklarını	 yerine dikebileceğine	 dair	 yemin	 etmiş	 ve	 bunu	 yapmıştı.	 Daha	 sonra	 iksirler,	 yara	 lapaları	 ve	 bitkiler kullanmıştı	 fakat	 el	 çürümüş,	 Urri	 ateşlenmişti.	 Üstat	 sonunda	 delikanlının	 kolunu	 kestiğinde	 çok	 geç kalınmıştı. </p>
<p class="calibre1">Lord	Quellon	son	seferinden	hiç	dönmemişti;	Boğulmuş	Tanrı	ona	denizde	bir	ölüm	bahşetmişti.	Geri gelen	 Lord	 Balon’dı,	 kardeşleri	 Euron	 ve	 Victarion’la	 birlikte.	 Balon,	 Urri’nin	 başına	 gelenleri duyduğunda,	 üstadın	 üç	 parmağını	 bir	 kasap	 satırıyla	 kesmiş	 ve	 dikmesi	 için	 babasının	 Piper	 karısına göndermişti.	Lapalar	ve	iksirler,	üstada	da	Urrigon’a	sağladığı	kadar	fayda	sağlamıştı.	Üstat	çılgınlar	gibi sayıklayarak	ölmüştü	ve	kısa	zaman	sonra	Lord	Quellon’un	üçüncü	karısı	üstadı	takip	etmişti,	o	sırada	ebe kadın	leydinin	rahminden	ölü	bir	kız	bebek	çıkarıyordu.	Aeron	memnun	olmuştu.	Urri’nin	elini	parçalayan onun	 baltasıydı;	 Aeron	 ve	 Urri	 parmak	 dansını	 birlikte	 oynamışlardı,	 kardeşlerin	 ve	 arkadaşların yapacağı	gibi. </p>
<p class="calibre1">Urri’nin	ölümünü	takip	eden	yılları	hatırlamak	Aeron’ı	hâlâ	utandırıyordu.	On	altı	yaşında	kendisine erkek	 diyordu	 ama	 gerçekte	 ayakları	 olan	 bir	 şarap	 matarasıydı.	 Şarkı	 söylüyor,	 dans	 ediyor	 (ama	 asla parmak	 dansı	 değil),	 şakalar	 yapıyor,	 anlamsızca	 konuşuyor	 ve	 dalga	 geçiyordu.	 Gayda	 çalıyor, hokkabazlık	 yapıyor	 ve	 at	 sürüyordu.	 Bütün	 Wynchler’den,	 Botleyler’den	 ve	 Harlawlar’ın	 yarısından daha	 çok	 içki	 içebiliyordu.	 Boğulmuş	 Tanrı	 her	 adama	 yetenekler	 verirdi,	 Aeron’a	 bile.	 Her	 ziyafette kanıtlandığı	üzere,	hiç	kimse	Aeron	Greyjoy’dan	daha	uzun	ve	daha	uzağa	işeyemezdi.	Bir	keresinde,	bir şömine	ateşini	sadece	aletiyle	söndürebileceğine	dair	bahse	girmiş	ve	yeni	dargemisini	bir	keçi	sürüsüne karşı	ortaya	koymuştu.	Aeron	bir	yıl	boyunca	keçiyle	beslenmiş	ve	dargemiye	 <i class="calibre4">Altın	Fırtına</i>	adını	vermişti ama	 Balon,	 kardeşinin	 pruvaya	 ne	 çeşit	 bir	 mahmuz	 yerleştireceğini	 duyduğunda	 onu	 geminin	 direğine asmakla	tehdit	etmişti. </p>
<p class="calibre1">Neticede	  <i class="calibre4">Altın	 Fırtına</i>,	 Balon’ın	 ilk	 ayaklanması	 sırasında	 Güzel	 Ada	 açıklarına	 gitmişti.	 Stannis Baratheon,	Victarion’ı	tuzağa	düşürüp	Demir	Donanma’yı	parçaladığında,	Aeron’ın	gemisi,  <i class="calibre4">Hiddet</i>	isimli muazzam	 bir	 savaş	 kadırgası	 tarafından	 ikiye	 bölünmüştü.	 Fakat	 tanrının	 Aeron’la	 işi	 bitmemişti;	 onu kıyıya	sürüklemişti.	Birkaç	balıkçı	Aeron’ı	esir	almış	ve	onu	zincire	vurulu	bir	hâlde	Lannis	Limanı’na götürmüştü.	 Aeron	 savaşın	 geri	 kalanını	 Casterly	 Kayası’nın	 bağırsaklarında	 geçirmişti;	 deniz canavarlarının	aslanlardan,	yaban	domuzlarından	ve	tavuklardan	daha	uzağa	işeyebildiğini	kanıtlayarak. </p>
<p class="calibre1">O	 <i class="calibre4">adam	öldü. </i>	 Aeron	 boğulmuş	 ve	 denizden	 tekrar	 doğmuştu,	 bizzat	 tanrının	 peygamberiydi.	 Hiçbir ölümlü	 adam	 onu	 korkutamazdı,	 karanlığın	 korkutabileceğinden	 fazla	 değil...	 ya	 da	 hatıralardan	 ve ruhların	kemiklerinden	fazla.  <i class="calibre4">Açılan	bir	kapının	sesinden,	paslı	bir	menteşenin	çığlığından	fazla.	Euron</i> <i class="calibre4">dönmüş. </i>	Sorun	değildi.	O	Buharsaçlı	rahipti,	tanrının	sevgide	üstün	tuttuğuydu. </p>
<p class="calibre1">Güneş	 tepeleri	 aydınlatırken,	 “İş	 savaşa	 varır	 mı?”	 diye	 sordu	 Greydon	 Goodbrother.	 “Kardeşin kardeşe	karşı	olduğu	bir	savaş?” </p>
<p class="calibre1">“Eğer	 Boğulmuş	 Tanrı	 öyle	 meram	 ederse.	 Deniztaşı	 Tahtı’nda	 tanrısız	 bir	 adam	 oturamaz.” </p>
<p class="calibre1"> <i class="calibre4">Kargagöz	dövüşecek,	bu	kesin. </i>	Onu	hiçbir	kadın	yenemezdi,	Asha	bile.	Kadınlar,	mücadelelerini	doğum yatağında	 vermek	 üzere	 yaratılmıştı.	 Ve	 Theon,	 eğer	 yaşıyorsa,	 en	 az	 o	 kadar	 umutsuzdu,	 sarkmış</p>
<p class="calibre1">dudaklardan	 ve	 gülümsemelerden	 ibaret	 bir	 delikanlıydı,	 Kışyarı’nda	 az	 da	 olsa	 kıymetini	 kanıtlamıştı fakat	 Kargagöz	 sakat	 bir	 oğlan	 çocuğu	 değildi.	 Euron’un	 gemisinin	 güvertesi,	 onu	 ıslatan	 kanı	 daha	 iyi gizlemesi	için	kırmızıya	boyanmıştı.  <i class="calibre4">Kral,	Victarion	olmalı,	yoksa	fırtına	hepimizi	telef	eder. </i></p>
<p class="calibre1">Güneş	 doğduğunda,	 Greydon	 rahipten	 ayrıldı	 ve	 Balon’ın	 ölüm	 haberini	 Aşağıçukur’daki,	 Karga</p>
<p class="calibre1"><a id="p21"></a>Dikeni	Kalesi’ndeki	ve	Ceset	Gölü’ndeki	kuzenlerine	vermeye	gitti.	Aeron	yola	yalnız	devam	etti,	denize yaklaştıkça	 genişleyen	 taşlı	 patikayı	 takip	 ederek	 yüksek	 tepelerden	 ve	 alçak	 vadilerden	 geçti.	 Yoldaki her	köyde	ve	önemsiz	lordların	avlularında	dua	etmek	için	durdu.	“Hepimiz	denizden	doğduk	ve	denize döneceğiz,”	dedi	onlara.	Okyanus	kadar	derin	sesi	dalgalar	gibi	gürledi.	“Fırtına	Tanrısı	bir	gazap	anında Balon’ı	 kalesinden	 aldı	 ve	 onu	 aşağı	 attı.	 Balon,	 Boğulmuş	 Tanrı’nın	 ıslak	 salonlarındaki	 dalgaların altında	 yiyip	 içiyor	 şimdi.”	 Ellerini	 havaya	 kaldırdı.	 “<i class="calibre4">Balon	 öldü!	 Kral	 öldü</i>!	 Lâkin	 tekrar	 bir	 kral gelecek!	Çünkü	zaten	ölü	olan	ölemez,	ama	yeniden	doğar,	daha	güçlü	ve	daha	zorlu!  <i class="calibre4">Bir	kral	doğacak! </i>” </p>
<p class="calibre1">Rahibi	duyan	insanlardan	bazıları,	çapalarını	ve	kazmalarını	bırakıp	onu	takip	etti.	Aeron	dalgaların sesini	 duyduğunda,	 atının	 arkasında	 tanrı	 tarafından	 dokunulmuş	 ve	 boğulmaya	 heveslenmiş	 bir	 düzine adam	yürüyordu. </p>
<p class="calibre1">Çakıltaşı’nda	 binlerce	 balıkçı	 yaşıyordu.	 Balıkçıların	 kulübeleri,	 her	 köşesinde	 birer	 taret	 bulunan kare	 şekilli	 bir	 kulenin	 etrafında	 toplanmıştı.	 Aeron’ın	 kırk	 boğulmuş	 adamı	 onu	 orada	 bekliyordu;	 fok derisinden	 çadırların	 ve	 ağaç	 dallarından	 yapılmış	 barınakların	 içinde,	 gri	 kumlu	 sahil	 boyunca	 kamp kurmuşlardı.	 Adamların	 elleri	 tuzlu	 suyla	 sertleşmiş;	 ağlarla,	 iplerle	 yaralanmış;	 kürekler,	 kazmalar	 ve baltalar	 yüzünden	 nasır	 tutmuştu.	 Fakat	 o	 eller,	 çomakları	 demir	 kadar	 sert	 tutuyordu	 şimdi,	 zira	 tanrı, onları	denizin	altındaki	cephanesinden	silahlandırmıştı. </p>
<p class="calibre1">Adamlar,	dalgaların	sahilde	bıraktığı	ıslak	çizginin	hemen	üstüne	rahip	için	bir	barınak	inşa	etmişti. </p>
<p class="calibre1">Aeron,	yeni	takipçilerini	boğduktan	sonra	memnuniyetle	barınağa	girdi.  <i class="calibre4">Tanrım, </i>	diye	dua	etti,  <i class="calibre4">dalgaların</i> <i class="calibre4">gümbürtüsüyle	 konuş	 ve	 bana	 ne	 yapmam	 gerektiğini	 söyle.	 Kaptanlar	 ve	 krallar	 senin	 kelamını</i> <i class="calibre4">bekliyor.	Kim	Balon	yerine	kralımız	olmalı?	Bana	leviathanın	dilinde	şarkı	söyle.	Dalgaların	altındaki</i> <i class="calibre4">Tanrı,	söyle	bana,	kim	Pyke’taki	fırtınaya	karşı	koyacak	kuvvete	sahip</i>? </p>
<p class="calibre1">Aeron	 Buharsaçlı,	 Çekiçboynuz’a	 yaptığı	 yolculuk	 yüzünden	 bitkindi	 ama	 çatısı	 siyah	 deniz yosunlarıyla	 kaplı	 ahşap	 barakasının	 içinde	 uyuyamadı.	 Bulutlar	 yığılıp	 ayı	 ve	 yıldızları	 örttü.	 Yoğun karanlık,	 Aeron’ın	 ruhuna	 çöktüğü	 gibi	 denizin	 üzerine	 de	 çöktü.  <i class="calibre4">Asha,	 Balon’ın	 gözdesiydi,	 kendi</i> <i class="calibre4">bedeninin	 çocuğu,	 fakat	 bir	 kadın	 demirdoğumluları	 yönetemez.	 Kral,	 Victarion	 olmalı. </i>	 Quellon Greyjoy’un	tohumlarından	dokuz	erkek	evlat	doğmuştu	ve	Victarion	o	evlatların	en	güçlüsüydü;	kuvvetli, korkusuz	ve	vazifeşinas	bir	adamdı.  <i class="calibre4">Bizim	asıl	tehlikemiz	de	bu	işte. </i>	Küçük	erkek	kardeş	ağabeyine	itaat borçluydu	 ve	 Victarion	 teamüllere	 karşı	 gelecek	 bir	 adam	 değildi.  <i class="calibre4">Euron’ı	 sevmiyor	 gerçi.	 Kadın</i> <i class="calibre4">öldüğünden	beri. </i></p>
<p class="calibre1">Dışarıda,	 boğulmuş	 adamların	 horultusunun	 ve	 rüzgârın	 ağıtının	 altında,	 Aeron	 dalgaların	 vuruşunu duyabiliyordu;	tanrının	onu	mücadeleye	çağıran	çekicini.	Barınaktan	gece	serinliğine	çıktı.	Solgun,	zayıf ve	 uzundu.	 Çırılçıplak	 bir	 hâlde	 ayakta	 durdu	 ve	 siyah	 tuzlu	 denizin	 içine	 yürüdü.	 Su	 buz	 gibiydi	 ama tanrının	 okşamaları	 Aeron’ı	 ürkütmedi.	 Göğsüne	 bir	 dalga	 vurdu,	 Aeron	 sendeledi.	 Bir	 sonraki	 dalga başına	çarptı.	Aeron	dudaklarındaki	tuzun	tadını	aldı	ve	etrafında	tanrının	varlığını	hissetti,	kulakları	onun şarkısının	ihtişamıyla	çınladı. </p>
<p class="calibre1"> <i class="calibre4">Quellon	 Greyjoy’un	 tohumlarından	 dokuz	 erkek	 evlat	 doğdu	 ve	 ben	 onların	 sonuncusuydum,	 bir</i> <i class="calibre4">kız	kadar	zayıf	ve	korkaktım.	Ama	artık	değilim.	O	adam	boğuldu	ve	tanrı	beni	daha	güçlü	kıldı. </i>	Soğuk ve	tuzlu	deniz	onu	sarmaladı,	ona	sarıldı,	onun	zayıf	insan	etini	geçti	ve	kemiklerine	dokundu.  <i class="calibre4">Kemikler</i>, diye	 düşündü	 rahip.  <i class="calibre4">Ruhun	 kemikleri.	 Balon’ın	 kemikleri.	 Urri’nin	 kemikleri.	 Gerçek	 bizim</i> <i class="calibre4">kemiklerimizde,	zira	et	çürür	ve	kemik	dayanır.	Ve	Nagga	Tepesinde,	Gri	Kral’ın	Kalesinin	kemikleri... </i></p>
<p class="calibre1">Aeron	 Buharsaçlı	 titreyerek	 kıyıya	 geri	 döndü,	 denize	 girdiği	 andakinden	 daha	 bilge	 bir	 adamdı. </p>
<p class="calibre1">Çünkü	 aradığı	 cevabı	 kemiklerinde	 bulmuştu	 ve	 izlemesi	 gereken	 yol	 apaçık	 ortadaydı.	 Gece	 o	 kadar soğuktu	 ki,	 Aeron	 barınağına	 dönerken	 bedeninden	 buharlar	 tütüyordu	 ama	 rahibin	 kalbinde	 bir	 ateş</p>
<p class="calibre1">yanıyordu,	bu	kez	uyku	çabucak	geldi	ve	demir	menteşelerin	çığlığıyla	bölünmedi. </p>
<p class="calibre1">Rahip	uyandığında	gün	parlak	ve	rüzgârlıydı.	Aeron,	istiridye	çorbası	ve	ateşin	üzerinde	pişirilmiş</p>
<p class="calibre1"><a id="p22"></a>deniz	 yosunuyla	 kahvaltı	 etti.	 O	 kahvaltısını	 bitirir	 bitirmez,	 Merlyn	 yarım	 düzine	 muhafızla	 birlikte kulesinden	indi.	Buharsaçlı,	“Kral	öldü,”	dedi	adama. </p>
<p class="calibre1">“Evet.	Bir	kuş	geldi.	Ve	şimdi	bir	tane	daha.”	Merlyn	kel,	toparlak	ve	etli	butlu	bir	adamdı,	kendini yeşil	toprakların	tarzıyla	“Lord”	ilan	etmiş,	kürkler	ve	kadifeler	giymişti.	“Kuzgunlardan	biri	beni	Pyke’a çağırıyor,	 diğeri	 On	 Kule’ye.	 Siz	 deniz	 canavarlarının	 çok	 kolu	 var,	 adamı	 çekiştirip	 parçalara bölüyorsunuz.	Sen	ne	dersin	rahip?	Dargemilerimi	nereye	göndermeliyim?” </p>
<p class="calibre1">Aeron	 kaşlarını	 çattı.	 “On	 Kule	 mi	 dedin?	 Seni	 hangi	 deniz	 canavarı	 oraya	 çağırdı?”	 On	 Kule, Harlaw	Lordu’nun	makamıydı. </p>
<p class="calibre1">“Prenses	 Asha.	 Eve	 dönmek	 için	 yelken	 açmış.	 Okuyucu	 kuzgunlar	 gönderiyor,	 bütün	 dostlarını Harlaw’a	 çağırıyor.	 Balon’ın,	 Deniztaşı	 Tahtı’nda	 Asha’nın	 oturmasını	 istediğini	 söylüyor.”	 “Deniztaşı Tahtı’nda	 kimin	 oturacağına	 Boğulmuş	 Tanrı	 karar	 verecek,”	 dedi	 rahip.	 “Seni	 kutsayabilmem	 için	 diz çök.”	 Lord	 Merlyn	 dizlerinin	 üstüne	 çöktü,	 Aeron	 matarasının	 tıpasını	 çıkardı	 ve	 adamın	 kel	 kafasına deniz	 suyu	 döktü.	 “Bizim	 için	 boğulmuş	 olan	 Yüce	 Tanrı,	 kulun	 Meldred’in	 denizden	 tekrar	 doğmasına izin	ver.	Onu	tuzla	kutsa,	taşla	kutsa,	çelikle	kutsa.” </p>
<p class="calibre1">Tuzlu	 su	 Merlyn’in	 şişman	 yanaklarından	 aşağı	 aktı,	 sakallarını	 ve	 tilki	 kürkü	 pelerinini	 ıslattı. </p>
<p class="calibre1">“Zaten	ölü	olan	ölemez,”	diye	bitirdi	rahip,	“ama	tekrar	doğar,	daha	güçlü	ve	daha	zorlu.”	Merlyn	ayağa kalktığında,	“Tanrı’nın	kelamını	yaymak	için	kal	ve	dinle,”	dedi	Aeron. </p>
<p class="calibre1">Dalgalar,	suyun	kenarından	üç	adım	uzaktaki	granit	kayaya	çarptı.	Aeron	Buharsaçlı,	bütün	sürüsünün onu	rahatça	görebilmesi	ve	sözlerini	duyabilmesi	için	orada	duruyordu. </p>
<p class="calibre1">Daha	 önce	 yüzlerce	 kez	 yaptığı	 gibi,	 “Hepimiz	 denizden	 doğduk	 ve	 denize	 döneceğiz,”	 diyerek konuşmaya	 başladı.	 “Fırtına	 Tanrısı	 bir	 gazap	 anında	 Balon’ı	 kalesinden	 aldı	 ve	 onu	 aşağı	 attı.	 Balon dalgaların	 altında	 yiyip	 içiyor	 şimdi.”	 Ellerini	 havaya	 kaldırdı.	 “<i class="calibre4">Demir	 kral	 öldü! </i>	 Lâkin	 yeni	 bir	 kral gelecek	çünkü	zaten	ölü	olan	ölemez,	ama	yeniden	doğar,	daha	güçlü	ve	daha	zorlu!” </p>
<p class="calibre1"> <i class="calibre4">“Bir	kral	doğacak!” </i>	diye	bağırdı	boğulmuş	adamlar. </p>
<p class="calibre1">“Doğacak.	 Doğmalı.	 Lâkin	 kim?”	 Buharsaçlı	 bir	 an	 dinledi	 ancak	 sadece	 dalgalar	 cevap	 verdi. </p>
<p class="calibre1">“Kralımız	kim	olmalı?”	Boğulmuş	adamlar	çomaklarını	birbirlerine	vurmaya	başladı.	“<i class="calibre4">Buharsaçlı! </i>”	diye bağırdılar.	“<i class="calibre4">Kral	Buharsaçlı!	Kral	Aeron!	Bize	Buharsaçlı’yı	ver!” </i></p>
<p class="calibre1">Aeron	başını	iki	yana	salladı.	“Eğer	bir	baba	iki	oğula	sahip	olursa	ve	birine	bir	balta,	diğerine	bir ağ	verirse,	hangi	oğlunu	savaşçı	yapmak	niyetindedir?” </p>
<p class="calibre1">“Balta	savaşçı	içindir,”	diye	bağırdı	Rus,	“ağ	denizin	balıkçısı	için.” </p>
<p class="calibre1">“Evet,”	dedi	Aeron.	“Tanrı	beni	dalgaların	altına	çekti	ve	o	zamanlar	olduğum	değersiz	şeyi	boğdu. </p>
<p class="calibre1">Beni	tekrar	yukarı	çıkardığında,	bana	görmek	için	gözler,	duymak	için	kulaklar	ve	onun	kelamını	yaymak için	ses	verdi;	onun	nebisi	olayım	ve	onun	gerçeğini,	o	gerçeği	unutanlara	öğreteyim	diye.	Ben	Deniztaşı Tahtı’nda	 oturmak	 için	 yaratılmadım...	 Euron	 Kargagöz	 de	 öyle.	 Zira,	 ‘Benim	 Deniztaşı	 Tahtı’ında imansız	bir	adam	oturamaz,’	diyen	tanrıyı	duydum.” </p>
<p class="calibre1">Merlyn,	kollarını	göğsünde	birleştirdi.	“O	hâlde	Asha	mı?	Victarion	mu?	Söyle	bize	rahip!” </p>
<p class="calibre1">“Bunu	Boğulmuş	Tanrı	söyleyecek	ama	burada	değil.”	Aeron,	parmağını	Merlyn’in	beyaz	ve	şişman</p>
<p class="calibre1">yüzüne	doğrulttu.	“Bana	ya	da	insanların	kanunlarına	bakma,	sadece	denize	bak.	Sen,	bütün	kaptanlar	ve bütün	krallar;	yelkenlerinizi	açın,	küreklerinizi	çıkarın	ve	Eski	Wyk’e	gidin	lordum.	Ne	imansızın	önünde eğilmek	 için	 Pyke’a,	 ne	 de	 entrikacı	 kadına	 yoldaşlık	 etmek	 için	 Harlaw’a.	 Pruvalarınızı	 Gri	 Kral’ın Kalesi’nin	 olduğu	 Eski	 Wyk’e	 doğru	 çevirin.	 Sizi	 Boğulmuş	 Tanrı’nın	 adına	 çağırıyorum.  <i class="calibre4">Hepinizi</i> <i class="calibre4">çağırıyorum</i>!	 Salonlarınızı	 ve	 kulübelerinizi,	 kalelerinizi	 ve	 kulelerinizi	 bırakın	 ve	 bir	 kral	 şûrası düzenlemek	üzere	Nagga	Tepesi’ne	dönün!” </p>
<p class="calibre1">Merlyn,	ağzı	açık	hâlde	rahibe	baktı.	“Bir	kral	şûrası?	Gerçek	bir	kral	şûrası...” </p>
<p class="calibre1"> <i class="calibre4">“...çok	 uzun	 zamandır</i>	 olmadı!”	 diye	 bağırdı	 Aeron	 kederle.	 “Mamafih	 günlerin	 şafağında, </p>
<p class="calibre1"><a id="p23"></a>demirdoğumlular	 kendi	 krallarını	 kendileri	 seçer	 ve	 aralarındaki	 en	 kıymetli	 kişiyi	 yükseltirlerdi.	 Eski Usul’e	 dönmemizin	 vakti	 geldi,	 zira	 sadece	 bu	 şekilde	 tekrar	 büyük	 olabiliriz.	 Urras	 Demirayak’ı	 Yüce Kral	 yapan	 ve	 onun	 başına	 ahşap	 taç	 takan	 bir	 kral	 şûrasıydı.	 Sylas	 Düzburun,	 Gri	 Harrag,	 Yaşlı	 Deniz Canavarı;	 hepsini	 kral	 şûrası	 yükseltti.	 Bizim	 kral	 şûramızdan,	 Kral	 Balon’ın	 başladığı	 işi	 bitirecek	 ve bize	 özgürlüğümüzü	 geri	 kazandıracak	 bir	 adam	 çıkmalı.	 Tekrar	 söylüyorum,	 Pyke’a	 ya	 da	 On	 Kule’ye <i class="calibre4">değil</i>,	 Eski	 Wyk’e	 gidin.	 Nagga	 Tepesi’ni	 ve	 Gri	 Kral’ın	 Kalesi’nin	 kemiklerini	 arayın.	 Çünkü	 ay boğulduğunda	 ve	 tekrar	 doğduğunda,	 o	 kutsal	 yerde	 kendimize	 kıymetli	 bir	 kral	 çıkaracağız,  <i class="calibre4">imanlı</i>	 bir kral!”	 Kemikli	 ellerini	 tekrar	 havaya	 kaldırdı.	 “<i class="calibre4">Dinleyin! </i>	 Dalgaları	 dinleyin!	 Tanrıyı	 dinleyin!	 Tanrı bizimle	konuşuyor	ve	gerçek	kralımızın	 <i class="calibre4">kral	şûrasından</i>	geleceğini	söylüyor!” </p>
<p class="calibre1">Aeron’ın	 bu	 sözlerinden	 sonra	 bir	 uğultu	 yükseldi	 ve	 boğulmuş	 adamlar	 çomaklarını	 birbirlerine vurdu.  <i class="calibre4">“Kral	şûrası! </i>”	diye	bağırdılar.  <i class="calibre4">“Kral	şûrası,	kral	şûrası.	Sadece	kral	şûrasından	gelecek	kral! </i>” </p>
<p class="calibre1">Adamların	çıkardığı	gürültü	öyle	şiddetliydi	ki,	Pyke’taki	Kargagöz	ve	bulutlu	salonundaki	hasis	Fırtına Tanrısı	bağrışmaları	duymuş	olmalıydı.	Buharsaçlı	iyi	iş	çıkardığını	biliyordu. </p>
<p class="calibre1"><b class="calibre3">	</b></p>
<p class="calibre1"><a id="p24"></a><b class="calibre3">MUHAFIZLARIN	KUMANDANI</b></p>
<p class="calibre1">“Kan	 portakalları	 fazla	 olgunlaşmış,”	 dedi	 prens	 bezgin	 bir	 sesle,	 kumandan	 onu	 yürüyen sandalyesinde	terasa	çıkardığında. </p>
<p class="calibre1">Bundan	sonra	yine	saatlerce	konuşmadı. </p>
<p class="calibre1">Portakallar	 hakkında	 söylediği	 şey	 doğruydu.	 Birkaç	 portakal	 yere	 düşmüş	 ve	 soluk	 pembe mermerlerde	 parçalanmıştı.	 Hotah	 ne	 zaman	 nefes	 alsa,	 burnu	 meyvelerin	 keskin	 ve	 tatlı	 kokusuyla doluyordu.	 Ağaçların	 altında,	 yürüyen	 sandalyesinde	 oturan	 prens	 de	 kokuyu	 alabiliyordu	 şüphesiz. </p>
<p class="calibre1">Abanoz	ve	demirden	gıcırtılı	tekerlekleri	ve	kaz	tüyü	minderleri	olan	sandalyeyi	prens	için	Üstat	Caloette yapmıştı. </p>
<p class="calibre1">Uzunca	 bir	 zaman,	 havuzlarda	 ve	 su	 fıskiyelerinde	 oyun	 oynayan	 çocuklardan	 ve	 terasa	 düşüp parçalanan	 başka	 bir	 portakalın	 çıkardığı	 yumuşak	  <i class="calibre4">loptan</i>	 başka	 bir	 ses	 duyulmadı.	 Sonra	 kumandan, sarayın	diğer	ucundan	gelen	belli	belirsiz	çizme	sesleri	işitti. </p>
<p class="calibre1"> <i class="calibre4">Obara. </i>	 Kadının	 adımlarını	 tanıyordu;	 uzun,	 aceleci	 ve	 öfkeli.	 Kadının	 atı,	 binicisinin	 mahmuzları yüzünden	kanlı	ve	terli	bir	hâlde	kapıların	yanındaki	ahırda	olmalıydı.	Obara	her	zaman	aygır	sürerdi	ve Dorne’daki	 her	 ata	 hakim	 olabileceğini	 söyleyerek	 böbürlenirdi...	 her	 adama	 da.	 Kumandan	 başka	 ayak sesleri	de	duyuyordu;	Üstat	Caleotte’un	kadına	yetişmek	için	acele	eden	hızlı	ve	yumuşak	adımları. </p>
<p class="calibre1">Obara	 Kum	 her	 zaman	 çok	 hızlı	 yürürdü.	 Prens	 bir	 keresinde	 kendi	 kızına,  <i class="calibre4">‘Obara	 asla</i> <i class="calibre4">yakalayamayacağı	bir	şeyin	peşinde	koşuyor</i>,’	demişti. </p>
<p class="calibre1">Kadın	 üç	 katlı	 kemerin	 altında	 belirdiğinde,	 Aroe	 Hotah	 yolu	 kesmek	 için	 uzunbaltasını	 yan	 tarafa indirdi.	 Baltanın	 başı,	 dişbudak	 ağacından	 yapılmış	 iki	 metrelik	 bir	 sapın	 uçundaydı.	 Obara	 baltayı geçemedi.	 Hotah,	 Norvos	 aksanıyla	 kalınlaşmış	 pes	 bir	 homurtuyla,	 “Leydim,	 daha	 fazla	 ilerlemeyin,” </p>
<p class="calibre1">dedi.	“Prens	rahatsız	edilmek	istemiyor.” </p>
<p class="calibre1">Kumandan	konuştuğunda	kadının	yüzü	kayaydı;	sonra	sertleşti.	“Yolumda	duruyorsun	Hotah.”	Obara, </p>
<p class="calibre1">Kum	Yılanlarının	en	büyüğüydü.	Otuzuna	yakın,	iri	kemikli	bir	kadındı.	Birbirine	yakın	gözleri	vardı	ve onu	 doğuran	 Eski	 Şehirli	 fahişenin	 kahverengi	 saçlarını	 almıştı.	 Kum	 ipeğinden	 dikilmiş	 boz	 ve	 altın alacalı	pelerininin	altındaki	binici	kıyafeti	kahverengi	deriden	yapılmıştı.	Bu	esnek	ve	yıpranmış	giysiler, kadına	 dair	 en	 yumuşak	 şeylerdi.	 Obara’nın	 kalçasında	 kangal	 hâlinde	 sarılmış	 bir	 kamçı,	 sırtında	 da çelik	ve	bakırdan	dövülmüş	yuvarlak	bir	kalkan	vardı.	Mızrağını	dışarıda	bırakmıştı.	Areo	Hotah	bunun için	 müteşekkirdi.	 Obara,	 hızlı	 ve	 kuvvetli	 olmasına	 rağmen	 Areo’nun	 dengi	 değildi,	 Areo	 bunu biliyordu...	 fakat	  <i class="calibre4">kadın</i>	 bilmiyordu	 ve	 Hotah	 soluk	 pembe	 mermerlerin	 üstünde	 kadının	 kanını	 görmek istemiyordu. </p>
<p class="calibre1">Üstat	Caleotte,	ağırlığını	bir	ayağından	diğerine	verdi.	“Leydi	Obara,	size	söylemeye	çalıştım...” </p>
<p class="calibre1">“Prensimiz	 babamın	 öldüğünü	 biliyor	 mu?”	 diye	 sordu	 Obara,	 kumandana.	 Üstadı,	 bir	 sineği önemseyeceğinden	 fazla	 önemsememişti,	 bir	 sinek	 onun	 başının	 etrafında	 vızıldayacak	 kadar	 aptal olmazdı	tabii. </p>
<p class="calibre1">“Biliyor,”	dedi	kumandan.	“Bir	kuş	geldi.” </p>
<p class="calibre1">Ölüm,	 Dorne’a	 kuzgun	 kanatlarında	 gelmişti.	 Küçük	 harflerle	 yazılmış	 ve	 bir	 damla	 kırmızı	 mumla mühürlenmişti.	 Caleotte	 mektubun	 içinde	 ne	 olduğunu	 sezmiş	 olmalıydı;	 çünkü	 mektubu,	 prense	 iletmesi için	Hotah’a	vermişti.	Prens,	Hotah’a	teşekkür	etmiş	fakat	çok	uzun	bir	süre	mührü	kırmamıştı.	Parşömeni kucağına	 koymuş	 ve	 bütün	 öğleden	 sonrayı	 oyun	 oynayan	 çocukları	 seyrederek	 geçirmişti.	 Güneş	 batana ve	 akşam	 havası	 çocukları	 içeri	 sokacak	 kadar	 soğuyana	 dek	 seyretmişti,	 sonra	 suyun	 üstündeki	 yıldız ışıklarını	 izlemişti.	 Ay	 yükseldikten	 sonra	 Hotah’tan	 bir	 mum	 getirmesini	 istemiş	 ve	 mektubu	 gece karanlığında,	portakal	ağaçlarının	altında	okumuştu. </p>
<p class="calibre1">Obara	kamçısına	dokundu.	“Binlerce	insan,	Kemik	Yolu’na	çıkmak	ve	babamı	eve	getiren	Ellaria’ya</p>
<p class="calibre1"><a id="p25"></a>yardım	 etmek	 için	 yayan	 hâlde	 kumları	 geçiyor.	 Septler	 tıka	 basa	 doldu.	 Kırmızı	 rahipler	 tapınak ateşlerini	 yaktı.	 Yastık	 evlerindeki	 kadınlar	 onlara	 giden	 her	 adamla	 çiftleşiyor	 ve	 sikke	 almayı reddediyor. </p>
<p class="calibre1">Güneş	Mızrağı’nda,	Kırık	Kol’da,	Yeşilkan	boyunca,	dağlarda,	derin	kumlarda,	her	yerde,  <i class="calibre4">her	yerde</i>; kadınlar	 saçlarını	 yoluyor	 ve	 erkekler	 öfkeyle	 feryat	 ediyor.	 Herkes	 aynı	 soruyor...	 Doran	 ne	 yapacak? </p>
<p class="calibre1"> <i class="calibre4">Doran,	katledilmiş	kardeşinin	intikamını	almak	için	ne	yapacak</i>?”	Obara	kumandana	yaklaştı.	“Ve	sen, <i class="calibre4">prens	rahatsız	edilmek	istemiyor, </i>	diyorsun!” </p>
<p class="calibre1">“Rahatsız	 edilmek	 istemiyor,”	 dedi	 Areo	 Hotah	 bir	 kez	 daha.	 Muhafızların	 kumandanı,	 koruduğu prensi	 tanıyordu.	 Uzun	 zaman	 önce	 Norvos’tan	 acemi	 bir	 delikanlı	 gelmişti,	 koyu	 renkli	 karmakarışık saçları	 ve	 geniş	 omuzları	 olan	 bir	 çocuktu.	 Şimdi	 o	 saçlar	 beyazdı	 ve	 delikanlının	 bedeni	 pek	 çok mücadelenin	 yara	 izlerini	 taşıyordu...	 ama	 kuvveti	 yerindeydi	 ve	 uzunbaltasını	 keskin	 tutmuştu,	 sakallı rahiplerin	öğrettiği	gibi.  <i class="calibre4">Kadın	beni	geçmeyecek, </i>	dedi	kendi	kendine	ve	“Prens	oyun	oynayan	çocukları seyrediyor,”	dedi	kadına.	“Oyun	oynayan	çocukları	seyrederken	 <i class="calibre4">asla</i>	rahatsız	edilemez.” </p>
<p class="calibre1">“Hotah,”	dedi	Obara	Kum,	“yolumdan	çekil,	aksi	takdirde	o	uzunbaltayı	alırım	ve...” </p>
<p class="calibre1">Hotah’ın	arkasından,	“Kumandan,”	diye	bir	emir	geldi.	“Bırak	geçsin.	Onunla	konuşacağım.”	Prensin sesi	çatallıydı. </p>
<p class="calibre1">Areo	 Hotah	 uzunbaltasını	 yukarı	 kaldırıp	 kenara	 çekildi.	 Obara	 adama	 son	 bir	 kez	 bakıp	 yanından geçti.	Üstat	acele	adımlarla	kadının	peşinden	gitti.	Caleotte	bir	buçuk	metreden	uzun	değildi,	bir	yumurta kadar	keldi,	yüzü	öyle	pürüzsüz	ve	şişmandı	ki	adamın	yaşını	tahmin	etmek	zordu	ama	üstat,	kumandandan önce	buradaydı	ve	hatta	prensin	annesine	hizmet	etmişti.	Yaşına	ve	cüssesine	rağmen	hâlâ	yeterince	atik ve	 son	 derece	 zekiydi	 fakat	 fazla	 uysaldı.  <i class="calibre4">Herhangi	 bir	 Kumyılanının	 dengi	 değil</i>,	 diye	 düşündü kumandan. </p>
<p class="calibre1">Prens	portakal	ağaçlarının	gölgesinde,	gutlu	bacakları	desteklenmiş	hâlde	sandalyesinde	oturuyordu, gözlerinin	altında	torbalar	vardı...	ama	Hotah,	prensi	uykusuz	bırakanın	keder	mi	yoksa	gut	mu	olduğunu söylemezdi.	 Aşağıdaki	 su	 fıskiyelerinde	 ve	 havuzlarda,	 çocuklar	 hâlâ	 oyun	 oynuyordu.	 Çocukların	 en küçükleri	 olsa	 olsa	 beş	 yaşındaydı,	 en	 büyükleri	 dokuz	 ya	 da	 on.	 Yarısı	 kızdı,	 yarısı	 erkek.	 Hotah, çocukların	 sular	 sıçrattığını	 ve	 tiz	 seslerle	 birbirlerine	 bağırdıklarını	 duyabiliyordu.	 Obara	 prensin yürüyen	 sandalyesinin	 önünde	 tek	 dizinin	 üstüne	 çöktüğünde,	 “Kısa	 zaman	 önce	 sen	 de	 şu	 havuzlardaki çocuklardan	biriydin	Obara,”	dedi	prens. </p>
<p class="calibre1">Obara	 homurdanır	 gibi	 güldü.	 “Yirmi	 yıl	 oldu.	 Ya	 da	 yirmi	 yıla	 yakın.	 Üstelik	 burada	 uzun kalmamıştım.	 Ben	 fahişenin	 eniğiyim,	 yoksa	 unuttunuz	 mu?”	 Prens	 cevap	 vermeyince	 kadın	 tekrar	 ayağa kalktı	 ve	 ellerini	 kalçalarına	 koydu.	 “Babam	 öldürüldü.”	 “Bir	 dövüşle	 yargılama	 sırasında,	 teke	 tek	 bir mücadelede	öldü,”	dedi	Prens	Doran.	“Kanunlara	göre	bu	cinayet	değildir.”	“O	sizin	 <i class="calibre4">kardeşinizdi” </i></p>
<p class="calibre1">“Öyleydi.” </p>
<p class="calibre1">“Onun	ölümüyle	ilgili	ne	yapmayı	düşünüyorsunuz?” </p>
<p class="calibre1">Prens,	sandalyesini	güçlükle	döndürerek	kadının	yüzüne	baktı.	Doran	Martell	sadece	elli	iki	yaşında olmasına	rağmen	çok	daha	yaşlı	görünüyordu.	Keten	kıyafetlerinin	altındaki	bedeni	yumuşak	ve	şekilsizdi, bacaklarına	 bakmak	 zordu.	 Gut	 hastalığı	 prensin	 eklemlerini	 grotesk	 bir	 şekilde	 şişirmiş	 ve	 kızartmıştı; sol	dizi	bir	elmaydı,	sağ	dizi	bir	kavun,	ayak	parmakları	da	koyu	kırmızı	üzümlere	dönüşmüştü,	o	kadar şişkinlerdi	ki	en	küçük	bir	dokunuşta	patlayacakmış	gibi	görünüyorlardı.	Bir	çarşafın	ağırlığı	bile	prensi titretebilirdi	ama	o,	ağrıya	şikayet	etmeden	katlanıyordu.	Doran’ın,	kızma,  <i class="calibre4">sessizlik	bir	prensin	dostudur</i>, dediğini	 duymuştu	 kumandan.  <i class="calibre4">Kelimeler	 oklar	 gibidir	 Arianne,	 onları	 bir	 kez	 saldın	 mı	 geri</i> <i class="calibre4">çağıramazsın. </i>	“Lord	Tywin’e	bir	mektup	yazdım...” </p>
<p class="calibre1"> <i class="calibre4">“Mektup</i>?	Eğer	babamın	yarısı	kadar	erkek	olsaydınız...”	“Baban	değilim.” </p>
<p class="calibre1">“Bunu	biliyorum.”	Obara’nın	sesi	tiksintiyle	kalınlaşmıştı.	“Savaşa	gitmemi	istiyorsun.” </p>
<p class="calibre1"><a id="p26"></a>“Daha	 iyi	 bir	 yol	 biliyorum.	 Sandalyenizden	 kalkmanıza	 bile	 gerek	 yok.	 Babamın	 intikamını	  <i class="calibre4">bizzat</i> almama	 müsaade	 edin.	 Prens	 Geçidi’nde	 bir	 ordunuz	 var.	 Lord	 Yronwood’un	 da	 Kemik	 Yolu’nda	 bir ordusu	var.	Ordulardan	birini	bana,	diğerini	Nym’e	verin.	Ben	Hudut	lordlarını	kalelerinden	çıkarıp	Eski Şehir’e	yürürken,	Nym	de	Kral	Yolu’na	gitsin.” </p>
<p class="calibre1">“Peki,	Eski	Şehir’i	nasıl	elinde	tutacaksın?” </p>
<p class="calibre1">“Şehri	yağmalamak	yeterli	olur.	Yüksek	Kule’nin	zenginliği...”	“İstediğin	altın	mı?” </p>
<p class="calibre1">“Benim	istediğim	kan.” </p>
<p class="calibre1">“Lord	Tywin	bize	Dağ’ın	kafasını	gönderecek.” </p>
<p class="calibre1">“Peki,	bize	Lord	Tywin’in	kafasını	kim	gönderecek?	Dağ	her	zaman	onun	evcil	hayvanıydı.” </p>
<p class="calibre1">Prens	eliyle	havuzları	gösterdi.	“Obara,	çocuklara	bak.	Eğer	seni	memnun	edecekse.” </p>
<p class="calibre1">“Etmez.	Mızrağımı	Lord	Tywin’in	karnına	sokmak	bana	daha	büyük	zevk	verir.	Onun	bağırsaklarını</p>
<p class="calibre1">dışarı	dökeceğim.	Bağırsaklarında	altın	ararken	ona	‘Castamere	Yağmurları’nı	söyleteceğim.” </p>
<p class="calibre1">“<i class="calibre4">Bak</i>,”	diye	tekrar	etti	prens.	“Emrediyorum.” </p>
<p class="calibre1">Yaşı	 büyük	 olan	 çocuklardan	 birkaçı,	 pürüzsüz	 mermere	 yüzüstü	 uzanmıştı,	 güneşin	 altında esmerleşiyorlardı.	 Diğerleri	 ilerideki	 denizde	 kürek	 çekiyordu.	 Çocuklardan	 üçü	 kumdan	 bir	 kale	 inşa ediyordu,	kalenin	büyük	kulesi	Eski	Saray’ın	Mızrak	Kulesi’ni	andırıyordu.	Yirmi	ya	da	daha	fazla	çocuk, bel	 derinliğindeki	 suda	 gerçekleşen	 mücadeleyi	 izlemek	 için	 büyük	 havuzun	 içinde	 toplanmıştı;	 küçük çocuklar,	 daha	 iri	 olanların	 omuzlarına	 çıkmış	 birbirlerini	 suya	 itmeye	 çalışıyorlardı.	 Bir	 çift	 ne	 zaman aşağı	devrilse,	su	sesini	bir	kahkaha	fırtınası	takip	ediyordu.	Fındık	rengi	bir	kızın,	saman	sarısı	saçları olan	bir	oğlanı,	ağabeyinin	omzundan	çekmesini	ve	başüstü	havuza	düşürmesini	seyrettiler. </p>
<p class="calibre1">“Bir	 zamanlar	 baban	 da	 aynı	 oyunu	 oynardı,	 ondan	 önce	 benim	 oynadığım	 gibi,”	 dedi	 prens. </p>
<p class="calibre1">“Aramızdan	 on	 yaş	 vardı,	 yani	 baban	 suda	 oynayacak	 yaşa	 geldiğinde	 ben	 havuzları	 bırakmıştım.	 Ama annemizi	 ziyarete	 geldiğimde	 onu	 izlerdim.	 Çocukken	 bile	 çok	 ateşliydi.	 Bir	 su	 yılanı	 kadar	 hızlıydı. </p>
<p class="calibre1">Onun,	 kendisinden	 çok	 daha	 iri	 çocukları	 devirdiğini	 defalarca	 gördüm.	 Kral	 Topraklarına	 gitmek	 için buradan	 ayrıldığı	 gün,	 bana	 bunu	 hatırlattı.	 Bunu	 bir	 kez	 daha	 yapacağına	 dair	 yemin	 etti,	 aksi	 takdirde gitmesine	asla	izin	vermezdim.” </p>
<p class="calibre1">“Gitmesine	  <i class="calibre4">izin</i>	 vermek	 mi?”	 Obara	 güldü.	 “Onu	 durdurabilirmişsiniz	 gibi.	 Dorne’un	 Kızıl	 Yılan’ı istediği	yere	gitti.” </p>
<p class="calibre1">“Gitti.	 Seni	 teselli	 edecek	 birkaç	 sözüm	 olsun	 isterdim.”	 “Size	  <i class="calibre4">teselli</i>	 için	 gelmedim.”	 Obara’nın sesi	tahkir	doluydu.	“Babam	beni	almaya	geldiği	gün,	annem	gitmemi	istemedi.	‘O	bir	kız,’	dedi,	‘üstelik senden	olduğunu	sanmıyorum.	Bin	farklı	adamla	yattım.’	Babam,	mızrağını	benim	ayağımın	dibine	attı	ve elinin	 tersiyle	 annemi	 tokatladı,	 annem	 ağlamaya	 başladı.	 ‘Kız	 ya	 da	 erkek,	 hepimiz	 mücadelemizi veririz,’	 dedi	 babam,	 ‘ama	 tanrılar	 silahlarımızı	 seçmemize	 müsaade	 ederler.’	 Bana	 önce	 mızrağı	 sonra da	 annemin	 gözyaşlarını	 gösterdi	 ve	 ben	 mızrağı	 seçtim.	 Babam,	 ‘Benim	 kızım	 olduğunu	 söylemiştim,’</p>
<p class="calibre1">dedi	 ve	 beni	 aldı.	 Annem	 bir	 yıl	 içinde	 içkiden	 öldü.	 Ölürken	 ağladığı	 söyleniyor.”	 Obara,	 sandalyede oturan	prense	yaklaştı.	“O	mızrağı	kullanmama	izin	verin,	başka	bir	şey	istemiyorum.” </p>
<p class="calibre1">“Bu	büyük	bir	istek	Obara.	Bunu	düşünmeliyim.”	“Hâlihazırda	ziyadesiyle	düşündünüz.” </p>
<p class="calibre1">“Haklı	olabilirsin.	Sana	haber	göndereceğim,	Güneş	Mızrağına.” </p>
<p class="calibre1">“Haber,	savaş	olsun.”	Obara	topuğunun	üstünde	döndü	ve	geldiği	kadar	öfkeli	bir	şekilde	uzaklaştı, dinlenmiş	bir	at	almak	ve	dörtnala	yola	koyulmak	için	ahıra	gitti. </p>
<p class="calibre1">Üstat	Caleotte	kaldı.	“Prensim?”	dedi	ufak	tefek	yuvarlak	adam.	“Bacaklarınız	ağrıyor	mu?” </p>
<p class="calibre1">Prens	belli	belirsiz	gülümsedi.	“Güneş	sıcak	mı?” </p>
<p class="calibre1">“Ağrı	için	bir	şurup	getireyim	mi?” </p>
<p class="calibre1">“Hayır.	Aklımın	başımda	olması	gerek.” </p>
<p class="calibre1">Üstat	tereddüt	etti.	“Prensim,	Leydi	Obara’nın	Güneş	Mızrağı’na	dönmesine	izin	vermek...	doğru	mu? </p>
<p class="calibre1"><a id="p27"></a>Halkı	alevlendirmeye	kararlı,	insanlar	kardeşinizi	çok	severdi.” </p>
<p class="calibre1">“Hepimiz	 severdik.”	 Prens,	 parmaklarını	 şakaklarına	 bastırdı.	 “Hayır.	 Haklısın.	 Ben	 de	 Güneş</p>
<p class="calibre1">Mızrağı’na	 dönmeliyim.”	 Küçük	 ve	 yuvarlak	 adam	 tereddüt	 etti.	 “Bu	 akıllıca	 mı?”	 “Akıllıca	 değil	 ama gerekli.	 En	 iyisi	 Ricasso’ya	 bir	 süvari	 yolla	 ve	 Güneş	 Kulesi’ndeki	 dairemi	 açmasını	 söyle.	 Kızım Arianne’i,	yarın	orada	olacağıma	dair	bilgilendir.” </p>
<p class="calibre1"> <i class="calibre4">Benim	küçük	prensesim. </i>	Kumandan	onu	çok	özlemişti.	“Görüleceksiniz,”	diye	uyardı	üstat. </p>
<p class="calibre1">Kumandan,	üstadın	ne	demek	istediğini	anladı.	İki	yıl	önce,	Su	Bahçeleri’nin	huzuruna	ve	tenhalığına gitmek	 için	 Güneş	 Mızrağı’ndan	 ayrıldıklarında,	 Prens	 Doran’ın	 gutu	 bu	 kadar	 kötü	 değildi.	 Prens	 o günlerde,	bir	bastona	dayanarak	ve	her	adımda	yüzünü	buruşturarak	da	olsa	hâlâ	ağır	ağır	yürüyebiliyordu. </p>
<p class="calibre1">Düşmanlarının	 onun	 ne	 kadar	 zayıf	 düştüğünü	 bilmesini	 istemiyordu	 ve	 Eski	 Saray	 ve	 onun	 gölge	 şehri gözlerle	doluydu.  <i class="calibre4">Gözler, </i>	diye	düşündü	kumandan	 <i class="calibre4">ve	 prensin	 çıkamadığı	 basamaklar.	 Güneş	 Kulesinin</i> <i class="calibre4">tepesinde	oturmak	için	uçması	gerekecek. </i></p>
<p class="calibre1"> <i class="calibre4">“Görülmeliyim</i>.	Biri	suların	üstüne	yağ	dökmeli.	Dorne,	hâlâ	bir	prense	sahip	olduğunu	hatırlamalı.” </p>
<p class="calibre1">Doran	hafifçe	gülümsedi.	“Prens	yaşlı	ve	gutlu	olsa	da.” </p>
<p class="calibre1">“Şayet	 Güneş	 Mızrağı’na	 dönerseniz	 Prenses	 Myrcella’yı	 huzura	 kabul	 etmeniz	 gerekecek,”	 dedi Caleotte.	“Beyaz	şövalyesi	de	onunla	birlikte	olacak...	ve	şövalyenin,	kraliçesine	mektuplar	gönderdiğini <i class="calibre4">biliyorsunuz</i>.” </p>
<p class="calibre1">“Sanırım	gönderiyor.” </p>
<p class="calibre1"> <i class="calibre4">Beyaz	 şövalye. </i>	 Kumandan	 kaşlarını	 çattı.	 Sör	 Arys,	 Dorne’a	 kendi	 prensesiyle	 ilgilenmek	 için gelmişti,	 bir	 zamanlar	 Hotah’ın	 da	 kendi	 prensesiyle	 ilgilenmek	 için	 gelmesi	 gibi.	 Tuhaf	 bir	 şekilde, isimleri	 bile	 kulağa	 aynı	 geliyordu:	 Areo	 ve	 Arys.	 Ancak	 benzerlik	 orada	 son	 buluyordu.	 Kumandan, Norvos’u	 ve	 şehrin	 sakallı	 rahiplerini	 terk	 etmişti	 fakat	 Sör	 Arys	 Oakheart	 hâlâ	 Demir	 Taht’a	 hizmet ediyordu.	 Hotah,	 Prens	 Doran	 tarafından	 Güneş	 Mızrağı’na	 gönderildiği	 zamanlarda,	 kar	 beyazı pelerininin	 içindeki	 adamı	 görüyor	 ve	 üzülüyordu.	 Bir	 gün	 ikisinin	 dövüşmek	 zorunda	 kalacağını hissediyordu;	 Oakheart	 o	 gün	 ölecekti,	 kumandanın	 uzunbaltası	 adamın	 kafatasını	 ezecekti.	 Hotah baltasının	pürüzsüz	ahşap	gövdesini	okşadı	ve	o	günün	yaklaşıp	yaklaşmadığını	merak	etti. </p>
<p class="calibre1">“Akşam	olmak	üzere,”	diyordu	prens.	“Sabahı	bekleyeceğiz.	Arabam	günün	ilk	ışığında	hazır	olsun.” </p>
<p class="calibre1">“Emredersiniz.”	Caleotte	reverans	yaptı.	Kumandan,	üstadın	geçmesi	için	kenara	çekildi	ve	adamın</p>
<p class="calibre1">gittikçe	hafifleyen	ayak	seslerini	dinledi. </p>
<p class="calibre1">“Kumandan?”	Prensin	sesi	yumuşaktı. </p>
<p class="calibre1">Hotah	öne	çıktı,	tek	eli	uzunbaltasının	gövdesindeydi.	Avcıma	değen	dişbudak	ağacı,	bir	kadının	teni kadar	 yumuşaktı.	 Hotah	 yürüyen	 sandalyeye	 ulaştığında,	 mevcudiyetini	 bildirmek	 için	 mızrağının	 dibini sertçe	 yere	 vurdu	 fakat	 prensin	 gözleri	 sadece	 çocukları	 görüyordu.	 “Erkek	 kardeşlerin	 var	 mıydı kumandan?”	diye	sordu	prens.	“Küçükken,	Norvos’ta?	Ya	kız	kardeşlerin?” </p>
<p class="calibre1">“Hem	 kız,	 hem	 erkek	 kardeşler,”	 dedi	 Hotah.	 “İki	 erkek,	 üç	 kız.	 Ben	 en	 küçüktüm.”  <i class="calibre4">En	 küçük	 ve</i> <i class="calibre4">istenmeyen.	 Beslenecek	 bir	 boğaz	 daha,	 çok	 yiyen	 ve	 çok	 geçmeden	 giysilerine	 sığmayan	 bir	 çocuk. </i></p>
<p class="calibre1">Ailesinin	onu	sakallı	rahiplere	satması	sebepsiz	değildi. </p>
<p class="calibre1">“Ben	en	büyüktüm,”	dedi	prens,	“gel	gör	ki	sonuncuyum.	Mors	ve	Olyvar	beşikte	öldükten	sonra,	bir erkek	kardeş	umudumu	yitirmiştim.	Elia	geldiğinde	ben	dokuz	yaşındaydım,	Tuz	Kıyısı’nda	yaverdim.	Bir kuzgun,	 annemin	 bir	 ay	 erken	 doğum	 yaptığı	 haberini	 getirdiğinde,	 bunun,	 çocuğun	 fazla	 yaşamayacağı anlamına	 geldiğini	 bilecek	 kadar	 büyüktüm.	 Hatta	 Lord	 Gargalen	 bana	 bir	 kız	 kardeşim	 olduğunu söylediğinde,	 ona	 bebeğin	 kısa	 zaman	 içinde	 öleceğini	 söyledim.	 Lâkin	 Elia	 yaşadı,	 Anne’nin merhametiyle.	 Ve	 bir	 yıl	 sonra	 Oberyn	 geldi,	 feryat	 ederek	 ve	 tekmeler	 atarak.	 Onlar	 bu	 havuzlarda oynarken	ben	yetişkin	bir	adamdım.	Gel	gör	ki	ben	burada	oturuyorum	ve	onlar	gitti.” </p>
<p class="calibre1">Areo	 Hotah	 ne	 diyeceğini	 bilmiyordu.	 O	 yalnızca	 muhafızların	 kumandanıydı.	 Bu	 topraklara	 ve	 bu</p>
<p class="calibre1"><a id="p28"></a>toprakların	 yedi	 yüzlü	 tanrısına	 hâlâ	 yabancıydı,	 bunca	 yıl	 sonra	 bile.  <i class="calibre4">Hizmet	 et.	 İtaat	 et.	 Koru. </i>	 Bu yemini	 on	 altı	 yaşında,	 baltasıyla	 evlendiği	 gün	 etmişti.  <i class="calibre4">Basit	 bir	 adam	 için	 basit	 bir	 yemin, </i>	 demişti sakallı	rahipler.	Hotah,	prensleri	teselli	etmek	konusunda	eğitilmemişti. </p>
<p class="calibre1">Prensin	 oturduğu	 yerin	 en	 fazla	 bir	 adım	 uzağına	 bir	 başka	 portakal	 düştüğünde,	 Hotah	 hâlâ söyleyecek	birkaç	kelime	bulmaya	çalışıyordu.	Doran	irkildi,	ses	bir	şekilde	onu	incitmişti	sanki.	‘Yeter,” </p>
<p class="calibre1">diye	iç	geçirdi,	“bu	kadar	yeter.	Beni	yalnız	bırak	Areo.	Bırak	da	çocukları	birkaç	saat	daha	seyredeyim.” </p>
<p class="calibre1">Güneş	battığında	hava	soğudu	ve	çocuklar	akşam	yemeği	aramak	için	içeri	girdi	fakat	prens	portakal ağaçlarının	 altında	 kaldı,	 durgun	 havuzlara	 ve	 ilerideki	 denize	 baktı.	 Bir	 hizmetkâr	 ona	 bir	 kâse	 mor zeytin,	yufka,	peynir	ve	humus	getirdi.	Prens	birkaç	lokma	yedi.	Çok	sevdiği	tatlı,	yoğun	ve	sert	şaraptan bir	 kadeh	 içti.	 Boşalan	 kadehini	 tekrar	 doldurdu.	 Bazen,	 sabahın	 koyu	 karanlık	 saatlerinde,	 uyku	 onu sandalyesinde	bulurdu.	Kumandan	sandalyeyi	itti	ve	prensi	ay	ışığıyla	aydınlanmış	bir	galeriden,	bir	sıra oluklu	 sütunun	 önünden	 ve	 kemerli	 bir	 yoldan	 geçirip,	 deniz	 kenarındaki	 odada	 bulunan	 serin	 çarşaflı büyük	yatağa	götürdü.	Kumandan	onu	hareket	ettirirken	Doran	inledi	ama	tanrılar	merhametliydi	ve	prens uyanmadı. </p>
<p class="calibre1">Kumandanın	 uyku	 hücresi	 prensin	 odasına	 bitişikti.	 Hotah	 dar	 yatağın	 üstüne	 oturdu,	 duvar oyuğundaki	 bileği	 taşını	 ve	 yağlı	 bezi	 bulup	 işe	 koyuldu.	 Sakallı	 rahipler	 onu	 damgaladıklarında, <i class="calibre4">uzunbaltanı	keskin	tut</i>,	demişlerdi.	Hotah	hep	tutmuştu. </p>
<p class="calibre1">Baltayı	bilerken	Norvos’u	düşündü;	tepedeki	yüksek	ve	nehrin	yanındaki	alçak	şehri.	Uç	çanın	sesini hâlâ	 hatırlıyordu;	 Noom’un	 onu	 kemiklerine	 kadar	 titreten	 pes	 çınlamasını,	 Narrah’ın	 gururlu	 ve	 güçlü tınısını,	 tatlı	 Nyel’in	 gümüşi	 kahkahasını.	 Ağzı	 kış	 kekinin	 zencefil,	 çam	 fıstığı	 ve	 kiraz	 parçalarıyla zenginleşmiş	 tadıyla	 doldu.	 Kekin	 yanında	 da	  <i class="calibre4">nahsa; </i>	 içine	 bal	 katılan	 ve	 demir	 kupada	 servis	 edilen mayalı	 keçi	 sütü.	 Yakası	 sincap	 kürküyle	 kaplı	 elbisesini	 giymiş	 annesini	 gördü,	 kadın	 o	 elbiseyi	 yılda yalnızca	 bir	 kez,	 dans	 eden	 ayıları	 görmek	 için	 Günahkâr	 Basamaklarına	 gittiklerinde	 giyerdi.	 Sonra, sakallı	rahipler	tarafından	göğsünün	ortasına	vurulan	damganın	çıkardığı	yanık	kokusunu	duydu.	Acı	öyle amansızdı	ki	Areo	Hotah	kalbinin	duracağını	düşünmüştü	ama	hiç	kıpırdamamıştı.	Damganın	üstünde	bir daha	asla	kıl	çıkmamıştı. </p>
<p class="calibre1">Baltanın	 her	 iki	 kenarı	 da	 insanı	 tıraş	 edecek	 kadar	 keskinleştiğinde,	 kumandan	 ahşap	 ve	 demirden mütevellit	 karısını	 yatağın	 üstüne	 bıraktı.	 Lekeli	 kıyafetlerini	 esneyerek	 çıkarıp	 yere	 attı	 ve	 saman	 dolu şiltesine	uzandı.	Damgayı	düşünmek,	damganın	olduğu	yeri	kaşındırmıştı;	kumandan	gözlerini	kapamadan önce	 kaşındı.  <i class="calibre4">Yere	 düşen	 portakalları	 toplamalıydım</i>,	 diye	 düşündü.	 Meyvelerin	 tatlı	 ekşi	 tadını	 ve kırmızı	yapış	yapış	sularını	düşleyerek	uykuya	daldı. </p>
<p class="calibre1">Çok	 geçmeden	 şafak	 geldi.	 Üç	 at	 arabasının	 en	 küçüğü	 ahırların	 dışında	 hazır	 bekliyordu;	 kırmızı ipek	perdeli,	sedir	ağacı	araba.	Kumandan,	Su	Bahçelerinde	görevli	olan	otuz	muhafız	içinden,	arabaya eşlik	 etmek	 üzere	 yirmi	 mızrak	 seçti;	 diğerleri	 araziyi	 ve	 çocukları	 korumak	 üzere	 burada	 kalacaktı, çocuklardan	bazıları	büyük	lordların	ve	zengin	tüccarların	oğulları	ve	kızlarıydı. </p>
<p class="calibre1">Prens	 günün	 ilk	 ışıklarında	 yola	 çıkmaktan	 bahsetmişti	 ama	 Aroe	 Hotah	 adamın	 oyalanacağını biliyordu.	Üstat,	Doran	Martell’e	banyo	yaptırıp	adamın	şişkin	eklemlerini	ağrı	kesici	losyonla	ıslatılmış</p>
<p class="calibre1">ketenlerle	 sararken,	 Hotah	 rütbesine	 uygun	 olarak	 bakır	 pullu	 bir	 mintan	 kuşandı	 ve	 bakırları	 güneşten korumak	 için	 kum	 ipeğinden	 dikilmiş	 geniş	 bir	 pelerin	 giydi.	 Gün	 sıcak	 olacaktı.	 Kumandan, Norvos’tayken	giydiği	at	kılından	dokunmuş	ağır	pelerini	ve	demir	çivili	deri	tuniği	uzun	zaman	önce	bir köşeye	atmıştı;	o	kıyafetler	Dorne’da	insanı	pişirebilirdi.	Tepesinde	keskin	dikenleri	olan	yarım	miğferini saklamıştı	 ama	 şimdi	 onu,	 etrafına	 turuncu	 bir	 ipek	 sararak	 taktı;	 aksi	 hâlde,	 metale	 vuran	 güneş,	 kafile saraya	varmadan	önce	kumandanın	kafasını	zonklatırdı. </p>
<p class="calibre1">Prens	 hâlâ	 yola	 çıkmak	 için	 hazır	 değildi.	 Gitmeden	 önce	 kahvaltı	 etmeye	 karar	 vermişti;	 jambon parçaları	 ve	 acı	 biberle	 pişirilmiş	 bir	 tabak	 martı	 yumurtası	 ile	 bir	 kan	 portakalı	 yedi.	 Daha	 sonra, </p>
<p class="calibre1"><a id="p29"></a>bilhassa	 gözdesi	 hâline	 gelmiş	 çocukların	 pek	 çoğuna	 veda	 etmesi	 gerekti:	 Dalt	 oğlanı,	 Leydi Blackmont’un	yavrusu,	Yeşilkan	boyunca	kumaş	ve	baharat	ticareti	yapmış	bir	adamın	yetim	kızı.	Doran onlarla	 konuşurken	 bacaklarının	 üstüne	 fevkalade	 bir	 Myr	 battaniyesi	 örttü;	 küçük	 çocukları,	 şişkin	 ve sargılı	eklemlerinin	görüntüsünden	sakınmak	istiyordu. </p>
<p class="calibre1">Kafile	yola	çıktığında	öğlen	olmuştu.	Prens,	arabasının	içindeydi,	Üstat	Caleotte	bir	eşek	sürüyordu, diğerleri	yayandı.	Beş	mızrakçı	arabanın	önünde,	beşi	de	arkasında	yürüyordu,	arabanın	her	iki	yanında beşer	 adam	 daha	 vardı.	 Areo	 Hotah,	 prensin	 sol	 yanındaki	 mutat	 yerini	 almıştı,	 uzunbaltasını	 omzuna atmış	 bir	 hâlde	 yürüyordu.	 Güneş	 Mızrağı’ndan	 Su	 Bahçeleri’ne	 gelen	 yol	 denizin	 yanından	 akıyordu; taştan,	kumdan	ve	eğri	büğrü	bodur	ağaçlardan	ibaret	kızıl	kahve	araziyi	kateden	adamların	yüzüne,	serin ve	rahatlatıcı	bir	rüzgâr	esiyordu. </p>
<p class="calibre1">Kafile	Güneş	Mızrağı’na	giden	yolun	yarısını	geçtiğinde	ikinci	Kum	Yılanı	ortaya	çıktı. </p>
<p class="calibre1">Bir	kum	tepesinin	üstünde	ansızın	belirdi;	altın	renkli	bir	kum	atının	sırtındaydı,	hayvanın	yelesi	ince ve	beyaz	ipekler	gibiydi.	Leydi	Nym	at	sürerken	bile	zarif	görünüyordu.	Leylak	rengi	pırıltılı	bir	elbise	ve rüzgârın	 her	 esişiyle	 uçuşup	 onu	 havalanacakmış	 gibi	 gösteren	 bakır	 renkli	 ipek	 bir	 pelerin	 giymişti. </p>
<p class="calibre1">Nymeria	 Kum	 yirmi	 beş	 yaşındaydı	 ve	 bir	 söğüt	 ağacı	 gibi	 inceydi.	 Uzun	 bir	 örgü	 hâlinde	 örülmüş	 ve kırmızı	 altın	 telle	 bağlanmış	 düz	 siyah	 saçları,	 babasınınkilere	 benzeyen	 koyu	 renk	 gözlerinin	 üzerinde sivri	 bir	 saç	 çizgisi	 yaratmıştı.	 Leydi	 Nym	 çıkık	 elmacık	 kemikleri,	 dolgun	 dudakları	 ve	 süt	 beyazı teniyle,	 ablasının	 yoksun	 olduğu	 bütün	 güzelliğe	 sahipti...	 fakat	 Obara’nın	 annesi	 Eski	 Şehirli	 bir fahişeyken,	Nym,	Volantis’in	en	soylu	kanından	doğmuştu.	Kızın	arkasında	bir	düzine	atlı	mızrakçı	vardı, adamların	yuvarlak	kalkanları	güneşte	parlıyordu.	Mızrakçılar	kum	tepesinden	inen	kızı	takip	etti. </p>
<p class="calibre1">Prens,	 denizden	 gelen	 esintinin	 tadını	 çıkarmak	 için	 arabanın	 perdelerini	 açmıştı.	 Leydi	 Nym, arabanın	 hızına	 ayak	 uydurmak	 için	 altın	 renkli	 atını	 yavaşlattı	 ve	 prensin	 yanında	 yola	 koyuldu.	 “Sizi gördüğüme	 sevindim	 amca,”	 diye	 şakıdı,	 orada	 bulunuşu	 tamamen	 tesadüfmüş	 gibi.	 “Sizinle	 birlikte Güneş	 Mızrağı’na	 at	 sürebilir	 miyim?”	 Kumandan	 arabanın	 diğer	 yanında,	 Leydi	 Nym’in	 karşısındaydı ama	kızın	söylediği	her	kelimeyi	duyabiliyordu. </p>
<p class="calibre1">“Memnun	 olurum,”	 diye	 cevap	 verdi	 Prens	 Doran,	 fakat	 adamın	 sesi	 kumandanın	 kulağına	 pek <i class="calibre4">memnun</i>	 gelmedi.	 “Gut	 ve	 keder,	 iyi	 yol	 arkadaşları	 değiller.”	 Hotah,	 yoldaki	 her	 çakıl	 taşının,	 prensin şişmiş	eklemlerine	bir	çivi	soktuğunu	ve	adamın	sözlerinin	aslında	bunu	anlattığını	biliyordu. </p>
<p class="calibre1">“Gut	 için	 bir	 şey	 yapamam,”	 dedi	 Leydi	 Nym,	 “ama	 babamın	 kederle	 işi	 olmazdı.	 İntikam	 onun zevkine	daha	uygundu.	Gregor	Clegane,	Elia	ve	çocukları	katlettiğini	kabul	etmiş,	bu	doğru	mu?” </p>
<p class="calibre1">“Suçunu	 bütün	 meclisin	 duyabileceği	 şekilde	 haykırmış,”	 diye	 onayladı	 prens.	 “Lord	 Tywin	 bize onun	kafasını	göndereceğine	dair	söz	verdi.” </p>
<p class="calibre1">“Ve	bir	Lannister	borcunu	mutlaka	öder,”	dedi	Leydi	Nym.	“Lâkin	bana	öyle	geliyor	ki,	Lord	Tywin</p>
<p class="calibre1">bize	 olan	 borcunu	 bizim	 sikkemizle	 ödemeye	 niyetli.	 Tatlı	 Sör	 Daemon’ımızdan	 bir	 kuş	 geldi.	 Daemon, babamın	dövüş	sırasında	o	canavarı	defalarca	gıdıkladığına	dair	yemin	ediyor.	Eğer	öyleyse,	Sör	Gregor hemen	hemen	ölü	ve	Lord	Tywin’in	bununla	hiç	ilgisi	yok.”	Prens	yüzünü	buruşturdu.	Bunun	sebebi	gutun verdiği	acı	mıydı	yoksa	yeğeninin	sözleri	mi,	kumandan	söyleyemezdi.	“Olabilir.” </p>
<p class="calibre1">“Olabilir	mi?	Bence	aynen	öyle.” </p>
<p class="calibre1">“Obara	savaşa	gitmemi	istiyor.” </p>
<p class="calibre1">Nym	güldü.	“Evet,	Eski	Şehir’i	ateşe	vermek	istiyor.	Obara	o	şehirden	nefret	ediyor,	en	az	küçük	kız kardeşimizin	hoşlandığı	kadar.” </p>
<p class="calibre1">“Ya	sen?” </p>
<p class="calibre1">Nym	 omzunun	 üzerinden,	 on	 iki	 boy	 arkadan	 gelen	 eşlikçilerine	 baktı.	 “Haberi	 aldığımda	 Fowler ikizleriyle	 yataktaydım,”	 dedi.	 “Fowlerlar’ın	 sözünü	 bilir	 misiniz?  <i class="calibre4">Bırak	 Uçayım! </i>	 Sizden	 tek	 istediğim bu.	Bırakın	uçayım	amca.	Kudretli	bir	orduya	ihtiyacım	yok,	sadece	tatlı	kız	kardeşim	yeter.” </p>
<p class="calibre1"><a id="p30"></a>“Obara?” </p>
<p class="calibre1">“Tyene.	Obara	fazla	gürültülü.	Tyene	o	kadar	tatlı	ve	nazik	ki	hiç	kimse	ondan	şüphelenmez.	Obara, Eski	Şehir’i	babamızın	cenaze	ateşine	çevirecek	ama	ben	o	kadar	muhteris	değilim.	Bana	dört	can	yeter. </p>
<p class="calibre1">Elia’nın	 çocuklarına	 karşılık	 Lord	 Tywin’in	 altın	 ikizleri.	 Bizzat	 Elia	 için	 yaşlı	 aslan	 ve	 son	 olarak babam	için	küçük	kral.” </p>
<p class="calibre1">“Çocuk	bize	bir	yanlış	yapmadı.” </p>
<p class="calibre1">“Eğer	 Lord	 Stannis’e	 inanacak	 olursak;	 o	 çocuk	 ihanetten,	 ensestten	 ve	 zinadan	 doğmuş	 bir	 piç.” </p>
<p class="calibre1">Leydi	 Nym’in	 sesindeki	 şakacı	 ton	 kaybolmuştu.	 Kumandan	 kendini	 kısık	 gözlerinin	 arasından	 kızı izlerken	 buldu.	 Kızın	 ablası	 Obara,	 kalçasında	 bir	 kamçı	 asar	 ve	 insanların	 görebileceği	 her	 yerde	 bir mızrak	taşırdı.	Leydi	Nym	de	daha	az	ölümcül	değildi	ama	bıçaklarını	gizli	tutardı.	“Babamın	cinayetini yalnızca	kraliyet	kanı	temizleyebilir.” </p>
<p class="calibre1">“Oberyn	 teke	 tek	 bir	 mücadelede	 öldü,	 onu	 hiç	 ilgilendirmeyen	 bir	 dava	 uğruna	 dövüşürken.	 Ben buna	cinayet	demem.”	“Ne	isterseniz	deyin.	Onlara	Dorne’daki	en	iyi	adamı	gönderdik	ve	onlar	bize	bir kemik	torbası	gönderiyor.” </p>
<p class="calibre1">“Ondan	istediğim	her	şeyin	ötesine	geçti.	Terasta,	‘Şu	çocuk	kralı	ve	çocuğun	meclisini	tart,	onların güçlü	ve	zayıf	noktalarını	belirle,’	dedim	ona.	Portakal	yiyorduk.	‘Eğer	bulabilirsen	dostlar	bul.	Elia’nın sonuyla	 ilgili	 ne	 öğrenebilirsen	 öğren.	 Fakat	 Lord	 Tywin’i	 haddinden	 fazla	 kışkırtma.’	 Ona	 söylediğim sözler	bunlardı.	Oberyn	güldü	ve	‘Ben	ne	zaman	herhangi	bir	adamı...  <i class="calibre4">haddinden	fazla</i>	kışkırttım?’	dedi. </p>
<p class="calibre1">‘Beni	 kışkırtmamaları	 için	 Lannisterlar’ı	 uyarsan	 daha	 iyi	 edersin.’	 Elia	 için	 adalet	 istiyordu	 ama bekleyemedi.” </p>
<p class="calibre1">“On	yedi	yıl	bekledi,”	dedi	Leydi	Nym.	“Öldürülen	siz	olsaydınız,	daha	sizin	bedeniniz	soğumadan, babam	sancaklarını	kuzeye	götürürdü.	Öldürülen	siz	olsaydınız,	şu	anda	Hudutlar’ın	üstüne	yağmur	misali mızrak	yağıyordu.” </p>
<p class="calibre1">“Bundan	şüphem	yok.” </p>
<p class="calibre1">“Söyleyeceğim	 şeyden	 de	 şüpheniz	 olmasın	 prensim...	 kız	 kardeşlerim	 ve	 ben	 intikamımızı	 almak için	on	yedi	yıl	beklemeyeceğiz.”	Leydi	Nym	kısrağını	mahmuzladı	ve	Güneş	Mızrağı’na	doğru	dörtnala uzaklaştı,	adamları	ateşli	bir	takiple	kızın	peşine	takıldı. </p>
<p class="calibre1">Prens	yastıklara	yaslanıp	gözlerini	kapadı	ama	Hotah	onun	uyumadığını	biliyordu.  <i class="calibre4">Acı	çekiyor. </i>	Bir	an Üstat	Caleotte’u	arabaya	çağırmayı	düşündü	ama	Prens	Doran	üstadı	isteseydi	bizzat	çağırırdı. </p>
<p class="calibre1">Doğuda	 Güneş	 Mızrağı’nın	 kuleleri	 göründüğünde,	 ikindi	 gölgeleri	 uzun	 ve	 koyuydu,	 güneş	 ise prensin	 eklemleri	 kadar	 kırmızı	 ve	 şişkin.	 Önce	 Mızrak	 Kulesi	 göründü,	 kırk	 beş	 metrelik	 ince	 uzun yapının	 tepesindeki	 yaldızlı	 çelik	 mızrak,	 kulenin	 boyuna	 bir	 on	 metre	 daha	 ekliyordu.	 Sonra,	 altın	 ve vitraylı	camdan	müteşekkil	kubbesiyle	kudretli	Güneş	Kulesi	ortaya	çıktı.	En	sonunda	da,	karaya	vurmuş</p>
<p class="calibre1">ve	taşa	dönüşmüş	canavar	misali	bir	kadırga	gibi	görünen	boz	renkli	Kum	Gemisi. </p>
<p class="calibre1">Güneş	Mızrağı	ile	Su	Bahçeleri’nin	arasında	sadece	üç	fersahlık	bir	sahil	yolu	vardı	ama	onlar	iki ayrı	dünyaydı.	Su	Bahçelerinde,	çocuklar	çırılçıplak	bir	hâlde	güneşin	altında	eğlenirdi,	çinili	avlularda müzik	 çalardı	 ve	 hava	 limonla	 kan	 portakalı	 kokardı.	 Güneş	 Mızrağı’ndaki	 hava	 toz,	 ter	 ve	 duman kokardı.	 Geceler	 seslerin	 uğultusuyla	 canlanırdı.	 Su	 Bahçeleri’nin	 pembe	 mermerleri	 yerine,	 Güneş</p>
<p class="calibre1">Mızrağı	 çamurla	 sazdan	 inşa	 edilmiş	 ve	 kahverengiyle	 griye	 boyanmıştı.	 Martell	 Hanedanının	 kadim makamı,	üç	yanı	denizle	çevrili	küçük	bir	kaya	ve	kum	çıkıntısının	en	doğu	noktasındaydı.	Batıda,	Güneş</p>
<p class="calibre1">Mızrağı’nın	 muazzam	 duvarlarının	 gölgesinde,	 kil	 tuğlalardan	 inşa	 edilmiş	 dükkânlar	 ve	 penceresiz ağıllar,	bir	kadırganın	gövdesine	tutunan	midyeler	misali	kaleye	tutunmuştu.	Ahırlar,	hanlar,	şaraphaneler ve	 yastık	 evleri,	 kaleye	 tutunan	 yapıların	 batısında	 palazlanmış	 ve	 kendi	 duvarlarıyla	 çevrelenmişlerdi fakat	  <i class="calibre4">o	 duvarların</i>	 altında	 daha	 fazla	 ağıl	 yükselmişti.  <i class="calibre4">Sakalsız	 rahiplerin	 söylediği	 gibi,	 dahası	 ve</i> <i class="calibre4">dahası	 ve	 dahası. </i>	 Gölge	 şehir;	 Tyrosh,	 Myr	 ya	 da	 Büyük	 Norvos’la	 kıyaslandığında	 bir	 kasabadan	 öte</p>
<p class="calibre1"><a id="p31"></a>değildi	ama	Dornelular’m	sahip	olduğu,	gerçek	bir	şehre	en	yakın	şeydi. </p>
<p class="calibre1">Leydi	Nym,	Güneş	 Mızrağı’na	Doran’ın	kafilesinden	 birkaç	saat	önce	 varmıştı,	muhafızları	onların gelişiyle	ilgili	uyarmış	olmalıydı	zira	kafile	geldiğinde	Üçkatlı	Kapı	açıktı.	Şehre	gelen	konukların;	miller boyunca	uzanan	dar	ara	sokakları,	gizli	avluları	ve	gürültülü	pazarları	katetmeden,	Yılankavi	Duvarlar’ın üçünün	birden	altından	geçip	doğrudan	Eski	Saray’a	girmesinin	tek	yolu,	art	arda	sıralanmış	bu	kapılardı. </p>
<p class="calibre1">Mızrak	 Kulesi	 göründüğünde	 Prens	 Doran	 arabasının	 perdelerini	 kapadı.	 Buna	 rağmen,	 araba önlerinden	geçerken	şehrin	insanları	prense	bağırdı.  <i class="calibre4">Kum	Yılanları	onları	kaynama	noktasına	getirmiş,</i> diye	 düşündü	 kumandan	 endişeyle.	 Yay	 şeklindeki	 ilk	 kapının	 perişanlığından	 sonra	 ikinci	 kapıdan geçtiler.	 Rüzgârda	 katran,	 tuzlu	 su	 ve	 çürümüş	 yosun	 kokusu	 vardı.	 Kalabalık	 her	 adımda	 biraz	 daha yoğunlaşıyordu.	Baltasının	sapını	kiremitlere	vurarak,  <i class="calibre4">“Prens	 Doran	 için	 yol	 açın! </i>”	 diye	 kükredi	 Aroe Hotah.  <i class="calibre4">“Dorne	Prensi	için	yol	açın!” </i></p>
<p class="calibre1">“Prens	öldü!”	diye	bağırdı	kumandanın	arkasındaki	bir	kadın. </p>
<p class="calibre1">“Mızraklara!”	diye	haykırdı	bir	adam	bir	balkondan. </p>
<p class="calibre1"> <i class="calibre4">“Doran!” </i>	diye	seslendi	soylu	bir	ses.	“Mızraklara!” </p>
<p class="calibre1">Hotah	 konuşanları	 aramaktan	 vazgeçti;	 kalabalık	 çok	 yoğundu	 ve	 insanların	 dörtte	 üçü	 bağırıyordu. </p>
<p class="calibre1"> <i class="calibre4">“Mızraklara!	 Yılan	 için	 intikam! </i>”	 Kafile	 üçüncü	 kapıya	 vardığında,	 muhafızlar	 prensin	 arabasına	 yol açmak	 için	 insanları	 kenara	 itiyordu	 ve	 kalabalık	 onlara	 bir	 şeyler	 fırlatıyordu.	 Hırpani	 bir	 delikanlı, elindeki	 çürük	 narla	 öne	 fırladı	 ve	 mızrakçıları	 geçti	 ama	 Areo	 Hotah’ı	 baltasını	 kullanmaya	 hazır	 bir hâlde	 önünde	 gördüğünde,	 meyveyi	 fırlatmadan	 yere	 bırakıp	 hızlı	 adımlarla	 geri	 kaçtı.	 Daha	 gerideki diğer	 insanlar	 limonlarla	 ve	 portakallarla	 saldırıyor,  <i class="calibre4">“Savaş!	 Savaş!	 Mızraklara! </i>”	 diye	 bağırıyordu. </p>
<p class="calibre1">Muhafızlardan	birinin	gözüne	bir	limon	çarptı	ve	kumandanın	ayağının	dibinde	bir	portakal	parçalandı. </p>
<p class="calibre1">Arabanın	içinden	hiç	yanıt	gelmedi.	Doran	Martell,	kalenin	kalın	duvarları	kafileyi	yutana	dek	kendi ipek	 duvarlarının	 içinde	 saklı	 kaldı	 ve	 yivli	 kapı	 kafilenin	 arkasından	 gürültüyle	 kapandı.	 Bağıran insanların	 sesi	 yavaş	 yavaş	 azaldı.	 Prenses	 Arianne,	 babasını	 karşılamak	 üzere	 maiyetinin	 yarısıyla birlikte	 dış	 avluda	 bekliyordu:	 Yaşlı	 ve	 kör	 kâhya	 Ricasso,	 kale	 kumandanı	 Sör	 Manfrey	 Martell,	 gri cübbesi	 ve	 parfümlü	 sakalıyla	 genç	 Üstat	 Myles,	 uçuşan	 renkli	 ketenliler	 giymiş	 kırk	 Dornelu	 şövalye. </p>
<p class="calibre1">Küçük	 Myrcella	 Baratheon,	 rahibesi	 ve	 Kral	 Muhafızlarından	 Sör	 Arys’le	 birlikte	 bekliyordu;	 Arys, beyaz	mineli	zırhının	içinde	terliyordu. </p>
<p class="calibre1">Prenses	 Arianne,	 bağcıkları	 uyluklarına	 kadar	 çıkan	 yılan	 derisi	 sandaletleriyle	 arabaya	 yürüdü. </p>
<p class="calibre1">Prensesin	 yeleye	 benzeyen	 saçları,	 kömür	 karası	 bukleler	 hâlinde	 beline	 dökülmüştü,	 alnında	 bakır güneşlerden	 oluşan	 bir	 bant	 vardı.  <i class="calibre4">Hâlâ	 küçücük	 bir	 şey, </i>	 diye	 düşündü	 kumandan.	 Kum	 Yılanları	 uzun boyluydu.	Arianne	ise,	boyu	en	fazla	bir	buçuk	metre	olan	annesine	çekmişti.	Bununla	birlikte,	mor	ipek ve	sarı	atlastan	dikilmiş	elbisesinin	ve	mücevherli	kuşağının	altında	bir	kadının	körpe	ve	kıvrımlı	vücudu vardı.	Perdeler	açılırken,	“Baba,”	dedi	prenses,	“Güneş	Mızrağı	dönüşünüzle	bahtiyar.” </p>
<p class="calibre1">“Evet,	sevinci	duydum.”	Prens	yorgun	bir	şekilde	gülümsedi	ve	şiş	eliyle	kızının	yanağına	dokundu. </p>
<p class="calibre1">“İyi	görünüyorsun.	Kumandan,	arabadan	inmeme	yardım	et	lütfen.” </p>
<p class="calibre1">Hotah,	 uzunbaltasını	 sırtındaki	 kayışa	 geçirdi	 ve	 prensi	 kollarına	 aldı,	 adamın	 şişkin	 eklemlerini sarsmamak	 için	 nazikçe	 hareket	 etti.	 Buna	 rağmen,	 Doran	 Martell	 acı	 dolu	 bir	 inlemeyi	 yutmak	 zorunda kaldı. </p>
<p class="calibre1">“Aşçılara	 bu	 akşam	 için	 bir	 ziyafet	 hazırlamalarını	 emrettim,”	 dedi	 Arianne,	 “en	 sevdiğiniz yemeklerden.” </p>
<p class="calibre1">“Korkarım	ki	yemeklerin	hakkını	veremem.”	Prens	avluya	göz	gezdirdi.	“Tyene’i	göremiyorum.” </p>
<p class="calibre1">“Sizinle	hususi	olarak	konuşmak	için	yalvarıyor.	Onu,	sizi	beklemesi	için	taht	odasına	gönderdim.” </p>
<p class="calibre1">Prens	iç	geçirdi.	“Pekâlâ.	Kumandan?	Bu	işi	ne	kadar	çabuk	halledersem	o	kadar	çabuk	dinlenirim.” </p>
<p class="calibre1">Hotah,	 prensi,	 Güneş	 Kulesi’nin	 taş	 basamaklarına	 taşıdı	 ve	 kubbenin	 altındaki	 büyük	 daireye</p>
<p class="calibre1"><a id="p32"></a>götürdü.	 Öğleden	 sonranın	 son	 ışıkları,	 odanın	 rengârenk	 camlarla	 kaplı	 kalın	 pencerelerinden	 içeri giriyor	ve	yerdeki	solgun	mermerin	üstüne	onlarca	farklı	renkte	elmas	düşürüyordu.	Üçüncü	Kum	Yılanı, prensi	orada	bekliyordu. </p>
<p class="calibre1">Kız,	yüksek	koltukların	durduğu	platformun	altındaki	bir	minderde	bağdaş	kurmuş	hâlde	oturuyordu</p>
<p class="calibre1">ama	prens	içeri	girerken	ayağa	kalktı.	Mavi	atlastan	dar	bir	elbise	giymişti.	Kolları	Myr	danteliyle	kaplı elbise,	kızı	Bakire	kadar	masum	gösteriyordu.	Kızın	bir	elinde	kendi	işlediği	nakış,	diğer	elinde	bir	çift altın	 iğne	 vardı.	 Saçları	 da	 altındı,	 gözleri	 koyu	 mavi	 havuzlar	 gibiydi...	 ama	 bir	 şekilde,	 o	 gözler kumandana	 kızın	 babasının	 gözlerini	 hatırlattı,	 hâlbuki	 Oberyn’in	 gözleri	 gece	 kadar	 siyahtı.  <i class="calibre4">Prens</i> <i class="calibre4">Oberyn’in	bütün	kızları	onun	yılan	gözlerini	almış, </i>	diye	fark	etti	Hotah	aniden.  <i class="calibre4">Renk	önemli	değil. </i></p>
<p class="calibre1">“Amca,”	dedi	Tyene.	“Sizi	bekliyordum.” </p>
<p class="calibre1">“Kumandan,	beni	yüksek	koltuğa	götür.” </p>
<p class="calibre1">Platformda,	neredeyse	ikiz,	iki	koltuk	vardı.	Birinin	sırtına	altın	Martell	mızrağı	kakılmıştı.	Diğeri, Rhoynelar	 ilk	 kez	 Dorne’a	 geldiğinde	 Nymeria’nın	 gemilerinin	 direklerinde	 dalgalanan	 alevli	 Rhoyne güneşini	 taşıyordu.	 Koltukların	 arasındaki	 tek	 fark	 buydu.	 Kumandan,	 prensi	 mızrağın	 altına	 oturttu	 ve çekildi. </p>
<p class="calibre1">“Çok	mu	ağrıyor?”	Sesi	nezaket	dolu	olan	Leydi	Tyene	yaz	çilekleri	kadar	tatlı	görünüyordu.	Annesi bir	 rahibeydi	 ve	 Tyene’in	 havasında	 neredeyse	 uhrevi	 bir	 masumiyet	 vardı.	 “Ağrınızı	 hafifletmek	 için yapabileceğim	bir	şey	var	mı?” </p>
<p class="calibre1">“Ne	söyleyeceksen	söyle	ve	dinlenmeme	izin	ver.	Yorgunum	Tyene.” </p>
<p class="calibre1">“Bunu	 sizin	 için	 yaptım	 amca.”	 Tyene	 işlediği	 parçayı	 açtı.	 Nakış	 babasını	 gösteriyordu;	 Prens Oberyn	bir	kum	atına	binmiş	ve	kırmızı	bir	zırh	kuşanmıştı,	gülümsüyordu.	“Bitirdiğimde	sizin	olacak,	onu hatırlamanıza	yardım	etmek	için.” </p>
<p class="calibre1">“Babanı	unutacak	değilim.” </p>
<p class="calibre1">“Bunu	bilmek	güzel.	Birçok	insan	merak	ediyordu.” </p>
<p class="calibre1">“Lord	Tywin	bize	Dağ’ın	kafasını	söz	verdi.” </p>
<p class="calibre1">“Çok	nazikmiş...	lâkin	bir	celladın	kılıcı,	cesur	Sör	Gregor	için	uygun	bir	son	değil.	Onun	ölümü	için çok	 uzun	 zaman	 dua	 ettik,	 onun	 da	 aynı	 şey	 için	 dua	 etmesi	 sadece	 adil	 olur.	 Babamın	 kullandığı	 zehri biliyorum,	 daha	 ağır	 öldüren	 ya	 da	 daha	 fazla	 acı	 veren	 bir	 zehir	 yok.	 Yakında	 Dağ’ın	 çığlıklarını duyabiliriz,	buradan,	Güneş	Mızrağı’ndan	bile.” </p>
<p class="calibre1">Prens	Doran	iç	geçirdi.	“Obara	savaşa	gitmemi	istiyor.	Nym	cinayetle	mutlu	olacak.	Ya	sen?” </p>
<p class="calibre1">“Savaş,”	 dedi	 Tyene,	 “lâkin	 ablamın	 savaşı	 değil.	 Dorne	 adamlarının	 en	 iyi	 savaştığı	 yer	 kendi evleridir,	 bu	 yüzden	 mızraklarımızı	 bileyelim	 ve	 bekleyelim	 derim.	 Lannisterlar	 ve	 Tyreller	 geldiğinde, onları	geçitlerde	kanatır	ve	uçuşan	kumların	altına	gömeriz,	daha	önce	yüzlerce	kez	yaptığımız	gibi.” </p>
<p class="calibre1"> <i class="calibre4">“Eğer</i>	gelirlerse.” </p>
<p class="calibre1">“Ah,	 ama	 gelmek	 zorundalar,	 yoksa	 bir	 kez	 daha	 diyarın	 parçalandığını	 görürler,	 biz	 ejderhalarla evlenmeden	önce	gördükleri	gibi.	Bunu	babam	söyledi.	Prenses	Myrcella’yı	bize	gönderdiği	için	İblis’e teşekkür	etmemiz	gerektiğini	söyledi.	Kız	çok	sevimli,	sizce	de	öyle	değil	mi?	Onunkiler	gibi	buklelerim olsun	 isterdim.	 Myrcella	 bir	 kraliçe	 olmak	 için	 doğmuş,	 tıpkı	 annesi	 gibi.”	 Tyene’in	 yanaklarında gamzeler	 açtı.	 “Düğünü	 tertip	 etmekten	 onur	 duyarım,	 taçların	 yapımıyla	 ilgilenmekten	 de.	 Trystane	 ve Myrcella	 çok	 masumlar.	 Beyaz	 altın	 olabilir	 diye	 düşündüm...	 Myrcella’nın	 gözlerine	 uyan	 zümrütlerle birlikte.	Ah,	elmaslar	ve	inciler	de	işe	yarar,	çocuklar	evlenip	taç	taktığı	sürece	sorun	yok.	Sonra	bütün yapmamız	 gereken,	 Myrcella’yı	 Bu	 isimle	 Anılan	 İlk	 Kraliçe	 ilan	 etmek	 ve	 aslanların	 gelmesini beklemek.	Andallar’ın,	Rhoynarlar’ın,	İlk	İnsanlar’ın	Kraliçesi	ve	Batıdiyar’ın	Yedi	Krallık’ının	kanuni veliahtı	Myrcella.” </p>
<p class="calibre1"> <i class="calibre4">“Kanunî</i>	veliaht?”	diye	homurdandı	prens. </p>
<p class="calibre1"><a id="p33"></a>“Erkek	 kardeşinden	 daha	 büyük,”	 diye	 açıkladı	 Tyene,	 prens	 bir	 aptalmış	 gibi.	 “Kanunlara	 göre Demir	Taht,	Myrcella’ya	geçmeli.” </p>
<p class="calibre1"> <i class="calibre4">“Dorne</i>	kanunlarına	göre.” </p>
<p class="calibre1">“İyi	Kral	Daeron,	Prenses	Myriah	ile	evlenip	bizi	krallığına	kattığında,	Dorne’da	her	zaman	Dorne kanunlarının	geçerli	olacağı	hususunda	anlaşmaya	varıldı.	Ve	talihe	bakın	ki	 <i class="calibre4">Myrcella</i>,	Dorne’da.” </p>
<p class="calibre1">“Öyle,”	dedi	prens,	sesi	gönülsüzdü.	“Bunu	düşüneyim.”	Tyene	öfkelendi.	“Çok	fazla	düşünüyorsunuz amca.” </p>
<p class="calibre1">“Öyle	mi?” </p>
<p class="calibre1">“Babam	öyle	derdi.” </p>
<p class="calibre1">“Oberyn	çok	az	düşünürdü.” </p>
<p class="calibre1">“Bazı	adamlar,  <i class="calibre4">yapmaktan</i>	korktukları	için	 <i class="calibre4">düşünürler</i>.”	“Korku	ve	tedbir	arasında	fark	vardır.” </p>
<p class="calibre1">“Ah,	 sizi	 asla	  <i class="calibre4">korkmuş</i>	 görmemek	 için	 dua	 etmeliyim	 amca.	 Nefes	 almayı	 unutabilirsiniz.”	 Tyene elini	kaldırdı... </p>
<p class="calibre1">Kumandan,	 uzunbaltasının	 dibini	 mermer	 zemine	 vurdu.	 “Leydim,	 haddinizi	 aşıyorsunuz.	 Lütfen platformdan	uzaklaşın.” </p>
<p class="calibre1">“Amacım	 zarar	 vermek	 değildi	 kumandan.	 Amcamı	 severim,	 onun	 babamı	 sevdiğini	 de	 bilirim.” </p>
<p class="calibre1">Tyene,	 prensin	 önünde	 tek	 dizinin	 üstüne	 çöktü.	 “İstediğim	 her	 şeyi	 söyledim	 amca.	 Eğer	 sizi gücendirdiysem	beni	affedin;	kalbim	paramparça.	Hâlâ	sevginize	sahip	miyim?” </p>
<p class="calibre1">“Daima.” </p>
<p class="calibre1">“O	hâlde	bana	hayır	duanızı	verin	ve	gideyim.” </p>
<p class="calibre1">Doran,	elini	yeğeninin	başına	koymadan	önce	bir	an	tereddüt	etti.	“Cesur	ol	çocuk.” </p>
<p class="calibre1">“Ah,	nasıl	olmam?	Ben	 <i class="calibre4">onun</i>	kızıyım.” </p>
<p class="calibre1">Tyene	 odadan	 ayrılır	 ayrılmaz,	 üstat	 yüksek	 platforma	 koşturdu.	 “Prensim,	 iyi	 misiniz?	 Elinize	 bir bakayım.”	Adam	önce	prensin	avcunu	muayene	etti,	sonra	parmaklarına	bakmak	için	eli	nazikçe	çevirdi. </p>
<p class="calibre1">“Hayır,	iyi.	Bu	iyi.	Sıyrık	yok...” </p>
<p class="calibre1">Prens	elini	geri	çekti.	“Üstat,	bana	biraz	haşhaş	sütü	getirir	inisiniz	lütfen?	Bir	yüksük	kâfi	gelir.” </p>
<p class="calibre1">“Haşhaş.	Evet,	elbette.” </p>
<p class="calibre1">Doran	Martell,	“Sanırım	şimdi,”	dedi	ve	Caleotte	aceleyle	merdivene	doğru	gitti. </p>
<p class="calibre1">Dışarıda	 güneş	 batmıştı.	 Kubbenin	 içindeki	 ışık	 akşam	 mavisiydi	 ve	 yerdeki	 elmaslar	 ölüyordu. </p>
<p class="calibre1">Yüksek	 koltukta,	 Martell	 mızrağının	 altında	 oturan	 prensin	 yüzü	 acı	 dolu	 ve	 solgundu.	 Prens	 uzun	 bir sessizliğin	ardından	Areo	Hotah’a	döndü.	“Kumandan,”	dedi,	“muhafızların	ne	kadar	sadık?” </p>
<p class="calibre1">“Sadıklar.”	Kumandan	başka	ne	söyleyeceğini	bilmiyordu.	“Hepsi	mi?	Yoksa	bazıları	mı?” </p>
<p class="calibre1">“Onlar	iyi	adamlar.	İyi	 <i class="calibre4">Dornelu</i>	adamlar.	Ben	ne	emredersem	onu	yaparlar.”	Kumandan	uzunbaltasını yere	vurdu.	“Size	ihanet	eden	adamın	kafasını	alırım.” </p>
<p class="calibre1">“Ben	kafa	istemiyorum.	İtaat	istiyorum.” </p>
<p class="calibre1">“Sahipsiniz.”  <i class="calibre4">Hizmet	 et.	 İtaat	 et.	 Koru.	 Basit	 bir	 adam	 için	 basit	 bir	 yemin. </i>	 “Kaç	 adama	 ihtiyaç var?” </p>
<p class="calibre1">“Bunu	 senin	 kararına	 bırakacağım.	 Birkaç	 iyi	 adam,	 bize	 yirmi	 adamdan	 daha	 faydalı	 olabilir.	 Bu işin	hiç	kan	dökülmeden,	mümkün	olduğu	kadar	çabuk	ve	sessiz	halledilmesini	istiyorum.” </p>
<p class="calibre1">“Kansız,	çabuk	ve	sessiz,	evet.	Emriniz	nedir?” </p>
<p class="calibre1">“Kardeşimin	 kızlarını	 bulacaksın,	 onları	 nezarete	 alacaksın	 ve	 Mızrak	 Kulesi’nin	 tepesindeki hücrelere	 kapatacaksın.”	 “Kum	 Yılanlarını	 mı?”	 Kumandanın	 boğazı	 kurudu.	 “Sekizini	 birden	 mi prensim?	Küçük	olanlar	dâhil	mi?” </p>
<p class="calibre1">Prens	düşündü.	“Ellaria’nın	kızları	bir	tehlike	yaratamayacak	kadar	küçükler	lâkin	onları	bana	karşı kullanmaya	çalışacak	insanlar	var.	Onları	güvende	tutmak	en	iyisi.	Evet,	küçük	olanlar	dâhil...	ama	önce</p>
<p class="calibre1"><a id="p34"></a>Tyene’i,	 Nymeria’yı	 ve	 Obara’yı	 ele	 geçir.”	 “Nasıl	 emrederseniz	 prensim.”	 Kumandanın	 kalbi sıkıntılıydı.  <i class="calibre4">Küçük	prensesim	bundan	hoşlanmayacak. </i>	“Ya	Sarella?	O	yetişkin	bir	kadın,	neredeyse	yirmi yaşında.” </p>
<p class="calibre1">“Dorne’a	dönmediği	takdirde	Sarella	hakkında	yapabileceğim	bir	şey	yok,	ablalarının	gösterdiğinden fazla	 sağduyu	 göstermesi	 için	 dua	 etmek	 dışında.	 Onu	 kendi...	 oyununa	 bırak.	 Diğerlerini	 topla.	 Onların güvende	ve	gözetim	altında	olduğunu	bilene	kadar	uyumayacağım.” </p>
<p class="calibre1">‘Yapılacak.”	 Kumandan	 tereddüt	 etti.	 “Bu	 mesele	 caddelerde	 duyulduğunda	 sıradan	 insanlar uluyacak.” </p>
<p class="calibre1">“Bütün	 Dorne	 uluyacak,”	 dedi	 Doran	 yorgun	 bir	 sesle.	 “Lord	 Tywin’in	 uluyan	 insanları	 Kral Topraklarından	 duyması	 için	 dua	 ediyorum	 sadece,	 Güneş	 Mızrağında	 nasıl	 sadık	 bir	 dostu	 olduğunu anlar	böylece.” </p>
<p class="calibre1"><b class="calibre3">	</b></p>
<p class="calibre1"><a id="p35"></a><b class="calibre3">CERSEI</b></p>
<p class="calibre1">Rüyasında,	herkesten	yukarıda	Demir	Taht’ta	oturuyordu. </p>
<p class="calibre1">Aşağıdaki	 saray	 mensupları	 parlak	 renklere	 boyanmış	 farelerdi.	 Büyük	 lordlar	 ve	 gururlu	 leydiler onun	önünde	diz	çöktü.	Genç	ve	cesur	şövalyeler	kılıçlarını	onun	ayaklarının	dibine	koydu	ve	lütfu	için yalvardı.	 Kraliçe	 onlara	 yukarıdan	 gülümsedi,	 ta	 ki,	 İblis	 hiç	 yoktan	 ortaya	 çıkana	 ve	 kahkahalar	 atarak onu	 gösterene	 kadar.	 Lordlar	 ve	 leydiler	 de	 kıkırdamaya	 başladı,	 gülüşlerini	 ellerinin	 arkasına gizliyorlardı.	Kraliçe	ancak	o	zaman	çırılçıplak	olduğunun	farkına	vardı. </p>
<p class="calibre1">Dehşete	 düşmüş	 bir	 hâlde,	 elleriyle	 kendini	 örtmeye	 çalıştı.	 O	 utancını	 saklamak	 için	 büzüldükçe, Demir	 Taht’ın	 dikenleri	 ve	 bıçakları	 etine	 battı.	 Kalçaları	 demir	 dişler	 tarafından	 ısırılırken, bacaklarından	 aşağı	 kırmızı	 kanlar	 aktı.	 Kalkmaya	 çalıştığında,	 ayağı	 eğri	 büğrü	 metalin	 içindeki	 bir boşluğa	 girdi.	 O	 debelendikçe	 taht	 onu	 daha	 fazla	 içine	 çekti;	 göğüslerinden	 ve	 karnından	 et	 parçaları kopardı,	kollarını	ve	bacaklarını	doğradı.	Sonunda	kraliçenin	her	yanı	kaygan,	kırmızı	ve	parlaktı. </p>
<p class="calibre1">Ve	bütün	bunlar	olurken,	kraliçenin	kardeşi	aşağıda	gülerek	eğlendi. </p>
<p class="calibre1">Cersei	 omzunda	 hafif	 bir	 dokunuş	 hissedip	 aniden	 uyandığında,	 kulaklarında	 hâlâ	 İblis’in	 neşesi yankılanıyordu.	Yarım	kalp	atışı	zaman	boyunca,	omzuna	dokunan	el	de	kâbusun	bir	parçası	gibi	göründü ve	Cersei	bağırdı	ama	elin	sahibi	Senelle’di.	Hizmetçi	kızın	yüzü	beyaz	ve	korku	doluydu. </p>
<p class="calibre1"> <i class="calibre4">Yalnız	değiliz, </i>	diye	fark	etti	kraliçe.	Yatağının	etrafında	gölgeler	vardı,	pelerinlerinin	altında	pırıltılı örgü	zırhlar	olan	uzun	suretler.  <i class="calibre4">Silahlı	adamların	burada	işi	yok.	Muhafızlarım	nerede</i>?	Kraliçenin	yatak odası,	mütecavizlerden	birinin	taşıdığı	fener	dışında	karanlıktı.  <i class="calibre4">Korktuğumu	 belli	 etmemeliyim. </i>	 Cersei, uyurken	darmadağın	olmuş	saçlarını	geri	itti	ve	“Benden	ne	istiyorsunuz?”	dedi.	Bir	adam	fener	ışığının içine	girdi,	Cersei	adamın	pelerininin	beyaz	olduğunu	gördü.	“Jaime?”  <i class="calibre4">Rüyamda	 bir	 kardeşimi	 gördüm</i> <i class="calibre4">ama	beni	uyandırmaya	diğeri	geldi. </i></p>
<p class="calibre1">“Majesteleri.”	 Ses	 Jaime’ye	 ait	 değildi.	 “Lord	 Kumandan	 gelip	 sizi	 almamızı	 emretti.”	 Şövalyenin saçları	 bukleliydi,	 Jaime’nin	 saçları	 gibi,	 fakat	 bu	 adamın	 saçları	 siyah	 ve	 yağlıyken	 Jaime’nin	 saçları altındı,	Cersei’ninkiler	gibi.	Şövalye	bir	tuvalet	odası	ve	bir	arbalet	hakkında	bir	şeyler	mırıldanıp	Lord Tywin’in	 adını	 söylerken,	 Cersei	 aklı	 karışmış	 hâlde	 adama	 baktı.  <i class="calibre4">Uyanmadım,	 kâbusum	 da	 bitmedi. </i></p>
<p class="calibre1"> <i class="calibre4">Birazdan	Tyrion	yatağın	altından	çıkacak	ve	bana	gülecek. </i></p>
<p class="calibre1">Ama	 bu	 saçmalıktı.	 Cersei’nin	 cüce	 kardeşi	 aşağıda,	 kara	 hücrelerdeydi,	 tam	 olarak	 bugün	 ölmeye mahkûm	 edilmişti.	 Cersei	 ellerine	 baktı;	 hepsinin	 yerinde	 olduğundan	 emin	 olmak	 için	 parmaklarını çevirdi.	Kolunu	okşadı;	tüyleri	diken	dikendi	ama	teni	kesiksizdi.	Bacaklarında	ya	da	ayak	tabanlarında yarıklar	yoktu.  <i class="calibre4">Bir	rüya,	hepsi	bu,	bir	rüya	gördüm.	Dün	gece	çok	içtim,	bu	korkular	şarabın	yarattığı</i> <i class="calibre4">latifeler	 sadece.	 Çocuklarım	 güvende	 olacak,	 Tommen’ın	 tahtı	 sağlamda	 olacak	 ve	 benim	 çarpık,</i> <i class="calibre4">küçük</i>	valonqar'tın	 <i class="calibre4">boyu	bir	baş	kısalmış	hâlde	çürüyor	olacak. </i></p>
<p class="calibre1">Jocelyn	Swyft,	Cersei’in	hemen	yanındaydı,	ona	bir	kadeh	uzatıyordu.	Cersei	bir	yudum	aldı:	İçine limon	sıkılmış	su.	Öyle	ekşiydi	ki	Cersei	suyu	geri	tükürdü.	Gece	rüzgârının	sarstığı	panjurların	tıkırtısını duydu	 ve	 etrafı	 tuhaf	 bir	 netlikle	 gördü.	 Senelle	 kadar	 korkmuş	 olan	 Jocelyn	 yaprak	 gibi	 titriyordu.	 Sör Osmund	Karakazan	yatağın	üzerine	eğilmişti.	Osmund’un	arkasında,	elinde	bir	fenerle	Sör	Boros	Blount duruyordu.	 Kapıda,	 miğferlerinin	 tepesinde	 altın	 yaldızlı	 aslanlar	 ışıldayan	 Lannister	 muhafızları	 vardı. </p>
<p class="calibre1">Onlar	da	korkmuş	görünüyordu.  <i class="calibre4">Olabilir	mi? </i>	diye	merak	etti	kraliçe.  <i class="calibre4">Bu	doğru	olabilir	mi? </i></p>
<p class="calibre1">Cersei	kalktı,	çıplaklığını	gizlemek	için	Senelle’in	giydirdiği	sabahlığa	sarındı,	kuşağı	kendi	bağladı, parmakları	 katı	 ve	 beceriksizdi.	 “Lord	 babamın	 etrafında	 gece	 gündüz	 muhafızlar	 vardır,”	 dedi.	 Dili kalınlaşmış	 gibiydi.	 Cersei	 limonlu	 sudan	 bir	 yudum	 daha	 aldı	 ve	 nefesini	 tazelemek	 için	 suyu	 ağzında çalkaladı.	Sör	Boros’un	taşıdığı	fenerin	içine	bir	güve	girdi;	Cersei	güvenin	vızıltısını	duyuyor	ve	cama vuran	kanatlarının	gölgesini	görüyordu. </p>
<p class="calibre1"><a id="p36"></a>“Muhafızlar	nöbet	yerlerindeydi	Majesteleri,”	dedi	Osmund</p>
<p class="calibre1">Karakazan.	“Ocağın	arkasında	gizli	bir	kapı	bulduk.	Lord	Kumandan	kapının	nereye	gittiğini	anlamak için	 aşağı	 indi.”	 “Jaime?”	 Korku,	 Cersei’yi	 ele	 geçirdi,	 bir	 fırtına	 kadar	 ani.	 “Jaime	  <i class="calibre4">kralın</i>	 yanında olmalıydı...” </p>
<p class="calibre1">“Delikanlı	 zarar	 görmedi.	 Sör	 Jaime	 kralın	 yanma	 bir	 düzine	 adam	 gönderdi.	 Majesteleri	 huzur içinde	uyuyor.” </p>
<p class="calibre1"> <i class="calibre4">Umarım	benimkinden	daha	güzel	bir	rüya	görür	ve	daha	hoş	bir	şekilde	uyanır. </i>	 “Kralın	 yanında kim	var?” </p>
<p class="calibre1">“O	şeref	Sör	Loras’a	ait,	eğer	memnun	olacaksanız.” </p>
<p class="calibre1">Cersei	 memnun	 olmadı.	 Tyreller	 sadece,	 ejderha	 kralları	 tarafından	 mevkilerinin	 çok	 üzerine çıkarılmış	 kâhyalardı.	 Kibirlerini	 yalnızca	 ihtirasları	 geçebilirdi.	 Sör	 Loras	 bir	 genç	 kızın	 rüyası	 kadar güzel	 olabilirdi	 ama	 giydiği	 beyaz	 pelerinin	 altında	 kemiklerine	 kadar	 Tyrell’di.	 Cersei’nin	 bildiği kadarıyla	bu	gecenin	menfurluğu	Yüksek	Bahçe’de	ekilmiş	ve	büyütülmüştü. </p>
<p class="calibre1">Fakat	Cersei	bu	şüphesini	dile	getirmeye	cesaret	edemezdi.	“Bana	giyinmem	için	zaman	verin.	Sör</p>
<p class="calibre1">Osmund,	 beni	 El	 Kulesi’ne	 siz	 götürün.	 Sör	 Boros,	 gardiyanları	 ayaklandırın	 ve	 cücenin	 hâlâ	 hücrede olduğundan	emin	olun.”	Cersei	onun	adını	söylemeyecekti.  <i class="calibre4">Babama	el	kaldırmaya	asla	cesaret	edemez</i>, dedi	kendine	ama	emin	olmak	zorundaydı. </p>
<p class="calibre1">“Majesteleri	nasıl	emrederse.”	Blount	feneri	Sör	Osmund’a	verdi.	Cersei	adamın	sırtını	görmekten</p>
<p class="calibre1">mutsuz	değildi.  <i class="calibre4">Babam	ona	beyazları	asla	geri	vermemeliydi. </i>	Adam	bir	korkak	olduğunu	kanıtlamıştı. </p>
<p class="calibre1">Maegor	Hisarından	ayrıldıklarında	gökyüzü	derin	bir	kobalt	mavisine	devrilmişti	ama	yıldızlar	hâlâ ışıldıyordu.  <i class="calibre4">Biri	hariç	hepsi</i>,	diye	düşündü	Cersei.  <i class="calibre4">Batının	parlak	yıldızı	düştü,	geceler	daha	karanlık</i> <i class="calibre4">olacak	artık. </i>	Kuru	hendeğin	üzerindeki	açılır	kapanır	köprüde	duraksadı,	aşağıdaki	kazıklara	baktı.  <i class="calibre4">Bana</i> <i class="calibre4">böyle	 bir	 konuda	 yalan	 söylemeye	 cesaret	 edemezler. </i>	 “Onu	 kim	 buldu?”	 “Muhafızlarından	 biri,”	 dedi Sör	Osmund.	“Lum.	Tuvalete	gitme	ihtiyacı	duymuş	ve	lordumuzu	orada	bulmuş.” </p>
<p class="calibre1"> <i class="calibre4">Hayır,	olamaz.	Bir	aslan	bu	şekilde	ölemez.	Kraliçe	tuhaf	bir	şekilde	sakindi.	Küçük	bir	kızken	ilk</i> <i class="calibre4">dişini	 kaybettiği	 zamanı	 hatırladı.	 Canı	 yanmamıştı	 ama	 ağzındaki	 boşluk	 o	 kadar	 tuhaftı	 ki</i>	  <i class="calibre4">Cersei</i> <i class="calibre4">diliyle	 oraya	 dokunmadan	 duramamıştı.	 Şimdi	 dünyada,	 eskiden	 babamın	 durduğu	 yerde	 bir	 boşluk</i> <i class="calibre4">var	ve	boşluklar	doldurulmak	ister. </i></p>
<p class="calibre1">Eğer	 Tywin	 Lannister	 gerçekten	 öldüyse	 kimse	 güvende	 değildi...	 bilhassa	 Cersei’nin	 tahttaki	 oğlu. </p>
<p class="calibre1">Aslanlar	 öldüğünde	 daha	 önemsiz	 hayvanlar	 içeri	 girerdi:	 Çakallar,	 akbabalar	 ve	 vahşi	 köpekler.	 Onu kenara	 itmeye	 çalışacaklardı,	 her	 zaman	 yaptıkları	 gibi.	 Cersei	 hızlı	 hareket	 etmek	 zorundaydı,	 Robert öldüğünde	yaptığı	gibi.	Bu,	Stannis	Baratheon’ın	işi	olabilirdi,	bir	maşa	kullanmıştı	belki.	Bu	cinayetin, şehre	yapılacak	yeni	bir	saldırının	prelüdü	olması	mümkündü.	Cersei	öyle	olmasını	umdu.  <i class="calibre4">Bırak	gelsin. </i></p>
<p class="calibre1"> <i class="calibre4">Onu	 tıpkı	 babamın	 ezdiği	 gibi	 ezeceğim	 ve	 bu	 sefer	 ölecek. </i>	 Stannis,	 Cersei’yi	 korkutmuyordu,	 Mace Tyrell	 de	 öyle.	 Onu	 kimse	 korkutmuyordu.	 O	 Kaya’nın	 kızıydı,	 bir	 aslandı.  <i class="calibre4">Artık	 kimse	 beni	 tekrar</i> <i class="calibre4">evlendirmekten	 bahsetmeyecek. </i>	 Casterly	 Kayası	 ve	 Lannister	 Hanedanı’nın	 bütün	 gücü	 onundu	 şimdi. </p>
<p class="calibre1">Artık	 kimse	 onu	 görmezden	 gelmeyecekti.	 Tommen’ın	 bir	 vekile	 ihtiyacı	 kalmadığında	 bile,	 Casterly Kayası	Leydisi	arazide	bir	güç	olarak	kalacaktı. </p>
<p class="calibre1">Doğan	 güneş,	 kule	 tepelerini	 canlı	 bir	 kırmızıya	 boyamıştı	 fakat	 duvarların	 altı	 hâlâ	 karanlıktı.	 Dış</p>
<p class="calibre1">kale	o	kadar	sessizdi	ki,	Cersei	kalenin	tüm	insanlarının	öldüğüne	inanabilirdi.  <i class="calibre4">Ölmüş	olmalılar. </i>	 Yalnız ölmek	 Tywin	 Lannister’a	 göre	 değildi.  <i class="calibre4">Öyle	 bir	 adam,	 cehennemdeki	 ihtiyaçlarıyla	 ilgilenecek	 bir</i> <i class="calibre4">maiyet	hak	eder. </i></p>
<p class="calibre1">El	 Kulesi’nin	 kapısına,	 kırmızı	 pelerinler	 giyen	 ve	 aslan	 tepelikli	 miğferler	 takan	 dört	 mızrakçı yerleştirilmişti.	“Benim	iznim	olmadan	kimse	girmeyecek	ya	da	çıkmayacak,”	dedi	Cersei.	Emir	vermek</p>
<p class="calibre1"><a id="p37"></a>kolay	gelmişti.  <i class="calibre4">Babamın	sesinde	de	çelik	vardı. </i></p>
<p class="calibre1">Kulenin	içinde,	meşalelerden	çıkan	duman	gözlerini	rahatsız	etti	ama	Cersei	gözyaşı	dökmedi,	babası da	 dökmezdi.  <i class="calibre4">Onun	 sahip	 olduğu	 tek	 gerçek	 oğul	 benim. </i>	 Basamakları	 tırmanırken	 topukları	 taşa sürtünüyordu	ve	Cersei,	Sör	Osmund’un	fenerinin	içinde	çılgınca	çırpınan	güveyi	duyabiliyordu.  <i class="calibre4">Öl, </i>	diye düşündü	kraliçe,	rahatsız	olmuştu,  <i class="calibre4">alevin	içine	uç	ve	öl. </i></p>
<p class="calibre1">Basamakların	tepesinde	iki	kırmızı	pelerinli	daha	vardı.	Cersei	geçerken,	Kızıl	Lester	mırıldanarak başsağlığı	 diledi.	 Kraliçe	 hızlı	 ve	 kısa	 nefesler	 alıp	 veriyordu,	 kalbinin	 göğsünde	 çırpındığını hissedebiliyordu.  <i class="calibre4">Basamaklar, </i>	 dedi	 kendi	 kendine,  <i class="calibre4">bu	 lanetli	 kalenin	 çok	 fazla	 basamağı	 var. </i>	 Kaleyi yerle	bir	etmeyi	düşünüyordu. </p>
<p class="calibre1">Salon,	 fısıltılarla	 konuşan	 aptallarla	 doluydu;	 sanki	 Lord	 Tywin	 uyuyordu	 ve	 onlar	 da	 lordu uyandırmaktan	 korkuyordu.	 Muhafızlar	 ve	 hizmetkârlar,	 Cersei	 önlerinden	 geçerken	 telaşla	 geri çekildiler,	 ağızları	 açılıp	 kapanıyordu.	 Cersei	 onların	 pembe	 diş	 etlerini	 ve	 sallanan	 dillerini	 gördü fakat	 söyledikleri	 kelimeler	 fenerdeki	 güvenin	 vızıltısından	 daha	 anlamlı	 değildi.  <i class="calibre4">Burada	 ne</i> <i class="calibre4">yapıyorlar</i>?  <i class="calibre4">Nasıl	haberleri	oldu</i>?	 Teamüle	 göre	 ilk	 önce	 Cersei’nin	 çağırılması	 gerekiyordu.	 O	 Vekil Kraliçeydi,	insanlar	bunu	unutmuş	muydu? </p>
<p class="calibre1">El’in	 yatak	 odasının	 önünde,	 beyaz	 zırhı	 ve	 pelerini	 içinde	 Sör	 Meryn	 Trant	 duruyordu.	 Miğferinin göz	 siperi	 açıktı	 ve	 gözlerinin	 altındaki	 torbalar	 onu	 uyukluyormuş	 gibi	 gösteriyordu.	 “Bu	 insanları gönderin,”	dedi	Cersei,	şövalyeye.	“Babam	tuvalet	odasında	mı?” </p>
<p class="calibre1">“Onu	tekrar	yatağına	taşıdılar	leydim.”	Sör	Meryn,	Cersei’nin	içeri	girmesi	için	kapıyı	açtı. </p>
<p class="calibre1">Panjurlardan	sızan	sabah	ışığı,	yatak	odasının	zeminindeki	hasırların	üstüne	altın	çubuklar	boyuyordu. </p>
<p class="calibre1">Cersei’nin	 amcası	 Kevan,	 yatağın	 kenarına	 diz	 çökmüştü;	 dua	 etmeye	 çalışıyordu	 fakat	 kelimeleri ağzından	çıkaramıyordu.	Muhafızlar	şöminenin	yanında	toplanmıştı.	Sör	Osmund’un	bahsettiği	gizli	kapı küllerin	 arkasındaydı,	 açıktı,	 bir	 ocaktan	 daha	 büyük	 değildi.	 Bir	 adam	 o	 kapıdan	 geçmek	 için emeklemek	 zorunda	 kalırdı.  <i class="calibre4">Ama	 Tyrion	 yarım	 bir	 adam. </i>	 Bu	 düşünce	 Cersei’yi	 öfkelendirdi.  <i class="calibre4">Hayır,</i> <i class="calibre4">cüce	 bir	 kara	 hücrede	 kilitli. </i>	 Bu	 onun	 marifeti	 olamazdı.  <i class="calibre4">Stannis</i>,	 dedi	 Cersei	 kendi	 kendine,  <i class="calibre4">bu	 işin</i> <i class="calibre4">arkasında	Stannis	var.	Şehirde	hâlâ	yandaşları	var.	O	ya	da	Tyrelller. </i></p>
<p class="calibre1">Kızıl	 Kale’nin	 içindeki	 gizli	 geçitlerden	 eskiden	 beri	 bahsedilirdi.	 Zalim	 Maegor’ın,	 geçitlerin varlığını	 bir	 sır	 olarak	 tutmak	 için	 kaleyi	 inşa	 eden	 adamları	 öldürdüğü	 söylenirdi.  <i class="calibre4">Daha	 kaç	 yatak</i> <i class="calibre4">odasının	 gizli	 kapıları	 var</i>?	 Cersei’nin	 gözünde,	 Tommen’ın	 yatak	 odasındaki	 bir	 duvar	 halısının arkasından,	elinde	bir	bıçakla	çıkan	cücenin	görüntüsü	canlandı.  <i class="calibre4">Tommen	iyi	korunuyor</i>,	 dedi	 kendine. </p>
<p class="calibre1">Ama	Lord	Tywin	de	iyi	korunuyordu. </p>
<p class="calibre1">Cersei	bir	an	için	ölü	adamı	tanımadı.	Evet,	saçları	babasının	saçlarına	benziyordu	ama	bu	kesinlikle başka	bir	adamdı,	daha	ufak	tefek	ve	çok	daha	yaşlı	bir	adam.	Geceliği	boğazına	kadar	yukarı	çekilmişti, belinden	 aşağısı	 çıplaktı.	 Adamın	 göbek	 deliğiyle	 erkeklik	 organının	 arasındaki	 kasığa	 saplanan	 ok	 o kadar	derine	gömülmüştü	ki	sadece	denge	tüyleri	görünüyordu.	Adamın	cinsel	organının	etrafındaki	kıllar kuru	kanla	sertleşmişti.	Göbek	deliğinde	daha	fazla	kan	pıhtılaşıyordu. </p>
<p class="calibre1">Adamdan	 gelen	 kokuyu	 alınca	 Cersei	 burnunu	 buruşturdu.	 “Oku	 çıkarın,”	 diye	 emretti.	 “Bu	 adam Kral	Eli!”  <i class="calibre4">Ve	benim	babam.	Benim	lord	babam.	Çığlık	atıp	saçlarımı	mı	yolmalıyım</i>?	Freyler	kıymetli Robb’unu	 katlettiğinde,	 Catelyn	 Stark’ın	 kendi	 yüzünü	 tırmaladığı	 ve	 yanaklarından	 kanlı	 şeritler kopardığı	söyleniyordu.  <i class="calibre4">Bunu	ister	miydin	baba</i>?	diye	sormak	istedi	Cersei.  <i class="calibre4">Yoksa	güçlü	olmamı	mı	arzu</i> <i class="calibre4">ederdin?	 Sen	 kendi	 baban	 için	 ağlamış	 mıydın</i>?	 Büyükbabası,	 Cersei	 sadece	 bir	 yaşındayken	 ölmüştü</p>
<p class="calibre1"><a id="p38"></a>ama	 Cersei	 hikâyeyi	 biliyordu.	 Lord	 Tytos	 aşırı	 şişmanlamıştı	 ve	 bir	 gün	 metresinin	 yanına	 gitmek	 için basamakları	tırmanırken	kalbi	patlamıştı.	Bu	hadise	vuku	bulduğunda,	Deli	Kral’a	El	olarak	hizmet	veren Lord	 Tywin,	 Kral	 Toprakları’ndaydı.	 Cersei	 ve	 Jaime	 küçükken	 babaları	 sık	 sık	 Kral	 Topraklarında olurdu.	 Lord	 Tywin	 babasının	 ölüm	 haberini	 aldığında	 ağladıysa	 bile,	 gözyaşlarını	 kimsenin göremeyeceği	bir	yerde	yapmıştı	bunu. </p>
<p class="calibre1">Kraliçe,	avuçlarına	gömülen	tırnaklarını	hissedebiliyordu.	“Onu	nasıl	bu	hâlde	bırakırsınız?	Babam üç	 kralın	 El’iydi,	 Yedi	 Krallık’ta	 yürümüş	 en	 büyük	 adamdı.	 Çanlar	 onun	 için	 çalmalı,	 Robert	 için çaldıkları	gibi.	Babam	yıkanmalı	ve	itibarına	uygun	bir	şekilde	giydirilmeli;	kakım	kürkü,	altın	kumaş	ve kırmızı	 ipekler	 içinde	 olmalı.	 Pycelle	 nerede?  <i class="calibre4">Pycelle	 nerede</i>?”	 Muhafızlara	 döndü.	 “Puckens,	 Yüce Üstat	Pycelle’i	getir.	Lord	Tywin’i	görmeli.” </p>
<p class="calibre1">“Gördü	Majesteleri,”	dedi	Puckens.	“Geldi,	gördü	ve	sessiz	rahibeleri	çağırmak	için	gitti.” </p>
<p class="calibre1"> <i class="calibre4">Beni	en	son	çağırmışlar. </i>	Bunu	fark	etmek	Cersei’yi	konuşamayacak	kadar	çok	öfkelendirdi.  <i class="calibre4">Pycelle,</i> <i class="calibre4">yumuşak	 ve	 buruşuk	 ellerini	 pisletmektense	 mesaj	 göndermek	 için	 koşmuş.	 İşe	 yaramaz	 bir	 adam. </i></p>
<p class="calibre1">"Üstat	 Ballabar’ı	 bulun,”	 diye	 emretti	 Cersei.	 “Üstat	 Frenken’i	 bulun.	 Herhangi	 birini.”	 Puckens	 ve Kısakulak	emre	itaat	etmek	için	koştular.	“Kardeşim	nerede?” </p>
<p class="calibre1">“Tünelde.	 Bir	 merdiven	 bacası	 var,	 taşa	 demir	 basamaklar	 yerleştirilmiş.	 Sör	 Jaime	 bacanın	 ne kadar	derine	indiğini	görmek	için	gitti.” </p>
<p class="calibre1"> <i class="calibre4">Onun	 sadece	 bir	 eli	 var</i>,	 diye	 bağırmak	 istedi	 Cersei.  <i class="calibre4">Sizden	 biri	 gitmeliydi.	 Jaime’nin</i> <i class="calibre4">merdivenlerle	 işi	 yok.	 Babamı	 öldüren	 adam,	 aşağıda	 Jaime’yi	 bekliyor	 olabilir. </i>	 Cersei’nin	 ikizi	 her zaman	 fazla	 aceleci	 biri	 olmuştu	 ve	 görünüşe	 göre	 bir	 el	 kaybetmek	 ona	 tedbirli	 olmayı	 öğretmemişti. </p>
<p class="calibre1">Puckens	ve	Kısakulak,	aralarında	gri	saçlı	bir	adamla	birlikte	geri	döndüğünde,	Cersei	muhafızlara	aşağı inmelerini	 ve	 Jaime’yi	 getirmelerini	 emretmek	 üzereydi.	 “Majesteleri,”	 dedi	 Kısakulak,	 “bu	 adam	 bir üstat	oluğunu	iddia	ediyor.” </p>
<p class="calibre1">Adam	reverans	yaptı.	“Size	nasıl	hizmet	edebilirim	Majesteleri?” </p>
<p class="calibre1">Adamın	 yüzü	 tanıdık	 geliyordu	 fakat	 Cersei	 onun	 kim	 olduğunu	 çıkaramıyordu.  <i class="calibre4">Yaşlı	 ama	 Pycelle</i> <i class="calibre4">kadar	yaşlı	değil.	Bu	adamda	hâlâ	biraz	kuvvet	var. </i>	Adam	uzun	boyluydu	ama	hafifçe	kamburdu,	koyu mavi	gözlerinin	etrafında	kırışıklar	vardı.  <i class="calibre4">Boynu	çıplak. </i>	“Üstat	zinciri	takmıyorsunuz.” </p>
<p class="calibre1">“Zincirim	benden	alındı.	Benim	adım	Qyburn,	Majesteleri.	Kardeşinizin	elini	tedavi	ettim.” </p>
<p class="calibre1">“Bilek	kökünü	demek	istiyorsun.”	Cersei	adamı	hatırladı.	Jaime’yle	birlikte	Harrenhal’dan	gelmişti. </p>
<p class="calibre1">“Sör	 Jaime’nin	 elini	 kurtaramadım,	 bu	 doğru.	 Ancak	 sanatım	 onun	 kolunu	 ve	 ihtimalle	 hayatını kurtardı.	Hisar	zincirimi	aldı	lâkin	bilgimi	alamadı.” </p>
<p class="calibre1">“Yeterli	olabilirsin,”	diye	karar	verdi	Cersei.	“Başarısız	olursan	bir	zincirden	fazlasını	kaybedersin, yemin	 ederim.	 Oku	 babamın	 karnından	 çıkar	 ve	 onu	 sessiz	 rahibeler	 için	 hazırla.”	 “Kraliçem	 nasıl emrederse.”	Qyburn	yatağın	yanına	gitti,	duraksadı,	geriye	baktı.	“Kızı	ne	yapayım	Majesteleri?” </p>
<p class="calibre1">“Kız?”	 Cersei	 ikinci	 cesedi	 gözden	 kaçırmıştı.	 Yatağa	 gitti,	 kanlı	 örtülerden	 oluşan	 yığını	 kenara çekti	 ve	 kız	 oradaydı;	 çıplak,	 soğuk	 ve	 pembe...	 yüzü	 dışında.	 Kızın	 yüzü,	 kendi	 düğün	 ziyafetinde öldürülen	Joffrey’nin	yüzü	kadar	siyahtı.	Birbirine	bağlı	altın	ellerden	oluşan	bir	zincir	kızın	boğaz	etine gömülmüştü,	öyle	sıkı	bir	şekilde	bükülmüştü	ki	deriyi	yırtınıştı.	Cersei	öfkeli	bir	kedi	gibi	tısladı.  <i class="calibre4">“Onun</i> burada	ne	işi	var?” </p>
<p class="calibre1">“Onu	 orada	 bulduk	 Majesteleri,”	 dedi	 Kısakulak.	 “İblis’in	 fahişesi.”	 Bu	 söyledikleri,	 kızın	 orada oluş	sebebini	açıklıyormuş	gibi. </p>
<p class="calibre1"> <i class="calibre4">Lord	 babamın	 fahişelerle	 işi	 yoktu</i>,	 diye	 düşündü	 Cersei.  <i class="calibre4">Annem	 öldükten	 sonra	 babam	 asla	 bir</i> <i class="calibre4">kadına	 dokunmadı. </i>	 Muhafıza	 soğuk	 bir	 bakış	 attı.	 “Olamaz...	 Lord	 Tywin,	 babası	 öldüğünde	 Casterly Kayasına	döndü	ve	orada...	bu	çeşit	bir	kadın	buldu,	kadın	onun	leydi	annesinin	mücevherlerini	takmış	ve kıyafetlerinden	 birini	 giymişti.	 Lord	 Tywin	 kadına	 kıyafetleri	 ve	 diğer	 her	 şeyi	 çıkarttırdı.	 Onu, </p>
<p class="calibre1"><a id="p39"></a>karşılaştığı	 her	 adama	 bir	 hırsız	 ve	 bir	 fahişe	 olduğunu	 itiraf	 etmesi	 için	 on	 beş	 gün	 boyunca	 Lannis Limanının	 caddelerinde	 çırılçıplak	 bir	 hâlde	 dolaştırdı.	 Lord	 Tywin	 Lannister	 fahişelere	 böyle davranırdı.	O	asla...	bu	kadın	başka	bir	amaç	için	buradaydı...” </p>
<p class="calibre1">“Belki	 de	 lordumuz	 onu,	 hanımıyla	 ilgili	 sorguluyordu,”	 dedi	 Qyburn.	 “Sansa	 Stark’ın,	 kralın öldürüldüğü	gece	ortadan	kaybolduğunu	duydum.” </p>
<p class="calibre1">“Aynen	 öyle.”	 Cersei	 bu	 fikre	 hevesle	 tutundu.	 “Onu	 sorguluyordu	 elbette.	 Buna	 şüphe	 yok.” </p>
<p class="calibre1">Harabeye	 dönmüş	 burnunun	 altındaki	 dudaklarınını	 bükerek	 bir	 maymun	 gibi	 gülümseyen	 ve	 kötü	 kötü bakan	Tyrion’ı	görebiliyordu.  <i class="calibre4">Onu	çırılçıplak	ve	bacakları	iyice	açılmış	bir	hâlde	sorgulamaktan	daha</i> <i class="calibre4">iyi	bir	sorgulama	yolu	var	mı? </i>	diye	fısıldadı	cüce.  <i class="calibre4">Onu	ben	de	böyle	sorgulamaktan	hoşlanıyorum. </i></p>
<p class="calibre1">Kraliçe	 başını	 çevirdi.  <i class="calibre4">Ona	 bakmayacağım. </i>	 Bir	 anda,	 ölü	 kadınla	 aynı	 odada	 olmak	 bile	 fazla gelmişti.	Qyburn’ü	iterek	geçti	ve	koridora	çıktı. </p>
<p class="calibre1">Sör	Osmund,	kardeşleri	Osney	ve	Osfryd’e	katılmıştı.	“El’in	yatak	odasında	ölü	bir	kadın	var,”	dedi Cersei	üç	Karakazan’a.	“Onun	orada	olduğunu	kimse	bilmeyecek.” </p>
<p class="calibre1">“Evet	 leydim.”	 Sör	 Osney’nin	 yanağında,	 Tyrion’ın	 bir	 başka	 fahişesinin	 bıraktığı	 belli	 belirsiz tırnak	izleri	vardı.	“Peki,	onu	ne	yapalım?” </p>
<p class="calibre1">“Köpeklerinize	 yedirin.	 Yatak	 arkadaşınız	 olarak	 tutun.	 Umrumda	 değil.  <i class="calibre4">O	 asla	 burada	 değildi. </i></p>
<p class="calibre1">Burada	olduğunu	söylemeye	cesaret	eden	adamın	dilini	keserim.	Beni	anladınız	mı?” </p>
<p class="calibre1">Osney	ve	Osfryd	bakıştı.	“Evet	Majesteleri.” </p>
<p class="calibre1">Cersei,	Karakazanlar’ın	peşinden	tekrar	odaya	girdi	ve	adamlar	yataktaki	kızı	Lord	Tywin’in	kanlı battaniyelerine	sararken	onları	izledi.  <i class="calibre4">Shae,	adı	Shae’di. </i>	Kızla	en	son,	cücenin	dövüşle	yargılanmasından önceki	 gece	 konuşmuştu;	 o	 gülümseyen	 Dorne	 yılanı,	 Iblis’in	 şampiyonu	 olmayı	 önerdikten	 sonra.	 Shae, Tyrion’ın	verdiği	bazı	mücevherleri	ve	Cersei’nin	vermiş	olabileceği	belli	sözleri	sormuştu;	şehirde	bir malikâne	ve	onunla	evlenecek	bir	şövalye.	Kraliçe,	fahişenin,	Sansa	Stark’ın	nereye	gittiğini	söylemeden hiçbir	şey	almayacağını	açıkça	belirtmişti.	“Onun	hizmetçisiydin.	Planlarıyla	ilgili	hiçbir	şey	bilmediğine inanmamı	mı	bekliyorsun?”	demişti.	Shae	gözyaşları	içinde	gitmişti. </p>
<p class="calibre1">Sör	 Osfryd,	 battaniyelere	 sarılmış	 cesedi	 omzuna	 attı.	 “O	 zinciri	 istiyorum,”	 dedi	 Cersei.	 “Altını çizmemeye	 özen	 göster.”	 Osfryd	 başıyla	 onayladı	 ve	 kapıya	 doğru	 ilerlemeye	 başladı.	 “Hayır.	 Avludan geçemezsin.”	Cersei	başıyla	gizli	geçidi	gösterdi.	“Zindanlara	inen	bir	merdiven	bacası	var.	Şu	taraftan.” </p>
<p class="calibre1">Sör	 Osfryd	 şöminenin	 önünde	 tek	 dizinin	 üstüne	 çökerken,	 ışık	 içeriyi	 aydınlattı	 ve	 kraliçe	 sesleri duydu.	Jaime,	yaşlı	bir	kadın	gibi	öne	eğilmiş	hâlde	ortaya	çıktı;	çizmeleri,	Lord	Tywin’in	son	ateşinden kalan	kurumlan	havalandırdı.	‘Yolumdan	çekilin,”	dedi	Jaime,	Karakazanlar’a. </p>
<p class="calibre1">Cersei,	 Jaime’ye	 doğru	 koştu.	 “Onları	 buldun	 mu?	 Katilleri	 buldun	 mu?	 Kaç	 kişilerdi?”	 Birden fazlası	vardı	şüphesiz.	Tek	başına	bir	adam	Lord	Tywin’i	öldüremezdi. </p>
<p class="calibre1">Jaime’nin	 yüzünde	 yorgun	 bir	 ifade	 vardı.	 “Baca,	 bir	 düzine	 tünelin	 birleştiği	 bir	 odaya	 iniyor. </p>
<p class="calibre1">Tünellerin	girişleri	demir	kapılarla	kapalı,	zincirli	ve	kilitli.	Anahtarları	bulmam	gerek.”	Odaya	bakındı. </p>
<p class="calibre1">“Bunu	yapan	her	kimse	hâlâ	duvarların	içinde	saklanıyor	olabilir.	Orada	karanlık	bir	labirent	var.” </p>
<p class="calibre1">Cersei,	duvarların	arasında	devasa	bir	fare	misali	dolaşan	Tyrion’ı	hayal	etti.  <i class="calibre4">Hayır.	Saçmalıyorsun. </i></p>
<p class="calibre1"> <i class="calibre4">Cüce	 hücrede. </i>	 “Duvarları	 yık.	 Gerekiyorsa	 bu	 kuleyi	 yerle	 bir	 et.	 Onların	 bulunmasını	 istiyorum.	 Bunu kimler	yaptıysa.	Onların	öldürülmesini	istiyorum.” </p>
<p class="calibre1">Jaime,	 Cersei’ye	 sarıldı,	 sağlam	 elini	 onun	 beline	 koydu.	 Adam	 kül	 kokuyordu	 ama	 saçları	 sabah ışığıyla	altın	gibi	parlıyordu.	Cersei	onun	yüzünü	kendi	yüzüne	çekmek	ve	öpmek	istedi.  <i class="calibre4">Daha	sonra</i>,	dedi kendine,  <i class="calibre4">daha	 sonra	 teselli	 bulmak	 için	 bana	 gelecek. </i>	 “Biz	 onun	 vârisleriyiz	 Jaime,”	 diye	 fısıldadı. </p>
<p class="calibre1">“Onun	başladığı	işi	bitirmek	bizim	görevimiz.	El	olarak	babamın	yerini	almalısın.	Bunu	sen	de	biliyorsun. </p>
<p class="calibre1">Tommen’ın	sana	ihtiyacı	olacak...” </p>
<p class="calibre1">Jaime,	Cersei’den	uzaklaştı	ve	kolunu	kaldırdı,	bilek	kökünü	kardeşinin	yüzüne	dayadı.	“Elsiz	bir	El? </p>
<p class="calibre1"><a id="p40"></a>Kötü	bir	şaka	kardeşim.	Benden	hükmetmemi	isteme.” </p>
<p class="calibre1">Sör	 Kevan,	 Jaime’nin	 sert	 itirazını	 duydu.	 Shae’in	 battaniyeye	 sarılı	 cesediyle	 küllerin	 içinde debelenen	Karakazanlar	ve	Qyburn	de	öyle.	Muhafızlar	Puckens,	Hoke	ve	Kısakulak	bile	duydu.  <i class="calibre4">Akşam</i> <i class="calibre4">karanlığı	 çökmeden	 bütün	 kale	 duyacak. </i>	 Cersei	 yanaklarının	 yandığını	 hissedebiliyordu.	 “Hükmetmek mi?	Ben	hükmetmekle	ilgili	bir	şey	söylemedim.	Oğlum	reşit	olana	kadar	ben	hükmedeceğim.” </p>
<p class="calibre1">“Kime	daha	fazla	acıdığımı	bilmiyorum,”	dedi	Jaime.	“Tommen’a	mı,	yoksa	Yedi	Krallık’a	mı.” </p>
<p class="calibre1">Cersei,	Jaime’yi	tokatladı.	Jaime’nin	kolu	darbeyi	yakalamak	için	yukarı	kalktı,	bir	kedi	kadar	hızlı... </p>
<p class="calibre1">fakat	bu	kedi,	bir	sağ	el	yerine	bir	sakatın	bilek	köküne	sahipti.	Cersei’nin	parmakları	Jaime’nin	yüzünde kırmızı	izler	bıraktı. </p>
<p class="calibre1">Tokadın	 sesi	 Sör	 Kevan’ı	 ayağa	 kaldırdı.	 “Babanız	 burada	  <i class="calibre4">ölü</i>	 yatıyor.	 Tartışmanızı	 dışarıda yapacak	kadar	edepli	olun.” </p>
<p class="calibre1">Jaime	 özür	 diler	 bir	 tavırla	 başını	 eğdi.	 “Bizi	 bağışla	 amca.	 Kardeşim	 kederden	 hasta.	 Kendini kaybetti.” </p>
<p class="calibre1">Cersei	 bu	 sözler	 yüzünden	 Jaime’yi	 tekrar	 tokatlamak	 istedi.  <i class="calibre4">Onun	 El	 olabileceğini	 düşündüğüm</i> <i class="calibre4">için	çıldırmış	olmalıyım. </i>	Bu	makamı	lağvetmeyi	tercih	ederdi.	Bir	El,	ona	ne	zaman	kederden	başka	bir şey	 getirmişti?	 Jon	 Arryn,	 onun	 yatağına	 Robert	 Baratheon’ı	 sokmuştu	 ve	 ölmeden	 önce	 Jaime	 ile	 onun hakkında	araştırma	yapmaya	başlamıştı.	Arryn’ın	bıraktığı	yerden	Eddard	Stark	devam	etmişti	ve	adamın meseleye	 dahli,	 Cersei’yi	 Robert’tan	 bir	 an	 önce	 kurtulmak	 zorunda	 bırakmıştı;	 Cersei,	 Robert’ın	 baş</p>
<p class="calibre1">belası	 kardeşlerinin	 hakkından	 gelemeden	 önce.	 Tyrion,	 Myrcella’yı	 Dornelular’a	 satmıştı,	 Cersei’nin oğullarından	 birini	 rehine	 hâline	 getirmiş	 ve	 diğerini	 öldürmüştü.	 Ve	 Lord	 Tywin,	 Kral	 Topraklarına döndüğünde... </p>
<p class="calibre1"> <i class="calibre4">Bir	sonraki	El	haddini	bilecek</i>,	diye	söz	verdi	Cersei	kendi	kendine.	Yeni	El,	Sör	Kevan	olmalıydı. </p>
<p class="calibre1">O	 yorulmaz,	 ihtiyatlı	 ve	 itaatkâr	 bir	 adamdı.	 Cersei	 tıpkı	 babası	 gibi	 ona	 güvenebilirdi.  <i class="calibre4">El,	 başla</i> <i class="calibre4">tartışmaz. </i>	 Cersei’nin	 yönetecek	 bir	 diyarı	 vardı	 fakat	 o	 diyarı	 yönetmek	 için	 yeni	 adamlara	 ihtiyacı olacaktı.	Pycelle	titrek	bir	dalkavuktu.	Jaime,	kılıç	eliyle	birlikte	cesaretini	de	kaybetmişti.	Mace	Tyrell, Redwyne	 ve	 Rowan	 güvenilmez	 adamlardı.	 Cersei’nin	 bildiği	 kadarıyla	 bu	 işte	 onların	 parmağı olabilirdi. </p>
<p class="calibre1">Lord	Tyrell,	Tywin	Lannister	sağ	olduğu	sürece	Yedi	Krallık’a	lıükmedemiyeceğinin	farkındaydı. </p>
<p class="calibre1"> <i class="calibre4">O	 adama	 karşı	 temkinli	 olmalıyım. </i>	 Şehir,	 Tyrell’in	 adamlarıyla	 doluydu	 ve	 Tyrell,	 oğullarından birini	 Kral	 Muhafızları’na	 yerleştirmeyi	 başarmıştı.	 Lord	 Tywin’in,	 Tommen’ı	 Margaery	 Tyrell’le nişanlanmaya	razı	olması	Cersei’yi	hâlâ	öfkelendiriyordu.  <i class="calibre4">Kız,	Tommen’dan	iki	kat	yaşlı	ve	iki	kez	dul. </i></p>
<p class="calibre1">Mace	 Tyrell,	 kızının	 bakire	 olduğunu	 iddia	 ediyordu	 ama	 Cersei	 şüpheliydi.	 Joffrey,	 kızla	 yatağa giremeden	önce	öldürülmüştü	fakat	kız	ilk	önce	Renly	ile	evlenmişti...  <i class="calibre4">Bir	adam	baharatlı	şarabın	tadını</i> <i class="calibre4">tercih	edebilir	lâkin	önüne	bir	kupa	bira	koyulduğunda	onu	da	kana	kana	içer. </i>	 Cersei,	 Lord	 Varys’e, öğrenebileceği	her	şeyi	öğrenmesini	emretmeliydi. </p>
<p class="calibre1">Bu	 düşünce	 onu	 olduğu	 yerde	 durdurdu.	 Varys’i	 unutmuştu.  <i class="calibre4">Burada	 olmalıydı.	 O	 her	 zaman</i> <i class="calibre4">buradadır. </i>	 Kızıl	 Kale’de	 ne	 vakit	 önemli	 bir	 şey	 olsa,	 hadım	 hiç	 yoktan	 ortaya	 çıkardı.  <i class="calibre4">Jaime	 burada,</i> <i class="calibre4">Kevan	 amca	 burada,	 Pycelle	 geldi	 ve	 gitti	 ama	 Varys	 yok. </i>	 Cersei’nin	 omurgasına	 soğuk	 bir	 parmak dokundu.  <i class="calibre4">Varys	bu	işin	bir	parçasıydı.	Babamın	onun	kafasını	alacağından	korkmuş	olmalı,	bu	yüzden</i> <i class="calibre4">ilk	 önce	 o	 saldırdı. </i>	 Lord	 Tywin,	 sahte	 gülüşlü	 muhbir	 başına	 karşı	 asla	 sevgi	 beslememişti.	 Ve	 Kızıl Kale’nin	 bütün	 sırlarını	 bilen	 bir	 adam	 varsa,	 o	 kesinlikle	 muhbir	 başıydı.  <i class="calibre4">Lord	 Stannis’le	 iş	 birliği</i> <i class="calibre4">yapmış	olmalı.	Neticede	Robert’ın	konseyinde	birlikte	hizmet	verdiler... </i></p>
<p class="calibre1">Cersei	 yatak	 odasının	 kapısına,	 Sör	 Meryn	 Trant’a	 doğru	 yürüdü.	 “Trant,	 bana	 Lord	 Varys’i	 getir. </p>
<p class="calibre1">Gerekirse	çığlık	atar	ve	kıvranır	bir	hâlde	fakat	zarar	görmemiş	bir	şekilde.”	“Emredersiniz	Majesteleri.” </p>
<p class="calibre1">Fakat	bir	Kral	Muhafızı	gider	gitmez	bir	diğeri	geri	döndü.	Basamakları	aceleyle	tırmanan	Sör	Boros</p>
<p class="calibre1"><a id="p41"></a>Blount	nefes	nefeseydi	ve	yüzü	kızarmıştı.	“Gitmiş,”	dedi	kraliçeyi	gördüğünde.	Tek	dizinin	üstüne	çöktü. </p>
<p class="calibre1">“İblis...	hücresi	açık	Majesteleri...	hiçbir	yerde	ona	dair	bir	iz	yok...” </p>
<p class="calibre1"> <i class="calibre4">Rüya	 gerçekti. </i>	 “Emirler	 verdim,”	 dedi	 Cersei.	 “Gece	 gündüz	 gözetim	 altında	 tutulması gerekiyordu...” </p>
<p class="calibre1">Blount’un	göğsü	inip	kalkıyordu.	“Gardiyanlardan	biri	de	kayıp.	Adı	Rugen’di.	Diğer	adamları	uyur hâlde	bulduk.”	Cersei’nin	yapabildiği	tek	şey	çığlık	atmamaktı.	“Umarım	onları	uyandırmamışsınızdır	Sör Boros.	Bırakın	uyusunlar.”	“Uyusunlar	mı?”	Şövalye	yukarı	baktı,	kafası	karışmıştı.	“Tamam	Majesteleri. </p>
<p class="calibre1">Ne	kadar	zaman...” </p>
<p class="calibre1">“Sonsuza	 kadar.	 Sonsuza	 kadar	 uyuduklarından	 emin	 olun	 sör.	 Nöbet	 sırasında	 uyuyan	 muhafızlara tahammül	 etmeyeceğim.”  <i class="calibre4">Duvarların	 içinde.	 Babamı	 öldürdü,	 annemi	 ve	 Joff ’u	 öldürdüğü	 gibi. </i>	 Cüce onun	için	de	gelecekti,	kraliçe	bunu	biliyordu;	tıpkı	yaşlı	kadının	o	çadırın	loşluğunda	söz	verdiği	gibi. </p>
<p class="calibre1"> <i class="calibre4">Kadının	 yüzüne	 güldüm	 ama	 onun	 güçleri	 vardı.	 Bir	 damla	 kanda	 geleceğimi	 gördüm.	 Felaketimi. </i></p>
<p class="calibre1">Cersei’nin	 bacakları	 su	 gibi	 zayıftı.	 Sör	 Boros	 onu	 kolundan	 tutmaya	 çalıştı	 ama	 kraliçe	 adamın dokunuşundan	 uzaklaştı.	 Boros	 da	 Tyrion’ın	 yaratıklarından	 biri	 olabilirdi.	 “Benden	 uzak	 dur,”	 dedi Cersei.	“<i class="calibre4">Uzak	dur!” </i>	Bir	kanapeye	doğru	yürüdü. </p>
<p class="calibre1">“Majesteleri?”	 dedi	 Blount.	 “Bir	 bardak	 su	 getireyim	 mi?”  <i class="calibre4">Benim	 kana	 ihtiyacım	 var,	 suya	 değil. </i></p>
<p class="calibre1"> <i class="calibre4">Tyrion’ın	kanına</i>,	valonqar’ın	 <i class="calibre4">kanına. </i>	Meşaleler	etrafında	dönüyordu,	Cersei	gözlerini	kapadı	ve	cücenin ona	 sırıttığını	 gördü.  <i class="calibre4">Hayır</i>,	 diye	 düşündü,  <i class="calibre4">hayır</i>,  <i class="calibre4">senden	 neredeyse	 kurtulmuştum. </i>	 Ama	 cücenin parmakları	Cersei’nin	boğazının	etrafında	kapandı	ve	Cersei	o	parmakların	kasılmaya	başladığını	hissetti. </p>
<p class="calibre1"><b class="calibre3">	</b></p>
<p class="calibre1"><a id="p42"></a><b class="calibre3">BRIENNE</b></p>
<p class="calibre1">“On	üç	yaşında	bir	bakireyi	arıyorum,”	dedi	köy	kuyusunun	yanındaki	gri	saçlı	kadına.	“Soylu	ve	çok güzel	bir	kız,	mavi	gözleri	ve	kızıl	saçları	var.	Kırk	yaşlarında	şişman	bir	şövalyeyle	ya	da	bir	soytarıyla yolculuk	ediyor	olabilir.	Onu	gördün	mü?” </p>
<p class="calibre1">Parmaklarıyla	alnını	ovuşturarak,	“Hatırladığım	kadarıyla	hayır	sör,”	dedi	kadın.	“Ama	gözümü	açık tutarım,	bunu	yaparım.” </p>
<p class="calibre1">Onu	 demirci	 de	 görmemişti.	 Köy	 septindeki	 rahip,	 domuzlarını	 gezdiren	 çoban,	 bahçesinden	 soğan toplayan	kız	da...	Tarth	Bakiresinin,	Rosby’nin	kerpiç	kulübeleri	arasında	bulduğu	basit	insanların	hiçbiri onu	görmemişti.	Fakat	Brienne	sebat	etti.  <i class="calibre4">Gölgeli	Vadiye	giden	en	kısa	yol	bu, </i>	dedi	kendine.  <i class="calibre4">Eğer	Sansa</i> <i class="calibre4">bu	 yoldan	 geçtiyse	 biri	 onu	 görmüş	 olmalı. </i>	 Kale	 kapılarında	 aynı	 soruyu	 iki	 mızrakçıya	 sordu. </p>
<p class="calibre1">Adamların	arması,	kakım	üstünde	üç	kırmızı	zikzak	gösteriyordu;	Rosby	Hanedanının	arması.	“Eğer	kız	bu günlerde	 yoldaysa,	 uzun	 süre	 bakire	 kalamaz,”	 dedi	 daha	 yaşlı	 olan	 mızrakçı.	 Daha	 genç	 olan,	 kızın bacaklarının	arasında	da	kızıl	tüyler	olup	olmadığını	sordu. </p>
<p class="calibre1"> <i class="calibre4">Burada	yardım	bulamayacağım. </i>	Brienne,	tekrar	atına	bindiği	sırada,	köyün	diğer	ucunda	benekli	bir atın	 sırtında	 oturan	 sıska	 bir	 çocuk	 gördü.  <i class="calibre4">Bununla	 konuşmadım, </i>	 diye	 düşündü	 ama	 çocuk	 septin arkasında	kayboldu.	Brienne	çocuğun	peşinden	gitme	zahmetine	girmedi.  <i class="calibre4">Büyük	 ihtimalle	 diğerlerinden</i> <i class="calibre4">fazla	bir	şey	bilmiyor. </i>	Rosby,	yol	üstündeki	geniş	bir	yerdi	sadece.	Sansa’nın	burada	oyalanması	için	bir sebep	yoktu.	Brienne	yola	dönerek	kuzey	doğuya	doğru	ilerledi,	elma	bahçelerinden	ve	arpa	tarlalarından geçti,	kısa	zaman	sonra	köyü	ve	kalenin	kuyusunu	arkada	bıraktı.	Aradığı	avı	Gölgeli	Vadi’de	bulacaktı. </p>
<p class="calibre1"> <i class="calibre4">Eğer	Sansa	bu	yoldan	geçtiyse. </i></p>
<p class="calibre1">“Kızı	 bulacağım	 ve	 onu	 güvende	 tutacağım,”	 diye	 söz	 vermişti	 Brienne,	 Sör	 Jaime’ye.	 “Leydi annesinin	 hatırına.	 Ve	 senin	 hatırına.”	 Soylu	 kelimelerdi	 fakat	 kelimeler	 kolaydı,	 fiiller	 ise	 zor.	 Brienne şehirde	 fazlasıyla	 oyalanmış	 ve	 çok	 az	 şey	 öğrenmişti.  <i class="calibre4">Daha	 önce	 yola	 koyulmalıydım...	 ama	 nereye</i> <i class="calibre4">doğru</i>?	 Sansa	 Stark,	 Kral	 Joffrey’nin	 öldüğü	 gece	 kaybolmuştu.	 Onu	 o	 zamandan	 bu	 yana	 gören	 ya	 da nereye	gittiğiyle	ilgili	bir	fikri	olan	varsa	bile	kimse	konuşmuyordu.  <i class="calibre4">En	azından	bana. </i></p>
<p class="calibre1">Brienne	 kızın	 şehirden	 ayrıldığına	 inanıyordu.	 Sansa	 hâlâ	 Kral	 Topraklarında	 olsaydı	 altın pelerinliler	 onu	 ortaya	 çıkarırdı.	 Kız	 başka	 bir	 yere	 gitmek	 zorundaydı...	 ama	 başka	 bir	 yer,	 büyük	 bir yerdi.  <i class="calibre4">Yeni	 çiçek	 açmış,	 yalnız,	 korkmuş	 ve	 müthiş	 bir	 tehlikenin	 içinde	 bir	 bakire	 olsaydım	 ne</i> <i class="calibre4">yapardım</i>?	diye	sordu	Brienne	kendine.  <i class="calibre4">Nereye	giderdim? </i>	Cevap	onun	için	kolaydı.	Tarth’a	geri	dönerdi, babasına.	Fakat	Sansa’nın	babası,	onun	gözlerinin	önünde	kafası	kesilerek	öldürülmüştü.	Leydi	annesi	de Ikizler’de	katledilmişti.	Ve	Kışyarı,	Starklar’ın	muazzam	hisarı	yağmalanıp	yakılmıştı,	insanları	kılıçtan geçirilmişti.  <i class="calibre4">Sansa’nın	gidecek	bir	evi,	babası,	annesi,	kardeşleri	yok. </i>	 Kız	 bir	 sonraki	 kasabada	 ya	 da Asshai’ye	giden	bir	gemide	olabilirdi;	bir	seçenek	en	az	diğeri	kadar	mümkün	görünüyordu. </p>
<p class="calibre1">Sansa	Stark	evine	gitmek	istemiş	olsa	bile,	oraya	nasıl	giderdi?	Kral	Yolu	güvenli	değildi,	bunu	bir çocuk	 bile	 bilirdi.	 Boğaz’ın	 karşısındaki	 Moat	 Cailin	 demirdoğumluların	 elindeydi	 ve	 Ikizler’de, Sansa’nın	ağabeyini	ve	leydi	annesini	öldüren	Freyler	vardı.	Kız,	sikkesi	olsa	deniz	yolunu	kullanabilirdi fakat	Kral	Topraklarındaki	liman	hâlâ	harabe	hâlindeydi.	Nehir	yıkık	rıhtımlardan	ve	batık	kadırgalardan ibaret	bir	karmaşaydı.	Brienne	iskeleler	boyunca	soruşturmuştu	ama	kimse	Kral	Joffrey’nin	öldüğü	gece limandan	 ayrılan	 bir	 gemi	 hatırlamıyordu.	 Bir	 adam,	 koya	 demir	 atan	 birkaç	 ticaret	 gemisinin	 küçük teknelerle	 yük	 boşalttığını	 söylemişti	 ama	 gemilerin	 çoğu,	 kıyıyı	 yukarı	 doğru	 takip	 ederek	 limanı	 her zamankinden	daha	hareketli	olan	Gölgeli	Vadi’ye	gidiyordu. </p>
<p class="calibre1">Brienne’in	 kısrağı	 güzeldi	 ve	 iyi	 bir	 tempo	 tutturmuştu.	 Yolda	 tahmin	 ettiğinden	 fazla	 yolcu	 vardı. </p>
<p class="calibre1">Yalvaran	 kardeşler,	 boğazlarına	 taktıkları	 sırımlardan	 sarkan	 küreler	 yüzünden	 ağır	 ağır	 ve	 sallanarak yürüyordu.	 Genç	 bir	 rahip,	 bir	 lorda	 ait	 olabilecek	 kadar	 iyi	 bir	 binek	 atının	 üstünde	 dörtnala	 koşarak</p>
<p class="calibre1"><a id="p43"></a>Brienne’i	 geçti.	 Sonra	 Brienne	 bir	 grup	 sessiz	 rahibeyle	 karşılaştı,	 onları	 sorguladığında	 kadınlar başlarını	 iki	 yana	 salladılar.	 Öküz	 arabalarından	 oluşan	 bir	 kafile,	 tahıl	 ve	 yün	 çuvallarıyla	 güneye gidiyordu.	 Brienne	 daha	 sonra,	 domuzlarını	 güden	 bir	 domuz	 çobanının	 ve	 atlı	 muhafızlar	 tarafından korunan	 bir	 arabada	 yolculuk	 eden	 yaşlı	 bir	 kadının	 yanından	 geçti.	 İnsanların	 hepsine;	 on	 üç	 yaşında, mavi	gözlü,	kızıl	saçlı,	soylu	bir	kız	görüp	görmediklerini	sordu.	Hiçbiri	görmemişti.	Brienne,	önündeki yolla	ilgili	sorular	da	sordu.	“Burayla	Gölgeli	Vadi	arası	yeterince	güvenli,”	dedi	bir	adam,	“ama	Gölgeli Vadi’den	sonra	haydutlar	ve	ormanlarda	ıskartalar	var.” </p>
<p class="calibre1">Sadece	çamlar	ve	muhafız	ağaçları	hâlâ	yeşildi.	Geniş	yapraklı	ağaçlar,	kızıl	ve	altın	rengi	pelerinler giymiş	 ya	 da	 kahverengi	 ve	 çıplak	 dallarıyla	 gökyüzünü	 tırmalamak	 için	 soyunmuşlardı.	 Rüzgârın	 her esişi,	tekerlek	izleriyle	dolu	yoldan	ölü	yaprak	bulutları	havalandırıyordu.	Yapraklar,	Jaime	Lannister’ın Brienne’e	 bağışladığı	 doru	 kısrağın	 toynaklarının	 altında	 hışırdıyordu.  <i class="calibre4">Rüzgârın	 içinde	 bir	 yaprak</i> <i class="calibre4">bulmak,	Batıdiyar’da	kaybolmuş	bir	kızı	bulmak	kadar	kolay. </i>	Brienne,	Jaime	Lannister’ın	ona	bu	görevi zalimane	bir	şaka	olarak	mı	verdiğini	merak	etti.	Belki	de	Sansa	Stark	ölmüştü,	Kral	Joffrey’nin	ölümünde oynadığı	 rol	 yüzünden	 kafası	 kesilmişti	 ve	 kız	 isimsiz	 bir	 mezara	 gömülmüştü.	 Kızın	 cinayeti,	 Tarth’tan gelen	 iri	 ve	 aptal	 bir	 fahişeyi	 kızı	 bulmak	 üzere	 göndermekten	 daha	 iyi	 bir	 şekilde	 örtbas	 edilebilir miydi? </p>
<p class="calibre1"> <i class="calibre4">Jaime	 bunu	 yapmaz.	 Samimiydi.	 Bana	 kılıcı	 verdi,	 ona	 Yeminkâr	 adını	 taktı. </i>	 Aslında	 bir	 şey değişmezdi.	Brienne,	Leydi	Catelyn’e,	kızlarını	ona	geri	götüreceğine	dair	söz	vermişti	ve	hiçbir	söz,	bir ölüye	 verilmiş	 söz	 kadar	 kutsal	 değildi.	 Jaime,	 küçük	 olan	 kızın	 çoktan	 öldüğünü	 iddia	 etmişti; Lannisterlar’ın,	Roose	Bolton’ın	piçiyle	evlenmek	üzere	kuzeye	gönderdiği	Arya	sahteydi.	Sadece	Sansa kalmıştı.	Brienne	onu	bulmak	zorundaydı. </p>
<p class="calibre1">Akşama	doğru,	bir	derenin	kenarında	bir	kamp	ateşi	gördü.	İki	adam	ateşin	yanma	oturmuş	alabalık</p>
<p class="calibre1">kızartıyordu,	 silahlarını	 ve	 zırhlarını	 bir	 ağacın	 altına	 yığmışlardı.	 Adamlardan	 biri	 yaşlıydı,	 biri	 biraz daha	 gençti	 fakat	 genç	 olmaktan	 çok	 uzaktı.	 Daha	 genç	 olan,	 Brienne’i	 karşılamak	 için	 ayağa	 kalktı. </p>
<p class="calibre1">Adamın	büyük	göbeği,	maral	derisinden	yapılmış	lekeli	yeleğinin	bağcıklarını	zorluyordu.	Yanaklarını	ve çenesini,	eski	altın	renginde	kabarık	ve	dağınık	sakallar	örtüyordu.	“Uç	kişiye	yetecek	kadar	alabalığımız var	sör,”	diye	seslendi	adam. </p>
<p class="calibre1">Brienne	 ilk	 kez	 bir	 erkekle	 karıştırılmıyordu.	 Büyük	 miğferini	 çıkardı,	 saçlarını	 serbest	 bıraktı. </p>
<p class="calibre1">Saçları	 sarıydı,	 kirli	 saman	 rengiydi	 ve	 en	 az	 saman	 kadar	 kırılgandı.	 Uzun	 ve	 ince	 saçlar	 Brienne’in omuzlarına	döküldü.	“Teşekkür	ederim	sör.”	Vasıfsız	şövalye	gözlerini	kısarak	dikkatle	Brienne’e	baktı, Brienne	adamın	uzağı	göremediğini	fark	etti.	“Bir	leydi,	öyle	mi?	Silahlı	ve	zırhlı.	Illy,	tanrılar	merhamet edin,  <i class="calibre4">cüssesine</i>	bir	bak.” </p>
<p class="calibre1">“Ben	de	bir	şövalye	olduğunu	sandım,”	dedi	yaşlı	adam	balıkları	çevirirken. </p>
<p class="calibre1">Brienne	bir	erkek	olsaydı	onun	için	iri	denirdi	ama	bir	kadın	için	devasaydı.	Ömrü	boyunca	duyduğu kelime	  <i class="calibre4">ucubeydi. </i>	 Omuzları	 genişti,	 kalçaları	 daha	 da	 geniş.	 Bacakları	 uzundu,	 kolları	 kaim.	 Göğsünde memeden	çok	kas	vardı.	Elleri	büyüktü,	ayakları	kocaman.	Üstelik	çirkindi	Brienne,	ata	benzeyen	benekli bir	yüzü	ve	ağzına	büyük	geliyormuş	gibi	görünen	dişleri	vardı.	Bunların	hiçbirinin	ona	hatırlatılmasına gerek	yoktu.	“Sörler,”	dedi	Brienne,	“yolda	on	üç	yaşında	bir	kız	gördünüz	mü?	Mavi	gözlü,	kızıl	saçlı	bir kız.	Kırk	yaşlarında	şişman	ve	kırmızı	suratlı	bir	adamla	yolculuk	ediyor	olabilir.” </p>
<p class="calibre1">Uzağı	 göremeyen	 vasıfsız	 şövalye	 başını	 kaşıdı.	 “Böyle	 bir	 kız	 hatırlamıyorum.	 Kızıl,	 nasıl	 bir saçtır?” </p>
<p class="calibre1">“Kahverengine	dönük	kırmızı,”	dedi	yaşlı	olan	adam.	“Hayır,	onu	görmedik.” </p>
<p class="calibre1">“Onu	 görmedik	 leydim,”	 dedi	 daha	 genç	 olan.	 “Gelin,	 atınızdan	 inin,	 balıklar	 neredeyse	 pişti.	 Aç mısınız?” </p>
<p class="calibre1">Brienne	aslında	açtı	ama	aynı	zamanda	temkinliydi.	Vasıfsız	şövalyelerin	kötü	bir	şöhreti	vardı.	“Bir</p>
<p class="calibre1"><a id="p44"></a>vasıfsız	 şövalye	 ve	 bir	 hırsız	 şövalye,	 aynı	 kılıcın	 iki	 kenarıdır,”	 denirdi.  <i class="calibre4">Bu	 ikisi	 çok	 tehlikeli</i> <i class="calibre4">görünmüyor, </i>	 “isimlerinizi	 öğrenebilir	 miyim	 sörler?”	 “Ben,	 şarkıcıların	 bahsettiği	 Sör	 Creighton Longbough	 olma	 onuruna	 sahibim,”	 dedi	 büyük	 göbekli	 adam.	 “Karasu’daki	 kahramanlıklarımı duymuşsunuzdur	belki.	Arkadaşım,	Sör	Meteliksiz	Illifer’dir.” </p>
<p class="calibre1">Creighton	 Longbough	 hakkında	 bir	 şarkı	 varsa	 bile,	 Brienne	 o	 şarkıyı	 duymamıştı.	 Adamların isimleri,	tıpkı	armaları	gibi,	ona	bir	şey	ifade	etmiyordu.	Sör	Creighton’ın	yeşil	kalkanında	kahverengi	bir şerit	ve	bir	savaş	baltası	tarafından	açılmış	derin	bir	yarık	vardı.	Sör	Illifer,	düz	çizgilerle	sekiz	üçgene bölünmüş	altın	ve	kakım	bir	kalkana	sahipti	ama	boyanmış	altın	ve	boyanmış	kakım,	adamın	sahip	olduğu tek	 altın	 ve	 tek	 kakım	 türüymüş	 gibi	 görünüyordu.	 Adam	 en	 az	 altmış	 yaşındaydı,	 kaba	 yünden	 yapılmış</p>
<p class="calibre1">yamalı	 pelerininin	 başlığının	 altındaki	 yüzü	 zayıf	 ve	 dardı.	 Paslı	 bir	 örgü	 zırh	 giymişti.	 Brienne	 her	 iki adamdan	 da	 bir	 baş	 uzundu,	 üstelik	 atı	 ve	 zırhı	 onlarınkinden	 daha	 iyiydi.  <i class="calibre4">Eğer	 bunlar	 gibilerden</i> <i class="calibre4">korkarsam,	uzunkılıcımı	bir	çift	örgü	şişiyle	değiştirmem	gerekir. </i></p>
<p class="calibre1">“Size	teşekkür	ederim	iyi	sörler,”	dedi	Brienne.	“Balığınızı	memnuniyetle	paylaşırım.”	Atından	inip hayvanın	 eyerini	 çıkardı.	 Kısrağı	 suladı	 ve	 otlaması	 için	 serbest	 bıraktı.	 Silahlarını,	 kalkanını	 ve	 eyer heybelerini	 bir	 karaağacın	 altına	 yığdı.	 O	 sırada	 alabalıklar	 çıtır	 çıtır	 kızarmıştı.	 Sör	 Creighton, Brienne’e	bir	balık	getirdi,	Brienne	yemek	için	yere	oturup	bağdaş	kurdu. </p>
<p class="calibre1">Kendi	balığını	parmaklarıyla	ayırırken,	“Gölgeli	Vadi’ye	doğru	gidiyoruz	leydim,”	dedi	Longbough. </p>
<p class="calibre1">“Bizimle	 birlikte	 yolculuk	 ederseniz	 iyi	 yapmış	 olursunuz.	 Yollar	 çok	 tehlikeli.”	 Brienne,	 yolların tehlikeleri	 hakkında	 adamın	 bilmek	 istediğinden	 çok	 daha	 fazlasını	 anlatabilirdi.	 “Teşekkür	 ederim	 sör lâkin	korumanıza	ihtiyacım	yok.” </p>
<p class="calibre1">“Israr	ediyorum.	Gerçek	bir	şövalye,	kendisinden	daha	hassas	olan	cinsiyeti	korumalıdır.” </p>
<p class="calibre1">Brienne,	kılıcının	kabzasına	dokundu.	“Bu	beni	korur	sör.”	“Bir	kılıç,	ancak	onu	savuran	adam	kadar iyidir.” </p>
<p class="calibre1">“Onu	yeterince	iyi	savuruyorum.” </p>
<p class="calibre1">“Eminim	öyledir.	Bir	leydiyle	tartışmak	saygısızlık	olur.	Sizi	sağ	salim	Gölgeli	Vadi’ye	götüreceğiz. </p>
<p class="calibre1">Uç	kişi,	tek	kişiden	daha	güvenli	yol	alır.” </p>
<p class="calibre1"> <i class="calibre4">Nehirova’dan	ayrılırken	üç	kişiydik	ama	Jaime	elini	kaybetti,	Sör</i></p>
<p class="calibre1"> <i class="calibre4">Cleos	 da	 hayatım. </i>	 “Atlarınız	 benimkine	 ayak	 uyduramaz.”	 Sör	 Creighton’ın	 kahverengi	 iğdişi, çapaklı	 gözleri	 olan	 çökük	 sırtlı	 bir	 yaratıktı	 ve	 Sör	 Illifer’in	 sıska	 atı	 açlıktan	 kırılacakmış	 gibi görünüyordu. </p>
<p class="calibre1">“Küheylanım	Karasu’da	bana	gayet	iyi	hizmet	verdi,”	diye	ısrar	etti	Sör	Creighton.	“Orada	büyük	bir katliam	 gerçekleştirdim	 ve	 bir	 düzine	 fidye	 kazandım.	 Sör	 Herbert	 Bolling’i	 tanır	 mıydınız	 leydim? </p>
<p class="calibre1">Onunla	 asla	 tanışamazsınız	 artık.	 Onu	 durduğu	 yerde	 katlettim.	 Kılıçlar	 çarpıştığında	 Sör	 Creighton Longbough	asla	arkalarda	olmaz.” </p>
<p class="calibre1">Adamın	 arkadaşı	 kuru	 bir	 kahkaha	 koyuverdi.	 “Creigh,	 kes	 şunu.	 Onun	 gibilerin	 bizim	 gibilere ihtiyacı	yoktur.” </p>
<p class="calibre1">“Benim	gibiler?”	Brienne,	adamın	ne	demek	istediğinden	emin	olamadı. </p>
<p class="calibre1">Sör	Illifer	kemikli	parmağıyla	Brienne’in	kalkanını	gösterdi.	Boyası	çatlamış	ve	dökülmüş	olmasına rağmen,	 kalkanın	 taşıdığı	 arma	 açıkça	 ortadaydı:	 Sol	 üst	 köşeden	 sağ	 alt	 köşeye	 bir	 çizgiyle	 bölünmüş, yarısı	altın	ve	yarısı	gümüş	zemin	üstünde	siyah	bir	yarasa.	“Bir	yalancının	kalkanını	taşıyorsun	ve	buna hakkın	 yok.	 Büyükbabamın	 büyükbabası,	 son	 Lothston’ın	 öldürülmesine	 yardım	 etti.	 O	 zamandan	 beri kimse,	onu	taşıyanların	amelleri	kadar	kara	olan	yarasayı	taşımaya	cesaret	edemedi.” </p>
<p class="calibre1">Kalkan,	Sör	Jaime’nin	Harrenhal	silahhanesinden	aldığı	kalkandı.	Brienne	bunu,	kısrak	ve	daha	pek çok	şeyle	birlikte	ahırda	bulmuştu;	eyer	ve	dizgin,	örgü	zırh	ve	göz	siperli	büyük	miğfer,	altın	ve	gümüş</p>
<p class="calibre1">keseleri,	 keselerin	 her	 ikisinden	 de	 daha	 değerli	 bir	 parşömen.	 “Kendi	 kalkanımı	 kaybettim,”	 diye</p>
<p class="calibre1"><a id="p45"></a>açıkladı	Brienne. </p>
<p class="calibre1">“Bir	bakirenin	ihtiyacı	olan	tek	kalkan,	gerçek	bir	şövalyedir,”	dedi	Sör	Creighton. </p>
<p class="calibre1">Sör	Illifer	onu	önemsemedi.	“Çıplak	ayaklı	bir	adam	çizme	arar,	üşüyen	bir	adam	da	pelerin.	Lâkin kim	 üstüne	 utanç	 giyinir?	 O	 yarasayı,	 Deyyus	 lakaplı	 Lord	 Lucas	 ve	 onun	 oğlu	 Manfryd	 taşıdı,	 Kara Kardeşlik’in	üyesiydi.	İnsan	niye	böyle	bir	arma	taşır	diye	soruyorum	kendime;	kendi	günahı	hâlâ	pis	ve... </p>
<p class="calibre1"> <i class="calibre4">taze</i>	olmadığı	sürece.”	Hançerini	kınından	çıkardı,	hançer	çirkin	ve	ucuz	bir	demir	parçasıydı.	“Gerçek renklerini	saklayan	korkunç	iri	ve	korkunç	güçlü	bir	kadın.	Creigh,	Renly’nin	soylu	boğazını	kesen	Tarth Bakiresiyle	tanış.” </p>
<p class="calibre1">“Bu	 bir	 yalan.”	 Renly	 Baratheon,	 Brienne	 için	 sadece	 bir	 kral	 değildi.	 Brienne,	 reşit	 oluşunu kutlamak	üzere	bir	lord	olarak	çıktığı	resmi	yolculuk	sırasında	Tarth’a	gelen	Renly’yi,	ilk	gördüğü	andan itibaren	 sevmişti.	 Brienne’in	 babası,	 Renly’yi	 bir	 ziyafetle	 karşılamış	 ve	 kızının	 ziyafete	 iştirakini emretmişti.	Bu	emir	olmasaydı,	Brienne	yaralı	bir	hayvan	gibi	odasında	saklanırdı.	O	sıralar	Sansa’dan daha	 büyük	 değildi	 ve	 sinsi	 gülümsemelerden,	 kılıçlardan	 korktuğundan	 fazla	 korkuyordu.  <i class="calibre4">Gülü</i> <i class="calibre4">öğrenecekler</i>,	demişti	Lord	Selwyn’e,  <i class="calibre4">bana	gülecekler. </i>	Fakat	Akşamyıldızı	insaf	etmemişti. </p>
<p class="calibre1">Ve	 Renly	 Baratheon,	 Brienne	 güzel	 ve	 münasip	 bir	 leydiymiş	 gibi	 ona	 nezaket	 göstermişti.	 Hatta onunla	dans	etmişti.	Brienne	onun	kollarında	kendini	zarif	hissetmişti,	ayakları	suyun	üstünde	kayar	gibi hareket	etmişti.	Daha	sonra	diğerleri	Brienne’le	dans	etmek	için	yalvarmıştı;	bunun	tek	sebebi	Renly’nin sergilediği	örnekti.	O	günden	sonra,	Brienne’in	tek	isteği	Lord	Renly’ye	yakın	olmak,	ona	hizmet	etmek	ve onu	 korumak	 olmuştu.	 Ama	 neticede	 onu	 yarı	 yolda	 bırakmıştı.  <i class="calibre4">Renly	 benim	 kollarımda	 öldü	 ama	 onu</i> <i class="calibre4">ben	öldürmedim</i>,	 diye	 düşündü,  <i class="calibre4">fakat	 bu	 vasıfsız	 şövalyeler	 bunu	 asla	 anlamaz. </i>	 “Ben	 Kral	 Renly	 için canımı	 verir	 ve	 mutlu	 bir	 şekilde	 ölürdüm,”	 dedi.	 “Ben	 ona	 zarar	 vermedim.	 Kılıcım	 üstüne	 yemin ederim.” </p>
<p class="calibre1">“Bir	şövalye,	kılıcı	üstüne	yemin	eder,”	dedi	Sör	Creighton. </p>
<p class="calibre1">“Yedi	üstüne	yemin	et,”	diye	ısrar	etti	Sör	Meteliksiz	Illifer. </p>
<p class="calibre1">“O	 hâlde	 Yedi	 üstüne.	 Ben	 Kral	 Renly’ye	 zarar	 vermedim.	 Anne	 üstüne	 yemin	 ederim.	 Eğer	 yalan söylüyorsam	onun	merhametine	asla	mazhar	olmayayım.	Baba	üstüne	yemin	ederim	ve	ondan	beni	adilce yargılamasını	isterim.	Bakire	ve	Yaşlı	Hatun	üstüne,	Demirci	ve	Savaşçı	üstüne	yemin	ederim.	Ve	Yabancı üstüne	yemin	ederim,	eğer	yalan	söylüyorsam	canımı	şimdi	alsın.” </p>
<p class="calibre1">“Bir	kız	için	iyi	yemin	ediyor,”	dedi	Sör	Creighton. </p>
<p class="calibre1">“Evet.”	Sör	Meteliksiz	Illifer	omuz	silkti.	“Pekâlâ,	eğer	yalan	söylüyorsa	tanrılar	onu	hizaya	getirir.” </p>
<p class="calibre1">Hançerini	tekrar	kınına	soktu.	“İlk	nöbet	senin.” </p>
<p class="calibre1">Vasıfsız	şövalyeler	uyurken,	Brienne	ateşin	çıtırtılarını	dinleyerek	huzursuzca	küçük	kampın	etrafında dolaştı.  <i class="calibre4">Fırsatım	 varken	 gitmeliyim. </i>	 Bu	 adamları	 tanımıyordu	 ama	 gönlü	 onları	 savunmasız	 bırakıp gitmeye	 de	 razı	 olmuyordu.	 Gecenin	 karanlığında	 bile	 yolda	 atlılar	 vardı	 ve	 ormandan,	 baykuşlarla tilkilere	ait	olamayabilecek	sesler	geliyordu.	Brienne	yürüdü	ve	kınındaki	kılıcını	gevşek	tuttu. </p>
<p class="calibre1">Neticede	 nöbet	 kolaydı.	 Zor	 olan	  <i class="calibre4">sonrasıydı; </i>	 Sör	 Illifer	 uyanıp	 nöbeti	 devralacağını	 söylediği zaman.	 Brienne	 yere	 bir	 battaniye	 serdi	 ve	 battaniyenin	 üstünde	 kıvrılıp	 gözlerini	 kapadı.	 Kemiklerine kadar	yorgun	olmasına	rağmen,  <i class="calibre4">uyumayacağım</i>,	dedi	kendi	kendine.	Etrafta	erkekler	varken	hiçbir	zaman rahat	 uyuyamamıştı.	 Lord	 Renly’nin	 kamplarında	 bile,	 tecavüz	 riski	 her	 zaman	 vardı.	 Brienne	 bu	 dersi önce	 Yüksek	 Bahçe’nin	 duvarlarının	 altında,	 sonra	 da	 Jamie’yle	 birlikte	 Cesur	 Oyuncular’ın	 eline düştüğünde	öğrenmişti. </p>
<p class="calibre1">Toprağın	 soğukluğu	 battaniyeyi	 geçip	 Brienne’in	 kemiklerine	 işledi.	 Çok	 geçmeden,	 Brienne	 bütün kaslarının	 gerilip	 kasıldığını	 hissetti.	 Sansa	 Stark’m	 da	 üşüyüp	 üşümediğini	 merak	 etti.	 Leydi	 Catelyn, Sansa’nın	 nazik	 bir	 ruha	 sahip	 olduğunu,	 limonlu	 kekleri,	 ipek	 elbiseleri	 ve	 kahramanlık	 şarkılarını sevdiğini	söylemişti	ama	Sansa,	babasının	kafasının	kesildiğini	görmüş	ve	daha	sonra	onun	katillerinden</p>
<p class="calibre1"><a id="p46"></a>biriyle	 evlendirilmişti.	 Anlatılan	 hikâyelerin	 yarısı	 bile	 doğruysa,	 cüce,	 Lannisterlar’ın	 en	 zalimiydi. </p>
<p class="calibre1"> <i class="calibre4">Eğer	Sansa,	Kral	Joffrey’yi	gerçekten	zehirlediyse,	onu	bunu	yapmaya	hiç	şüphesiz	İblis	zorlamıştır. </i></p>
<p class="calibre1">Sansa	 o	 sarayda	 yalnız	 ve	 dostsuzdu.	 Brienne,	 Kral	 Toprakları’nda,	 Sansa’nın	 hizmetçilerinden	 birini bulmuştu.	 Brella	 isimli	 kadın,	 Sansa	 ile	 cüce	 arasında	 çok	 az	 sıcaklık	 olduğunu	 söylemişti.	 Belki	 de Sansa,	Joffrey’nin	cinayeti	kadar	Iblis’ten	de	kaçıyordu. </p>
<p class="calibre1">Brienne’in	 gördüğü	 bütün	 rüyalar,	 şafak	 onu	 uyandırdığında	 gitmişti.	 Yerin	 soğukluğu	 yüzünden bacakları	 kaskatıydı	 ama	 kimse	 onu	 taciz	 etmemişti	 ve	 eşyalarına	 dokunulmamıştı.	 Vasıfsız	 şövalyeler ayaklanmıştı.	 Sör	 Illifer	 kahvaltı	 için	 bir	 sincap	 kesiyordu,	 Sör	 Creighton	 bir	 ağacın	 dibine	 uzun	 uzun işiyordu.  <i class="calibre4">Vasıfsız	 şövalyeler, </i>	 diye	 düşündü	 Brienne.  <i class="calibre4">Yaşlı,	 değersiz,	 şişman	 ve	 yan	 körler	 ama	 düzgün</i> <i class="calibre4">adamlar. </i>	Dünyada	hâlâ	düzgün	adamların	olduğunu	bilmek	Brienne’i	neşelendirdi. </p>
<p class="calibre1">Kızarmış	 sincap,	 meşe	 palamudu	 lapası	 ve	 turşu	 yiyerek	 kahvaltı	 ettiler.	 Sör	 Creighton,	 Karasu’da gösterdiği	olağanüstü	başarıyı	anlatarak	Brienne’i	eğlendirdi;	orada	Brienne’in	hiç	duymadığı	bir	düzine korkutucu	 şövalyeyi	 katletmişti.	 “Ah,	 eşine	 az	 rastlanır	 bir	 mücadeleydi	 leydim,”	 dedi	 adam,	 “eşine	 az rastlanır	ve	kanlı	bir	arbede.”	Mücadelede	Sör	Illifer’in	de	asilce	dövüştüğünü	söyledi.	Illifer	az	konuştu. </p>
<p class="calibre1">Yola	devam	etme	vakti	geldiğinde,	iki	şövalye	Brienne’in	iki	yanına	geçti,	önemli	bir	leydiyi	koruyan muhafızlar	gibi...	gerçi	bu	leydi,	koruyucularının	cüce	gibi	görünmesine	sebep	oluyordu,	onlardan	daha	iyi silahlı	ve	zırhlıydı.	“Nöbetiniz	sırasında	yoldan	kimse	geçti	mi?”	diye	sordu	Brienne. </p>
<p class="calibre1">“On	 üç	 yaşında	 kızıl	 saçlı	 bir	 kız	 gibi	 mi?”	 dedi	 Sör	 Meteliksiz	 Illifer.	 “Hayır	 leydim.	 Kimse geçmedi.” </p>
<p class="calibre1">“Benim	 nöbetim	 sırasında	 birkaç	 kişi	 geçti,”	 dedi	 Sör	 Creighton.	 “Alaca	 bir	 at	 süren	 bir	 çiftlik işçisi,	ondan	bir	saat	sonra	da	çomaklar	ve	tırpanlar	taşıyan	bir	düzine	yayan	adam.	Ateşimizi	gördüler	ve atlarımıza	 bakmak	 için	 uzunca	 bir	 süre	 durdular	 ama	 onlara	 çeliğimi	 gösterdim	 ve	 yollarına	 gitmelerini söyledim.	Görünüşlerine	bakılırsa	zorlu	ve	gözü	kara	adamlardı	fakat	Sör	Creighton	Longbough	ile	dalga geçecek	kadar	cesur	değillerdi.” </p>
<p class="calibre1"> <i class="calibre4">Hayır, </i>	diye	düşündü	Brienne,  <i class="calibre4">o	kadar	cesur	değillerdi. </i>	Gülümsemesini	saklamak	için	başını	çevirdi. </p>
<p class="calibre1">Şükürler	 olsun	 ki	 Sör	 Creighton,	 Kızıl	 Tavuk’un	 Şövalyesi	 ile	 olan	 destansı	 mücadelesini	 anlatmakla meşguldü	ve	Brienne’in	neşesini	hikâyeye	yordu.	Yolda	dostlara	sahip	olmak	kendini	iyi	hissettiriyordu, bu	ikisi	gibi	dostlara	sahip	olmak	bile. </p>
<p class="calibre1">Brienne,	kahverengi	çıplak	ağaçların	arasından	süzülen	şakımayı	duyduğunda	öğle	olmuştu.	“Bu	ses</p>
<p class="calibre1">ne?”	diye	sordu	Sör	Creighton. </p>
<p class="calibre1">“Duayla	 yükselmiş	 sesler.”	 Brienne	 bu	 ilahiyi	 biliyordu.  <i class="calibre4">Korunmak	 için	 Savaşçı’ya,	 yollarını</i> <i class="calibre4">aydınlatması	için	Yaşlı	Hatun’a	yakarıyorlar. </i></p>
<p class="calibre1">Sör	Meteliksiz	Illifer	çentikli	bıçağını	çıkardı	ve	adamların	gelişini	beklemek	için	atının	dizginlerini çekti.	“Yaklaşıyorlar.”	İlahi,	kutsal	bir	gök	gürültüsü	gibi	ormanı	doldurdu.	Ve	aniden,	sesin	kaynağı	yolun ilerisinde	 ortaya	 çıktı.	 Yün	 cübbeler	 giyen	 ve	 dağınık	 sakalları	 olan	 bir	 grup	 yalvaran	 kardeş	 kafilenin başındaydı;	 kimi	 çıplak	 ayaklıydı,	 kimi	 de	 sandaletli.	 Onların	 arkasında;	 altmış	 kadar	 hırpani	 adamdan, kadından,	 çocuktan,	 benekli	 bir	 domuzdan	 ve	 pek	 çok	 koyundan	 oluşan	 bir	 kalabalık	 yürüyordu. </p>
<p class="calibre1">Adamların	 baltaları,	 ahşap	 sopaları	 ve	 çomakları	 vardı.	 İnsanların	 arasında,	 gri	 ahşaptan	 yapılmış	 ve içine	 kafataslarıyla	 kırık	 kemik	 parçaları	 yığılmış	 bir	 araba	 yürüyordu.	 Yalvaran	 kardeşler	 vasıfsız şövalyeleri	gördüklerinde	durdular	ve	ilahi	kesildi.	“İyi	şövalyeler,”	dedi	kardeşlerden	biri,	“Anne	sizi seviyor.” </p>
<p class="calibre1">“Sizi	de	kardeşim,”	dedi	Sör	Illifer.	“Kimsiniz?” </p>
<p class="calibre1">“Fukara	dostlar,”	dedi	baltalı,	iri	bir	adam.	Sonbahar	ormanının	soğukluğuna	rağmen	üstüne	bir	şey giymemişti,	 göğsüne	 yedi	 köşeli	 bir	 yıldız	 kazınmıştı.	 İlk	 İnsanlar’ın	 krallığını	 mahvetmek	 üzere	 ilk	 kez Dar	Deniz’i	geçtiklerinde,	Andal	savaşçıları	da	etlerine	bu	çeşit	yıldızlar	kazımışlardı. </p>
<p class="calibre1"><a id="p47"></a>“Şehre	 gidiyoruz,”	 dedi	 arabanın	 koşum	 kayışını	 çeken	 uzun	 boylu	 bir	 kadın,	 “bu	 kutsal	 kemikleri Kutsanmış	Baelor’a	götürmek	ve	kraldan	yardım	ile	koruma	istemek	için.” </p>
<p class="calibre1">“Bize	katılın	dostlar,”	diye	ısrar	etti	eski	püskü	bir	rahip	cübbesi	giyen	ufak	tefek	bir	adam,	adamın boynundaki	sırımda	bir	kristal	sallanıyordu.	“Batıdiyar’ın	her	kılıca	ihtiyacı	var.” </p>
<p class="calibre1">“Biz	 Gölgeli	 Vadi’ye	 gidiyoruz,”	 diye	 açıkladı	 Sör	 Creighton,	 “ama	 sizi	 güven	 içinde	 Kral Toprakları’na	götürebiliriz.”	Meteliksiz	olduğu	kadar	işini	bilir	görünen	Sör	Illifer,	“Eşliğimiz	için	bize ödeyecek	sikkeniz	varsa,”	diye	ekledi.	“Serçelerin	sikkeye	ihtiyacı	yoktur,”	dedi	rahip. </p>
<p class="calibre1">Sör	Creighton’ın	kafası	karıştı.	“Serçeler?” </p>
<p class="calibre1">“Serçe,	kuşların	en	mütevazı	ve	en	sıradan	olanıdır;	bizim,	insanların	en	mütevazısı	ve	en	sıradanı olduğumuz	gibi.”	Rahibin	zayıf,	sert	bir	yüzü	ve	ağarmış	kahverengi	sakalları	vardı.	Saçları	geriye	doğru taranmış	ve	başının	arkasında	bir	düğüm	hâlinde	bağlanmıştı.	Çıplak	ve	siyah	ayakları,	ağaç	kökleri	gibi eğri	 büğrü	 ve	 sertti.	 “Bunlar,	 inançları	 yüzünden	 öldürülen	 kutsal	 adamların	 kemikleri.	 Ölüme	 kadar Yedi’ye	hizmet	ettiler.	Bazıları	açlıktan	kırıldı,	bazıları	işkence	gördü.	Septler	yağmalandı.	Bakireler	ve anneler,	tanrısız	adamlar	ve	şeytana	tapanlar	tarafından	tecavüze	uğradı.	Sessiz	rahibeler	bile	taciz	edildi. </p>
<p class="calibre1">Yukarıdaki	 Anne’miz	 ıstırapla	 ağlıyor.	 Bütün	 kutsanmış	 şövalyelerin,	 dünyevi	 lordlarını	 bırakıp	 Kutsal İnanç’ı	savunma	vakti	geldi.	Yedi’yi	seviyorsanız	bizimle	şehre	gelin.” </p>
<p class="calibre1">“Onları	yeterince	seviyorum,”	dedi	Illifer,	“lâkin	karnımı	doyurmalıyım.” </p>
<p class="calibre1">“Anne’nin	bütün	çocukları	da	öyle.” </p>
<p class="calibre1">“Biz	Gölgeli	Vadi’ye	gidiyoruz,”	dedi	Sör	Illifer	ifadesiz	bir	sesle. </p>
<p class="calibre1">Yalvaran	 kardeşlerden	 biri	 tükürdü	 ve	 bir	 kadın	 inledi.	 “Siz	 sahte	 şövalyelersiniz,”	 dedi	 göğsüne yıldız	kazınmış	olan	adam.	Diğerleri	çomaklarını	salladı. </p>
<p class="calibre1">Çıplak	 ayaklı	 rahip,	 adamları	 bir	 kelimeyle	 sakinleştirdi.	 ‘Yargılamayın,	 zira	 yargı	 Baba’ya	 aittir. </p>
<p class="calibre1">Onlar	da	fukara	adamlar,	dünya	üstünde	kaybolmuşlar.” </p>
<p class="calibre1">Brienne	kısrağını	öne	sürdü.	“Benim	kardeşim	de	kayıp.	On	üç	yaşında,	kızıl	saçlı,	güzel	bir	kız.” </p>
<p class="calibre1">“Anne’nin	bütün	çocukları	güzeldir.	Bakire	o	zavallı	kızı	kollasın...	seni	de.”	Rahip,	arabanın	koşum kayışlarından	 birini	 omzuna	 aldı	 ve	 çekmeye	 başladı.	 Yalvaran	 kardeşler	 bir	 kez	 daha	 ilahi	 söylemeye başladı.	Kafile,	ağır	ağır	ilerleyerek	Rosby’ye	giden	yolu	takip	ederken,	Brienne	ve	vasıfsız	şövalyeler atlarının	 sırtında,	 öylece	 durdular.	 Yalvaran	 kardeşlerin	 sesleri	 giderek	 hafifledi	 ve	 sonunda	 duyulmaz oldu. </p>
<p class="calibre1">Sör	Creighton,	poposunun	bir	yanağını	eyerden	kaldırıp	kaşıdı.	“Ne	çeşit	bir	adam	kutsal	bir	rahibi öldürür?” </p>
<p class="calibre1">Brienne	ne	çeşit	adamların	bunu	yapacağını	biliyordu.  <i class="calibre4">Bakire	Havuzu	yakınlarında</i>,	 diye	 hatırladı, <i class="calibre4">Cesur	 Dostlar	 bir	 rahibi	 bir	 ağacın	 dalına	 asmış	 ve	 adamın	 cesedini	 ok	 talimi	 yapmak	 için</i> <i class="calibre4">kullanmıştı. </i>	Rahibin	kemiklerinin	diğerleriyle	birlikte	o	arabada	olup	olmadığını	merak	etti. </p>
<p class="calibre1">“Bir	 adamın	 bir	 sessiz	 rahibeye	 tecavüz	 etmesi	 için	 aptal	 olması	 gerekir,”	 diyordu	 Sör	 Creighton. </p>
<p class="calibre1">“Hatta	 onlardan	 birine	 el	 uzatması	 için...	 sessiz	 rahibelerin	 Yabancı’nın	 karıları	 olduğu	 söylenir,	 cinsel organları	buz	gibi	soğuk	ve	ıslakmış.”	Brienne’e	baktı.	“Ah...	özür	dilerim.” </p>
<p class="calibre1">Brienne	kısrağını	Gölgeli	Vadi’ye	doğru	mahmuzladı.	Bir	an	sonra	onu	Sör	Illifer	takip	etti	ve	Sör Creighton	en	arkada	yola	koyuldu. </p>
<p class="calibre1">Üç	 saat	 sonra,	 Gölgeli	 Vadi’ye	 gitmeye	 çalışan	 başka	 bir	 gruba	 rastladılar;	 vasıfsız	 bir	 şövalyenin eşlik	 ettiği	 bir	 tacir	 ve	 onun	 hizmetkârları.	 Tacir,	 benekli	 bir	 gri	 kısrak	 sürüyordu,	 hizmetkârlar	 sırayla adamın	 arabasını	 çekiyordu.	 Adamların	 dördü	 koşum	 kayışlarındayken,	 ikisi	 tekerleklerin	 yanında yürüyordu	 ama	 atların	 sesini	 duyduklarında	 durdular	 ve	 ellerindeki	 demir	 uçlu	 dişbudak	 kazıklarla arabanın	etrafında	durum	aldılar.	Tacir	bir	arbalet	çıkardı,	vasıfsız	şövalye	de	bir	bıçak.	“Eğer	şüpheci davranıyorsam	 beni	 bağışlayın,”	 dedi	 tüccar,	 “ama	 bunlar	 sıkıntılı	 zamanlar	 ve	 benim	 Sör	 Shadrich’ten</p>
<p class="calibre1"><a id="p48"></a>başka	korumam	yok.	Kimsiniz?” </p>
<p class="calibre1">“Ben	meşhur	Sör	Creighton	Longbough’um,”	dedi	Sör	Creighton	hakarete	uğramış	gibi,	“Karasu’daki</p>
<p class="calibre1">mücadeleden	yeni	döndüm.	Bu	da	benim	dostum	Sör	Meteliksiz	Illifer.” </p>
<p class="calibre1">“Size	zarar	vermek	niyetinde	değiliz,”	dedi	Brienne. </p>
<p class="calibre1">Tüccar,	 kuşkulu	 gözlerle	 ona	 baktı.	 “Evinizde,	 güvende	 olmalıydınız	 leydim.	 Neden	 böylesine gayritabii	bir	kıyafet	giyiyorsunuz?” </p>
<p class="calibre1">“Kız	kardeşimi	arıyorum,”	dedi	Brienne;	kral	katili	olmakla	suçlanan	Sansa’nın	adını	anmaya	cesaret edememişti.	 “Soylu	 ve	 güzel	 bir	 kız,	 mavi	 gözleri	 ve	 kızıl	 saçları	 var.	 Onu	 kırk	 yaşlarında	 şişman	 bir şövalyenin	ya	da	sarhoş	bir	soytarının	yanında	görmüş	olabilirsiniz.” </p>
<p class="calibre1">‘Yollar,	 sarhoş	 soytarılarla	 ve	 zorla	 alıkoyulan	 bakirelerle	 dolu.	 Şişman	 şövalyelere	 gelince, böylesine	büyük	bir	kıtlık	varken,	bir	adamın	göbeğini	yuvarlak	tutması	zor...	ama	görünüşe	göre	sizin	Sör Creighton	açlık	çekmemiş.” </p>
<p class="calibre1">“Benim	 kemiklerim	 iri,”	 dedi	 Sör	 Creighton.	 “Bir	 süre	 birlikte	 at	 sürelim	 mi?	 Sör	 Shadrich’in yiğitliğinden	şüphe	etmiyorum	lâkin	kendisi	pek	ufak	tefek	görünüyor,	üstelik	üç	bıçak	tek	bıçaktan	iyidir.” </p>
<p class="calibre1"> <i class="calibre4">Dört	bıçak, </i>	diye	düşündü	Brienne	ama	dilini	tuttu. </p>
<p class="calibre1">Tacir	korumasına	baktı.	“Ne	diyorsunuz	sör?” </p>
<p class="calibre1">“Ah,	 bu	 üçünün	 korkulacak	 bir	 tarafı	 yok.”	 Kestane	 rengi,	 uzun	 bacaklı	 bir	 at	 süren	 Sör	 Shadrich, zayıf	 ve	 tilki	 suratlı	 bir	 adamdı,	 sivri	 bir	 burnu	 ve	 bir	 tutam	 turuncu	 saçı	 vardı.	 Bir	 altmıştan	 uzun olmamasına	rağmen,	kendisinden	çok	emin	ve	ukala	bir	tavırla	konuşuyordu.	“Biri	yaşlı,	öteki	şişman,	iri olan	da	bir	kadın.	Bırakın	gelsinler.” </p>
<p class="calibre1">“Dediğin	gibi	olsun.”	Tüccar,	arbeletini	indirdi. </p>
<p class="calibre1">Kaldıkları	 yerden	 yola	 devam	 ettiklerinde,	 parayla	 tutulmuş	 şövalye	 geride	 kaldı	 ve	 tuzlanmış	 bir domuza	bakar	gibi	tepeden	tırnağa	Brienne’e	baktı.	“Güçlü	kuvvetli	ve	sağlıklı	bir	fahişesin	derim.”	Sör Jaime’nin	 alayları	 Brienne’i	 bıçak	 gibi	 kesiyordu	 ama	 bu	 küçük	 adamın	 sözleri	 ona	 hiç	 dokunmadı. </p>
<p class="calibre1">“Bazılarıyla	kıyaslanınca	bir	devim.” </p>
<p class="calibre1">Adam	güldü.	“Büyük	olması	gereken	yerlerim	yeterince	büyük,	fahişe.” </p>
<p class="calibre1">“Tacir	sana	Shadrich	dedi.” </p>
<p class="calibre1">“Karanlık	 Vadi’den	 Sör	 Shadrich.	 Bazıları	 bana	 Deli	 Fare	 der.”	 Shadrich,	 armasını	 göstermek	 için kalkanını	 çevirdi;	 mavi	 zemindeki	 kahverengi	 dalgalı	 şeritlerin	 üstünde	 kırmızı	 gözlü,	 büyük,	 beyaz	 bir fare.	“Kahverengi,	gezdiğim	toprakları	simgeliyor.	Mavi	de	geçtiğim	nehirleri.	Fare,	benim.” </p>
<p class="calibre1">“Peki	deli	misin?” </p>
<p class="calibre1">“Ah,	epey.	Sizin	sıradan	fareleriniz	kandan	ve	mücadeleden	kaçar.	Deli	fare	onları	arar.” </p>
<p class="calibre1">“Onları	nadiren	buluyormuş	gibi	geldi	bana.” </p>
<p class="calibre1">“Yeterince	buluyorum.	Doğru,	ben	bir	turnuva	şövalyesi	değilim.	Cesaretimi	muharebe	meydanı	için</p>
<p class="calibre1">saklarım	kadın.”  <i class="calibre4">Kadının,	fahişeden</i>	biraz	daha	iyi	olduğunu	düşündü	Brienne.	“Öyleyse	senin	ve	iyi	Sör Creighton’ın	 epey	 ortak	 noktası	 var.”	 Sör	 Shadrich	 güldü.	 “Ah,	 bundan	 şüpheliyim	 ama	 sen	 ve	 ben	 bir macerayı	paylaşabiliriz.	Kayıp	bir	kardeş,	öyle	mi?	Mavi	gözlü	ve	kızıl	saçlı.”	Tekrar	güldü.	“Ormandaki tek	avcı	sen	değilsin.	Ben	de	Sansa	Stark’ı	arıyorum.” </p>
<p class="calibre1">Brienne,	 şaşkınlığını	 gizlemek	 için	 yüzünü	 bir	 maske	 kadar	 ifadesiz	 tuttu.	 “Sansa	 Stark	 kim	 ve	 onu neden	arıyorsun?” </p>
<p class="calibre1">“Aşk	için,	başka	ne	için	olacak?” </p>
<p class="calibre1">Brienne	alnını	kırıştırdı.	“Aşk	mı?” </p>
<p class="calibre1">“Evet,	altın	aşkı.	Şu	iyi	Sör	Creighton’ın	aksine,	ben	Karasu’da	gerçekten	savaştım	lâkin	kaybeden taraftaydım.	 Fidyem	 beni	 mahvetti.	 Varys’in	 kim	 olduğunu	 bildiğine	 inanıyorum.	 Hadım,	 şu	 senin	 hiç duymadığın	 kız	 için	 koca	 bir	 torba	 altın	 vadetti.	 Ben	 açgözlü	 bir	 adam	 değilim.	 Eğer	 iri	 bir	 fahişe,	 o</p>
<p class="calibre1"><a id="p49"></a>yaramaz	çocuğu	yakalamama	yardım	edecekse,	Örümcek’in	sikkelerini	onunla	paylaşırım.” </p>
<p class="calibre1">“Şu	tacirin	hizmetinde	olduğunu	sanıyordum.” </p>
<p class="calibre1">“Sadece	 Gölgeli	 Vadi’ye	 kadar.	 Hibald,	 korkak	 olduğu	 kadar	 cimri.	 Ve	 kendisi	  <i class="calibre4">çok</i>	 korkak.	 Ne diyorsun	fahişe?” </p>
<p class="calibre1">“Ben	 Sansa	 Stark	 diye	 birini	 tanımıyorum,”	 diye	 ısrar	 etti	 Brienne.	 “Ben	 kız	 kardeşimi	 arıyorum. </p>
<p class="calibre1">Soylu	bir	kız...” </p>
<p class="calibre1">“...mavi	gözleri	ve	kızıl	saçları	var,	evet.	Tanrılar	aşkına,	kardeşinle	birlikte	yolculuk	eden	o	şövalye kim?	Yoksa	ona	soytarı	adını	mı	verdin?”	Sör	Shadrich	bir	cevap	almak	için	beklemedi,	bu	iyiydi	çünkü Brienne’in	verecek	cevabı	yoktu.	“Kral	Joffrey’nin	öldüğü	gece,	Kral	Toprakları’ndan	malum	bir	soytarı kayboldu,	 çatlak	 damarlarla	 dolu	 bir	 burnu	 olan	 tıknaz	 bir	 adam,	 bir	 zamanlar	 Gölgeli	 Vadi’de	 yaşayan Sör	 Kırmızı	 Dontos.	 Umarım	 senin	 kardeşin	 ve	  <i class="calibre4">onun</i>	 sarhoş	 soytarısı,	 Stark	 kızıyla	 ve	 Sör	 Dontos’la karıştırılmaz.	Bu	büyük	talihsizlik	olur.”	Vasıfsız	şövalye,	süvari	atını	mahmuzladı	ve	grubun	önüne	doğru ilerledi. </p>
<p class="calibre1">Jaime	Lannister	bile,	Brienne’in	kendisini	bu	kadar	aptal	hissetmesine	sebep	olmamıştı.  <i class="calibre4">Ormandaki</i> <i class="calibre4">tek	avcı	sen	değilsin. </i>	Brella	denen	kadın,	Joffrey’nin	Sör	Dontos’u	nasıl	rütbelerinden	ettiğini	ve	Leydi Sansa’nın	 adamın	 hayatını	 kurtarmak	 için	 Joffrey’ye	 nasıl	 yalvardığını	 Brienne’e	 anlatmıştı.	 Brienne	 bu hikâyeyi	duyduğunda,  <i class="calibre4">Dontos	kızın	kaçmasına	yardım	etmiş, </i>	diye	karar	vermişti.  <i class="calibre4">Sör	Dontos’u	bulursam</i> <i class="calibre4">Sansa’yı	 da	 bulurum. </i>	 Aynı	 şeyi	 düşünen	 başka	 insanların	 da	 olacağını	 tahmin	 etmeliydi.	 O	 insanlardan bazıları	Sör	Shadrich’ten	bile	ahlaksız	olabilirdi.	Brienne	sadece,	Sör	Dontos’un	Sansa’yı	iyi	sakladığını umabilirdi.  <i class="calibre4">Ama	eğer	öyleyse,	kızı	nasıl	bulacağım</i>? </p>
<p class="calibre1">Brienne	 kamburlaştı	 ve	 kaşlarını	 çatarak	 yola	 devam	 etti.	 Kafile	 bir	 hana	 rast	 geldiğinde	 akşam olmak	üzereydi.	Han;	bir	nehir	kavşağının	yanında,	eski	bir	taş	köprünün	üzerinde	duran,	uzun,	ahşap	bir yapıydı.	 Sör	 Creighton	 hanın	 adının	 Eski	 Taş	 Köprü	 olduğunu	 söyledi.	 Hancı	 onun	 arkadaşıydı.	 “Fena aşçı	 değildir	 ve	 odalarda	 fazla	 bit	 yoktur,”	 diye	 garanti	 verdi.	 “Kim	 geceyi	 sıcak	 bir	 yatakta	 geçirmek ister?” </p>
<p class="calibre1">“Biz	 istemeyiz,	 arkadaşın	 odaları	 bedavaya	 vermeyecekse,”	 dedi	 Sör	 Meteliksiz	 Illifer.	 “Sikkemiz yok.” </p>
<p class="calibre1">“Ben	üçümüz	için	de	ödeyebilirim.”	Brienne’in	sikke	sıkıntısı	yoktu;	Jaime	o	meseleyle	ilgilenmişti. </p>
<p class="calibre1">Eyer	heybesinde,	gümüş	geyiklerle	ve	bakır	yıldızlarla	dolu	bir	torba	buldu.	Daha	küçük	bir	torbada	altın ejderhalar	ve	bir	parşömen	vardı.	Kralın	bütün	sadık	kullarına,	Majesteleri	Kral’ın	işiyle	ilgilenen	Tarthlı Brienne’e	 yardım	 etmelerini	 emreden	 parşömen;	 Andallar’ın,	 Rhoynarlar’ın,	 İlk	 İnsanlar’ın	 Kralı,	 Bu İsimle	Anılan	İlk	Kral	ve	Yedi	Krallık	Lordu	Tommen’ın	çocuksu	yazısıyla	imzalanmıştı. </p>
<p class="calibre1">Hibald	 da	 durmaktan	 yanaydı,	 adamlarına	 arabayı	 ahırın	 yakınma	 bırakmalarını	 emretti.	 Hanın pencerelerindeki	elmas	şekilli	camlardan	sıcak	ve	sarı	ışıklar	süzülüyordu.	Brienne,	kısrağının	kokusunu alan	 bir	 aygırın	 kişnediğini	 duydu.	 Bir	 çocuk	 ahırdan	 çıkıp,	 “Bırakın	 ben	 yapayım	 sör,”	 dediğinde, Brienne	eyeri	gevşetiyordu. </p>
<p class="calibre1">“Ben	  <i class="calibre4">sör</i>	 değilim,”	 dedi	 çocuğa,	 “ama	 atı	 alabilirsin.	 Tımarlandığından,	 karnının	 doyurulduğundan ve	sulandığından	emin	ol.” </p>
<p class="calibre1">Çocuk	kızardı.	“Affedin	leydim.	Düşündüm	ki...” </p>
<p class="calibre1">“Sık	 yapılan	 bir	 hata.”	 Brienne	 dizginleri	 çocuğa	 verdi	 ve	 diğerlerini	 takip	 ederek	 hana	 girdi,	 tek omzunda	eyer	heybeleri	ve	bir	kolunun	altında	uyku	şiltesi	vardı. </p>
<p class="calibre1">Ortak	salonun	zemini	talaşla	kaplıydı.	Havada	bira,	duman	ve	et	kokusu	vardı.	Ateşin	üzerindeki	et parçası	çıtırdıyordu,	şu	anda	başında	kimse	yoktu.	Altı	yerli	adam,	bir	masanın	etrafında	oturmuş	sohbet ediyordu	 ama	 yabancılar	 içeri	 girdiğinde	 sustular.	 Brienne	 onların	 bakışlarını	 hissedebiliyordu.	 Örgü zırhına,	pelerinine	ve	yeleğine	rağmen	kendini	çıplak	hissetti.	Bir	adam,	“Şuna	bak,”	dediğinde,	Brienne</p>
<p class="calibre1"><a id="p50"></a>onun	Sör	Shadrich’ten	bahsetmediğini	biliyordu. </p>
<p class="calibre1">Her	elinde	üçer	kupa	taşıyan	ve	attığı	her	adımda	yere	bira	döken	hancı	ortaya	çıktı. </p>
<p class="calibre1">“Odan	var	mı	iyi	adam?”	diye	sordu	tacir. </p>
<p class="calibre1">“Olabilir,”	dedi	hancı,	“sikkesi	olanlar	için.” </p>
<p class="calibre1">Sör	 Creighton	 Longbough	 gücenmiş	 görünüyordu.	 “Naggle,	 eski	 bir	 dostu	 böyle	 mi	 karşılıyorsun? </p>
</body>
</html>
