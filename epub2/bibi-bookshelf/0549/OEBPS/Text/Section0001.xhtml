<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre1 sigil_not_in_toc"><span class="calibre2"><br class="calibre3" /></span></h2>

  <h3 class="calibre1 sigil_not_in_toc" title="J. R. R. TOLKIEN"><a class="calibre4" id="bookmark0"></a><span class="calibre2">J. R. R. Tolkien&nbsp;</span></h3>

  <h2 class="calibre1 sigil_not_in_toc"><span class="calibre2">YÜZÜKLERİN EFENDİSİ</span></h2>

  <h3 class="calibre5 sigil_not_in_toc"><span class="calibre2">YÜZÜK KARDEŞLİĞİ</span></h3>

  <p class="calibre6">John Ronald Reuel Tolkien, 1892'de Güney Afrika'da doğdu. Dilbilim ve Eski İngilizce konularında uzmanlaştı ve 1945'te Oxford Üniversitesinde İngilizce Profesörü oldu. 1959'a kadar bu görevde kaldı. Oxford'da II. Dünya Savaşı'ndan önceki yıllarda Owen Barfield, C. S. Lewis ve Charles Williams gibi yazarlarla birlikte edebi bir çevre oluşturdu. <span class="calibre7">Yüzüklerin Efendisi'</span>nin (ve örneğin, C. S. Lewis'in <span class="calibre7">Kozmik Üçleme'sinin)</span> temeli bu çevrenin toplantılarında atılmıştır.</p>

  <p class="calibre6"><span class="calibre7">Yüzüklerin Efendisi'nin</span> 1954 ve 1955 yıllarında üç cilt halinde yayınlanması, özellikle "saygıdeğer" bir İngiliz Dili ve Edebiyatı profesörünün "fantezi" gibi bir türde eser vermesi, edebiyat eleştirisi çevrelerinde küçük çaplı bir skandala yol açtı. Tolkien'ın 1937'de yayınlamış olduğu <span class="calibre7">Hobbit</span> (Mitos/Altı-Kırkbeş, 1997), daha ziyade masal türüne ait bir çalışma olarak kabul edildiği için üzerinde pek durulmamıştı. Oysa Tolkien,&nbsp;<i class="calibre7">Y</i><span class="calibre7">üzüklerin Efendisi'yle</span> birlikte, <span class="calibre7">Hobbit'te</span> başladığı "dünya yaratma" projesinde ısrarlı olduğunu gösterdi.</p>

  <p class="calibre6"><span class="calibre7">Yüzüklerin Efendisi'nin</span> yarattığı dalgalanma, "fantezi" türünün, tıpkı o yıllarda bilimkurgu için de olduğu gibi, "saygın" edebiyat türleri arasında kabul edilmesinde önemli rol oynadı; Tolkien'ı izleyen fantezi yazarları, onu ve onun yarattığı "Orta Dünya"yı büyük ölçüde taklit etmekten vazgeçemediler.</p>

  <p class="calibre6">Tolkien'ın 1973'teki ölümünden sonra "Orta Dünya"nın Birinci Çağ'ını ele alan <span class="calibre7">Silmarillion</span> (1977), oğlu Christopher Tolkien tarafından yayına hazırlandı. Christopher Tolkien 1980'li ve 90'lı&nbsp;yıllar boyunca babasının yarım kalmış elyazmalarını yayınlayarak eksiksiz bir "Orta Dünya" tarihi hazırlamaya gayret etti.</p>
</body>
</html>
