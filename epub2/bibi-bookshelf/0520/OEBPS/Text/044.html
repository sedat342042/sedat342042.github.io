<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.3" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p13">&nbsp;</p>

  <p class="p1"><span class="t4">&nbsp;</span></p>

  <h2 class="h22"><a id="ncx2668"></a><a id="a167"></a><a id="a166"></a>Paskalya Selamı</h2>

  <h2 class="h22"><a id="ncx2669"></a><a id="a169"></a><a id="a168"></a>ALICE&rsquo;İ SEVEN TÜM ÇOCUKLARA</h2>

  <h4 class="h43"><a id="ncx2670"></a>&nbsp;</h4>

  <h4 class="h43"><a id="ncx2671"></a><span class="th42">&nbsp;</span></h4>

  <p class="p1">SEVGİLİ ÇOCUK... Benim de bütün kalbimle dilediğim gibi, sana mutlu bir Paskalya dilemesinden pek hoşnut kalacağın bir arkadaşından, tanıdığın bildiğin gerçek bir arkadaşından gelen gerçek bir&nbsp;mektubu okuduğunu hayal etmeye çalış lütfen şu an.</p>

  <p>Bir yaz sabahı kuş cıvıltıları ve açık bırakılan pencereden içeriye doğru esen tatlı bir meltemle uyandığımız andaki o enfes düşsel&nbsp;duyguyu bilir misin?.. Ya gözlerin yarı kapalı tembel tembel öylece&nbsp;yere uzandığında dans eden yeşil dalları, altın ışıkta usulca dalgalanan suları rüyadaymışçasına yaşadığın o anki duyguyu? Tıpkı güzel bir resim ya da şiirde olduğu gibi insanın gözünden yaş getirten hüzne çok yakın bir zevktir bu. Perdeni açan anneciğinin o yumuşacık elleri ve artık uyanmanı isteyen o yumuşacık sesi değil de&nbsp;nedir ki bu? Kalkmak ve gün ışığıyla beraber, her yer karanlıkken&nbsp;gördüğün ve seni korkutan o kötü rüyaları unutmak... sana bu güzel güneşi gönderen o görünmez Arkadaş&rsquo;a teşekkür için kalkıp diz&nbsp;çökmek ve başka bir güzel güne kavuşmak değil midir bu?</p>

  <p>Bunlar, <span class="t16">Alice</span> gibi masallar yazan birinin ağzından çıkan çok tuhaf laflar, değil mi? Bu, bir saçmalıklar kitabı için çok tuhaf bir mektup, değil mi? Belki de öyle. Kimbilir belki de birileri beni ciddi ve şen şakrak şeyleri birbirine karıştırmakla suçlayabilir; kimileri de gülümseyip kilisede, Pazar günleri dışında böyle ciddi şeylerin konuşulmasını tuhaf karşılayabilirler; fakat sanırım... yok aslında eminim... bazı çocuklar da, benim yazdığım ruh hali içinde tatlı tatlı, seve seve okuyacaklardır bunu.</p>

  <p>Çünkü inanmıyorum ki Tanrı bizden yaşamı ikiye bölmemizi istesin... Pazar günleri gelince ciddi bir yüz ifadesi takınmak, hafta içindeyse Tanrı&rsquo;dan o kadar söz etmenin uygunsuz olduğunu&nbsp;düşünmek. Sanıyor musunuz ki o sadece diz çöküp yakaranları&nbsp;görür ve duyar... ve gün ışığında zıplayıp duran kuzuları görmek,&nbsp;samanların içinde yuvarlanıp duran çocukların seslerini işitmek&nbsp;hoşuna gitmez? Hiç kuşku yok ki çocukların o masum kahkahaları, Tanrı&rsquo;nın kulaklarında kimi &lsquo;görkemli katedrallerin loş dini ışıklarından&rsquo; yükselip gelen o en yüce ilahiler kadar tatlıdır.</p>

  <p>O çok sevdiğim çocuklar için yazılmış kitaplara, o masum ve yararlı eğlence hâzinesine katkım olsun diye bir şey yazdıysam,&nbsp;ileride, gölgeler vadisinden yürüyüp geçme sırası bana geldiğinde, kesinlikle utanç ve üzüntü duymaksızın dönüp bakmayı umabileceğim bir şeydir bu (yaşamın ne kadarı böyle anılabilirse!).</p>

  <p>Bu Paskalya güneşi, sevgili çocuk, senin üzerine doğacak ve &lsquo;yaşamı her bir uzvunda&rsquo; hissedecek, kendini bir an önce dışarı&nbsp;atıp taze sabah havasını içine çekmek isteyeceksin... güçten düşüp, saçların aklaşmadan, yorgun argın iki büklüm dışarıya, son&nbsp;bir kez daha güneşe çıkma vaktin gelmeden böyle daha birçok&nbsp;Paskalya göreceksin... fakat şimdi bile bazen &lsquo;Doğruluk Gü-neşi&rsquo;nin kanatlarındaki şifa ile beraber doğacağı&rsquo; o yüce sabahı&nbsp;düşünmek güzel.</p>

  <p>Bir gün bundan daha parlak bir şafağı görecek olman, hiç kuşkusuz şu anki sevincinin azalmasını gerektirmez... o gün ki,&nbsp;dans eden ağaçlardan ya da usulca dalgalanan sulardan çok daha&nbsp;güzel görüntülerle karşılaşacaksın... perdelerini melek eller açacak ve sevgi dolu annenin ağzından çıkanlardan bile daha tatlı&nbsp;sesler seni yeni ve görkemli bir güne uyandıracak... ve bütün bu üzüntüler, günahlar, şu küçük dünyadaki karanlık yaşamlar artık geçmişte kalan bir gecenin düşleri gibi unutulacak!</p>

  <p>Seni seven arkadaşın,</p>

  <p class="p7">Lewis Carroll</p>

  <p class="p7"><span class="t16">Paskalya,</span> 1876</p>
</body>
</html>
