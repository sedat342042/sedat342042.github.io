<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.3" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p13">&nbsp;</p>

  <p class="p1"><span class="t4">&nbsp;</span></p>

  <p class="p2"><a id="a103"></a><span class="t20">DOKUZUNCU BÖLÜM</span></p>

  <p class="p2"><a id="a104"></a><span class="t27">Yalana Su Kaplumbağasının Hayat Öyküsü</span></p>

  <p class="p2"><span class="t20">&nbsp;</span></p>

  <p class="p2"><span class="t4">&nbsp;</span></p>

  <p class="p1">&ldquo;Seni yeniden gördüğüme ne kadar sevindim, bilemezsin eski dostum,&rdquo; dedi Düşes, sonra da sevgiyle Alice'in koluna girdi ve&nbsp;birlikte yürümeye koyuldular.</p>

  <p>Alice, Düşes&rsquo;i böyle keyifli görmekten son derece mutluydu; mutfakta karşılaştıkları sırada onu öyle zalim kılan şey biber olsa&nbsp;gerek diye düşündü.</p>

  <p><span class="t16">&ldquo;Ben</span> Düşes olursam,&rdquo; dedi Alice kendi kendine (bunu çok fazla umutlu bir havayla söylemese de) &ldquo;mutfağıma asla biber sokmam. Onsuz da çorba gayet güzel olur... İnsanları sinirli yapan şey belki hep biberdir,&rdquo; diye sözlerine devam etti, yeni bir kural&nbsp;keşfetmenin verdiği sevinçle, &ldquo;insanları asık suratlı eden şey sirke... huysuzlaştıran papatya... ve... çocukları tatlı huylu yapan şey&nbsp;de arpa şekeri ve bunun gibi şeyler. Keşke insanlar <span class="t16">bunu</span> bilebil-seydi: O zaman şeker konusunda bu kadar cimri olmazlardı...&rdquo;</p>

  <p>Bunları düşünürken Düşes'i büsbütün unutmuştu; tam kulağının dibinde sesini duyunca biraz ürperdi, &ldquo;Tatlım daldın, bir şeyler düşünüyorsun, bak bu yüzden konuşmayı unuttun. Tam şu an buradan çıkarılacak kıssadan hisseyi sana söyleyecektim, ama&nbsp;unuttum, birazdan aklıma gelir.&rdquo;</p>

  <p>&ldquo;Belki de buradan çıkarılacak bir ders yoktur,&rdquo; demeye kalkıştı Alice.</p>

  <p>&ldquo;Yok, yok, çocuk!&rdquo; dedi Düşes, &ldquo;Her şeyden çıkarılacak bir ders vardır. Yeter ki insan onu bulabilsin.&rdquo; Konuştuğu sırada Ali-ce&rsquo;e daha bir sokuluyordu.</p>

  <p>Alice, Düşes&rsquo;in kendisine bu denli yaklaşmasından hiç de hoşnut değildi: Bir kere fazlasıyla çirkindi; sonra Düşes&rsquo;in boyu, çenesini Alice&rsquo;in omzuna dayayacak kadardı, çenesi de öyle sivriydi ki, omzuna batıyordu. Ne var ki, kabalık etmek de istemiyordu, o&nbsp;yüzden elinden geldiğince sesini çıkarmadı. &ldquo;Oyun, sanki şimdi&nbsp;daha iyi gidiyor gibi,&rdquo; dedi.</p>

  <p>&ldquo;Öyle,&rdquo; dedi Düşes, &ldquo;buradan çıkarılacak kıssadan hisse de... &lsquo;Ah, aşk, aşktır dünyayı döndüren.&rsquo;&rdquo;</p>

  <p>&ldquo;Bir başkası da demişti ki,&rdquo; diye mırıldandı Alice, &lsquo;&ldquo;herkesin kendi işine bakmasıdır, dünyayı asıl döndüren şey.&rsquo;&rdquo;</p>

  <p>&ldquo;Eh, doğru. Bu da aşağı yukarı aynı kapıya çıkıyor,&rdquo; dedi Düşes, sipsivri ufacık çenesiyle Alice&rsquo;in omzunu dürterken, &ldquo;bundan çıkarılacak kıssadan hisse de,&rdquo; diye ekledi, &ldquo;Sen anlama bak,&nbsp;söyleniş çeşit çeşit olur.&rdquo;</p>

  <p>&ldquo;Her şeyden bir ders çıkarmaya ne kadar da meraklı!&rdquo; diye düşündü Alice.</p>

  <p>&ldquo;Kolumu neden beline dolamadığımı merak ediyor olmalısın,&rdquo; dedi Düşes, aradan bir süre geçtikten sonra. &ldquo;Flamingonun huyu&nbsp;suyu konusunda kaygılarım var da ondan. Bir denesem mi acaba?&rdquo;</p>

  <p>Alice, bu denemeye çok da istekli olmadığından, &ldquo;Canınızı acıtabilir,&rdquo; diye yanıtladı ihtiyatla.</p>

  <p>&ldquo;Çok doğru,&rdquo; dedi Düşes, &ldquo;Flamingo da hardal da acıtır. Buradaki kıssadan hisse de... &lsquo;İt ulur, birbirini bulur.&rsquo;&rdquo;</p>

  <p>&ldquo;Ama hardal köpek değil ki,&rdquo; diye anımsattı Alice.</p>

  <p>&ldquo;Her zamanki gibi haklısın,&rdquo; dedi Düşes. &ldquo;Her şeyi nasıl da güzel açıklıyorsun.&rdquo;</p>

  <p class="p12">&ldquo;Bir cevher olsa gerek,&rdquo; dedi Alice.</p>

  <p class="p13">&ldquo;Tabii,&rdquo; dedi Düşes, Alice&rsquo;in söylediği her şeye katılmaya can atar şekilde, &ldquo;buralarda bir yerde çok miktarda hardal cevheri var.&nbsp;Buradaki kıssadan hisse de... &lsquo;cevher yumurtlamakla gemiler yol&nbsp;almaz.&rsquo;&rdquo;</p>

  <p>&ldquo;Ah, buldum,&rdquo; diye haykırdı Alice, Düşes&rsquo;in son sözlerine pek kulak asmadan. &ldquo;Hardal bir sebze. Benzemez, ama bir sebze.&rdquo;</p>

  <p class="p14">&ldquo;Sana kesinlikle katılıyorum,&rdquo; dedi Düşes. Buradaki kıssadan hisse de... &lsquo;Görüneceğin gibi&nbsp;ol,&rsquo;... ya da daha bir sadeleştirirsek... &lsquo;Kendinin başkalarına&nbsp;görünebileceğinden farklı olmadığını, önceden olan ya da&nbsp;olmuş olabilen halinin de, başkalarına farklı görünmüş olacak olan daha da önceki halinden farklı olmadığını asla zannetme.&rsquo;&rdquo;</p>

  <p>&ldquo;Galiba,&rdquo; dedi Alice oldukça kibarca, &ldquo;bunu yazsaydım, daha iyi anlardım. Kusura bakmayın, ama konuştuğunuz sırada sizi çok iyi takip edemedim.&rdquo;</p>

  <p>&ldquo;Bunlar, canım istediğinde söylediklerimin yanında hiç kalır,&rdquo; dedi Düşes, memnun bir ifadeyle.</p>

  <p>&ldquo;Ne olur, bundan daha uzununu söyleyeceğim diye kendinizi zahmete sokmayın,&rdquo; dedi Alice.</p>

  <p>&ldquo;Zahmet ne demek!&rdquo; dedi Düşes. &ldquo;Şu ana kadar söylediğim her şey sana armağan olsun.&rdquo;</p>

  <p>&ldquo;Çok ucuz bir armağan,&rdquo; diye geçirdi içinden Alice. &ldquo;İyi ki böyle doğum günü hediyeleri vermiyorlar!&rdquo; Ama bunları hiçbir şekilde yüksek sesle söylemeye kalkışmadı.</p>

  <p>&ldquo;Yine düşüncelere daldın, di mi?&rdquo; diye sordu Düşes, sipsivri ufacık çenesiyle dürtükleyerek Alice&rsquo;i.</p>

  <p>&ldquo;Düşünmeye hiç mi hakkım yok,&rdquo; dedi Alice, sert bir şekilde, artık canı birazcık sıkılmaya başlamıştı.</p>

  <p>&ldquo;Domuzların uçmaya ne kadar hakkı varsa,&rdquo; dedi Düşes, &ldquo;senin de o kadar düşünmeye hakkın var ve buradaki kıssadan...&rdquo;</p>

  <p>İşte tam bu sırada, Alice&rsquo;i hayretler içinde bırakacak şekilde, Düşes&rsquo;in sesi o çok sevdiği sözcük &lsquo;kıssadan hissenin&rsquo; tam ortasında kısılıverdi ve Alice&rsquo;inkine dayalı kolu da başladı titremeye.&nbsp;Alice, başını kaldırıp bakınca, kollarını birbirine kavuşturmuş, her&nbsp;an bir gümbürtü koparmaya hazır kaşlarını çatıp duran Kraliçe&rsquo;yi&nbsp;gördü karşılarında.</p>

  <p>&ldquo;Güzel bir gün Majesteleri,&rdquo; diye söze başladı Düşes, kısık ve titrek bir ses tonuyla.</p>

  <p>&ldquo;Şimdi seni açıkça uyarıyorum,&rdquo; diye gürledi Kraliçe, konuşurken ayaklarını yere vuruyordu; &ldquo;şu dakikadan itibaren ya sen buradan defolup gideceksin ya da kafan! Birinden birini seç!&rdquo;</p>

  <p>Düşes derhal seçimini yaptı ve ortadan kayboldu.</p>

  <p>&ldquo;Haydi, oyuna devam edelim,&rdquo; dedi Kraliçe Alice&rsquo;e; Alice, tek bir söz söylemeye ödü koparak, usulca Kraliçe&rsquo;nin peşinden&nbsp;kroket sahasına doğru gitmekten öte bir şey yapamadı.</p>

  <p>Diğer konuklar, Kraliçe&rsquo;nin yokluğunu fırsat bilip, gölgede dinleniyorlardı; ama onu görür görmez fırlayıp oyuna geri döndüler; bu sırada Kraliçe, bir dakikalık bir gecikmenin bile hayatlarına mal&nbsp;olacağını söylüyordu.</p>

  <p>Bütün oyun boyunca Kraliçe, diğer oyuncularla kavgayı hiç bırakmayıp, &ldquo;Şunun kafasını uçurun!&rdquo; &ldquo;Bunun kafasını uçurun!&rdquo; diye bağırıp durdu. İdama mahkum olanlar, askerler tarafından alınıp götürülüyordu, bu yüzden askerler de bu görevi yerine getirirken kaleliği bırakmak zorunda kalıyorlardı; böylece yarım saate yakın bir sürede geride kale görevini görecek tek bir asker kalmamıştı ortada. Kral, Kraliçe ve Alice dışındaki bütün oyuncular idam cezasına çarptırılmış ve alıp götürülmüşlerdi.</p>

  <p>Kraliçe, nihayet nefes nefese kalıp oyunu bırakarak, &ldquo;Yalancı Su Kaplumbağası&rsquo;nı gördün mü?&rdquo; diye sordu Alice&rsquo;e.</p>

  <p>&ldquo;Hayır,&rdquo; dedi Alice. &ldquo;Yalancı Su Kaplumbağasının nasıl bir şey olduğunu bile bilmiyorum.&rdquo;</p>

  <p>&ldquo;Yalancı Kaplumbağa Çorbası yok mu, işte o bundan yapılır,&rdquo; dedi Kraliçe.</p>

  <p>&ldquo;Ne gördüm, ne de duydum,&rdquo; dedi Alice.</p>

  <p class="p12">&ldquo;Hadi gel, o zaman,&rdquo; dedi Kraliçe, &ldquo;gel de, sana başından geçenleri anlatsın.&rdquo;</p>

  <p class="p13">Birlikte yürüdükleri sırada, Alice, Kral&rsquo;ın alçak sesle bütün topluluğa &ldquo;Hepiniz affedildiniz,&rdquo; dediğini duydu. &ldquo;Ah, işte <span class="t16">bu</span> iyi haber,&rdquo; dedi Alice kendi kendine, öyle ya bu kadar kişinin idama mahkum edilmesinden son derece rahatsız olmuştu.</p>

  <p>Biraz sonra, güneşin altında mışıl mışıl uyuyan Grifon&rsquo;a rastladılar (Grifon&rsquo;un nasıl bir şey olduğunu bilmiyorsanız, resme bakınız). &ldquo;Kalk, tembel şey!&rdquo; dedi Kraliçe, &ldquo;bu küçük hanımı Yalancı Su Kaplumbağasına götür de, başından geçenleri bir dinlesin. Benim geri&nbsp;dönüp, idama mahkum ettiklerime ne oldu diye bir bakmam gerekli.&rdquo; Böylece Kraliçe, Alice ile Grifon&rsquo;u baş başa bırakarak oradan ayrıldı. Alice, bu yaratığın görünüşünden pek de hoşlanmamıştı, fakat&nbsp;zalim Kraliçe&rsquo;nin peşinden gitmektense burada kalmanın daha güvenli olacağını düşündü; böylece beklemeye koyuldu.</p>

  <p>Grifon, kalkıp gözlerini ovuşturdu; ardından da Kraliçe gözden kayboluncaya değin peşinden baktı; sonra da başladı kıkır kıkır gülmeye. &ldquo;Ne komik!&rdquo; dedi Grifon yarı kendi kendine, yarı da Alice&rsquo;e.</p>

  <p>&ldquo;Komik <span class="t16">olan</span> ne?&rdquo; diye sordu Alice.</p>

  <p>&ldquo;Tabii ki o,&rdquo; dedi Grifon.&rdquo;Hepsi kendi hayali. Biliyor musun, hiç kimseyi idam ettirdiği falan yok. Hadi gel!&rdquo;</p>

  <p>&ldquo;Burada herkes &lsquo;Hadi Gel,&rsquo; deyip duruyor,&rdquo; diye düşündü Alice yavaşça arkasından giderken: &ldquo;Hayatımda hiç bu kadar emir buyrulmamıştı bana, hem de hiç!&rdquo;</p>

  <p>Aradan pek fazla bir zaman geçmemişti ki, Yalancı Su Kaplumbağasını, uzaklarda, küçük bir kayanın üstünde tek başına hüzünlü hüzünlü tek başına öylece otururken gördüler; yanına yaklaştıklarında yüreği sanki yaralıymışçasına derin derin iç çekişini duyabiliyorlardı. Alice, onun bu haline çok acıdı. &ldquo;Ne ki derdi?&rdquo; diye sordu. Crifon, öncekine benzer sözcüklerle bu soruyu yanıtladı, &ldquo;Hepsi kendi hayali. Biliyor musun hiçbir derdi falan yok. Hadi gel!&rdquo;</p>

  <p>Sonunda Yalancı Su Kaplumbağası&rsquo;nın yanına vardılar, Yalancı Su Kaplumbağası o kocaman yaş dolu gözleriyle onlara bakıyor, ama bir şey söylemiyordu.</p>

  <p>&ldquo;Bu küçük hanımefendi,&rdquo; dedi Grifon, &ldquo;başından geçenleri dinlemek istiyor.&rdquo;</p>

  <p>&ldquo;Anlatayım ona,&rdquo; dedi Yalancı Su Kaplumbağası, boğuk, tok bir ses tonuyla: &ldquo;İkiniz de oturun ve sözümü bitirinceye değin tek&nbsp;kelime etmeyin.&rdquo;</p>

  <p class="p12">Oturdular, bir süre kimse tek laf etmedi. &ldquo;Başlamayacaksa, nasıl bitirecek, hiç anlamıyorum,&rdquo; dedi Alice kendi kendine. Ama sabırla beklemeye devam etti.</p>

  <p class="p0"><img alt="img22.jpg" height="420" src="../Images/img22.jpg" width="601" /></p>

  <p>&ldquo;Bir zamanlar,&rdquo; dedi, Yalancı Su Kaplumbağası derinden bir iç çekerek, &ldquo;ben gerçek bir Su Kaplumbağasıydım.&rdquo;</p>

  <p>Bu sözleri, sadece ara sıra Grifon&rsquo;un çıkardığı &ldquo;Hjckrrh!&rdquo; nidaları ve kendisinden sürekli gelen ağır hıçkırıklarla bozulan uzun bir sessizlik takip etti. Alice, arada bir kalkıp, &ldquo;Bu ilginç öykünüz&nbsp;için çok teşekkür ederim,&rdquo; diyecek gibi oluyor, ama sonra birden&nbsp;bunun bir devamı <span class="t16">olmalı</span> diye düşünmekten kendini alıkoyamıyor-du, bu yüzden hiçbir şey söylemeden öylece yerinde oturdu.</p>

  <p>&ldquo;Biz küçükken,&rdquo; diye nihayet devam etti Yalancı Su Kaplumbağası, yer yer hıçkırıklara boğulsa da bu sefer daha bir sakinleşmişti. &ldquo;Denizdeki okula giderdik. Hocamız yaşlı bir Su Kaplumbağa-sıydı... Biz ona Kara Kaplumbağası derdik...&rdquo;</p>

  <p>&ldquo;Madem karada yaşamıyordu, neden öyle diyordunuz?&rdquo; diye sordu Alice.</p>

  <p>&ldquo;Kara Kaplumbağası diyorduk, çünkü öğretmenimizdi,&rdquo; dedi Yalancı Su Kaplumbağası öfkelenerek: &ldquo;Ne kadar da kalın kafalısın!&rdquo;</p>

  <p>&ldquo;Böyle basit bir soruyu bile sorduğun için kendinden utanmalısın,&rdquo; diye ekledi Grifon; ikisi de ses çıkarmadan oturmuş Alice&rsquo;e bakıyorlardı, zavallı kız utancından neredeyse yerin dibine girdi.&nbsp;Nihayet Grifon, dönüp Yalancı Su Kaplumbağasına, &ldquo;Devam et,&nbsp;dostum! Akşamı etmeyelim bir hikâyeyle!&rdquo; dedi. O da şu sözlerle&nbsp;devam etti.</p>

  <p>&ldquo;Evet, denizdeki okula gidiyorduk işte, ister inan, ister inanma...&rdquo;</p>

  <p>&ldquo;İnanmadığımı söylemedim ki,&rdquo; diye atıldı Alice.</p>

  <p>&ldquo;Söyledin,&rdquo; dedi Yalancı Su Kaplumbağası.</p>

  <p class="p1">Alice&rsquo;in daha ağzını açmasına fırsat vermeden &ldquo;Çeneni tut!&rdquo; diye ekledi Grifon. Yalancı Su Kaplumbağası sözlerine devam etti...</p>

  <p>&ldquo;Biz en iyi eğitimi alırdık... aslında her gün de okula giderdik.&rdquo;</p>

  <p class="p12"><span class="t16">&ldquo;Ben de</span> her gün okula gidiyorum,&rdquo; dedi Alice. &ldquo;Bunda öyle övünülecek bir şey yok ki.&rdquo;</p>

  <p class="p13">&ldquo;Ek dersler de var mı?&rdquo; diye sordu Yalancı Su Kaplumbağası birazcık kaygılanarak.</p>

  <p class="p2"><img alt="img23.jpg" height="458" src="../Images/img23.jpg" width="382" /></p>

  <p>&ldquo;Evet,&rdquo; dedi Alice, &ldquo;Fransızca ve Müzik okuduk.&rdquo;</p>

  <p>&ldquo;Peki, ya Yıkanma?&rdquo; diye sordu Yalancı Su Kaplumbağası.</p>

  <p>&ldquo;Tabii ki hayır!&rdquo; dedi Alice haklı bir öfkelenmeyle.</p>

  <p>&ldquo;A! O zaman sizinki o kadar da iyi bir okul değilmiş,&rdquo; dedi Yalancı Su Kaplumbağası içi epey ferahlamış bir halde. &ldquo;Oysa, <span class="t16">bizimkinde</span> faturanın sonunda Fransızca, Müzik ve <span class="t16">Yıkanma...</span> Ek dersler,&rdquo; diye yazardı.</p>

  <p class="p24">&ldquo;Denizin altında olduğunuza göre Yıkanma dersini çok da istemiş olamazsınız,&rdquo; dedi Alice.</p>

  <p><span class="t16">&ldquo;O</span> dersi almaya maddi gücüm elvermedi,&rdquo; dedi Yalancı Su Kaplumbağası içini çekerek. &ldquo;Sadece temel dersleri aldım.&rdquo;&nbsp;&rdquo;Hangi derslerdi?&rdquo; <span class="t16">diye</span> sordu Alice.</p>

  <p>&ldquo;Tabii ilk önce, Otumat ve Yazmat,&rdquo; diye karşılık verdi Yalancı Su Kaplumbağası. &ldquo;... Sonra da aritmetiğin çeşitli dalları... Tamah, Çıldırma, Çopurlaşma ve İstihza.&rdquo;</p>

  <p>&ldquo;Çopurlaşma sözcüğünü hiç duymamıştım,&rdquo; demeyi göze alabildi Alice. &ldquo;O nedir?&rdquo;</p>

  <p>Grifon, hayretler içinde birden iki pençesini yukarı doğru kaldırdı, &ldquo;Ne! Çopurlaşmayı hiç duymadın mı?&rdquo; diye haykırdı. &ldquo;Cilt bakımı yapmanın ne olduğunu biliyorsundur, herhalde.&rdquo;</p>

  <p>&ldquo;Evet,&rdquo; dedi Alice tereddüt içinde: &ldquo;Şey... şey yani güzelleşmek demek...&rdquo;</p>

  <p class="p12">&ldquo;O halde,&rdquo; diye devam etti Grifon, &ldquo;çopurlaşmanın ne demek olduğunu da anlarsın artık, aptal değilsin ya.&rdquo;</p>

  <p class="p13">Alice, bu konuda daha fazla soru sormaya cüret edemedi, sadece Yalancı Su Kaplumbağasına dönüp dedi ki, &ldquo;Başka hangi dersleri almak zorundaydınız?&rdquo;</p>

  <p>&ldquo;Tashih,&rdquo; dedi Yalancı Su Kaplumbağası sonra da yüzgeçleriyle bir bir sayarak, &ldquo;... Eski Çağ Tashihi, Yeni Çağ Tashihi, Çağıloğ-rafya, sonra Rasim; Rasim hocası haftada bir kez gelirdi, yaşlıca bir yılanbalığıydı: Bize Sızım, Yaralama, Yağlı Bayılma öğretirdi.&nbsp;</p>

  <p>&ldquo;Bu nasıl bir dersti?&rdquo; diye sordu Alice.</p>

  <p>&ldquo;Şimdi gösteremeyeceğim,&rdquo; dedi Yalancı Su Kaplumbağası. &ldquo;Şu an her tarafım tutulmuş durumda. Grifon da bu dersi zaten&nbsp;hiç almadı.&rdquo;</p>

  <p>&ldquo;Zaman kalmıyordu ki,&rdquo; dedi Grifon. &ldquo;Ben de Klasik Diller hocasından dersler aldım. Yaşlı bir yengeçti, gerçekten öyleydi.&rdquo;</p>

  <p>&ldquo;Ben ondan hiç ders almadım,&rdquo; dedi Yalancı Su Kaplumbağası iç çekerek. &ldquo;Latifece ve Yeisçe derslerini veriyor derlerdi.&rdquo;</p>

  <p>&ldquo;Öyleydi, öyleydi,&rdquo; dedi Grifon kendine sıra geldiğinde içini çekerek; sonra ikisi de pençeleriyle yüzlerini sakladılar.</p>

  <p>&ldquo;Günde kaç saat ders yapardınız,&rdquo; diye sordu Alice, telaşla konuyu değiştirmek amacıyla.</p>

  <p>&ldquo;İlk gün on saatti,&rdquo; dedi Yalancı Su Kaplumbağası, &ldquo;sonra dokuz ve böyle giderdi işte.&rdquo;</p>

  <p>&ldquo;Ne tuhaf bir planmış!&rdquo; diye haykırdı Alice.</p>

  <p>&ldquo;Derslerden ders çıkarılırdı, dersler dert olmasın istenirdi,&rdquo; diye anımsattı Grifon. &ldquo;O yüzden dersler gün gün eksilirdi.&rdquo;</p>

  <p>Bu, Alice için oldukça yeni bir düşünceydi, başka bir şey söylemeye kalkışmadan önce biraz duraksadı. &ldquo;O halde on birinci gün tatil olmalı.&rdquo;</p>

  <p>&ldquo;Tabii ki öyle,&rdquo; dedi Yalancı Su Kaplumbağası.</p>

  <p>&ldquo;On ikinci gün ne yapardınız,&rdquo; diye atıldı Alice büyük bir hevesle.</p>

  <p>&ldquo;Derslerle ilgili olarak bu kadar yeter,&rdquo; diye araya girdi Grifon, çok kararlı bir ses tonuyla: &ldquo;Şimdi de ona oyunlardan bahset.&rdquo;</p>
</body>
</html>
