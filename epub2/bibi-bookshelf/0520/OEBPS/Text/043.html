<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.3" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p6"><span class="t4">&nbsp;</span></p>

  <p class="p6"><span class="t4">&nbsp;</span></p>

  <h2 class="h22"><a id="ncx2636"></a><a id="a162"></a><a id="a163"></a>ON İKİNCİ BÖLÜM</h2>

  <h2 class="h22"><a id="ncx2637"></a><a id="a164"></a><a id="a165"></a><span class="th25">Bu Düşü Hangisi Gördü?</span></h2>

  <h5 class="h52"><a id="ncx2638"></a><span class="th51">&nbsp;</span></h5>

  <h5 class="h52"><a id="ncx2639"></a><span class="th52">&nbsp;</span></h5>

  <p class="p1">&ldquo;Kızıl Majesteleri bu kadar yüksek sesle mırlamamalılar,&rdquo; dedi Alice, gözlerini ovalayıp kedi yavrusuna saygıyla ama sert bir şekilde hitap ederken. &ldquo;Beni uyandırdın... ah ne güzel bir düştü! Sen de&nbsp;benimleydin Pisi... Ayna dünyasında kaldığımız bütün o süre boyunca. Bunu biliyor muydun, tatlım?&rdquo;</p>

  <p>Bu kedi yavrularının da çok tatsız bir alışkanlıkları var (bunu bir keresinde Alice söylemişti): Onlara ne söylerseniz söyleyin,&nbsp;<span class="t16">hep</span> mırlarlar. &lsquo;&ldquo;Evet' derken mırlasalar, &lsquo;Hayır&rsquo; derken miyavlasa-lar, ya da işte buna benzer bir kuralları olsa, o zaman insan onlarla konuşmasını sürdürür! Ama hep aynı şeyi söylerlerse, nasıl <span class="t16">konuşulur ki</span> onlarla?&rdquo; demişti o zaman Alice.</p>

  <p>Kedi yavrusu, şimdi de sadece mırlıyordu: bunun &lsquo;evet&rsquo; mi yoksa &lsquo;hayır&rsquo; mı olduğunu tahmin etmek imkânsızdı.</p>

  <p>Bunun üzerine, Alice masanın üzerindeki satranç taşlarının arasından Kızıl Kraliçe&rsquo;yi arayıp buldu: Sonra da şömine halısının&nbsp;üzerine diz çöküp, kedi yavrusuyla Kraliçe&rsquo;yi karşı karşıya koydu.&nbsp;&rdquo;Bak Pisi!&rdquo; diye haykırdı zafer kazanmışçasına ellerini çırparak.&nbsp;&rdquo;İşte şuna dönüştüğünü <span class="t16">itiraf</span> etmelisin!&rdquo;</p>

  <p class="p1">(&ldquo;Ama yüzüne bile bakmadı,&rdquo; demişti Alice, olanları daha sonra ablasına anlattığı <span class="t16">sırada.</span> &ldquo;Kafasını başka bir yöne çevirdi ve</p>

  <p class="p9"><span class="t4"><img alt="img74.jpg" height="315" src="../Images/img74.jpg" width="300" /></span></p>

  <p class="p1">Kraliçe'yi görmezden geldi. Yine de yaptığından da <span class="t16">birazcık</span> utanmış gibiydi, o yüzden bence Kızıl Kraliçe&rsquo;ye dönüşmüş olduğu <span class="t16">kesin.&rdquo;)</span></p>

  <p>&ldquo;Biraz daha dik otur, tatlım!&rdquo; diye haykırdı Alice sevinçle kahkaha atarak. &ldquo;Ne söylemen... Neye mırlaman gerektiğini düşünürken, Kraliçe&rsquo;ye reverans yap! Unutma ki bu sana zaman kazandıracaktır.&rdquo; Sonra kediyi kollarına aldı ve &lsquo;hani sırf onun bir zamanlar Kızıl Kraliçe olması onuruna!&rsquo; yanağına ufacık bir öpücük kondurdu.</p>

  <p class="p12">&ldquo;Kar Tanem, cicim!&rdquo; diye devam etti, yalanıp temizlenmeye hâlâ sabırla katlanan Beyaz Yavru&rsquo;ya omzunun üstünden bakarak,&nbsp;&rdquo;Acaba, Dinah senin işini ne zaman <span class="t16">bitirecek</span> Beyaz Majesteleri?&nbsp;Düşümde öyle pejmürde oluşunun nedeni buydu galiba... Dinah,&nbsp;bir Beyaz Kraliçe&rsquo;yi yalayıp temizlediğini biliyor muydun? Gerçekten öyle. Çok saygısızlık ediyorsun. Sana çok şaşırdım doğrusu!&rdquo;</p>

  <p class="p13">&ldquo;Acaba Dinah neye dönüşmüştü?&rdquo; diye çocukça konuşmasını devam ettirdi, rahat bir şekilde yere yerleşip bir dirseği kilimde,&nbsp;çenesini avucunun içine alıp yavruları seyrederken. &ldquo;Hadi söyle&nbsp;Dinah, yoksa Yumurta Adam&rsquo;a mı dönüşmüştün? Galiba öyleydi... Yine de bundan şimdilik arkadaşlarına söz etmesen iyi olur,&nbsp;çünkü emin değilim.&rdquo;</p>

  <p>&ldquo;Bu arada Pisi, gerçekten keşke düşümde beraber olsaydık, çok hoşlanacağın bir şey vardı... Bir sürü şiir dinledim, hepsi de&nbsp;balıklarla ilgiliydi! Yarın sabah gerçek bir ziyafet çekeceksin. Sen&nbsp;her kahvaltı yaptığında, sana &lsquo;Mors <span class="t16">ile Dülger</span><span class="t51">1</span> şiirini okuyacağım&nbsp;böylece kendini yediğinin istiridye olduğuna inandırabilirsin, tatlım!&rdquo;</p>

  <p>&ldquo;Şimdi Pisi, bu düşü kim gördü, bir düşünelim bakalım. Bu çok ciddi bir soru tatlım, patini öyle yalayıp durma... Sanki Dinah&nbsp;bu sabah seni yalayıp temizlemedi! Görüyorsun ya Pisi, bu düşü&nbsp;ya ben gördüm, ya da Kızıl Kral. Tabii ki o da benim düşümün bir&nbsp;parçası... ama ben de onun düşünün bir parçasıyım! Bu düşü gören Kızıl Kral mıydı, Pisi? Sen onun karışıydın tatlım, bilmen gerekir... Ah, Pisi, bunu <span class="t16">çözmeme</span> yardım et! Eminim ki patin biraz&nbsp;bekleyebilir!&rdquo; <span class="t16">Ne</span> var ki sinir bozucu kedi yavrusu, soruyu duymazdan gelip diğer patisine başlamıştı.</p>

  <p><span class="t16">Sizce</span> bu düşü kim gördü?</p>

  <p>Altında bir sandal güneşli bir göğün,</p>

  <p>Lâkin aheste salınıyor içinde düşlerin İlerliyor akşamlarından birinde Temmuzun...</p>

  <p>Can atarak üç çocuk sokulmuş yanıbaşıma Etrafımda pürdikkat kulaklar, hevesli gözlerle&nbsp;Pek sevinçliler basit bir masal dinleyecekler diye...</p>

  <p>Loş artık her taraf o güneşli göğün ardından:</p>

  <p>Eridi yankılar, eser kalmadı hatıralardan:</p>

  <p>Aldı güz ayazları sıcağını Temmuzdan.</p>

  <p>Sürmekte izimi hayalet gibi hâlâ,</p>

  <p>Alice bu uçuşan, gökkubbenin altında Ne ki görülmez uyanık gözlerle asla.</p>

  <p>Can atarak yine çocuklar buluşacak masalla, Etrafımda hevesli gözleri, pürdikkat kulaklarıyla,&nbsp;Letafetleriyle sokulacaklar yanıbaşıma.</p>

  <p>İçindeler Harikalar Diyarı&rsquo;nın boylu boyunca, Düşleriyle yol alırlar günler gelip geçtikçe,</p>

  <p>Düşleriyle yol alırlar yazlar eriyip bittikçe.</p>

  <p>Engelsiz kapılırlar ırmağın akışına Lâkin aheste hep altın parıltılarda...</p>

  <p>Lütfen söyleyin nedir zaten yaşam bir düşten başka?</p>
</body>
</html>
