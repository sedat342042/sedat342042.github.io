<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.3" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p6">&nbsp;</p>

  <p class="p6"><span class="t4">&nbsp;</span></p>

  <p class="p6"><span class="t4"><br />
  &nbsp;</span></p>

  <p class="p2"><a id="a97"></a><span class="t20">YEDİNCİ BÖLÜM</span></p>

  <p class="p2"><a id="a98"></a><span class="t27">Delilerin Çay Saati</span></p>

  <p class="p2"><span class="t15">&nbsp;</span></p>

  <p class="p2"><span class="t4">&nbsp;</span></p>

  <p class="p1">Evin önünde bir ağacın altına sofra kurulmuştu; Mart Tavşam&rsquo;yla Şapkacı çay içiyorlardı; aralarında oturan Fındık Faresi derin uykudaydı; diğer ikisi dirseklerini ona dayamış, başının üzerinden konuşuyorlardı. &ldquo;Fındık Faresi için çok rahatsız edici,&rdquo; diye düşündü Alice, &ldquo;ama uykuda olduğundan duymuyor herhalde.&rdquo;</p>

  <p>Masa koskocamandı, ama üçü bir arada masanın bir köşesine toplanmıştı. Alice&rsquo;i gördükleri anda &ldquo;Yer yok! Yer yok&rdquo; diye bağrıştılar. &ldquo;Yer <span class="t16">çok, çok!&rdquo;</span> dedi Alice kızarak ve gidip masanın bir ucundaki büyükçe bir koltuğa oturuverdi.</p>

  <p class="p1"><img alt="img17.jpg" height="461" src="../Images/img17.jpg" width="603" /></p>

  <p>&ldquo;Biraz şarap alın,&rdquo; dedi Mart Tavşanı, insanı cesaretlendirici bir ses tonuyla.</p>

  <p>Alice, masanın her bir yanına baktı, fakat masada çaydan başka hiçbir şey yoktu. &ldquo;Ortada şarap göremiyorum,&rdquo; diye belirtti Alice.</p>

  <p class="p12">&ldquo;Yok zaten,&rdquo; dedi Mart Tavşanı.</p>

  <p class="p13">&ldquo;O halde bana şarap teklif etmeniz hiç de nazik bir davranış değil,&rdquo; dedi Alice kızarak.</p>

  <p>&ldquo;Davet edilmeden sofraya oturmak da nazik bir davranış değil,&rdquo; dedi Mart Tavşanı.</p>

  <p>&ldquo;Bunun <span class="t16">sizin</span> sofranız olduğunu bilmiyordum,&rdquo; dedi Alice. &ldquo;Uç kişiden daha fazlası için kurulmuş bu sofra.&rdquo;</p>

  <p>&ldquo;Saçlarının kesilmesi gerekir,&rdquo; dedi Şapkacı. Bir süredir büyük merakla Alice&rsquo;i inceleyen Şapkacı ilk kez söze karışıyordu.</p>

  <p>&ldquo;Başkalarının şahsına laf etmemelisiniz,&rdquo; dedi Alice biraz sertçe, &ldquo;bu çok ayıp.&rdquo;</p>

  <p>Bunları duyunca, Şapkacı&rsquo;nın gözleri fal taşı gibi açıldı, ama buna karşılık olarak sadece, &ldquo;Neden kuzgun yazı masasına benzer?&rdquo; diye sordu.</p>

  <p>&ldquo;Hey, şimdi biraz eğleneceğiz!&rdquo; diye düşündü Alice, &ldquo;Bilmece sormaya başlamalarına çok sevindim.&rdquo; Ardından yüksek sesle&nbsp;ekledi: &ldquo;Galiba bunu tahmin edebilirim.&rdquo;</p>

  <p>&ldquo;Bunun yanıtını bulabileceğini sandığını mı söylemek istiyorsun?&rdquo; dedi Mart Tavşanı.</p>

  <p>&ldquo;Evet, öyle,&rdquo; dedi Alice.</p>

  <p>&ldquo;O halde, ne demek istediğini söylemelisin,&rdquo; diye devam etti Mart Tavşanı.</p>

  <p>&ldquo;Söylerim,&rdquo; diye atıldı Alice, &ldquo;en azından... ne söylüyorsam onu demek istiyorum... ikisi zaten aynı şey.&rdquo;</p>

  <p>&ldquo;Hiç de aynı şey değil!&rdquo; dedi Şapkacı, &ldquo;öyleyse şöyle de diyebilirsin: &lsquo;Yediğim şeyi görürüm&rsquo; ile &lsquo;Gördüğüm şeyi yerim&rsquo; aynı şey.&rdquo;</p>

  <p>&ldquo;Ya da şöyle de diyebilirsin,&rdquo; diye ekledi Mart Tavşanı. &ldquo;&lsquo;Aldığım şeyi severim&rsquo; ile &lsquo;Sevdiğim şeyi alırım,&rsquo; da aynı şey.&rdquo;</p>

  <p>&ldquo;Öyleyse şunu da diyebilirsin,&rdquo; diye ekledi sanki uykudaymış gibi konuşan Fındık Faresi, &lsquo;&ldquo;Uyuduğumda nefes alırım&rsquo; ile &lsquo;Nefes aldığımda uyurum,&rsquo; aynı şey.&rdquo;</p>

  <p>&ldquo;Senin için <span class="t16">gerçekten de</span> aynı şey,&rdquo; dedi Şapkacı. Tam burada konuşmalar kesildi, ortalık bir dakikalık sessizliğe gömüldü, bu&nbsp;arada Alice kuzgun ile yazı masası hakkında anımsayabildiklerini&nbsp;düşünüyordu, zaten fazla da bir şey anımsamıyordu.</p>

  <p>Sessizliği ilk bozan Şapkacı oldu. &ldquo;Bugün ayın kaçı,&rdquo; dedi Ali-ce&rsquo;e dönerek. Cebinden saatini çıkarmıştı; kaygılı kaygılı saate bakıyor, ara sıra sallayıp kulağına götürüyordu.</p>

  <p>Alice bir süre düşünüp sonra da &ldquo;Dördü,&rdquo; dedi.</p>

  <p>&ldquo;İki gün ileri,&rdquo; diye içini çekti Şapkacı. Sonra da, &ldquo;Tereyağı bu mekanizmaya iyi gelmez demiştim,&rdquo; dedi öfkeyle dönüp Mart&nbsp;Tavşanı&rsquo;na bakarak.</p>

  <p>&ldquo;Bu <span class="t16">en iyi</span> tereyağıydı,&rdquo; diye yanıtladı uysallıkla Mart Tavşanı. &ldquo;Evet, ama içine ekmek kırıntıları da girmiş olmalı,&rdquo; diye tersledi Şapkacı, &ldquo;ekmek bıçağıyla yağlamayacaktın.&rdquo;</p>

  <p>&ldquo;Mart Tavşanı saati alıp üzgün üzgün baktı. Sonra da çayının içine batırdı, oradan alıp tekrar baktı, ama ilk söylediğinden daha&nbsp;iyi bir cevap gelmedi aklına, &ldquo;Biliyorsun, en iyi tereyağıydı.&rdquo;</p>

  <p>Alice uzanıp Tavşan&rsquo;ın omzunun üzerinden merakla bakıyordu. &ldquo;Ne komik bir saat!&rdquo; dedi. &ldquo;Günü gösteriyor, ama saati göstermiyor.&rdquo;</p>

  <p>&ldquo;Neden göstersin ki?&rdquo; diye homurdandı Şapkacı. <span class="t16">&ldquo;Senin</span> saatin yılları gösteriyor mu?&rdquo;</p>

  <p>&ldquo;Tabii ki, hayır,&rdquo; diye yanıtladı Alice, hemen atılarak, &ldquo;ama bu, uzun bir süre aynı yılda kaldığımızdan böyle.&rdquo;</p>

  <p><span class="t16">&ldquo;Benim saatim</span> için de aynı durum geçerli,&rdquo; dedi Şapkacı.</p>

  <p class="p12">Alice iyiden iyiye şaşkınlık içindeydi. Şapkacı'nın söylediği şeyin hiçbir anlamı yok gibiydi, ama cümle olarak doğruydu. &ldquo;Pek anlamadım,&rdquo; dedi olabildiğince kibar olmaya çalışarak.</p>

  <p class="p13">&ldquo;Fındık Faresi yine uykuya daldı,&rdquo; dedi Şapkacı ve burnunun üstüne biraz sıcak çay döktü.</p>

  <p>Fındık Faresi sabırsızca başını silkeledi ve gözlerini açmadan, &ldquo;Tabii tabii,&rdquo; dedi. &ldquo;Ben de tam öyle diyecektim.&rdquo;</p>

  <p>&ldquo;Bilmecenin cevabını bulabildin mi?&rdquo; dedi Şapkacı yeniden Ali-ce'e dönerek.</p>

  <p>&ldquo;Hayır, aramaktan vazgeçtim,&rdquo; diye karşılık verdi: &ldquo;Cevabı ne?&rdquo;</p>

  <p>&ldquo;En ufak bir fikrim yok,&rdquo; dedi Şapkacı.</p>

  <p>&ldquo;Benim de,&rdquo; dedi Mart Tavşanı.</p>

  <p>Alice, bıkkın bıkkın içini çekti. Sonra da, &ldquo;Cevapsız sorular sorarak harcamaktansa,&rdquo; dedi, &ldquo;zaman denen şeyi daha faydalı işlerle değerlendirebilirsiniz bence.&rdquo;</p>

  <p>&ldquo;Sen de benim kadar iyi tanısaydın,&rdquo; dedi Şapkacı, &ldquo;Za-man'dan şey diye bahsetmez, şahıs zamiri kullanırdın.&rdquo;</p>

  <p>&ldquo;Ne demek istediğinizi anlayamıyorum,&rdquo; dedi Alice.</p>

  <p>&ldquo;Tabii ki anlayamazsın,&rdquo; dedi Şapkacı küçümsercesine başını arkaya savurarak. &ldquo;Sen, Zaman ile hiç konuşmamışsındır bile!&rdquo;&nbsp;</p>

  <p>&ldquo;Belki de konuşmamışımdır,&rdquo; diye karşılık verdi Alice ihtiyatla.&nbsp;&rdquo;Ama müzik derslerinde, zaman tutup el vururum.&rdquo;</p>

  <p>&ldquo;İşte, tamam. Bu her şeyi açıklıyor,&rdquo; dedi Şapkacı. &ldquo;O tutulup vurulmaya gelmez. Yani, Zaman ile iyi ilişkiler kurarsan, saate&nbsp;senin istediğin hemen hemen her şeyi yapar. Örneğin, var say ki,&nbsp;saat sabahın dokuzu, tam derse başlama zamanı: Zamanın kulağına sadece fısıldaman yeter, saat bir çırpıda ilerleyiverir! Bir bakmışsın, bir buçuk, öğle yemeği zamanı!&rdquo;</p>

  <p>(&ldquo;Keşke öyle olsa,&rdquo; dedi Mart Tavşanı kendi kendine kısık bir ses tonuyla.)</p>

  <p>&ldquo;Ne müthiş olurdu,&rdquo; dedi Alice, sonra da düşünceli düşünceli, &ldquo;ama o zaman da... daha acıkmış olmazdım ki.&rdquo;</p>

  <p>&ldquo;İlk anda değil belki,&rdquo; dedi Şapkacı, &ldquo;fakat saati dilediğin kadar bir buçukta tutabilirsin.&rdquo;</p>

  <p class="p2"><img alt="img18.jpg" height="243" src="../Images/img18.jpg" width="212" /></p>

  <p><span class="t16">&ldquo;Siz</span> böyle mi idare ediyorsunuz Zamanı?&rdquo; diye sordu Alice.</p>

  <p>Şapkacı kederli kederli başını salladı. &ldquo;Artık ben edemiyorum!&rdquo; diye karşılık verdi. &ldquo;Geçen martta kavga ettik... Tam bunun kızma&nbsp;dönemi öncesiydi...&rdquo; (Çay kaşığıyla Mart Tavşam&rsquo;m işaret ediyordu.) &ldquo;... Kupa Kraliçesi&rsquo;nin verdiği büyük konser sırasındaydı, ben&nbsp;de şu şarkıyı söyleyecektim:</p>

  <p class="p19">Parla, parla küçük yarasa!</p>

  <p class="p3">Nelerle meşgulsün acaba!</p>

  <p class="p1">Bu şarkıyı belki sen de biliyorsun.&rdquo;</p>

  <p>&ldquo;Buna benzer bir şey duymuştum,&rdquo; .dedi Alice.</p>

  <p>&ldquo;Hani gerisi de şöyleydi,&rdquo; diye devam etti Şapkacı:</p>

  <p class="p2">Uçarsın dünyanın üzerinde</p>

  <p class="p2">&nbsp;&nbsp;&nbsp;&nbsp;&nbsp;&nbsp;&nbsp;&nbsp;Çay tepsisi gibisin gökyüzünde</p>

  <p class="p2">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parla, paria-</p>

  <p class="p2"><span class="t4">&nbsp;</span></p>

  <p>Tam bu sırada Fındık Faresi şöyle bir silkindi ve uykusunun arasında <span class="t16">&ldquo;Parla, parla, parla, parla-&rsquo;&rsquo;</span> diye söylemeye başladı, bu terane o kadar uzadı ki, susturmak için Fındık Faresi&rsquo;ni çimdiklemek zorunda kaldılar.</p>

  <p>&ldquo;Daha ilk kıtayı bitirmemiştim ki,&rdquo; dedi Şapkacı, &ldquo;Kupa Kraliçesi yerinden fırlayıp bas bas bağırarak &ldquo;Zamanı öldürüyor! Uçurun kellesini!&rsquo; dedi.&rdquo;</p>

  <p>&ldquo;Ne kadar vahşice!&rdquo; diye haykırdı Alice.</p>

  <p>&ldquo;İşte o günden beri,&rdquo; diye devam etti, Şapkacı kederli bir ses tonuyla, &ldquo;istediğim hiçbir şeyi yapmıyor! Saat hep altıyı gösteriyor.&rdquo;</p>

  <p>O zaman Alice&rsquo;in kafasında şimşek çaktı. &ldquo;Masada bu kadar çok çay takımı olmasının nedeni bu mu öyleyse?&rdquo; diye sordu.</p>

  <p>&ldquo;Evet, bu,&rdquo; dedi Şapkacı içini çekerek. &ldquo;Hep çay zamanındayız. Bunları yıkayacak zamanı bile bulamıyoruz.&rdquo;</p>

  <p>&ldquo;O halde hep masanın etrafında dönüp duruyor olmalısınız.&rdquo;</p>

  <p>&ldquo;Evet, öyle,&rdquo; dedi Şapkacı, &ldquo;takımlar kirlendikçe dönüyoruz.&rdquo;</p>

  <p>&ldquo;Peki ya tekrar başa döndüğünüzde ne oluyor,&rdquo; diye sormaya kalkıştı Alice.</p>

  <p>&ldquo;Konuyu artık değiştirsek,&rdquo; diye lafa girdi Mart Tavşanı esneyerek. &ldquo;Bu konudan sıkılmaya başladım. Bu küçük hanımın bize bir masal anlatmasını öneriyorum.&rdquo;</p>

  <p>Bu teklif karşısında oldukça telaşlanan Alice, &ldquo;Kusura bakmayın. Ama hiç masal bilmiyorum,&rdquo; dedi.</p>

  <p>&ldquo;O halde Fındık Faresi anlatsın!&rdquo; diye bağırdı diğer ikisi. &ldquo;Fındık Faresi, uyan.&rdquo; Ve ikisi iki yandan çimdiklediler.</p>

  <p>Fındık Faresi usulca gözlerini açtı. &ldquo;Uyumuyordum,&rdquo; dedi kısık, cılız bir sesle. &ldquo;Bütün söylediklerinizi duydum çocuklar.&rdquo;</p>

  <p>&ldquo;Bize bir masal anlat!&rdquo; dedi Mart Tavşanı.</p>

  <p>&ldquo;Hadi anlat, lütfen!&rdquo; diye yalvardı Alice.</p>

  <p>&ldquo;Ve hızlı hızlı anlat,&rdquo; diye ekledi Şapkacı, &ldquo;yoksa daha bitmeden uykuya dalarsın.&rdquo;</p>

  <p>&ldquo;Bir varmış, bir yokmuş. Üç küçük kız kardeş varmış,&rdquo; diye başladı Fındık Faresi anlatmaya aceleyle; &ldquo;Adları da Elsie, Lacie ve&nbsp;Tillie&rsquo;ymiş. Bir kuyunun dibinde yaşarlarmış.&rdquo;</p>

  <p class="p12">&ldquo;Ne yiyip içerlermiş?&rdquo; diye sordu, böyle şeyler hep ilgisini çeken Alice.</p>

  <p class="p13">&ldquo;Şeker pekmezi,&rdquo; dedi Fındık Faresi, birkaç dakika düşündükten sonra.</p>

  <p>&ldquo;Sadece bunu yemiş olmalarına imkân yok,&rdquo; dedi Alice kibarca, &ldquo;yoksa hastalanırlardı.&rdquo;</p>

  <p>&ldquo;Hastalanmışlar,&rdquo; dedi Fındık Faresi, <span class="t16">&ldquo;çok</span> hastalanmışlar.&rdquo;</p>

  <p>Alice, bu garip yaşam şeklinin nasıl bir şey olduğunun kendince hayalini kurmaya çalıştı; fakat öyle bir şaşkınlık içindeydi ki, şöyle bir soruyla sözlerine devam etti. &ldquo;Ama neden bir kuyunun&nbsp;dibinde yaşarlarmış?&rdquo;</p>

  <p>&ldquo;Biraz daha çay al,&rdquo; dedi Mart Tavşanı Alice'e, gayet ciddi bir tavırla.</p>

  <p>&ldquo;Daha <span class="t16">hiç</span> çay içmedim ki,&rdquo; diye karşılık verdi Alice gücenik bir ses tonuyla, &ldquo;o yüzden biraz <span class="t16">daha</span> çay alamam.&rdquo;</p>

  <p>&ldquo;Biraz daha <span class="t16">az</span> alamam demek istedin herhalde, çünkü <span class="t16">hiçten daha fazla</span> almak çok kolay.</p>

  <p>&ldquo;Kimse senin fikrini sormadı,&rdquo; dedi Alice.</p>

  <p>&ldquo;Şimdi kim başkalarının şahsına laf ediyormuş bakalım?&rdquo; dedi Şapkacı zafer kazanmış bir edayla.</p>

  <p>Alice, buna karşılık ne söylemesi gerektiğini pek bilmiyordu. Bu yüzden birazcık çay, ekmek ve tereyağı aldı, sonra da Fındık&nbsp;Faresi&rsquo;ne dönüp sorusunu tekrarladı. &ldquo;Neden o kuyunun dibinde&nbsp;yaşıyorlarmış?&rdquo;</p>

  <p>Fındık Faresi, kendine bir iki dakika düşünme payı bırakıp, ardından da &ldquo;bu bir şeker şerbeti kuyusuymuş da ondan,&rdquo; dedi.</p>

  <p>&ldquo;Böyle şey olmaz!&rdquo; diyen Alice tam sinirlenmeye başlamıştı ki, Şapkacı ve Mart Tavşanı ona, &ldquo;Şişt! Şişt!&rdquo; dediler, bunun üzerine&nbsp;Fındık Faresi somurtarak, &ldquo;Eğer nazik olmayacaksan, masalın geri kalanını kendi başına tamamla,&rdquo; dedi.</p>

  <p>&ldquo;Hadi, ne olursun, devam et!&rdquo; dedi Alice. &ldquo;Bir daha sözünü kesmeyeceğim. Belki de bir tane de böyle bir kuyu vardır.&rdquo;</p>

  <p>&ldquo;Bir tane, öyle mi?&rdquo; dedi Fındık Faresi haksızlığa uğramış olmanın verdiği öfkeyle. Yine de sözlerine devam etti. &ldquo;İşte, böyle-ce bu üç kız kardeş... çekip duruyorlarmış.&rdquo;</p>

  <p>Alice verdiği sözü unutarak atılıp, &ldquo;Ne çekiyorlarmış?&rdquo; diye sordu.</p>

  <p>&ldquo;Şeker şerbeti,&rdquo; dedi Fındık Faresi, bu sefer hiç düşünmeden.</p>

  <p class="p24">&ldquo;Temiz bir fincan istiyorum,&rdquo; diye araya girdi Şapkacı; &ldquo;hadi,&nbsp;bir ileri kayalım.&rdquo;</p>

  <p>Şapkacı konuştuğu sırada bir ileri kaydı, onu Fındık Faresi izledi. Mart Tavşanı, Fındık Faresi&rsquo;nin yerine kaydı. Alice de pek isteksiz bir şekilde Mart Tavşanı&rsquo;nın yerini aldı. Bu değişimden tek kârlı çıkan Şapkacı oldu. Mart Tavşanı daha biraz önce süt sürahisini tabağına devirdiğinden, Alice&rsquo;in durumu eskisinden de berbattı.</p>

  <p>Alice, Fındık Faresi&rsquo;ni yeniden gücendirmek istemiyordu, o yüzden sözlerine dikkatlice başladı. &ldquo;Şey, doğrusu pek anlamadım. Şeker şerbetini nerden çekiyorlarmış?&rdquo;</p>

  <p>&ldquo;Su kuyusundan su çekersin,&rdquo; dedi Şapkacı, &ldquo;o halde şeker şerbeti kuyusundan da şeker şerbeti çekersin, diye düşünüyorum... öyle di mi aptal!&rdquo;</p>

  <p>Alice, bu son sözleri pek dikkate almaya yanaşmayarak, &ldquo;Ama kuyunun içinde yaşıyorlarmış,&rdquo; dedi Fındık Faresi&rsquo;ne.</p>

  <p>&ldquo;Tabii ki,&rdquo; dedi Fındık Faresi, &ldquo;kuyunun içinde yaşadıklarını söylemiştim başında.&rdquo;</p>

  <p>Bu yanıt karşısında, zavallı Alice&rsquo;in zihni allak bullak olmuştu, bir süre hiç sözünü kesmeden Fındık Faresi&rsquo;nin devam etmesine&nbsp;izin verdi.</p>

  <p>&ldquo;İşte böylece çekip duruyorlarmış,&rdquo; diye devam etti Fındık Faresi esneyip gözlerini ovuşturarak; öyle ya epey uykusu gelmişti. &ldquo;Her türden şeyi çekiyorlarmış... F ile başlayan her şeyi.&rdquo;</p>

  <p class="p12">&ldquo;Neden F ile başlayan?&rdquo; diye sordu Alice.</p>

  <p class="p13">&ldquo;Neden olmasın?&rdquo; diye karşılık verdi Mart Tavşanı.</p>

  <p class="p9"><span class="t4"><img alt="img19.jpg" height="322" src="../Images/img19.jpg" width="367" /></span></p>

  <p>Alice sustu.</p>

  <p>Fındık Faresi gözlerini kapayıp çoktan uykuya dalmıştı bile; ama Şapkacı tarafından çimdiklenir çimdiklenmez, hafif bir çığlık&nbsp;atarak yeniden uyanıp masalına devam etti. &ldquo;... F ile başlayan şeyler, örneğin; fare kapanı, feza, feraset, fazlalık... hani fazlalığı var&nbsp;eksiği yok deriz ya... Fazlalık diye bir şeyin çekildiğini ömründe hiç&nbsp;gördün mü?&rdquo;</p>

  <p>&ldquo;Şey, yani gerçekten bana mı soruyorsunuz?&rdquo; dedi Alice kafası oldukça karışmış bir şekilde, &ldquo;demek istiyorum ki... yani bilmiyorum galiba.&rdquo;</p>

  <p>&ldquo;O halde konuşma artık,&rdquo; dedi Şapkacı.</p>

  <p>Alice, kabalığın bu kadarına da artık dayanamadı; şiddetli bir tiksinti içinde yerinden kalkıp çekip gitti; Fındık Faresi anında uykuya daldı; Alice, belki kendisini geri çağırırlar diye bir iki kez&nbsp;dönüp arkasına baktı, ne ki diğer ikisi onun gidişinin farkında bile değildiler; en son dönüp onlara baktığında Fındık Faresi&rsquo;ni çaydanlığın içine sokmaya çalışıyorlardı.</p>

  <p>&ldquo;Ne olursa olsun, bir daha asla oraya gitmeyeceğim!&rdquo; dedi Alice korunun içinde dikkatle ilerlerken. &ldquo;Ömrümde gördüğüm en aptalca çay partisiydi!&rdquo;</p>

  <p>Tam bunları söylediği sırada, ağaçlardan birinin kapısı olduğunu fark etti. &ldquo;Bu çok tuhaf. Ama bugün ne tuhaf değil ki?&nbsp;Şuradan içeri girivereyim,&rdquo; dedi ve girdi.</p>

  <p>Kendini bir kez daha o uzun salonda, küçük cam masanın yanında buldu. &ldquo;Bu sefer aklımı kullanarak her şeyin üstesinden&nbsp;geleceğim,&rdquo; dedi kendi kendine ve o minik altın anahtarı alıp bahçeye açılan kapıyı açarak başladı işe. Ardından da yaklaşık otuz&nbsp;santimetre boyuna erişinceye değin, başladı mantarı (cebine bir&nbsp;parça koymuştu) kemirmeye; sonra da daracık dehlizden aşağıya&nbsp;doğru yürümeye koyuldu; nihayet kendini göz alıcı çiçek&nbsp;tarhlarıyla serin fıskiyelerin arasında, o güzel bahçede buldu.</p>
</body>
</html>
