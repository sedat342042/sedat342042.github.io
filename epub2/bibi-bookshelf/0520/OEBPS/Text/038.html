<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.3" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p13">&nbsp;</p>

  <p class="p1"><span class="t4">&nbsp;</span></p>

  <h2 class="h22"><a id="ncx2181"></a><a id="a147"></a><a id="a146"></a>YEDİNCİ BÖLÜM</h2>

  <h2 class="h22"><a id="ncx2182"></a><a id="a149"></a><a id="a148"></a><span class="th25">Aslan ile Tekboynuz</span></h2>

  <h5 class="h52"><a id="ncx2183"></a><span class="th51">&nbsp;</span></h5>

  <h5 class="h52"><a id="ncx2184"></a><span class="th52">&nbsp;</span></h5>

  <p class="p1">Derken korudan askerler gelmeye başladı, önce ikişer üçer, sonra onar yirmişer ve nihayet öyle kalabalık oldular ki, sanki bütün koruyu doldurmuşlardı. Alice ezilme korkusuyla bir ağacın arkasına&nbsp;saklandı ve onların gidişini seyretti.</p>

  <p>Ayaklarından böyle bihaber askerlerle ömründe daha önce hiç karşılaşmadığını düşündü Alice; sürekli bir şeylere takılıp duruyorlardı ve ne zaman birisi düşecek olsa, ardından da birkaç tanesi onun üzerine yığılıp kalıyordu, böylece kısa süre içinde her taraf küçük insan tepecikleriyle dolup taştı.</p>

  <p>Bunları atlar izledi. Dört ayakları olduğundan, piyadelerden daha başarılıydılar, ama <span class="t16">onlar</span> da yer yer tökezliyorlardı ve sanki genel bir&nbsp;kuralmışçasına ne zaman bir at tökezlese, anında binicisi de düşüyordu. Bu kargaşa her geçen dakika daha bir artıyordu. Alice ise bir&nbsp;düzlüğe çıkmış olmaktan pek hoşnuttu doğrusu; orada Beyaz Kral&nbsp;da yerde öylece oturmuş, not defterine bir şeyler yazıyordu.</p>

  <p>&ldquo;Hepsini ben gönderdim!&rdquo; diye bağırdı Kral sevinç içinde Ali-ce&rsquo;i görür görmez. &ldquo;Korudan gelirken askerlerle karşılaştın mı, tatlım?&rdquo;</p>

  <p>&ldquo;Evet,&rdquo; dedi Alice, &ldquo;galiba birkaç bin tane vardılar.&rdquo;</p>

  <p>&ldquo;Tam tamına dört bin iki yüz yedi tane,&rdquo; dedi Kral defterine bakarak. &ldquo;Bütün atları göndermedim, biliyorsun ki iki tanesi oyunda gerekli. İki Ulak&rsquo;ı da göndermedim. İkisi de şehre gittiler. Yola bir&nbsp;bakıver de, birinden birini gördüğünde söyle bana.&rdquo;</p>

  <p>&ldquo;Yolda gördüğüm hiç kimse yok,&rdquo; dedi Alice.</p>

  <p class="p12">&ldquo;Keşke benim de böyle gözlerim olsa,&rdquo; dedi Kral huysuzca. &ldquo;Hiç kimseyi görebilmek ha! Üstelik bu mesafeden! Vay canına,&nbsp;<span class="t39">ben</span> bu ışıkla ve bu mesafeden ancak gerçek insanları görebilirim.&rdquo;</p>

  <p class="p9"><span class="t4"><img alt="img59.jpg" height="656" src="../Images/img59.jpg" width="541" /></span></p>

  <p>Bir eliyle gözlerine siper yaparak dikkatlice yola bakan Alice, bu arada Krahn sözlerini kaçırmıştı. &ldquo;İşte şimdi birilerini görüyorum!&rdquo; diye haykırdı sonunda. &ldquo;Ama ne kadar da yavaş geliyor...&nbsp;hareketleri de ne tuhaf!&rdquo; (çünkü Ulak kocaman ellerini her iki tarafa yelpaze gibi açmış, bir aşağı bir yukarı zıplayıp duruyor, yılan-balığı gibi kıvrıla kıvrıla geliyordu.)</p>

  <p>&ldquo;Hiç de değil,&rdquo; dedi Kral. &ldquo;O bir Anglo-Sakson Ulak&rsquo;ı... bunlar da Anglo-Sakson davranışları. Sadece mutluyken böyle davranır,&nbsp;adı da Hart Havşanı.&rdquo;</p>

  <p>Bu isim Alice&rsquo;e bir tekerlemeyi anımsatmıştı: &ldquo;Severim sevgilimi H ile, çünkü o Hoşnut; nefret ederim sevgilimden H ile, çünkü o Hortlak; beslerim onu... onu Hardal lapası ve hasırotu ile. Adı da Hart Havşanı ve yaşar sevgilim...&rdquo;</p>

  <p>&ldquo;Handa,&rdquo; dedi Kral basit bir şekilde kendisinin de oyuna katıldığına dair en ufak bir fikri olmayarak, bu arada Alice H ile başlayan şehrin adını hatırlamak için biraz duraksamıştı. &ldquo;Öteki Ulak&rsquo;ın adı da Hapkacı. İki tane ulağımın olması gerekir hani... gidecek, gelecek. Biri gitmek için, öbürü gelmek için.&rdquo;</p>

  <p class="p12">&ldquo;Af buyurun?&rdquo; dedi Alice.</p>

  <p class="p13">&ldquo;Ben sana bir şey buyurmuyorum,&rdquo; dedi Kral.</p>

  <p>&ldquo;Ben sadece ne dediğinizi anlamadığımı söylemek istemiştim,&rdquo; dedi Alice. &ldquo;Neden biri gitmek için, biri gelmek için?&rdquo;</p>

  <p>&ldquo;Sana söylemedim mi?&rdquo; dedi Kral sinirlenerek. <span class="t16">&ldquo;İki</span> tane olmalı... Biri gidip getirecek, öbürü götürecek.&rdquo;</p>

  <p>Tam o sırada Ulak da yanlarına gelmişti. Sesi soluğu çıkamayacak kadar nefessiz kalmıştı, sadece ellerini sallıyor ve zavallı Kral&rsquo;a bakıp suratını korkunç hallere sokuyordu.</p>

  <p>&ldquo;Bu küçük hanım seni H ile seviyormuş,&rdquo; dedi Kral, Ulak&rsquo;ın dikkatini kendisinden başka tarafa çekebilmek amacıyla onu Alice&nbsp;ile tanıştırarak... ama bunun hiçbir faydası yoktu... Anglo-Sakson&nbsp;davranışlar her geçen dakika daha bir tuhaf hal alıyor, o kocaman&nbsp;gözleri çıldırmışçasına sağa sola yuvarlanıyordu.</p>

  <p>&ldquo;Beni korkutuyorsun!&rdquo; dedi Kral. &ldquo;Bayılacak gibiyim... Bana biraz hardal lapası ver!&rdquo;</p>

  <p class="p9"><img alt="img60.jpg" height="313" src="../Images/img60.jpg" width="384" /></p>

  <p>Bunun üzerine Ulak, Alice'i hayretler içinde bırakacak şekilde boynuna asılı heybesini açtı ve Kral&rsquo;a birazcık hardal lapası verdi,&nbsp;o da lapayı anında yuttu.</p>

  <p>&ldquo;Biraz daha!&rdquo; dedi Kral.</p>

  <p>&ldquo;Hasırotundan başka bir şey kalmadı,&rdquo; dedi Ulak çantasına göz gezdirerek.</p>

  <p>&ldquo;O zaman hasırotu,&rdquo; diye baygın baygın mırıldandı Kral.</p>

  <p>Alice, hasırotunun Kral&rsquo;ı epeyi kendine getirmesinden çok mutlu olmuştu. &ldquo;Tam bayılacakken hasırotu yemek gibisi yok,&rdquo;&nbsp;dedi Alice&rsquo;e, bir yandan da hapır hupur hasırotu götürürken.</p>

  <p>&ldquo;Bence, üzerine biraz soğuk su dökmek çok daha iyi olacak,&rdquo; diye bir öneride bulundu Alice; &ldquo;... Ya da birazcık amonyak ruhu.&rdquo;</p>

  <p>&ldquo;Bundan <span class="t16">daha iyisi</span> yoktur, demedim,&rdquo; diye karşılık verdi Kral. &ldquo;Bunun <span class="t16">gibisi</span> yok dedim.&rdquo; Alice, buna karşı gelmeye kalkışmadı.</p>

  <p>&ldquo;Yolda sen kimi geçtin?&rdquo; diye devam etti Kral, birazcık daha hasırotu vermesi için elini Ulak&rsquo;a doğru uzatırken.</p>

  <p>&ldquo;Hiç kimseyi,&rdquo; dedi Ulak.</p>

  <p class="p12">&ldquo;Doğru,&rdquo; dedi Kral; &ldquo;bu küçük hanım da onu görmüş. O halde, tabii ki hiç kimse senden daha yavaş yürüyor.&rdquo;</p>

  <p class="p13">&ldquo;Elimden gelenin en iyisini yaptım,&rdquo; dedi Ulak küskün bir ses tonuyla. &ldquo;Kimsenin benden daha hızlı koşamayacağından hiç kuşkum yok.&rdquo;</p>

  <p>&ldquo;Daha hızlı koşamaz,&rdquo; dedi Kral, &ldquo;yoksa buraya senden önce varırdı. Neyse, şimdi soluklandığına göre, bize kentte neler olup&nbsp;bittiğini anlatabilirsin.&rdquo;</p>

  <p>&ldquo;Kulağınıza fısıldayacağım,&rdquo; dedi Ulak, elini boru şeklinde ağzına koyup, Kral&rsquo;ın kulağına yaklaşmak için öne doğru eğilerek. Alice buna çok üzülmüştü, çünkü kendisi de haberi duymak istiyordu. Fakat Ulak, fısıldamak yerine, avazı çıktığınca bağırıyordu,&nbsp;&rdquo;Yine iş başındalar!&rdquo;</p>

  <p>&ldquo;Sen <span class="t16">buna</span> fısıldama mı diyorsun!&rdquo; diye bağırdı zavallı Kral zıplayıp silkinerek. &ldquo;Bir daha böyle bir şey yaparsan, seni yağlatırım. Sarsıntıdan beynimi yerinden oynattın!&rdquo;</p>

  <p>&ldquo;Çok hafif bir deprem olmalı,&rdquo; diye düşündü Alice ve sonra &ldquo;Kimler yine iş başında?&rdquo; diye sormayı göze aldı.</p>

  <p>&ldquo;Kim olacak, Aslan ile Tekboynuz tabii ki,&rdquo; dedi Kral.</p>

  <p>&ldquo;Taç için mi kavga ediyorlar?&rdquo;</p>

  <p>&ldquo;Tabii ki,&rdquo; dedi Kral,&rdquo; işin tuhaf yanı da baştan sona taç aslında hep benim! &ldquo;Hadi gidip onları görelim.&rdquo; Böylece koşarak giderlerken Alice, eski bir şarkının sözlerini kendi kendine mırıldanıp duruyordu:</p>

  <p>&ldquo;Aslan ile Tekboynuz dövüşüyorlardı taç uğruna:</p>

  <p>Aslan Tekboynuz&rsquo;u dövdü kasabanın bir başından öbür başına.</p>

  <p>Kimileri beyaz ekmek kimileri esmer ekmek verdi onlara; Kimileri de üzümlü kek, sonunda kovuldular kasabadan&nbsp;davullarla.</p>

  <p>&ldquo;Kazanan... tacı mı... alır?..&rdquo; diye sordu, Alice güçbela, çünkü bu uzun koşu onu nefes nefese bırakmıştı.</p>

  <p>&ldquo;Aman Tanrım, hayır!&rdquo; dedi Kral. &ldquo;Bu nasıl fikir böyle!&rdquo;</p>

  <p>&ldquo;Lütfen... bir iyilik edin de...&rdquo; dedi Alice soluk soluğa, biraz daha koştuktan sonra, &ldquo;bir dakika durun... sadece biraz nefeslen-mek için.&rdquo;</p>

  <p>&ldquo;İyilik edecek kadar <span class="t16">iyiyim</span> de,&rdquo; dedi Kral, &ldquo;o kadar güçlü değilim. Görüyorsunuz işte, zaman öyle hızla ilerliyor ki. Bandırye&rsquo;yi geçersin de, onu geçemezsin.&rdquo;</p>

  <p>Alice&rsquo;in artık konuşacak nefesi kalmamıştı, böylece sessizlik içinde koşmaya devam ettiler, ta ki ortalarında Aslan ile Tekboy-nuz&rsquo;un kavgaya tutuştuğu büyük bir kalabalık karşılarına çıkıncaya değin. Öyle bir toz duman içindeydi ki ortalık, Alice ilk başta&nbsp;neyin ne olduğunu seçemedi, ama kısa süre içinde Tekboynuz&rsquo;u&nbsp;boynuzundan tanıdı.</p>

  <p class="p12">Gidip diğer Ulak Hapkacı&rsquo;nın yanında durdular. Hapkacı bir elinde bir fincan çay, diğer elinde bir parça tereyağlı ekmek ile durmuş dövüşü seyrediyordu.</p>

  <p class="p3"><img alt="img61.jpg" height="349" src="../Images/img61.jpg" width="456" /></p>

  <p>&ldquo;Daha yeni hapisten çıktı, hapse girdiğinde de daha çayını bitirmemişti,&rdquo; diye fısıldadı Hart Havşanı Alice'in kulağına; &ldquo;ve hapiste ona sadece istiridye kabuğu vermişler... İşte bu yüzden görüyorsun ya aç susuz kalmış. Nasılsın yavrucuğum?&rdquo; diye devam etti, kolunu sevgiyle Hapkacı'nın boynuna dolayarak.</p>

  <p>Hapkacı, etrafına bakınıp başını salladı ve tereyağlı ekmeğine devam etti.</p>

  <p>&ldquo;Hapiste mutlu muydun yavrucuğum?&rdquo; dedi Hart Havşanı.</p>

  <p>Hapkacı bir kez daha etrafına bakındı ve bu sefer yanaklarından aşağı bir iki damla gözyaşı süzüldü, ama ağzından tek bir söz çıkmadı.</p>

  <p>&ldquo;Konuşsana, yoksa konuşamıyor musun?&rdquo; diye bağırdı Hart Havşanı sabırsızca. Ne var ki, Hapkacı hapır hupur yemeğe devam etti ve biraz daha çay içti.</p>

  <p>&ldquo;Konuş diyorum sana?&rdquo; diye bağırdı Kral. &ldquo;Dövüşleri nasıl gidiyor.&rdquo;</p>

  <p>Hapkacı, kocaman bir parça tereyağlı ekmeği zar zor ağzına bastırıp yuttu. &ldquo;Çok iyi gidiyor,&rdquo; diye cevap verdi boğula boğula:&nbsp;&rdquo;Her ikisi de seksen yedi kez yere düştüler.&rdquo;</p>

  <p>&ldquo;O halde kısa süre içinde beyaz ekmek ile esmer ekmeği getirecekler?&rdquo; diye sormaya kalkıştı Alice.</p>

  <p>&ldquo;Şu an ekmekler onları bekliyor,&rdquo; dedi Hapkacı: &ldquo;Şu yediğim onlardan bir parça.&rdquo;</p>

  <p>Tam o anda dövüşte bir duraklama oldu. Aslan ile Tekboynuz nefes nefese yere oturdukları sırada, Kral &ldquo;Yemek için on dakika&nbsp;müsade!&rdquo; diye bağırdı. Hart Havşanı ve Hapkacı beyaz ekmek ile&nbsp;esmer ekmek dolu yuvarlak tepsileri taşımaya başlayarak anında&nbsp;işe koyuldular. Alice, tadına bakmak için bir parça aldı, fakat çok&nbsp;kuruydu.</p>

  <p>&ldquo;Bugün bir daha dövüşeceklerini sanmıyorum,&rdquo; dedi Kral, Hapkacı&rsquo;ya; &ldquo;gidip davullara başlamalarını buyur.&rdquo; Hapkacı, çekirge gibi anında fırlayıp gitti.</p>

  <p>Alice, öylece onu izleyerek bir iki dakika kalakaldı. Sonra birden yüzü ışıl ışıl oldu. &ldquo;Bakın, Bakın!&rdquo; diye bir yerleri işaret ederek bağırdı. &ldquo;Beyaz Kraliçe koşarak kırdan geliyor! Şuradaki korudan&nbsp;uçarak çıktı... Şu Kraliçeler de ne kadar hızlı <span class="t16">koşabiliyorlar</span> böyle!&rdquo;&nbsp;&rdquo;Kesinlikle arkasında düşmanlar var,&rdquo; dedi Kral dönüp bir kez&nbsp;bile bakmadan. &ldquo;Şu koru hep düşmanlarla dolu.&rdquo;</p>

  <p class="p12">&ldquo;Ama koşup ona yardım etmeyecek misin,&rdquo; diye sordu Alice, onun böyle sakin konuşmasına şaşırarak.</p>

  <p class="p13">&ldquo;Faydası olmaz, faydası olmaz!&rdquo; dedi Kral. &ldquo;Kraliçe, korkunç hızla koşar. Bir Bandırye&rsquo;yi yakalarsın da onu yakalayamazsın!&nbsp;Ama istersen, onunla ilgili bir şeyler yazabilirim... Kraliçe sevimli&nbsp;iyi bir yaratıktır,&rdquo; dedi usulca kendi kendine not defterini açtığı sırada. &ldquo;Yaratığı &lsquo;k&rsquo; ile mi yoksa &lsquo;ğ&rsquo; ile mi yazıyorsun?&rdquo;</p>

  <p>Tam bu sırada, Tekboynuz elleri ceplerinde salına salına yanlarına geldi. Kral&rsquo;ın yanından geçerken, ona şöyle bir bakıp, &ldquo;Bu sefer ona gününü gösterdim,&rdquo; dedi.</p>

  <p>&ldquo;Birazcık işte,&rdquo; diye karşılık verdi Kral epey gergince. &ldquo;Boynuzunu ona saplamaman gerekirdi, biliyorsun hani.&rdquo;</p>

  <p>&ldquo;Acıtmadı ki,&rdquo; dedi Tekboynuz umursamazca. Tam gidiyordu ki, gözü Alice&rsquo;e takıldı; anında geri döndü ve bir süre çok derin bir&nbsp;tiksinti içinde ona baktı.</p>

  <p>&ldquo;Bu... Bu... Ne?&rdquo; dedi sonunda.</p>

  <p>&ldquo;Bu bir çocuk!&rdquo; diye atıldı Hart Havşanı onu tanıştırmak üzere, Alice&rsquo;in önüne geldi ve ellerini Angla-Sakson usûlüyle ona doğru uzatarak, &ldquo;Onu daha bugün bulduk. İşte, kanlı canlı apaçık burada!&rdquo; dedi.</p>

  <p>&ldquo;Ben bunları hep hayal ürünü canavarlar olarak düşünmüştüm,&rdquo; dedi Tekboynuz &ldquo;Canlı mı?&rdquo;</p>

  <p>&ldquo;Konuşabiliyor,&rdquo; dedi Hart Havşanı ciddi bir edayla.</p>

  <p>Tekboynuz rüyada gibi Alice&rsquo;e bakıp, &ldquo;Konuşsana, çocuk,&rdquo; dedi. Alice, sözlerine başladığı sırada, dudaklarının kıvrılıp gülümsemesine engel olamadı: &ldquo;Biliyor musun, ben de Tekboynuzların</p>

  <p class="p9"><img alt="img62.jpg" height="340" src="../Images/img62.jpg" width="460" /></p>

  <p class="p1">hep hayal ürünü yaratıklar olduğunu düşünürdüm! Daha önce hiç Tekboynuz görmedim!&rdquo;</p>

  <p>&ldquo;Pekala, artık ikimiz de birbirimizi <span class="t39">gördük,&rdquo;</span> dedi Tekboynuz. &ldquo;Sen bana inanırsan, ben de sana inanırım. Anlaştık mı?&rdquo;</p>

  <p>&ldquo;Öyle istiyorsan, tamam,&rdquo; dedi Alice.</p>

  <p>&ldquo;Hadi, gidip de üzümlü keki getir, ihtiyar!&rdquo; diye devam etti Tekboynuz, Kral&rsquo;a dönerek, &ldquo;Esmer ekmeğinden istemez!&rdquo;</p>

  <p>&ldquo;Tabii ki... Tabii ki,&rdquo; diye homurdandı Kral ve Hart Havşanı&rsquo;na dönüp işaret ederek, &ldquo;Heybeyi aç!&rdquo; diye fısıldadı. &ldquo;Çabuk! Onu değil... O hardal lapasıyla dolu!&rdquo;</p>

  <p class="p12">Hart Havşanı, heybeden kocaman bir kek çıkardı, ardından da tabak ve bıçağı çıkarırken, keki tutması için Alice&rsquo;e uzattı. Bütün&nbsp;bunların heybeden nasıl çıktığını Alice bir türlü kestiremiyordu.&nbsp;Bu gördüklerinin birer sihirbazlık numarası olduğunu düşündü.</p>

  <p class="p13">Bütün bunlar olagelirken, Aslan da onlara katıldı, çok yorgun ve uykulu görünüyordu, gözleri de yarı kapalıydı. &ldquo;Bu ne!&rdquo; dedi miskin miskin Alice&rsquo;e dönüp gözünü kırparak, tıpkı büyük bir çanın&nbsp;ağır ağır çalışı gibi derinden yankılı bir ses tonuyla konuşuyordu.</p>

  <p>&ldquo;Hey, bil bakalım bu ne?&rdquo; diye atıldı Tekboynuz. &ldquo;Asla tahmin edemezsin! Ben edemedim.&rdquo;</p>

  <p>Aslan bitkin bitkin Alice'e baktı. &ldquo;Sen bir hayvan mısın... yoksa sebze mi... yoksa bir maden mi?..&rdquo; dedi, her bir sözcükte esneyerek.</p>

  <p>&ldquo;O hayali bir yaratık!&rdquo; diye haykırdı Tekboynuz, Alice cevaplamadan önce.</p>

  <p>&ldquo;O halde üzümlü keki dağıt, Yaratık,&rdquo; dedi Aslan, yere uzanıp çenesini pençelerinin üzerine koyarak. &ldquo;Siz ikiniz de (Kral&rsquo;a ve&nbsp;Tekboynuz&rsquo;a dönerek) oturun: biliyorsunuz kekte hile yok!&rdquo;</p>

  <p>Kral, bu iki kocaman yaratığın arasında oturmak zorunda kalmaktan açıkça pek rahatsızdı; fakat onun için başka bir yer yoktu.</p>

  <p>&ldquo;Şimdi, taç için dövüşmeliydik ki!&rdquo; dedi Tekboynuz, sinsi sinsi taca bakarak, bu laf üzerine zavallı Kral öyle bir titredi ki, neredeyse taç başından düşecekti.</p>

  <p>&ldquo;Çok kolay kazanırdım,&rdquo; dedi Aslan.</p>

  <p>&ldquo;Bundan çok da emin değilim,&rdquo; dedi Tekboynuz.</p>

  <p>&ldquo;Ne olacak yani, seni kasabanın bir başından öbür başına dövdüm, seni ödlek!&rdquo; diye cevap verdi Aslan kızarak, konuştuğu sırada yarı da ayağa kalkmıştı.</p>

  <p>İşte tam bu anda, Kral tartışmayı kesmek için araya girdi. Çok gergindi, sesi de titriyordu, &ldquo;Kasabanın bir başından öbür başına&nbsp;mı?&rdquo; dedi. &ldquo;Bu epey bir yol. Eski köprüden ya da pazaryerinden de&nbsp;geçtiniz mi? Eski köprünün manzarasına da diyecek yok hani.&rdquo;</p>

  <p>&ldquo;Doğrusu hiç bilmiyorum,&rdquo; diye homurdandı Aslan yeniden yere yatarken. &ldquo;Ortalık öyle bir toz duman içindeydi ki, hiçbir şey&nbsp;görünmüyordu. Yaratık&rsquo;ın keki kesmesi amma uzun sürdü!&rdquo;</p>

  <p>Alice, dizlerinde kocaman tabak, küçük bir derenin kenarına oturmuş, elindeki bıçakla büyük bir azimle keki kesip duruyordu.&nbsp;&rdquo;Çok sinir bozucu!&rdquo; dedi Alice, Aslan'a cevap olarak (&ldquo;Yaratık&rdquo; diye çağrılmaya iyiden iyiye alışmıştı). &ldquo;Birkaç dilimi çoktan kestim,&nbsp;ama hep yeniden birleşiyorlar!&rdquo;</p>

  <p>&ldquo;Ayna kekleriyle nasıl baş edilir, bilmiyorsun,&rdquo; dedi Tekboynuz. &ldquo;Önce dağıt, sonra kes.&rdquo;</p>

  <p>Bu Alice&rsquo;e çok saçma gelmişti, ne ki söylenene boyun eğip ayağa kalktı ve tabağı ortalıkta dolaştırdı, o zaman kek, Alice&rsquo;in önceden yaptığı gibi kendi kendine üç parçaya bölündü. &ldquo;Şimdi kes,&rdquo; dedi Aslan, Alice boş tabakla yerine dönerken,</p>

  <p>&ldquo;Bu adil değil, diyorum!&rdquo; diye bağırdı, Alice nasıl başlayacağını bilmeden elinde&nbsp;bıçak yerine oturduğu sırada. &ldquo;Yaratık, Aslan&rsquo;a benimkinin iki katını verdi!&rdquo;</p>

  <p>&ldquo;Kendine de nedense hiç kek bırakmadı,&rdquo; dedi Aslan.&nbsp;&rdquo;Üzümlü kek sever misin,&nbsp;Yaratık?&rdquo;</p>

  <p>Ne var ki, Alice daha cevap vermeden davullar çalmaya başladı.</p>

  <p>Alice, bu gürültünün nereden geldiğini anlayamadı: Sanki her tarafı bu gürültü&nbsp;kaplamıştı, ta ki kendini sağır olmuş hissedinceye değin, ses kafasında çınlayıp durdu. Ayağa&nbsp;kalktı ve korku içinde atlayıp çayı geçti;</p>

  <p class="p2">* * *</p>

  <p class="p1">daha tam diz çöküp bu korkunç gürültüyü duymamak için nafile bir çabayla kulaklarını kapatmıştı ki, Aslan ile Tekboynuz&rsquo;un ayağa kalkıp şölenin tam da ortasında böyle rahatsız edilmekten dolayı öfkeyle etraflarına baktıklarını gördü.</p>

  <p>&ldquo;Eğer <span class="t16">bu</span> davullar da onları kasabadan kovamazsa,&rdquo; diye düşündü kendi kendine &ldquo;hiçbir şey kovamaz artık!&rdquo;</p>
</body>
</html>
