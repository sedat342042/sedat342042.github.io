<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.3" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p13">&nbsp;</p>

  <p class="p2"><span class="t4">&nbsp;</span></p>

  <h2 class="h22"><a id="ncx1664"></a><a id="a136"></a><a id="a135"></a>DÖRDÜNCÜ BÖLÜM</h2>

  <h2 class="h22"><a id="ncx1665"></a><a id="a137"></a><a id="a138"></a><span class="th25">Tumbadız ile Tumbadik</span></h2>

  <h5 class="h52"><a id="ncx1666"></a><span class="th51">&nbsp;</span></h5>

  <h5 class="h52"><a id="ncx1667"></a><span class="th52">&nbsp;</span></h5>

  <p class="p1">Kollarını birbirlerinin omuzlarına atmış, bir ağacın altında öylece duruyorlardı; Alice daha ilk anda hangisinin hangisi olduğunu anlamıştı; çünkü birinin yakasına &ldquo;DİZ&rdquo; diğerinin yakasına &ldquo;DİK&rdquo; işlenmişti. &ldquo;Galiba ikisinin yakasının arkasında da &lsquo;TUMBA&rsquo; yazılı,&rdquo;&nbsp;dedi Alice kendi kendine.</p>

  <p>O kadar kımıltısız duruyorlardı ki, Alice bir an onların canlı olduğunu unutup, enselerinde &ldquo;TUMBA&rdquo; yazıyor mu diye bakmak üzere tam arkalarını dolanacakken, bir anda &ldquo;DİZ&rdquo; yazılı olanından çıkan bir sesle irkildi.</p>

  <p>&ldquo;Balmumundan heykel olduğumuzu sanıyorsan, parasını ödemen gerektiğini bilirsin. Balmumu heykeller bedava seyredilsinler diye yapılmazlar. Asla olmaz!&rdquo;</p>

  <p>&ldquo;Tam tersine,&rdquo; diye ekledi, yakasında &ldquo;DİK&rdquo; işlemesi olanı, &ldquo;canlı olduğumuzu düşünüyorsan, o zaman da konuşman gerekir.&rdquo;</p>

  <p>&ldquo;Gerçekten çok özür dilerim.&rdquo; Alice&rsquo;in tek söyleyebildiği bu olmuştu, çünkü o anda eski bir şarkının sözleri, tıpkı bir saatin tik takları gibi kafasında çınlayıp duruyordu, şarkıyı yüksek sesle mırıldanmaktan kendini alıkoyamadı...</p>

  <p class="p2"><img alt="img47.jpg" height="306" src="../Images/img47.jpg" width="388" /></p>

  <p class="p1">Tumbadik ile Tumbadız</p>

  <p class="p1">Karar kıldılar bir meydan savaşına</p>

  <p class="p1">Tumbadik dedi ki Tumbadız&rsquo;a</p>

  <p class="p10">Ne yaptın benim o güzel gıcır çıngırağıma?</p>

  <p class="p0"><span class="t4">&nbsp;</span></p>

  <p class="p1">Derken devasa bir karga çıkageldi,</p>

  <p class="p1">Katran karası üstüyle</p>

  <p class="p1">Öyle korktu ki iki kahraman da</p>

  <p class="p1">Sünger çektiler dövüşlerinin üstüne</p>

  <p class="p1"><span class="t4">&nbsp;</span></p>

  <p>&ldquo;Ne düşündüğünü biliyorum,&rdquo; dedi Tumbadız, &ldquo;fakat öyle değil, asla olmaz.&rdquo;</p>

  <p>&ldquo;Tam tersine,&rdquo; diye devam etti Tumbadik, &ldquo;eğer öyle olsaydı, öyle olabilirdi; ola ki öyle olsaydı, öyle olacaktı; ama öyle olmadığından öyle değil. İşte işin mantığı bu.&rdquo;</p>

  <p>&ldquo;Kendi kendime soruyordum,&rdquo; dedi Alice kibarca, &ldquo;acaba bu korudan çıkmanın en kısa yolu nedir? Hava kararıyor. Lütfen bana yolu söyler misiniz?&rdquo;</p>

  <p>Ne ki bu iki tıknaz adam yalnızca birbirlerine bakıp sırıttılar.</p>

  <p>İki kocaman okul çocuğuna o kadar benziyorlardı ki, Alice elinde olmadan parmağıyla Tumbadız&rsquo;ı işaret edip, &ldquo;Önce sen,&nbsp;çocuk!&rdquo; dedi.</p>

  <p>&ldquo;Asla olmaz!&rdquo; diye atılıp bağırdı Tumbadız ve anında da ağzını kapayıverdi.</p>

  <p>&ldquo;Şimdi sen!&rdquo; dedi Alice, Tumbadik&rsquo;e geçerek. &ldquo;Tam tersine!&rdquo; diye bağırmaya başlamaktan başka bir şey yapmayacağından&nbsp;emin ola ola, nitekim öyle de yaptı Tumbadik.</p>

  <p>&ldquo;Sen yanlış başladın!&rdquo; diye bir çığlık kopardı Tumbadız. &ldquo;Bir ziyaret sırasında söylenecek ilk söz, &lsquo;Nasılsınız?&rsquo; deyip tokalaşmaktır!&rdquo; İşte tam bu sırada iki kardeş birbirlerine sarıldılar, boşta kalan ellerini de Alice ile tokalaşmak üzere uzattılar.</p>

  <p>Alice ikisinden birinin elini önce sıkmak istemedi, çünkü diğerinin duygularını inciteceğinden korkuyordu; bu sorunu aşmanın en iyi yolu olarak, ikisinin de elini aynı anda sıktı. Hemen ardından başladılar halka halinde dans etmeye. Bu Alice&rsquo;e çok normalmiş gibi gelmişti (daha sonraları öyle hatırlıyordu), hattâ müzik&nbsp;çalmışına da çok şaşırmış değildi; bu müzik sanki altında dans ettikleri ağaçtan geliyor gibiydi ve (anlayabildiği kadarıyla) dallar tıpkı yayların kemanlara sürtülmesi gibi birbirlerine sürterek müzik&nbsp;yapıyordu.</p>

  <p>&ldquo;Ama kesinlikle şu çok <span class="t16">komikti,&rdquo;</span> dedi Alice (daha sonraları bütün bu olup bitenleri ablasına anlatırken) &ldquo;bu sırada ben de kendimi <span class="t16">&lsquo;İşte dönüyoruz dut ağaçlarının etrafında</span>' şarkısını söylerken buldum. Ne zaman başladığımı bilmiyorum, ama sanki uzun zamandan beri söylüyor gibiydim!&rdquo;</p>

  <p>Diğer iki dansçı şişman olduklarından nefes nefese kalmaları uzun zaman almadı. &ldquo;Bir dans için dört kez dönmek yeterli,&rdquo; dedi Tumbadız soluk soluğa ve tıpkı başladıkları gibi aniden danstan ayrıldılar; aynı anda müzik de durdu.</p>

  <p>Sonra da Alice&rsquo;in elini bıraktılar ve bir süre öylece ona bakakaldılar: Tuhaf bir duraksama olmuştu, Alice daha şimdi dans ettiği insanlarla nasıl konuşmaya başlayacağını bilmiyordu. <span class="t16">&ldquo;Şimdi,&nbsp;</span>&lsquo;Nasılsınız?&rsquo; demek hiç yakışık almaz,&rdquo; dedi Alice kendi kendine,&nbsp;&rdquo;bu aşamayı çoktan geçtik gibi.&rdquo;</p>

  <p>&ldquo;Umarım, <span class="t16">çok</span> fazla yorulmadınız,&rdquo; dedi en sonunda.</p>

  <p>&ldquo;Asla olmaz. Sorduğunuz için <span class="t16">çok</span> teşekkür ederiz,&rdquo; dedi Tumbadız.</p>

  <p>&ldquo;Size <span class="t16">çok</span> minnettarız!&rdquo; diye ekledi Tumbadik. &ldquo;Şiir seversiniz, di mi?&rdquo;</p>

  <p>&ldquo;Ee-vet, çok... yani bazılarını,&rdquo; dedi Alice kuşkuyla. &ldquo;Bu korudan çıkmak için hangi yöne gitmem gerekiyor. Söyler misiniz bana?&rdquo;</p>

  <p class="p12">Tumbadik, Alice&rsquo;in sorusunu pek dikkate almadan kocaman gözleriyle ciddi ciddi Tumbadız&rsquo;a bakarak, &ldquo;Ona neyi okusam?&rdquo;&nbsp;diye sordu.</p>

  <p class="p13">&ldquo;&lsquo;Mors ile Dülger&rsquo; en uzun olanı,&rdquo; dedi Tumbadız, kardeşine sevgiyle sarılarak. Anında başladı Tumbadik:</p>

  <p>&ldquo;Parıl parıl parlıyordu...&rdquo;</p>

  <p class="p9"><span class="t4"><img alt="img48.jpg" height="298" src="../Images/img48.jpg" width="476" /></span></p>

  <p>Alice, tam burada araya girmeye kalkıştı. &ldquo;Eğer çok uzunsa,&rdquo; dedi elinden geldiğince kibar bir şekilde. &ldquo;Önce, lütfen söyler misiniz, hangi yola...&rdquo;</p>

  <p>Tumbadik nazikçe gülümsedi ve yeniden başladı.</p>

  <p><span class="t4">&nbsp;</span></p>

  <p class="p1">&ldquo;Parıl parıl parlıyordu güneş denizde,</p>

  <p class="p1">Parlıyordu tüm kudretiyle:</p>

  <p class="p1">Olsun diye deniz ışıl ışıl ve çarşaf gibi</p>

  <p class="p1">Uğraşıyordu güneş var gücüyle...</p>

  <p class="p1">Olacak şey de değildi bu hani</p>

  <p class="p1">Gecenin böyle bir yarısında.</p>

  <p class="p1"><span class="t4">&nbsp;</span></p>

  <p class="p1">Parlıyordu ay o asık suratıyla,</p>

  <p class="p1">Çünkü oydu ki düşüncesi</p>

  <p class="p1">Olmamalıydı güneş burada böyle</p>

  <p class="p1">Bitince gün sonunda işi...</p>

  <p class="p1">&lsquo;Yaptığı şey kabalık değil de ne?&rsquo; dedi ay,</p>

  <p class="p10">Gelip de bozması böyle eğlenceyi!&rsquo;</p>

  <p class="p0"><span class="t4">&nbsp;</span></p>

  <p class="p1">Deniz ıslaktı alabildiğine ıslak,</p>

  <p class="p1">Kumlar ise kupkuru.</p>

  <p class="p1">Göremezdiniz bir bulut:</p>

  <p class="p1">Yoktu bulut gökte çünkü.</p>

  <p class="p1">Yoktu üstümüzde uçuşan kuşlar:</p>

  <p class="p1">Uçacak kuş yoktu çünkü...</p>

  <p class="p1"><span class="t4">&nbsp;</span></p>

  <p class="p1">Mors ile Dülger</p>

  <p class="p1">Yürüyorlardı öylece yan yana;</p>

  <p class="p1">Süzülürken yanaklarından gözyaşları.</p>

  <p class="p1">Bakınca sonra da onca kuma:</p>

  <p class="p1">&lsquo;Ah bir temizlenseydi şu kumlar,&rsquo;</p>

  <p class="p1">Dedi ikisi de, &lsquo;Olurdu hani ne harika!&rsquo;</p>

  <p class="p1"><span class="t4">&nbsp;</span></p>

  <p class="p1">Yedi süpürgeli yedi hizmetçi</p>

  <p class="p1">Süpürseler burayı altı ay boyunca,</p>

  <p class="p1">&lsquo;Ne dersin?&rsquo; diye sordu Mors</p>

  <p class="p1">Temizleyebilirler mi sence?'</p>

  <p class="p1">Akıtırken şarıl şarıl gözyaşlarını</p>

  <p class="p1">Dedi ki Dülger, &lsquo;Pek mümkün değil bence.&rsquo;</p>

  <p class="p1"><span class="t4">&nbsp;</span></p>

  <p class="p1">Yalvarıp yakarmadaydı Mors</p>

  <p class="p1">&lsquo;Ey İstiridyeler, bize katılsanıza!</p>

  <p class="p1">Hoş bir gezinti olsun, güzel bir hoşbeş,</p>

  <p class="p1">Şu canım tuzlu kumsal boyunca:</p>

  <p class="p1">Dört elimiz yeter de artar bile</p>

  <p class="p10">Uzanmaya tek tek her birinize.&rsquo;</p>

  <p class="p0"><span class="t4">&nbsp;</span></p>

  <p class="p1">Şöyle bir baktı ona içlerinden en yaşlıları,</p>

  <p class="p1">Etmedi ne ki tek kelime bile:</p>

  <p class="p1">Göz kırptı sadece en yaşlı İstiridye.</p>

  <p class="p1">Salladı o ağırca başını bir de...</p>

  <p class="p1">Belliydi her hareketiyle</p>

  <p class="p1">İstemiyordu yatağından ayrılmayı hiç de.</p>

  <p class="p2"><img alt="img49.jpg" height="295" src="../Images/img49.jpg" width="456" /></p>

  <p class="p1">Acele etti ne ki içlerinden dört genci,</p>

  <p class="p1">Kaçırmak istemezlerdi ki ziyafetleri:</p>

  <p class="p1">Fırçalanmıştı elbiseleri, yıkanmıştı yüzleri.</p>

  <p class="p1">Ayakkabılarıysa temiz ve ışıl ışıl boyaları...</p>

  <p class="p1">Olacak şey değildi bu hani,</p>

  <p class="p1">Yoktu ki İstiridyelerin ayakları.</p>

  <p class="p1"><span class="t4">&nbsp;</span></p>

  <p class="p1">İzledi dört genci dört başka İstiridye,</p>

  <p class="p1">Ardından bir dört genç daha;</p>

  <p class="p1">Geldiler sonra da acele acele sürüyle,</p>

  <p class="p10">Kum gibiler bitmezler ki saymakla...</p>

  <p class="p0">Zıpladılar hepsi köpük köpük dalgalardan,</p>

  <p class="p1">Sürünüp giderek kıyıya daha daha.</p>

  <p class="p1"><span class="t4">&nbsp;</span></p>

  <p class="p1">Mors ile Dülger</p>

  <p class="p1">Yürüdüler bir mil civarınca,</p>

  <p class="p1">Dinleniverdiler bir kayada</p>

  <p class="p1">Boylarına uyanı bulunca:</p>

  <p class="p1">Minik İstiridyeler de durdular</p>

  <p class="p1">Beklediler öylece bir sıra boyunca.</p>

  <p class="p1"></p>

  <p class="p1">&lsquo;Zamanı geldi,&rsquo; dedi Mors,</p>

  <p class="p1">&lsquo;Ele alalım bakalım şu konuları:</p>

  <p class="p1">Kunduraları... kadırgaları... kırmızı balmumunu...</p>

  <p class="p1">Lahanaları... ve de kralları...</p>

  <p class="p1">Neden deniz böyle cayır cayır yakıcı...</p>

  <p class="p1">Ve var mı acaba domuzların kanatları?&rsquo;</p>

  <p class="p1"><span class="t4">&nbsp;</span></p>

  <p class="p1">&lsquo;Ama bekleyin biraz,&rsquo; diye haykırdı İstiridyeler</p>

  <p class="p1">&lsquo;Başlamadan önce konuşmanıza&nbsp;</p>

  <p class="p1">Kimimiz kaldık öylece soluk soluğa&nbsp;</p>

  <p class="p10">Üstelik pek şişmanız da!&rsquo;</p>

  <p class="p9"><img alt="img50.jpg" height="313" src="../Images/img50.jpg" width="508" /></p>

  <p class="p1">&lsquo;Aceleye ne gerek?&rsquo; dedi Dülger.</p>

  <p class="p1">Pek müteşşekir kaldılar bu yüzden onlar da.</p>

  <p class="p1"><span class="t4">&nbsp;</span></p>

  <p class="p1">&lsquo;Bir somun ekmek,&rsquo; dedi Mors,</p>

  <p class="p1">&lsquo;İşte tek ihtiyacımız bu aslında:</p>

  <p class="p1">Bir de biber ve sirke</p>

  <p class="p1">Ne güzel de gider yanında...</p>

  <p class="p1">Hazırsanız, şimdi sevgili İstiridyeler,</p>

  <p class="p1">Başlayabiliriz hemen yemeye de.&rsquo;</p>

  <p class="p1"><span class="t4">&nbsp;</span></p>

  <p class="p1">Mosmor kesilmişlerdi İstiridyeler</p>

  <p class="p1">&lsquo;Ama bizi mi!&rsquo; diye koparırken yaygarayı</p>

  <p class="p1">Olur muydu hiç, bunca kibarlıktan sonra&nbsp;</p>

  <p class="p1">Yapmak böyle fena bir şeyi&nbsp;</p>

  <p class="p1">Dedi ki Mors, &lsquo;Doğrusu gece de ne hoş.&nbsp;</p>

  <p class="p1">Beğendiniz mi, peki manzarayı?&rsquo;</p>

  <p class="p1"><span class="t4">&nbsp;</span></p>

  <p class="p10">&lsquo;Gelmeniz ne büyük bir incelikti!</p>

  <p class="p0">Ve de ne güzelsiniz bu kez!&rsquo;</p>

  <p class="p1">Dülger de ekledi sadece</p>

  <p class="p1">&lsquo;Bir dilim daha kes&nbsp;</p>

  <p class="p1">Kulaklarına bir baktırsan diyorum,</p>

  <p class="p1">Tekrar ettirdin bana bak iki kez!&rsquo;</p>

  <p class="p1"><span class="t4">&nbsp;</span></p>

  <p class="p1">&lsquo;Ayıp ettik gibi geliyor bana,&rsquo; dedi Mors</p>

  <p class="p1">Oynamakla böyle bir oyunu onlara,&nbsp;</p>

  <p class="p1">Sürükleyerek zavallıları böyle uzaklara,</p>

  <p class="p1">Getirmekle onları buralara koştura koştura.&rsquo;</p>

  <p class="p1">Dülger de ekledi sadece,</p>

  <p class="p1">&lsquo;Pek kalınca sürülmüş şu tereyağı ekmeklere!&rsquo;</p>

  <p class="p1"><span class="t4">&nbsp;</span></p>

  <p class="p1">&lsquo;Bakın nasıl da ağlıyorum sizin için,&rsquo; dedi Mors</p>

  <p class="p1">&lsquo;Ne de çok iyi anlıyorum her birinizin halini.&rsquo;&nbsp;</p>

  <p class="p1">Gözyaşları ve hıçkırıklar içinde</p>

  <p class="p1">Seçip aldı içlerinden en büyükçelerini,</p>

  <p class="p1">Silerken mendiliyle</p>

  <p class="p1">Şarıl şarıl akan gözyaşlarını.</p>

  <p class="p1"><span class="t4">&nbsp;</span></p>

  <p class="p1">'Ey İstiridyeler,&rdquo; dedi Dülger,</p>

  <p class="p1">&lsquo;Doğrusu koşar adım geldiniz hepiniz bir bir!</p>

  <p class="p1">Ne dersiniz dönelim mi eve şimdi seke seke?&rsquo;&nbsp;</p>

  <p class="p1">Veremedi ne ki cevap hiçbiri...</p>

  <p class="p1">Çok da tuhaf değildi bu hani, çünkü</p>

  <p class="p1">Midelerine indirmişlerdi hepsini bir bir&rsquo;</p>

  <p class="p1"><span class="t4">&nbsp;</span></p>

  <p class="p12">&ldquo;Mors&rsquo;u daha çok sevdim,&rdquo; dedi Alice, &ldquo;çünkü zavallı istiridyeler için <span class="t16">birazcık</span> yine o üzülüyor.&rdquo;</p>

  <p class="p13">&ldquo;Yine de o, Dülger&rsquo;den daha fazla yemiş,&rdquo; dedi Tumbadik. &ldquo;Tam tersine, Dülger kaç tane yediğini görmesin diye, mendilini&nbsp;önünde <span class="t16">tutuyor.&rdquo;</span></p>

  <p>&ldquo;Bu alçaklık!&rdquo; dedi Alice, haklı olarak öfkelenmişti. &ldquo;O zaman ben en çok Dülger&rsquo;i seviyorum... Eğer Mors kadar çok yemediyse.&rdquo;</p>

  <p>&nbsp;&ldquo;Ama o da toplayabildiği kadarıyla yedi,&rdquo; dedi Tumbadız.</p>

  <p>Bu içinden çıkılması zor bir <span class="t16">bilmeceydi.</span> Bir süre duraksadıktan sonra, &ldquo;Peki, tamam <span class="t16">ikisi</span> de çok kötü karakterler...&rdquo; Alice birden,&nbsp;yakınlarındaki korudan gelen, kocaman buharlı bir trenin puf puf&nbsp;sesine benzer bir sesle irkildi; yabani bir hayvanın sesi olabileceğinden korkmuştu. &ldquo;Buralarda aslan ya da kaplan var mı?&rdquo; diye&nbsp;sordu ürkekçe.</p>

  <p>&ldquo;Bu Kızıl Kral'ın horlamasından başka bir şey değil,&rdquo; dedi Tumbadik.</p>

  <p>&ldquo;Gel, ona bir bakalım!&rdquo; diye bağırdı iki kardeş; biri Alice&rsquo;in bir elinden diğeri öbür elinden tutup, onu alıp Kral&rsquo;ın uyuduğu yere&nbsp;doğru götürdüler.</p>

  <p>&ldquo;Çok <span class="t16">hoş</span> bir görüntü, değil mi?&rdquo; dedi Tumbadız.</p>

  <p class="p9"><span class="t4"><img alt="img51.jpg" height="305" src="../Images/img51.jpg" width="460" /></span></p>

  <p>Alice, dürüst bir çocuk olduğundan, pek öyle olduğunu söyleyemezdi. Kral&rsquo;ın başında püsküllü kırmızı uzun bir külah vardı; perperişan bir yığın gibi çöküp kalmıştı; yüksek sesle horlayıp duruyordu; Tumbadız&rsquo;ın deyimiyle neredeyse gırtlağı çatlayacaktı.</p>

  <p>Çok ince ve düşünceli bir kızcağız olan Alice, &ldquo;Umarım bu ıslak çimende üşütmez,&rdquo; dedi.</p>

  <p>&ldquo;Şu an düş görüyor,&rdquo; dedi Tumbadik. &ldquo;Sence düşünde ne görüyor?&rdquo;</p>

  <p>&ldquo;Kim bunu bilebilir ki!&rdquo; dedi Alice.</p>

  <p>&ldquo;Tabii ki <span class="t16">seni\&rdquo;</span> diye haykırdı Tumbadik, zafer kazanmışçasına ellerini şaplatarak. &ldquo;Seni düşünde görmeseydi eğer, nerede olurdun dersin?&rdquo;</p>

  <p>&ldquo;Şu an olduğum yerde tabii ki,&rdquo; dedi Alice.</p>

  <p>&ldquo;Olmazdın!&rdquo; diye karşılık verdi Tumbadik küçümsercesine. &ldquo;Hiçbir yerde olmazdın. Sen hepsi hepsi onun düşündeki bir şeysin!&rdquo;</p>

  <p class="p12">&ldquo;Ola ki Kral uyanacak olsa,&rdquo; diye ekledi Tumbadız, &ldquo;bir mum gibi... o dakika... sönerdin!&rdquo;</p>

  <p class="p13">&ldquo;Sönmezdim!&rdquo; diye avazı çıktığınca bağırdı Alice öfkeye kapılarak. &ldquo;Üstelik <span class="t16">ben</span> onun düşündeki bir şeysem, <span class="t16">siz</span> nesiniz o zaman?&rdquo;</p>

  <p>&ldquo;Aynısı!&rdquo; dedi Tumbadız.</p>

  <p>&ldquo;Tıpkısının aynısı!&rdquo; diye haykırdı Tumbadik.</p>

  <p>Öyle bir bağırmıştı ki, &ldquo;Şişşt! Kusura bakmayın ama bu kadar gürültü çıkarırsanız, onu uyandırırsınız,&rdquo; demekten kendini alıkoyamadı Alice.</p>

  <p>&ldquo;Bak, sen onun düşündeki şeylerden biri olduğun sürece,&rdquo; dedi Tumbadız, &ldquo;onu <span class="t16">uyandırmaktan</span> söz etmenin hiçbir anlamı yoktur. Sen de biliyorsun ki gerçek değilsin.&rdquo;</p>

  <p>&ldquo;Ben <span class="t16">gerçeğimi&rdquo;</span> dedi Alice ve başladı ağlamaya.</p>

  <p>&ldquo;Ağlayarak kendini daha fazla gerçek yapamazsın,&rdquo; diye belirtti Tumbadik. &ldquo;Bunda ağlanacak hiçbir şey yok.&rdquo;</p>

  <p>&ldquo;Eğer ben gerçek olmasaydım, böyle ağlayamazdım,&rdquo; dedi Alice. Her şey öyle saçma geliyordu ki ona, bir yandan gözyaşları akarken bir yandan da gülüyordu.</p>

  <p>&ldquo;Umarım bunların gerçek gözyaşları olduğunu sanmıyorsundur,&rdquo; diye lafa girdi Tumbadız, küçümser bir ses tonuyla.</p>

  <p>&ldquo;Biliyorum, bunlar saçma sapan konuşuyorlar,&rdquo; dedi Alice kendi kendine, &ldquo;bunun için ağlamak aptalca.&rdquo; Bunun üzerine gözyaşlarını sildi ve olabildiğince neşeli bir şekilde, &ldquo;Sahi, bu korudan&nbsp;çıksam iyi olacak, hava gerçekten çok kararıyor. Sizce yağmur yağacak mı?&rdquo; diye sordu.</p>

  <p>&ldquo;Tumbadız, kardeşininkiyle beraber üzerlerine kocaman bir şemsiye açtı ve başını kaldırıp yukarı baktı. &ldquo;Yok, sanmıyorum,&rdquo;&nbsp;dedi. &ldquo;En azından... <span class="t16">bunun altında</span> yağmaz. Asla olmaz.&rdquo;</p>

  <p>&ldquo;Peki, <span class="t16">dışarıda</span> yağabilir mi?&rdquo;</p>

  <p>&ldquo;Yağabilir... eğer canı isterse,&rdquo; dedi Tumbadik. &ldquo;Tam tersine hiçbir itirazımız olmaz.&rdquo;</p>

  <p>&ldquo;Bencil şeyler!&rdquo; dedi Alice kendi kendine. Tam &ldquo;İyi geceler,&rdquo; deyip onlardan ayrılmak üzereydi ki, birden Tumbadız şemsiyenin&nbsp;altından fırlayıp onu bileğinden yakaladı.</p>

  <p>&ldquo;Şunu görüyor musun?&rdquo; dedi, öfkeden tıkanan bir ses tonuyla; tir tir titreyen parmağıyla ağacın altındaki küçük beyaz bir şeyi işaret&nbsp;ediyordu, bir anda gözleri kocaman açılmış ve sapsarı kesilmişti.</p>

  <p class="p12">&ldquo;Basit bir çıngırak,&rdquo; dedi Alice küçük beyaz şeyi dikkatlice inceledikten sonra. &ldquo;Çıngıraklı <span class="t16">yılan</span> değil yani,&rdquo; diye ekledi telaşla,</p>

  <p class="p9"><img alt="img52.jpg" height="311" src="../Images/img52.jpg" width="442" /></p>

  <p class="p1">Tumbadız&rsquo;ın korktuğunu düşünerek. &ldquo;Sadece eski bir çıngırak... pek bir eskimiş ve kırık.&rdquo;</p>

  <p>&ldquo;Öyle olduğunu ben de biliyorum!&rdquo; diye bağırdı Tumbadız, de-lirmişçesine ayaklarını yere vurup saçlarını yolarak. &ldquo;Tabii ki bozulmuş!&rdquo; O anda dönüp Tumbadik&rsquo;e baktı, Tumbadik de yere oturmuş şemsiyenin altına gizlenmeye çalışıyordu.</p>

  <p>Alice elini Tumbadız&rsquo;ın omzuna koyup, &ldquo;Eski bir çıngırak için bu kadar kızmana hiç gerek yok,&rdquo; dedi sakinleştirici bir ses tonuyla.</p>

  <p>&ldquo;Eski değil!&rdquo; diye bağırdı Tumbadız öncekinden çok daha büyük bir öfkeyle. &ldquo;Yeni... Daha dün almıştım... A benim cici GICIR ÇINGIRAĞIM!&rdquo; Sesi artık düpedüz çığlığa dönüşmüştü.</p>

  <p>Bütün bunlar olup biterken, Tumbadik içinde kendisi olduğu halde şemsiyeyi kapatmak için elinden geleni yapıyordu; bu öyle&nbsp;tuhaf bir çabaydı ki, Alice&rsquo;in dikkati öfkeli kardeşten ona yönelmişti. Ne var ki Tumbadik başarılı olamadı; en sonunda şemsiyenin&nbsp;içinde kundaklanmış bir şekilde yana devrildi, yalnızca başı dışarıda kalmıştı; orada öylece uzanmış, ağzını ve o kocaman gözlerini açıp kapamaktan başka bir yapamıyordu. &ldquo;Ne çok balığa benziyor,&rdquo; diye düşündü Alice.</p>

  <p>&ldquo;Şimdi bir dövüşe varsın, di mi?&rdquo; dedi Tumbadız daha sakin bir ses tonuyla.</p>

  <p>&ldquo;Galiba,&rdquo; diye karşılık verdi öteki, asık suratıyla sürünüp şemsiyenin altından çıkarken. &ldquo;Yalnız, bir şartla. O giyinmemize yardım ederse,&rdquo; dedi Alice&rsquo;i kastederek.</p>

  <p>Bunun üzerine iki kardeş el ele tutuşup korudan içeri girip, bir dakika sonra elleri kolları dolu bir şekilde geri geldiler. Getirdikleri şeyler arasında neler yoktu ki; Uzun yastıklar, battaniyeler, şömine önü kilimleri, masa örtüleri, servis kapakları ve kömür kovaları. &ldquo;Umarım ipleri birbirine tutturup bağlamada ustasındır,&rdquo;&nbsp;dedi Tumbadız. &ldquo;Burada gördüğün şeylerin hepsi öyle ya da böyle kullanılmak zorunda.&rdquo;</p>

  <p>Alice böylesi boşuna bir telaşla ömründe hiç karşılaşmadığını daha sonraları anlatacaktı... İki kardeşin oraya buraya koşuşturmaları... üzerlerine giydikleri onca şey... ipleri bağlayıp düğmeleri iliklemede ona verdikleri onca zahmet. &ldquo;Bunlar gerçekten hazırol-duklarında her şeyden çok koca bir tomar eski giysiye dönecekleri&rdquo; dedi Alice kendi kendine. Bir yandan da kellesi uçurulmasın&nbsp;diye Tumbadik&rsquo;in boynunun etrafına uzun yastıklardan birini sarmaya uğraşıyordu.</p>

  <p>&ldquo;Bilirsin ya,&rdquo; diye ekledi Tumbadik pek bir ciddi ses tonuyla, &ldquo;bir dövüş sırasında kellesinin uçurulması insanın başına gelebilecek en ciddi şeydir.&rdquo;</p>

  <p>Alice bir kahkaha attı, fakat onu incitirim korkusuyla anında öksürme numarası yaptı.</p>

  <p class="p12">&ldquo;Çok mu solgun görünüyorum?&rdquo; dedi Tumbadız miğferini bağlatmak üzere ona doğru gelirken (o şeye miğfer <span class="t16">diyordu,</span> ama&nbsp;daha çok tavaya benziyordu.)</p>

  <p class="p13">&ldquo;Şey... Evet... <span class="t16">Birazcık,&rdquo;</span> diye yanıtladı Alice kibarca.</p>

  <p>&ldquo;Ben genelde cesur biriyim,&rdquo; diye devam etti, Tumbadız, alçak bir ses tonuyla &ldquo;ama bugün başımın ağrıyacağı tuttu.&rdquo;</p>

  <p>&ldquo;Benim de dişim ağrıyor!&rdquo; dedi onun söylediklerine kulak misafiri olan Tumbadik. &ldquo;Ben senden daha kötüyüm!&rdquo;</p>

  <p>&ldquo;O zaman bugün dövüşmeseniz daha iyi olacak,&rdquo; dedi Alice, onları barıştırmak için bunun iyi bir fırsat olduğunu düşünerek.</p>

  <p>&ldquo;Birazcık <span class="t16">dövüşelim,</span> ama o kadar uzun olmasa da olur,&rdquo; dedi Tumbadız. &ldquo;Şu an saat kaç?&rdquo;</p>

  <p>Tumbadik saatine baktı ve &ldquo;Dört buçuk,&rdquo; dedi.</p>

  <p>&ldquo;Hadi altıya kadar dövüşelim, sonra da yemek yiyelim,&rdquo; dedi Tumbadız.</p>

  <p>&ldquo;Çok iyi,&rdquo; dedi diğeri üzülerek: &ldquo;O da bizi izleyebilir... yalnız bana <span class="t16">çok</span> yaklaşmasan,&rdquo; diye ekledi. &ldquo;Ben genelde çevremde gördüğüm her şeye vururum... gerçekten heyecanlanırsam.&rdquo;</p>

  <p><span class="t16">&ldquo;Ben</span> de elimin eriştiği her şeye vururum,&rdquo; diye bağırdı Tumbadız, &ldquo;ister göreyim, ister görmeyeyim!&rdquo;</p>

  <p class="p9"><span class="t4"><img alt="img53.jpg" height="329" src="../Images/img53.jpg" width="445" /></span></p>

  <p>Alice kahkahalarla güldü. &ldquo;Bu durumda sürekli ağaçlara vurmanız gerekir,&rdquo; dedi.</p>

  <p>Tumbadız pek bir memnun ifadeyle etrafına bakıp, &ldquo;Biz bu dövüşü bitirene kadar sanmam ki bu civarda geride tek bir ağaç kalsın!&rdquo; dedi.</p>

  <p>&ldquo;Bütün bunlar da bir çıngırak yüzünden!&rdquo; dedi Alice, böyle saçma sapan bir şey yüzünden dövüştükleri için onları <span class="t16">birazcık</span> utandırmak amacıyla.</p>

  <p>&ldquo;O kadar umurumda olmazdı,&rdquo; dedi Tumbadız, &ldquo;yeni bir çıngırak olmasaydı.&rdquo;</p>

  <p>&ldquo;Keşke şu devasa karga şimdi bir gelse!&rdquo; diye içinden geçirdi Alice.</p>

  <p>&ldquo;Biliyorsun, sadece bir kılıç var,&rdquo; dedi Tumbadız kardeşine: &ldquo;ama sen de şemsiyeyi kullanabilirsin... O da epeyi sivri. Yalnız&nbsp;hemen başlayalım. Hava gittikçe kararıyor.&rdquo;</p>

  <p class="p12">&ldquo;Daha da kararıyor,&rdquo; dedi Tumbadik.</p>

  <p class="p13">Derken ortalığı öyle bir karanlık bastırdı ki, Alice, şimşekler kopup gökten yağmur boşanacağını düşündü bir an. &ldquo;Şu kocaman kapkara buluta bir bak!&rdquo; dedi. &ldquo;Nasıl da hızlı geliyor! İnanmıyorum, baksana kanatları da var!&rdquo;</p>

  <p>&ldquo;O karga!&rdquo; diye tiz sesiyle yaygarayı kopardı Tumbadız dehşet içinde: Bir anda iki kardeş de tabanları yağlayıp ortadan kayboldular.</p>

  <p>Alice, korunun içine doğru birazcık koşup, kocaman bir ağacın altında durdu. <span class="t16">&ldquo;Burada</span> bana asla bir kötülük edemez. O kocaman&nbsp;gövdesiyle ağaçların altına giremez. Keşke şu kanatlarını da böyle&nbsp;çırpmasa... Koruda kasırga estiriyor... İşte şurada da rüzgarda&nbsp;savrulup gelen bir şal var!&rdquo;</p>
</body>
</html>
