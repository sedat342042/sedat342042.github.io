<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.3" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p13">&nbsp;</p>

  <p class="p2"><span class="t4">&nbsp;</span></p>

  <h2 class="h22"><a id="ncx1571"></a><a id="a130"></a><a id="a131"></a>ÜÇÜNCÜ BÖLÜM</h2>

  <h2 class="h22"><a id="ncx1572"></a><a id="a132"></a><a id="a133"></a><span class="th25">Ayna Böcekleri</span></h2>

  <h5 class="h52"><a id="ncx1573"></a><span class="th51">&nbsp;</span></h5>

  <h5 class="h52"><a id="ncx1574"></a><span class="th52">&nbsp;</span></h5>

  <p class="p1">Tabii ki yapılacak ilk iş seyahat edeceği ülkeyi iyice araştırmaktı. &ldquo;Bu coğrafya öğrenmek gibi bir şey,&rdquo; diye düşündü Alice, daha&nbsp;ilerleri birazcık görebilmek ümidiyle ayak parmaklan üzerinden&nbsp;yukarıya baktığı sırada. &ldquo;Başlıca nehirleri... hiç yok... Başlıca dağlar... Var olan tek dağın üstündeyim, ama bir ismi olduğunu sanmıyorum. Başlıca kentleri... Vay! Aşağıda bal yapan şu yaratıklar&nbsp;da ne ki? Arı olacak halleri yok... arıları kimse bir mil öteden göremez...&rdquo; Bir süre, çiçeklerin arasında oradan oraya uçup duran bir&nbsp;tanesinin hortumunu çiçeklere sokuşunu sessizce seyretti, &ldquo;sanki normal bir arı,&rdquo; diye düşündü.</p>

  <p>Ne var ki, bu normal bir arı dışında bir şeydi: aslında bir fildi... Alice, bunu hemencecik fark etmişti, her ne kadar bu düşünce ilk&nbsp;başta soluğunu kesse de. &ldquo;Ne devasa çiçekler olmalı onlar!&rdquo; diye&nbsp;düşündü ardından da. &ldquo;Çatıları sökülüp sap takılmış kır evlerine&nbsp;benziyorlar... Ne kadar da çok bal yapıyorlardır! Sanırım aşağıya&nbsp;gidip... oh, hayır, <span class="t16">daha</span> değil,&rdquo; diye devam etti. Tam tepeden aşağı doğru koşmaya başlayacağı sırada, kendine engel olmuştu ve&nbsp;bu ani çekingenliğine bir özür bulmaya çalıştı. &ldquo;Elimde onları öteye savuracak uzun bir dal olmadan yanlarına gitmek iyi bir fikir değil... Bu yürüyüşün hoşuma gidip gitmediğini sormaları da ne eğlenceli olacak hani, ben de diyeceğim ki... &lsquo;Ah, çok çok sevdim... (işte burada o çok sevdiği hareketi yaparak saçların» arkaya savurdu) ama yol çok tozluydu, bir de hava çok sıcaktı, filler de öyle&nbsp;muzipti kil'</p>

  <p>&ldquo;Sanırım, öbür yoldan gitsem daha iyi olacak,&rdquo; dedi Alice bir süre duraksadıktan sonra, &ldquo;belki de filleri daha sonra da görebilirim. Hem, Üçüncü Kareye de öyle gitmek istiyorum ki!&rdquo;</p>

  <p>Böylece, Alice bu özrün ardından, tepeden aşağı koştu ve altı küçük çayın ilkinin üzerinden zıplayıp geçti.</p>

  <p class="p2">* * *</p>

  <p>&ldquo;Biletler, lütfen!&rdquo; dedi Biletçi, kafasını camdan içeri sarkıtarak. Bir anda herkes biletini eline almıştı: neredeyse insan boyundaydılar ve vagonu doldurmuşa benziyorlardı.</p>

  <p>&ldquo;Hadi, bakalım! Biletini göster çocuk!&rdquo; diye devam etti Biletçi, Alice&rsquo;e kızgın kızgın bakarak. Ardından da çok sayıda ses hep bir&nbsp;ağızdan (&ldquo;tıpkı bir koro gibi&rdquo; diye düşündü Alice) &ldquo;Bekletme onu&nbsp;çocuk! Baksana, bir dakikası bin paund eder!&rdquo; dediler.</p>

  <p>&ldquo;Kusura bakmayın, ama biletim yok,&rdquo; dedi Alice korka korka. &ldquo;Geldiğim yerde bilet gişesi yoktu.&rdquo; Koro yeniden başladı. &ldquo;Geldiği yerde bilet gişesine yer yokmuş. Oradaki yerlerin santimetresi&nbsp;birkaç bin paund edermiş!&rdquo;</p>

  <p>&ldquo;Mazeret bulma!&rdquo; dedi Biletçi. &ldquo;Makinistten bir tane alman gerekirdi.&rdquo; Ve bir kez daha koro başladı, &ldquo;Treni süren adamdan yani. Sırf dumanının bir pufu bile bin paund eder!&rdquo;</p>

  <p>Alice, kendi kendine, &ldquo;O halde, konuşmanın bir anlamı yok,&rdquo; diye düşündü. Alice konuşmadığından, bu sefer sesler katılmadı, ama hayret ki bu kez de koro halinde <span class="t16">düşünmeye</span> başladılar (umarım <span class="t16">koro halinde düşünmenin</span> ne demek olduğunu bilirsiniz... çünkü itiraf edeyim ki, ben bilmiyorum), &ldquo;Hiçbir şey söylememek daha iyi. Konuşmadaki her bir sözcük bin paund eder!&rdquo;</p>

  <p class="p12">&ldquo;Bu gece rüyamda bin paund göreceğim. Kesinlikle göreceğim!&rdquo; diye düşündü Alice.</p>

  <p class="p3"><img alt="img42.jpg" height="394" src="../Images/img42.jpg" width="497" /></p>

  <p>Tüm bu süre boyunca Biletçi, önce bir teleskoptan, sonra bir mikroskoptan ve ardından da bir opera dürbününden ona bakıyordu. Sonunda, &ldquo;yanlış yere seyahat ediyorsun,&rdquo; deyip pencereyi&nbsp;kapatarak uzaklaştı.</p>

  <p>&ldquo;Bu yaşta bir çocuk,&rdquo; dedi karşısında oturan beyefendi (beyaz kâğıttan bir elbisenin içindeydi) &ldquo;kend[ adını bilmese de, hangi&nbsp;yöne gittiğini bilebilmesi gerekir!&rdquo;</p>

  <p>Beyazlı beyefendinin yanında oturan bir Keçi, gözlerini yumup yüksek sesle, &ldquo;Alfabeyi bilmese bile, bilet gişesine giden yolu bilmesi gerekir!&rdquo; dedi.</p>

  <p>Keçinin hemen yanında Kınkanatlı bir böcek oturuyordu (toptan tuhaf bir yolcu grubunu oluşturuyorlardı); peşpeşe konuşmaları sanki kuralmış gibi, &ldquo;geriye ancak bagaj olarak dönebilir!&rdquo; diyerek devam etti Kınkanatlı da.</p>

  <p>Alice, Kınkanatlının arkasında kimin oturduğunu göremiyor-du, ama kısık bir ses başladı konuşmaya.&rdquo;Lokomotifleri değiştirin...&rdquo; dedi ve orada tıkanıp konuşmasına devam edemedi.</p>

  <p>&ldquo;At sesine benziyor,&rdquo; diye düşündü Alice. Kulağına yaklaşan son derece cansız bir ses &ldquo;'At' ve &lsquo;atta&rsquo; üzerine bir espri yapabilirsin, biliyorsun&nbsp;<span class="t39">di</span> mi?&rdquo; dedi.</p>

  <p>Sonra da uzaklardan kibar bir ses, &lsquo;&ldquo;Dikkat! Yeniyetmedir, kırılır,&rsquo; diye etiketlenmeli, bilirsiniz...&rdquo; dedi.</p>

  <p>Bundan sonra, diğer sesler de devam etti (&ldquo;Vagon ne kadar da kalabalık!&rdquo; diye düşündü Alice). &ldquo;Üstünde baş olduğundan posta&nbsp;ile gitmeli...&rdquo; &ldquo;Telgrafla iletilmeli...&rdquo; &ldquo;Yolun geri kalan kısmında&nbsp;treni o çekmeli...&rdquo; ve bunun gibi şeyler söyleyip duruyorlardı.</p>

  <p>Ama beyaz kâğıtlar içindeki beyefendi öne doğru geldi ve kulağına eğilerek, &ldquo;Tatlım, onlar ne derlerse desinler, boş ver, sen trenin her durduğu istasyonda bir gidiş-geliş bileti al,&rdquo; dedi.</p>

  <p>&ldquo;Almam!&rdquo; dedi Alice sabırsızca. &ldquo;Ben bu tren yolculuğuna hiçbir şekilde ait değilim... Daha demin bir korudaydım... ve keşke oraya geri dönmek elimden gelebilse!&rdquo;</p>

  <p><span class="t44">&ldquo;</span><span class="t45">Şunun</span> <span class="t14">üzerine bir espri yapabilirsin,&rdquo;</span> dedi cansız ses kulağına yaklaşarak, <span class="t14">&ldquo;... &lsquo;olmuşla ölmüş,' türünden bir şey üzerine, hani?&rdquo;</span></p>

  <p class="p12">Sesin nereden geldiğini anlamak için etrafına boşu boşuna bakınarak &ldquo;Böyle alay edip durma,&rdquo; dedi Alice. &ldquo;Espri yapmaya bu kadar meraklıysan, sen kendin niye yapmıyorsun?&rdquo;</p>

  <p class="p13">Cansız ses derin derin iç çekti: <span class="t16">çok</span> mutsuz olduğu apaçıktı. &ldquo;Keşke diğer insanlar gibi iç çekebilseydi!&rdquo; diye düşündü Alice,&nbsp;ancak o zaman teselli edecek merhametli bir şeyler söylerdi ona.&nbsp;Ama bu o öyle cansız bir iç çekişti ki, eğer kulağına <span class="t16">bu kadar</span> yaklaşmamış olsaydı, onu hiç duyamazdı. Bu kadar yaklaşınca, kulağını öyle bir gıdıkladı ki zavallı küçük yaratığın mutsuzluğuna dair düşüncelerini silip götürdü aklından.</p>

  <p><span class="t14">&ldquo;Biliyorum, sen bir dostsun,&rdquo;</span> diye devam etti Cansız ses, <span class="t14">&ldquo;gerçek bir dost ve de eski bir dost. Bir böcek</span> <span class="t44">olsam</span> <span class="t14">da beni incitmezsin.&rdquo;</span></p>

  <p>&ldquo;Ne türden bir böcek?&rdquo; diye sordu Alice birazcık kaygıyla. Asıl bilmek istediği şey sokup sokmadığıydı, fakat bunu sormanın nazik bir davranış olmadığını düşündü.</p>

  <p><span class="t14">&ldquo;Ne, o halde sen...&rdquo;</span> diye cansız ses söze başladığı anda lokomotiften gelen tiz bir ses onu bastırdı, herkes heyecan içinde ayağa fırladı, Alice de onların arasındaydı.</p>

  <p>Kafasını dışarı sarkıtan At, usulca başını içeri çekip, &ldquo;Sadece üzerinden atlamamız gereken bir çay,&rdquo; dedi. Bundan, herkes&nbsp;memnun olmuş görünüyordu, yine de Alice trenlerin atlaması düşüncesinden birazcık tedirgindi. &ldquo;Neyse ki, bizi Dördüncü Kareye&nbsp;götürecek, bu da bir teselli,&rdquo; dedi kendi kendine. Biraz sonra, vagonun havaya yükseldiğini hissetti, korkudan elinin altında ne&nbsp;varsa anında sarıldı ona, o da Keçinin sakalıydı.</p>

  <p class="p2">* * *</p>

  <p>Ne ki, Alice dokundukça sakal eriyor gibiydi, sonra da kendini bir ağacın altında sessizce öylece otururken buldu... Tatarcık (bu,&nbsp;konuştuğu böcekti) tam başının üzerindeki ince bir dalda dengede durmaya çalışıp, kanatlarıyla kendini yelpazelendiriyordu.</p>

  <p>Kesinlikle <span class="t16">çok</span> büyük bir Tatarcıktı; &ldquo;Neredeyse bir tavuk kadar,&rdquo; diye düşündü Alice. Yine de, bu kadar uzun bir süre konuştuktan sonra, onun yanında kendini tedirgin hissetmiyordu.</p>

  <p>&ldquo;... O halde sen tüm böcekleri sevmiyorsun?&rdquo; diye, sanki hiçbir şey olmamışçasına usulca sözlerine devam etti Tatarcık.</p>

  <p>&ldquo;Konuşabildiklerinde, onları severim,&rdquo; dedi Alice. &ldquo;Geldiğim yerde de hiçbir böceğin konuştuğunu görmedim.&rdquo;</p>

  <p><span class="t16">&ldquo;Sen,</span> geldiğin yerde ne tür böceklere ayılıp bayılırdın?&rdquo; diye sordu Tatarcık.</p>

  <p>&ldquo;Böceklere hiç de ayılıp <span class="t16">bayılmam,&rdquo;</span> diye açıkladı Alice, &ldquo;çünkü onlardan çok korkuyorum... en azından büyük olanlardan. Ama&nbsp;sana bazılarının adlarını söyleyebilirim.&rdquo;</p>

  <p>&ldquo;Adlarını biliyorlardır tabii?&rdquo; dedi Tatarcık kayıtsızca.</p>

  <p>&ldquo;Bildiklerine hiç tanık olmadım.&rdquo;</p>

  <p>&ldquo;Bilmiyorlarsa, adlarının olmasının ne yararı var ki?&rdquo; dedi Tatarcık.</p>

  <p><span class="t16">&ldquo;Onlara</span> bir yararı yok,&rdquo; dedi Alice, &ldquo;ama sanırım, onlara bu adları veren insanlara yararı var. Öyle olmasa, neden adları olsun ki?&rdquo;</p>

  <p>&ldquo;Bilemem,&rdquo; dedi Tatarcık. &ldquo;Aşağıdaki ormanda, hiçbirisinin adı yok... Sen, yine de, isimlerini bir sıralasana.&rdquo;</p>

  <p>&ldquo;Pekala, At Sineği var,&rdquo; diye başladı Alice, parmaklarıyla sayarak.</p>

  <p>&ldquo;Tamam,&rdquo; dedi Tatarcık: &ldquo;Eğer, şu çalılığın ortasına doğru bakarsan, bir Salıncaklı At Sineği göreceksin. Baştan ayağı ağaçtan yapılmış ve kendi kendine sallanarak daldan dala gezip durur.&rdquo;</p>

  <p>&ldquo;Neyle beslenir?&rdquo; diye sordu Alice merakla.</p>

  <p class="p12">&ldquo;Özsu ve talaşla,&rdquo; dedi Tatarcık. &ldquo;İsimlerini saymaya devam et.&rdquo;</p>

  <p class="p9"><img alt="img43.jpg" height="366" src="../Images/img43.jpg" width="560" /></p>

  <p>Alice büyük bir merakla Salıncaklı At Sineğine baktı, daha yeni boyanmış olmalıydı: öyle parlak ve yapış yapış görünüyordu ki.&nbsp;Sonra sözlerine devam etti.</p>

  <p>&ldquo;Bir de Yusufçuk var.&rdquo;</p>

  <p><a id="a134"></a>&ldquo;Hemen başının üstündeki dala bak,&rdquo; dedi Tatarcık, &ldquo;orada Ateştenkapye Yusufçuğunu göreceksin. Vücudu erik pudinginden, kanatları çobanpüskülü yapraklarından, kafası da kaynar&nbsp;konyakta kuru üzümden yapılmış.&rdquo;</p>

  <p class="p9"><span class="t4"><img alt="img44.jpg" height="375" src="../Images/img44.jpg" width="565" /></span></p>

  <p class="p12">&ldquo;Neyle beslenir?&rdquo; diye sordu Alice daha önceki gibi.</p>

  <p class="p13">&ldquo;Bulgur sütlacı ve üzümlü tarttan,&rdquo; diye yanıtladı Tatarcık, &ldquo;yuvasını da Noel hediyesi kutusunun içine yapar.&rdquo;</p>

  <p>&ldquo;Bir de Kelebek var,&rdquo; diye devam etti Alice, kafasını ateşe sokan böceği iyice inceledikten sonra ve kendi kendine &ldquo;acaba böcekler&nbsp;bu yüzden mi mumlara doğru uçarlar... belki hepsi sonunda Ateş-tenkapye Yusufçuğuna dönüşmek isterler,&rdquo; diye düşündü.</p>

  <p>&ldquo;Ayaklarının altında gezinen,&rdquo; dedi Tatarcık (Alice, korku içinde ayaklarını çekti) Tereyağlı Ekmek Böceği. Kanatları ince tereyağlı ekmek dilimleri, gövdesi ekmek kabuğu, kafası da kesme şekeri.&rdquo;</p>

  <p>&ldquo;O neyle besleniyor?&rdquo;</p>

  <p>&ldquo;Kremalı açık çayla.&rdquo;</p>

  <p>Alice&rsquo;in kafasına bir soru takıldı. &ldquo;Diyelim ki bulamadı?&rdquo; dedi.</p>

  <p class="p9"><span class="t4"><img alt="img45.jpg" height="401" src="../Images/img45.jpg" width="581" /></span></p>

  <p>&ldquo;O zaman tabii ki ölür.&rdquo;</p>

  <p>&ldquo;Ama bu pek sık oluyor demektir,&rdquo; diye belirtti Alice, düşünceli düşünceli.</p>

  <p>&ldquo;Hep oluyor,&rdquo; dedi Tatarcık.</p>

  <p>Alice, bundan sonra birkaç dakika sessizce düşüncelere daldı. Bu arada Tatarcık, Alice'in başının üzerinde vızıldayıp durarak&nbsp;kendince eğleniyordu; nihayet durup, &ldquo;İsminden olmak istemezsin, öyle di mi?&rdquo; diye sordu.</p>

  <p>&ldquo;Tabii ki hayır,&rdquo; dedi Alice birazcık endişelenerek.</p>

  <p>&ldquo;Bilmiyorum ama,&rdquo; diye devam etti Tatarcık kayıtsız bir ses tonuyla, &ldquo;sen yine de bir düşün, eve adsız gitmeyi başarabilirsen ne büyük bir kolaylık olacak senin için! Örneğin, mürebbiyen seni&nbsp;ders çalışmaya çağırıyor. &lsquo;Hadi gel...&rsquo; diyecek ve öylece kalacak,&nbsp;çünkü çağıracağı bir adın olmayacak, sen de o zaman gidip ders&nbsp;çalışmak zorunda kalmayacaksın, di mi?&rdquo;</p>

  <p class="p12">&ldquo;Böyle bir şey hiçbir zaman olmaz,&rdquo; dedi Alice. &ldquo;Mürebbiye böyle bir şeyin mazeret olacağını asla düşünmez. Adımı hatırlamazsa, uşakların yaptığı gibi, &lsquo;Matmazel,&rsquo; diye çağırır.</p>

  <p class="p13">&ldquo;Ne yapalım o zaman, &lsquo;Matmazel,&rsquo; derse ve başka da bir şey demese,&rdquo; diye bir açıklama yaptı, Tatarcık, &ldquo;tabii ki &lsquo;mat&rsquo; edilmişsin demektir, &lsquo;ezelden&rsquo;. Şaka şaka. Keşke sen yapsaydın bu şakayı,&rdquo; dedi.</p>

  <p>&ldquo;Neden benim yapmamı istiyorsun ki?&rdquo; diye sordu Alice. &ldquo;Çok kötü bir şaka bu.&rdquo;</p>

  <p class="p24">Bunun üzerine Tatarcık sadece derin derin iç çekti, bir yandan dayanaklarından kocaman iki damla gözyaşı süzülüyordu.</p>

  <p>&ldquo;Seni bu kadar rahatsız ediyorsa,&rdquo; dedi Alice, &ldquo;o zaman şaka yapmaman gerekiyor demektir.&rdquo;</p>

  <p>Sonra o hüzünlü iç çekişlere bir yenisi eklendi, zavallı Minik Tatarcık bu sefer gerçekten iç çeke çeke eriyip bitmişti, çünkü Alice dönüp yukarı baktığında o ince dalda Tatarcık&rsquo;tan eser kalmamıştı. Alice de bu kadar uzun süre aynı yerde oturmaktan biraz&nbsp;üşüdüğünden kalkıp yürümeye başladı.</p>

  <p>Derken, bir yanında bir korunun yer aldığı açık bir alana geldi. Son korudan çok daha karanlıktı, bu yüzden içine girmeye <span class="t16">biraz&nbsp;</span>ürktü. Yine de bir kez daha düşününce, girmeye karar verdi; &ldquo;çünkü kesinlikle <span class="t16">geri</span> dönmeyeceğim,&rdquo; diye düşündü kendi kendine ve&nbsp;bu da Sekizinci Kareye gitmenin tek yoluydu.</p>

  <p>&ldquo;Bu,&rdquo; diye düşündü Alice, &ldquo;hiçbir şeyin adının olmadığı koru olmalı. Oraya gidersem, acaba benim adıma ne olacak. Adsız kalmak hiç de hoşuma gitmez... çünkü o zaman bana başka bir isim&nbsp;vermek zorunda kalacaklar, bu da hiç kuşku yok ki çirkin bir ad&nbsp;olacak. Ama o zaman da eski adımı alan yaratığı bulmaya çalışırken ne eğlenirim doğrusu! Bu, insanların köpeklerini kaybettiklerinde verdikleri ilanlar gibi bir şey... <span class="t16">Tırla' diye adıyla çağırdığınız&nbsp;anda hemen tepki verir, pirinçten tasması var...</span> Biri karşılık verinceye değin karşınıza çıkan her şeye &lsquo;Alice&rsquo; diye seslendiğinizi bir hayal edin! Ama akılları varsa buna karşılık vermezler!&rdquo;</p>

  <p>Böyle dolaşıp durduğu sırada bir de baktı ki koruya varmış; pek serin ve gölgeli bir yerdi burası. &ldquo;Neyse, yine de bu da bir teselli,&rdquo;&nbsp;dedi Alice ağaçların altına girdiği anda, &ldquo;bu kadar sıcaktan bunaldıktan sonra, bu şeyin, şeyin altına girmek... <span class="t16">neyin?&rdquo;</span> diye devam&nbsp;etti, o sözcüğün bir türlü aklına gelmemesinin verdiği şaşkınlıkla.&nbsp;&rdquo;Yani demek istiyorum ki, bu şeyin altına... <span class="t16">şunun</span> altına, hani işte&nbsp;şu!&rdquo; dedi elini ağacın gövdesine değdirerek. &ldquo;Acaba bu kendine&nbsp;ne ad <span class="t16">takmıştır?</span> Hiçbir adı olmadığından eminim... Yok canım,&nbsp;kesinlikle yoktur!&rdquo;</p>

  <p>Düşüncelere dalarak bir dakika öylece sessiz kaldı; sonra birden yeniden başladı. &ldquo;İşte şimdi gerçekten başıma <span class="t16">geldil</span> Şimdi kimim ben? Elimden gelse <span class="t16">hatırlayacağım!</span> Kararlıyım, anımsayacağım!&rdquo; Ne ki, kararlı olmasının ona çok da bir faydası olmamıştı, büyük bir şaşkınlıktan sonra tek söyleyebildiği, &ldquo;L, <span class="t16">biliyorum,</span> adım&nbsp;L ile başlıyor!&rdquo; oldu.</p>

  <p>Tam o anda bir Yavru Alageyik çıkageldi; o kocaman uysal gözleriyle Alice&rsquo;e bakıyordu; ama hiç de korkmuşa benzemiyordu.</p>

  <p>&ldquo;Buraya gel! Buraya gel!&rdquo; dedi Alice, elini uzatıp onu okşamaya çalışarak; fakat Yavru Alageyik irkilerek biraz geri çekildi ve tekrardan Alice&rsquo;i seyretmeye başladı.</p>

  <p>&ldquo;Adın ne?&rdquo; dedi Yavru Alageyik sonunda. Öyle yumuşak, tatlı bir ses tonu vardı ki!</p>

  <p>&ldquo;Keşke bilebilseydim!&rdquo; diye aklından geçirdi zavallı Alice. &ldquo;Şimdilik hiçbir şey,&rdquo; dedi hüzünle.</p>

  <p>&ldquo;Bir daha düşün,&rdquo; dedi Yavru Alageyik, &ldquo;böyle olmaz.&rdquo;</p>

  <p>Alice düşündü, ama aklına hiçbir şey gelmiyordu. &ldquo;Lütfen, söyler misin, <span class="t16">senin</span> adın ne?&rdquo; dedi Alice çekine çekine. &ldquo;Belki bu birazcık bana yardımcı olabilir.&rdquo;</p>

  <p>&ldquo;Birazcık ileriye gelirsen söyleyeceğim,&rdquo; dedi Yavru Alageyik. &ldquo;Burada anımsayamıyorum.&rdquo;</p>

  <p>Bunun üzerine Alice, kollarını Yavru Alageyik&rsquo;in yumuşacık boynuna sevgiyle doladı ve koru boyunca başladılar birlikte yürümeye; sonunda başka bir açık alana vardılar; Yavru Alageyik burada aniden havaya zıplayarak, kendini Alice&rsquo;in kollarından kurtardı.&nbsp;&rdquo;Ben bir Yavru Alageyik&rsquo;im!&rdquo; diye haykırdı sevinç içinde. &ldquo;Aman&nbsp;Tanrım, sen bir insan yavrususun!&rdquo; Yavru&rsquo;nun o güzelim kahverengi gözlerine birden bir korku çöktü ve anında dörtnala koşup&nbsp;oradan uzaklaştı.</p>

  <p class="p12">Alice, sevgili minik yol arkadaşını bu denli çabuk kaybetmenin verdiği öfkeyle her an ağlamaya hazır bir şekilde, Yavru Alageyik&rsquo;in ardından öylece bakakaldı. &ldquo;Hiç değilse, şimdi adımı biliyorum,&rdquo; dedi, &ldquo;bu da <span class="t16">bir teselli.</span> Alice... Alice... Bir daha adımı hiç&nbsp;unutmayacağım. Acaba şimdi hangi tabelayı izlemem gerekiyor?&rdquo;</p>

  <p class="p3">Bu yanıtlanması çok da zor bir soru değildi, zaten sadece bir yol vardı ve her iki tabela da bu yolu işaret ediyordu. &ldquo;Bu sorunu,&rdquo;&nbsp;dedi Alice kendi kendine, &ldquo;yollar ikiye ayrılıp da, tabelalar farklı&nbsp;yolları gösterdiği zaman çözerim.&rdquo;<img alt="img46.jpg" height="413" src="../Images/img46.jpg" width="317" /></p>

  <p>Ne var ki bu pek de mümkün gözükmüyordu. Uzun bir süre yoluna devam etti, ancak nerede yollar ikiye ayrılacak olsa aynı yönü gösteren iki levha karşısına çıkıyordu; birincisi &ldquo;TUMBADIZ&rsquo;IN EVİNE GİDER&rdquo;, diğeri de &ldquo;TUMBADİK&rsquo;İN EVİNE GİDER&rdquo; diyordu.</p>

  <p>&ldquo;Demek ki,&rdquo; dedi Alice sonunda, &ldquo;bu ikisi aynı evde yaşıyorlar! Bunu daha önce niye hiç düşünmedim ki?.. Ama orada çok fazla&nbsp;kalamam. Şöyle bir uğrar, tanışır ve bu korudan nasıl çıkılacağını&nbsp;sorarım. Hava kararmadan Sekizinci Kare&rsquo;ye bir varabilsem!&rdquo;</p>

  <p>Böyle kendi kendine konuşarak dolaşmaya devam etti; keskin bir dönemece geldiğinde, iki kısa boylu şişman adamla karşılaştı;&nbsp;öyle ani bir karşılaşmaydı ki bu, elinde olmadan bir an irkildi; ama&nbsp;ardından hemen kendini toparladı, çünkü biliyordu ki bunlar...</p>
</body>
</html>
