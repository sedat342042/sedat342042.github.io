<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dirilis</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_84">XXII</h2>

  <p class="normal">Nehlüdov, çantasını toplayan avukatla birlikte bekleme odasına giderken:</p>

  <p class="normal">“Korkunç!” diyordu. “Çok açık bir davayı şekil bahanesiyle reddediyorlar. Korkunç!”</p>

  <p class="normal">“Dava, daha mahkemedeyken bozulmuş,” dedi avukat.</p>

  <p class="normal">“Selenin de reddedilmesinden yana çıktı. Korkunç, korkunç!” diye yinelemeye devam ediyordu Nehlüdov. “Şimdi ne yapacağız?”</p>

  <p class="normal">“Çara dilekçe vereceğiz. Hazır buradayken kendiniz verin. Ben yazarım.”</p>

  <p class="normal">Bu sırada ufak tefek Volf, yıldızları ve üniformasıyla bekleme odasına girip Nehlüdov’un yanına gelmişti. Dar omuzlarını silkerek ve gözlerini yumarak:</p>

  <p class="normal">“Elden ne gelir sevgili prens. Gerekçeler yeterli değildi,” dedi ve sonra gideceği yere doğru uzaklaştı.</p>

  <p class="normal">Volf’ün arkasından, Nehlüdov’un burada olduğunu senatörlerden öğrenen Selenin kapıda göründü.</p>

  <p class="normal">Nehlüdov’un yanına gelerek:</p>

  <p class="normal">“Seninle burada karşılaşmayı beklemiyordum,” dedi. Dudakları gülümserken gözleri üzgün bakıyordu. “Petersburg’da olduğunu da bilmiyordum.”</p>

  <p class="normal">“Ben de senin başsavcı olduğunu bilmiyordum.”</p>

  <p class="normal">“Yardımcısı,” diye düzeltti Selenin. “Senato’da ne arıyorsun?” diye sordu arkadaşına üzgün ve bezgin bakarak. “Petersburg’da olduğunu öğrendim ama neden buradasın?”</p>

  <p class="normal">“Adalet bulmayı ve suçsuz yere mahkûm edilen bir kadını kurtarmayı umut ettiğim için buradayım.”</p>

  <p class="normal">“Hangi kadını?”</p>

  <p class="normal">“Biraz önce karara bağladığınız dava.”</p>

  <p class="normal">“Ha, Maslova davası,” dedi Selenin anımsayarak. “Son derece temelsiz bir dilekçeydi.”</p>

  <p class="normal">“Mesele dilekçede değil, suçu olmayan ve cezalandırılan bir kadında.”</p>

  <p class="normal">Selenin derin bir soluk aldı.</p>

  <p class="normal">“Belki de ama...”</p>

  <p class="normal">“Belki de değil, kesinlikle...”</p>

  <p class="normal">“Sen nereden biliyorsun?”</p>

  <p class="normal">“Çünkü jüri üyesiydim. Hata yaptığımızı biliyorum.”</p>

  <p class="normal">Selenin bir an duraksadı.</p>

  <p class="normal">“Bunu o zaman söylemek gerekirdi,” dedi.</p>

  <p class="normal">“Söyledim.”</p>

  <p class="normal">“Tutanağa geçirtmek de gerekirdi. Keşke bu durum temyiz dilekçesinde belirtilmiş olsaydı.”</p>

  <p class="normal">Her zaman meşgul olan, ortalıkta pek az görünen Selenin, Nehlüdov’un aşk hikâyesiyle ilgili olarak anlaşılan hiçbir şey duymamıştı; Nehlüdov ise bunu fark edince Maslova’yla ilişkisinden söz etmenin gereksiz olduğuna karar verdi.</p>

  <p class="normal">“Evet, ama saçma bir karar olduğu zaten anlaşılmıştı,” dedi Nehlüdov.</p>

  <p class="normal">“Senato bunu söyleme hakkına sahip değildir. Eğer Senato, mahkemelerin kararlarını, bu kararların haklı olup olmadığı konusundaki kendi görüşlerine dayanarak bozacak olursa, bırakalım Senato’nun her türlü dayanağını kaybedeceğinden ve adaleti sağlamak yerine onu çiğneme tehlikesine gireceğinden söz etmeyi,” dedi Selenin bir önceki davayı anımsayarak, “evet, bırakalım bundan söz etmeyi, jüri üyelerinin kararları da bütün önemini yitirmiş olurdu.”</p>

  <p class="normal">“Benim tek bildiğim bu kadının tamamen suçsuz olduğu ve onu hak etmediği bir cezadan kurtarmak için son umudun da yitirilmiş olduğudur. En yüksek organ böylece yapılan bir kanunsuzluğu onaylamış oldu.”</p>

  <p class="normal">“Öyle olmadı, çünkü bu yüksek yargı organı davanın kendisini incelemedi, zaten böyle bir şeyi yapamaz da,” dedi Selenin gözlerini kısarak. “Herhalde teyzende kalıyorsun,” diye ekledi konuyu değiştirme isteğiyle. “Burada olduğunu dün ondan öğrendim. Kontes, gezgin bir vaizin toplantısına seninle birlikte katılmam için davet etmişti,” dedi Selenin gülümseyerek.</p>

  <p class="normal">Selenin’in konuyu değiştirmesine canı sıkılan Nehlüdov:</p>

  <p class="normal">“Evet, toplantıya katıldım ama nefret içinde ayrıldım oradan,” dedi öfkeyle.</p>

  <p class="normal">“Neden nefret içinde diyorsun? Tek yanlı ve katı olsa da dinsel bir duygunun belirtisidir bu,” dedi Selenin.</p>

  <p class="normal">“Bir tür garip saçmalık,” dedi Nehlüdov.</p>

  <p class="normal">“Yo, hayır. Burada garip olan şey, kilisemizin öğretisini çok az bildiğimiz için temel inançlarımızı yeni bir buluş olarak kabul etmemizdir,” dedi Selenin. Eski arkadaşına onun için yeni olan görüşlerini açıklamakta acele ediyor gibiydi.</p>

  <p class="normal">Nehlüdov, Selenin’e hayretle ve dikkatle baktı. Selenin, sadece sıkıntı değil, aynı zamanda kötülük de okunan bakışlarını kaçırmadı.</p>

  <p class="normal">“Kilisenin dogmalarına inanıyor musun yoksa?” diye sordu Nehlüdov.</p>

  <p class="normal">Selenin, Nehlüdov’un gözlerinin içine dik dik ve cansız bir şekilde bakarak:</p>

  <p class="normal">“Elbette inanıyorum,” yanıtını verdi.</p>

  <p class="normal">Nehlüdov derin bir soluk aldı.</p>

  <p class="normal">“Hayret,” dedi.</p>

  <p class="normal">“Daha sonra konuşalım,” dedi Selenin. Saygıyla yanına yaklaşmış olan mübaşire dönerek, “Geliyorum,” dedi. “Mutlaka görüşelim,” diye ekledi, derin bir soluk alarak. “Ama seni bulabilir miyim? Sen beni her zaman saat yedide yemekte bulabilirsin. Nadejdinskaya Sokağı,” sonra numarayı söyledi. Yine yalnızca dudaklarıyla gülümseyerek giderken, “O zamandan beri çok sular aktı,” diye ekledi.</p>

  <p class="normal">Nehlüdov, bir zamanlar kendisine yakın bulduğu ve sevdiği biri olan Selenin’in bu kısa konuşma yüzünden bir anda düşman denmese bile yabancı, uzak ve anlaşılmaz biri olduğunu hissederek:</p>

  <p class="normal">“Vakit bulursam gelirim,” dedi</p>
</body>
</html>
