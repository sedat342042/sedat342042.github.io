<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dirilis</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_61">LVIII</h2>

  <p class="normal">“Evet efendim, je suis à vous.<sup class="calibre2"><a class="footnote-link" href="../Text/dirilis_split_136.html#footnote-600-40" id="footnote-600-40-backlink">[40]</a></sup> Sigara içmek ister misin? Yalnız dur, kirletmeyelim burayı,” dedi ve bir küllük getirdi. “Evet efendim?”</p>

  <p class="normal">“İki işim var seninle.”</p>

  <p class="normal">“Demek öyle.”</p>

  <p class="normal">Maslennikov’un yüzü asıldı, bezgin bir ifade aldı. Sahibi tarafından kulaklarının arkası kaşınan köpekçiğin kapıldığı heyecanın bütün izleri tamamen kaybolmuştu. Konuk salonundan sesler geliyordu. Bir kadın sesi şöyle diyordu: “Ja-mais, jamais je ne croirais”<sup class="calibre2"><a class="footnote-link" href="../Text/dirilis_split_136.html#footnote-600-41" id="footnote-600-41-backlink">[41]</a></sup>, öbür uçtan başka bir ses, bir erkek sesi, durmadan şu sözleri yineleyerek bir şey anlatıyordu: “La comtesse Voronzoff ve Victor Apraksine.”<sup class="calibre2"><a class="footnote-link" href="../Text/dirilis_split_136.html#footnote-600-42" id="footnote-600-42-backlink">[42]</a></sup> Başka bir taraftan sadece seslerin ve kahkahaların uğultusu duyuluyordu. Maslennikov bir yandan konuk salonunda olup bitenlere kulak kabartıyor, bir yandan da Nehlüdov’u dinliyordu.</p>

  <p class="normal">“Yine o kadın için geldim,” dedi Nehlüdov.</p>

  <p class="normal">“Evet, suçsuz yere hüküm giyen kadın. Biliyorum, biliyorum.”</p>

  <p class="normal">“İşçi olarak revire geçirilmesini isteyecektim. Bunun olabileceğini söylediler bana.”</p>

  <p class="normal">Maslennikov dudaklarını büzdü ve düşünmeye başladı.</p>

  <p class="normal">“Olabileceğini sanmıyorum,” dedi. “Ama ben bir danışayım da yarın sana telgraşa haber veririm.”</p>

  <p class="normal">“Bana söylediklerine göre revirde çok sayıda hasta varmış ve yardımcı kadınlar gerekiyormuş.”</p>

  <p class="normal">“Evet, öyledir, öyledir. Ne olursa olsun sana haber vereceğim.”</p>

  <p class="normal">“Lütfen,” dedi Nehlüdov.</p>

  <p class="normal">Konuk salonundan genel, hatta doğal bir kahkaha duyuldu.</p>

  <p class="normal">“Viktor yine bir şey yumurtladı,” dedi Maslennikov gülümseyerek, “keyfi yerinde olunca şaşılacak derecede şakacı olur.”</p>

  <p class="normal">“Bir şey daha var,” dedi Nehlüdov, “şu anda yüz otuz kişi, sırf kimlik belgelerinin süresi geçtiği için hapishanede bulunuyor. Bir aydır hapistelermiş.”</p>

  <p class="normal">Sonra bu adamların hapis yatma nedenlerini anlattı.</p>

  <p class="normal">“Nasıl öğrendin bunu?” diye sordu Maslennikov ve yüzünde birden bir rahatsızlık, bir hoşnutsuzluk ifadesi belirdi.</p>

  <p class="normal">“Bir sanığın yanına gitmiştim, koridorda bu adamlar çevremi sarıp rica ettiler...”</p>

  <p class="normal">“Hangi sanığın yanına gitmiştin?”</p>

  <p class="normal">“Haksız yere suçlanan, kendisine avukat tuttuğum bir köylü. Ama mesele bu değil. Hiçbir suçu olmayan bu insanların sırf belgelerinin süresi geçmiş diye hapiste tutulmaları ve...”</p>

  <p class="normal">Maslennikov sıkıntıyla:</p>

  <p class="normal">“Bu savcının bileceği bir şey,” diye sözünü kesti Nehlüdov’un. “Mahkemenin hızlı ve doğru olduğunu sen söylüyordun ya. Savcı yardımcısının görevi, hapishaneyi ziyaret etmek ve tutukluların yasalara uygun tutulup tutulmadıklarını öğrenmektir. Onlarsa hiçbir şey yapmazlar, tek yaptıkları vint oynamaktır.”</p>

  <p class="normal">Nehlüdov, valinin suçu savcının üzerine atacağı hakkında avukatın söylediği sözleri anımsayarak:</p>

  <p class="normal">“Bu durumda sen bir şey yapamaz mısın?” dedi.</p>

  <p class="normal">“Yo, yaparım. Hemen sorarım.”</p>

  <p class="normal">“Kadın için de kötü. C’est un souffre-douler,”<sup class="calibre2"><a class="footnote-link" href="../Text/dirilis_split_136.html#footnote-600-43" id="footnote-600-43-backlink">[43]</a></sup> diyen bir kadın sesi duyuldu konuk salonundan. Galiba kadın, konuştuğu konuya karşı son derece ilgisizdi.</p>

  <p class="normal">Öbür yandan:</p>

  <p class="normal">“En iyisi bunu ben alayım,” diyen neşeli bir erkek sesi ve her neyse bir şeyi adama vermeyen şuh bir kadın kahkahası duyuldu.</p>

  <p class="normal">“Hayır, hayır, olmaz,” diyordu kadın sesi.</p>

  <p class="normal">“Evet, elimden geleni yapacağım,” diye yineledi Maslennikov firuze yüzüklü bembeyaz eliyle sigarasını söndürürken. “Ama şimdi hanımların yanına gidelim.”</p>

  <p class="normal">“Bir şey daha var,” dedi Nehlüdov, konuk salonuna girmeden, kapının önünde durarak. “Bana dün hapishanede insanların fiziksel olarak cezalandırıldığı söylendi. Doğru mu bu?”</p>

  <p class="normal">Maslennikov kıpkırmızı oldu. Nehlüdov’un koluna girip, önemli birinin kendisine gösterdiği itibardan sonraki heyecanını tekrar ortaya koyarak:</p>

  <p class="normal">“Ah, bunu da mı biliyorsun? Hayır, mon cher, sana kesinlikle izin vermemek gerek, her şeye burnunu sokuyorsun. Gidelim, Annette bizi çağırıyor,” dedi. Ancak bu kez heyecanı sevinçli değil, kaygılıydı.</p>

  <p class="normal">Nehlüdov, kolunu onun kolundan kurtardı ve hiç kimseye selam vermeden, hiçbir şey söylemeden asık bir suratla konuk salonunu, holü, birden ortaya çıkıveren uşakların yanından antreyi geçti ve sokağa çıktı.</p>

  <p class="normal">“Nesi var? Ne yaptın ona?” diye sordu Annette, kocasına.</p>

  <p class="normal">“Bu à la française,”<sup class="calibre2"><a class="footnote-link" href="../Text/dirilis_split_136.html#footnote-600-44" id="footnote-600-44-backlink">[44]</a></sup> dedi biri.</p>

  <p class="normal">“Neresi à la française, à la zoulou.”<sup class="calibre2"><a class="footnote-link" href="../Text/dirilis_split_136.html#footnote-600-45" id="footnote-600-45-backlink">[45]</a></sup></p>

  <p class="normal">“Her zaman böyleydi zaten.”</p>

  <p class="normal">Biri ayağa kalktı, başka biri yakına geldi, konuşmalar devam ediyordu: Konuklar, Nehlüdov olayını bugünün dedikodu konusu olarak kullanıyorlardı.</p>

  <p class="normal">Nehlüdov, Maslennikov’a gittiğinin ertesi günü ondan armalı, mühürlü, kalın, parlak bir kâğıda iri harşerle yazılmış bir mektup aldı. Maslennikov, Maslova’nın revire alınması için revir hekimine bildirdiğini ve bu isteğinin büyük olasılıkla yerine getirileceğini yazmıştı. “Seni seven eski arkadaşın” diye yazıp “Maslennikov” adının altına da şaşılacak derecede ustaca, büyük ve açık bir imza atmıştı.</p>

  <p class="normal">“Aptal!” demekten kendini alıkoyamadı Nehlüdov. Bunun nedeni, bu “arkadaş” sözcüğünde Maslennikov’un onun seviyesine gönül indirdiğini, yani ahlaki bakımdan en pis, en utanç verici işi yaptığı halde, kendisini çok önemli biri saydığını ve dalkavukluk etmese bile, kendisini onun arkadaşı olarak adlandırarak büyüklüğüyle övünmediğini göstermek niyetinde olduğunu hissetmesiydi.</p>
</body>
</html>
