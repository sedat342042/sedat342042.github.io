<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_11"> </p>
	<p class="block_11"> </p>
	<p class="block_11"> </p>
	<p class="block_10">Mutfakta kaynayan sular, havlular, bezler, yatak odalarına girip çıkan kadınlar, odadan gelen ve her duyduğunda Mustafa’nın içine oturan inlemeler, Mesude’nin çığlıkları, “Bir terslik var bir terslik var hissediyorum” diyen adamın bir ara salona gelen kaynanasının ellerine sarılıp, “Ne oluyor anne, ne oluyor, Mesude’ye bir şey mi oluyor?” diye sorması, kadının ciddi yüzünden ve dur bakalım diyen dudaklarından yayılan sır, o zor bekleyiş, ebe kadının kan ter içinde dışarı çıkışı, mutfakta çeşitli otları tohumları havanda ezerek sihirli bir merhem hazırlayan yaşlı ebenin bunu temiz bir tülbente yayarak odaya götürmesi, bu arada adamın sorularını cevapsız bırakışı, evin dışında asmanın altında koşturan Ömer’in “Mesude ablaaaa, Mesude ablam öldü mü, Mesude ablam öldü mü” diye haykırıp duruşu, güm güm güm kapıya vurması, kendi annesinin, “Sen kahveye gitsene, doğum yapılan evde kocanın ne işi var” demesi, onu kaybedersem ben de intihar ederim düşüncesi, Mesude’nin yanından ayrılmayı aklının almaması, neden sonra annesinin odadan elinde bir bebekle çıkıp, “Bir oğlun oldu” deyişi, o ürkütücü sessizlik, onca çığlıktan daha korkutucu olan uğursuz sessizlik, odadan hiç ses gelmemesi, Ömer’in bile artık bağırmıyor oluşu, Mustafa’nın bebeği kucağına almayarak odaya dalışı, –kan, kan, kan... sanki Mesude bir al bayrak üstünde yatıyor– kanın aşırı kırmızı, aşırı ışıltılı görünüşünün yarattığı korku ve dehşet duygusu, Mesude’nin halsiz gülümseyişi, eve yayılan karanfilli lohusa şerbeti kokusu. Sonra kucağına aldığı bebeğin lohusa şerbetine karışan mis kokusu. O güzel bebeği kollarında tutuyor olmanın benzersiz hazzı, şaşkınlığı.</p>
	<p class="block_10">Birkaç gün sonra Raziye rengi solmuş kızını alıp devlet hastanesine götürdü. Gençliğinde kendisine yapılan o utandırıcı muayene kızına da yapıldı. Sonra doktor ciddi bir tavırla, “Çok büyük bir tehlike atlatmış” dedi, “keşke hastanede doğum yapsaydı, ebe kanı neyle durdurdu bilmiyorum, tesadüfen hayatta kalmış kızınız ama bir daha doğum yapması çok riskli. Ben olsam yapmam.”</p>
	<p class="block_10">Mesude kendisinden çok yaşlı olan doktor hanıma bakıp, <i class="calibre1">nasıl yapacaksın zaten</i> diye düşündü. Kadının davranışları, söyledikleri hoşuna gitmemişti. Belki de asıl hastaneye gelse ölecekti kim bilir, Zübeyde ebe köydeki bütün hamile kadınları doğurtmuştu, ayrıca otların, tohumların, ağaçların dilini bilirdi, bebekli kadınlara sataşan albastıları, umacıları kovardı. Üzerlik yakılmamış ev bırakmamıştı köyde.</p>
	<p class="block_11"> </p>
	<p class="block_10">Deniz’in engin, karanlık sularda yitip gittiği gün, doğumda olup bitenleri düşünmüştü. Hiç aklından çıkmamıştı zaten.</p>
	<p class="block_12" lang="en" id="calibre_pb_14"> </p>
</body></html>
