<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_11"> </p>
	<p class="block_11"> </p>
	<p class="block_11"> </p>
	<p class="block_10">Kayığı bağlarken Ömer’in geldiğini gördü. Bu sefer damga yoktu alnında, düdük de çalmıyordu. Mustafa birden, Ömer’le uğraşamayacağını düşündü, canı o kadar sıkkındı ki her zaman sevecen karşıladığı çocuğa bile dayanamayacağını, onun oyunlarına katılamayacağını hissediyordu. Çocuk iyice sokuldu ona, ciddi gözlerle bakmaya başladı, göğsüne ancak geliyordu Mustafa’nın. Bu sefer bir tuhaflık vardı halinde. Balık gibi bakıyordu gözleri.</p>
	<p class="block_10">“Ne var?” dedi Mustafa kaygılanarak “Bir şey mi oldu?”</p>
	<p class="block_10">“Sen bir eşeksin” dedi çocuk.</p>
	<p class="block_10">Mustafa şaşırdı, “Eşek miyim” dedi, “peki öyle olsun, işim var Ömer, sonra konuşuruz.”</p>
	<p class="block_10">Çocuk önünden çekilmedi, “Evet eşeksin” dedi. “Hem de çok eşeksin, bizim ahırdaki eşekten bile daha eşeksin, bir de... bir de aptalsın!”</p>
	<p class="block_10">Niye kızmıştı acaba çocuk?</p>
	<p class="block_10">“Bak Ömer” diye sakince karşılık verdi, “tamam ben eşeğim ama eşeğin şimdi eve gitmesi gerekiyor. Yarın konuşalım o<span lang="en">l</span>ur mu?”</p>
	<p class="block_10">“Olmaz!”</p>
	<p class="block_10">“Niye olmaz Ömer? Bir derdin mi var?”</p>
	<p class="block_10">“Evet var.”</p>
	<p class="block_10">“Nedir, hadi söyle bakalım.”</p>
	<p class="block_10">Mustafa çocuğun ağlamak üzere olduğunu gördü, bu sefer ciddi bir şey olmuştu herhalde. Anasına mı küsmüştü acaba, yoksa densizin biri kalbini mi kırmıştı çocuğun? Üzüldü, elini omzuna koydu.</p>
	<p class="block_10">Ömer “Dokunma bana” diye silkindi. “Sen benim Mesude ablamı bırakmaya utanmadın mı?”</p>
	<p class="block_10">Mustafa bu sözü duyunca şaşkına döndü. Çocuk devam etti. “Mesude ablamı bıraktığın için eşeksin işte! Anladın mı, eşeksin.”</p>
	<p class="block_10">Ömer’in Mesude’yi çok sevdiğini biliyordu. Çocuk eve geldikçe Mesude onun için aldığı cipsi, kolayı önüne koyardı. Ömer minnet dolu gözlerle bakardı ona, gülerdi. Bir kere de yanağından öpmüştü şap diye. “Melek bu çocuk” derdi Mesude, “hakiki bir melek bu yavrum.” Bütün köy severdi çocuğu ama Mesude’nin sevgisi farklıydı.</p>
	<p class="block_10">Ömer kaşlarını çatmış, gözlerini ondan ayırmıyordu. Mustafa ilk kez Ömer’i ciddiye aldı.</p>
	<p class="block_10">“Ben bırakmadım Ömer” dedi. “Mesude ablan kendi gitti. O beni bıraktı.”</p>
	<p class="block_10">“Kim bilir ne yaptın ona?”</p>
	<p class="block_10">“Bir şey yapmadım” diyerek hesap vermeye başladı Mustafa. Bir yandan da bu hale hayret ediyordu. Çocuk onun sözünü kesti:</p>
	<p class="block_10">“Yapmışsındır” dedi. “Bir şey yapmışsındır Mesude ablama.”</p>
	<p class="block_10">“Niye yapayım” dedi Mustafa.</p>
	<p class="block_10">Çocuk “Çünkü sen bir eşeksin!” diye bağırdı ve koşarak uzaklaştı oradan. Galiba ağlıyordu.</p>
	<p class="block_10">Mustafa eve giderken, <i class="calibre1">çocuk haklı</i> diye düşündü, <i class="calibre1">ben bir eşeğim. Herhalde köyde konuşulan ayrılık hikâyesini duydu, bunu yüzüme karşı bir tek o söyleyebildi. Çocuk haklı.</i></p>
	<p class="block_17" id="calibre_pb_24"> </p>
</body></html>
