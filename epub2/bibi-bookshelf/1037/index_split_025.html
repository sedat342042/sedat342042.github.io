<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_11"> </p>
	<p class="block_11"> </p>
	<p class="block_11"> </p>
	<p class="block_10">Mesude’nin anneannesinin masalları bütün köyde hatta yakın köylerde ünlüydü. Kış akşamları erkekler kahveye gidince, zeytin kütüğü yakılan ocakların başında kadınlarla çocuklar toplanır, adaçayı içip büyükannenin devlerle, sultan kızlarıyla, hayvan olan insanlarla, insana dönüşen hayvanlarla, dokunduğu her şeyi altına çeviren padişahlarla, hain vezirlerle ilgili hikâyelerini dinlerlerdi. Dolunayın sedef beyazlığıyla parladığı gecelerde, Hz. Muhammed’in işaretparmağı<span lang="en">nı</span> kaldırarak gökyüzündeki yuvarlak ayı şak diye ikiye böldüğü şakkülkamer mucizesini dinlemeye doyamazdı orada toplananlar. İhtiyar kadınlar o anda Allah-u ekber diyerek ağlarlardı. Neden ağladıklarını soran gençlere de bir türlü açıklayamazlardı nedenini. Herhalde ölüme yakın olmanın yarattığı bir hüzün, belki de bir dehşet duygusuydu bu, korkuydu.</p>
	<p class="block_10">Büyükannenin hikâyelerinden bazıları Harun Reşit’e, bazıları kurdun kuşun, cümle mahlukatın dilini konuşan Hz. Süleyman’a aitti. Mesude, bu hikâyeler içinde en çok, kraliçe anası kaçan, hizmetçinin büyüttüğü çocuk meselini severdi. Bu zor günlerinde durup durup aklına geliyordu o menkıbe. Şöyleydi:</p>
	<p class="block_11"> </p>
	<p class="block_10">Bir krallıkta ihtilal olur. Kraliçe, bebeğini bırakıp kocasıyla birlikte kaçar, bakıcı kadın bebeği orada bırakmaya kıyamaz, alır götürür, büyütür, yetiştirir. Yıllar sonra işler düzelince kraliçe çocuğunu geri ister. Üvey anne ise çocuğu kendisinin kurtardığını, emek verip büyüttüğünü, artık onun evladı olduğunu söyleyerek bu talebi kabul etmez.</p>
	<p class="block_10">Konu Süleyman Peygamber’e gelir, o da “Ortaya bir daire çizin” der. “Çocuğu buraya koyun, bir kolundan anası, öteki kolundan da üvey anası çeksin, çocuğu kim dairenin dışına çıkarır, yanına çekerse ona vereceğim.”</p>
	<p class="block_10">Peygamber’in dediği gibi yaparlar. Çocuğun bir koluna anası, öteki koluna üvey anası yapışır, başlarlar çekmeye. Çocuğun canının yandığını gören üvey ana onun kolunu bırakır. Yüreği dayanmaz. Evladı<span lang="en">nın</span> parçalanacağına, o kadında kalsın bari der. Kraliçe çocuğu yanına çekebildiği için mutludur ama Hz. Süleyman, “Bu çocuk üvey ananın hakkıdır” der. “Onu gerçek anasından daha çok korudu. Parçalanmasından, zarar görmesinden korktu. Çünkü ona emek verdi, hayatta tuttu, yetiştirdi. Artık gerçek anası odur.”</p>
	<p class="block_11"> </p>
	<p class="block_10">Gerçi kendi hikâyesinde birebir benzerlik yoktu, zavallı göçmen kadın bebeğini bırakıp kaçmamıştı ama kendisi tam öyle bir üvey anaya benziyordu. Mustafa’yla birlikte bebeğin hayatını kurtarıp emek vermişler, hayata döndürmüşlerdi.</p>
	<p class="block_10">Mustafa der demez yine içinden geçen “adı batasıca” sözleri döküldü ağzından. Öfkesi bir türlü geçmek bilmiyordu. Adam onun hem kadınlığına analığına laf etmiş hem de el kaldırmıştı. Unutulacak şey miydi bu? Onurunun daha çok kırıldığı bir anı hatırlamıyordu. “Delirdi” diyordu annesine, “bence kesin delirdi bu Mustafa, yoksa bana böyle bir şey yapmazdı ama bebek aklı<span lang="en">nı</span> aldı onun. Allah’ından bulsun, yüzünü de şeytan görsün artık.” Mesude boşanmak istiyordu. Kızını inadından vazgeçirmek için çok uğraşan anası, artık umudunu iyiden iyiye kesmiş olmalı ki boşanmaya arka çıkmaya başladı. “Köyün en güzel duluna başka bir kısmet çıkar” diyordu ama Mesude’nin bunu düşündüğü yoktu. “Sen nasıl evlenmediysen ben de evlenmeyeceğim artık” diyordu. Karar verdiği zaman tavrının arkasında durmak gibi bir huyu vardı. Mustafa’dan çok daha güçlüydü. Bazı kadınlara özgü bir kararlılığa, bir şeyi bitirdi mi tam bitirme yeteneğine sahipti.</p>
	<p class="block_10">Olan bitene içi yanmıyor değildi; yine de o gelip geçici alevlerin yüreğini tutuşturmasına izin vermiyor, iradesini diri tutuyordu. Erkeklerin çocuksu zayıflığına karşı, hayatı devam ettiren kadın iradesiydi bu. Karşı cinste benzerine pek rastlanmazdı.</p>
	<p class="block_11"> </p>
	<p class="block_10">Bir gün, vakit öğleye yaklaşmışken, bahçede çamaşır asıyordu. Güneşte kurumuş çamaşırın sakız gibi kokusu Mesude’yi çocukluğundan beri adı gibi mesut ederdi. Çamaşırları mandallarken bahçe kapısında siyah resmi bir arabanın durduğunu gördü. Bahçeye giren biri kadın biri erkek iki memur adını soyadını, kimliğini doğruladıktan sonra biraz konuşmak istediklerini söylediler. Mesude şaşırdı, mahkemeyle, savcılıkla ilgili bir şey sandı ilkin ya da Mustafa’yla. Acaba boşanma davası mı açmıştı? Evlerine ilk kez devlet görevlilerinin girdiğini görüyordu. <i class="calibre1">Yoksa Mustafa’ya bir şey mi oldu</i> diye düşündü. Babası gibi eve kötü haberi mi gelmişti? Dehşetli korktuğunu hissetti, içi üşüdü birden. <i class="calibre1">Mustafa,</i> diye düşündü, <i class="calibre1">benim Mustafam, ah benim Mustafam.</i></p>
	<p class="block_11"> </p>
	<p class="block_10">Memurlar Muğla Göç İdaresi Birimi’nden geldiklerini söylüyorlardı. Mesude ve annesi onları içeri buyur ettiler, genç adam içeri girerken kapıdaki fesleğeni okşadı gülerek, ortalığa yayılan fesleğen kokusu ortalığı yumuşattı.</p>
	<p class="block_10">Anne içerde konuklara kahve yaparken, memurlar Mesude’ye konuyu anlattı:</p>
	<p class="block_10">Kaçak göçmen –onlar düzensiz göçmen diyordu– Zilha Şerif, çocuğu Samir ile birlikte Aile ve Sosyal Yardım Bakanlığı’na bağlı Göç İdaresi Genel Müdürlüğü’nün Ula’daki sığınma evinde tutuluyordu. Mesude’nin ilk anladığı, Mustafa ile ilgili kötü bir haber vermedikleri oldu. Önce biraz rahatladı, ama sonra kalbi daha da hızlı çarpmaya başladı. Gelen görevliler, göçmen kadının üç gün önce, avukat aracılığıyla kendilerine başvurduğunu, bir talepte bulunduğunu anlatmaya başladılar. Mesude, heyecandan yerinde duramıyordu. Kalbinin gümbürtüsü, konuşan adamın sesini bastırıyordu, doğru düzgün duyamıyordu onu. Bir yandan da başını mutfağa çevirip duruyordu. Konuklara kahve yapan annesinin anlatılanları duymasını istemiyordu. Kimse bilmesindi. Kimsenin haberi <span lang="en">o</span>lmasındı. En azından bir süre, neler dendiğini kendisi bir iyice kavrayıp düşünene kadar kimseyle bu konuyu konuşmak istemiyordu.</p>
	<p class="block_10">Raziye Hanım kahveleri getirdiğinde adamlar verecekleri bilgileri tamamlamışlar, köyle ilgili sohbete başlamışlardı. Zaten Mesude zar zor işitiyordu onları. <i class="calibre1">Ne oluyor</i> diye düşünüyordu başı dönerek, <i class="calibre1">ne oluyor şimdi?</i> Camdan yansıyan sert güneş ışığı gözüne giriyor, aklını bulandırıyordu, fesleğen kokusu keskinleşmişti iyice, <i class="calibre1">aile miyiz</i> diye düşündü, “Biz bir aile miyiz?” Sonra annesinin ve konukların yüzüne garipseyerek baktığını görüp, bu sözleri yüksek sözle söylediğinin ayırdına vardı. “Offf” dedi, “ne diyorum ben böyle, kusura bakmayın ne olur, ben. Ben... şaşırdım işte... öyle.” Herkes kendisine bakıyordu, sustu, yutkundu, “Öyle” dedi, “işte öyle” gözünden fışkırmak üzere olan yaşları engellemeye çalışarak, yumruklarını sıkarak.</p>
	<p class="block_10">Konuklar fesleğen kokusu eşliğinde gittikten sonra, uzun süre annesiyle uğraşmak zorunda kaldı. Kadıncağız ne olup bittiğini anlamaya çalışıyordu, kızı da ona bir türlü açıklama yapmıyordu. “Yok bir şey, öylesine bir bilgi vermeye gelmişler.” diyordu annesine. Bir yandan Raziye Hanım’ın sorularını geçiştirmeye çalışırken, bir yandan kendi kendine aynı soruyu tekrarlayıp duruyordu, <i class="calibre1">biz bir aile miyiz, biz bir aile miyiz?</i> Bunu düşünürken bayılacak gibi oluyordu.</p>
	<p class="block_10">Hayal gördüğünü sanıyordu şimdi. Hayalinde annesinin sesini duyuyordu. “Mesude” diyordu ses, “Mesude ne oldu sana kızım, korkutma beni.” Sonra bileklerinde şakaklarında duyduğu serinlik, ortalığa yayılan kolonya kokusu. Annesi bileklerini ovuyordu, “Kendine gel kızım, adamlar önemli bir şey söylemedi diyorsun, öyleyse ne bu halin?” Kadın kahve yaparken Zilha gibi, Samir gibi bazı isimlerin konuşulduğunu duymuştu, ama ne dediklerini anlayamamıştı. Hem adamların da kötü haber verir gibi bir halleri yoktu. Yoksa çok mu alışkındı o görevliler insanlara sürekli kötü haber vermeye, onun için mi öyle aldırmaz bir tarzları vardı?</p>
	<p class="block_10">Mesude, “Anne” dediğini duyuyor kendi sesinin, “anne ben iyi değilim” dediğini... Eli kolu kalkmıyor, anne korkuyla camları açıyor, taze hava giriyor içeriye, mutfakta musluk açılıyor, dudağına değen bardaktaki soğuk suyu içiriyor annesi yudum yudum. Kuyularından gelen soğuk suyu. Fesleğen kokusu kolonyayı bastırmaya çalışıyor, kolonya kokusu fesleğeni. Bir o baskın çıkıyor bir limon. İkisi de midesini bulandırıyor, güneş de öyle. Yeşil çiçekli divanda arkaya uzanmış yarı yatar gibi, aylardır çektiği bütün sıkıntılar, korkular, acılar derlenip toplanıp hepsi bir yumak oluşturup balıktan sonra motoru temizledikleri bir üstüpü parçası gibi boğazına tıkanmış sanki. Bebek, Mustafa, jandarmalar, komşular, Mustafa, savcı, hastane, yine Mustafa, hapis, kavga, Mustafa’nın havaya kalkmış eli, iç içe girmiş kopuk kopuk görüntüler; kokularını bile alabiliyor ve onca sarsıntıya direnen iradesi uzun süredir birikmiş suları engelleyemeyen baraj seti gibi yıkılıyor birden, Mesude ağladığını fark ediyor.</p>
	<p class="block_12" id="calibre_pb_25"> </p>
</body></html>
