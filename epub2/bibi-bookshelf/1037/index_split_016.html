<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_11"> </p>
	<p class="block_11"> </p>
	<p class="block_11"> </p>
	<p class="block_10"><span lang="en">İ</span>ki gün sonra Filiz hastanede bir oğlan doğurdu. Doktoru son anda sezaryen yapılmasına karar vermişti. Öyle de oldu ama sorunsuz geçti. Kaşı gözü belli, bıcır bıcır bakan, pembe beyaz bir oğlandı. Eve geldiğinde, mavi renkte süslü fırfırlı örtülerle kaplanmış beşiğine yatırıldı. Bütün aile ve komşular dualarla kutsadılar bebeği. Yeni bebek 3 kilo 200 gram doğmuştu. Kendi zayıf bebekleri de aşağı yukarı o ağırlığa gelebilmişti. Zaten çok küçük olduğu için bir kuşku uyandırmazdı, yine de kimsenin Filiz’in bebeğiyle kendi Denizlerini yan yana görmemesi gerekiyordu. Bebeklerin birisi şeftali gibi pespembe, öteki ise epeyce esmerdi, ikiz olduklarına kimse inanmazdı. Mesude buna da bir çare düşünüyordu. Köylerinde kimsenin ne zaman gelip yerleştiklerini bilmediği siyahi Türkler vardı. Bunlara Arap deniyordu ama belli ki çok eski zamanlarda, ataları Afrika’dan gelmişlerdi. Kendileri de hatırlamıyordu kökenlerini. Bunların genç kızları yüzlerine yoğurt maskesi yaparlardı beyazlamak için. İşe de yarardı doğrusu. Mesude yavrusunun yüzüne her gün yoğurt sürecek, onu ağartacaktı. Zaten o kadar siyah da değildi. Daha çok kara sarı zeytin karışımı bir teni vardı.</p>
	<p class="block_10">Oğlan çocuklarına hep yapıldığı gibi çıplak resimlerini çektiler. Mesude, Deniz’i makyaj için kullandığı bembeyaz pudrayla ovdu, üzerinde de biraz bıraktı, esmer çocuk bir anda tuhaf bir aklığa büründü. Fotoğraf açılarını ve ışığı da ayarlayarak, sonunda yumuk yumuk bacakları kıvrılmış, pipileri dünyaya meydan okuyan teşhirciler gibi ortada, tam resim sırasında çalınan çıngırağa hayretle bakan, ikiz oğlan bebek fotoğrafı elde ettiler. Sonra bebekleri kucaklarına alıp ailece poz verdiler.</p>
	<p class="block_10">Bir sabah vakti Mustafa’yla Mesude yola çıkıp önce kasabadaki kayıkhaneye, oradan da köye gittiler. Akşam karanlığında balıkçı barınağına girip motoru bağladılar, ortalıkta tanıdık kimse yoktu. Eve varınca kapıda bir not buldular; muhtarlığa bir savcılık celbi bırakılmış. O geceyi huzursuz geçirdi karıkoca. Bebek bile ilk kez huzursuzdu. Mustafa uyuyamadı kalktı, terasa, asmanın altında sigara içmeye çıktı. Denizde kalamara çıkmış iki cılız ışıklı tekne dışında hiç kimse görünmüyordu. Köy uyuyordu, uyurken kimseden zarar gelmezdi ama uyanıkken insanların şeytandan bir farkı yoktu. Nedense herkes birbirinin açığını arardı, hep tanıdıkları insanları konuşurlardı. Hele küçük yerde dost gibi görünenlerin bile arkandan söylemediği laf kalmazdı. Gece yasemini kokusu almıştı ortalığı, bir de hanımeli. Çocukluğundan beri birbirine karışan keskin yasemin ve tatlı hanımeli kokusu başını döndürürdü. Bir bu kokuları severdi bir de deniz kokusunu. Islak ağlardan, gece nemini çekmiş kayıktan gelen koku da bambaşkaydı. Yıllardır kendine unutturmaya çalıştığı başka bir güzel koku daha vardı tabii. O koku, bebeğin boynunu kokladığında gelirdi hep. Yıllarca aklına getirmemeye çalışmıştı, şimdi tekrar o kokuyu alabildiği için şükrediyordu. Deniz’in boynuna üflediği zaman hafifçe kıkırdaması, ellerini birbirine denk getiremeyerek çırpmaya uğraşması, o elleri izleyen gözlerin hafifçe şehla oluvermesi, o sırada boğum boğum bacaklarının havayı dövmesi, birden ağzından çıkan aaaa, uuuu, daaa sesleri.</p>
	<p class="block_10">Sigarasını söndürdü, ayaklarının ucuna basarak içeri girdi.</p>
	<p class="block_10">Mesude, “Uyumuyorum” dedi, “şimdi kalkıp doyuracağım bebeği.” Bebek arada bir hafifçe inler gibi bir ses çıkarıyor sonra bir süre susuyordu. Mustafa o küçücük bedene bakınca, nasıl olup da açık denizde, karanlık suların üstünde onca saat geçirdiğine şaşar kalırdı.</p>
	<p class="block_10">Mesude çocuğu tam uyandırmamak için odanın ışığını açmadı. Sütü hazırladıktan sonra mutfaktaki ampulü açık bırakmıştı. Mustafa ya<span lang="en">rı</span> karanlık odada bebeğin yüzünün bembeyaz olduğunu gördü. Mesude “Yoğurt sürdüm” diye fısıldadı, “inşallah akça pakça olacak benim evladım.”</p>
	<p class="block_11"> </p>
	<p class="block_10">Ertesi sabah Mustafa iki saat uykuyla başı ağrıyarak kaygılar içinde savcılığa gitmek için minibüse binerken, köylüler Mesude’nin bir bebek arabasını eğri büğrü yollardan iterek annesinin evine gittiğini gördüler. Böyle haberler köyün yerlileri arasında çok eski çağlardan kalma bir gelenek uyarınca, yıldırım hızında yayılır. Bu yüzden <i class="calibre1">Mesude’nin bebeği var</i> haberini duyanların çoğu bir bahane uydurup sokaklara, özellikle de Raziye Hanım’ın evine giden yollara çıktılar. Kadınlar üçerli dörderli gruplar oluşturmuşlar, konuşup duruyorlardı. “Meğer batan tekneden kurtulan bebeği aldıkları doğruymuş, meğer bebek işi dedikodu değilmiş.” Ama bu nasıl olabilirdi, madem dedikleri gibi Mustafa bebeği denizden kurtarıp saklamıştı, o zaman nasıl ortaya çıkarıyorlardı böyle gündüz gözü. Mesude, ilk Denizleri için kasabadan özene bezene hevesle aldıkları, bebeği içine koyarak sevinç ve gurur karışımı bir duyguyla sahilde gezdirdikleri ama o uğursuz günden sonra kimseye vermeye kıyamayıp sakladığı bütün eşyası gibi, her bakışta içinin ezilmesine rağmen odanın bir köşesinde tuttuğu mavi bebek arabasıyla annesinin evinden çıkınca ortalık hareketlendi. Merhaba diyen kadınlar, Mesude’nin yanına geldi. Eğilip bebeği görmeye çalıştılar. Bebeğin yüzü, üstüne gerilen beyaz tülbentten dolayı hayal meyal görülebiliyordu.</p>
	<p class="block_10">Mesude, “Nazilli’ye görümceme gitmiştik. Filiz’e” dedi kadınlara, “Hamileydi, doğuma gittik, ikiz oğlan doğurdu maşallah, birini de büyütmemiz için bize verdi. Hep beraber Deniz koyduk adını.”</p>
	<p class="block_10">Bu açıklama, sonra da cebinden çıkarıp gösterdiği iki çıplak bebek resmi üzerine iyi niyetli birkaç genç kadının yüreği kabardı, gözleri nemlendi. “Hayırlı uğurlu olsun, analı babalı büyüsün Mesude” dediler, “demek hikmetinden sual olunmaz</p>
	<p class="block_10">Allah, size bir başka Deniz verdi. Filiz’e de bravo doğrusu, vicdanlı kızmış.”</p>
	<p class="block_11"> </p>
	<p class="block_10">Böylece işin ilk bölümü atlatıldı. Deniz, köy halkına tanıştırılmış oldu. Ama yine de bazı ağzı karalar, “bu işin içinde bir iş var” demekten geri durmadılar. Hele içleri genç kadınların mutlu<span lang="en">lu</span>ğuna karşı tuhaf bir ekşimeyle dolu birkaç yaşlı kadın, “iki haber üst üste geldi” dediler, “tuhaf bir şey, dur bakalım kokusu çıkar yakında.”</p>
	<p class="block_10">Mesude kalbi çarpa çarpa eve geldi, kapıyı sıkıca kapattı, bebeği doyurdu, artık kıvrım kıvrım dudaklarıyla biberonu bir kapışı vardı ki Mustafa’yla seyretmeye doyamıyorlardı. Deniz’i doyurduktan, altını temizledikten sonra yüzündeki beyaz pudrayı yumuşak nemli pamukla sildi. Bacak arası pişiklerine sürdüğü pudrayı yüzüne de uygulamıştı ne olur ne olmaz diye ama bugün başka bir şey deneyecekti. Televizyonda Uzakdoğulu kadınların pirinç suyuyla tenlerini beyazlattıklarını dinlemişti. Bir de onu deneyecekti. Ne yapıp yapıp yavrusunu beyazlatacaktı. Aslında zeytuni rengi, kudretten sürmeli gibi duran gözleri, kıvrık siyah kirpikleri çok hoşuna gidiyordu. Ne var ki bu durumda onun akça pakça Filiz’in çocuğu olduğuna kimseyi inandıramazdı.</p>
	<p class="block_12" id="calibre_pb_16"> </p>
</body></html>
