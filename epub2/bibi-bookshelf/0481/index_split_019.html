<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - Tanrıların Gözyaşı - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_1">SONSÖZ</p>
	<p class="block_1">MEYDAN OKUMA</p>
	<p class="block_2"> </p>
	<p class="block_3">Uzun tünelin karanlık koridorunda bata çıka ilerleyen yalnız şeklin üzerinden sular damlıyordu. Hava duman ve ölü beden kokuyordu.</p>
	<p class="block_2"> </p>
	<p class="block_3">Sidi sabah yaktığı küçük ateşin hâlâ yanmakta olduğunu gördü. Duvardaki dayanaktan bir meşale aldı. Yakarak yolculuğuna devam etti.</p>
	<p class="block_2"> </p>
	<p class="block_3">Sonunda ölü Liche'in yattığı odaya ulaştı, yaratığın bedeni hızla toza dönüşüyordu. "Salak!" diye bağırdı yine, işitmeyen şekle.</p>
	<p class="block_2"> </p>
	<p class="block_3">Tahtın arkasına gitti ve gizli kilidi buldu. Açtı ve duvarın bir kısmı yana kaydı. Liche'in bile bilmediği, Sidi'nin kendine ayırdığı odaya girdi.</p>
	<p class="block_2"> </p>
	<p class="block_3">İçeri girerken bir ses, "Kaybettin," dedi.</p>
	<p class="block_2"> </p>
	<p class="block_3">"Hayır, kaybetmedim, yaşlı kadın!" diye bağırdı havadaki sese. Sırılsıklam tuniğini çıkardı.</p>
	<p class="block_2"> </p>
	<p class="block_3">"Tılsımı bulamadın." Kadının sesinde alay vardı.</p>
	<p class="block_2"> </p>
	<p class="block_3">"Aramaya devam edeceğim. Yalnızca dört gün oldu."</p>
	<p class="block_2"> </p>
	<p class="block_3">"Bulsan bile ne yapacaksın ki? Hizmetkârın ya da müttefikin yok."</p>
	<p class="block_2"> </p>
	<p class="block_3">"Havayla konuşmak can sıkıcı. Kendini göster."</p>
	<p class="block_2"> </p>
	<p class="block_3">Solgun bir şekil belirdi, saydam ve renksiz, ama orta yaşlarında bir kadın olduğu ayırt edilebiliyordu. Büyücü pantolonunu çıkararak bir battaniyeye uzandı ve sarındı. "Soğuk ve ıslak yerlerden sıkıldım... Bugünlerde kendine ne diyorsun?" "Son zamanlarda Hilda."</p>
	<p class="block_2"> </p>
	<p class="block_3">"Evet, Hilda. Bu yerden bıktım. Altın karşılığında hizmetkâr edinebilirim. Ondan bol bol var. Ne arzuladıklarını öğrendikten sonra müttefikler de aynı ölçüde kolay." Solgun imgeye baktı. "Biliyor musun, birkaç yıldır yakında olduğunu hissediyordum, ama seni arayıp bulmam gerektiğini düşünmedim."</p>
	<p class="block_2"> </p>
	<p class="block_3">"Benden kurtulamazsın, bunu ikimiz de biliyoruz."</p>
	<p class="block_2"> </p>
	<p class="block_3">Adam içini çekti. "Sana tapınanlar, rahipler yok, bu dünyadaki on milyon kişiden teki bile ismini bilmiyor, ama buralarda oyalanmakta ısrar ediyorsun. Bu bir tanrıça için görgüsüzlük."</p>
	<p class="block_2"> </p>
	<p class="block_3">Bir süre önce - kulübedeki yaşlı kadın olan gölge, "Benim doğam bu," dedi. "Sen efendine hizmet etmeye devam ettiğin sürece ona karşı çıkmalıyım." "Benim efendim yaşıyor!" dedi Sidi, parmağını imgeye uzatarak. "Senin ölü olduğunu kabullenip gidecek inceliğin bile yok!"</p>
	<p class="block_2"> </p>
	<p class="block_3">Şekil yok oldu.</p>
	<p class="block_2"> </p>
	<p class="block_3">Sidi hemen üzüldü. Kadından ve bütün bedenleşmiş hallerinden nefret etse de, yüzyıllardır hayatının bir parçasıydı. Bin sene sonra tılsımı ilk keşfeden adam olmuştu. Onun gücüne teslim olmuştu. Yıllar boyunca açıklayamayacağı dürtüler hissetmiş, kimsenin duymadığı sesler duymuştu. Gücü artmıştı ve uzun süre boyunca deliliği de artmıştı. Sonra zihni deliliğin ötesinde bir berraklık kazanmıştı. Kime hizmet ettiğini öğrenmişti: İsimsiz Varlık.</p>
	<p class="block_2"> </p>
	<p class="block_3">Tılsımı daha önce, Savan adlı Liche ve kardeşi gibi başkalarını sahibinin hizmetine sokmak için kullanmıştı. Bu hata olmuştu. İçini çekti. Karanlığa hizmet etmek yolunuza ne çıkarsa kullanmayı gerektiriyordu. Yaşlı kadın, adam gücünü kazandıktan kısa süre sonra ortaya çıkmıştı. O İsimsiz Varlık'ın rakibiydi ve Sidi'ye huzur vermemişti. Adam kadının birkaç yıldan daha uzun süredir tanıdığı tek kişi olduğunu itiraf etmeliydi... Ölü bir tanrıçanın hayaletini kişi olarak adlandırabilirseniz. Diğerlerinin çoğu o ya da bu korkunç şekilde öldürtmeyi başarmıştı. Tuhaf bir şekilde, adam yaşlı tanrıçayı seviyordu.</p>
	<p class="block_2"> </p>
	<p class="block_3">İçini çekti. Çatışma kaybedilmişti, ama savaş sürecekti ve Sidi efendisinin dilediğini yapmaya çalışacaktı. Eninde sonunda efendisi bu dünyaya dönecekti. Yüzyıllar alabilirdi, ama Sidi'nin zamanı vardı. Efendisi hizmetleri için yüksek bir bedel istiyordu, ama aynı ölçüde iyi ödüllendiriyordu. Sidi elli yaşında bir adam gibi görünebilirdi, ama o sayının beş katı fazla yaşamıştı. Yatağına uzandı. "Kısa zamanda yaşayacak daha iyi bir yer bulmalıyım," diye içini çekti.</p>
	<p class="block_2"> </p>
	<p class="block_3">- SON -</p>
	<p class="block_2"> </p>
	<p class="block_2"> </p>
	<p class="block_2"> </p>
	<p class="block_3">Taranmış belgeden düzenleyen: ERASMUS</p>

</body></html>
