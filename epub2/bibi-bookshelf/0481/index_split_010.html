<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - Tanrıların Gözyaşı - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_1">GOBLİNLER</p>
	<p class="block_2"> </p>
	<p class="block_3">James uyandı.</p>
	<p class="block_2"> </p>
	<p class="block_3">Yanlış bir şey vardı. Ayağa sıçradı ve Kendaric'in yatağının ayakucunu tekmeledi. Lonca üyesi uykulu bir ifadeyle doğrulup oturdu ve mırıldandı, "Ne?"</p>
	<p class="block_2"> </p>
	<p class="block_3">"Duman kokusu alıyorum."</p>
	<p class="block_2"> </p>
	<p class="block_3">James, Jazhara ile keşişin uyuduğu, yandaki odaya seğirtti ve kapıyı dövdü. Koridor mavi bir dumanla kaplanmıştı bile ve ekşi yanık odun kokusu gözlerini yakıyordu. "Kalkın!" diye bağırdı. "Han yanıyor!"</p>
	<p class="block_2"> </p>
	<p class="block_3">Koridorun iki yanında kapılar açıldı ve diğer konuklardan birkaç kişi bunca şamatanın sebebini anlamak için dışarı baktı. James kılıç kemerini bağlarken ve yolculuk bohçasını kaparken uyarısını tekrarladı. Bir an sonra Jazhara ve Solon belirdi ve James ve diğerlerinin ardından merdivenleri indi.</p>
	<p class="block_2"> </p>
	<p class="block_3">Salonda, ön kapının yakınında bir yangın başlatıldığı açıktı, çünkü çıkışın çevresindeki duvarın tamamı alevlere boğulmuştu. "Mutfak!" diye bağırdı James. Barın arkasındaki kapıya seğirtti ve Royos ile genç bir kadının kova kova su çektiğini gördü. "Sakin olun!" diye bağırdı hancı.</p>
	<p class="block_2"> </p>
	<p class="block_3">James adamın gömleğini yakaladı. "Deneme bile. O yangını su kovalarıyla asla söndüremezsin. Elinden gelirken dışarı çık!"</p>
	<p class="block_2"> </p>
	<p class="block_3">Adam bir an tereddüt etti, sonra başını salladı. Konukların sonuncusu da arka kapıdan kaçtıktan sonra kızı mutfaktan arka avluya kovaladı. Çığlıklar James'e yangından daha kötü bir şeylerin olduğunu anlattı.</p>
	<p class="block_2"> </p>
	<p class="block_3">O ve Solon binanın arka tarafına çıkarken silahlarını çekmişlerdi ve bir goblin çetesinin kulübenin içinde bağlı atları çözmeye çalıştıklarını gördüler. James hızla saydı; yakında bir düzine goblin vardı. Goblinler insanlardan daha kısaydılar ve omuzları daha dardı, ama fazla değil. Eğimli alınları gür, siyah kıllardan ağır kaşlarda son buluyordu. Sarı gözlerinin siyah irisleri ateş ışığını yansıtıyor, karanlıkta parlıyor gibi görünüyordu. James goblinlerle daha önce de savaşmıştı ve bunun savaş deneyimli bir grup olduğunu hemen anladı. Savaşçıların üçünün kabilelerini gösteren, tepede toplanmış saçları vardı ve saçlarına taktıkları tüyler ya da kemikler kabile şefi ya da rahip olduklarını gösteriyordu. Hepsinin kılıçları ve küçük kalkanları vardı ve James yanlarında okçu göremeyince şükran duydu.</p>
	<p class="block_2"> </p>
	<p class="block_3">Handan silahlarıyla çıkan üç adam daha vardı, böylece Solon, James ve birkaç konukla birlikte on bir savaşçı ediyorlardı. Jazhara kendi başının çaresine bakabilirdi, biliyordu, bu yüzden Royos'a bağırdı, "Kızı arkamızda tut!" Goblinler saldırdı ve Jazhara grubun ortasına bir ateş topu fırlattı. Top tam yerine çarptı. Alevler üç goblini hemen sardı, yanda kalan üç tanesi fena yandı. Kalan altı goblin uluyarak, silahlarını hırsla savurarak yaklaştılar. James göz ucuyla Solon'un ağır çekicini beceriyle kullandığını, yaratık kaçamadan bir goblinin kafasını kırdığını gördü.</p>
	<p class="block_2"> </p>
	<p class="block_3">Bir tane daha düştü, geriye kaldı beş, diye düşündü James.</p>
	<p class="block_2"> </p>
	<p class="block_3">Kendaric kısa bir kılıcı beceriksizce sallayarak James'in görüş alanına girdi ve James yolculuk sorumlusunun kendini savunmak için hiç yeteneği olmadığını gördü. James bir yana sıçradı ve yaklaşan goblini tekmeleyerek yere düşürdü. Sonra sağa sıçradı ve kılıcını çevirerek Kendaric'i rahatsız eden goblini biçti, yaratığın ensesini kesti.</p>
	<p class="block_2"> </p>
	<p class="block_3">Paniğe kapılmış enkazcı James'e iri iri açılmış gözlerle, dehşetle baktı.</p>
	<p class="block_2"> </p>
	<p class="block_3">"Royos'un yanına git!" diye bağırdı James.</p>
	<p class="block_2"> </p>
	<p class="block_3">Kendaric kıpırdayamıyor gibiydi ve James arkadan gelen bir kılıç darbesinden zar zor kaçtı. Saldırıyı son anda sezerek sola eğildi. Sağa eğilseydim, diye düşündü, bir baş daha kısa olacaktım.</p>
	<p class="block_2"> </p>
	<p class="block_3">James döndü ve yanık goblinlerden birinin saldırısına uğradığını gördü. Yaratığın sağ tarafı hâlâ tütüyordu, gözü şişip kapanmıştı, bu yüzden James hemen kendi soluna kayarak gobline kör tarafından saldırdı.</p>
	<p class="block_2"> </p>
	<p class="block_3">Jazhara bir başka büyü salıverdi, kavurucu kızıl bir ışın Kendaric'e yaklaşan goblinlerden birinin yüzüne çarptı. Yaratık çığlık attı, kılıcını düşürdü ve gözlerini pençelemeye başladı. Diğeri saldırının kaynağına döndü ve duraksadı. Kendaric kargaşadan yararlanarak dönüp kaçtı ve goblini yalnız bıraktı. Solon Birader ve handan çıkan bir başka adam Kendaric'in yerinde belirdi ve ikisi gobline aynı anda saldırdı. Diğer adam kılıcını indirmeye çalışırken goblin Solon'un dev savaş çekicinin üzerine geldiğini gördü ve eğildi. İki saldırı birbirini engelledi ve goblin dönerek kaçtı.</p>
	<p class="block_2"> </p>
	<p class="block_3">Kalan goblinler aniden canlarını kurtarmak için kaçmaya başladı. James bir tanesine gönülsüz bir hamle yaptı, ama yaratık kılıcının ucundan kaçınmayı başardı, sonra James doğrulup zararı inceledi.</p>
	<p class="block_2"> </p>
	<p class="block_3">Han şimdi tamamen alevler içindeydi ve Royos ile genç kadın birbirlerine sarılmış, yangını izliyordu. Ahır uşağı korkudan iri iri açılmış gözlerle atların yanında duruyordu.</p>
	<p class="block_2"> </p>
	<p class="block_3">Yerde yarım düzine goblin yatıyordu.</p>
	<p class="block_2"> </p>
	<p class="block_3">James başını iki yana salladı. "Goblinleri kıyının bu kadar yakınına ne getiriyor?" diye yüksek sesle merak etti.</p>
	<p class="block_2"> </p>
	<p class="block_3">Solon Birader gelip James'in yanında durdu. "Goblinler aptal tiplerdir, ama yakında bir kampları olmadığı sürece atlara saldıracak kadar aptal değildiler." Genç kız yaklaştı ve "Çiftçi Toth'un karısı Krondor'a kadar at sürdü, efendim, gelip kız bebeğini kurtarmaları için asker aramaya gitti."</p>
	<p class="block_2"> </p>
	<p class="block_3">"Maria!" diye bağırdı Royos. "Bu tür şeyleri duymaman gerekiyordu."</p>
	<p class="block_2"> </p>
	<p class="block_3">"Baba," diye yanıt verdi kız, "dünyadaki her sorundan beni koruyabileceğini mi düşünüyorsun?" Dönüp yanan hana baktı. "Evim gözlerimin önünde yok olmadı mı?" Hancı kolunu kızın omuzlarına doladı. "Büyüdüğünü unutuyorum, kızım." Diğer konuklar, kılıçlı iki adam, iri bir av bıçağı olan bir başkası ve iki kadın çevrelerine toplandı. "Goblinleri uzaklaştırmak için yaptıklarınıza teşekkür ederim," dedi Royos.</p>
	<p class="block_2"> </p>
	<p class="block_3">James başını salladı. "Keşke daha fazlasını yapabilseydik."</p>
	<p class="block_2"> </p>
	<p class="block_3">"Hayatımızı kurtardınız," dedi Royos. "Hanlar yeniden inşa edilebilir. Müşteri bulmak çok daha zordur." Maria’nın kafasının tepesini öptü. "Kızlar da öyle." Royos ve Maria, kalan alevleri söndürmek için bir kova zinciri ayarlamak üzere hana döndüler.</p>
	<p class="block_2"> </p>
	<p class="block_3">"Evet," dedi Solon. "Gelmemizi bekliyorlar, böylece bizi katledebilecekler."</p>
	<p class="block_2"> </p>
	<p class="block_3">James kulağını kaşıdı. "Neden böyle açık açık saldırdılar? Kısa süre sonra peşlerinden tepelere bir devriye çıkarılacağını biliyor olmalılar..."</p>
	<p class="block_2"> </p>
	<p class="block_3">"Bir devriyeyi bir başka şeyden uzaklaştırmak için olabilir mi?" dedi Jazhara.</p>
	<p class="block_2"> </p>
	<p class="block_3">James genç büyücüye baktı ve kadının kendisiyle yürümesi için işaret etti. Diğerlerinin işitme alanından çıktıkları zaman, "Ayı mı?" diye sordu.</p>
	<p class="block_2"> </p>
	<p class="block_3">"Belki. O Tanrıların Gözyaşı'nı ele geçirmeye kalkıştığında Dul Noktası ve Haldon Başı'nda asker olmaması kesinlikle işine gelir."</p>
	<p class="block_2"> </p>
	<p class="block_3">"Gözyaşı'nı nasıl ele geçirmeyi düşündüğünü bilseydik, nerede olduğuna dair daha iyi bir fikrimiz olurdu," dedi James.</p>
	<p class="block_2"> </p>
	<p class="block_3">"Ben bu Ayı'nın yerinde olsaydım ve Kendaric'in büyüsünü ele geçirememiş olsaydım, Kendaric'in belirmesini bekler, sonra onu ele geçirirdim."</p>
	<p class="block_2"> </p>
	<p class="block_3">"Ya da işi bizim yapmamızı bekler, sonra kuru toprağa bastığımızda Gözyaşı'nı bizden alırdın."</p>
	<p class="block_2"> </p>
	<p class="block_3">"Her durumda, Kendaric'in Dul Noktası'na ulaşmasına izin verirdim," diye bitirdi Jazhara.</p>
	<p class="block_2"> </p>
	<p class="block_3">"Beklemek istemiyorum," dedi James, "ama Değirmencinin Durağı'nda yedekler olmadan buna teşebbüs etmeye gönülsüzüm." Diğerlerinin beklediği yere baktı ve seslendi, "Solon Birader! Goblinler hakkında bilgin var gibi görünüyor.</p>
	<p class="block_2"> </p>
	<p class="block_3">Yakındaki kampın ne kadar büyük olduğunu tahmin ediyorsun?"</p>
	<p class="block_2"> </p>
	<p class="block_3">Savaşçı keşiş düşünmek için durdu, sonra, "Tahmin etmek güç," dedi. "Kaçık yaratıklar senin benim gibi düşünmez. Belki bunun gibi üç bölük daha. İki tanesi saldırırken bir tanesi kampı bekler. Bu grupta şefler ve rahipler vardı ki, bu oldukça sıradışı."</p>
	<p class="block_2"> </p>
	<p class="block_3">"Hangi açıdan?" diye sordu, korkusundan konuşabilecek kadar sıyrılmayı başarmış Kendaric.</p>
	<p class="block_2"> </p>
	<p class="block_3">"Ah, bu çok açık," dedi Solon. "Bir bebek almışlar." Küçük Ay'ın yükselmekte olduğu gökyüzüne baktı. "Ufaklığı bir iki gün içinde, ay karanlıkken, tanrılarına bir sunu olarak kurban edecekler. Yani bunlar yağma arayan haydutlar değil. Bu toptan bir hayalet yatıştırma saldırısı. Ataları onlara gelip insan kanı dökmelerini, insan köleler ya da at almalarını, sonra geri dönmelerini söylemiş. Çok kötü bir iş."</p>
	<p class="block_2"> </p>
	<p class="block_3">"Bir şey yapmalıyız," dedi Jazhara. "Çocuğu iki gece içinde öldüreceklerse askerler o zamana kadar burada olmaz."</p>
	<p class="block_2"> </p>
	<p class="block_3">"Bir çocuğun bu şekilde öleceğini düşünmekten nefret etsem de, başka bir yerde daha önemli işimiz var."</p>
	<p class="block_2"> </p>
	<p class="block_3">Jazhara James'in kolunu yakaladı ve alçak, öfkeli bir sesle hırladı, "Bir bebeği yenecek hayvan gibi katledilmeye mi bırakacaksın?"</p>
	<p class="block_2"> </p>
	<p class="block_3">James gözlerini yuvarladı ve başım iki yana salladı. "Bunu kazanamayacağım, değil mi?"</p>
	<p class="block_2"> </p>
	<p class="block_3">"Hayır. Gerekirse ben tek başıma giderim."</p>
	<p class="block_2"> </p>
	<p class="block_3">James kolunu kadından kurtardı. "Bir görevin var."</p>
	<p class="block_2"> </p>
	<p class="block_3">"Ve sen bunun askerlerimizi uzaklaştırmak için yapılmış olabileceğini çoktan söyledin. Devriye buraya gelene kadar Haldon Başı'na gitmeyeceksen zaten beklemek zorundayız, James. Çocuğu kurtarıp ailesine götürürsek yalnızca iki gün kaybederiz ve bizi takip eden askerler geldiğinde doğrudan Değirmencinin Durağı'na geçebilirler."</p>
	<p class="block_2"> </p>
	<p class="block_3">James teslim olarak içini çekti ve Solon ile Kendaric'e yaklaşmalarını işaret etti. "Solon, bu goblinler Ayı için çalışıyor olabilir mi?"</p>
	<p class="block_2"> </p>
	<p class="block_3">"Sanmıyorum," dedi keşiş. "Ama üstlerinde etkisi olabilir. Birkaç silah ya da biraz büyü armağan ederse, saldıracak güvenli yerler hakkında biraz bilgi, birkaç şişe şarap ya da bira verirse, burayı yağmalamanın kendi parlak fikirleri olduğuna inanmaya başlayabilirler." "Bu Ayı her yerde mi?" dedi Kendaric.</p>
	<p class="block_2"> </p>
	<p class="block_3">"Hayır, sanmıyorum," diye yanıt verdi James. "Bunun arkasında Ayının olduğunu sanmıyorum. Onun bir başkası için çalıştığını düşünüyorum."</p>
	<p class="block_2"> </p>
	<p class="block_3">"Neden?" diye sordu Jazhara.</p>
	<p class="block_2"> </p>
	<p class="block_3">"Yolda anlatırım." Gökyüzüne baktı. "Bir iki saat sonra şafak sökecek ve yola çıkmaya hazır olmalıyız."</p>
	<p class="block_2"> </p>
	<p class="block_3">"Nereye gidiyoruz?" diye sordu Kendaric.</p>
	<p class="block_2"> </p>
	<p class="block_3">James çarpık bir gülümsemeyle, "Goblin avlamaya," dedi.</p>
	<p class="block_2"> </p>
	<p class="block_3">Kendaric yine şikâyet ediyordu. "Bu hiç de akıllıca değil."</p>
	<p class="block_2"> </p>
	<p class="block_3">James onu duymazdan gelerek başını iki yana salladı. Solon'a, "İzlerini saklamaya zahmet etmiyorlar, değil mi?" dedi.</p>
	<p class="block_2"> </p>
	<p class="block_3">Savaşçı keşiş atını yürüterek goblin izlerini takip ediyordu. "Hayır, biraz zarar görmüşler ve şifacılarına gitmek için acele ediyorlar, sanırım."</p>
	<p class="block_2"> </p>
	<p class="block_3">James ileriye işaret etti. Uzakta tepeler yükseliyordu ve arkalarında Calastius</p>
	<p class="block_2"> </p>
	<p class="block_3">Dağları'nın zirveleri görülüyordu. "Sence kayalara mı tırmanacaklar?" "Büyük olasılıkla," diye yanıt verdi keşiş. "Savunulabilir bir konum, belki kapalı bir kanyon ya da küçük bir çimenlik bulmuşlardır, ama onları oradan çıkarmak zor olacak."</p>
	<p class="block_2"> </p>
	<p class="block_3">"Onları dördümüz mü çıkaracağız?" diye sordu Kendaric.</p>
	<p class="block_2"> </p>
	<p class="block_3">James sabrını yitirerek, "Hayır," dedi. "Onları biz çıkarmayacağız. Biz atları tutacağız ve onları yok etmeye seni yollayacağız."</p>
	<p class="block_2"> </p>
	<p class="block_3">Kendaric atını durdurdu ve yüzünde sersemlemiş bir ifadeyle baktı. "Ben mi?"</p>
	<p class="block_2"> </p>
	<p class="block_3">Jazhara kendini tutamadı ve gülmeye başladı. Suskun Solon bile güldü.</p>
	<p class="block_2"> </p>
	<p class="block_3">James başını iki yana salladı. "Endişelenme. Bir planım var."</p>
	<p class="block_2"> </p>
	<p class="block_3">Arkada kalan Kendaric'e sırtını döndü, Jazhara'nın eğilip, "Bir planın mı var?" demesine izin verdi.</p>
	<p class="block_2"> </p>
	<p class="block_3">James fısıldayarak karşılık verdi "Hayır, ama oraya varıp çevreye bakındığımız zaman olacak. Belki o zamana kadar sesini keser." Jazhara gülümsedi ve başını salladı. Atlarını sürdüler.</p>
	<p class="block_2"> </p>
	<p class="block_3">Solon sonunda durmalarını işaret etti. "Ben iyi bir iz sürücü değilim, bu doğru, ama bunu görmemek için kör olmanız gerekir." Atından indi ve yere işaret etti.</p>
	<p class="block_2"> </p>
	<p class="block_3">James toprağın üzerinde ağır çizme izleri görebiliyordu. "Anlaşılan biraz acelesi var," dedi keşiş.</p>
	<p class="block_2"> </p>
	<p class="block_3">"Kim bu?" diye sordu Kendaric.</p>
	<p class="block_2"> </p>
	<p class="block_3">"Burada kehanet yeteneğine sahip biri yoksa-" dedi Solon, "yalnızca tahmin, ama güzel kızını almaya gelen o çiftçinin izlerine baktığımızı düşünüyorum." "İyi tahmin," dedi James, ileriye işaret ederek. Uzakta bir tepeye tırmanan yalnız bir şekil gördüler. Adam daha yakındaki bir yükselti tarafından gözlerden gizlenmişti, ama şimdi kararlılıkla patikadan yukarı yürüdüğünü görebiliyorlardı. "Kendini öldürtmeden yetişsek iyi olacak."</p>
	<p class="block_2"> </p>
	<p class="block_3">Solon atına bindi ve atlarını mahmuzladılar. Çiftçiye çabucak yetiştiler. Adam döndü ve binicilere kuşkuyla baktı. Tırpan gibi bir silahı göğsüne dayamıştı ve savurmaya ya da savuşturmaya hazırdı.</p>
	<p class="block_2"> </p>
	<p class="block_3">"Dur," dedi James sağ avucunu açarak. "Prens adına buradayız."</p>
	<p class="block_2"> </p>
	<p class="block_3">"Sonunda! Yardım gelmeyeceğini düşünmeye başlamıştım. Karım nasıl?"</p>
	<p class="block_2"> </p>
	<p class="block_3">"Bizi başkalarıyla karıştırdın sanırım," dedi James.</p>
	<p class="block_2"> </p>
	<p class="block_3">"Ne!" diye sordu çiftçi. "Yani sizi Krondor'dan Becky göndermedi mi? Kızımı kurtarmaya geldiğinizi düşünmüştüm!"</p>
	<p class="block_2"> </p>
	<p class="block_3">"Sakin ol, Çiftçi Toth," dedi Solon. "Artık Ishap’ın inayeti üzerinde. Çocuğun hakkında bir şeyler biliyoruz. Lütfen, bize kızına ne olduğunu anlat."</p>
	<p class="block_2"> </p>
	<p class="block_3">Adam rahatlar gibi oldu. "Neredeyse bir hafta oldu. Arkadaşım Lane ve ben ava çıkmıştık. Buranın doğusundaki tepelik arazideydik ve flütler ve davullar duyduk.</p>
	<p class="block_2"> </p>
	<p class="block_3">"Ne olduğuna bakmaya gittik ve buradan çok uzak olmayan bir kanyonda bir goblin çetesine rastladık. Küçük bir oğlan çocuğu yakalamışlardı ve sonra... ah, tanrılar... çocuğu ikiye böldüler. Onu kurban ettiler! Haykırdım... elimde değildi ve peşimize düştüler. Kaçmayı başardık, ama sonra dün değil önceki gün bizim çiftliğimize saldırdılar. Lane ve ben onları sürmeye çalıştık, ama sayıları çok fazlaydı. Eve girdiler... ve kızımı aldılar! Lane bir iz sürücüdür, peşlerinden gitti ve karım Becky'yi yardım getirmesi için Krondor'a gönderdim, sonra Lane'in peşinden gittim. Sonra siz geldiniz."</p>
	<p class="block_2"> </p>
	<p class="block_3">"Lane hangi yöne gitti?" diye sordu James.</p>
	<p class="block_2"> </p>
	<p class="block_3">"Kanyona, bundan eminim. Takip edebilmem için küçük işaretler bıraktı. Askerleri bekleyecektim... ama küçük kızımı kurban etmeleri fikrine dayanamadım."</p>
	<p class="block_2"> </p>
	<p class="block_3">"Bir sonraki ayın karanlığına kadar güvende," dedi Solon.</p>
	<p class="block_2"> </p>
	<p class="block_3">"Oğlanın öldürüldüğünü gördüğümüzde Orta Ayın karanlığıydı," diye onayladı Toth. Sonra endişeli göründü. "Yarın gece Küçük Ay'ın karanlığı!"</p>
	<p class="block_2"> </p>
	<p class="block_3">"Hızlı hareket etmeliyiz," dedi Jazhara.</p>
	<p class="block_2"> </p>
	<p class="block_3">"Hepsi o cadının işleri," dedi Toth.</p>
	<p class="block_2"> </p>
	<p class="block_3">"Cadı mı?" diye sordu Jazhara.</p>
	<p class="block_2"> </p>
	<p class="block_3">"Haldon Başı'nda cadı işleri olduğu söyleniyor... o lanetli cadı büyüleri için kızımı çaldırmış olmalı!"</p>
	<p class="block_2"> </p>
	<p class="block_3">Jazhara'nın gözleri kısıldı. "Goblinler küçük oğlanı öldürürken 'cadı' gördün mü?"</p>
	<p class="block_2"> </p>
	<p class="block_3">"Şey, hayır, ama..."</p>
	<p class="block_2"> </p>
	<p class="block_3">"Artık fark etmez," diye araya girdi Solon. "Yardım edeceksek, hızla harekete geçmeliyiz."</p>
	<p class="block_2"> </p>
	<p class="block_3">"Yalvarırım yardım edin!" dedi Toth. "Lütfen kızımı bulmama yardım edin." Solon çevresine bakındı. "Burada kamp kur, iyi çiftçi. Bu gece saldırmalıyız, yoksa çocuk ölür."</p>
	<p class="block_2"> </p>
	<p class="block_3">James başını salladı. "Harekete geçelim."</p>
	<p class="block_2"> </p>
	<p class="block_3">Atlarını yol boyunca çekerek götürürlerken çiftçi bekleyecek bir yer aradı. James arkasına baktığında adamın yüzünü gördü. Bütün umutlarının onlarla beraber olduğu açıktı.</p>
	<p class="block_2"> </p>
	<p class="block_3">"Toth'un arkadaşı Lane'in başı derde girmiş gibi görünüyor," dedi James. Son bir saattir takip ettikleri yoldan biraz uzakta küçük bir ceset yığını vardı. Onun ötesinde iki goblin kıpırtısız bir insanın üzerinde yatıyordu. "Piçlere ödetmiş," diye hırladı Solon.</p>
	<p class="block_2"> </p>
	<p class="block_3">"Ama hangi bedel karşılığında?" dedi Kendaric. "Adam ölmüş!"</p>
	<p class="block_2"> </p>
	<p class="block_3">"Sakin ol," dedi Jazhara.</p>
	<p class="block_2"> </p>
	<p class="block_3">"Sakin ol diyor," diye mırıldandı Kendaric, başını iki yana sallayarak.</p>
	<p class="block_2"> </p>
	<p class="block_3">"Beden kıpırdadı sanırım," dedi James, atından atlayıp o tarafa seğirterek. İki goblini çekti ve adamı inceledi. "Su getirin!" dedi.</p>
	<p class="block_2"> </p>
	<p class="block_3">James adamın başını kaldırırken Jazhara bir su tulumuyla koşturdu, büyücü adamın yüzüne biraz su dökerek adamı canlandırırken James izledi.</p>
	<p class="block_2"> </p>
	<p class="block_3">Lane gözlerini kırparak, "Goblinler... arkadaşımın kızını aldılar. Kamplarını buldum, ama... sayıları çok fazlaydı..." dedi.</p>
	<p class="block_2"> </p>
	<p class="block_3">"Endişelenme, biz onları bulacağız," dedi Jazhara.</p>
	<p class="block_2"> </p>
	<p class="block_3">"Yakında. Buranın kuzeyinde, kapalı bir kanyonda. Lütfen. O küçük kızı öldürmelerine izin vermeyin."</p>
	<p class="block_2"> </p>
	<p class="block_3">James bir soru soracak oldu, ama Lane'in gözleri yuvarlandı. James kulağını adamın ağzına yaklaştırdı ve bir süre sonra, "Öldü," dedi.</p>
	<p class="block_2"> </p>
	<p class="block_3">"Boşuna ölmüş olmayacak," dedi Solon. "Adaletin yerine gelmesini sağlayacağız." James adamın başını nazikçe taşların üzerine koydu ve doğruldu. Gökyüzüne bakarak, "İki saatten az zamanda hava kararacak. Bakalım şu kapalı kanyonu bulabilecek miyiz," dedi. Solon ve Kendaric'e atlarından inmelerini işaret etti.</p>
	<p class="block_2"> </p>
	<p class="block_3">"Atları yürüteceğiz ve onları kanyonun ağzında bırakacağız. Döndüğümüz zaman Lane'i doğru düzgün gömeceğiz."</p>
	<p class="block_2"> </p>
	<p class="block_3">Kanyonun girişine ulaşmaları bir saatten az zamanlarını aldı. Küçük bir dere oradaki kayalardan fışkırıyor, patikayı kesiyor, tepeden aşağı akıyordu. James Kendaric'e dönerek, "Atları sula ve uzaklaşmamalarını sağla. Elimizden geldiğince çabuk döneriz," dedi.</p>
	<p class="block_2"> </p>
	<p class="block_3">"Beni burada yalnız mı bırakıyorsunuz?" diye sordu adam korku içinde.</p>
	<p class="block_2"> </p>
	<p class="block_3">"Eh, goblin kampına gitmeyi tercih ediyorsan..."</p>
	<p class="block_2"> </p>
	<p class="block_3">"Hayır! Yalnızca, şey, yalnız kalacağım..."</p>
	<p class="block_2"> </p>
	<p class="block_3">"Bunu söylemek bana ne kadar acı verse de," dedi James, "şu anda sen Jazhara'dan ya da benden daha önemlisin." Düşündü, sonra ekledi, "Solon, sen de kal. Biz geri dönmezsek Değirmencinin Durağı'na git ve devriyeyi al. Sonra Haldon Başı'na git, gemiyi kaldır ve Gözyaşı'nı al."</p>
	<p class="block_2"> </p>
	<p class="block_3">Solon itiraz edecek gibiydi, sonra planın akıllıca olduğunu gördü. "Evet, beklerim."</p>
	<p class="block_2"> </p>
	<p class="block_3">James ve Jazhara kanyona girdi. Dar girişte dikkatle ilerleyerek sola kıvrılan bir çeyrek dönüşe geldiler. James köşeden baktı. Sonra döndü ve Jazhara'ya iki parmağını göstererek ses çıkarmadan, "İki nöbetçi," sözcüklerini şekillendirdi. Kadın başım salladı. James başını kaldırıp kanyonun kenarına baktı ve</p>
	<p class="block_2"> </p>
	<p class="block_3">Jazhara'nın biraz arkasındaki bir noktaya işaret etti.</p>
	<p class="block_2"> </p>
	<p class="block_3">Bakışlarını takip eden Jazhara bir tutamaç gördü ve çabucak başını sallayarak onayladı. Asasını sırtına dayayarak çeviklikle çıkıntıya tırmandı. James takip etti. Tepede kadının kulağına, "Biraz yukarı gidip orada ne olduğunu göreceğim. Nöbetçilerin yanından geçmenin yolu varsa bulacağım. Yoksa diğer tarafı deneriz."</p>
	<p class="block_2"> </p>
	<p class="block_3">"Ya diğer yanda da yol yoksa?" diye fısıldadı Jazhara.</p>
	<p class="block_2"> </p>
	<p class="block_3">"O zaman nöbetçileri öldürürüz ve fark edilmeden hızla hareket ederiz." Jazhara'nın yüzü o olasılığa tepkisini anlatıyordu. "Lütfen başka yol bul," dedi.</p>
	<p class="block_2"> </p>
	<p class="block_3">James, hâlâ aydınlık olan gökyüzünün önünde görülme ihtimalini azaltmak için eğilerek kanyonun kenarı boyunca süründü. Dönüşü geçti ve kanyonun karşı tarafındaki nöbetçi tarafından görülmediğinden emin olmak için aşağı baktı, ama nöbetçinin görünürlerde olmadığını fark edince rahatladı.</p>
	<p class="block_2"> </p>
	<p class="block_3">James ağır ağır yaklaşmaya devam etti. Kapalı kanyonun kenarına ulaştığında yükseltinin boyu artmıştı. Aşağıda en az bir düzine savaşçı barındırabilecek kadar iri bir çadırın hâkimiyetinde bir düzine çadır görebiliyordu. Bir an topuklarının üzerine oturdu ve düşüncelerini tarttı. Çadırlar insan yapımıydı. Goblinler kendi köylerinde kulübelerini sopa ve dallardan inşa ederdi, ya da avlayıcılık ve toplayıcılık yaparken mağaralarda ya da barakalarda kalırlardı. Sonra James bir insan gördü. Yani goblin saldırılarının arkasında insan hainler vardı! Adamın Geceşahinleri'nin siyahlarına bürünmüş olmasını beklerdi ve adam ateşe yaklaşıp basit bir paralı asker olduğunu gösterince hayal kırıklığına uğradı. James biraz düşündü: paralı askerler ve goblinler. Goblin saldırılarında</p>
	<p class="block_2"> </p>
	<p class="block_3">Ayı'nın parmağı var gibiydi... ya da Ayı'nın arkasında kim varsa...</p>
	<p class="block_2"> </p>
	<p class="block_3">Bu da James'e biraz daha düşünmesi gereken bir sorun vermişti, çünkü şu anda çocuğu kurtarmaya odaklanmalıydı.</p>
	<p class="block_2"> </p>
	<p class="block_3">Paralı asker bir goblini tekmeledi, goblin istemeye istemeye kenara çekildi, böylece insan bir bıçak çıkarıp ateşin üzerinde pişmekte olan çeyrek sığırdan bir parça et kesebildi. Adam eti hançerine beceriyle sapladı, bir parça yırttı ve ateşin çevresinde toplanmış goblin halkasına sırtını verdi. James adamın eti çiğnemesini izledi.</p>
	<p class="block_2"> </p>
	<p class="block_3">Sonra bebeğin ağladığını duydu. Çocuğun yaşadığını anlayınca hiç beklemediği duygular hissetti, içi rahatlama ve ikiye katlanmış bir aciliyet hissi doldu. James'in gözleri oraya buraya baktı, bakışları kampta dolaştı. İçindeki eski hırsız kanyonun kenarı boyunca, onu çocuğun yattığı iri çadıra götürecek bir yol buldu.</p>
	<p class="block_2"> </p>
	<p class="block_3">James aşağıdaki kampa baktı. İki goblin yaralıydı, dünden önceki gece Yolcu'ya düzenledikleri saldırıda aldıkları açıktı. Fark edilmeden nasıl kampa girer ve çıkarım? diye merak etti James.</p>
	<p class="block_2"> </p>
	<p class="block_3">Başını kaldırıp gökyüzüne baktı ve solgun Küçük Ay yükselmeden önce üç saatleri olduğunu tahmin etti. Orta Ay'ın çeyreği görünüyordu ve gökyüzünde yükselmişti. Küçük Ay yükselirken o batacaktı. Büyük Ay da küçülüyordu ve Küçük Ay'dan bir saat sonra yükselecekti.</p>
	<p class="block_2"> </p>
	<p class="block_3">James hesapladı. Bu kampa girmesi, bebeği alıp Solon'la Kendaric'in beklediği yere dönmesi için kabaca bir saatlik göreceli karanlık veriyordu. Nöbetçilerin yanından üç kez daha geçmekten ne kadar az hoşlansa da, Jazhara'nın yanına dönmesi ve planını onunla tartışması gerektiğini biliyordu; kadının yardımına ihtiyacı olacaktı.</p>
	<p class="block_2"> </p>
	<p class="block_3">Yavaş hareket ederek kıvrımı dolandı ve Jazhara'nın tepesindeki noktaya ulaştı. Yumuşak sesle ismini seslendi ve aşağıdan yanıt verdiğini duydu, "Buradayım."</p>
	<p class="block_2"> </p>
	<p class="block_3">Aşağı atladı.</p>
	<p class="block_2"> </p>
	<p class="block_3">"Ne buldun?" diye sordu Jazhara.</p>
	<p class="block_2"> </p>
	<p class="block_3">"Bebek canlı ve ona ulaşabileceğimi düşünüyorum, ama onu sessiz tutmak için bir yolun olup olmadığını bilmem gerek. Ağlarsa fark edilirim." "Bir şey yapabilirim," dedi Jazhara. "Ne kadar zamanımız var?"</p>
	<p class="block_2"> </p>
	<p class="block_3">"Bir saat içinde çadırın üzerine dönmeliyim."</p>
	<p class="block_2"> </p>
	<p class="block_3">"O zaman az zamanımız var. Küçük bir ateşe ve atımdaki eşyalarıma ihtiyacım var."</p>
	<p class="block_2"> </p>
	<p class="block_3">James takip etmesini işaret etti. "Sessizce," dedi. Kadını aşağıya, Solon'la</p>
	<p class="block_2"> </p>
	<p class="block_3">Kendaric'in beklediği yere götürdü. Kendaric hemen soru sormaya başladı, ama James elini sallayıp susturdu onu. "Çocuk yaşıyor ve onu alacağım, ama şu anda bir ateşe ihtiyacım var."</p>
	<p class="block_2"> </p>
	<p class="block_3">Solon tereddüt etmedi. Hemen küçük dallar aramaya başladı. Jazhara atındaki paketini aldı, yere oturdu ve bunu yaparken paketi önüne çekti. Hemen birkaç ufak şişe, küçük, bakır bir kap ve iki ince kumaş eldiven çıkardı. Çalışırken, "Çocuğa bir şeyler içirmeye çalışmak zor olur ve bu arada ağlayabilir. Bebeğin içine çekmesini sağlarsan birkaç saat derin uyumasını sağlayacak bir iksir hazırlayabilirim. Kumaşa biraz dökmen ve birkaç saniye ağzına ve burnuna tutman yeterli. Ama dikkatli ol, uzaktan bile olsa sen koklama. Seni uyutmayabilir, ama sersemlemene sebep olur ve geri dönmen güçleşir." "Seni öldürtebilir, demeye çalışıyor," dedi Kendaric.</p>
	<p class="block_2"> </p>
	<p class="block_3">"Evlat," dedi Solon, "zaman zaman kıçımda çıkmış pamukçuk kadar caziben olduğunu söyleyen oldu mu?"</p>
	<p class="block_2"> </p>
	<p class="block_3">James güldü, ama Jazhara seçtiği beş şişeden minik miktarlarda sıvıyı ve tozu birbirine katarken konsantre olmuştu. Birkaç damla su ekledi ve sonra ilahi söyleyerek kabı Solon'un yaktığı küçük ateşe tuttu.</p>
	<p class="block_2"> </p>
	<p class="block_3">Çantasından küçük bir şişe çıkararak tıpasını açtı ve bakır kabı beceriyle kaldırıp eldivenli parmaklarıyla tuttu. İçindekileri çabucak şişeye boşalttı, sonra tıpasını taktı.</p>
	<p class="block_2"> </p>
	<p class="block_3">Şişeyi James'e uzattı ve "Dikkatli ol," dedi. Sonra çantasını karıştırmaya başladı. Sonunda James'e bir şey uzattı. "Al, temiz kumaş. Çocuğa dokunmadan hemen önce kumaşa sıvıdan biraz dök ve bebeğin yüzüne tut. Birkaç saniye yeter.</p>
	<p class="block_2"> </p>
	<p class="block_3">Onu kucağına aldığın ya da gürültü olduğu zaman bile uyanmayacaktır."</p>
	<p class="block_2"> </p>
	<p class="block_3">"Teşekkür ederim," dedi James. "Gürültü olursa, uyanıp uyanmamasının önemi kalmaz." Gökyüzüne baktı. "Acele etmeliyim. Burada bekleyin ve koşarak gelirsem çabucak kaçabilmemiz için atları hazır tutun." Sonra biraz daha düşündü ve "Ne olursa olsun çabucak kaçabilmemiz için atları hazır tutun," dedi.</p>
	<p class="block_2"> </p>
	<p class="block_3">"Sonunda akıllıca bir öneri," dedi Kendaric sırıtarak.</p>
	<p class="block_2"> </p>
	<p class="block_3">James kılıç kemerini çözdü. Kılıcına ihtiyaç duyacağı bir durum olursa, onun ve çocuğun büyük olasılıkla ölümle karşı karşıya kalacağını biliyordu. Hançerini kontrol etti ve sıkıca kınına yerleştirdi. Şişeyi ve kumaşı gömleğinin içine tıkarak döndü ve kanyonun girişine seğirtti.</p>
	<p class="block_2"> </p>
	<p class="block_3">Çıkıntı boyunca hızla ilerledi ve bu sefer çadırın tepesine gelene kadar durmadı. Orta Ay batıda batmıştı ve Küçük Ay ile Büyük Ay kısa süre sonra doğacaktı. Kampın ortasındaki ateş sönmeye yüz tutmuştu ve pek çok goblin yakınında, yerde uyuyordu. Çadırların çoğunun içinden gelen horlamalar James'e, devriye gezen nöbetçiler dışında bütün kampın o gecelik yatmış olduğunu anlatıyordu. Çabucak Şans ve hırsızların Tanrıçası Ruthia'ya, goblinlerin ve hainlerin birini kenarda devriye gezmekle görevlendirecek kadar zeki olmamaları için dua etti. En büyük çadırın yukarısında konuşlandı ve çevresine bakındı.</p>
	<p class="block_2"> </p>
	<p class="block_3">Sonra dikkatle inmeye başladı.</p>
	<p class="block_2"> </p>
	<p class="block_3">Yere ulaştığında kulağını çadıra yaklaştırdı ve dinledi, ama kalın kanvas yüzünden bir şey duyamadı. Çadırın etekleri kazıklarla sıkı sıkı sabitlenmişti, bu yüzden kanvası kaldırmak seçenekler arasında yoktu. Hançerini çıkardı, ağır kanvasa sapladı ve fazla ses çıkarmadan, kararlı bir hareketle aşağı doğru kesti. İçeri girilecek kadar büyük bir yarık açtı. İçeride fena halde ağır bir koku vardı. O kokuyu tanıyordu, ölü bedenler… Öğürme refleksini bastırdı ve çevresine bakındı.</p>
	<p class="block_2"> </p>
	<p class="block_3">Üç goblin yerdeki şiltelerin üzerinde uyuyordu ve bir başkası bir tür sunağın önünde, yükseltilmiş bir kürsüde yatıyordu. James bebeği aradı ve sunağın arkasında beşik boyunda küçük bir nesne gördü. Kanvastaki kesikten içeri kayarak nesneye doğru süründü.</p>
	<p class="block_2"> </p>
	<p class="block_3">Gerçekten de kaba bir beşikti ve bebek içinde uyuyordu. Çevresine bakındı ve ürpertisini bastırdı. Sunağın üzerinde korkunç bir insan bedeni taklidi halinde beden parçaları yatıyordu. Bir kadının üst bedeni bir adamın kalçasının üzerinde duruyordu. Bir çocuğun kolu sola, daha büyük bir çocuğun ya da ufak tefek bir kadının kolu sağa konmuştu. Kalçanın altına aynı ölçüde uyumsuz bacaklar ve ayaklar yerleştirilmişti. James beşiğin içine baktı. Kafayı bu çocuğun sağlaması olası görünüyordu. Ne tür bir kara büyü yapıldığı hakkında en ufak fikri yoktu ve öğrenmek için oyalanmaya niyeti de yoktu. Geceşahinleri'nin çöl kalesinde yaşadığı, bir iblis çağırma seansında şeref konuğu olmasına ramak kaldığı deneyimler bu tür olaylara karşı güçlü bir tiksinti bırakmıştı onda.</p>
	<p class="block_2"> </p>
	<p class="block_3">James ustalıkla şişeyi ve kumaşı gömleğinin içinden çıkardı ve nefesini tutarak kumaşa biraz sıvı döktü. Islandığını hissettiği zaman kumaşı uzattı ve çocuğun yüzünün önünde tuttu. Bir süre sonra kumaşı beşiğin kenarına bıraktı ve şişenin tıpasını kapattı. Şişeyi gömleğine soktu ve eğilip bebeği aldı.</p>
	<p class="block_2"> </p>
	<p class="block_3">Ürküntü dolu bir homurtu sunağın öbür yanına bakmasına sebep oldu. Diğer yanda uyuyan goblin rahibi durmuş, iri iri açılmış gözlerle, şaşkınlık içinde James'e bakıyordu. James kumaşı' kaptı ve döndürerek sunağın karşı tarafına fırlattı, kumaş goblin'in burnunu ve ağzını kapattı. Rahip şaşkınlık içinde gözlerini kırpıştırdı, sonra elini uzatacak oldu, ama siyah tırnaklı parmakları kumaşa dokunduğunda gözleri yuvarlandı ve yere yığıldı. James sessizce, "Teşekkür ederim, Jazhara," dedi ve bebeği kaldırdı.</p>
	<p class="block_2"> </p>
	<p class="block_3">Çocuğun battaniyesini alarak bir omuz askısı yaptı ve çocukken bir evden çaldığı hazineleri taşıdığı gibi bebeği taşıyarak o korkunç yerden kaçtı. Kaya yamaca tırmandı ve her adımda alarm verilmesini bekleyerek çabucak kenarda ilerledi.</p>
	<p class="block_2"> </p>
	<p class="block_3">Güvenle inebileceği bir yere gelince aşağı atladı ve koşmaya başladı.</p>
	<p class="block_2"> </p>
	<p class="block_3">Diğerlerinin yanına varması yıllar almış gibi geldi; ama atları hazırlamışlardı ve o onların yanına ulaşana kadar binmişlerdi.</p>
	<p class="block_2"> </p>
	<p class="block_3">"Onu aldım," dedi James ve Jazhara kollarını uzattı. James çocuğu büyücüye verdi, sonra kendi atına bindi.</p>
	<p class="block_2"> </p>
	<p class="block_3">Dördü atlarını mahmuzladılar ve kısa süre sonra yolda dörtnala koşturuyorlardı. Bir saat sonra Çiftçi Toth'u küçük bir ateşin yanında oturmuş, endişeyle beklerken buldular. Görüş alanına girdiklerinde adam ayağa fırladı ve onlara doğru seğirtti.</p>
	<p class="block_2"> </p>
	<p class="block_3">Jazhara'nın kollarındaki bohçayı gördüğünde, "Bu o mu?" diye haykırdı. Jazhara bebeği uzattı ve "Sabaha kadar uyuyacak ve sonraki birkaç saat biraz huzursuz olacak. Ondan sonra iyi olacak," dedi.</p>
	<p class="block_2"> </p>
	<p class="block_3">"Teşekkür ederim! Tanrılara şükürler olsun! Hâlâ hayatta ve iyi. Çok teşekkür ederim."</p>
	<p class="block_2"> </p>
	<p class="block_3">James çevresine bakındı. "Seninle çiftliğine kadar gelelim. Goblinler şafağa kadar bebeğin yok olduğunu fark etmeyebilir, ama ihtiyatlı olmak en iyisi."</p>
	<p class="block_2"> </p>
	<p class="block_3">"Size minnettarım," dedi çiftçi, yanlarında yürümeye başlayarak.</p>
	<p class="block_2"> </p>
	<p class="block_3">"Başka haberlerimiz var, kötü haberler," dedi Jazhara. "Üzgünüm. Arkadaşın Lane öldü."</p>
	<p class="block_2"> </p>
	<p class="block_3">"Onsuz döndüğünüz zaman tahmin ettim," dedi Toth.</p>
	<p class="block_2"> </p>
	<p class="block_3">"Piçlere pabucu pahalıya satmış," dedi Solon. Sessiz kalacak kadar akıllılık gösteren Kendaric'e baktı. "Bir kahramandı, bundan kuşku yok."</p>
	<p class="block_2"> </p>
	<p class="block_3">Toth bir süre sessiz kaldı, sonra, "Daha bebeğe isim vermedik, ama arkadaşımın anısına, bundan sonra ona 'Lane' diyeceğiz, sanırım."</p>
	<p class="block_2"> </p>
	<p class="block_3">"Bu şerefli bir düşünce," diye kabul etti Solon.</p>
	<p class="block_2"> </p>
	<p class="block_3">Şafak söktüğünde kilometrelerce uzaktaydılar. İki kısa mola vermişlerdi ve James'le Solon sırayla bebek Lane'i taşımışlar, Toth'un ata binmesine izin vermişlerdi.</p>
	<p class="block_2"> </p>
	<p class="block_3">Gün doğumundan biraz sonra bebek kıpırdandı ve huzursuzlandı. "Bebek aç ve annesi yakınlarda değil," dedi çiftçi. "Çiftliğime ulaşana ve keçiyi sağana kadar beklemesi gerekecek."</p>
	<p class="block_2"> </p>
	<p class="block_3">"Ne kadar var?" diye sordu Kendaric. Her birkaç dakikada bir arkasına bakmaktan boynu tutulmaya başlamıştı.</p>
	<p class="block_2"> </p>
	<p class="block_3">"Fazla değil," diye yanıt verdi Toth. "Şansım varsa karım Krondor'dan yardım almıştır ve biz dönene kadar çiftlikte olur."</p>
	<p class="block_2"> </p>
	<p class="block_3">James ve Jazhara atlarını biraz arkada bıraktı. Jazhara, "Kampta gördüklerini hiç anlatmadın," dedi.</p>
	<p class="block_2"> </p>
	<p class="block_3">"Evet," diye onayladı James.</p>
	<p class="block_2"> </p>
	<p class="block_3">"Bir şey seni rahatsız etmiş," dedi kadın.</p>
	<p class="block_2"> </p>
	<p class="block_3">"Evet."</p>
	<p class="block_2"> </p>
	<p class="block_3">"Konuşmak istemediğin bir şey mi?"</p>
	<p class="block_2"> </p>
	<p class="block_3">"Evet," diye yanıt verdi James, ama bir dakika sonra ekledi, "hayır, belki konuşmalıyım, en azından seninle. Sen Prens'in büyü danışmanısın." Sunağı ve beden parçalarım tarif etti.</p>
	<p class="block_2"> </p>
	<p class="block_3">"Bir tür kara ölüçağırıcılık, kesinlikle," dedi Jazhara. "Çok kötü bir iş, ama Krondor'un lağımlarında bulduğumuz o canavara uyuyor. Biri Krallık’ın üzerine bırakmak üzere kaos yaratıkları yapıyor, ama amacı ne?"</p>
	<p class="block_2"> </p>
	<p class="block_3">"Tesadüf olabilir mi? Belki goblinler tesadüfen aynı..." Sorusu kadının onaylamaz bakışı altında soldu.</p>
	<p class="block_2"> </p>
	<p class="block_3">"Sen daha iyi bilirsin," dedi. "Bunun arkasında biri var, her şeyi düzenleyen bir güç."</p>
	<p class="block_2"> </p>
	<p class="block_3">"Sürüngen mi?" diye sordu James.</p>
	<p class="block_2"> </p>
	<p class="block_3">Jazhara omuz silkti. "Belki, belki de Sürüngenle birlik olan ya da onu kullanan bir başkası, ya da belki Krallık'ın batısında serbest kalan iki kötücül güç olması tesadüftür."</p>
	<p class="block_2"> </p>
	<p class="block_3">"Harika," diye mırıldandı James. "Eski sorun dürtüm bunların hiçbirinin ilgisiz olmadığını söylüyor. Ama bir düzen göremiyorum."</p>
	<p class="block_2"> </p>
	<p class="block_3">"Ya düzen yoksa?" dedi Jazhara.</p>
	<p class="block_2"> </p>
	<p class="block_3">"Ne demek istiyorsun?"</p>
	<p class="block_2"> </p>
	<p class="block_3">"Ya gördüğümüz her şey gelişigüzel seçimlerin eseriyse? Ya tek bir plan yoksa fakat bunun yerine bölgedeki dengeleri bozacak bir dizi olay varsa?"</p>
	<p class="block_2"> </p>
	<p class="block_3">"Kimin çıkarı için?" diye sordu James.</p>
	<p class="block_2"> </p>
	<p class="block_3">Jazhara gülümsedi. "Listenin tamamının üzerinden geçmek için bir saatin var mı, James?"</p>
	<p class="block_2"> </p>
	<p class="block_3">James esneyerek başını salladı. "Yoruluyor olmalıyım," diye itiraf etti. "Kesh, Queg, hatta bazı Doğu Krallıkları, sonra istikrarsız bir dönemden faydalanıp büyük asiller olacak yarım düzine küçük asil, vs."</p>
	<p class="block_2"> </p>
	<p class="block_3">"Bunlar yalnızca siyasi gerçeklikler," dedi Jazhara. "Siyasi amaçları olmayan, fakat sosyal hırsları, ya da daha kötü hırslan olan karanlık güçler var."</p>
	<p class="block_2"> </p>
	<p class="block_3">"Ne demek istiyorsun?"</p>
	<p class="block_2"> </p>
	<p class="block_3">"Kaos'tan, arkasında üstünlük sağlayacakları bir duman perdesi olarak sevinç duyacak karanlık güçlerle birlik içinde güçler demek istiyorum."</p>
	<p class="block_2"> </p>
	<p class="block_3">Solon döndü. "Bunu duydum. O haklı, biliyorsun. Evrende tek amacı hepimize sefalet ve karanlık getirmek olan güçler var."</p>
	<p class="block_2"> </p>
	<p class="block_3">"Bu fikre inanmakta hep güçlük çektim," dedi James, "ama bir daha düşününce, ben karanlık güçlerin deli rahiplerinden değilim."</p>
	<p class="block_2"> </p>
	<p class="block_3">Jazhara kahkaha attı, Solon bile güldü. "Eh, o zaman, en azından var olduğunu hayal edemediğin bir şeyin olabileceğini kabullenecek kadar akıllısın," dedi keşiş, atının geride kalmasını, böylece James ve büyücünün atlarıyla yan yana ilerlemesini sağlayarak.</p>
	<p class="block_2"> </p>
	<p class="block_3">"Çok şey hayal edebilirim," dedi James. "Ve tek amaçları sefalet ve kaos yaratmak olan güçlerle ilgili söylediklerin şimdiki görevimizle kesinlikle uyuşuyor."</p>
	<p class="block_2"> </p>
	<p class="block_3">"Evet," diye kabul etti keşiş. "O da var."</p>
	<p class="block_2"> </p>
	<p class="block_3">Sessizlik içinde yollarına devam ettiler ve sonunda Çiftçi Toth'un çiftliğine ulaştılar. Çiftliğin biraz ötesindeki çite bağlanmış bir düzine at vardı. Avluda bir milis gurubu bekliyordu ve James önderlerinin tanıdık yüzünü görünce şaşırdı.</p>
	<p class="block_2"> </p>
	<p class="block_3">"Jonathan!" diye seslendi. "Seni şehirden bu kadar uzağa getiren nedir?"</p>
	<p class="block_2"> </p>
	<p class="block_3">Eski Krondor Şerifi'nin oğlu döndü ve elini kaldırıp selamladı. "Hâlâ meseleler düzenlenmedi, Toprak Beyi, bu yüzden Ekselansları bir süre uzakta kalmamın en iyisi olacağına karar verdi."</p>
	<p class="block_2"> </p>
	<p class="block_3">James atından indi ve dizginleri yakındaki bir askere uzattı. Çiftçi Toth ve karısı coşkuyla bir araya geldiler. James Jonathan Means'in yaklaşmasını işaret etti ve sordu, "Bu ne demek oluyor?"</p>
	<p class="block_2"> </p>
	<p class="block_3">"Yüzbaşı Garruth Ekselanslarını şerif unvanından kurtulması ve kolluk güçlerini şehir muhafızlarının altında birleştirmesi için ikna etmeye çalışıyor."</p>
	<p class="block_2"> </p>
	<p class="block_3">"Ve böylece kendi gücünü ve yetkesini artıracak," dedi James.</p>
	<p class="block_2"> </p>
	<p class="block_3">"Ve önemliliğini," dedi Jonathan. "Ben o görevi kendim için istemiyorum, ama her zaman bir Krondor Şerifi vardı."</p>
	<p class="block_2"> </p>
	<p class="block_3">James başını iki yana salladı. "Bazen..." Nefesini yavaşça bıraktı. "Şehri Taht'ın özel mülküne çevirmek asla akıllıca olmadı. Şehrin kurucu prensleri bunu zor yoldan öğrendi. Saray dışında bir yargıçlar mahkemesi ve şerif ofisi adi suçlar ve vatandaşlar arasındaki anlaşmazlıklarla ilgilenmek için her zaman en akıllıca yol oldu." Doğrudan Jonathan'ın gözlerine baktı. "Döndüğüm zaman Arutha'yla konuşurum. Garruth'un önerisini kabul edeceğinden kuşkuluyum." Kendi kendine konuşur gibi ekledi. "O zaman senin şehirden çıkmanı istemesinin sebebi ne?"</p>
	<p class="block_2"> </p>
	<p class="block_3">Means hiçbir zaman James'e mizah duygusu olan biri gibi gelmemişti, ama yanıt verirken gülümsedi, "Belki de kuzeydeki olaylarla ilgili haberlerle dönmem içindir?"</p>
	<p class="block_2"> </p>
	<p class="block_3">"Bir çiftçiyle karısının imdadına yetişmekten başka talimatlar almamışsan, bundan kuşkuluyum," dedi James.</p>
	<p class="block_2"> </p>
	<p class="block_3">Jonathan başını salladı ve diğerlerinden biraz daha uzaklaştılar. "Arutha bu bölgede oldukça korkunç olaylar raporlandığını söyledi. Casusu Alan son iki hafta boyunca bu tür raporlardan çok yollamış... hastalanan çiftlik hayvanları, ormanda canavarlar, kaybolan çocuklar ve benzer hikâyeler.</p>
	<p class="block_2"> </p>
	<p class="block_3">Siz görevinize yoğunlaşacaksınız, ama dikkatli olmalısınız. Ben Değirmencinin Durağı'na giden devriyeyle buluşacağım ve yardım etmeye hazır olacağım." "Demek Arutha bir düzine Krondor askerinin yeterli olmayabileceğini düşündü?" dedi James.</p>
	<p class="block_2"> </p>
	<p class="block_3">"Anlaşılan öyle," dedi Jonathan. "Değirmencinin Durağı'na dönen yolu geçtiğiniz zaman ihtiyatlı olun. Oradan Haldon Başı'na kadar, sizi almamız için haber göndermediğiniz sürece yalnızsınız."</p>
	<p class="block_2"> </p>
	<p class="block_3">"Teşekkür ederim," dedi James. Başını eğerek Jonathan'ın adamlarının yanına dönmesini işaret etti.</p>
	<p class="block_2"> </p>
	<p class="block_3">Bir an düşünceleriyle baş başa kalan James bir kez daha Gözyaşı'nı ele geçirme teşebbüsünün önemini merak etti. Bu Geceşahinleri, ölü hırsızlar, canavarlar, karabüyücüler, deli rahipler ve Malaka ve diğer Tsurani büyücülerin Krondor'a ihanetinden bu yana karşılaştığı geri kalanlarının oluşturduğu yığına nasıl uyuyordu? Her zaman o yığında bir üçüncü oyuncu vardı, biliyordu. Sürüngen değil ve kesinlikle Karanlık Yol Kardeşliği de değil, hatta Geceşahinleri'nin kontrolünü ele geçiren deli rahipler bile değil.</p>
	<p class="block_2"> </p>
	<p class="block_3">Jazhara'nın haklı olduğunu hissediyordu; son sene içinde olan bitenlerin arkasında hakim bir varlık vardı ve James her şey söylenip yapılmadan önce o varlığın maskesini indirmeye ve Batı'yı ondan sonsuza dek kurtarmaya kararlıydı.</p>
	<p class="block_4" id="calibre_pb_10"> </p>
</body></html>
