<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - Tanrıların Gözyaşı - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_1">VAMPİR</p>
	<p class="block_2"> </p>
	<p class="block_3">Gökyüzü karardı.</p>
	<p class="block_2"> </p>
	<p class="block_3">James ve diğerleri, kasabanın güney kenarına, Hilda'nın eski mezarı bulacaklarını söylediği yere yaklaşırlarken ışık daha da soldu.</p>
	<p class="block_2"> </p>
	<p class="block_3">"Kararıyor," dedi Kendaric, sesi korkuyla titreyerek.</p>
	<p class="block_2"> </p>
	<p class="block_3">"En kötüsüne hazırlıklı ol," dedi Solon. "Kan içicilerin onlar için geldiğimizi bildiğini varsay."</p>
	<p class="block_2"> </p>
	<p class="block_3">Kendaric sordu, "Tarikatının bu tür yaratıkların... kayboluvermesini sağlayacak büyülü duası falan yok mu?"</p>
	<p class="block_2"> </p>
	<p class="block_3">"Ha!" diye yanıt verdi keşiş. "Keşke olsaydı, evlat. Bunu yapma gücü olan tek tarikat Lims-Kragma'ya tapınanlar."</p>
	<p class="block_2"> </p>
	<p class="block_3">Kendaric çevresine bakındı. "Onların bu yaratıklarla aynı tarafta olacağını düşünürdüm."</p>
	<p class="block_2"> </p>
	<p class="block_3">"Hayır, evlat," dedi Solon, o anın gerilimiyle aksanı yine yoğunlaşarak. "Onlar doğru düzenin hizmetkârlarıdır ve hanımefendilerinin dileklerini engelleyen her yaratığı küçümserler. Karşı karşıya olduğumuz yaratıklar Lims-Kragma'nın hizmetkârları için, bizim için olduğundan daha tiksindiricidir. İşte bu yüzden görevimiz onları Lims-Kragma'ya göndermek, böylece o heriflerin icabına bakabilir."</p>
	<p class="block_2"> </p>
	<p class="block_3">"Eh, işte fırsatımız geliyor," dedi James, yarım düzine yaratık loşluğun içinde, bir mezar taşı tarlasında belirirken. Kılıcını ve hançerini çekti, ama ilerlemeye devam etti. "Sizi fazla oyalamalarına izin vermeyin. Hilda haklıysa, efendilerinin yerini bulup işini gördüğümüz zaman bunlar da yok olacak."</p>
	<p class="block_2"> </p>
	<p class="block_3">"Demek savaşarak bu yaratıkların arasından geçmemizi, ama bunu verimli bir biçimde yapmamızı söylüyorsun," dedi Kendaric.</p>
	<p class="block_2"> </p>
	<p class="block_3">"Adam öyle dedi, evlat," diye yanıt verdi Solon, savaş çekicini çekip tembel tembel önünde çemberler çizerek. "Bir kafayı kır, diğerinin bacağını kes ve ilerlemeye devam et."</p>
	<p class="block_2"> </p>
	<p class="block_3">Kendaric'in yüzü solgundu, ama kararlı görünmeye çalıştı. "Elbette. Sorun yok." "İlk grupla ben ilgilenirim," dedi Jazhara. Asasını indirdi ve hava enerjiyle çatırdadı. Parlak bir güneş ışığı, bir şişeden şimşek salıverilmiş gibi fırladı. Yerde top gibi sıçradı. İlk ölümden dönmüş yaratığın önüne indiği zaman daha küçük toplara bölündü, her biri vampirleri kaplayan elektriksel bir öfkeyle patladı. Çatırdayan enerji etlerini kavurur, onları kıpırtısız kılarken yaratıklar katılaştılar, acı içinde inlediler.</p>
	<p class="block_2"> </p>
	<p class="block_3">James koşmaya başladı. "Hızlı hareket etmeliyiz!" diye bağırdı. "Mezar orada!" Küçük mezarlığın ortasında küçük bir taş bina yükseliyordu, sivri çatılı, kapıları açık küçük bir anıtmezar. İçeride en az yarım düzine mermer katafalk görebiliyorlardı ve üstlerinde taş tabutlar duruyordu. "Neden Krallığın geri kalanı gibi ölülerini doğru düzgün yakmıyorlardı ki," diye mırıldandı Kendaric.</p>
	<p class="block_2"> </p>
	<p class="block_3">"Yabon'a yakınız," dedi Solon. "Gömmek orada hâlâ modadır."</p>
	<p class="block_2"> </p>
	<p class="block_3">"Bir kerelik," dedi Jazhara, asasını indirip kapıya doğrultarak, "Kendaric'e katılıyorum."</p>
	<p class="block_2"> </p>
	<p class="block_3">Mezarın içinde, tekinsiz, kırmızı bir parıltı taş tabutların arkasında hareket eden şekilleri aydınlatıyordu. "Savaşarak girmemiz gerekecek," dedi James. Jazhara yeni bir enerji topu salıverdi ve ilk sıradaki yaratıkların çoğu katılaştı. James yanlarından geçti, ama karşısına solgun derili, gözleri kırmızımsı bir ışıkla parlıyor gibi görünen, kaslı bir adam çıktı. Arkasında James daha az kaslı, ama muazzam bir güç yayan bir başka şekil gördü ve efendi vampire baktığını anladı.</p>
	<p class="block_2"> </p>
	<p class="block_3">"Onu öldürün!" diye bağırdı James.</p>
	<p class="block_2"> </p>
	<p class="block_3">Efendi vampir kahkaha attı. "Izdırabın çocuğu, daha sen doğmadan ölmüştüm ben!" Kaslı vampir James'e pençe gibi kıvırdığı parmaklarını savurdu. James darbeden kaçınmaya çalışmadı. Bunun yerine eğildi, sonra doğruldu ve sağ bacağıyla tekmeleyerek çizmesini vampirin göğsüne dayadı. İttirdi ve kaslı adam geriye fırlayıp efendi Vampir'in yolunu tıkadı. Sonra James atıldı ve yaklaşan efendi vampirin dizardı kirişlerini kesmeye çalıştı, ama yaratık şaşırtıcı bir hızla yana sıçradı. James aniden korktuğunu hissetti. Hiçbir canlı şey o kadar hızlı hareket etmemeliydi. James'in doğaüstü konusundaki eski deneyimleri tamamen nahoştu ve o durumlardaki tek avantajı içgüdü ve hız birleşimiydi. Planı bacaklarını keserek efendi vampiri savunmasız bırakmak, ama bunun dışında onu yaralamamaktı, sonra onu mistik ateşiyle yakması için Jazhara'ya bırakacaktı.</p>
	<p class="block_2"> </p>
	<p class="block_3">Şimdi planının işe yaramayacağını görüyordu.</p>
	<p class="block_2"> </p>
	<p class="block_3">"Gerileyin!" diye bağırdı James. "Onları burada yakmamız gerek!"</p>
	<p class="block_2"> </p>
	<p class="block_3">Solon bir vampirin kafatasını kırdı ve Kendaric ondan uzak duran bir başkasına ciddi hasar vermeyi başardı.</p>
	<p class="block_2"> </p>
	<p class="block_3">Jazhara asasını iyi kullanıyordu, iki yaratığa çelme taktı ve üçüncüsünün onların üzerine düşmesini sağladı. Şimdi asası ile kafa kırmakla meşguldü; ama uyarılmış oldukları gibi verdikleri zarar kalıcı hasar vermiyor, yalnızca yaratıkları yavaşlatmaya yarıyordu.</p>
	<p class="block_2"> </p>
	<p class="block_3">Gerilemeye başladılar, Jazhara ve Solon James için bir yol açmaya çalıştı. James paniğini bastırdı. Yaklaşan iki vampirden uzaklaşmak zorundaydı ve kaslı adam</p>
	<p class="block_2"> </p>
	<p class="block_3">James'in onu yine düşürmesine izin vermeyecek kadar kurnazdı.</p>
	<p class="block_2"> </p>
	<p class="block_3">James arkaya bir bakış fırlatma riskini göze aldı ve buna karşılık neredeyse başı omuzlarından ayrılacaktı. Ancak kılıcını savurarak efendi vampiri geri sürmeyi başardı.</p>
	<p class="block_2"> </p>
	<p class="block_3">Solon aniden, savaş çekicini iki eliyle savurarak öne atıldı. Onu kaslı vampirin göğsüne vurdu, yaratığın geri geri uçmasına ve efendisinin üzerine düşmesine sebep oldu.</p>
	<p class="block_2"> </p>
	<p class="block_3">Efendi vampirin ayakları yerden kesildi, ama doğaüstü bir rahatlıkla yeniden sıçradı, diğer vampiri oyuncak bebek gibi kenara fırlattı. Ama kaslı vampir acı içinde kıvranarak yerde yattı, kaldı.</p>
	<p class="block_2"> </p>
	<p class="block_3">Beklenmedik karşı saldırı James'e uzaklaşmak ve küçük anıtmezarın kapısından çıkmak için ihtiyaç duyduğu zamanı vermişti.</p>
	<p class="block_2"> </p>
	<p class="block_3">"Kapıları kapatın!" diye bağırdı James. "Jazhara, yak şunları!"</p>
	<p class="block_2"> </p>
	<p class="block_3">Jazhara asasını indirdi ve ucundan yeşil alevler patladı. Kendaric bir kapıyı kapatmak için uğraşırken Solon diğerini rahatça ittirdi.</p>
	<p class="block_2"> </p>
	<p class="block_3">James gözleri inanmazlık içinde irileşerek izlerken efendi vampir yanmadan alevlerin içinden yürüyüp çıktı.</p>
	<p class="block_2"> </p>
	<p class="block_3">Kapılar sonunda çarpılarak kapandı. Solon ağırlığını kapılara verdi.</p>
	<p class="block_2"> </p>
	<p class="block_3">"Önlerine bir şeyler yığmalıyız!" diye bağırdı James.</p>
	<p class="block_2"> </p>
	<p class="block_3">Jazhara Kendaric'in yakasını tuttu ve döndürdü. "Taş!" diye bağırdı, enkazcı düşecek gibi olup, sonra dengesini yeniden kazanırken.</p>
	<p class="block_2"> </p>
	<p class="block_3">Bir mezardan yükselen küçük bir taşa seğirttiler ve birlikte yerden sökmeyi başardılar. "Her kimsen, teşekkür ederim," dedi Jazhara artık işaretsiz mezara, o ve Kendaric taşı anıtmezarın kapılarına doğru sürüklerken.</p>
	<p class="block_2"> </p>
	<p class="block_3">James ve Solon omuzlarını efendi vampirin doğaüstü gücüyle dışarı doğru kabaran kapılara verdiler. Önce bir, sonra başka bir taş yerine kondu ve sonunda kapı kıpırdamaz oldu.</p>
	<p class="block_2"> </p>
	<p class="block_3">"Ne kadar zaman kazandık bilmiyorum," dedi James nefes nefese. "Ama o şeyin ateşinin içinde yürüdüğünü gördüm, Jazhara. Onu yakmadı." "O zaman ne yapabileceğimi bilmiyorum," diye yanıt verdi kadın.</p>
	<p class="block_2"> </p>
	<p class="block_3">"Belki doğal ateş olmalıdır," dedi Kendaric. "Bir ateş yakabilir, sonra yağlı paçavraları tutuşturup ona atabiliriz."</p>
	<p class="block_2"> </p>
	<p class="block_3">"Bunun fark yaratacağından kuşkuluyum," dedi büyücü. Düşündü. "Belki Hilda ne yapabileceğimizi söyler."</p>
	<p class="block_2"> </p>
	<p class="block_3">"Siz ikiniz Hilda'ya koşun, Kendaric'le ben bu kapıları kapalı tutmaya çalışalım," dedi Solon. Cümlesine ünlem koymak ister gibi mezarın içinden donuk bir gümleme geldi ve kapılar mezar taşlarına çarparak sarsıldı. "Acele edin!" dedi Solon. "Bu taş kapıları yerinden kıpırdatamıyor olabilir, ama zaman içinde onları moloz yığınına çevireceğinden eminim."</p>
	<p class="block_2"> </p>
	<p class="block_3">James başını salladı, dönüp Jazhara'ya baktı, o da başını salladı. Koşarak kasabanın kuzeyine, Dul Noktası'na yöneldiler.</p>
	<p class="block_2"> </p>
	<p class="block_3">* * *</p>
	<p class="block_2"> </p>
	<p class="block_3">Nefes nefese yamaçlara bakan kulübeye ulaştılar. Hilda yaklaştıklarını duydu ve gelip verandada durdu.</p>
	<p class="block_2"> </p>
	<p class="block_3">"İyi gitmiyor," diye yorum yaptı.</p>
	<p class="block_2"> </p>
	<p class="block_3">James nefesini düzenlemeye çalışarak başını salladı. Derin bir nefes aldı, sonra, "Efendi vampir ölmüyor," dedi.</p>
	<p class="block_2"> </p>
	<p class="block_3">"Efendi vampiri yok etmek güç olacak," dedi Hilda. "Ama o tanrı değil."</p>
	<p class="block_2"> </p>
	<p class="block_3">"Yanmıyor," dedi Jazhara.</p>
	<p class="block_2"> </p>
	<p class="block_3">"Ah!" diye karşılık verdi yaşlı kadın düşünceler içinde. "O zaman özünü başka bir yere koymuştur."</p>
	<p class="block_2"> </p>
	<p class="block_3">James Jazhara'ya baktı, kadın boş bir ifadeyle karşılık verdi. "Anlamıyorum," dedi Hilda'ya.</p>
	<p class="block_2"> </p>
	<p class="block_3">Hilda omuz silkti. "Ben uzman değilim. Ölüçağırıcılık sanatların en pisidir ve ondan uzak durulmalıdır." Durdu, sonra ekledi. "Ama zaman içinde bir şeyler duydum."</p>
	<p class="block_2"> </p>
	<p class="block_3">"Örneğin?" diye sordu James.</p>
	<p class="block_2"> </p>
	<p class="block_3">"Karanlık güçlerin hizmetkârlarından bazılarının gerçekte yaşamadığı söylenir; bu vampir efendinin yakaladığı o zavallı ruhların bile içlerinde bir yaşam parçası var; onu keserseniz yok olurlar," diye açıkladı Hilda. "Ama şerrin daha güçlü hizmetkârlarından birkaçı bedenlerini ölümlülükten tamamen kurtarmıştır."</p>
	<p class="block_2"> </p>
	<p class="block_3">"O zaman onları nasıl yok ederiz?" diye sordu Jazhara.</p>
	<p class="block_2"> </p>
	<p class="block_3">"Ruh kabını bulun. Bu tür güçler kazanmak için fedakârlık yapılır ve bir yandan kazandığını" bir elini uzattı "diğer yandan kaybeder." Diğer elini uzattı. "Bedeni ölümsüz kılmak için ruh özü yakında bir yere konur. Genellikle büyülerle korunur ya da öyle gizlenir ki bulunması olası değildir."</p>
	<p class="block_2"> </p>
	<p class="block_3">"Bunun için zamanımız yok," dedi James. "O efendi vampir güçlü. Şu anda mezarından çıkmış ve Solon'la Kendaric'i alt etmiş olabilir."</p>
	<p class="block_2"> </p>
	<p class="block_3">"Ve eğer Kendaric'i kaybedersek..." dedi Jazhara.</p>
	<p class="block_2"> </p>
	<p class="block_3">James sertçe başını salladı. "Onu Solon'la bırakmaktan başka çaremiz yoktu. Ama acele etmeliyiz."</p>
	<p class="block_2"> </p>
	<p class="block_3">"Nereye bakmalıyız?" dedi Jazhara. "Efendi vampirle beraber mezarın içinde mi olur?"</p>
	<p class="block_2"> </p>
	<p class="block_3">Hilda başını iki yana salladı. "Olası değil. Onu yanında getirmiştir, ama gelir gelmez güvenli bir yere saklamıştır."</p>
	<p class="block_2"> </p>
	<p class="block_3">"İlk nerede görüldü?" diye sordu James.</p>
	<p class="block_2"> </p>
	<p class="block_3">"Oduncunun kulübesinde," diye yanıt verdi Hilda.</p>
	<p class="block_2"> </p>
	<p class="block_3">"O zaman oraya bakmalıyız," dedi James. "Hangi yöne gideceğiz?"</p>
	<p class="block_2"> </p>
	<p class="block_3">"Çiftçi Alton'ın çiftliğine koşun ve evinin önünden doğuya giden yolu takip edin. Son çitten bir buçuk kilometre sonra ağaçlıklarda bir patika göreceksiniz ve onun bir buçuk kilometre ötesinde oduncunun kulübesini bulacaksınız. Sessiz olun, çünkü efendi vampirin başka müttefikleri var."</p>
	<p class="block_2"> </p>
	<p class="block_3">James çevresine bakındı. "Artık gece kadar karanlık oldu. Lamban ya da meşalen var mı?"</p>
	<p class="block_2"> </p>
	<p class="block_3">Yaşlı kadın başını salladı. "Meşalem var. Getireyim." İçeri girdi ve biraz sonra üç meşaleyle döndü... biri yanıyordu; kalan ikisini kolunun içine sıkıştırmıştı.</p>
	<p class="block_2"> </p>
	<p class="block_3">"Hepsi bu kadar."</p>
	<p class="block_2"> </p>
	<p class="block_3">James yanan meşaleyi aldı, Jazhara da diğer ikisini. "Yetmek zorundalar," dedi</p>
	<p class="block_2"> </p>
	<p class="block_3">James. "Yardımın için teşekkür ederim, Hilda."</p>
	<p class="block_2"> </p>
	<p class="block_3">"Teşekküre gerek yok."</p>
	<p class="block_2"> </p>
	<p class="block_3">"Her şey bittiği zaman geri döneceğim ve sana Yıldızlimanı'nı anlatacağım," dedi Jazhara.</p>
	<p class="block_2"> </p>
	<p class="block_3">"Dinlerim," dedi yaşlı kadın.</p>
	<p class="block_2"> </p>
	<p class="block_3">James yaşlı kadının yüzüne son bir kez baktı. "Hoşçakal," diye seslendi. Sonra döndü ve köye doğru seğirtti. Jazhara onu takip etti.</p>
	<p class="block_2"> </p>
	<p class="block_3">Yaşlı kadın görünmez olana kadar izledi onları, sonra döndü ve yavaşça kulübesine girdi.</p>
	<p class="block_2"> </p>
	<p class="block_3">James ve Jazhara yolun çoğunu koştular, ancak tehlike hissedince durdular.</p>
	<p class="block_2"> </p>
	<p class="block_3">Kasabadan geçtiler, doğu yoluna döndüler ve sonunda yoldan ayrılıp söylenen patikayı buldular.</p>
	<p class="block_2"> </p>
	<p class="block_3">Orman karanlığa boğulmuştu, sanki öğle ve gece yarısı yer değiştirmişti. Dahası, ay ışığı yolu aydınlatmıyordu ve bulanıklık hem doğaüstü, hem tekinsizdi. Patika belirliydi, ama dardı ve James her seste sıçrama dürtüsüyle mücadele etmek zorunda kaldı.</p>
	<p class="block_2"> </p>
	<p class="block_3">Gündüz kuşları ötmeyi bırakmışlardı, ama gece kuşlarının yumuşak ötüşmeleri de yoktu. Hava doğal olmayacak ölçüde durgundu, sanki güneşi solduran büyü rüzgârı da susturuyordu.</p>
	<p class="block_2"> </p>
	<p class="block_3">Aniden gece havası uzak bir ulumayla yırtıldı. Ona hemen başkaları yanıt verdi.</p>
	<p class="block_2"> </p>
	<p class="block_3">"Kurtlar!" dedi James.</p>
	<p class="block_2"> </p>
	<p class="block_3">"Acele et," diye haykırdı Jazhara ve James öyle hızlı koşmaya başladı ki dar patikada yaralanma tehlikesi vardı.</p>
	<p class="block_2"> </p>
	<p class="block_3">Ağaç kütüklerinin arasında, taşlı zeminde koştular ve sonunda bir açıklıkta, küçük bir kulübeye geldiler. Kulübenin içinden kırmızı bir parıltı geliyor, kapıdaki çatlaklardan ve yanındaki minik pencereden sızıyordu.</p>
	<p class="block_2"> </p>
	<p class="block_3">"İçeride biri var," diye uyardı James.</p>
	<p class="block_2"> </p>
	<p class="block_3">"Dışarıda biri var," dedi Jazhara işaret ederek.</p>
	<p class="block_2"> </p>
	<p class="block_3">Kulübenin arkasından dört şekil çıktı ve hep beraber James ve Jazhara'ya doğru yürüdü.</p>
	<p class="block_2"> </p>
	<p class="block_3">Jazhara asasını indirdi ve yine kör edici bir şimşek ucundan fışkırdı. Şimşek sıçrayıp dört yaratığa çarparken yerdeki yapraklardan duman tüttü. Vampirler ilerlemeye devam etmeye çalıştı, ama bedenleri kontrolsüzce titremeye ve seğirmeye başladı.</p>
	<p class="block_2"> </p>
	<p class="block_3">"İçeri gir!" diye bağırdı Jazhara. "Ben bunlarla ilgilenirim."</p>
	<p class="block_2"> </p>
	<p class="block_3">James titreyen şekillerin yanından koştu, ikisi yere düşmüş, balık gibi çırpınıyordu. Yavaşlamadan sağ bacağını kaldırdı ve hızla kapıya indirerek içe doğru yıktı.</p>
	<p class="block_2"> </p>
	<p class="block_3">Bir kadın bir tabureye oturmuş, bir bebekle ilgileniyor gibiydi, ama James'in girdiğini duyunca döndü ve kadının vampir olduğu görüldü. Hırlayarak tabureden kalktı ve parmaklarını pençe gibi kıvırarak, dişlerini çıkararak kendini James'e doğru attı.</p>
	<p class="block_2"> </p>
	<p class="block_3">James bir kenara kaçtı ve kadının diz arkası kirişlerini kesti. Kadın bir acı ve öfke çığlığıyla düştü ve James kadının boynunu kesti. Hafif kılıcı kemiğe çarpıp döndü ve o anda James daha ağır bir kılıcının olmasını diledi. Kılıcını çekip kadının boynundan kurtardı ve uzanan kollarını kesti. Kadın acı içinde çekildi, geri geri süründü, sonra kalkmaya çalıştı.</p>
	<p class="block_2"> </p>
	<p class="block_3">O kalkarken James öne sıçradı, ayağını kadının karnına dayadı ve ittirdi. Kadının yaralı bacağı boşandı; geriye düştü, James meşalesini savurdu ve eteğinin ucuna vurdu ve kadını ateşe verdi.</p>
	<p class="block_2"> </p>
	<p class="block_3">Biraz sonra kadın yerde yuvarlanarak ateşi söndürmeye çalışıyordu. James dikkatini kulübenin içine çevirdi. Küçük bir masa, bir lavabo ve şöminenin yanında bir kovadan başka bir şey yoktu. Görünür bir saklama yeri, sandık ya da bir vampirin ruhu gibi önemli bir şeyin saklanacağı kap yoktu.</p>
	<p class="block_2"> </p>
	<p class="block_3">James ilerledi ve lavabonun içine baktı. Gördüğü şey karşısında yüzünü buruşturdu: içinde bir bebeğin bedeni yatıyordu. Uzun süre önce ölmüş olduğu açıktı. Minik bedeni büzülmüş, derisi kırılgan kemiklerinin üzerinde gerilmişti.</p>
	<p class="block_2"> </p>
	<p class="block_3">Ama en itici olanı bedeninden yayılan kırmızı ışıktı.</p>
	<p class="block_2"> </p>
	<p class="block_3">James küçük cesede dokunmaya gönülsüz, tereddüt etti. Sonra tiksintisini bir kenara bıraktı ve çocuğun karnına dokundu. Sert bir şey parmağına direndi. Hançerini çıkardı, yutkundu ve bebeğin derisini kesti. Bebeğin göğüs kafesinin altında iri, yakut rengi bir taş kötücül bir parlaklıkla yanıyordu.</p>
	<p class="block_2"> </p>
	<p class="block_3">James nesneyi çıkarmak için iki kaburgayı kırmak zorunda kaldı. Bunu yaptığında</p>
	<p class="block_2"> </p>
	<p class="block_3">Jazhara kapıya ulaşmıştı. "Hepsi öldü..." Dehşet içinde durdu. "O ne?"</p>
	<p class="block_2"> </p>
	<p class="block_3">"Emin değilim, ama sanırım bebeğin içine saklamış."</p>
	<p class="block_2"> </p>
	<p class="block_3">Jazhara kırmızı mücevhere baktı. "O zaman Ruh Taşı bu olmalı," diye düşündü. Gözlerini kapattı, bir ilahi okudu, sonra açtı ve "O mücevherin içine kilitlenmiş büyük miktarda büyü var. Ve şer yayıyor," dedi.</p>
	<p class="block_2"> </p>
	<p class="block_3">"Onunla ne yapacağız?" diye sordu James.</p>
	<p class="block_2"> </p>
	<p class="block_3">"Dışarı çıkar," dedi Jazhara.</p>
	<p class="block_2"> </p>
	<p class="block_3">Uluyan kurtların her an daha da yaklaştığı duyulabiliyordu.</p>
	<p class="block_2"> </p>
	<p class="block_3">"Acele et," dedi kadın.</p>
	<p class="block_2"> </p>
	<p class="block_3">James itaat etti.</p>
	<p class="block_2"> </p>
	<p class="block_3">İkisi de dışarı çıktığında Jazhara çevresine bakındı. "Orada!" dedi, oduncunun iş barakasına işaret ederek. Köşede aletlerin onarılabileceği ve bileylenebileceği küçük körükler ve demirhane vardı. Aradığı şeyi hemen buldu.</p>
	<p class="block_2"> </p>
	<p class="block_3">"Mücevheri bu örsün üzerine koy," dedi.</p>
	<p class="block_2"> </p>
	<p class="block_3">James denileni yaptı. Jazhara uzandı, küçük bir demir çekiç aldı ve kaldırdı. "Gözlerini kaçır!" dedi ve James başka tarafa baktı. Çekicin mücevhere indiğini gördü, sonra derisinin karıncalandığını hissetti. Bir enerji dalgası kendini hasta gibi hissetmesine sebep oldu ve kusmamak için mücadele etti. Sonra bir kayıp ve şanssızlık duygusu geldi, kemiklerine bir boşunalık hissi sızdı; ardından bir öfke ve kızgınlık patlaması geldi ve yüreği hızla atmaya, gözleri yaşlarla dolmaya başladı.</p>
	<p class="block_2"> </p>
	<p class="block_3">İnledi ve Jazhara’nın da inlediğini duydu. Gözlerini açtığında kadının mide bulantısını bastırmakta başarısız olduğunu gördü.</p>
	<p class="block_2"> </p>
	<p class="block_3">Başının dönmesine ve sersemlemesine rağmen yaklaşan kurtların uluması odaklanmasını sağladı; kendini tetikte olmaya zorladı.</p>
	<p class="block_2"> </p>
	<p class="block_3">Sonra gökyüzü parçalandı. İnce çizgilerden bir dantel gibi karanlık ışıkla kaplandı. Yukarıdan kırık cam parçaları yağıyormuş gibi kara gece yok oldu. Sanki karanlık gökyüzü parçaları düştü, çözüldü ve yakındaki ağaçların tepelerine inmeden önce maddesiz bir sise dönüştü. Her parçanın arkasından gün ışığının parlaklığı ışıdı.</p>
	<p class="block_2"> </p>
	<p class="block_3">Sonra aniden yine gündüz oldu... mutlak aydınlık.</p>
	<p class="block_2"> </p>
	<p class="block_3">Kurt sürüsünün uluması kesildi ve gündüz kuşları yine ötüşmeye başladı.</p>
	<p class="block_2"> </p>
	<p class="block_3">"Bunu beklememiştim," dedi Jazhara.</p>
	<p class="block_2"> </p>
	<p class="block_3">"Eh, beklenmedik olsa da güneşi yine gördüğüme memnun oldum," diye yanıt verdi</p>
	<p class="block_2"> </p>
	<p class="block_3">James. Alev alev küreye doğru baktı ve "Daha gün ortası ancak olmuş," dedi. "Çok şey oldu," dedi kadın. "Gel, mezarlığa dönmeli ve orada ne olduğunu görmeliyiz."</p>
	<p class="block_2"> </p>
	<p class="block_3">Kasabanın içinden geçtiler ve mezarlığa giden yola döndüler. Yolda kasabalıların kapılardan ve pencerelerden baktığını, gün ışığının geri dönmesi karşısında şaşkın ve sevinçli olduklarını gördüler. Birkaç cesur kişi dışarı çıkmış, normalliğe yaklaşan bir şeyin döndüğünden emin olmak için bakışıyorlardı.</p>
	<p class="block_2"> </p>
	<p class="block_3">Mezara ulaştıkları zaman geri dönen güneşin ısısıyla nefes nefese ve ter içindeydiler. Solon ve Kendaric hâlâ mezar kapısını kapalı tutuyorlardı.</p>
	<p class="block_2"> </p>
	<p class="block_3">"Nerelerde kaldınız?" diye haykırdı Kendaric.</p>
	<p class="block_2"> </p>
	<p class="block_3">"Bir şey yaptınız," dedi keşiş. "İçeride her tür delilik patladı, sonra yukarıdaki gökyüzü parçalandı. İkisinin ilgili olduğunu tahmin ediyorum."</p>
	<p class="block_2"> </p>
	<p class="block_3">"Ruh mücevherini bulduk ve parçaladık," dedi Jazhara.</p>
	<p class="block_2"> </p>
	<p class="block_3">"Taşı parçaladığımızda adamın... öleceğini falan düşünmüştüm."</p>
	<p class="block_2"> </p>
	<p class="block_3">"Bu tür konularda uzman değilim," diye düşündü Jazhara. "Hilda'nın daha fazla bilgisi olabilir. Ama mücevher yok edildiğine göre adamı da yok etmenin bir yolunu bulabileceğimize iddiaya girebilirim."</p>
	<p class="block_2"> </p>
	<p class="block_3">"Solup gidene kadar onları içeride kilitli tutamaz mıyız?" diye sordu Kendaric.</p>
	<p class="block_2"> </p>
	<p class="block_3">"Büyünü engelleyen şeyin kaynağı oysa olmaz."</p>
	<p class="block_2"> </p>
	<p class="block_3">Kendaric yüzünde teslim olmuş bir ifadeyle doğruldu. Sonra mezar kapısını kapatan ilk mezar taşını kaldırmaya başladı. "Biraz yardım etmek istemez miydiniz?"</p>
	<p class="block_2"> </p>
	<p class="block_3">"Pek değil," diye yanıt verdi James, ama bir başka mezar taşını kaldırdı.</p>
	<p class="block_2"> </p>
	<p class="block_3">"Bir planımız var mı?" diye sordu Solon.</p>
	<p class="block_2"> </p>
	<p class="block_3">"Efendi vampirin elini kesmeliyiz," diye hatırlattı Jazhara.</p>
	<p class="block_2"> </p>
	<p class="block_3">"Kapıları açmalarına izin vereceğiz," dedi James. "Işıktan hoşlanmıyorlar, onları biraz zayıflatabilir. Bir süre önce eti güneş ışığıyla yanan bir iblisle karşılaştım. Belki bunlar da aynıdır."</p>
	<p class="block_2"> </p>
	<p class="block_3">"Düşük vampirlerde aynı olabilir," dedi Solon, bir başka taşı kaldırarak. "Ama efendi vampirin onu yalnızca biraz sinir bozucu bulacağını düşünüyorum." "Belki onları dışarı çıktıkça teker teker öldürebiliriz," diye öneride bulundu</p>
	<p class="block_2"> </p>
	<p class="block_3">Kendaric, taşı birkaç adım ötede yere bırakıp, yeni bir tane almak üzere geri dönerken.</p>
	<p class="block_2"> </p>
	<p class="block_3">İçerideki vampirlerin ağırlıklarını verdikleri kapı kıpırdamaya başladı. "Onları yakamayız," dedi Jazhara, "ya da en azından önderlerini yakamayız; eline ihtiyacımız var."</p>
	<p class="block_2"> </p>
	<p class="block_3">"Belki elini uzatmasını sağlayabiliriz," diye öneride bulundu Kendaric, "sonra kesip hızla kaçarız."</p>
	<p class="block_2"> </p>
	<p class="block_3">Solon güldü. "Kafaları kırıp boyunları kesiyoruz. Basit."</p>
	<p class="block_2"> </p>
	<p class="block_3">James dışa doğru açılmaya başlayan kapıdan uzaklaştı. "Evet, basit." Sonra kapı aniden açıldı ve iki şekil üzerine atladı. "Ama kolay anlamına gelmiyor!" James en yakın vampir beklenmedik gün ışığında sendelerken boğazını kesti. Güneş etine dokunur dokunmaz eti kararmaya ve yaratık acı içinde ulumaya başladı.</p>
	<p class="block_2"> </p>
	<p class="block_3">İkinci vampir döndü ve mezara girmeye çalıştı, ama arkasından gelen iki tanesi tarafından sürüklendi. Solon savaş çekicini savurdu ve önce birini, sonra diğerini kenara devirdi.</p>
	<p class="block_2"> </p>
	<p class="block_3">Jazhara asasının demir ucuyla vurdu ve kısa süre sonra üç ceset güneş ışığı altında dumanlar tüterek yatıyordu. James mezarın içindeki loşluğa baktı. Parlak güneş içerisinin karanlık ve belirsiz görünmesine sebep olmuştu. Hiçbir şey kıpırdamıyor gibiydi.</p>
	<p class="block_2"> </p>
	<p class="block_3">"Sanırım içeri girip onu getirmek zorundayız," dedi James yumuşak sesle.</p>
	<p class="block_2"> </p>
	<p class="block_3">Kendaric'e dönerek enkazcının kılıcına doğru başını salladı. "O şeyin kafasını kesebilecek tek kılıç sende. Onu getirirsek, işini bitirirken Solon'u ya da beni doğramamaya çalış."</p>
	<p class="block_2"> </p>
	<p class="block_3">Kendaric soldu, ama başını salladı.</p>
	<p class="block_2"> </p>
	<p class="block_3">Sonra James Jazhara'ya baktı ve tek kaşını kaldırdı. Ve yine Kendaric'e hitap etti. "Jazhara onu yakmak zorunda kalırsa içeri dalıp elini kesmeye hazır olmanı istiyorum."</p>
	<p class="block_2"> </p>
	<p class="block_3">Kendaric üst dudağındaki teri kol yenine sildi. "Hangi el?"</p>
	<p class="block_2"> </p>
	<p class="block_3">"Herhangi biri olur sanırım," dedi James. Başını bir kez Solon'a salladı ve ikisi birden mezara daldılar. İçeri, ortadaki katafalkın iki yanına koştular.</p>
	<p class="block_2"> </p>
	<p class="block_3">Gözleri sağda solda dolaşıyordu.</p>
	<p class="block_2"> </p>
	<p class="block_3">Üç tane üçlü katafalk grubu mezarda duruyordu ve iki adam da bir tanesinin arkasında efendi vampirin beklediğini biliyordu. James ikinci gruba ulaştığında bir şey sezdi. "Solon, başını kaldır!" diye bağırdı.</p>
	<p class="block_2"> </p>
	<p class="block_3">Keşiş başını kaldırırken çatıdan bir şekil düştü ve onu kurtaran şey James'in uyarısı oldu. Hızla tepki göstererek döndü, savaş çekicini savurdu ve efendi vampirin kaburgalarına indirdi.</p>
	<p class="block_2"> </p>
	<p class="block_3">Efendi vampir odada uçtu, James'in önünde taş duvara çarptı. James kılıcını savurarak atıldı ve yaratığı yere şişlemeye çalıştı, ama yaratık doğaüstü bir hızla kalktı ve James'in kılıcından kaçtı.</p>
	<p class="block_2"> </p>
	<p class="block_3">Sonra yukarıdan ikinci vampir düştü ve aniden James yere sürüklendi. İki vampirin gücü ve ağırlığıyla mücadele ederken leş kokusu burnunu doldurdu.</p>
	<p class="block_2"> </p>
	<p class="block_3">"Solon!" diye bağırdı.</p>
	<p class="block_2"> </p>
	<p class="block_3">Güçlü keşiş iki adımda yerdeki üç şekle yaklaştı. Birini yakasından tutup kapıya doğru fırlattı. Yaratık gün ışığına doğru kaydı ve acı içinde çığlık atmaya başladı.</p>
	<p class="block_2"> </p>
	<p class="block_3">Kendaric öne çıktı ve elinden geldiğince kuvvetle yaratığın elini kesti.</p>
	<p class="block_2"> </p>
	<p class="block_3">Jazhara "Eğilin!" diye bağırdı.</p>
	<p class="block_2"> </p>
	<p class="block_3">Solon hemen çöktü. Jazhara asasını yukarı doğrulttu ve yeşil bir alev patlaması salıverdi. Alevler taş tavanda dans etti ve iki vampir daha acı içinde kıvranarak düştü.</p>
	<p class="block_2"> </p>
	<p class="block_3">James kendini şimdiye dek mücadele ettiği en güçlü düşmanla güreşirken buldu. Efendi vampir yalnızca uzun boylu bir adam iriliğindeydi, ama elleri James'in çenesini yakaladı ve o bir çocukmuş gibi kolaylıkla yukarıya çevirdi. James ne kadar uğraşırsa uğraşsın direnemedi. Boyun kasları yırtılıyormuş gibi geliyordu ve ümitsizce başını düşmanına doğru çevirmeye çalıştı. Göz ucuyla yaratığın dişlerini gördü ve dehşet içinde boğazını parçalamak üzere olduğunu fark etti. Bir anlık özgürlük kazanmak için çılgınca çırpındı, ama efendi vampir üç adamın gücüne sahipti. Sonra Solon'un vampire arkadan yaklaştığını gördü. Güçlü keşiş canavarın uzun saçlarını yakaladı ve başını arkaya çekti. James Jazhara'nın,</p>
	<p class="block_2"> </p>
	<p class="block_3">"Gözlerinizi kapatın!" diye bağırdığını duydu.</p>
	<p class="block_2"> </p>
	<p class="block_3">Jazhara asasının ucunu efendi vampirin ağzına indirdi. Yaratığın gözleri şaşkınlıkla irileşti ve bir an, bu beklenmedik saldırı karşısında sersemlemiş gibi dondu.</p>
	<p class="block_2"> </p>
	<p class="block_3">Sonra Jazhara hızla sözcükler söyledi ve asasının ucundan enerji patladı.</p>
	<p class="block_2"> </p>
	<p class="block_3">Yaratığın başı beyaz alevlerle patladı ve oda yanık et kokusuyla doldu. Efendi vampir uluyarak doğruldu ve Jazhara asasını kurtardı. James ağırlığın üzerinden kalktığını hisseder hissetmez geriye süründü.</p>
	<p class="block_2"> </p>
	<p class="block_3">Kendaric yakma seğirtti ve dikkatle nişan alarak ağırlığını kılıcına verdi ve tek bir hareketle yaratığın başını bedeninden ayırdı. Efendi vampirin bedeni taşların üzerine düştü.</p>
	<p class="block_2"> </p>
	<p class="block_3">Kendaric kusacak gibi görünüyordu.</p>
	<p class="block_2"> </p>
	<p class="block_3">"Teşekkür ederim; hepinize," dedi James. Kendaric'e bakarak ekledi, "Elini kes."</p>
	<p class="block_2"> </p>
	<p class="block_3">Kendaric başını iki yana salladı, kılıcı çevirdi ve James'e uzattı.</p>
	<p class="block_2"> </p>
	<p class="block_3">"Aldırmazsan, sen yap. Ben daha fazla yapabileceğimi sanmıyorum." Sonra gözleri yuvarlandı ve bayılarak yere düştü.</p>
	<p class="block_2"> </p>
	<p class="block_3">O akşamın geç saatlerinde handa gevşiyorlardı. James boynundaki ağrıyı görmezden gelerek acı, tazeleyici birasının tadını çıkarıyordu.</p>
	<p class="block_2"> </p>
	<p class="block_3">"Şimdi ne olacak?" diye sordu Kendaric, bayıldığı için hâlâ utanç içinde. "Sabahı bekleyeceğiz," dedi James. "Hepimiz yorulduk ve dinlenmeye ihtiyacımız var. Sonra, ilk ışıklarla gemiyi kaldırmaya çalışacağız. İşe yaramazsa, Hilda'nın haklı olduğunu ve sebebinin yalnızca efendi vampir değil, o tapınakta her ne varsa, o olduğunu anlayacağız."</p>
	<p class="block_2"> </p>
	<p class="block_3">"Ya yardım?" diye sordu Kendaric.</p>
	<p class="block_2"> </p>
	<p class="block_3">"Sabah Değirmencinin Durağı'ndaki garnizona haber yollayacağım. İki gün içinde burada olurlar."</p>
	<p class="block_2"> </p>
	<p class="block_3">"Bekleyecek miyiz?" diye sordu Solon.</p>
	<p class="block_2"> </p>
	<p class="block_3">"Hayır, eski tapınağı keşfedeceğiz. Daha önce birkaç kez bu tür şeyleri yaptım. Orada birinin olması pek mümkün değil. Olsaydı köyden biri bu sorunlar başlamadan önce bir şeyler görürdü."</p>
	<p class="block_2"> </p>
	<p class="block_3">Jazhara birasını yudumladı, sonra, "İki şey hâlâ beni rahatsız ediyor," dedi.</p>
	<p class="block_2"> </p>
	<p class="block_3">James başını salladı. "Bütün bunların arkasında kim var?"</p>
	<p class="block_2"> </p>
	<p class="block_3">"Evet," dedi büyücü. "Birinin bu bölgeyi ıssız tutmak ve hizmetkârlarının ödülü almasına izin vermek istediği açık."</p>
	<p class="block_2"> </p>
	<p class="block_3">Handaki köylülerin duyup duyamayacağını görmek için çevresine bakındı.</p>
	<p class="block_2"> </p>
	<p class="block_3">"Gözyaşı," dedi alçak sesle.</p>
	<p class="block_2"> </p>
	<p class="block_3">"Sizi başka ne rahatsız ediyor, hanımefendi?" diye sordu Solon.</p>
	<p class="block_2"> </p>
	<p class="block_3">"William ve Krondor muhafızları nerede?" dedi Jazhara.</p>
	<p class="block_2"> </p>
	<p class="block_3">James iki anlamı hemen anladı, çünkü Solon ve Kendaric kadının yalnızca Ayı'nın nerede olduğundan endişelendiğini düşünürken, James onun William'ın güvenliği için de endişelendiğini biliyordu.</p>
	<p class="block_2"> </p>
	<p class="block_3">James birasını yudumladı. O iki konuyu düşündü ve Jazhara kadar rahatsız olduğunu fark etti.</p>
	<p class="block_4" id="calibre_pb_14"> </p>
</body></html>
