<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - Tanrıların Gözyaşı - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_1">KARABÜYÜ</p>
	<p class="block_2"> </p>
	<p class="block_3">James Solon ün peşinden atıldı.</p>
	<p class="block_2"> </p>
	<p class="block_3">Jazhara bağırdı, "Dikkatli olun, onları ateşle yok etmeli ya da başlarını bedenlerinden ayırmalısınız!"</p>
	<p class="block_2"> </p>
	<p class="block_3">Kendaric kısa kılıcını tutarak büyücünün arkasında kaldı, ama fırsat çıkarsa kaçmaya hazır görünüyordu. Jazhara büyü sözcükleri söylemeye başladı ve asasını indirip yaklaşan yaratık grubuna yöneltti. Asanın ucundan yeşil bir ateş topu fırladı ve aradaki mesafeyi aşıp yaratıkların dördünü mistik aleve boğdu. Yaratıklar uludu, kıvrandı, öne doğru birkaç adım sendeledi, sonra yüz üstü yere düştü.</p>
	<p class="block_2"> </p>
	<p class="block_3">Solon çelik eldivenli elini uzattı ve çocuk-yaratığı yakaladı, küçük şekli arkaya, yeşil ateşe attı. Minik yaratık çığlık attı ve kıvrandı, sonra kıpırtısız kaldı.</p>
	<p class="block_2"> </p>
	<p class="block_3">"Ishap sana huzur getirsin, çocuk," diye bağırdı keşiş. Dev savaş çekicini yetişkin boyutunda bir yaratığa savurdu, omzunu ezdi, ama yaratık kalan kolunu uzatarak, parmaklarını yırtmaya hazır bir pençe gibi kıvırarak ona doğru ilerlemeye devam etti.</p>
	<p class="block_2"> </p>
	<p class="block_3">Solon diğer taraftan vurdu ve çekici yaratığın kafasını çökertti. Yaratık yere düştü ve kıvranarak yattı, ama kafasının yarısının ezilmiş olmasına rağmen hâlâ kalkmaya çalışıyordu. Jazhara keşişe doğru koştu ve bağırdı, "Geride dur!" Adam çekildi ve büyücü asasını indirdi. Bir an sonra yaratık alevler içinde kaldı.</p>
	<p class="block_2"> </p>
	<p class="block_3">James özellikle güçlü bir adamla... daha doğrusu canavar, diye düzeltti... güçlük yaşıyordu. Yaratığın Lyle'ın bahsettiği oduncu olduğu açıktı. İriyarı, geniş omuzlu bir adamdı ve kolları uzun ve etliydi. James'i yakalamaya çalıştı, ama James yana kaçtı. Ama James'in kılıcının yaratığa verdiği zarar onu yavaşlatmadı.</p>
	<p class="block_2"> </p>
	<p class="block_3">"Kendaric!" diye bağırdı James. "Biraz yardım işime gelirdi!"</p>
	<p class="block_2"> </p>
	<p class="block_3">Enkazcı sırtını Nathan'ın kapısına vermiş, kılıcını kavramış, duru yordu. "Ne yapacağım?" diye bağırdı. "Kılıcım pek et bıçağı sayılmaz."</p>
	<p class="block_2"> </p>
	<p class="block_3">Kendaric kısa kılıcını salladı. "Peki bu öyle mi?"</p>
	<p class="block_2"> </p>
	<p class="block_3">James savrulan dev bir elden kaçındı ve bağırdı, "Kesmek için benimkinden daha iyi!"</p>
	<p class="block_2"> </p>
	<p class="block_3">"Onu sana vermeyeceğim!" diye bağırdı Kendaric, diğer yaratıkların belirmesini izleyerek. "Benim kendi sorunlarım var."</p>
	<p class="block_2"> </p>
	<p class="block_3">Jazhara aniden Kendaric'in yanında belirdi ve kılıcı elinden kopardı. "Evet, bir korkağın kararlı saldırısı," dedi hor görüyle. Kılıcı fırlatarak bağırdı, "James, yakala!"</p>
	<p class="block_2"> </p>
	<p class="block_3">James doğaüstü bir hızla kılıcını savurdu, sarsak yaratığın bacağının arkasını kesti. Sonra havaya sıçradı, sol eliyle kısa kılıcı yakaladı. Kendi kılıcını ve kısa kılıcı jonglör gibi havaya fırlattı ve kendi kılıcını sol eline, kısa kılıcı sağ eline aldı. Eskiden oduncu olan şey bir dizinin üzerine çöktü ve James kılıcı savurdu, yaratığın boynunu vurdu ve başı yere yuvarlandı.</p>
	<p class="block_2"> </p>
	<p class="block_3">James kılıcı Kendaric'e geri fırlattı ve bağırdı, "Onlar gibi olmak istemiyorsan buraya yardım etsen iyi olacak!"</p>
	<p class="block_2"> </p>
	<p class="block_3">Ormandan daha fazla yaratık çıkıyordu ve Jazhara mistik alev toplarından daha fazlasını fırlattı "James, bunu sürdüremem! Bitkin düştüm," diye bağırdı. "Savunulabilir bir yere girmemiz gerek!" dedi Solon Birader, çekicini bir başka yaratığa indirip, iki metre öteye fırlatarak.</p>
	<p class="block_2"> </p>
	<p class="block_3">James Nathan'ın evinin kapısına seğirtti ve haykırarak dövdü, "Tanrılar adına, adam, bizi içeri al!"</p>
	<p class="block_2"> </p>
	<p class="block_3">"Hayır, bu bir hile ve beni kandıramayacaksınız!" diye yanıt geldi içeriden. "Bizi içeri al, yoksa burayı yakıp tepene indiririm," dedi James. "Jazhara, şu alev toplarından kaldı mı?" "Becerebilirim," dedi büyücü.</p>
	<p class="block_2"> </p>
	<p class="block_3">James yüksek sesle, ama ölçülü bir sakinlikle, "Bu kapıyı hemen aç, yoksa çok ısınacaksın. Hangisini istersin?"</p>
	<p class="block_2"> </p>
	<p class="block_3">Bir anlık sessizlikten sonra sökülen çivilerin gıcırtısını ve yere düşen ağır tahtaların gümlemelerini duydular. Sonunda kapının sürgüsü çekildi ve kapı biraz aralandı. Sıska suratlı bir adam James'e baktı ve "Vampire benzemiyorsun," dedi.</p>
	<p class="block_2"> </p>
	<p class="block_3">James başını salladı. "Sonunda açık gerçeği fark ettiğin için memnun oldum. Ben gidip arkadaşlarıma yardım ederken sen yolu aç. Hemen döneceğiz. Hepimiz girdikten sonra tahtaları yerine çivileriz."</p>
	<p class="block_2"> </p>
	<p class="block_3">James adamın başını salladığını görmek için beklemedi, döndü ve Kendaric'e yönelen özellikle pis görünüşlü bir yaratığın yolunu kesmek için seğirtti. Enkazcı kılıcını yaratığa doğru etkisizce salladı, yaratık durup yaralanma riskini düşündü.</p>
	<p class="block_2"> </p>
	<p class="block_3">Bu James'e yaratığın arkasına dolanıp kılıcıyla bacağının arkasını kesmek için fırsat verdi. "Onu öldürmez," diye bağırdı Toprak Beyi, "ama yavaşlatır! Başını kesmeye çalış."</p>
	<p class="block_2"> </p>
	<p class="block_3">Kendaric'in yüzündeki ifade, bu öneri için ne hissettiği hakkında kuşkuya yer bırakmıyordu. Yaratıkla arasında mesafe bırakarak geriledi.</p>
	<p class="block_2"> </p>
	<p class="block_3">"Kendaric, seni faydasız domuz yemi çuvalı," diye bağırdı Solon. Koşarak gitti ve savaş çekicini kullanarak yaratığın belkemiğini kırdı.</p>
	<p class="block_2"> </p>
	<p class="block_3">Kendaric kılıcını uzattı. "Sen kes kafasını!"</p>
	<p class="block_2"> </p>
	<p class="block_3">"Seni geveze eşek! Kutsal emirler bir kılıçla eti kesmemi engelliyor. Kesersem kutsallığımı kaybederim ve bir sene boyunca kutsal ayinler, oruç ve meditasyonla arınmam gerekir! Böyle bir aptallık için harcanacak bir yılım yok! Yapılacak işlerimiz var."</p>
	<p class="block_2"> </p>
	<p class="block_3">Jazhara James'e, "Haklısın, sinirlendiği zaman gerçekten de aksanı daha belirgin oluyor," dedi.</p>
	<p class="block_2"> </p>
	<p class="block_3">James bağırdı, "Kapıyı aç!" Daha fazla yaratık görüş alanlarına girmişti ve</p>
	<p class="block_2"> </p>
	<p class="block_3">James'in kısa süre sonra alt edileceklerinden kuşkusu yoktu.</p>
	<p class="block_2"> </p>
	<p class="block_3">Kendaric kapıdaydı ve tahtaları dövüyordu. Nathan bir eliyle kapıyı sonuna kadar açtı, diğeriyle bir av bıçağını salladı. "İçeri girin!" diye bağırdı köylü. Kendaric kulübeye girerken diğerleri eve koştu. James aniden arkasında ayak sesi duyarak döndü, kılıcını savurdu ve bir zamanlar genç bir kadın olan şeyin boğazını kesti. Kadın düşmedi, ama James'in dönüp kaçmasına yetecek kadar tereddüt etti. Solon bir başkasının yüzüne vurdu ve koştu.</p>
	<p class="block_2"> </p>
	<p class="block_3">Jazhara eşikten geçti, Solon'la James peşindeydi.</p>
	<p class="block_2"> </p>
	<p class="block_3">Nathan kapıyı arkalarından çarparak kapattı ve sürgüyü itti. Sonra çıkardığı tahtalardan birini kaldırdı ve bağırdı, "Bunu çivilemeye başlayın!"</p>
	<p class="block_2"> </p>
	<p class="block_3">Solon bir başka tahta parçası aldı ve savaş çekicini kullanarak kapının kasasına ağır çivilerle çaktı. "Kararlı davranırlarsa bu dayanmaz," dedi keşiş.</p>
	<p class="block_2"> </p>
	<p class="block_3">"Dayanır," dedi kasabalı. "Israrlılar, ama aptallar ve ekip halinde çalışamıyorlar. Yapabilseler dört gece önce ölmüş olurdum."</p>
	<p class="block_2"> </p>
	<p class="block_3">James kılıcını kınına soktu ve şöminenin yanındaki küçük kütüğün üzerine oturdu. Çevresine bakındı. Ev bir tarafta küçük bir mutfağı olan tek bir odadan oluşuyordu. Tüy dolu bir yatak, bir masa, bir çekmece dolabı ve üzerinde oturduğu kütükten başka eşya yoktu.</p>
	<p class="block_2"> </p>
	<p class="block_3">Ev sahipleri orta yaşlarında zayıf bir adamdı, siyah saçlarında ve sakalında beyaz teller vardı. Bir çiftçinin açık havada çalışmaktan yıpranmış görünüşü vardı: bir kez kırılmış parmaklar ve büyük nasırlar bütün hayatı boyunca çalışmış biri olduğunu gösteriyordu.</p>
	<p class="block_2"> </p>
	<p class="block_3">James nefesini yavaşça bırakarak, "Burada neler oluyor?" dedi.</p>
	<p class="block_2"> </p>
	<p class="block_3">"Sonra çevredeki çiftliklerde başkalarının kaybolduğunu duyduk. Tepelerde çiftlikler ve çiftçilerin sürülerini otlattığı ya da yaz buğdayı ektikleri güzel otlaklar var. Bu gece saldıran o yaratıkların bazıları oralarda yaşayan zavallılardı. Kasabalı değil, ama ne zaman gelip erzak alacaklarını ya da mallarını satacaklarını bildiğimiz insanlar." Tarif ettiği şeye inanmayı hâlâ güç buluyormuş gibi başını iki yana salladı.</p>
	<p class="block_2"> </p>
	<p class="block_3">James ve diğerleri bir saatten fazla zamandır çiftçiyi dinliyorlardı. Anlatım zaman zaman bağlantısız ve dolambaçlı oluyordu, ama bir desen ortaya çıkmıştı. "Toparlayayım," dedi James. "Biri ya da bir şey bu bölgeye geldi. Topluluğunuza, sıradan insanları kan içiciler haline getiren korkunç bir lanet bıraktı. Doğru mu?"</p>
	<p class="block_2"> </p>
	<p class="block_3">Çiftçi başını salladı. "Evet."</p>
	<p class="block_2"> </p>
	<p class="block_3">James devam etti. "Bu yaratıklar başkalarıyla besleniyor ve böylece onları da kan içici yapıyor."</p>
	<p class="block_2"> </p>
	<p class="block_3">"Vampirler," dedi Jazhara. "Onlar hakkındaki hikâyeler batıl inançlarla dolu."</p>
	<p class="block_2"> </p>
	<p class="block_3">"Ama bunlar yeterince gerçek," dedi Kendaric.</p>
	<p class="block_2"> </p>
	<p class="block_3">"Evet," diye onayladı Solon. "Ama Jazhara haklı. Bu yaratıklar hakkında gerçekle hiç ilgisi olmayan efsaneler var, hayal ürünleri, yaramaz çocukları korkutmak için anlatılan hikâyeler."</p>
	<p class="block_2"> </p>
	<p class="block_3">"O zaman ben de yaramaz bir çocuğum herhalde," dedi Kendaric, sinirli bir sesle,</p>
	<p class="block_2"> </p>
	<p class="block_3">"çünkü ben de çok korktum."</p>
	<p class="block_2"> </p>
	<p class="block_3">"Demek oduncuyla ailesi buralarda o yaratıklara dönüşen ilk kişilerdi?" "Evet," dedi Nathan. "Altı kişi araştırmaya gittik. Yalnızca ikimiz hayatta kaldık. Orada bekleyen bir düzine kadar yaratık bulduk. Birkaçı bahsettiğim o yakın çiftliklerden insanlardı; iki tanesini tanımıyorum."</p>
	<p class="block_2"> </p>
	<p class="block_3">"O zaman ilki kimdi?" diye sordu James.</p>
	<p class="block_2"> </p>
	<p class="block_3">Nathan boş boş çevresine bakındı. "Bilmiyorum," dedi bitkin bir sesle.</p>
	<p class="block_2"> </p>
	<p class="block_3">"Bu önemli mi?" diye sordu Kendaric.</p>
	<p class="block_2"> </p>
	<p class="block_3">"Evet," dedi Jazhara, "çünkü James'in dediği gibi, biri ya da bir şey bu salgını buraya getirdi."</p>
	<p class="block_2"> </p>
	<p class="block_3">"Bu tür büyü tariflerin ötesinde kötücüldür," dedi Solon.</p>
	<p class="block_2"> </p>
	<p class="block_3">James sırtını duvara vererek oturdu. "Ama amacı ne? Neden başka yerlere değil de bu küçük köye musallat olsun?"</p>
	<p class="block_2"> </p>
	<p class="block_3">"Yapabildikleri için olabilir mi?" dedi Kendaric.</p>
	<p class="block_2"> </p>
	<p class="block_3">James enkazcıya baktı ve "Ne demek istiyorsun?" dedi.</p>
	<p class="block_2"> </p>
	<p class="block_3">Kendaric omuz silkti. "Bir yerden başlamaları gerek. Buradan yeterince adam toplarlarsa... onlar gibi olduktan sonra bazılarını başka yerlere gönderebilirler ve... eh, dediğin gibi, bir salgın."</p>
	<p class="block_2"> </p>
	<p class="block_3">"Bu da bu iltihabı burada yok etmemiz gerek, anlamına geliyor," dedi Solon.</p>
	<p class="block_2"> </p>
	<p class="block_3">James dışarıda ayak sürüme sesleri duydu.</p>
	<p class="block_2"> </p>
	<p class="block_3">"Uzak durun, sizi katil kan emiciler!" diye bağırdı Nathan.</p>
	<p class="block_2"> </p>
	<p class="block_3">Dışarıdan sesler duyuldu, "Bizimle gel. Bize katıl."</p>
	<p class="block_2"> </p>
	<p class="block_3">Jazhara ürperdi. "Bu yaratıklar hakkında, efsaneler dışında pek az bilgim var. Ama efsanelerin yalnızca kısmen doğru olduğunu görmeye başladım bile."</p>
	<p class="block_2"> </p>
	<p class="block_3">James Nathan'a baktı ve "İçecek bir şeyin var mı?" dedi.</p>
	<p class="block_2"> </p>
	<p class="block_3">"Su," dedi çiftçi, masanın yanındaki geniş çömleğe işaret ederek.</p>
	<p class="block_2"> </p>
	<p class="block_3">James bir kupa alıp çömleğin yanına giderken Jazhara'ya, '"Yalnızca kısmen doğru derken neyi kastettin?" dedi.</p>
	<p class="block_2"> </p>
	<p class="block_3">"Vampir efsaneleri bize şekil değiştirebilen ve sıçan ve kurt gibi hayvanlarla iletişim kurabilen büyük ve güçlü büyü kullanıcılarından bahseder. Bizim yüz yüze olduğumuz acınası yaratıklar, zararsız olmaktan çok uzak olsalar da, yanımızda eğitimli bir manga asker olsaydı bu gece huzura kavuşturulabilirlerdi."</p>
	<p class="block_2"> </p>
	<p class="block_3">James Krondor'da çocukken o ve Prens Arutha'nın sahte moredhel peygamberi Murmandamus'un ölmeyen hizmetkârlarını hatırlayarak sessizce bunu düşündü. "Benim deneyimlerim zor öldürülen o şeylerin göründüklerinden çok daha tehlikeli olduğunu söylüyor."</p>
	<p class="block_2"> </p>
	<p class="block_3">Nathan ekledi, "Dahası, hanımefendi, açık olanı gözden kaçırıyorsunuz. Bunlar büyük ve güçlü büyü kullanıcıları değil. Bunlar çiftçi ve işçi."</p>
	<p class="block_2"> </p>
	<p class="block_3">"Demek bu, orada bir yerde büyük ve güçlü, büyü kullanıcı bir vampir olduğu anlamına geliyor. Ve bütün bunların arkasında o adam... yaratık var," dedi James.</p>
	<p class="block_2"> </p>
	<p class="block_3">"Evet," dedi Solon. "Tapınağım karanlığın güçleri hakkında bildiklerini öğretir. Kan içenler eski ve güçlü bir şer soyudur, çağlar önce uzak ve bilinmeyen topraklarda yaşayan tek bir lanetli büyücüden geldikleri söylenir. Bu hikâyenin doğru olup olmadığını kimse bilmiyor, ama tarihçelerde zaman zaman böyle lanetli birinin ortaya çıktığı ve ona rastlayanlara yazık olduğu anlatılır."</p>
	<p class="block_2"> </p>
	<p class="block_3">"Neden?" diye sordu Kendaric.</p>
	<p class="block_2"> </p>
	<p class="block_3">Bütün gözler ona döndü.</p>
	<p class="block_2"> </p>
	<p class="block_3">"Ona rastlayanlara neden mi 'yazık olur'?" diye sordu Solon.</p>
	<p class="block_2"> </p>
	<p class="block_3">"Hayır, neden bu tür yaratıklar var oluyor?"</p>
	<p class="block_2"> </p>
	<p class="block_3">"Kimse bilmiyor” diye yanıt verdi Solon. "Tapınağın öğrettiği şu: kaos hüküm sürerken genellikle karanlığın güçleri kârlı çıkar, bu yüzden onların yaptıklarının çoğu yalnızca düzen ve iyilik için sorun yaratmayı amaçlıyor." Kendaric başını salladı. "Tamam, bunu kabul edebilirim. Ama neden burada?" "Açık olmalı," dedi James. "Biri Gözyaşı'na ulaşmamızı istemiyor."</p>
	<p class="block_2"> </p>
	<p class="block_3">"Gözyaşı mı?" diye sordu Çiftçi Nathan şaşkınlık içinde.</p>
	<p class="block_2"> </p>
	<p class="block_3">James elini sallayarak soruyu geçiştirdi. "Bilmek istemezsin, güven bana. Buralardaki büyünün olması gerektiği gibi olmadığını söylemem yeterli."</p>
	<p class="block_2"> </p>
	<p class="block_3">"Bu doğru," diye onayladı Jazhara.</p>
	<p class="block_2"> </p>
	<p class="block_3">"O cadı yüzünden olmalı," dedi Nathan. "Buralarda tek büyü kullanıcısı o."</p>
	<p class="block_2"> </p>
	<p class="block_3">"Daha önce sorun yarattı mı?" dedi Jazhara.</p>
	<p class="block_2"> </p>
	<p class="block_3">"Hayır," diye itiraf etti çiftçi. "Ama... şey, başka kim olabilir?"</p>
	<p class="block_2"> </p>
	<p class="block_3">"Bunu öğrenmemiz gerek," dedi James. Dışarıdan gelen sesleri dinleyerek ekledi.</p>
	<p class="block_2"> </p>
	<p class="block_3">"Bunu daha ne kadar sürdürecekler?"</p>
	<p class="block_2"> </p>
	<p class="block_3">"İlk ışıklara kadar," dedi Nathan. "Işığın dokunuşuyla yok oldukları söyleniyor."</p>
	<p class="block_2"> </p>
	<p class="block_3">"Kim söylüyor?" dedi James.</p>
	<p class="block_2"> </p>
	<p class="block_3">Nathan gözlerini kırptı. "Efendim?"</p>
	<p class="block_2"> </p>
	<p class="block_3">"Boşver," dedi James, yere uzanarak. "Pek çok inancın kaynağı hakkında şüphelerim var. Karakterimde bir kusur. Gittikleri zaman beni uyandırın."</p>
	<p class="block_2"> </p>
	<p class="block_3">Jazhara başını salladı. "Sonra ne yapacağız?"</p>
	<p class="block_2"> </p>
	<p class="block_3">"Bu büyü kullanan vampiri bulacağız ve onun sefaletini sona erdireceğiz."</p>
	<p class="block_2"> </p>
	<p class="block_3">"Evet," dedi Solon. "Bunu yapabilirsek kalanı da yok olur, denir."</p>
	<p class="block_2"> </p>
	<p class="block_3">James yine, "kim söylüyor" diye sorma dürtüsüne direndi. "Burada öyle birinin saklanabileceği çok yer olamaz," demekle yetindi.</p>
	<p class="block_2"> </p>
	<p class="block_3">"Ah, ben öyle bir yerin nerede olduğunu söyleyebilirim," dedi Nathan.</p>
	<p class="block_2"> </p>
	<p class="block_3">James doğrulup oturdu. "Nerede?"</p>
	<p class="block_2"> </p>
	<p class="block_3">"Mezarlıkta, köyün güneyinde. Orada içine girilmiş bir mezar var. Orada bir şey var, eminim."</p>
	<p class="block_2"> </p>
	<p class="block_3">"Neden kimseye söylemedin?"</p>
	<p class="block_2"> </p>
	<p class="block_3">"Söyledim," dedi Nathan. "Ama Toddy ve diğerleri dinlemek istemedi. Peder Rowland doğru düzgün gömülenleri tanrıların güçlerinin koruyacağı hakkında bir şeyler söyledi ve beni duymazdan geldi."</p>
	<p class="block_2"> </p>
	<p class="block_3">"Bu tuhaf," dedi Solon. "Bir Saf Sung rahibi bu tür küfürleri araştırmakla en çok ilgilenecek kişiler arasında olurdu. Tarikatları bu tür karanlık güçlere karşı verilen savaşta en ön saftadır."</p>
	<p class="block_2"> </p>
	<p class="block_3">"Belki başkaları öyledir," dedi Nathan. "Ama Peder Rowland dua toplantıları yapıyor ve cadı hakkında atıp tutuyor. Belki o haklıdır."</p>
	<p class="block_2"> </p>
	<p class="block_3">"Yine 'cadı'!" dedi Jazhara, açık bir hor görüyle. "Bu kadın ne yaptı?" "Şey, Çiftçi Alton ineklerini zehirlediğini iddia ediyor ve Çiftçi Merrick'in küçük kızı cadının ona yolladığı lanetli bir hastalıkla yatalak oldu." "Ama neden?" diye sordu Solon. "Eğer bu kadın daha önce size iyi davrandıysa, neden şimdi aleyhinize dönsün?"</p>
	<p class="block_2"> </p>
	<p class="block_3">Nathan omuz silkti "Sen söyle. Rahip olan sensin..." </p>
	<p class="block_2"> </p>
	<p class="block_3">"Keşiş," diye düzeltti Solon. "... keşiş, yani bu tür şeylerin neden olduğunu sen bilmelisin." Solon başını iki yana sallayarak, "Ah, keşke öyle olsaydı. Hayır, şerrin yöntemleri gizemlidir," dedi.</p>
	<p class="block_2"> </p>
	<p class="block_3">"Teolojik tartışmanızı bırakın, olmaz mı? Ben biraz uyuyacağım," dedi James.</p>
	<p class="block_2"> </p>
	<p class="block_3">Dışarıdan gelen alçak sesleri ve evin çevresindeki ayak sürümelerini dinleyen</p>
	<p class="block_2"> </p>
	<p class="block_3">Kendaric, "Bu devam ederken nasıl uyuyabilirsin?" dedi.</p>
	<p class="block_2"> </p>
	<p class="block_3">James bir gözünü açtı ve "Tecrübe," dedi. Gözünü kapattı ve birkaç dakika içinde uykuya daldı.</p>
	<p class="block_2"> </p>
	<p class="block_3">* * *</p>
	<p class="block_2"> </p>
	<p class="block_3">Gün doğumundan hemen önce sesler kesildi. James uyandığında Solon'u yerde uyur buldu. Jazhara yorgunluk içinde kollarını dizlerine dolamış, asası elinde, kapıyı izleyerek oturuyordu. Nathan sessizce yakında oturuyordu. Kendaric uykuya yenik düşmüş, tahta zeminde uzanmış, horluyordu.</p>
	<p class="block_2"> </p>
	<p class="block_3">James, eklemleri sert zeminde geçirilen geceye isyan ederek yuvarlandı ve ayağa kalktı. Çizmesiyle Kendaric'i hafifçe dürttü. Enkazcı yüzünde korku dolu bir ifadeyle doğrulup oturdu ve "Ne!" diye bağırdı.</p>
	<p class="block_2"> </p>
	<p class="block_3">Solon hemen uyandı, gürültüyü çıkaranın Kendaric olduğunu fark etti ve yine oturdu. "Gün mü doğdu?"</p>
	<p class="block_2"> </p>
	<p class="block_3">James başını salladı.</p>
	<p class="block_2"> </p>
	<p class="block_3">Nathan da ayağa kalktı ve "Bugün ne yapacaksınız?" diye sordu.</p>
	<p class="block_2"> </p>
	<p class="block_3">"Bu kötülüğün kaynağını bulacağız," dedi Jazhara.</p>
	<p class="block_2"> </p>
	<p class="block_3">"O zaman Dul Noktası'ndaki cadıyı bulun," dedi Nathan. "Hâlâ bütün bunların arkasında onun olduğunu düşünüyorum. Biri onu yok etmeli!"</p>
	<p class="block_2"> </p>
	<p class="block_3">"İnançlı ol dostum," dedi Solon. "Onun kötülüğünü de tıpkı senin başına musallat olan kötülük gibi ezeceğiz."</p>
	<p class="block_2"> </p>
	<p class="block_3">"Eğer gerçekten de bu kötülüğün kaynağı oysa," dedi Jazhara anlamlı anlamlı. "Siz deli misiniz?" dedi Nathan. "Dün gece hiçbir şey yapmadınız. O şeylerle daha önce savaşmadım mı sanıyorsunuz? Büyü ateşiyle yaktığınız ya da başlarını kestiğiniz bir ikisi dışında hepsi dönecek. Karanlıkta yok edilemezler!" "Eh, ne yapabileceğimize bakacağız," dedi yorgun James. "Ama ilk önce yiyecek bir şey bulmalıyız."</p>
	<p class="block_2"> </p>
	<p class="block_3">"Güneş doğduğuna göre Toddy kapısını açar," dedi Nathan. "Ona yemeğimi göndermesini söyler misiniz lütfen?"</p>
	<p class="block_2"> </p>
	<p class="block_3">"Sen ne yapacaksın?" diye sordu Kendaric.</p>
	<p class="block_2"> </p>
	<p class="block_3">"Kapımı yine çakacağım." Sonra sesi çılgınlaştı. "Ama eninde sonunda beni ele geçireceklerini, beni içlerinden birine döndüreceklerini biliyorsunuz. Yalnızca zaman meselesi."</p>
	<p class="block_2"> </p>
	<p class="block_3">"Sakin ol," dedi Solon. "Buna izin vermeyeceğiz, evlat. Ishap'ın ilahi rehberliğiyle, bu zavallı köye musallat olan sorunlara bir son vereceğiz." James ve Solon kapıya çaktıkları tahtaları söktü ve dışarı çıktılar. Daha verandadan inmeden Nathan'ın onları yeniden çakmaya başladığını duydular.</p>
	<p class="block_2"> </p>
	<p class="block_3">Kendaric gökyüzüne baktı.</p>
	<p class="block_2"> </p>
	<p class="block_3">"Ne oldu?" diye sordu James. "Yağmur mu?"</p>
	<p class="block_2"> </p>
	<p class="block_3">"Hayır... tuhaf bir şey," dedi enkazcı. "Neredeyse yirmi yıldır denizde çalışırım ve buna benzer gökyüzü hiç görmedim."</p>
	<p class="block_2"> </p>
	<p class="block_3">"Neye benzer?" diye sordu Jazhara. "Ben tuhaf bir şey göremiyorum."</p>
	<p class="block_2"> </p>
	<p class="block_3">"Gün doğumuna doğru bak."</p>
	<p class="block_2"> </p>
	<p class="block_3">Baktılar, bir an sonra Solon, "Ishap'ın merhameti! Güneşe ne olmuş?" dedi.</p>
	<p class="block_2"> </p>
	<p class="block_3">Güneş uzakta doğuyordu, ama havanın açık olmasına, bulut görülmemesine rağmen ışık solgun görünüyordu ve güneşin parlamasına rağmen parıltı soluktu. "Büyü," dedi Jazhara. Bir şey dinler gibi durdu. "Havada ışığı soğuran bir şey var. Dün fark etmedik, çünkü günbatımına yakın geldik, ama karanlık bir aracı burada güneşin parlaklığını azaltıyor."</p>
	<p class="block_2"> </p>
	<p class="block_3">"Bunu ne yapabilir?" diye sordu James.</p>
	<p class="block_2"> </p>
	<p class="block_3">Jazhara omuz silkti. "Büyük bir güç andacı, ya da büyük sanatlardan bir büyücünün yaptığı büyü. Güneşin parlaklığını donuklaştırmak için gerçekten de oldukça büyük bir bölgeyi kapsaması gerek."</p>
	<p class="block_2"> </p>
	<p class="block_3">"Geldiğimizde biraz bulutlu olduğunu düşünmüştüm," dedi James. "Ama yamaçların üzerinde bulut olup olmadığına bakmadım."</p>
	<p class="block_2"> </p>
	<p class="block_3">"Bu doğal değil," diye onayladı Kendaric. "Ama bu neden yapılmış olabilir?"</p>
	<p class="block_2"> </p>
	<p class="block_3">"Gece yürüyen şeylerin gündüz de yürüyebilmesi için olabilir mi?" diye düşündü Solon.</p>
	<p class="block_2"> </p>
	<p class="block_3">"Kahvaltıyı unutun. Hemen gidip bu cadıyla yüzleşmemiz gerek."</p>
	<p class="block_2"> </p>
	<p class="block_3">James daha fazla yorum yapmadan Haldon Başı'nın diğer tarafındaki Dul Noktası zirvesine döndü ve yürümeye başladı.</p>
	<p class="block_2"> </p>
	<p class="block_3">Köyden geçerlerken Toddy'nin hanından çıktığını gördüler. "Siz!" dedi geniş bir sırıtmayla, James ve arkadaşlarına bakarak. "Geceyi çıkardınız!"</p>
	<p class="block_2"> </p>
	<p class="block_3">James gülümsedi. "Hayatta kalmak iyi yaptığımız şeylerdendir. Acelen var gibi görünüyor."</p>
	<p class="block_2"> </p>
	<p class="block_3">Köyün belediye başkanının yüzündeki gülümseme kayboldu. "Çiftçi Merrick'in kızı hasta, köylülerden bazılarını evinde topladı. Haylazlık yapmayı planladıklarını düşünüyorum."</p>
	<p class="block_2"> </p>
	<p class="block_3">James Jazhara'ya baktı, kadın başını hafifçe sallayarak karşılık verdi. Şişman hancının peşine düştüler. Adam cüssesinin elverdiğince acele ediyordu. Çiftçi Merrick'in evine vardıklarında yarım düzine köylü adam ve aynı sayıda kadının çiftçinin kapısında toplanmış olduğunu gördüler. Çiftçi ve karısı eşikte duruyordu. Kırmızı yüzlü, şişman bir adam, "Bir şeyler yapmalıyız. Bu fazla uzun sürdü," diyordu.</p>
	<p class="block_2"> </p>
	<p class="block_3">Toddy küçük kalabalığın içinde kendine yol açtı. "Bu ne o zaman?"</p>
	<p class="block_2"> </p>
	<p class="block_3">Kırmızı yüzlü adam bağırdı, "O cadı hakkında bir şeyler yapacağız, Toddy!" "Dur, dur," dedi belediye başkanı, ellerini kaldırarak. "Düşünmeden davranmayalım. Bu delikanlı," James'e işaret etti "Taht'ın temsilcisi ve olaylarla ilgilenecek."</p>
	<p class="block_2"> </p>
	<p class="block_3">Aniden bütün konuşmalar kesildi ve gözler James'e döndü. James Toddy'ye karanlık bir bakış fırlattı. Sonra, "Pekâlâ. Şimdi, Taht'ı ilgilendiren bir konu için buradayız ve burada olup bitenler Ekselansları için önemli. Bana olanları kim anlatabilir?"</p>
	<p class="block_2"> </p>
	<p class="block_3">Herkes aynı anda konuşmaya başladı. James elini kaldırdı ve "Bir dakika. Teker teker," dedi. Geldikleri zaman konuşan kırmızı yüzlü adama işaret etti. "Sen! Anlatacaklarını anlat."</p>
	<p class="block_2"> </p>
	<p class="block_3">"İneklerim hastalanıyor!" diye bağırdı adam. Sonra diğerlerinin üzerinden bağırmasına gerek olmadığını fark etti ve sesini alçaktı. "İneklerim hastalanıyor. O cadı yüzünden. Onları yavaş yavaş öldürmek için lanet yolladı." Kalabalıkta bir kadın sesini yükseltti. "Ve azar azar gün ışığımızı kaybediyoruz. Her sabah güneş daha geç doğuyor; her gece daha erken batıyor. Ve kalan güneş ışığı, nasıl açıklarım bilmiyorum, ama çevrene bak, farklı. Kısa süre sonra hiç kalmayacak. Ve bunun ne anlama geldiğini biliyorsun!" diye hıçkırdı.</p>
	<p class="block_2"> </p>
	<p class="block_3">Küçük kalabalık mırıldanmaya başladı. James sessizlik için elini kaldırdı.</p>
	<p class="block_2"> </p>
	<p class="block_3">Eşikten Merrick adlı çiftçi konuştu. "Hasta olan yalnızca ineklerimiz değil. Küçük kızımız, çok hasta."</p>
	<p class="block_2"> </p>
	<p class="block_3">James Merrick'e baktı ve sordu, "Kızın hastalığı ne?"</p>
	<p class="block_2"> </p>
	<p class="block_3">"O lanetlendi," diye bağırdı avluya toplanmış kalabalığın kenarındaki bir kadın.</p>
	<p class="block_2"> </p>
	<p class="block_3">"Onu görebilir miyim?" dedi Jazhara.</p>
	<p class="block_2"> </p>
	<p class="block_3">"Sen kimsin?" diye sordu Merrick'in yanındaki çılgına dönmüş görünen kadın. Yüzü sıska ve solgundu.</p>
	<p class="block_2"> </p>
	<p class="block_3">"Ben Prens Arutha'nın özel büyü danışmanıyım," diye yanıt verdi Jazhara. Solon Birader ekledi, "Ben de Ishap Tapınağı keşişiyim. Eğer yakında şer büyü varsa, biz söker atarız."</p>
	<p class="block_2"> </p>
	<p class="block_3">Kadın başını salladı ve küçük eve girmelerini işaret etti.</p>
	<p class="block_2"> </p>
	<p class="block_3">İçeride tek bir oda buldular. Kapının karşısındaki duvarda küçük bir şömine vardı. Orada iki yatak duruyordu, bir tanesi çiftçi ve karısı için büyük, diğeri küçük bir çocuk yatağı. Jazhara yatağın yanında diz çöktü ve elini kızın alnına koydu. "Ateşi yok," dedi büyücü. "Bana ne anlatabilirsiniz?"</p>
	<p class="block_2"> </p>
	<p class="block_3">"Hiçbir şey," dedi çiftçi, "yalnız yürüyemeyecek ya da birkaç dakikadan fazla uyanık kalamayacak kadar zayıfladı. Uyandığı zaman bizi tanımıyor."</p>
	<p class="block_2"> </p>
	<p class="block_3">Çiftçinin karısı ekledi, "Bazen sarsılıyor."</p>
	<p class="block_2"> </p>
	<p class="block_3">Solon Birader Jazhara’nın yanında diz çöktü ve kızı inceledi. "Bu ne?" diye sordu, küçük bir tılsımı elleyerek. "Bu Sung işareti gibi görünüyor." "Peder Rowland verdi," dedi kadın. Sonra patladı, "Dul Noktası'ndaki yaşlı kadına gittim ve çocuğumu iyileştirmek için bir muska verdi. Bana büyük karanlığın çocuğumu almaya çalıştığını söyledi. Onu korumaya çalışıyordu." "Larissa!" diye payladı adam. "Sana bundan bahsetmemeni söylemiştim."</p>
	<p class="block_2"> </p>
	<p class="block_3">"Devam et," dedi James kadına.</p>
	<p class="block_2"> </p>
	<p class="block_3">Kadın meydan okurcasına kocasına baktı. "Kızımızı korumaya çalışıyordu."</p>
	<p class="block_3"> </p>
	<p class="block_3">"Remy'nin oğlunu 'koruduğu' gibi mi?"</p>
	<p class="block_2"> </p>
	<p class="block_3">"Evet, tıpkı öyle!" James'e döndü. "Remy'nin oğlunu kurtarmak için çok geç kalmıştı, ama eve dönüp muskayı yatağın altına koyduğumda kızımın sarsılması durdu. Daha iyileşmiyordu, ama kötüleşmiyordu da! Sonra Peder Rowland bir yolculuktan döndü ve buraya geldi. Dün geceyi dua ederek geçirdi ve kızım yine sarsılmaya başladı. Güneş doğduğunda, yemin ederim kızım hâlâ hayatta olduğu için sinirlenmiş görünüyordu!" Kadının bakışları ümitsizdi.</p>
	<p class="block_2"> </p>
	<p class="block_3">"Larissa, bu küfür!" dedi Merrick. "İyi peder kızımızın ruhunu kurtarmaya çalışıyordu. Bu cadının suçu. Gitmeden önce bu kadarını söyledi."</p>
	<p class="block_2"> </p>
	<p class="block_3">"Ama ya değilse?" diye sordu kadın.</p>
	<p class="block_2"> </p>
	<p class="block_3">"'Cadının' verdiği muskayı görebilir miyim?" diye sordu Jazhara.</p>
	<p class="block_2"> </p>
	<p class="block_3">Kadın muskayı yatağın altından çıkarıp Jazhara'ya verdi. Büyücü küçük, tahta kutuya baktı. İçinde pek çok bitki ve bazı kristaller vardı. Gözlerini kapattı ve kutuyu uzun süre elinde tuttu. Sonra, "Bunda kötücül bir şey yok. Bu yalnızca çocuğun doğal enerjisinin onu iyileştirmesi için bir muska." Sonra çocuğa baktı.</p>
	<p class="block_2"> </p>
	<p class="block_3">"Ama bir şey var..."</p>
	<p class="block_2"> </p>
	<p class="block_3">Uzandı ve küçük tılsımı kızın boğazından aldı, sonra aniden yanmış gibi elini çekti. "Solon Birader. Dini sanatlar konusunda sen benden daha fazlasını biliyorsun; lütfen bu tılsımı inceler misin?"</p>
	<p class="block_2"> </p>
	<p class="block_3">Solon nazikçe tılsıma dokundu. Gözlerini kapattı, yavaşça bir ilahi söyledi, sonra gözleri hızla açıldı. "Bu Sung tılsımı değil!" Tılsım değişmeye başladı ve Solon parmaklarını çekti. Metal dalgalanır, çarpılır ve kararır gibi oldu, sonra aniden küçük, metal bir simgeye benzeyen şey küçük bir çene, siyah dudaklı bir ağız ve abanoz rengi dişlere dönüştü. Isıracakmış gibi iyice açıldı, sonra kız öksürdü. Küçük bir yeşil gaz bulutu kızın ağzından ve burnundan çıktı, minik açıklığa emildi. Solon tılsımı kaptı ve koparıp baygın kızın boğazından aldı. Kız hafifçe inledi, minik bedeni bir kez seyirdi, sonra yatağa yerleşti.</p>
	<p class="block_2"> </p>
	<p class="block_3">Derin bir nefes aldı, sonra daha rahat nefes almaya başlamış göründü.</p>
	<p class="block_2"> </p>
	<p class="block_3">Jazhara çocuğu inceledi. "Şimdiden daha güçlü görünüyor."</p>
	<p class="block_2"> </p>
	<p class="block_3">Solon tılsımı kaldırdı. Şimdi siyah bir inci tutan bir pençe olduğu görülebiliyordu. "Çocuğun hastalığının bu olduğunu tahmin ediyorum." Merrick hayretler içinde kalmıştı. "Ama ona Peder Rowland vermişti!" James Jazhara ve diğerlerine baktı. "Yaşlı bir kadını yakmaya gitmeden önce, sanırım bu peder Rowland ile ciddi bir 'sohbet' etmemiz gerekecek." Yanıt beklemeden minik çiftlik evinden çıktı.</p>
	<p class="block_4" id="calibre_pb_12"> </p>
</body></html>
