<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - Tanrıların Gözyaşı - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_1">GELİŞ</p>
	<p class="block_2"> </p>
	<p class="block_3">James gecenin içinde seğirtti.</p>
	<p class="block_2"> </p>
	<p class="block_3">O maksatlı bir biçimde Prens'in Krondor'daki sarayının avlusunda ilerlerken, hâlâ tuhaf bir ağrı ve seğirme hissediyordu, tutsaklarıyken Geceşahinleri'nden yediği dayağın andaçları. Her zamanki zindeliğine dönmüş gibiydi. Buna rağmen hâlâ her zamankinden fazla uyuma ihtiyacı hissediyordu, bu yüzden, bir uşak kapısını çalıp James'e Kesh'ten beklenen ve geciken kervanın şehre yaklaştığının görüldüğünü haber verdiğinde, elbette, derin bir uykuya yeni dalmıştı. James kalkmış, benliğinin her zerresinin sıcak yatağına yuvarlanıp uykuya dalmak için haykırmasına rağmen giyinmişti.</p>
	<p class="block_2"> </p>
	<p class="block_3">Gelen büyücüyü karşılama gerekliliğine sessiz sessiz küfrederek iki nöbetçinin yerlerinde beklediği dış kapıya ulaştı.</p>
	<p class="block_2"> </p>
	<p class="block_3">"İyi geceler, baylar. Her şey yolunda mı?"</p>
	<p class="block_2"> </p>
	<p class="block_3">İki nöbetçiden kıdemli olanı, Crewson adında eski bir asker selam verdi. "Mezar kadar sessiz, Toprak Beyi. Bu tuhaf saatte nereye?" Diğer nöbetçiye, James'in saray topraklarından çıkabilmesi için kapıyı açmasını işaret etti.</p>
	<p class="block_2"> </p>
	<p class="block_3">James esnemesini bastırarak, "Prens'in yeni büyücüsü Yıldızlimanı'ndan geldi ve kadını Kuzey Kapısı'nda karşılamak gibi şüpheli bir onur bana verildi."</p>
	<p class="block_2"> </p>
	<p class="block_3">Genç nöbetçi alaylı bir duygudaşlıkla gülümsedi. "Ah, ne kadar da şanslısınız,</p>
	<p class="block_2"> </p>
	<p class="block_3">Toprak Beyi." James'in çıkabilmesi için kapıyı ardına dek açtı.</p>
	<p class="block_2"> </p>
	<p class="block_3">James kurnaz bir gülümsemeyle kapıdan geçti. "İyi bir uyku çekmeyi tercih ederdim, ama görev çağırıyor. Hoşçakalın baylar."</p>
	<p class="block_2"> </p>
	<p class="block_3">James hızlandı, çünkü kervanın gelir gelmez dağılacağını biliyordu. Kadın büyücünün güvenliğinden endişelenmiyordu, çünkü görevi bırakan kervan muhafızlarının yerini şehir muhafızları alacaktı, ama orada olup kadını karşılamayarak protokolde kusur etmiş olmaktan korkuyordu. Kadın Büyük Kesh'ten Batı Sarayı'na gelmiş Büyükelçi'nin uzak bir akrabası olabilirdi, ama yine asil bir kadındı ve Adalar Krallığı ile Büyük Kesh arasındaki ilişkiler asla sakin olmamıştı. Üç ya da daha az sınır çatışması yaşanan seneleri iyi geçmiş sayıyorlardı.</p>
	<p class="block_2"> </p>
	<p class="block_3">James saraydan Kuzey Kapısı bölgesine kestirmeden gitmeye karar verdi, Tüccarlar Mahallesinde bir depo bölgesinin arka taraflarından geçmesini gerektirecek bir kestirme. Şehri her canlı adam kadar iyi tanıyordu ve kaybolmaktan korkmuyordu, ama bir köşeyi döndüğünde iki şeklin gölgelerden koptuğunu görünce aptallık ettiği için kendi kendine küfretti. Bu uzak yol, gecenin bu saatinde yasal işlerin peşinden koşturan vatandaşların dolaştığı bir yer olmayacaktı. Ve bu ikisi hiç de yasalara saygılı vatandaşlara benzemiyordu.</p>
	<p class="block_2"> </p>
	<p class="block_3">Biri iri bir cop taşıyordu ve uzun bir kemer bıçağı vardı. Diğeri elini rahatça bir kılıcın üzerine koymuştu. İlki kırmızı deri yelek, arkadaşı basit bir tunik ve pantolon giymişti. İkisinin de sağlam çizmeleri vardı ve James ne olduklarını hemen anladı: sıradan sokak zorbaları. Büyük olasılıkla serbest çalışan adamlardı, Şakacılarla, Hırsızlar Loncası ile ilişkisi olmayan adamlar.</p>
	<p class="block_2"> </p>
	<p class="block_3">James bu kestirmeyi tercih ettiği için kendini paylamayı bıraktı, çünkü artık durum değişecek gibi değildi.</p>
	<p class="block_2"> </p>
	<p class="block_3">İlk adam, "Ah, şehir ne hale geldi?" dedi.</p>
	<p class="block_2"> </p>
	<p class="block_3">İkincisi, kaçmaya çalışması olasılığına karşın James'in diğer yanına geçerken başını salladı. "Çok üzücü bir durum. Gece yarısından sonra sokaklarda dolaşan zengin beyefendiler. Ne düşünüyorlar acaba?"</p>
	<p class="block_2"> </p>
	<p class="block_3">Kırmızı yelekli copunu James'e doğrulttu ve "Cüzdanının çok ağır olduğunu düşünüyordur ve bizim gibi yardımsever iki kişinin onu cüzdandan kurtarmasını umuyordur"</p>
	<p class="block_2"> </p>
	<p class="block_3">James nefesini yavaşça bıraktı ve sakin sakin, "Aslında, gördükleri zaman tehlikeli bir hedefi tanımayan adamların aptallığını düşünüyordum." Düz, uzun kılıcını ağır ağır çekti ve ucunu iki adamın ortasına doğrulttu, böylece herhangi birinden gelecek saldırıyı savuşturabilecekti.</p>
	<p class="block_2"> </p>
	<p class="block_3">"Buradaki tek tehlike bizi aşmaya çalışman," dedi ikinci kabadayı, kılıcını çekip James'e doğru savurarak.</p>
	<p class="block_2"> </p>
	<p class="block_3">"Gerçekten de bunun için zamanım yok," dedi James. Darbeyi rahatça savuşturdu ve karşılık verdi. Kılıçlı adam bayram domuzu gibi şişlenmekten zor kurtuldu. Kırmızı yelekli kemer bıçağını çekti ve copunu savurdu, ama James yana kaçtı ve sağ bacağı ile bir tekme savurarak adamı arkadaşına fırlattı. "Hâlâ kaçmak için zamanınız var, dostlarım."</p>
	<p class="block_2"> </p>
	<p class="block_3">Kırmızı yelekli inledi, dengesini buldu ve James'e doğru atıldı. Bir yandan copuyla tehdit ediyor, diğer yandan asıl zararı vermek için bıçağını hazır tutuyordu. James adamın öfkesini tanıdı... bu artık basit bir soygun değildi; bu iki adam artık onu öldürmeye kararlıydı. Copu görmezden geldi, uzaklaşmak yerine ona doğru eğildi ve adamın sol bileğini kesti. Bıçak tangırdayarak taşların üzerine düştü.</p>
	<p class="block_2"> </p>
	<p class="block_3">Kırmızı yelekli acı içinde uluyarak gerilerken arkadaşı kılıcını omzunun üzerinde arkaya eğerek öne atıldı. James iki adım geriledi ve adam geniş savuruşu ile uçarken -genç toprak beyinin başını kesmeyi düşünmüştü- James Prens'ten öğrendiği bir hareketle öne eğildi, sol eli dengesini korumak için taşlara dokundu ve sağ eli uzandı. Saldırganın kılıcı zararsızca başının üzerinden geçti ve adam James'in kılıcının ucuna saplandı. Adamın gözleri şokla irileşti ve aniden durdu, inanmazlık içinde bakışlarını indirdi, sonra dizlerinin üzerine yığıldı. James kılıcını kurtardı ve adam devrildi. Diğer haydut yere yığılan arkadaşının arkasından atılarak James'i hazırlıksız yakaladı ve James eğilerek kafasını yaracak darbeden zor kurtuldu.</p>
	<p class="block_2"> </p>
	<p class="block_3">Geceşahinleri'nin dayakları yüzünden hâlâ ağrıyan sol omzuna bir darbe aldı ve beklenmedik acıyla inledi. Hançerin kabzası çarpmıştı, bu yüzden kan yoktu tuniği yırtılmamıştı bile- ama lanet olsun, diye düşündü, canım yandı!</p>
	<p class="block_2"> </p>
	<p class="block_3">James'in aldığı eğitim ve savaşla bileylenen refleksleri kontrolü ele geçirdi ve saldırganla beraber döndü, adam yanından geçerken kılıcı yine savruldu ve o da dizlerinin üzerine çöker ve sonra devrilirken adamın arkasında durdu. Kılıcının tek hamlede kırmızı yeleklinin boğazını kestiğini bilmek için bakması gerekmiyordu.</p>
	<p class="block_2"> </p>
	<p class="block_3">James kılıcını öldürdüğü ilk adamın gömleğine sildi ve kınına soktu. Ağrıyan sol omzunu ovalayarak başını salladı ve alçak sesle "Salaklar," diye mırıldandı. Yolculuğuna devam ederken, bir kez daha insanların aptallık kapasitesine şaştı. Prens Arutha gibi yetenekli, zeki bir adama karşılık yüz, hayır, bin aptal adam var gibiydi.</p>
	<p class="block_2"> </p>
	<p class="block_3">Prens'in sarayındaki çoğu adamdan daha iyi olan James çoğu vatandaşın küçük hesaplarını ve sığ iştahlarını anlayabiliyordu. İki ölü adama sırtını dönerken kendi kendine nüfusun çoğunun temiz, yalnızca birazcık hırsızlık vergi borçları hakkında küçük bir yalan, ölçülerin biraz kısaltılması ile lekelenen insanlar olduğunu kabul etti, ama genellikle iyiydiler.</p>
	<p class="block_2"> </p>
	<p class="block_3">Ama kalanlar arasında en iyileri ve en kötüleri görmüştü ve cinayet dahil her yolu kullanarak bayağı kazançlar kazanmaya eğilimli bir adamlar topluluğundan daha yüksek bir iyilik için kendi yaşamlarını bile feda edebilecek adamların oluşturduğu kardeşliğe geçmişti.</p>
	<p class="block_2"> </p>
	<p class="block_3">Onun hırsı, onlar gibi olmaktı, bir doğum kazası sonucunda değil, kararlılığının gücüyle, vizyonunun berraklığıyla asil olmak. Bir gün Krallık'ın büyük bir savunucusu olarak hatırlanmak istiyordu.</p>
	<p class="block_2"> </p>
	<p class="block_3">Alayla, şimdiki koşullar altında bunun gerçekleşmesi olasılığının ne kadar düşük olduğunu düşündü. Büyük bir casus topluluğu yaratma görevi almıştı, taht adına hareket edecek bir istihbarat topluluğu. Prens Arutha'nın saraydaki hanımefendilere ve beyefendilere bundan bahsetmesini hoş karşılayacağından kuşkuluydu.</p>
	<p class="block_2"> </p>
	<p class="block_3">Yine de, diye hatırlattı kendi kendine bir başka köşeyi dönerken -orada bekleyen biri olup olmadığını görmek için düşünmeden gölgelere baktı- önemli olan eylemdi, övgü değil.</p>
	<p class="block_2"> </p>
	<p class="block_3">Dalgın dalgın sol eliyle sağ omzunu ovaladı, kılıç oyununun orayı nasıl da zorladığını fark etti. İki eşkıyayla yaptığı küçük egzersiz ona çölde, Geceşahinleri, bir fanatik katil çetesi ile yaşadığı olayın etkilerinden henüz kurtulmadığını hatırlatıyordu. Krondor'a döndükten birkaç gün -sonra kalkıp dolaşmaya başlamıştı, ama üç haftadan sonra bile hâlâ o kadar iyi hissetmiyordu. Ve iki ağrıyan omuz bunu ona en az iki gün daha hatırlatacaktı. Yüksek sesle içini çekerek kendi kendine mırıldandı: "Korkarım eskiden olduğum kadar çevik değilim."</p>
	<p class="block_2"> </p>
	<p class="block_3">Bir başka dar sokağa girdi, bir köşeyi döndü ve Kuzey Kapısı'na giden sokağa çıktı. Kendini, "Zayıfların Kalkanı" olarak bilinen tanrıça, Dala Tarikatı tarafından son zamanlarda açılmış yeni bir yetimhanenin kapısından geçerken buldu. Kapının üzerindeki tabelada, üzerinde Tarikat'ın simgesi olan sarı bir kalkan görünüyordu. Prenses Anita binanın tapusunu almaları için yardım etmiş, Tarikata fon sağlamıştı. James dalgın dalgın, annesi öldüğünde böyle bir yere girebilse, kendini Hırsızlar Loncası'nda bulmak yerine hayatının ne kadar değişik olacağını merak etti.</p>
	<p class="block_2"> </p>
	<p class="block_3">Uzakta iki nöbetçinin yalnız bir genç kadınla konuşmakta olduğunu gördü.</p>
	<p class="block_2"> </p>
	<p class="block_3">Düşüncelerini bir kenara bıraktı ve adımlarını hızlandırdı.</p>
	<p class="block_2"> </p>
	<p class="block_3">Yaklaşırken genç kadını inceledi. Pek çok gerçek hemen anlaşılıyordu. James Keshli bir asil beklemişti, güzel ipeklere ve mücevherlere bürünmüş, emri altında hizmetkârlar ve muhafızlar eşliğinde. Bunun yerine saray törenlerinden daha çok zorlu yolculuklara uygun giysiler giymiş yalnız bir şekil görüyordu. Kadın koyu tenliydi, daha güneyde yaşayanlar kadar esmer değil, ama Krondor'da görülenden daha koyu ve gecenin karanlığı içinde, kadının tek bir örgü halinde topladığı siyah saçları titreşen meşale ışığını bir kuzgunun kanadındaki parıltı gibi yansıtıyordu. James'e dönen gözleri de koyuydu, solgun ışık altında neredeyse siyah.</p>
	<p class="block_2"> </p>
	<p class="block_3">Duruşu ve bakışları James'in başkalarında sık sık görüp hayran olduğu bir keskinliği anlatıyordu ve zekâ doluydu. Zekâdan kuşku duymak imkânsızdı, aksi halde Pug asla Arutha'nın büyü danışmanı olarak onu tavsiye etmezdi.</p>
	<p class="block_2"> </p>
	<p class="block_3">Kadın meşe ya da porsukağacından ağır bir asa taşıyordu, asanın iki ucuna demir kakılmıştı. Bu pek çok yolcunun tercih ettiği bir silahtı, özellikle eğitim ya da zaman yoksunluğu yüzünden kılıç ve yay eğitimi almamış olanlar arasında. James deneyimleri sonucunda böyle bir silahın hafife alınmaması gerektiğini öğrenmişti; bir asa en ağır silahlarla donanmış bir düşman hariç herkese karşı kemikleri kırabilir, bir rakibi silahsız bırakabilir ya da bayıltabilirdi. Ve bu kadın o asayı etkili bir biçimde kullanacak kaslara sahip gibi görünüyordu. Arutha'nın sarayındaki hanımefendilerin aksine, kadının çıplak kolları zorlu işlerin ya da silah avlusunda harcanan saatlerin etkilerini teşhir ediyordu.</p>
	<p class="block_2"> </p>
	<p class="block_3">James yaklaşırken yeni saray büyücüsüyle ilgili ilk izlenimlerini özetledi: çarpıcı bir kadın, güzel değil, ama sıradışı bir şekilde çok çekici. James artık arkadaşı William'ın kadının Prens'in sarayına atandığını duyduğu zamanki rahatsızlığını anlayabiliyordu. Kadın onun ilk sevgilisi olsaydı, diye tahmin etti James, William uzun yıllar boyunca onu kolay kolay arkada bırakamazdı. Genç arkadaşının Talia'ya, bir hancının kızına son zamanlarda duyduğu hayranlığı düşününce, William'ın özel hayatının çok ilginç olacağını düşünerek kendi kendine güldü. James duyacağı rahatsızlığa özenmiyordu, ama izlemenin eğlenceli olacağından kuşkusu yoktu. Gruba yaklaşırken kendi kendine gülümsedi. Genç kadınla konuşan iki muhafızdan biri James'i fark etti ve selamladı. "Tam zamanında, Toprak Beyi. Biz de sizi bekliyorduk." James başını salladı ve yanıt verdi, "Baylar. Konuğumuza göz kulak olduğunuz için teşekkürler."</p>
	<p class="block_2"> </p>
	<p class="block_3">İkinci muhafız araya girdi. "Kendimizi kötü hissettik, demek istediğim, asil falan olduğu için ve bu kadar çok beklediği için, ama onu saraya gönderecek kadar çok adamımız yoktu." Kapının uzak ucundaki diğer ikiliye işaret etti. James ikilemlerini takdir ediyordu. Aralarından biri, herhangi bir sebepten dolayı, izin almadan görev yerinden ayrılacak olsa, muhafız yüzbaşısı kulaklarını keserdi. "Endişelenme. Sen görevini yaptın."</p>
	<p class="block_2"> </p>
	<p class="block_3">James genç kadına dönerek eğildi ve "Sizi beklettiğim için özür dilerim, leydim. Ben Krondorlu Toprak Beyi James."</p>
	<p class="block_2"> </p>
	<p class="block_3">Genç büyücü gülümsedi ve James aniden biçtiği kıymeti yeniden gözden geçirdi. Batı Krallığı kadınları ile karşılaştırılınca sıradışı bir şekilde olsa da, kadın çok güzeldi. Büyücü, "Böylesine uygunsuz bir saatte geldiğim için özür dilemesi gereken benim, ama kervanımız geciktirildi. Adım Jazhara, Yıldızlimanı'ndan geldim."</p>
	<p class="block_2"> </p>
	<p class="block_3">James çevresine bakınarak, "Sizinle tanışmak bir zevk, Jazhara. Maiyetiniz nerede?"</p>
	<p class="block_2"> </p>
	<p class="block_3">"Babamın Jal-Pur çölünün kenarındaki malikânesinde. Yıldızlimanı'nda hizmetkârlarım yoktu ve buraya yapacağım yolculuk için başkalarını talep etmedim. Hizmetkâr kullanmanın iradeyi zayıflattığını gördüm. Gizemli sanatları çalışmaya başladığımdan beri hep yalnız yolculuk ettim."</p>
	<p class="block_2"> </p>
	<p class="block_3">James hizmetkârlar olmasını Prens'in sarayının en önemli cazibelerinden biri sayıyordu; işe gönderecek ya da bir şeyler getirecek birilerinin varlığı çok faydalı oluyordu. Aynı zamanda, Jazhara ile kendisine saraya kadar eşlik edecek bir manga asker istemiş olması gerektiğini anladığı için utanıyordu; kadının mevkisi bu kadarını gerektirirdi, ama James kadının kendi muhafızlarıyla geleceğini tahmin etmişti. Yine de, konuyu kadın açmamışsa, o da açmayacaktı. James yalnızca, "Çok iyi anlıyorum. Ama dilerseniz eşyalarınızı muhafızların gözetimi altına bırakalım ve ben sabahleyin saraya getirtilmesini ayarlayayım," dedi.</p>
	<p class="block_2"> </p>
	<p class="block_3">"Bu iyi olur. Gidelim mi?"</p>
	<p class="block_2"> </p>
	<p class="block_3">James kestirmelerden kaçınmaya ve geniş yolları kullanmaya karar verdi. Saraya ulaşmak biraz daha uzun sürecekti, ama daha güvenli bir yolculuk sağlayacaktı. James Jazhara'nın, o asayı iyi kullanmayı bilmeye ek olarak, hazırda bir sürü pis büyücü numarası beklettiğini tahmin ediyordu, ama birkaç dakikalık yürüyüşten tasarruf etmek için uluslararası olay yaratma riskine girmeye değmezdi.</p>
	<p class="block_2"> </p>
	<p class="block_3">Açık davranmanın en iyisi olacağına karar veren James sordu, "Bu atama hakkında büyük amcanız ne düşünüyor?"</p>
	<p class="block_2"> </p>
	<p class="block_3">Jazhara gülümsedi. "Bilmiyorum, ama pek mutlu olmadığını tahmin ediyorum. Babamın itirazlarına rağmen, 'uygun bir genç lordla' evlenmek yerine Yıldızlimanı'nda eğitim görmeye karar vermemden de mutlu olmadığı için, korkarım onu oldukça karanlık bir ruh haline soktum."</p>
	<p class="block_2"> </p>
	<p class="block_3">James gülümsedi. "Birkaç kez büyük amcanızla karşılaştığım için, onun iyi halini tercih etmeniz gerektiğini düşünüyorum."</p>
	<p class="block_2"> </p>
	<p class="block_3">Jazhara dudaklarını hafifçe bükerek, "Dünya onu kudretli Lord Hazara-Han olarak tanıyor, kendi çıkarlarını İmparatorluğun çıkarlarından önde tutanların korktuğu adam. Benim için o Rahman Amca -ona 'Raka' derdim, çünkü küçükken ismini telaffuz etmeyi beceremezdim- ve bana pek az şeyi reddedebilir. Benim İmparatorluk Evi'nden önemsiz bir prensle, İmparatoriçe'nin uzak bir kuzeni ile evlenmemi istiyordu, ama beni güneye gönderecek olursa kaçacağımı söylediğimde yumuşadı."</p>
	<p class="block_2"> </p>
	<p class="block_3">James güldü. Bir köşeyi döndüler ve yokuş aşağı, sonunda onları saraya götürecek geniş bir bulvarda ilerlediler.</p>
	<p class="block_2"> </p>
	<p class="block_3">Birkaç dakika sonra James kendini Kesh'ten gelen bu genç kadının arkadaşlığından zevk alırken buldu. Kadın zeki, gözlemci, keskin gözlü ve espriliydi. Gevezelikleri akıllıca ve eğlenceliydi, ama Prens'in sarayındaki asiller arasında sık sık rastlandığı gibi alaylı değildi.</p>
	<p class="block_2"> </p>
	<p class="block_3">Ne yazık ki, kadın fazla eğlenceliydi: James aniden birkaç sokak önce düşünmeden döndüğü köşenin onu kaçınmayı planladığı bölgeye getirdiğini fark etti.</p>
	<p class="block_2"> </p>
	<p class="block_3">"Ne oldu?" dedi Jazhara.</p>
	<p class="block_2"> </p>
	<p class="block_3">James döndü ve kadına sırıttı, bir hanın dışında, uzaktaki lambanın solgun parıltısında zar zor görülebilen bir sırıtma. "Çok dikkatlisiniz, leydim." "İşimin bir parçası, bayım," diye karşılık verdi kadın, sesi oyunculuk ve ihtiyat dolu. "Sorun mu var?"</p>
	<p class="block_2"> </p>
	<p class="block_3">"Yalnızca sohbetimize daldım ve düşünmeden bizi şehrin bu saatinde kaçınılmasının daha iyi olacağı bir kısmına getirdim."</p>
	<p class="block_2"> </p>
	<p class="block_3">James kadının asayı tutma tarzının hafifçe değiştiğini fark etti, ama sesi sakin kaldı. "Tehlikede miyiz?"</p>
	<p class="block_2"> </p>
	<p class="block_3">"Büyük olasılıkla hayır, ama Krondor'da asla emin olamazsınız. Tetikte kalmak en iyisi. Birkaç dakika sonra sarayda oluruz."</p>
	<p class="block_2"> </p>
	<p class="block_3">Daha fazla yorum yapmadan hafifçe hızlandılar ve her biri gölgelerde bekliyor olabilecek saldırganlara karşı sokağın birer yanını, James solu, Jazhara sağı izleyerek seğirttiler.</p>
	<p class="block_2"> </p>
	<p class="block_3">Onları saray bölgesini görebilecekleri bir yere getiren köşeyi döndükleri sırada James'in solundan bir ses yankılandı. Döndü ve dönerken bunun bir tuzak olduğunu fark etti: sağdan atılan bir taş parçası.</p>
	<p class="block_2"> </p>
	<p class="block_3">Jazhara'ya dönerken gölgelerin arasından küçük bir şekil fırladı. Jazhara da aynı yöne bakmak için dönmüştü ve tekrar dönmekte yavaş kaldı.</p>
	<p class="block_2"> </p>
	<p class="block_3">Saldırgan yakına atıldı, bir hançer çaktı ve aniden bir çocuk Jazhara'nın cüzdanını kavrayarak sokakta koşmaya başladı.</p>
	<p class="block_2"> </p>
	<p class="block_3">James saldırıya hazırdı, bu yüzden bir anda küçük bir sokak çocuğunun Jazhara'yı soyduğunu anladı. "Hey! Dur! Buraya gel!" diye bağırdı kaçan çocuğun arkasından. "Onu durdurmalıyız," dedi Jazhara. "Birkaç madeni paranın yanı sıra, cüzdanımda çocuk için ölümcül olabilecek şeyler var."</p>
	<p class="block_2"> </p>
	<p class="block_3">James tereddüt etmedi.</p>
	<p class="block_2"> </p>
	<p class="block_3">Şehri en iyi tanıyan adamlardan biriydi ve kısa bir süre kovaladıktan sonra yavaşladı. "Ne oldu?" diye sordu Jazhara.</p>
	<p class="block_2"> </p>
	<p class="block_3">"Hafızam beni yanıltmıyorsa bir çıkmaz sokağa girdi."</p>
	<p class="block_2"> </p>
	<p class="block_3">Yankesicinin döndüğü sokağa döndüler, ama ondan iz göremediler. "Gitmiş!" diye bağırdı Jazhara.</p>
	<p class="block_2"> </p>
	<p class="block_3">James kahkaha attı. "Pek değil."</p>
	<p class="block_2"> </p>
	<p class="block_3">Ağır kasalara benzeyen şeylere doğru ilerledi, arkalarına uzandı ve arkaya tıkılmış bir kumaş parçası gibi görünen şeyi çekti. Küçük hırsızın kendini savunmak için hançeri kullanması olasılığına karşılık hızlı bir hareketle ince bir kolu yakaladı.</p>
	<p class="block_2"> </p>
	<p class="block_3">"Bırak beni!" diye bağırdı paçavralara bürünmüş, on yaşından fazla göstermeyen küçük bir kız. Hançeri ve Jazhara'nın cüzdanını sokak taşlarının üzerine bıraktı.</p>
	<p class="block_2"> </p>
	<p class="block_3">Bunun, kızın kolunu bırakması ve cüzdanı alması için bir hile olduğunu biliyordu, bu yüzden sıkı sıkı tuttu. "Bir hırsız olacaksan, kimi hedeflemen, kimi rahat bırakman gerektiğini öğrenmelisin."</p>
	<p class="block_2"> </p>
	<p class="block_3">Kaçması olasılığına karşılık yolunu kesmek için döndü ve kızın kolunu daha gevşek tuttu. Kızın göz hizasına gelmek için diz çökerek sordu, "Adın ne hayatım?"</p>
	<p class="block_2"> </p>
	<p class="block_3">Bu adamın ve kadının ona zarar vermek istemediğini hemen sezen kız hafifçe gevşedi. "Nita," dedi minik bir meydan okuma iziyle. "Annem Prens Arutha'nın karısı 'Nita'nın ismini verdiğini söyledi."</p>
	<p class="block_2"> </p>
	<p class="block_3">James elinde olmadan gülümsedi. Prenses Anita'nın bu küçük onuru duyunca memnun olacağını biliyordu. "Ben Toprak Beyi James'im ve bu saray büyücüsü Jazhara." Kız iki saraylıyla karşı karşıya kaldığını öğrenince pek endişeleri giderilmiş gibi görünmedi. "Beni hapse mi götüreceksiniz?"</p>
	<p class="block_2"> </p>
	<p class="block_3">"James," dedi Jazhara, "bu çocuğu hapse göndermeyeceksiniz, değil mi?" James alaylı bir ciddilikle, "Yapmam gereken bu. Gecenin ortasında masum insanlardan faydalanan böyle tehlikeli bir suçlu!"</p>
	<p class="block_2"> </p>
	<p class="block_3">Çocuğun gözleri hafifçe irileşti, ama korkusuzca durdu ve irkilmedi. James sesini yumuşattı. "Hayır, çocuğum. Seni hapse göndermeyeceğiz. Dilersen seni götürebileceğimiz bir yer var. Adı Sarı Kalkan İşareti. Senin gibi çocuklara bakıyorlar."</p>
	<p class="block_2"> </p>
	<p class="block_3">Tepki hemen geldi. "Hayır! Hayır! Sen de diğer adamlar gibisin. Tıpkı kötü adamlar gibisin!" Serbest eliyle James'in yüzüne vurdu ve kurtulmaya çalıştı.</p>
	<p class="block_2"> </p>
	<p class="block_3">James bırakmadı. "Dur! Kes! Bir dakika bana vurmayı bırak."</p>
	<p class="block_2"> </p>
	<p class="block_3">Kız ona vurmayı bıraktı, ama çekiştirmeye devam etti. James yavaşça kızın kolunu bıraktı ve ellerini kaldırıp avuçlarını göstererek onu bir daha tutmayacağını ifade etti. "Bak, Nita, burada kalmak istiyorsan kal.</p>
	<p class="block_2"> </p>
	<p class="block_3">Seni incitmeyeceğiz," dedi yumuşak sesle.</p>
	<p class="block_2"> </p>
	<p class="block_3">Jazhara sordu, "Sen kimlerden bahsediyorsun Nita? Kötü adamlar kim?"</p>
	<p class="block_2"> </p>
	<p class="block_3">Kız başını kaldırıp büyücüye baktı. "Sarı Kalkan gibi olduklarını söylüyorlar ve bütün iyi çocuklar onlarla gidiyor, ama benim canımı yaktılar!" Gözleri yaşlarla dolmaya başladı, ama sesi kararlıydı. James sordu, "Senin canını nasıl yaktılar?"</p>
	<p class="block_2"> </p>
	<p class="block_3">Nita bir zamanların çocuk hırsızına baktı ve "Beni büyük eve götürdüler ve diğer çocuklar gibi bir kafese kapattılar. Sonra Yusuf için kumaş boyamamı, yoksa beni döveceklerini söylediler ve diğer çocuklardan bazıları, kötü çocuklar, gittiler ve geri dönmediler ve yemeklerimizin içinde sıçanlar ve kıvranan şeyler vardı ve..."</p>
	<p class="block_2"> </p>
	<p class="block_3">"Bu korkunç," dedi Jazhara. "Bu Yusuf hakkında harekete geçmeliyiz, ama ilk önce Nita ile ilgilenmeliyiz."</p>
	<p class="block_2"> </p>
	<p class="block_3">"Şey, sanırım onu saraya götürebiliriz," diye başladı James, Jazhara'ya bakmak için dönerek.</p>
	<p class="block_2"> </p>
	<p class="block_3">Bu kızın beklediği fırsattı. James bakışlarını çevirir çevirmez fırladı, sokak boyunca caddeye koştu.</p>
	<p class="block_2"> </p>
	<p class="block_3">James, muhtemelen onu yakalayabileceğini bilerek, ama yapmamaya karar vererek durup kızın köşeyi dönmesini izledi. Jazhara gözlerinde telaffuz edilmemiş bir soruyla James'e bakıyordu. James, "Dilerse bizimle kalabileceğini söyledim ona," dedi.</p>
	<p class="block_2"> </p>
	<p class="block_3">Jazhara başını salladı. "Demek bu konuda bir şeyler yapacaksın?"</p>
	<p class="block_2"> </p>
	<p class="block_3">James eğilip Jazhara'nın cüzdanını aldı. Tozunu silkeledi ve kadına uzattı. "Elbette yapacağım. Ben bu sokaklarda büyüdüm. Bu görev duygusuyla ilgili değil; kişisel."</p>
	<p class="block_2"> </p>
	<p class="block_3">Jazhara saraya sırtını döndü ve geldikleri yoldan yürümeye başladı.</p>
	<p class="block_2"> </p>
	<p class="block_3">"Hey!" dedi James, yetişmek için acele ederek. "Nereye gidiyorsun?" "Bu Yusuf sarayda yaşamıyorsa, şehrin bu fakir kesiminin daha derinlerine gitmeliyiz, diye tahmin ediyorum."</p>
	<p class="block_2"> </p>
	<p class="block_3">"İyi tahmin," dedi James. 'Kuzeydeki Leşkoku Kasabası'nda Yusuf adlı bir boyacı var... bütün tabakhaneler, mezbahalar ve başka aromatik işler orada. Ama şimdi mi?"</p>
	<p class="block_2"> </p>
	<p class="block_3">James'e kararlı bir ifadeyle bakan Jazhara, "Daha erken davranamayız, değil mi?" dedi.</p>
	<p class="block_2"> </p>
	<p class="block_3">"Görünüşe göre hayır," diye yanıt verdi James. Sonra sırıttı.</p>
	<p class="block_2"> </p>
	<p class="block_3">James gözlerini etrafta gezdiriyor, her gölgeye bakıyordu. Bu arada Jazhara kararlılıkla, bir hedefe kilitlenmiş gibi öne bakıyordu. Amaçlılıkla Krondor'un Fakir Mahallesi'nde yürürlerken Jazhara, "Sorun çıkmasını bekliyor musun?" dedi.</p>
	<p class="block_2"> </p>
	<p class="block_3">"Her zaman," diye yanıt verdi James, geçtikleri bir yan sokağa bakarak.</p>
	<p class="block_2"> </p>
	<p class="block_3">Havada gittikçe kuvvetlenen pis koku hedeflerine yaklaştıklarını anlatıyordu. Fakir Mahalle rüzgârın aksi yönünde tutulması en iyi olacak iş kollarına verilmişti. "Bu Yusuf'un nerede oturduğunu düşünüyorsun?"</p>
	<p class="block_2"> </p>
	<p class="block_3">James, "Kumaşçıların hepsi bu sokağın sonunda ve yakındaki başka iki sokakta bulunuyor." Jazhara'ya bakmak için dönerek, "Elbette biliyorsun, mekân gece için kapanmış olacak, değil mi?"</p>
	<p class="block_2"> </p>
	<p class="block_3">Jazhara gülümsedi. "Ki bu da fark edilmeden çevreye bakınmamız için bize fırsat verecek, doğru mu?"</p>
	<p class="block_2"> </p>
	<p class="block_3">James gülümsemesine karşılık verdi. "Düşünme tarzın hoşuma gidiyor, Jazhara." Yol üzerinde defalarca hızla seğirten kişileri geçtiler; şehir asla tamamen uyumuyordu. Yanlarından geçenler, ya olası tehditler ya da olası kurbanlar olarak ikiliye tartan bakışlar fırlattılar.</p>
	<p class="block_2"> </p>
	<p class="block_3">Bir kavşağa geldiler ve iki yana baktılar. Solda her şey sessizdi, ama James şaşkınlık içinde sağda birkaç yerin hâlâ açık olduğunu ve iş yaptığını gördü. "Bu mekânlar bütün gece çalıştığına göre boyacılık oldukça kârlı bir iş olmalı." "Ya da işgücü için ücret ödemiyorlar," dedi Jazhara, açık işyerlerinin birinin önünden geçerlerken. Kapı aralıktı ve içeriye fırlattıkları hızlı bakışlar şüphe uyandırıcı şeyler olmadığını gösterdi; bir boyacı ve başkaları -adamın ailesinin üyeleri gibi görünüyordu- iri bir kumaş siparişi hazırlamakla meşguldü. Büyük olasılıkla şafakta kumaşı sipariş eden terzilere teslim edilecekti.</p>
	<p class="block_2"> </p>
	<p class="block_3">Solgun ışıklarla aydınlatılmış sokakta ilerlediler ve sonunda büyük, iki katlı bir binaya ulaştılar. Binanın önünde kemerinde bir kılıç asılı duran iriyarı bir adam bekliyordu. Adam James ve Jazhara'nın yaklaşmasını ifadesiz bir yüzle izledi.</p>
	<p class="block_2"> </p>
	<p class="block_3">James sordu, "Burası neresi?"</p>
	<p class="block_2"> </p>
	<p class="block_3">Nöbetçi yanıt verdi, "Burası şerefli kumaş tüccarı, saygıdeğer Yusuf ben Ali'nin dükkânı."</p>
	<p class="block_2"> </p>
	<p class="block_3">Jazhara sordu, "O içeride mi?"</p>
	<p class="block_2"> </p>
	<p class="block_3">"Hayır. Şimdi, hepsi bu kadarsa, beni affedin." Nöbetçi gidecek gibi görünmediğinden, James'le Jazhara'nın uzaklaşmasını beklediği açıktı. "</p>
	<p class="block_2"> </p>
	<p class="block_3">James, "Efendinin böyle geç bir saatte dışarıda olduğuna inanmayı güç buluyorum ve sen içinde kimsenin çalışmadığı bir dükkânı koruyarak burada duruyorsun."</p>
	<p class="block_2"> </p>
	<p class="block_3">Gidip adamın önünde durdu. "Ben Prens Arutha'nın Toprak Beyiyim."</p>
	<p class="block_2"> </p>
	<p class="block_3">Jazhara ekledi "Ve ben yeni atanan saray büyücüsüyüm."</p>
	<p class="block_2"> </p>
	<p class="block_3">Bunun üzerine muhafızın gözleri bir anlığına kadına kaydı, sonra, "Efendim gerçekten de içeride. Yarın bir kervanla gitmesi gereken bir sipariş için geç saatlere kadar çalışıyor ve en önemli konuklar dışında hiç kimse tarafından rahatsız edilmek istemiyor. Sizi yeterince önemli sayacak mı, bakayım." Sırtını onlara döndü. "Beni efendimin ofisine kadar takip edin, ama hiçbir şeye dokunmayın."</p>
	<p class="block_2"> </p>
	<p class="block_3">Binaya girdiler ve iyi aydınlanmış bir teşhir alanı gördüler. İnce dokunmuş, harika renklere boyanmış kumaşlar sergileniyordu. Kızıl ipekten bir top raftan sarkıtılmış, ışıltılı renkleri teşhir ediliyordu. Çevreleri potansiyel alıcıları bekleyen çivit mavisi ve parlak sarı ketenler, her renkten yünlülerle sarılmıştı. Teşhir odasının arkasındaki bir kapı kapalıydı ve sol duvar boyunca dar bir merdiven yükselerek tek kanatlı bir kapıda son buluyordu. Bir düzine mumla alev alev bir avize tavanda asılı duruyordu.</p>
	<p class="block_2"> </p>
	<p class="block_3">Teşhir alanının ötesinde dev boya tekneleri duruyordu, geniş kuşatma askıları yeni boyanmış kumaşları tutuyordu. James on yaşından büyük göstermeyen iki çocuk gördü. Bir başka ikilinin ittirdiği askıya yer açmak için bir askıyı çekiyorlardı. Çocuklar kirliydi ve ince, perişan giysilerinin altında titriyor gibiydiler. Jazhara yedi yaşlarında görünen küçük bir kızın esnediğini, ağır kuşatma askısını ittirirken gözlerini açık tutmaya çalıştığını gördü. İki muhafız durmuş, çocukları izliyordu.</p>
	<p class="block_2"> </p>
	<p class="block_3">İçeri girerken onlara eşlik eden muhafız, "Burada bekleyin.</p>
	<p class="block_2"> </p>
	<p class="block_3">Efendimi getireyim," dedi.</p>
	<p class="block_2"> </p>
	<p class="block_3">James sordu, "Çocukların çalışması için geç bir saat değil mi?"</p>
	<p class="block_2"> </p>
	<p class="block_3">Adam, "Bunlar tembel," diye yanıt verdi. "Bu sipariş yarın öğlene kadar hazır olmalı. Akşam bitirseydiler şimdi yataklarında uyuyor olurlardı. Bunu biliyorlar. Onlarla konuşmayın; bu daha da yavaş çalışmalarına sebep olur. Ben efendimle dönerim."</p>
	<p class="block_2"> </p>
	<p class="block_3">Adam geniş odayı seğirterek aştı ve arka kapıda kayboldu. Birkaç dakika sonra o ve bir başka adam geri döndü. Yeni gelenin tüccar olduğu açıktı, ama kıvrık bir çöl kılıcı taşıyordu... Bir pala. Krallık tuniği ve pantolon giymişti, ama geleneksel çöl erkek başörtüsü seçmişti, bir türban gibi sarılmış siyah bir kumaş, ucu çenesinin altına, sağdan sola sarkıtılmış ve sol omzun üzerine atılmıştı. Siyah bir sakala ve Jazhara'nın yurttaşlarının esmer görünüşüne sahipti, onlara yaklaşıp, "Barış üzerinizde olsun," dediği, Jal-Pur halkının geleneksel selamını verdiği zaman doğrulanan bir gerçek.</p>
	<p class="block_2"> </p>
	<p class="block_3">Jazhara, "Senin de üzerinde olsun," diye yanıt verdi.</p>
	<p class="block_2"> </p>
	<p class="block_3">"Atölyeme hoşgeldiniz, dostlarım. Adım Yusuf ben Ali. Sizin için ne yapabilirim?"</p>
	<p class="block_2"> </p>
	<p class="block_3">James çalışan çocuklara baktı. "Buralarda nasıl çalıştığını duyduk. Burası kapatılıyor."</p>
	<p class="block_2"> </p>
	<p class="block_3">Adam bu bildiri ile şaşırmışsa bile belli etmedi. Yalnızca gülümsedi. "Ah, duydunuz, öyle mi? Peki tam olarak ne duydunuz?"</p>
	<p class="block_2"> </p>
	<p class="block_3">Jazhara, "Çalışma koşullarını ve çocuklara nasıl davrandığını duyduk." Yusuf başını salladı. "Bırakın tahmin edeyim, on yaşından küçük bir kızdan duydunuz. Yoksa bu sefer küçük bir oğlan çocuğu muydu?"</p>
	<p class="block_2"> </p>
	<p class="block_3">"Ne demek istiyorsun?" diye sordu James.</p>
	<p class="block_2"> </p>
	<p class="block_3">"Sevgili bayım, bunların tamamı yalan. Rakiplerim muhafızlara ve başka saygıdeğer vatandaşlara yaklaşıp konuşmaları için çocuklara para ödüyor. Onlara 'Yusuf'un dükkânındaki dehşetleri' anlatıyorlar. Ve sonra kayboluyorlar. Sonra Prens'in yargıçları araştırma yaparken dükkânım birkaç gün için kapanıyor ve rakiplerim zenginleşiyor."</p>
	<p class="block_2"> </p>
	<p class="block_3">Jazhara, "Ama içerideki çalışma koşullarını gördük," dedi.</p>
	<p class="block_2"> </p>
	<p class="block_3">Ben Ali perişan çocuklara bir bakış fırlattı ve başını hafifçe iki yana salladı. "Sevgili yurttaşım, çocuklara dilediğim kadar iyi bakamıyor olabilirim, ama benim bile bir yüreğim var. Başlarının üzerinde bir çatı, sıcak yemek ve giysi buluyorlar. Sizin alışık olduğunuz lüks gibi olmayabilir, ama bilge adamların bize öğrettiği gibi, fakirlik dürüst adamın ekmeğidir, ama lüks yavaş etkili bir zehir olabilir." Başını çocuklara doğru eğdi. "Bu gece geç saatlere kadar çalışıyoruz. Bu benim işimde sıradışı değildir, ama sizi temin ederim çoğu gece bu çocuklar güvenle uyuyor olur. Bu sipariş bittiği zaman onları yataklarına göndereceğim ve yarın bol bol uyuyacaklar; sonra, uyandıkları zaman günün kalanında dinlenecekler ve oynayacaklar. Başka ne yapmamı isterdiniz? Onları sokağa geri mi yollayayım?"</p>
	<p class="block_2"> </p>
	<p class="block_3">Ailelerine destek olmak için çalışan çocuklar Krallıkta yeni değildi. Ama bunda bir kölelik izi vardı ve James bu adamın, Yusuf'un göründüğü gibi olduğuna ikna olmuş değildi. "Ya yukarıda?" diye sordu, merdivene işaret ederek. "Ah, ikinci kat inşa halinde... Yenilikler yapıyoruz. Şu anda görmek için güvenli değil, ama bittiği zaman kapasitemizi artıracak ve çocuklar için daha iyi odalar olacak."</p>
	<p class="block_2"> </p>
	<p class="block_3">* Düzenleyici Notu: Taranmış belgenin bu kısmında normal kitapta 47 numaralı sayfa olması gerekirken, okunması çok zor birçok karakter bulunduğu için, okumaya bir sonraki -48 numaralı- sayfadan devam etmek durumundayız. </p>
	<p class="block_2"> </p>
	<p class="block_5">* * *</p>
	<p class="block_3">madem artık buradasınız, bu sonuçlar eskisinden de büyük olacak!"</p>
	<p class="block_2"> </p>
	<p class="block_3">"Ne demek istiyorsun?"</p>
	<p class="block_2"> </p>
	<p class="block_3">"Ailenizden uzaklaştığınız ve Yıldızlimanı'nda büyü eğitimi görmeyi seçtiğiniz iyi biliniyor. Sizi İmparatorluk Sarayı'nda potansiyel risk sayanlardan ancak büyük amcanızın gücü korudu. Artık büyümenizin ve sorumluluklarınızla yüzleşmenizin zamanı geldi. Siz İmparatorluğun çocuklarından birisiniz, Büyük Kesh'in bir vatandaşısınız. Sadakatiniz onlara ait olmalı."</p>
	<p class="block_2"> </p>
	<p class="block_3">"Sadakatim bu saraya ve Prens'e de ait. Ben saray büyücüsüyüm, bu konuma atanan ilk kişiyim."</p>
	<p class="block_2"> </p>
	<p class="block_3">Yusuf genç kadının yüzünü inceledi. "Bazen kan bağlarının boş sözlerin oluşturduğu bağların üzerinde tutulması gerekir."</p>
	<p class="block_2"> </p>
	<p class="block_3">"Ben casus değilim!"</p>
	<p class="block_2"> </p>
	<p class="block_3">"Ama olabilirdiniz," diye ısrar etti Ali. "Benim için çalışın; bana Krondor saraylılarının dudaklarından çıkan sırları bahşedin ve ailenizi gururlandırın!" İfadesi karardı. "Ya da ülkenizi, ailenizi rezil edin ve bu şekilde devam edin. Arutha'ya o yemini ederseniz büyük amcanız size sınırlı ölçüde koruma sağlayabilir." Durdu, sonra ekledi, "Bunlar zorlu seçenekler, Jazhara. Ama artık yetişkinsiniz ve seçim, her zamanki gibi, sizin olmalı. Ama bu noktadan sonra bilin ki, hangi seçimi yaparsanız yapın, sizi sonsuza dek değiştirecek." Jazhara, tüccarın sözlerini değerlendirilmiş gibi uzun süre sessiz kaldı. Sonunda, "Sözlerin sert, Yusuf, ama eylemlerin bana sadakatimin kime ait olacağını gösterdi."</p>
	<p class="block_2"> </p>
	<p class="block_3">"O zaman bana yardım edeceksiniz?"</p>
	<p class="block_2"> </p>
	<p class="block_3">"Evet. Ulusumun öğretilerini ve ideallerini şereflendireceğim."</p>
	<p class="block_2"> </p>
	<p class="block_3">James konuşmak üzereydi, ama Jazhara, "James, bu adamla bir dakika yalnız konuşabilir miyim?" dedi. James şaşırmıştı. "Neden?"</p>
	<p class="block_2"> </p>
	<p class="block_3">"Lütfen."</p>
	<p class="block_2"> </p>
	<p class="block_3">James Jazhara'dan Yusuf a baktı, sonra, "Ben dışarıda olacağım," dedi. O binadan çıktıktan sonra Jazhara sesini alçalttı ve "Büyük amcam için mi çalışıyorsun?"</p>
	<p class="block_2"> </p>
	<p class="block_3">Yusuf hafifçe eğildi. "Evet, Hazara-Han'ın akrabası, öyle. Ve sizinle yalnız konuşmak istedim. Genç dostumuzu göndermekle iyi yaptınız. Bir Kral'ın asili pürüzdür. Büyük amcanızın konumunu biliyor mu?"</p>
	<p class="block_2"> </p>
	<p class="block_3">Jazhara gülümsedi. "Jal-Pur'un Valisi olarak mı, yoksa Keshia İstihbaratı'nın kuzeydeki başı olarak mı?"</p>
	<p class="block_2"> </p>
	<p class="block_3">"İkincisi, elbette."</p>
	<p class="block_2"> </p>
	<p class="block_3">"Şüphelenebilir, ama konumuz onun ne bildiği değil. Önemli olan bu mekân. O küçük kızın söyledikleri doğru mu?"</p>
	<p class="block_2"> </p>
	<p class="block_3">"İmparatorluk hazinesi bu operasyon için fazla kaynak sağlamıyor," dedi Yusuf. "Kendi kaynaklarımı kendim sağlamalıyım; bu dükkân çok başarılı, öncelikle işgücünün hemen hemen bedava olması sayesinde." Kadının onaylamaz ifadesine baktı ve "Size şaşıyorum," dedi. "Hazara-Han'ın büyük yeğeninin yanlış yönlendirilmiş ahlaka karşılık pratikliğe değer vereceğini beklerdim. Hem, aldatmaca işimizin ilk aracıdır. Benim burada yaptığım şey işlerime yardım ediyor."</p>
	<p class="block_2"> </p>
	<p class="block_3">"O zaman kızın söyledikleri doğruydu. Büyük amcam bunu biliyor mu?" "Ona operasyonumun detaylarını bildirme zahmetine hiç girmedim, hayır. Ama çıkardığım 'sonuçları takdir ediyor. Ve</p>
	<p class="block_2"> </p>
	<p class="block_3">* Düzenleyici Notu: Bu kısımda taramadan kaynaklanan birkaç satır boşluk vardı fakat; gidişattan anlaşıldığı kadarıyla Jazhara’ya yapılan ajanlık teklifinden ve Yusuf’un konuşmalarından rahatsız olan Jazhara, konuşmayı bitirip geri dönmek üzere kapıya çıkıyor ve James’e Yusuf’un Kesh ajanı olduğunu söylüyor, ardından;</p>
	<p class="block_2"> </p>
	<p class="block_3">"Yalnızca üç muhafız var. Senin iyi bir kılıç kullanıcısı olduğunu tahmin ediyorum?"</p>
	<p class="block_2"> </p>
	<p class="block_3">"Öyle..." diye başladı James.</p>
	<p class="block_2"> </p>
	<p class="block_3">"Ben de iyi bir büyücüyüm," diye sözünü kesti Jazhara. "Gidelim."</p>
	<p class="block_2"> </p>
	<p class="block_3">Boyacının dükkânına dönerlerken James kollarındaki tüylerin diken diken olduğunu hissetti, büyü toparlandığının kesin işareti. Kullananın kendi tarafında olduğunu biliyor olsa bile bu duygudan hiç hoşlanmamıştı. Jazhara, "Ben dikkatlerini dağıtacağım. Yusuf'u canlı ele geçirmeye çalış," dedi.</p>
	<p class="block_2"> </p>
	<p class="block_3">James kılıcını çıkararak mırıldandı, "Dörde karşı bir ve sen içlerinden birini canlı yakalamamı istiyorsun, öyle mi? Harika."</p>
	<p class="block_2"> </p>
	<p class="block_3">Jazhara dükkâna James'in önünde girdi ve o girerken Yusuf döndü. "Ne?" diye başladı.</p>
	<p class="block_2"> </p>
	<p class="block_3">Jazhara asasını ona doğrulttu ve mavi bir enerji topu asasının ucundan patlarken yüksek, keskin bir ses işitildi. Top tüccara çarptı ve adamın acı içinde iki büklüm olmasına sebep oldu.</p>
	<p class="block_2"> </p>
	<p class="block_3">James büyücünün yanından koşarak geçti ve çocuklardan iz aramak için hızla odayı taradı. Gitmişlerdi. Üç silahlı muhafız bir an tereddüt etti, sonra harekete geçti. James tam sağındaki muhafıza saldıracakken Yusuf'tan yansıyan enerji topu adama çarptı. James çabucak saldırısını ortadaki muhafıza yöneltti.</p>
	<p class="block_2"> </p>
	<p class="block_3">James daha önce de birden fazla rakiple savaşmıştı ve bazı avantajları olduğunu biliyordu. Öğrendiği en önemli şey, rakiplerinin birlik olarak dövüşmekte deneyimli değillerse birbirlerinin yoluna çıkma eğilimi gösterdikleriydi. Atıldı ve ortadaki muhafızın gardını aşarak biçti. Kılıcını çekerken sağa sıçradı ve umduğu gibi James'in solundaki adam ortadaki ölen adama takıldı.</p>
	<p class="block_2"> </p>
	<p class="block_3">Yusuf'un kılıcı aniden James'in başının yanında, havayı yardı. Jazhara'nın ona fırlattığı büyünün etkisinden kurtulmuş, şimdi James'in sağındaydı ve palası ustalıkla havayı yarıyordu.</p>
	<p class="block_2"> </p>
	<p class="block_3">"Harika," diye mırıldandı James. "Casusun bir de kılıç ustası olması gerekiyordu."</p>
	<p class="block_2"> </p>
	<p class="block_3">Kalan iki kabadayı ayağa kalktılar ve tehlike oluşturdular, ama asıl tehdit</p>
	<p class="block_2"> </p>
	<p class="block_3">Yusuf'tu. "Jazhara! O ikisini benden uzak tutar mısın lütfen?"</p>
	<p class="block_2"> </p>
	<p class="block_3">Jazhara ilerledi ve yeni bir enerji patlaması odada uçtu. Bu sefer havanın çatırdamasına sebep olan kırmızı bir şimşek James ile iki muhafızın arasına, yere çarptı. Tahta zeminden dumanlar yükselmeye başlarken ikili hızla geriledi. James'in gösteriyi izleyecek zamanı yoktu, çünkü Yusuf zorlu bir rakipti. Şansı yaver gitmezse Keshialı casusu canlı ele geçirmek imkânsız görünüyordu. Ve seçim şansı verilse, Yusuf'u canlı tutmaya çalışırken ölmek yerine kendini canlı tutmayı tercih ederdi.</p>
	<p class="block_2"> </p>
	<p class="block_3">James bildiği her numarayı kullandı, kombinasyonlar ve aldatmacalardan oluşan ölümcül bir stok. İki kez Keshialı'yı biçmeye yaklaştı, ama iki kez de Yusuf mücadeleyi sona erdirmeye yaklaştı.</p>
	<p class="block_2"> </p>
	<p class="block_3">James çember çizdi ve dönüşüyle Jazhara ve iki kabadayı görüş alanına girdi. Soldaki büyücüyü bırakmış, efendisinin James'in işini bitirmesine yardım etmeye geliyordu ve diğeri, Jazhara demir uçlu asası önünde, hazır beklerken büyücüye ihtiyatla yaklaşıyordu.</p>
	<p class="block_2"> </p>
	<p class="block_3">James tereddüt etmedi. Yusuf'un sağ eline sahte bir hamle yaptı ve Keshialı bloke etmek için hareket edince James kendi sağına dönerek Keshialı casustan uzaklaştı. Yusuf durumu anlayıncaya kadar James açıkta kalan sol tarafına geçmişti ve tüccarın tek yapabildiği ölümcül bir darbeden kaçınarak uzaklaşmak oldu. Bu James'i yaklaşan muhafızın alanına götürdü. Adam kılıcını yüksekten savurdu, Toprak Beyinin başını kesmek için düşünülmüş bir hamle.</p>
	<p class="block_2"> </p>
	<p class="block_3">James eğildi ve kılıcını uzatarak adamı biçti. Sonra, Yusuf'un kör taraftan geleceğini iyi bilerek sağa sıçradı. James yere düştü ve palanın tepesindeki havayı yardığını hissederek yuvarlandı. Umduğu gibi Yusuf muhafızın cesedine takılıp düşmekten kaçınmaya çalışırken yavaşlamıştı ve bu James'in ayağa kalkması için zaman tanıdı.</p>
	<p class="block_2"> </p>
	<p class="block_3">James bir yanda Jazhara'yla diğer muhafızın dövüşmekte olduğunu çıkartabiliyordu. Kadın asasını bir uzman gibi çeviriyor, adamın kılıç darbelerini sertleşmiş meşe ile karşılıyor, demir uçlarla vurmaya çalışıyordu. Kafatasına iyi bir darbeyle dövüş sona ererdi ve hem James, hem de Jazhara'nın rakibi bunu biliyordu.</p>
	<p class="block_2"> </p>
	<p class="block_3">Yusuf kılıcının ucunu alçaktan uzatarak yaklaştı ve sağa doğru çember çizdi. James sağındaki teşhir askıları ve kumaş balyalarını gördü ve Yusuf'u karşılamak için ilerledi. Casus, Toprak Beyinin takılmasını sağlamak için sırtını olası engellere verdirmek istiyordu.</p>
	<p class="block_2"> </p>
	<p class="block_3">James işin, ilk hatayı kimin yaptığına kaldığını biliyordu. Daha önce de böyle mücadelelere girmişti, korku ve yorgunluğun kaçınılması gereken düşmanlar olduğunu biliyordu. Yusuf'un yüzü bir konsantrasyon tablosuydu: muhtemelen o da aynı şeyleri düşünüyordu.</p>
	<p class="block_2"> </p>
	<p class="block_3">James, hangi tarafa hareket edeceğini düşünür gibi durdu ve Yusuf'un saldırmasını bekledi. Yusuf saldırmadı. Bekledi. İki adam da derin derin nefes alıyordu.</p>
	<p class="block_2"> </p>
	<p class="block_3">James Jazhara'nın rakibinin işini bitirmek için mücadele verdiği yere bakma dürtüsüne direndi, bunu yapmanın saldırıyı davet etmek olacağını biliyordu. İki adam pozisyon alarak durmuş, her biri diğerinin saldırmasını bekliyordu. Sonra James'e ilham geldi. Bilinçli olarak sola, Jazhara'ya baktı, kadının muhafızdan gelen bir darbeyi bloke ettiğini gördü; sonra asanın ucunu adamın gardından içeri kaydırdı ve James kadının asanın demir ucuyla adamın karnına sert bir darbe indirdiğini gördü. Adamın ciğerlerindeki havanın patlayarak boşaldığını duydu, ama görmedi, çünkü tam o anda körlemesine soluna döndü. Beklediği gibi James'in gözleri kayar kaymaz Yusuf eyleme geçmişti ve tahmin ettiği gibi saldırı bir kılıç hamleleri kombinasyonu halinde gelmişti. Kalbe doğru bir sahte hamle, bu James'in kılıcının palayı bloke etmek için kalkıp açılmasına sebep olacaktı. Ardından palanın ucunun yay çizerek alçalması ve uzanması; bu James'in karnına saplanacaktı.</p>
	<p class="block_2"> </p>
	<p class="block_3">Ama James orada değildi. Savuşturmak yerine sola döndü ve kendini yine Yusuf'un sağında buldu. Ve uzaklaşmak yerine yaklaştı. Yusuf bir an tereddüt etti, fazla açıldığını ve savunma duruşu alması gerektiğini fark etti. James de bunu bekliyordu.</p>
	<p class="block_2"> </p>
	<p class="block_3">Kılıcını uzattı ve ucunu Yusuf'un boynunun sağ yanına indirdi. Casus mide bulandırıcı bir guruldamayla katılaştı. Sonra gözleri yuvarlandı, dizleri büküldü ve yere düştü.</p>
	<p class="block_2"> </p>
	<p class="block_3">James kılıcını çekip kurtardı ve döndüğünde Jazhara'nın son muhafızın kafasını kırdığını gördü.</p>
	<p class="block_2"> </p>
	<p class="block_3">Adam düştü ve Jazhara başka tehdit kalıp kalmadığını görmek için çevresine bakınarak geriledi. Yalnızca James'in ayakta kaldığını görünce asasına dayanarak nefeslendi.</p>
	<p class="block_2"> </p>
	<p class="block_3">James yanına gitti ve sordu, "İyi misin?" Kadın başını salladı. "İyiyim." Sonra James odada bakındı. Kumaş topları devrilmiş, her yana dağılmıştı ve çoğu kanla lekelenmişti.</p>
	<p class="block_2"> </p>
	<p class="block_3">Uzun bir nefes salıvererek, "Ne kargaşa," dedi.</p>
	<p class="block_4" id="calibre_pb_1"> </p>
</body></html>
