<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - Tanrıların Gözyaşı - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_1">KENDARİC</p>
	<p class="block_2"> </p>
	<p class="block_3">James işaret etti.</p>
	<p class="block_2"> </p>
	<p class="block_3">Seni Isırılmış Köpek'e doğru yürürlerken Toprak Beyi ve Jazhara çevrelerini taradılar. Prens'in Kraliyet Saray Muhafızlarından altısı hanın girişine en yakın kavşakta, şehrin üzerine çökmekte olan gecenin düşürdüğü gölgelere saklanmış, bekliyorlardı. Ek olarak genç bir polis memuru, Jonathan Means sokağın karşısına konuşlanmıştı. Eski şerif Wilfred Means'in oğluydu ve Prens'ten doğrudan bir emir almış olmamasına rağmen babasının yerini dolduruyordu. James onu, bir gün Prens'in istihbarat teşkilatı olacağını umduğu gizli casuslarından biri olarak işe almıştı. Genç Means on beş dakika bekleyecek, sonra hana girecekti. Ya da sorun işareti görürse asker birliğine işaret edecek ve onlar koşarak gelecekti.</p>
	<p class="block_2"> </p>
	<p class="block_3">James ve Jazhara tehditlere başvurmadan önce Şanslı Pete'den ne tür bilgiler alabileceklerini görmek istiyordu. Ve mekânda Geceşahinleri varsa, yakında bir isyan birliğinin bulunması faydalı olacaktı.</p>
	<p class="block_2"> </p>
	<p class="block_3">James kapıyı ittirip açtı. İçeride gece eğlenecek olanlar toplanmaya başlamıştı, fahişeler ve o günlük işlerini bitiren rıhtım işçileri şamata yapmak için masaları üçer üçer doldurmuştu.</p>
	<p class="block_2"> </p>
	<p class="block_3">James çevresine bakındığında kapının yanındaki bir işçinin dikkatini çektiğini fark etti. Adam James ve Jazhara'nın iyi giyimlerine bakıyordu. "Bakın burada ne var?" dedi yüksek sesle.</p>
	<p class="block_2"> </p>
	<p class="block_3">Arkadaş döndü. "Bana bir saray çizme yalayıcısı ile Keshialı sevgilisi gibi geldi."</p>
	<p class="block_2"> </p>
	<p class="block_3">Jazhara adama bakmak için dönmeden, "Dikkat et, dostum. Bu sevgilinin pençeleri var," dedi.</p>
	<p class="block_2"> </p>
	<p class="block_3">Kadının hitap ettiği adam şaşkın şaşkın gözlerini kırpıştırdı, ama arkadaşı bir kahkaha patlattı.</p>
	<p class="block_2"> </p>
	<p class="block_3">"Bu kadarı yeter," dedi James. "Sorun aramıyoruz." Jazhara'nın dirseğini yakaladı ve onu meyhanenin içinde odanın arka tarafına götürdü. Meyhanenin sahibi orada kupaları dolduruyor, masalara taşıyacak çocuğa veriyordu.</p>
	<p class="block_2"> </p>
	<p class="block_3">Onlar yaklaşırken Pete başını kaldırdı. "Şimdi ne istiyorsunuz?"</p>
	<p class="block_2"> </p>
	<p class="block_3">"Yalnızca biraz bilgi, Pete," dedi James.</p>
	<p class="block_2"> </p>
	<p class="block_3">Çocuk kupaları aldı ve seğirterek uzaklaştı. Pete bir bira döküntüsünü pis bir paçavrayla sildi. "Bedava olmaz. Her zamanki kadar."</p>
	<p class="block_2"> </p>
	<p class="block_3">"Enkazcılar Loncası'nda çıkan sorunu duydun mu?"</p>
	<p class="block_2"> </p>
	<p class="block_3">Pete omuzlarını silkti. "Belki."</p>
	<p class="block_2"> </p>
	<p class="block_3">James barın kaba yontulmuş tahtalarının üzerine bir para bıraktı.</p>
	<p class="block_2"> </p>
	<p class="block_3">"Tamam, bir şeyler duydum."</p>
	<p class="block_2"> </p>
	<p class="block_3">James bir para daha bıraktı, ama Pete sessiz kaldı. Bir an sonra James bara üçüncü parayı bıraktı ve Pete, "Anlaşılan bir yolculuk sorumlusu eski başkanının yerini almak için ölmesini bekleyememiş ve ihtiyar adamı Lims-Kragma'nın Salonu'na göndermiş. Kendaric adlı adam."</p>
	<p class="block_2"> </p>
	<p class="block_3">"Ben de öyle duydum," diye yanıt verdi James. "Bu Kendaric'i nerede bulabileceğimiz konusunda bir fikrin var mı?"</p>
	<p class="block_2"> </p>
	<p class="block_3">"Bu yanıt bedava," dedi Pete. "Hayır."</p>
	<p class="block_2"> </p>
	<p class="block_3">James bir an Pete'in yalan söyleyip söylemediğini düşündü, ama Pete'in altın açlığını düşünerek fikri reddetti. Yalan söyleyecek olsa, daha fazla altın için söylerdi, daha azı için değil. James Jazhara'ya baktı ve kadın başını hafifçe sallayarak bu sorgulama yönteminin çıkmaza girdiğini düşündüğünü belirtti. James sesini alçaktı. "Bazı 'özel' hizmetleri almak konusunda biraz bilgi işime yarayabilirdi." Tezgâhın üzerine bir para daha bıraktı. "Ne tür 'özel' hizmet?" diye sordu Pete, parayı alarak.</p>
	<p class="block_2"> </p>
	<p class="block_3">"Bazı... kaslı... adamların yeteneklerine ihtiyacım var."</p>
	<p class="block_2"> </p>
	<p class="block_3">Pete omuzlarını silkti. "Krondor'da Sopacıların bini bir para. Onları rıhtımlarda, pazarlarda..." Gözlerini kıstı. "Ama bunu zaten biliyorsun, değil mi?"</p>
	<p class="block_2"> </p>
	<p class="block_3">James tezgâha bir para daha koydu. "Gece kuşlarının özel bir türü için temasa geçilecek yerin burası olduğunu duymuştum."</p>
	<p class="block_2"> </p>
	<p class="block_3">Pete paraya dokunmadı. "Neden bu 'kuşlarla' konuşmak isteyesin?"</p>
	<p class="block_2"> </p>
	<p class="block_3">"Onlara iyi paralı bir iş önermek istiyorum."</p>
	<p class="block_2"> </p>
	<p class="block_3">Pete bir süre sessiz kaldı, sonra parayı aldı. "Cesursun, evlat, ama onları tutabilecek paran var mı?"</p>
	<p class="block_2"> </p>
	<p class="block_3">James başını salladı. "İstediğim şey sende varsa, hayatında görmediğin kadar altın." Tezgâha bir para daha koydu, sonra üzerine çabucak dört tane daha koyup küçük, düzenli bir yığın oluşturdu.</p>
	<p class="block_2"> </p>
	<p class="block_3">Pete paraları aldı. "Yalnızca ilk ödeme, Toprak Beyi." Adam bir dizi rengi dönmüş diş göstererek sırıttı. "Evet evlat, doğru yere geldin. Arkaya git istiyorsan. Arka odada konuşman gereken bazı adamlar var." James'e bir anahtar attı, sonra elini tezgâhın arkasındaki kapıya doğru salladı. "Buna ihtiyacın olacak, evlat."</p>
	<p class="block_2"> </p>
	<p class="block_3">James anahtarı yakaladı ve gösterilen kapıya yöneldi. Kapının kilidini açtı ve omzunun üzerinden Jazhara'ya baktı. Kadın sorun çıkmasına hazır görünüyordu. James Jonathan Means hana girene kadar on dakikaları olduğunu tahmin ediyordu.</p>
	<p class="block_2"> </p>
	<p class="block_3">James'in talimatları açıktı; o ve Jazhara görünürlerde yoksa Jonathan askerleri getirecekti.</p>
	<p class="block_2"> </p>
	<p class="block_3">James ve Jazhara koridora girince meyhanenin kapısı arkalarından tıkırdayarak kapandı. Önlerindeki koridorda üç kapı vardı. Hemen soldaki kapı kiler çıktı ve James içine üstünkörü göz gezdirdi. Sağdaki ilk kapı açılınca sefil görünüşlü bir yatak odası ortaya çıktı, oda pis ve saçılmış giysiler ve yemek artıklarıyla doluydu. "Pete'in odası olmalı," diye fısıldadı James. Omzunun üzerinden salona açılan kapıya baktı ve ekledi, "O kapıyla dramatik bir şey yapabilir misin, genç Means ile muhafızları hemen getirecek bir şey?"</p>
	<p class="block_2"> </p>
	<p class="block_3">Jazhara hafifçe gülümseyerek başını salladı. "Dikkatim başka yerde değilse çok uygun bir şeyim var."</p>
	<p class="block_2"> </p>
	<p class="block_3">"Güzel," dedi James, son kapıyı açarak. İçinde tek bir masa bulunan küçük bir odaya girdiler. Masanın arkasında iki adam oturuyordu. James'e yakın olanı siyah saçlı ve gözlü, sakallı bir adamdı. Diğeri temiz tıraşlı ve sarışındı, saçları ceketinin yakasına kadar geliyordu. İkisinin üzerinde de siyah tunikler ve pantolon vardı. Her birinin kucağında birer kılıç vardı ve ağır, siyah eldiven zırhlar takıyorlardı.</p>
	<p class="block_2"> </p>
	<p class="block_3">İki adam aynı anda James'e baktılar ve biri, "Evet?" dedi.</p>
	<p class="block_2"> </p>
	<p class="block_3">"Pete burada özellikle rahatsızlık verici bir sorun için çözüm önerebilecek birilerini bulabileceğimizi söyledi."</p>
	<p class="block_2"> </p>
	<p class="block_3">İki adam sandalyelerini geri ittiler, görünürde kayıtsız bir hareket, ama James her birine ayağa kalkıp kılıçlarını çekmek için iyi bir fırsat verdiğini biliyordu. "Ne istiyorsun?" diye sordu ikinci adam.</p>
	<p class="block_2"> </p>
	<p class="block_3">James Jorath'ın odasında bulduğu mektubu çıkardı. "Enkazcılar Loncasıyla yaptığınız anlaşmayı biliyoruz. Küçük bir bedel karşılığında, başka kimsenin bilmemesini sağlarız."</p>
	<p class="block_2"> </p>
	<p class="block_3">İki adam bakıştılar, sonra sarışın olanı konuştu. "Cebini altınla doldurmayı düşünüyorsan, seni uyarayım, Ölüm Loncasıyla uğraşıyorsun. Bize şantaj yapmaya kalkanlar aksi halde yaşayacakları kadar uzun ve rahat yaşamazlar. Elbette, başka bir tür anlaşma önermiyorsan."</p>
	<p class="block_2"> </p>
	<p class="block_3">James gülümsedi "Aklımda tam olarak böyle bir şey vardı. Fikrim şu..." James öne atlayarak aniden masayı sarışın adamın üzerine devirdi, aynı anda sakallı adamın altındaki sandalyeyi tekmeledi. "Jazhara! Şimdi!"</p>
	<p class="block_2"> </p>
	<p class="block_3">Jazhara döndü ve asasını uzaktaki kapıya işaret ederek birkaç hece söyledi. Asadan beyaz bir enerji şimşeği fırladı, kısa koridor boyunca aktı ve kapıyı sağır edici bir gürültüyle patlattı.</p>
	<p class="block_2"> </p>
	<p class="block_3">James kılıcını çekmişti. Sırıttı. "Bu onların koşa koşa gelmesini sağlar." İlk adam James'in kılıcı karşısında gerileyerek kendi kılıcını çekmeye çalışıyordu. Sarışın adam, duvara doğru birkaç adım gerileyerek kılıcını çekebilmek için devrilmiş masayı bariyer olarak kullanıyordu.</p>
	<p class="block_2"> </p>
	<p class="block_3">Sarışın adamın sol tarafına yönelttiği hamlesinden kaçınmak için James sıçrayarak uzaklaşmak zorunda kaldı.</p>
	<p class="block_2"> </p>
	<p class="block_3">Jazhara asasını adamın koluna indirdi ve bileğine sersemletici bir darbe vurdu.</p>
	<p class="block_2"> </p>
	<p class="block_3">Sarışın adam acıyla inleyerek kılıcını düşürdü. O diğer eliyle hançerini çekmeye çalışırken Jazhara değneğinin demir ucuyla şakağına vurdu. Adam yere yığıldı.</p>
	<p class="block_2"> </p>
	<p class="block_3">James binanın ön tarafından bağırışlar ve kargaşa sesleri duydu ve Jonathan Means ve muhafızların salona girdiğini anladı. Orada başka Geceşahinleri yoksa rıhtım işçileri ve diğer işçiler silahlı muhafızlara meydan okumaya kalkmazlardı.</p>
	<p class="block_2"> </p>
	<p class="block_3">James kılıcını savurdu ve yerdeki, hâlâ kılıcını çekmeye çalışan sakallı adamın elini kesti. Bu arzu edilen etkiyi sağladı, çünkü adam kabzayı bıraktı. James kılıcının ucunu adamın boğazına dayadı. "Nefes almaya devam etmek istiyorsan kıpırdamamanı öneririm."</p>
	<p class="block_2"> </p>
	<p class="block_3">Jazhara, gelenlerin dost olmaması olasılığına karşı kendini hazırlayarak kapıya döndü.</p>
	<p class="block_2"> </p>
	<p class="block_3">Sakallı adam ağırlığını hafifçe kaydırdı ve James kılıcı adamın derisine bastırdı. Adam, "Ah ah," diye bağırdı. James kılıcının ucuyla adamın yakasını yana attı ve adamın boynundaki zincirin altına kaydırdı. Sonra, tek bir hareketle zinciri adamın başının üzerinden geçirdi. Kılıçtan aşağı bir tılsım kolye kaydı.</p>
	<p class="block_2"> </p>
	<p class="block_3">Kılıcın ucu havaya kalkınca sakallı adam kendi kılıcını kavramak için çılgınca hamle yaptı. James gözlerini tılsımdan ayırmadan sol ayağını adamın çenesine savurdu ve adamı bayılttı.</p>
	<p class="block_2"> </p>
	<p class="block_3">Bu sırada Jonathan Means, ardında Prens'in Saray Muhafızlarından iki kişiyle koridorun ucundaki kapıdan içeri daldı. Şanslı Pete'i aralarında yürütüyorlardı, adamın tahta bacağı yere neredeyse gülünç bir şekilde vuruyordu.</p>
	<p class="block_2"> </p>
	<p class="block_3">"Jazhara kapıyı patlatınca oradaki delikanlıların çoğu kaçmaya kalktı," dedi Jonathan. Kadına gülümsedi ve "Siz olduğunuzu varsayıyorum, leydim, başkası değil," dedi.</p>
	<p class="block_2"> </p>
	<p class="block_3">Kadın başını salladı ve genç adamın gülümsemesine karşılık verdi.</p>
	<p class="block_2"> </p>
	<p class="block_3">Şerif vekili devam etti. "Kalanı bizim içeri daldığımızı görünce kaçtı. Bu-" Pete'e işaret etti "-ve iki tanesi dövüşmeye çalıştı, ama birkaç dakika içinde onları kontrol altına aldık." Yerdeki iki baygın şekle baktı. "Burada neyimiz var?"</p>
	<p class="block_2"> </p>
	<p class="block_3">James kılıcını Means'e çevirdi ve tılsım kılıçtan aşağı kaydı. "Sahte Geceşahinleri. Tahminimde yanılmıyorsam bu çetenin bir kısmı birkaç ay önce suçu gerçek Geceşahinleri'ne atmak için lağım kanallarına gönderilmişti."</p>
	<p class="block_2"> </p>
	<p class="block_3">"Sahte olduklarını nereden biliyorsun?" diye sordu Jazhara.</p>
	<p class="block_2"> </p>
	<p class="block_3">"Zehirli yüzük yok ve kendi canlarını almaya kalkmadılar," diye yanıt verdi James. "Geceşahinleri canlı ele geçmemek konusunda fanatiktir." Kılıcını kınına soktu.</p>
	<p class="block_2"> </p>
	<p class="block_3">"Bunların sahte olmasının ne anlamı var?" diye sordu Jonathan.</p>
	<p class="block_2"> </p>
	<p class="block_3">"Bu ikisini sorguladığımız zaman öğreneceğimiz şey bu," dedi James. "Onları saray zindanına götürmenizi ve sorgulanmak üzere orada tutmanızı öneririm. Eski Pazar Hapishanesi yok olduğuna göre, ya saraya gidecekler, ya da rıhtımlardaki hapishaneye."</p>
	<p class="block_2"> </p>
	<p class="block_3">Means başını salladı. "Saraya, Toprak Beyi."</p>
	<p class="block_2"> </p>
	<p class="block_3">Means yardım çağırdı ve dört muhafız gelip baygın "Geceşahinleri'ni" taşıyıp götürdü. James Şanslı Pete'e döndü ve "Şimdi bizim konuşmamızın zamanı geldi," dedi.</p>
	<p class="block_2"> </p>
	<p class="block_3">Pete gülümsemeye çalıştı, ama yüzü panik doluydu. "Şimdi, Toprak Beyi, ben gerçekten bir şey bilmiyorum. Yalnızca bu delikanlılara bazı odaları ve bodrumu kiraladım."</p>
	<p class="block_2"> </p>
	<p class="block_3">James'in gözleri kısıldı. "Bodrum mu?"</p>
	<p class="block_2"> </p>
	<p class="block_3">"Evet, şurada, yerdeki kapaktan, sonra merdivenden iniliyor," dedi adam, koridor zeminindeki bir noktaya işaret ederek.</p>
	<p class="block_2"> </p>
	<p class="block_3">"Lanet olsun," dedi James, bir kez daha kılıcını çekerek. Means'e, "Burada Pete'le bir adam bırak ve beni takip et," dedi.</p>
	<p class="block_2"> </p>
	<p class="block_3">James kapağı kaldırdı ve arkasından kimin geldiğine bakmadan içeri daldı. Taş merdiveni koşarak indi. Merdiven yarı yolda küçük bir sahanlıkta dönerek bir kat aşağıdaki bodruma iniyordu. Jazhara yukarıdan, "James! Burada çok yanlış bir şey var!" dedi.</p>
	<p class="block_2"> </p>
	<p class="block_3">James dönüp ona baktı. "Ben de hissediyorum."</p>
	<p class="block_2"> </p>
	<p class="block_3">Havada çatırdayan enerji yakında büyü toparlandığını anlatıyordu ve James'in deneyimleri bunun hiç de iyi bir şey olmadığını söylüyordu. Kollarındaki ve ensesindeki tüyler diken diken olmuştu. Merdivenin alt basamaklarına ulaştı ve bir kapıyla karşılaştı. Jazhara, Means ve başka bir muhafız arkasına gelene kadar bekledi, sonra, "Hazır!" dedi.</p>
	<p class="block_2"> </p>
	<p class="block_3">Kapıyı tekmeleyerek açtı ve kendini meyhanenin altında, toprağa oyulmuş geniş bir odada buldu. Odanın ortasında üç adam duruyordu, ikisi yukarıdaki iki adam gibi siyah tunikler, siyah pantolonlar ve siyah eldivenler giymişlerdi ve kılıçları bellerinden sarkıyordu. James üçüncü adamın Enkazcılar Loncası'ndaki büyücü olduğunu gördü.</p>
	<p class="block_2"> </p>
	<p class="block_3">Ama James'in durup inlemesine sebep olan, odanın ortasında, beyaz bir maddeyle yere çizilen karmaşık şeklin ortasında oluşmakta olan şey oldu. "Bir iblis!" diye bağırdı. Yaratık katılaşıyordu, başından beline kadar maddeleşmişti. Başı şekilsizdi, iki kıvrık boynuz alnından aşağı doğru kemerleniyordu. Parlayan, kırmızı gözleri odaya dalanlara baktı ve bir boğa gibi böğürdü, dev omuzları onlara ulaşmaya çalışırken gerildi.</p>
	<p class="block_2"> </p>
	<p class="block_3">Düşman büyücü haykırdı, "Onları oyala! İşimiz neredeyse bitti!"</p>
	<p class="block_2"> </p>
	<p class="block_3">Siyaha bürünmüş iki adam kılıçlarını çektiler ve James'i iblisten ayıran kısa mesafeyi koştular. Jazhara büyü yapmaya çalıştı, ama iki adamdan birinin saldırısına uğramamak için konsantrasyonunu bozmak zorunda kaldı.</p>
	<p class="block_2"> </p>
	<p class="block_3">Jonathan Means'le muhafız odaya dalarken James diğer saldırganı savuşturdu. "Tanrılar!" diye bağırdı Means. "O şey de ne?"</p>
	<p class="block_2"> </p>
	<p class="block_3">"Büyücüyü öldür!" diye haykırdı James.</p>
	<p class="block_2"> </p>
	<p class="block_3">Muhafız tereddüt etmedi. Büyücüye yaklaşıp artık neredeyse tamamen katılaşmış iblisin ulaşabileceği bir yere gelmektense kemerinden hançerini çıkardı ve hızla büyücüye fırlattı.</p>
	<p class="block_2"> </p>
	<p class="block_3">Hançer dönerek gitti ve büyücünün kalbine saplandı, iblis katı bir şekil kazanırken adamı geriye devirdi. İblis öfke içinde böğürdü ve saldırmaya çalıştı, ama yerdeki çizgiler mistik bir engel gibi görünüyordu, yaratığın James ve diğerlerine ulaşmasını engelliyordu.</p>
	<p class="block_2"> </p>
	<p class="block_3">James Means'in Jazhara'nın yanına atıldığını gördü ve kendi düşmanına yoğunlaştı. Adam bir kılıç ustasıydı ve James adamın omzunun üzerinden gördüğü öfkeli iblisin farkındaydı. Katil de arkasındaki iblisin farkındaydı, çünkü dönüp iblise baktı, sonra yine James'e odaklandı. James fırsat yakalamaya çalıştı, ama adam bunu bekliyordu.</p>
	<p class="block_2"> </p>
	<p class="block_3">James yana kayarak, "Jazhara! Bu şey hakkında bir şey yapabilir misin?" diye bağırdı.</p>
	<p class="block_2"> </p>
	<p class="block_3">Jazhara muhafız ya da Jonathan Means'in saldırabilmesi için ikinci kılıçlı adamdan uzaklaşmaya çalışıyordu, ama oda kolay bir geçişe izin vermeyecek kadar kalabalıktı. "Şu anda meşgulüm, James," diye seslendi.</p>
	<p class="block_2"> </p>
	<p class="block_3">Means, "Bırak geçeyim," diye bağırdı ve Jazhara hemen asasını kendine çekti, dik tutarak döndü ve Means hızla yanından geçip kılıçlı adamın üzerine atıldı. Adam gerilemek zorunda kaldı.</p>
	<p class="block_2"> </p>
	<p class="block_3">Jazhara iblise baktı ve "Bu yaratıklar hakkında neredeyse hiçbir şey bilmiyorum, James!" dedi.</p>
	<p class="block_2"> </p>
	<p class="block_3">James katilin saldırısını savuşturdu ve onu iblise doğru sürmeye çalıştı. "Söylerken üzülüyorum, ama ben bir tür uzmana dönüşüyorum," diye terslendi. "Bu hayatım boyunca karşılaştığım, bu tür üçüncü yaratık."</p>
	<p class="block_2"> </p>
	<p class="block_3">"Bildiğim bir şey var," diye bağırdı Jazhara. "O deseni aşma ve çizgileri bozma."</p>
	<p class="block_2"> </p>
	<p class="block_3">"Teşekkür ederim," dedi James. Kılıcını uzattı ve katilin bacağını kesmeyi başardı. "Bunu aklımda tutarım," diye ekledi gerilerken.</p>
	<p class="block_2"> </p>
	<p class="block_3">Jazhara arkadaşlarıyla iki katilin yenişemediğini gördü ve durup nefes aldı. Bir büyü hatırlayarak gözlerini kapattı, sonra onu aklında sabitledi ve yavaşça büyüyü yaptı. İşi bittiği zaman kızıl bir enerji şimşeği uzattığı elinden uçtu ve James'e saldıran katilin yüzüne çarptı. Adam haykırarak kılıcını düşürdü. Gözlerini tırmalayarak acı içinde çığlık attı ve geri geri sendeledi. Yere çizilmiş desenin içine girdiğini çok geç fark etti. Çıkmaya çalıştı, ama iblis onu yakaladı. Katili, bir babanın bebeğini tutması gibi arkadan tutan üç buçuk metrelik iblis adamı havaya attı ve toprak ve taştan oluşmuş tavana çarptı. Sonra katil düşerken yaratık boğa boynuzu gibi boynuzlarını savurdu ve adamı uçlarına sapladı. Adam bir kez bağırdı ve öldü.</p>
	<p class="block_2"> </p>
	<p class="block_3">James akan kanı görmezden gelerek dikkatini ikinci adama çevirdi. Means'in omzunun üzerinden uzanıp adamın gırtlağını kesti. Katil kılıcını düşürürken bir sıvı gurultusu duyuldu. Adamın gözlerinde sersemlemiş bir bakış belirdi, ağzından ve burnundan kan akmaya başladı. Sol elini, yarayı örtmek ister gibi boğazına götürdü, sonra öne devrilip öldü. James, boynuzlarındaki katili parçalamayı bitiren iblise döndü. Oda ceset parçalarıyla kaplanmıştı ve yaratık James ve arkadaşlarına dönerken öfke içinde böğürdü.</p>
	<p class="block_2"> </p>
	<p class="block_3">"Ne yapacağız?" diye sordu Jonathan Means. Ne tür bir canavarla karşı karşıya olduklarını fark edince titremeye başlamıştı.</p>
	<p class="block_2"> </p>
	<p class="block_3">"Oradan çıkamaz," dedi Jazhara, "onu çağıran izin verene kadar. Ama biz onu göndermez ya da öldürmezsek uzun süre orada kalır." "Bu şeyleri öldürmek güçtür," dedi James. "Biliyorum."</p>
	<p class="block_2"> </p>
	<p class="block_3">Jazhara muhafıza döndü. "Saraya haber gönder. Peder Belson'ı çağır ve yok etmemiz gereken bir iblis olduğunu söyle."</p>
	<p class="block_2"> </p>
	<p class="block_3">Muhafız James'e baktı, James başını salladı.</p>
	<p class="block_2"> </p>
	<p class="block_3">"Buradan çıkıp iyi pederin gelmesini bekleyelim," dedi James.</p>
	<p class="block_2"> </p>
	<p class="block_3">Prens Arutha'nın din danışmanını beklerlerken zaman geçmek bilmedi. James kapının diğer yanında durmuş, kötülük dolu, öfkeli bakışlarla ona bakan yaratığı izliyordu. Yaratık defalarca saldıracak oldu, ama mistik engel onu her seferinde durdurdu.</p>
	<p class="block_2"> </p>
	<p class="block_3">"İblis hakkındaki bu saçmalık da ne?" diye bağırdı bir ses yukarıdan. James döndüğünde Peder Belson'ın belirdiğini gördü. İnce, siyah sakallı rahip telaşla geliyordu, her zaman giydiği mor ve kızıl cübbeleri yoktu. Bunun yerine yün bir gecelik giymiş, üzerine ağır bir pelerin atmıştı. "Bu salak, -" dedi muhafıza işaret ederek, "- giyinmeme bile izin vermedi..." Sonra James'in arkasına baktı ve iblisi gördü.</p>
	<p class="block_2"> </p>
	<p class="block_3">"Ah, tanrılar," dedi yumuşak sesle.</p>
	<p class="block_2"> </p>
	<p class="block_3">"Ben yoldan çekileyim de işinizi yapın, Peder," dedi James.</p>
	<p class="block_2"> </p>
	<p class="block_3">"İşimi mi yapayım?" diye yanıt verdi Peder Belson, şaşkın şaşkın gözlerini kırpıştırarak. "Hangi işi yapayım?"</p>
	<p class="block_2"> </p>
	<p class="block_3">"İblisten kurtulma işini. Sizi çağırmamızın sebebi bu."</p>
	<p class="block_2"> </p>
	<p class="block_3">"İblisten kurtulmak mı? Bunu yapamam," dedi Prandur rahibi dehşet içinde.</p>
	<p class="block_2"> </p>
	<p class="block_3">James ani aydınlığa yakalanmış baykuş gibi gözlerini kırptı. "Yapamaz mısınız?" "İblisler aşağı alemlerin yaratıklarıdır ve bu yüzden genellikle ateş enerjisi tüketirler. Alevler Efendisi'ne hizmetim bu yaratığa zarar verebilecek türden büyüler konusunda beceri kazanmamı engeller." İblise tekrar bakan rahip yumuşak sesle ekledi, "En iyi durumda onu sinirlendiririm ve en kötü durumda onu daha da güçlü kılarım."</p>
	<p class="block_2"> </p>
	<p class="block_3">"Ya şeytan çıkarma?" diye sordu Jazhara.</p>
	<p class="block_2"> </p>
	<p class="block_3">Keshialı büyücüye bakan rahip, "Bu benim tapınağımın yaptığı bir şey değil," dedi. "Bunun için bir Sung rahibi, hem de güçlü bir tane bulmalısınız. Ya da bir Ishaplı."</p>
	<p class="block_2"> </p>
	<p class="block_3">James içini çekti. Peder Belson'ı getiren muhafıza döndü ve "Ishap Tapınağı'na koş," dedi "ve Yüksek Rahip'e bir iblis gönderebilecek birinin hizmetini istediğimizi söyle... ve çabuk olsun. Prens'in adını kullan. Git!"</p>
	<p class="block_2"> </p>
	<p class="block_3">Muhafız selam verdi. "Toprak Beyi." Döndü ve koşarak uzaklaştı.</p>
	<p class="block_2"> </p>
	<p class="block_3">James Peder Belson'a, "Sizi uyandırttığım için özür dilerim," dedi. Rahip gözlerini yaratıktan ayırmadan, "Ah, bunu hiçbir şey için kaçırmazdım," dedi.</p>
	<p class="block_2"> </p>
	<p class="block_3">"Güzel," dedi James. "O zaman ben gidip bir tutsakla görüşürken siz ne olur ne olmaz diye buna göz kulak olun."</p>
	<p class="block_2"> </p>
	<p class="block_3">James üstteki odaya döndü. Pete yanında bir muhafızla sandalyede oturuyordu.</p>
	<p class="block_2"> </p>
	<p class="block_3">"Şimdi," dedi James, "konuşmamız böyle kaba bir şekilde kesilmeden önce..."</p>
	<p class="block_2"> </p>
	<p class="block_3">Pete paniğe kapılmasına ramak kalmış gibi görünüyordu. "Sana söylüyorum, Toprak Beyi, ben hiçbir şey bilmiyorum. Yalnızca hiçbir şey bilmemem için altın veren adamlar vardı. Böylece aşağıyı ve lağım geçidini kullanırlarken başka tarafa bakıyordum. Nasıl olduğunu bilirsin."</p>
	<p class="block_2"> </p>
	<p class="block_3">James başını salladı. Nasıl olduğunu çok iyi biliyordu. Muhafıza, "Onu saraya götür," dedi. "Zindana kilitle. Başka neler bildiğine boş vaktimizde bakarız."</p>
	<p class="block_2"> </p>
	<p class="block_3">Muhafız Pete'in kolunu kabaca yakaladı ve "Benimle gel, küçük adam," dedi. Tahta bacaklı eski denizci kaba güç kullanılınca ciyakladı, ama sorun çıkarmadan gitti.</p>
	<p class="block_2"> </p>
	<p class="block_3">Ishaplıların gelmesi neredeyse bir saat aldı, gri saçlı, üst düzey bir rahip ve iki silahlı savaşçı keşiş gelmişti. James onlara aşağıdaki durumu anlatınca onları çağırmanın akıllıca bir hareket olduğunu kabul ettiler. Bodruma giden merdiveni indiler ve Ishap rahibi Peder Belson'a, "Artık gidebilirsin, Prandur'un Hizmetkârı," dedi.</p>
	<p class="block_2"> </p>
	<p class="block_3">Belson hafifçe eğildi. "Nasıl isterseniz." O geçerken James, "Gidiyor musunuz?" dedi.</p>
	<p class="block_2"> </p>
	<p class="block_3">Rahip çarpık bir gülümsemeyle, "İstenmediğim zaman anlarım," dedi. James şaşırmıştı. Krallık'ta, Arutha'nın sarayında görev yaparken öğrendiği çok politika vardı, ama tapınaklar arasındaki ilişkiler daha önce pek farkında olmadığı ve araştırmak için sebep bulamadığı karmaşık bir entrikalar yumağıydı.</p>
	<p class="block_2"> </p>
	<p class="block_3">Ishap rahibi James'e döndü ve "Bu nasıl var oldu?" dedi.</p>
	<p class="block_2"> </p>
	<p class="block_3">"O adam," dedi James, uzak duvarın dibinde, yerde yatan ölü büyücüye işaret ederek. "Yaratığı o çağırdı."</p>
	<p class="block_2"> </p>
	<p class="block_3">Rahip odanın karşısına baktı, sonra yorum yaptı, "Canlı olsa yaratığı çağrıldığı cehennem düzlemine döndürmek daha kolay olurdu."</p>
	<p class="block_2"> </p>
	<p class="block_3">Jazhara kuru kuru, "Elbette, adam ilk önce bize saldırmasını emretmezse, dedi." Rahip büyücüye baktı, ama yorumuna yanıt vermedi. James'e dönerek, "Öyle olsun.</p>
	<p class="block_2"> </p>
	<p class="block_3">Başlayalım," dedi.</p>
	<p class="block_2"> </p>
	<p class="block_3">İki keşiş gelip Ishap rahibinin iki yanında durdular ve alçak sesle ilahi söylemeye başladılar. James bir an sonra havanın fark edilir derecede serinlediğini hissetti ve rahibin sesinin diğerlerinin üzerine yükseldiğini duydu. Dil tahrik edici ölçüde tanıdıktı, ama anlayamıyordu.</p>
	<p class="block_2"> </p>
	<p class="block_3">İblis yerdeki gizemli simgelerin oluşturduğu engelin üzerinden savunmasızca, öfkeyle bakıyordu. Zaman zaman boğa hatları çarpılıyordu ve yaratık meydan okuyarak böğürüyordu, ama sonunda bitti. Yaratık bir an orada dururken, bir sonraki an kaybolunca James şaşkınlık içinde gözlerini kırpıştırdı. Gidişinin tek işareti çevrelerindeki hava basıncında ince bir değişim ve hafif bir ses olmuştu, sanki yakında bir kapı kapanmış gibi.</p>
	<p class="block_2"> </p>
	<p class="block_3">Rahip James'e döndü. "Tapınak Taht'a hizmet etmekten memnun, ama size verilen önemli göreve dönseniz hepimiz için daha iyi olacak, Toprak Beyi."</p>
	<p class="block_2"> </p>
	<p class="block_3">"Bu sabah gidecektik, efendim, ama olaylar hoşumuza gidenden daha az uygundu. Mümkün olan en kısa zamanda gideceğiz."</p>
	<p class="block_2"> </p>
	<p class="block_3">Rahip duygusuzca başını salladı. "Yarın şafakta Solon Birader sizi kapıda bekliyor olacak." Döndü ve iki keşişi peşinde, odadan çıktı.</p>
	<p class="block_2"> </p>
	<p class="block_3">James içini çekti. "Daha fazla beklersek Arutha memnun olmayacak."</p>
	<p class="block_2"> </p>
	<p class="block_3">"Gitmeden önce bir işimiz daha kaldı," dedi Jazhara.</p>
	<p class="block_2"> </p>
	<p class="block_3">"Kendaric'i bulmak," dedi James. "Ve nereden başlamamız gerektiğini biliyorum sanırım."</p>
	<p class="block_2"> </p>
	<p class="block_3">Altın Büyü Kitabı alçakgönüllü, ama yeri iyi bir dükkândı. Bir tür eczaneydi, ama Jazhara pek çok kavanoz ve şişenin içindekilerin bir büyücünün kullanacağı cinsten maddelerle dolu olduğunu hemen gördü. Uykulu görünüşlü genç kadın onları içeri ancak, James'in Prens adına geldikleri konusunda ısrar etmesi sonucunda almıştı. "Ne arzu etmiştiniz?" diye sordu, içeri girdikleri zaman, şüpheli bir sesle.</p>
	<p class="block_2"> </p>
	<p class="block_3">James ona baktı. Bu Morraine olmalı, diye düşündü, Kendaric'in nişanlandığı kadın. Kadın ince yapılı, ince yüzlüydü, ama bir açıdan güzeldi. James tamamen giyinik ve uyanıkken kadının muhtemelen çok daha çekici göründüğünü düşündü.</p>
	<p class="block_2"> </p>
	<p class="block_3">James kabuğu çıkardı ve "Bunun ne olduğunu söyleyebilir misiniz?" dedi. Morraine kaşlarını kaldırdı. "Şuraya koyun, lütfen." Tezgâhın üzerinde, yanan bir lambanın yanındaki yeşil keçe kumaşı işaret etmişti. James denileni yaptı ve kadın kabuğu yakından inceledi. "Bu bir Eortis Kabuğu, bundan eminim. Büyük büyülü güçleri var. Yalnızca birkaç tanesinin var olduğu bilinir. Bu bir gemi kaptanı ya da okyanusta yolculuk yapması gereken herhangi biri için paha biçilmez bir eserdir." James'e baktı. "Nereden buldunuz?"</p>
	<p class="block_2"> </p>
	<p class="block_3">James kadının sakin davranma yeteneğine hayran kalmıştı. Zorlu bir kumarbaz olurdu, diye düşündü. "Onu nerede bulduğumuzu bildiğinden eminim, Morraine," dedi.</p>
	<p class="block_2"> </p>
	<p class="block_3">Morraine onun gözlerine bir an baktı, sonra bakışlarını indirdi. İsmini duyunca şaşkınlık göstermemişti. "Kendaric. Bir süre sevgiliydik, ama ailem evlenmemizi yasakladı. Ona bunu armağan olarak verdim. En kıymetli varlığımdı." Sonra, neredeyse meydan okurcasına ekledi, "Onu uzun zamandır görmedim." James gülümsedi. "Yalan söylemeyi bırakabilirsin. Pek iyi beceremiyorsun.</p>
	<p class="block_2"> </p>
	<p class="block_3">Kendaric masum ve kanıtımız var. Lonca Başkanı'nı öldüren Yolculuk Sorumlusu Jorath'dı. Lonca parasını zimmetine geçirdiğini örtbas etmek için yaptı." Kadın hiçbir şey demedi, ama gözleri yüzden yüze kaydı. "Bize inanabilirsin," dedi Jazhara. "Benim adım Jazhara, Prens'in saray büyücüsüyüm ve bu onun özel toprak beyi James. Kendaric'i taht adına çok önemli bir görev için istiyoruz." Morraine yumuşak sesle, "Benimle gelin," dedi. Tezgâhın üzerindeki lambayı aldı ve onları kitap dolu rafların dizildiği uzak duvara götürdü.</p>
	<p class="block_2"> </p>
	<p class="block_3">Jazhara kitapların başlıklarına baktı ve çoğunun bitki rehberleri ve ilaç, iksir kitapları olduğunu fark etti, ama birkaçı büyü meseleleri üzerineydi.</p>
	<p class="block_2"> </p>
	<p class="block_3">"Zamanım olduğunda buraya dönmeliyim," diye mırıldandı.</p>
	<p class="block_2"> </p>
	<p class="block_3">Morraine iri bir cildi kaldırdı ve raf yana kayarak yukarı çıkan bir merdiveni ortaya çıkardı. "Bu tavan arasındaki gizli bir odaya gidiyor," dedi.</p>
	<p class="block_2"> </p>
	<p class="block_3">Onları merdivenden çıkardı ve tek bir yatakla bir masanın zar zor sığdığı küçük bir odaya götürdü. Yatağın üzerinde yeşil tunikli bir adam oturuyordu. Adamın keçi sakalı ve bıyığı vardı ve sol kulağında altın bir halka asılıydı. "Bunlar kim?" diye sordu Morraine'e endişeli bir sesle, James'le Jazhara'ya bakarak.</p>
	<p class="block_2"> </p>
	<p class="block_3">"Prens'ten geliyorlar," dedi Morraine.</p>
	<p class="block_2"> </p>
	<p class="block_3">"Ben yapmadım!" diye bağırdı Kendaric.</p>
	<p class="block_2"> </p>
	<p class="block_3">"Sakin ol," dedi James. "Lonca Başkanı'nı öldürtenin Jorath olduğuna ilişkin kanıtımız var."</p>
	<p class="block_2"> </p>
	<p class="block_3">"Ya siyahlı adamlar?" diye sordu Enkazcılar Loncası'nın yolculuk sorumlusu. "Beni öldürmeye çalıştılar! Zor kurtuldum."</p>
	<p class="block_2"> </p>
	<p class="block_3">Jazhara adamın konuşmasında hafif bir Keshia aksanı fark etti, kuzey şehirlerinden birinin tarzı. "Onların da icabına bakıldı," dedi.</p>
	<p class="block_2"> </p>
	<p class="block_3">Kendaric ayağa fırladı ve Morraine'e sarıldı. "Bu harika! Lonca'ya dönebilirim.</p>
	<p class="block_2"> </p>
	<p class="block_3">Bu haber için teşekkürler."</p>
	<p class="block_2"> </p>
	<p class="block_3">Jazhara ellerini kaldırdı. "Bir dakika, Lonca üyesi," dedi. "Hizmetine ihtiyacımız var."</p>
	<p class="block_2"> </p>
	<p class="block_3">"Elbette," dedi Kendaric, "ama belki bir iki gün bekleyebilir? Jorath cinayetten suçluysa dönüp çıraklarla ilgilenmeliyim. Enkazcılar eski düzenlerine kavuşana kadar biraz zaman geçecek."</p>
	<p class="block_2"> </p>
	<p class="block_3">"Ah, ne yazık ki yardımına şimdi ihtiyacımız var," dedi James. "Prens'in yardımına ihtiyacı var. Ve seni ilk önce Geceşahinleri'nin bulmuş olabileceği, ama bizim sayemizde bulamadıkları düşünülünce, bize borçlusun."</p>
	<p class="block_2"> </p>
	<p class="block_3">"Yardımınızı istemedim, değil mi? Lonca'ya dönmeliyim! Ödeyecek onca borç!" "Kendaric!" dedi Morraine keskin bir sesle.</p>
	<p class="block_3"> </p>
	<p class="block_3">"Evet, Morraine?" diye yanıt verdi adam uysallıkla.</p>
	<p class="block_2"> </p>
	<p class="block_3">"hayatını kurtaran insanlara karşı kaba ve nankörce davranıyorsun."</p>
	<p class="block_2"> </p>
	<p class="block_3">"Ama masraflar, aşkım..."</p>
	<p class="block_2"> </p>
	<p class="block_3">"Bir yol buluruz. Hep bulduk." Kadın James'e döndü. "Size yardım edecek, Toprak Beyi. İyi yürekli bir adamdır, ama bazen kişisel arzularının onu yoldan çıkarmasına izin verir."</p>
	<p class="block_2"> </p>
	<p class="block_3">"Morraine!"</p>
	<p class="block_2"> </p>
	<p class="block_3">"Üzgünüm, hayatım, ama doğru. İşte bu yüzden seni doğru yola sokmak için bana ihtiyacın var."</p>
	<p class="block_2"> </p>
	<p class="block_3">"Demek ebeveynlerinize meydan okumayı düşünüyorsunuz?" dedi Jazhara.</p>
	<p class="block_2"> </p>
	<p class="block_3">Morraine çenesini kaldırarak, cesur bir gülümsemeyle, "Kendaric onu göndereceğiniz görevden döner dönmez düğün yapacağız," dedi.</p>
	<p class="block_2"> </p>
	<p class="block_3">Lonca üyesi alt edilmiş gibi görünerek, "Pekâlâ," dedi.</p>
	<p class="block_2"> </p>
	<p class="block_3">"Lütfen ona göz kulak olun. Kendaric bazen boyundan büyük işlere soyunur."</p>
	<p class="block_2"> </p>
	<p class="block_3">Jazhara gülümsedi. "Ona göz kulak oluruz."</p>
	<p class="block_2"> </p>
	<p class="block_3">"Adını temize çıkardığınız için teşekkür ederim."</p>
	<p class="block_2"> </p>
	<p class="block_3">Merdiveni inip kapıya yürüdüler. James'le Jazhara sokağa çıktılar ve Kendaric'in Morraine'e veda etmesini beklediler. Yolculuk Sorumlusu dükkândan çıktığında Jazhara, "Bu kadar sevildiğin için kendini şanslı saymalısın," dedi.</p>
	<p class="block_2"> </p>
	<p class="block_3">"Düşündüğünüzden de şanslı," dedi Kendaric. "Morraine'le tanışmadan önce ne tür bir piç olduğumu düşünürken ürperiyorum. Onun iyiliği hayatımı kurtardı, ama aşkı ruhumu kurtardı."</p>
	<p class="block_2"> </p>
	<p class="block_3">James yıldızlarla aydınlanmış gökyüzüne baktı. "İlk ışıklara üç saatimiz var.</p>
	<p class="block_2"> </p>
	<p class="block_3">Saraya dönmemiz, Prens'e rapor vermemiz ve Solon Birader'le kapıda buluşmamıza yetecek kadar zaman." Saraya doğru yürürlerken James, "At binebilir misin?" dedi. "Kötü bir biniciyim, korkarım," dedi yolculuk sorumlusu. James kahkaha atarak, "Hedefimize ulaştığımız zaman uzmanlaşmış olacaksın."</p>
	<p class="block_4" id="calibre_pb_8"> </p>
</body></html>
