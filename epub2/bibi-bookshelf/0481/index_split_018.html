<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - Tanrıların Gözyaşı - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_1">TANRILARIN GÖZYAŞI</p>
	<p class="block_2"> </p>
	<p class="block_3">Mağaradan çıktıklarında güneş batıda alçalmıştı.</p>
	<p class="block_2"> </p>
	<p class="block_3">"Gemiyi kaldırabilir misin?" diye sordu James Kendaric'e.</p>
	<p class="block_2"> </p>
	<p class="block_3">"Şimdi mi?" Başını iki yana salladı. "Deneyebilirim, ama yaşadığımız onca şeyden sonra sabaha kadar bekleriz diye düşünmüştüm."</p>
	<p class="block_2"> </p>
	<p class="block_3">"Aslında, yaşadığımız onca şeyden sonra, beklemek istemiyorum. Ayı orada bir yerde ve Gözyaşı'nı ne kadar çabuk bulursak ve Krondor'a dönersek, o kadar mutlu olacağım."</p>
	<p class="block_2"> </p>
	<p class="block_3">Solon başını salladı. Bedeninin her yerindeki sayısız yara kanıyordu. Kaçarlarken ölü Liche'in birkaç hizmetkârıyla karşılaşmışlardı... dövüşmeyi seçen iki goblin ve iskelet savaşçılardan iki tane daha. Aynı zamanda, yüzeye çıkarken kargaşaya kapılan Kara İnci Tapınağı hizmetkârlarıyla da karşılaşmışlardı. Kaçan tutsakların kışlada silah bulduğu ve onları durduranlara karşı hiç nazik davranmadıkları açıktı.</p>
	<p class="block_2"> </p>
	<p class="block_3">Jazhara omzundaki kanamayı durdurmak için yaptığı kaba tamponu kontrol etti.</p>
	<p class="block_2"> </p>
	<p class="block_3">"Buradan sonra sorunla karşılaşırsak, korkarım alt ediliriz," dedi. James diğerlerine kaya kulenin ucuna yürümelerini işaret etti. "Her adımda alt edilebilirdik," dedi. "Ama şanslıydık."</p>
	<p class="block_2"> </p>
	<p class="block_3">"Şans sıkı çalışmanın sonucudur," dedi Solon, "ya da en azından babam bana öyle demişti."</p>
	<p class="block_2"> </p>
	<p class="block_3">"Ben yine de Krondor'a geri döndüğümde Ruthia'ya büyük bir adak adayacağım," dedi James, Şans Tanrıçası'nın, hırsızların hami tanrıçasının ismini telaffuz ederek. Mırıldanarak ekledi, "Zaman zaman kaypak bir kaltak olsa da."</p>
	<p class="block_2"> </p>
	<p class="block_3">Solon bu yorumu duydu ve güldü.</p>
	<p class="block_2"> </p>
	<p class="block_3">Kayaların sonuna eriştiler ve Kendaric, "Eğer bu işe yararsa, gemi yükselecek ve buradan gövdeye bir sis uzanarak katılaşacak. Gemiye gitmemize, Gözyaşı'nı alıp geri dönmemize yetecek kadar dayanmalı," dedi.</p>
	<p class="block_2"> </p>
	<p class="block_3">"Dayanmalı mı?" diye sordu James. "'Dayanmalı' ne kadar sürer?"</p>
	<p class="block_2"> </p>
	<p class="block_3">Kendaric gülümsedi ve omuz silkti. "Şey, sınamak için hiç şansım olmadı. Süresi üzerinde hâlâ çalışıyorum Zaman içinde, büyü bir gemiyi kargosunun tamamı indirilene kadar yüzeyde tutacak. Şimdi… Şey… Belki bir saat."</p>
	<p class="block_2"> </p>
	<p class="block_3">"Belki bir saat mi?" James tiksinti içinde başını iki yana salladı. "Eh, bir an önce başlasak iyi olacak."</p>
	<p class="block_2"> </p>
	<p class="block_3">Kendaric gözlerini kapattı ve elini Jazhara'ya uzattı. Büyücü büyü parşömenini sırt çantasında taşıyordu. Parşömeni Kendaric'e uzattı ve adam okumaya başladı. İlk önce geminin çevresindeki deniz sakinleşti, dalgalar geminin çevresinde, gittikçe genişleyen bir sakin su halkasının çevresinden akıyordu. Sonra yüzeyde bir sis belirdi ve aniden geminin direği seğirmeye başladı. Sonra sallandı ve gemi yükselmeye başladı. İlk önce kırık serenler ve lime lime yelkenler görüldü, sonra bayrak direklerinden asılı gevşek sancaklar. Dakikalar içinde, güvertelerinden su akarken inip çıkarak, yüzeyde süzülüyordu.</p>
	<p class="block_2"> </p>
	<p class="block_3">Küpeştelere yosunlar yapışmış, yengeçler güvertede koşturup suya düşüyordu. Geminin tabanının çevresindeki sis yoğunlaştı ve katılaştı, birkaç dakika sonra gemi kıpırtısız kalmış göründü.</p>
	<p class="block_2"> </p>
	<p class="block_3">Kendaric Jazhara'yla James'e döndü, yüzü şaşkınlıkla aydınlanmıştı. "İşe yaradı!"</p>
	<p class="block_2"> </p>
	<p class="block_3">"Kuşkun mu var?" dedi Solon.</p>
	<p class="block_2"> </p>
	<p class="block_3">"Şey, pek değil, ama asla bilemezsin..."</p>
	<p class="block_2"> </p>
	<p class="block_3">James Kendaric'e zor sakladığı bir öfkeyle baktı. "Son seferdeki başarısızlığının tapınaktaki inciyle ilgisi olmadığını anlamış olsaydık sana ne yapardım, düşünmemeye çalış. Yalnızca büyünün işe yaramaması olsaydı..." Kendini sakin olmaya zorladı. "Gemiye girelim."</p>
	<p class="block_2"> </p>
	<p class="block_3">Kendaric çizmesinin ucuyla katı sise sınarcasına dokundu, sonra ağırlığını üzerine verdi. "Biraz yumuşak," diye yorum yaptı.</p>
	<p class="block_2"> </p>
	<p class="block_3">Solon yanından geçti. "Zaman harcıyoruz!"</p>
	<p class="block_2"> </p>
	<p class="block_3">Keşiş mistik sisin üzerinde gemiye doğru seğirtirken diğerleri takip etti.</p>
	<p class="block_2"> </p>
	<p class="block_3">Geminin yanına ulaştılar ve tırmanabilecekleri bir sürü sarkan halat buldular. James ve Kendaric kolayca tırmandı, ama yaralı Jazhara ve Solon'un biraz zaman ve yardıma ihtiyacı oldu. Hepsi güverteye çıktığında çevreye bakındılar. Güverteler çamur kaplıydı ve düşen kütüklerin ya da halatların altında kısılıp kalmış denizcilerin cesetleri havayı leş kokusuyla doldurmaya başlamıştı bile.</p>
	<p class="block_2"> </p>
	<p class="block_3">Çürüyen etin kokusu, acı su ve tuz kokusu Kendaric'i öğürttü.</p>
	<p class="block_2"> </p>
	<p class="block_3">"Nereye gidiyoruz?" diye sordu James.</p>
	<p class="block_2"> </p>
	<p class="block_3">"Bu taraftan," dedi Solon, alt güvertelere giden arka kapıya işaret ederek.</p>
	<p class="block_2"> </p>
	<p class="block_3">Islak halat korkuluklara tutunarak kaygan tahta basamaklardan inip dar koridora indiler.</p>
	<p class="block_2"> </p>
	<p class="block_3">Basamakların dibinde Jazhara bir meşale yaktı, çünkü geminin içi gece gibi karanlıktı. Titreşen ışık sahneyi sert bir rölyefe çevirmişti ve yürürlerken duvarlarda gölgeler dans ediyordu. Su alt güvertelerden ve ambardan yavaş yavaş boşalıyordu, bu yüzden kendilerini diz boyu deniz suyu içinde yürürken buldular.</p>
	<p class="block_2"> </p>
	<p class="block_3">"Bu taraftan," dedi Solon, arka kapıya işaret ederek.</p>
	<p class="block_2"> </p>
	<p class="block_3">Güvertenin yarısında Kendaric ciyakladı.</p>
	<p class="block_2"> </p>
	<p class="block_3">"Ne?" diye sordu James, kılıcını çekerek.</p>
	<p class="block_2"> </p>
	<p class="block_3">"Bacağıma bir şey sürtündü!"</p>
	<p class="block_2"> </p>
	<p class="block_3">James çileden çıkmışçasına uzun bir nefes salıverdi. "Balık. Denizde balıklar yüzer."</p>
	<p class="block_2"> </p>
	<p class="block_3">Kendaric ikna olmamış gibi görünüyordu. "Orada saklanan bir canavar olabilir."</p>
	<p class="block_2"> </p>
	<p class="block_3">James başını iki yana salladı ve hiçbir şey söylemedi.</p>
	<p class="block_2"> </p>
	<p class="block_3">Kapıya ulaştılar ve sıkışıp kapandığını gördüler. James inceledi. "Biri bu kilidi kırmış, ama su akarken yeniden kapanmış ve yerine iyice sıkışmış. Menteşelerini kırmak en iyisi."</p>
	<p class="block_2"> </p>
	<p class="block_3">Solon savaş çekicini menteşeler üzerinde denedi, onlara vurup kırdı ve kapı bir selle birlikte dışa doğru patladı. İki bölmenin su seviyesi eşitlenirken suyla birlikte ölü bedenler sürüklendi. Solon ayaklarının dibinde yüzen bir cesede baktı. Et çürüyerek kemiklerden ayrılıyordu, balıkların yüzünde kendilerine ziyafet çektikleri açıktı. Göz çukurları boştu.</p>
	<p class="block_2"> </p>
	<p class="block_3">"Ishap'ın iyi ve sadık hizmetkârı," dedi Solon saygıyla. Sonra bir şey söyledi ve eğildi. Cesedin kemerinden iri bir savaş çekici çekti ve konuştu, "Luc d'Orbain'in Savaş Çekici! Bir zamanlar Bas-Tyralı bir Ishap azizine aitti. Tapınak'ın değer verdiği ve tarikatımın önderine mevkisinin işareti olarak verilen bir andaçtır. Büyük güce sahip büyülü bir tılsımdır. Kötü bir silah da değildir." Cesede yine baktı. "Bu Saladorlu Micheal biraderdi." Başını hüzünle iki yana salladı. "Gözyaşı'nı koruyan guruba bizzat önderlik etmesi mantıklıydı." "Eh, onu da getir," dedi James, "ama Gözyaşı'nı bulup, bu gemi yine batmadan gidelim."</p>
	<p class="block_2"> </p>
	<p class="block_3">"Bu taraftan," dedi Solon. Kargo ambarına giden koridora işaret etti. Bir sonraki kapıya ulaştıklarında Solon, "Bekleyin," dedi. Tuniğinin içine uzandı ve ucunda küçük, mavi bir mücevher asılı minik bir zincir çıkardı. Mücevher hafif hafif parlıyordu. "Tanrıların Gözyaşı yakında."</p>
	<p class="block_2"> </p>
	<p class="block_3">"O ne?" diye sordu James.</p>
	<p class="block_2"> </p>
	<p class="block_3">"Eski Gözyaşı'ndan bir parça. Gemiden alınmışsa, yerini bulmamıza yardım etmesi için Yüksek Rahip vermişti."</p>
	<p class="block_2"> </p>
	<p class="block_3">James kapının sürgüsüne uzandı ve Solon yine, "Bekle!" dedi.</p>
	<p class="block_2"> </p>
	<p class="block_3">"Şimdi ne var?" diye sordu James.</p>
	<p class="block_2"> </p>
	<p class="block_3">"Gözyaşı'nın çevresinde bir koruma büyüsü vardır. Gemi batmadan önce Ayı ya da adamlarından biri Gözyaşı'na fazla yaklaşmışsa, tetiklenmiş olabilir." "Peki bu büyü ne yapar?" diye sordu James, böyle bir bilgiyi son anda aldığı için sinirlendiği açıktı.</p>
	<p class="block_2"> </p>
	<p class="block_3">"Bir... ejderin ruhu yakalandı ve tutsak edildi. Belirli ayinler yapılmazsa kendini gösterir ve Gözyaşı'na yaklaşan herkese saldırır."</p>
	<p class="block_2"> </p>
	<p class="block_3">"Bunu bize eninde sonunda söyleyecektin, değil mi?" diye sordu James, sesi alay dolu.</p>
	<p class="block_2"> </p>
	<p class="block_3">"Gözyaşı'nı bulana dek sebep yoktu, Toprak Beyi. Bak, hayvan akılsızdır ve serbest bırakılmışsa hepimize saldırır."</p>
	<p class="block_2"> </p>
	<p class="block_3">"O kargo ambarına bir ejder nasıl sığabilir?" diye sordu Kendaric hayretle.</p>
	<p class="block_2"> </p>
	<p class="block_3">"Onlar gerçekten büyük, değil mi?"</p>
	<p class="block_2"> </p>
	<p class="block_3">"O bir ejder değil, ejder ruhu. Bir hayalet de diyebilirsin."</p>
	<p class="block_2"> </p>
	<p class="block_3">"Söylediğin hiçbir şey beni daha mutlu kılmıyor, Solon," dedi James. "Neden bize iyi bir şey söylemiyorsun?"</p>
	<p class="block_2"> </p>
	<p class="block_3">"Yaratığı yok edecek ve ruh alemine geri gönderecek ayini biliyorum."</p>
	<p class="block_2"> </p>
	<p class="block_3">"Bu iyi," dedi James.</p>
	<p class="block_2"> </p>
	<p class="block_3">"Ama zaman alacak."</p>
	<p class="block_2"> </p>
	<p class="block_3">"Ve bu iyi değil," dedi James. "Tahmin edeyim: sen onu yok etmeye çalışırken ejder bize saldıracak."</p>
	<p class="block_2"> </p>
	<p class="block_3">"Evet."</p>
	<p class="block_2"> </p>
	<p class="block_3">"Ve sen yok etmeye çalışırken biz ejderle savaşırken, gemi batabilir."</p>
	<p class="block_2"> </p>
	<p class="block_3">"Evet," dedi Kendaric.</p>
	<p class="block_2"> </p>
	<p class="block_3">"Bu iyi bir gün olmadı ve gittikçe kötüleşiyor," dedi James. Kapının sürgüsünü kavrayarak, "O zaman bitirelim artık," dedi.</p>
	<p class="block_2"> </p>
	<p class="block_3">Kapıyı çekip açtı ve tek bir masadan başka hiç mobilyası olmayan bir oda gördüler.</p>
	<p class="block_2"> </p>
	<p class="block_3">"Bu kaptan kamarası," dedi James. "Onu tapınağa teslim edip başka yerde uyumuş olmalı."</p>
	<p class="block_2"> </p>
	<p class="block_3">"Ve o Gözyaşı," dedi Solon.</p>
	<p class="block_2"> </p>
	<p class="block_3">Masanın üzerinde, bir ejder imgesi oyulmuş tek bir büyük kutu vardı. Mistik bir mavi ışıkla parlıyordu ve James bile ondan yayılan büyüyü hissedebiliyordu. Kutunun çevresinde titreşen ışık gördükleri tek uyarı oldu. Aniden kamarada bir rüzgâr esti. Görünmez bir darbe Kendaric'e çarptı, onu bilek hizasındaki suya devirdi.</p>
	<p class="block_2"> </p>
	<p class="block_3">Havada bir imge belirdi, solgun, altın sisten oluşmuş süzülen bir ejder. "Onu benden uzak tutun, yoksa yok edemem!" diye bağırdı Solon. James kılıcını sallayarak yaratığın dikkatini çekmeye çalıştı. Bu arada Jazhara boğulmaması için Kendaric'e göz-kulak oluyordu. Sonra asasını kaldırdı, iki eliyle başının üzerine yükseltti ve bir büyüye başladı.</p>
	<p class="block_2"> </p>
	<p class="block_3">Ejder dikkatini James'e çevirdi. Hayalet kafası öne atıldı. James yaratığın burnundan önce hava basıncını hissetti ve kafası darbeyle arkaya yuvarlandı. Darbe yine de kuvvetliydi. Yaratığı Solon'dan uzaklaştırmaya çalışırken bir acı inlemesi çıkardı.</p>
	<p class="block_2"> </p>
	<p class="block_3">Keşişe baktığında Luc d'Orbain'in çekicini önünde kaldırdığını, gözlerini kapattığını ve dudaklarının ilahilerle öfkeyle kıpırdadığını gördü.</p>
	<p class="block_2"> </p>
	<p class="block_3">Jazhara büyüsünü bitirdi ve kızıl bir enerji perdesi havada patladı. Kamaranın tavanına aktı, sonra ejderin üzerine düşerek yakut rengi bir ağla kapladı.</p>
	<p class="block_2"> </p>
	<p class="block_3">Yaratık kıvrandı ve Jazhara'ya saldırmaya çalıştı, ama ağda takılı kaldı.</p>
	<p class="block_2"> </p>
	<p class="block_3">"O ne kadar dayanır?" diye sordu James.</p>
	<p class="block_2"> </p>
	<p class="block_3">"Bilmiyorum," dedi Jazhara. "Bunu daha önce hiç yapmadım."</p>
	<p class="block_2"> </p>
	<p class="block_3">"Kendaric nasıl?"</p>
	<p class="block_2"> </p>
	<p class="block_3">"Baygın, ama yaşayacak sanırım."</p>
	<p class="block_2"> </p>
	<p class="block_3">Enkazcı duvarın dibinde yığılmış, uyuyormuş gibi çenesi göğsünde, yatıyordu.</p>
	<p class="block_2"> </p>
	<p class="block_3">"Duyduğuma memnun oldum," dedi James. "O şey katır çiftesi gibi vuruyor." Sesi yükselen Solon'a döndüler. İlahisinin sonuna ulaştığı açıktı. Altın ejder genişler, yakut ağı parçalayacak gibi gererken şaşkınlık içinde izlediler.</p>
	<p class="block_2"> </p>
	<p class="block_3">Solon'un duasının son sözleri kamarada yankılanırken ejder küçülmeye başladı, altın bir ışık noktası oldu ve gözlerinin önünde söndü.</p>
	<p class="block_2"> </p>
	<p class="block_3">Ağ aniden boş kaldı, suya doğru süzüldü ve yok oldu.</p>
	<p class="block_2"> </p>
	<p class="block_3">"Bitti," dedi Solon.</p>
	<p class="block_2"> </p>
	<p class="block_3">"Güzel," dedi James. "Şimdi şu lanet kutuyu alalım ve işler kötüleşmeden bu gemiden inelim!"</p>
	<p class="block_2"> </p>
	<p class="block_3">Solon başını salladı, ikinci savaş baltasını kemerine astı ve Tanrıların Gözyaşı'nı taşıyan kutuyu nazikçe kaldırdı. James ve Jazhara Kendaric'i kollarından yakaladılar ve kaldırdılar. Onu hareket ettirirlerken ayılmaya başladı. "Ne?" diye mırıldandı.</p>
	<p class="block_2"> </p>
	<p class="block_3">"Hadi gel," dedi James. "Eve gitme vakti."</p>
	<p class="block_2"> </p>
	<p class="block_3">"Günlerdir duyduğum en iyi şey," dedi Kendaric. Kollarını diğerlerinin omuzlarından indirdi ve "Yürüyebilirim," dedi.</p>
	<p class="block_2"> </p>
	<p class="block_3">Kaygan koridorda yürüdüler, Solon içinde Gözyaşı bulunan kutuyu James'e uzatmak zorunda kaldı, sonra güverteye çıktıklarında geri aldı. James, Jazhara ve Kendaric halatları kullanarak mistik sise indiler ve sonra Solon kutuyu James'e atıp takip etti.</p>
	<p class="block_2"> </p>
	<p class="block_3">Gece çökerken sisin üzerinde seğirttiler. Tam kayalık noktaya yaklaştıklarında</p>
	<p class="block_2"> </p>
	<p class="block_3">James, "Lanet olsun," dedi.</p>
	<p class="block_2"> </p>
	<p class="block_3">"Ne?" diye sordu Kendaric.</p>
	<p class="block_2"> </p>
	<p class="block_3">"Kumsalda silahlı adamlar var."</p>
	<p class="block_2"> </p>
	<p class="block_3">"Kaçan tutsaklar mı?" diye sordu Jazhara.</p>
	<p class="block_2"> </p>
	<p class="block_3">"Sanmıyorum," diye yanıt verdi James. "Bakın!"</p>
	<p class="block_2"> </p>
	<p class="block_3">Yukarıdaki tepelerden inen dev bir şekil, karanlık bir siluet görebiliyorlardı. Ama adamın göğsünden kırmızı bir parıltı yayılıyordu.</p>
	<p class="block_2"> </p>
	<p class="block_3">"Ayı!" dedi James.</p>
	<p class="block_2"> </p>
	<p class="block_3">"Bu sis zayıflamaya başladı," dedi Solon. O konuşurken James ayaklarının biraz battığını hissetti.</p>
	<p class="block_2"> </p>
	<p class="block_3">Kayalara kalan son metreleri hızla aştılar ve kumsala doğru yürümeye başladılar.</p>
	<p class="block_2"> </p>
	<p class="block_3">"Başka seçeneğimiz var mı?" diye sordu James. "Yok. Savaşmalıyız," dedi Solon.</p>
	<p class="block_2"> </p>
	<p class="block_3">Kayalıklardaki loşluktan Ayı'nın sesi gürledi: "Seçenekleriniz pek az ve sabrım daralıyor. Bana Gözyaşı'nı vereceksiniz, yoksa sizi katlederiz."</p>
	<p class="block_2"> </p>
	<p class="block_3">"Gözyaşı'nı neden istiyorsun?" diye sordu Jazhara. "Sana ne faydası olabilir?" Kayaların kumla birleştiği yerde durdular ve Ayı'nın adamları silahlarını çekerek yaklaştılar.</p>
	<p class="block_2"> </p>
	<p class="block_3">"Ha!" dedi dev adam. "Keşiş size söylemedi mi? Gözyaşı tanrılarla konuşmamıza izin veriyor, değil mi, Ishaplı? Ve Ishap dışında başka tanrılar da var!" "Sen Ishap'ın gücünden korkmayacak kadar aptalsın," diye bağırdı Solon.</p>
	<p class="block_2"> </p>
	<p class="block_3">"Sizin icabınıza bakmak için ihtiyacım olan her şeyim var... Ishaplılar!" dedi Ayı, boynundaki tılsımı elleyerek. "Bana asla dokunamazsınız." İri bir kılıç çekti. "Ama ben size dokunabilirim! Şimdi, bana Gözyaşı'nı verin." Aniden tepesindeki kayalarda bir şekil belirdi, çöktü ve sıçradı. William kendini Ayı'nın üzerine attı ve dev adamı devirdi.</p>
	<p class="block_2"> </p>
	<p class="block_3">Pusunun aniliği herkesi şok etti. James'e en yakın duran paralı askerler kargaşaya döndü, James açıklıktan faydalanarak kılıcını çekti ve adamın sırtına sapladı. Adam James'e dönemeden öldü.</p>
	<p class="block_2"> </p>
	<p class="block_3">Solon Gözyaşı'nı içeren kutuyu kumların üzerine koydu ve sessizce Ishap'a bir dua ederek Luc d'Orbain'in Savaş Çekicini çekti. Jazhara asasını indirdi, ucunu</p>
	<p class="block_2"> </p>
	<p class="block_3">Ayı'nın adamlarından bir guruba doğrulttu ve bir enerji topu salıverdi.</p>
	<p class="block_2"> </p>
	<p class="block_3">Kendaric kılıcını çekti. "Ben Gözyaşı'nı korurum!" diye haykırdı.</p>
	<p class="block_2"> </p>
	<p class="block_3">William bir an dev korsanla güreşti ve boynundaki tılsımı çıkarmaya çalıştı. Sonra Ayı gök gürültüsü gibi bir yumrukla arkasına uzandı ve William'ı bir kenara fırlattı.</p>
	<p class="block_2"> </p>
	<p class="block_3">William sertçe yere indi, zırhı şoku bedeninde yaydı, ama o yine de yuvarlanıp ayağa kalktı.</p>
	<p class="block_2"> </p>
	<p class="block_3">Ayı çabucak sıçradı ve kötücül bir gülümsemeyle, "Cesur işti, çocuk. Sırf bunun için seni çabuk öldüreceğim."</p>
	<p class="block_2"> </p>
	<p class="block_3">William kenardan Sidi'nin durmuş, izlediği yere baktı. "Bana yardım et!" Sidi omuzlarını silkti. "Tılsımı alırsan sana yardım ederim, dedim evlat. O olmadan tek başınasın." Üzgün görünüyordu.</p>
	<p class="block_2"> </p>
	<p class="block_3">William kızgınlığa boğuldu ve bağırdı, "Kahooli! Yalnız kalmayacağımı söylemiştin!"</p>
	<p class="block_2"> </p>
	<p class="block_3">Ayı kahkaha attı. "Kahooli mi? Düşük bir tanrıya sesleniyorsun!" Tılsımını kaldırdı ve Gözyaşı'nın kumların üzerinde durduğu yere doğrulttu. "Bu tılsımla alt edilmezim. Elimde Gözyaşı ile tanrıların gücüne sahip olacağım. Ben tanrı olacağım!"</p>
	<p class="block_2"> </p>
	<p class="block_3">William başını arkaya attı. "Kahooli, intikamımı al!"</p>
	<p class="block_2"> </p>
	<p class="block_3">Yüksek, keskin bir ses başladı, James, Jazhara ve korsanların çoğu acıyla kulaklarını kapatmak zorunda kaldı. Ayı kaynaktan bir adım geriledi. Yalnızca William tiz sesten etkilenmemiş görünüyordu. Sonra Ayı'yla William arasında bir şekil belirdi, saydam ve solgun, ama yine de tanınabilir bir şekil.</p>
	<p class="block_2"> </p>
	<p class="block_3">"Talia!" diye nefes verdi William.</p>
	<p class="block_2"> </p>
	<p class="block_3">Kız gülümsedi, "Yalnız değilsin, William."</p>
	<p class="block_2"> </p>
	<p class="block_3">William'a yaklaştı ve bedenine girdi. William hayaletin ışığıyla parlamaya başladı, zırhı akar, üzerinde değişir gibi göründü.</p>
	<p class="block_2"> </p>
	<p class="block_3">Herkesin şaşkın bakışları önünde William dönüştü. Bedeni öyle büyüdü ki, zaten geniş olan omuzları dev gibi görünmeye başladı. Zırh Krondor subaylarının gümüş zincir zırhından kan kırmızısı plaka zırha dönüştü, öyle koyuydu ki siyaha yakındı. Başında bir miğfer belirdi, yüz hatlarını sakladı. Ne William'ın, ne Talia'nın olan bir ses konuştu: "Ben Kahooli. Ben İntikam Tanrıçası." Şekil elini kaldırdı ve alevlerden bir kılıç belirdi. Kör edici hızda bir darbeyle Ayı'ın kolunu kesti.</p>
	<p class="block_2"> </p>
	<p class="block_3">Ayı irkildi ve çekildi, sağlam gözü şaşkınlıkla irileşmişti. "Kanım akıyor! Acı hissediyorum!"</p>
	<p class="block_2"> </p>
	<p class="block_3">Kılıcını çekti ve kırmızı şekle vurdu, bedenleşmiş tanrı darbeyi alırken kolundan yukarı şok yayıldı. Sonra Kahooli'nin kılıcı savruldu ve Ayı başını indirdiğinde göğsünde geniş, kanayan bir yara gördü. Geri geri sendeleyerek haykırdı, "Hayır, bu olamaz!"</p>
	<p class="block_2"> </p>
	<p class="block_3">Ayı yine savurdu, ama İntikam Tanrısı'nın William'da bedenleşmiş ruhu bir kez daha darbeyi aldı ve iade etti. Sonra düz bir darbeyle kılıcı kabzasına kadar</p>
	<p class="block_2"> </p>
	<p class="block_3">Ayı'nın karnına sapladı.</p>
	<p class="block_2"> </p>
	<p class="block_3">Ayı alev alev kılıcı kavrayarak dizlerinin üzerine çöktü. "Hayır," dedi inanmazlık içinde. "Bunun olmayacağını söylemiştin. Ölemem. Bana söz verdin!</p>
	<p class="block_2"> </p>
	<p class="block_3">Asla ölmeyeceğimi söyledin!" Kumların üzerine düştü, sağlam gözü gece göğüne dikildi. "Ölemeyeceğimi... Söyledin..."</p>
	<p class="block_2"> </p>
	<p class="block_3">Şekil bir an tepesinde durup ona baktı, sonra pırıldadı ve yine William'a dönüştü.</p>
	<p class="block_2"> </p>
	<p class="block_3">Genç savaşçı, aniden zayıflamış gibi sendeledi. Dizlerinin üzerine çöktü ve çevresine bakındı. Talia'nın gölgesi bir kez daha belirdi.</p>
	<p class="block_2"> </p>
	<p class="block_3">William yumuşak sesle, "Başardık, Talia. Bitti."</p>
	<p class="block_2"> </p>
	<p class="block_3">Genç kızın ruhu ona gülümsedi. "Artık huzur bulabilirim. Teşekkür ederim, William."</p>
	<p class="block_2"> </p>
	<p class="block_3">William'ın yanakları yaşlarla ıslanmıştı. "Talia, hayır! Lütfen kal." Kız solarak kaybolurken Talia'nın ruhu fısıldadı. "Hayır, William. Yaşam canlılar içindir. Önünde uzun bir ömür var ve ben çarktaki yeni yerimi almalıyım. Lütfen bana hoşçakal de."</p>
	<p class="block_2"> </p>
	<p class="block_3">O kaybolmadan hemen önce, kısa bir an boyunca parlak bir ışıkla aydınlandı.</p>
	<p class="block_2"> </p>
	<p class="block_3">Uzandı ve eli William’ın yanağına dokundu. Sonra solarak kayboldu.</p>
	<p class="block_2"> </p>
	<p class="block_3">William yüzünden yaşlar akarak yumuşak sesle, "Hoşçakal, Talia," dedi.</p>
	<p class="block_2"> </p>
	<p class="block_3">James çevresine bakındı ve Ayı'nın kalan adamlarının kaçmış olduğunu gördü. Kılıcını kınına soktu ve Solon'un Gözyaşı'nı aldığını gördü.</p>
	<p class="block_2"> </p>
	<p class="block_3">James ve Jazhara hâlâ dizlerinin üzerinde duran savaşçının yanına gittiler.</p>
	<p class="block_2"> </p>
	<p class="block_3">"Aferin, Will. İntikamı alındı," dedi James.</p>
	<p class="block_2"> </p>
	<p class="block_3">Jazhara elini nazikçe William'ın omzuna koydu. "Ve Gözyaşı güvende."</p>
	<p class="block_2"> </p>
	<p class="block_3">"Demek Gözyaşı hakkında söyledikleri doğruymuş," dedi William.</p>
	<p class="block_2"> </p>
	<p class="block_3">"Ve daha fazlası," dedi Solon. "Gözyaşı büyük güce hükmeder ve siz o gücün kötülük için kullanılmamasını sağladınız." Gözyaşı'nı içeren kutuya sıkı sıkı sarıldı. "Yine de, bu yalnızca küçük bir çatışmaydı. Savaş henüz kazanılmadı."</p>
	<p class="block_2"> </p>
	<p class="block_3">"Ya Ayı'nın tılsımı?" dedi Jazhara.</p>
	<p class="block_2"> </p>
	<p class="block_3">"Burada bırakılmayacak kadar güçlü bir eser," dedi Kendaric.</p>
	<p class="block_2"> </p>
	<p class="block_3">James kılıcını kullanarak tılsımı kaldırdı. "Hiçbir bedel için buna dokunmam," dedi. "Bir insanın doğasındaki korkunç tarafı ortaya çıkarıyor gibi." Kayaların üzerinde, denize bakan bir yere yürüdü ve kolunu arkaya attı. Kılıcı kullanarak tılsımı olabildiğince uzağa fırlattı. Karanlıkta tılsımın denize düştüğünü görmediler.</p>
	<p class="block_2"> </p>
	<p class="block_3">Arkadaşlarının beklediği yere yürüdü. "Kader iyilikseverse, Haldon Başı'nda bekleyen bir asker birliği vardır ve Krondor'a eşlikçilerle döneriz."</p>
	<p class="block_2"> </p>
	<p class="block_3">Yara bereler içinde aksayarak Haldon Başı'na döndüler.</p>
	<p class="block_2"> </p>
	<p class="block_3">Şafak gül ve altın rengi bulutlarla doğu göğüne gelirken Jazhara ağaçlıkların içinden Hilda'nın kulübesine yürüdü. Açıklığa ulaşıp evi gördüğünde bir endişe sancısı hissetti.</p>
	<p class="block_2"> </p>
	<p class="block_3">Kulübe terk edilmişti. Bu uzaklıktan bile anlayabiliyordu, çünkü içeriden ateş ya da ışık izi görülmemekle kalmıyor, kapı da açık duruyordu. Ve veranda çatısından asılmış bitkiler yok olmuştu.</p>
	<p class="block_2"> </p>
	<p class="block_3">Verandaya çıkan basamağı yavaşça tırmandı ve kulübeye girdi. İçeride tek bir masa ve tabureden başka hiçbir şey kalmamıştı. Sandık ve kişisel eşyalar gitmişti.</p>
	<p class="block_2"> </p>
	<p class="block_3">Masanın üzerinde bir parşömen kâğıdı duruyordu.</p>
	<p class="block_2"> </p>
	<p class="block_3">Jazhara onu aldı.</p>
	<p class="block_2"> </p>
	<p class="block_3">Kızım, diyordu.</p>
	<p class="block_2"> </p>
	<p class="block_3">Zamanım doldu. Buraya, bu mekânı yok edecek biri gelene kadar şerre göz-kulak olmak için konmuştum. Siz cesur ve becerikli gençlersiniz. Gelecek sizin.</p>
	<p class="block_2"> </p>
	<p class="block_3">İyiliğin güçlerine hizmet edin.</p>
	<p class="block_2"> </p>
	<p class="block_3">Hilda.</p>
	<p class="block_2"> </p>
	<p class="block_3">"Gitti," dedi Jazhara, arkasından sessizce verandaya çıkan kişiye.</p>
	<p class="block_2"> </p>
	<p class="block_3">William kulübeye girdi. "O kimdi?"</p>
	<p class="block_2"> </p>
	<p class="block_3">"Bir cadı, diyorlar," diye yanıt verdi Jazhara.</p>
	<p class="block_2"> </p>
	<p class="block_3">"Sen buna inanmıyorsun," dedi William. Yıldızlimanı'nda yetiştiğinden Krallık'ta büyü yapan kadınlara karşı önyargıları Jazhara kadar iyi biliyordu. "Gerçekte kimdi?"</p>
	<p class="block_2"> </p>
	<p class="block_3">"Bilge bir kadın," diye yanıt verdi Jazhara, notu katlayıp kemerine koyarak.</p>
	<p class="block_2"> </p>
	<p class="block_3">"İyiliğin hizmetkârı. Artık gitti."</p>
	<p class="block_2"> </p>
	<p class="block_3">"Nereye gittiğini söylüyor mu?"</p>
	<p class="block_2"> </p>
	<p class="block_3">"Hayır," dedi genç büyücü. Çevresine bakındı, sonra William'a baktı. "Neden beni takip ettin?"</p>
	<p class="block_2"> </p>
	<p class="block_3">"Krondor'a yapacağımız uzun yolculukta diğerleriyle çevrilmeden önce seninle konuşmak istedim."</p>
	<p class="block_2"> </p>
	<p class="block_3">"Geri dönerken konuşabiliriz," dedi Jazhara.</p>
	<p class="block_2"> </p>
	<p class="block_3">O kapıya yönelirken William kenara çekildi, sonra Haldon Başı'na giden patikada peşine düştü. Birkaç adım sonra Jazhara, "Konuş. Dinliyorum," dedi.</p>
	<p class="block_2"> </p>
	<p class="block_3">William uzun bir nefes verdi. "Bu biraz zor."</p>
	<p class="block_2"> </p>
	<p class="block_3">"Olmak zorunda değil."</p>
	<p class="block_2"> </p>
	<p class="block_3">"Bazı şeyler söyledim..."</p>
	<p class="block_2"> </p>
	<p class="block_3">Kadın durdu ve onun koluna dokundu. "İkimiz de bazı şeyler söyledik. Gençtin... ikimiz de gençtik. Ama o... yanlış anlaşma geçmişte kaldı."</p>
	<p class="block_2"> </p>
	<p class="block_3">"O zaman aramızda sorun yok, öyle mi?"</p>
	<p class="block_2"> </p>
	<p class="block_3">Jazhara başını salladı. "Sorun yok."</p>
	<p class="block_2"> </p>
	<p class="block_3">William yine yürümeye başladı. "Güzel. Önemsediğim birini kaybettim... bir başka dostu kaybetmek istemem."</p>
	<p class="block_2"> </p>
	<p class="block_3">"Beni asla kaybetmeyeceksin, William," dedi Jazhara. Bir süre sessiz kaldı. "Kaybına üzüldüm. Talia'nın senin için özel olduğunu biliyorum."</p>
	<p class="block_2"> </p>
	<p class="block_3">William Jazhara'ya baktı. "Öyleydi. Sen de öylesin."</p>
	<p class="block_2"> </p>
	<p class="block_3">Jazhara gülümsedi. "Sen de benim için öylesin."</p>
	<p class="block_2"> </p>
	<p class="block_3">"Gelecek yıllarda birbirimizi sık sık göreceğiz. Aramızdaki ilişkinin güç olmasını istemedim."</p>
	<p class="block_2"> </p>
	<p class="block_3">"Ben de."</p>
	<p class="block_2"> </p>
	<p class="block_3">Yolun kalanını sessizlik içinde, aralarındaki gediği kapatmaya başladıkları için tatmin hissederek yürüdüler.</p>
	<p class="block_2"> </p>
	<p class="block_3">Krondor'a dönüş yolculuğu olaysız geçti. Zirveye ulaştıklarında, Değirmencinin Durağı'ndan gelen birlik Haldon Başı'nda onları bekliyordu. Birlik onlara Krondor'a kadar eşlik etti.</p>
	<p class="block_2"> </p>
	<p class="block_3">Dört gün sonra şehre törensiz girdiler ve sarayın teşrifat avlusuna geldiler. Uşaklar ve seyisler atları aldılar ve James, Jazhara, Solon, Kendaric ve William doğrudan Prens'in özel kabul odalarına alındılar.</p>
	<p class="block_2"> </p>
	<p class="block_3">Onlar şehre yaklaşırken bir atlı göndermişti ve Prens Ishap Tapınağı'nın Yüksek Rahibi'ne haber yollamıştı. Yüksek Rahip Prens'le birlikte bitkin grubu bekliyordu.</p>
	<p class="block_2"> </p>
	<p class="block_3">James başı çekiyordu. Solon Gözyaşı'nı içeren kutuyu sıkı sıkı tutarak yanında yürüyordu. Kendaric, William ve Jazhara arkalarından girdiler.</p>
	<p class="block_2"> </p>
	<p class="block_3">James eğildi. "Efendim, büyük memnunlukla hedeflerimize ulaştığımızı bildiririm.</p>
	<p class="block_2"> </p>
	<p class="block_3">Solon Birader Tanrıların Gözyaşı'nı taşıyor."</p>
	<p class="block_2"> </p>
	<p class="block_3">Solon Yüksek Rahip'e baktı. Yüksek Rahip öne çıktı ve keşişin taşıdığı kutuyu açtı. Kutunun içinde bir adamın önkolu büyüklüğünde iri, açık mavi bir kristal duruyordu. İçinden gelen bir ışıkla parlıyor gibi görünüyordu ve ona bakarlarken havayı hafif bir müzik doldurmuş gibi uzak bir tını duyulabiliyordu.</p>
	<p class="block_2"> </p>
	<p class="block_3">"Tarikatımızdan pek az kişi Tanrıların Gözyaşı'nı gördü Ekselansları," dedi</p>
	<p class="block_2"> </p>
	<p class="block_3">Yüksek Rahip. "Buradakilerin hepsi bu şerefe fazlasıyla layık."</p>
	<p class="block_2"> </p>
	<p class="block_3">Bir süre seyrettiler, sonra Yüksek Rahip kutuyu kapattı. "Gözyaşı'nı Rillanon'daki ana tapınağa nakletmek için şafakta yola çıkıyoruz," dedi Yüksek Rahip. "Nakli Solon Birader bizzat idare edecek."</p>
	<p class="block_2"> </p>
	<p class="block_3">"İzin verirseniz," dedi Prens Arutha, "ben de arkadan bir mızraklı birlik göndereceğim."</p>
	<p class="block_2"> </p>
	<p class="block_3">Yüksek Rahip hafifçe eğilerek itiraz olmadığını ifade etti.</p>
	<p class="block_2"> </p>
	<p class="block_3">Arutha Solon'a, "Tanrına iyi hizmet ediyorsun," dedi.</p>
	<p class="block_2"> </p>
	<p class="block_3">Yüksek Rahip ekledi, "O bizim iyi ve sadık hizmetkârımız. Saladorlu Micheal'ın yerine terfi ettirilecek. Solon, sana Ishap'ın Çekici Biraderliği'nin önderliğini veriyoruz ve Luc d'Orbain'in Çekicini sana emanet ediyoruz."</p>
	<p class="block_2"> </p>
	<p class="block_3">"Şeref duydum, Peder," dedi keşiş.</p>
	<p class="block_2"> </p>
	<p class="block_3">Yüksek Rahip odadaki diğerlerine, "Cesaretiniz ve ruhunuzun gücü bize inancımızın temel taşını geri verdi. Ishap Tapınağı size sonsuza dek minnettar kalacak," dedi.</p>
	<p class="block_2"> </p>
	<p class="block_3">"Krondor sarayı da sana, Solon Birader," dedi Arutha. William'a bakarak ekledi,</p>
	<p class="block_2"> </p>
	<p class="block_3">"Bu işten yüzünün akıyla çıktın, Teğmen. Saray Muhafızları için bir şerefsin."</p>
	<p class="block_2"> </p>
	<p class="block_3">William eğildi.</p>
	<p class="block_2"> </p>
	<p class="block_3">"Lonca üyesi Kendaric," dedi Arutha.</p>
	<p class="block_2"> </p>
	<p class="block_3">Enkazcı öne çıktı ve eğildi. "Ekselansları."</p>
	<p class="block_2"> </p>
	<p class="block_3">"Taht'a büyük hizmet ettin. Sana borçluyuz. Üstadınızın ölümünden sonra Lonca'nın şu anda kargaşa içinde olduğunu anlıyoruz. Bu Taht'ın lütfuna bağımlı imtiyazlı bir Lonca olduğundan, Lonca Başkanı unvanını almanız ve kardeşliğinizi yeniden kurmanız bizim dileğimizdir." "Ekselansları," dedi Kendaric. "Onur duydum, ama Lonca enkaz halinde. Jorath'ın zimmetine geçirdiği paralar bizi meteliksiz bıraktı, diğer yolculuk sorumluları gitti..."</p>
	<p class="block_2"> </p>
	<p class="block_3">"O detaylarla daha sonra ilgileniriz. Taht bize hizmet edenlere karşı cömerttir. Hazinenizi canlandıracak, eski halinize gelmenizi sağlayacağız."</p>
	<p class="block_2"> </p>
	<p class="block_3">"Ekselansları çok cömert," dedi yeni Lonca Başkanı.</p>
	<p class="block_2"> </p>
	<p class="block_3">Sonra Arutha, "Leydi Jazhara," dedi. "Saray büyücüsü seçimimin akıllıca olduğunu kanıtladınız."</p>
	<p class="block_2"> </p>
	<p class="block_3">Jazhara başını eğdi ve "Ekselansları," dedi.</p>
	<p class="block_2"> </p>
	<p class="block_3">Krondor Prensi nadiren gülümserdi, ama bu sefer yüz ifadesi içtendi. Gözlerinde gururla, "James, her zamanki gibi iyi ve sadık bir hizmetkârsın. Sana kişisel olarak teşekkür ediyorum," dedi. Ayağa kalktı. "Hepiniz iyi iş başardınız." James diğerlerinin adına da konuştu "Görevimizdi ve şeref duyduk, efendim." "Bu gece onurunuza kutlama hazırlanmasını istedim," dedi Arutha. "Odalarınıza çekilin ve bu gece konuğum olarak gelin."</p>
	<p class="block_2"> </p>
	<p class="block_3">James'e takip etmesini işaret ederek taht odasından çıktı.</p>
	<p class="block_2"> </p>
	<p class="block_3">Jazhara Solon'a döndü. "Bize katılacak mısın?"</p>
	<p class="block_2"> </p>
	<p class="block_3">"Hayır, kızım," dedi Dorginli iri keşiş. "Tarikatımın başı olarak Rillanon'a ulaşana kadar Gözyaşı'nın güvenliğini sağlamalıyım. O zamana kadar gözümün önünden ayırmayacağım. Hepiniz, hoşçakalın." Sessizce köşede duran iki keşişe yaklaşmalarını işaret etti. Döndüler ve saygıyla Yüksek Rahip'e eğildiler. İki keşiş Yüksek Rahip ile Solon Birader'in peşine takıldı ve Gözyaşı ile birlikte odadan çıktılar. William Kendaric'e sordu, "Şimdi ne olacak?"</p>
	<p class="block_2"> </p>
	<p class="block_3">"Morraine'e gideceğim ve bu gece onu yanımda getireceğim," dedi Kendaric. "Lonca Başkanı olarak onun ailesini bile tatmin edecek kadar kazanacağım. En kısa zamanda evleneceğiz."</p>
	<p class="block_2"> </p>
	<p class="block_3">"Bunu duyduğuma sevindim," dedi Jazhara.</p>
	<p class="block_2"> </p>
	<p class="block_3">Kendaric hevesle başını salladı. "Acele etmeliyim. Sizinle sonra görüşürüz."</p>
	<p class="block_2"> </p>
	<p class="block_3">"Odalarınıza kadar eşlik edebilir miyim, hanımefendi?" dedi William.</p>
	<p class="block_2"> </p>
	<p class="block_3">"Gerek yok," dedi Jazhara. "Eninde sonunda burada yolumu bulmayı öğrenmeliyim.</p>
	<p class="block_2"> </p>
	<p class="block_3">Kaybolursam bir uşağa yol sorarım."</p>
	<p class="block_2"> </p>
	<p class="block_3">William kadının yolu bildiğini anladı. Gülümsedi. "Gece görüşürüz."</p>
	<p class="block_2"> </p>
	<p class="block_3">O giderken kadın, "William?" dedi.</p>
	<p class="block_2"> </p>
	<p class="block_3">"Evet, Jazhara?"</p>
	<p class="block_2"> </p>
	<p class="block_3">Büyücü yaklaştı ve yanağını hafifçe öptü. "Seninle burada olmak güzel." William kadının koyu kahverengi gözlerine baktı ve bir an söyleyecek söz bulamadı. Sonra öpücüğe karşılık verdi ve "Evet, güzel," dedi.</p>
	<p class="block_2"> </p>
	<p class="block_3">Ayrıldılar ve kendi yollarına gittiler.</p>
	<p class="block_2"> </p>
	<p class="block_3">Arutha masasının arkasına oturdu. "Bana yarın eksiksiz rapor verebilirsin," dedi James'e. "Bu akşamki kutlamalardan önce dinlenmeye ihtiyacın varmış gibi görünüyor."</p>
	<p class="block_2"> </p>
	<p class="block_3">"Eh, dört gün at sürmek pek dinlendirici değildi, ama yara berelerin çoğu iyileşiyor."</p>
	<p class="block_2"> </p>
	<p class="block_3">"Gözyaşı güvende, önemli olan da bu. Başka ne öğrendin?"</p>
	<p class="block_2"> </p>
	<p class="block_3">"Sürüngen hakkında hiçbir şey öğrenemedim," dedi James. "Sanırım adam Sidi denen adamın sayısız aracısından biri."</p>
	<p class="block_2"> </p>
	<p class="block_3">William James'e Sidi hakkında, Olasko Dükü'ne düzenlenen saldırı zamanından ve son karşılaşmalarından, bildiği her şeyi anlatmıştı. James William'ın anlattıklarını tekrarladı. "Bir tür tüccara benziyor, bir kaçak, yasal ticarete ek olarak goblinler ve dağların kuzeyindekilerle de iş yapıyor. En azından öyle görünüyor."</p>
	<p class="block_2"> </p>
	<p class="block_3">"Daha fazlasından mı kuşkulanıyorsun?"</p>
	<p class="block_2"> </p>
	<p class="block_3">"Çok daha fazlasından. Adam çok fazla şey biliyordu ve..." James sustu. "William Ayı adlı korsanla dövüşürken onu bir anlığına yamaçların üzerinde gördüm. Adam derimi karıncalandırıyor, Ekselansları. Basit bir tüccardan çok daha fazlası olduğunu düşünüyorum." "Bir büyücü ya da rahip mi?"</p>
	<p class="block_2"> </p>
	<p class="block_3">"Muhtemelen. Ayı'nın taktığı tılsımı geri almaya can attığı kesindi ve sanırım onu Ayı'ya veren de kendisiydi."</p>
	<p class="block_2"> </p>
	<p class="block_3">"Karanlığın nasıl bir aracısıyla karşı karşıyayız?" diye sordu Arutha. "Bu som, Ekselansları, beni de rahatsız ediyor," dedi James. Arutha masasından kalkarken ve aşağıdaki teşrifat avlusuna bakan pencereye giderken bir süre sessiz kaldı. Askerler talim yapıyordu ve genç William'ın bekâr subay barakalarına seğirttiğini gördü. "William iyi iş başardı," dedi Prens. "Bir gün Krondor'un Şövalye Mareşali olacak," dedi James, "eğer Gardan'ın emekliye ayrılmasına izin verirseniz."</p>
	<p class="block_2"> </p>
	<p class="block_3">Prens döndü ve ona sırıtma denebilecek bir ifadeyle baktı. James'in Arutha'ya hizmet ettiği on seneden fazla zamanda yalnızca birkaç kez gördüğü bir ifade.</p>
	<p class="block_2"> </p>
	<p class="block_3">"Bir sonraki sefere yürüye yürüye çıkıp Crydee'ye giden bir gemiye bineceğini söylüyor. Sonra onu geri getirmek için asker göndermeme izin verecekmiş."</p>
	<p class="block_2"> </p>
	<p class="block_3">"Ne yapacaksınız?"</p>
	<p class="block_2"> </p>
	<p class="block_3">"Biraz daha görev yapmasına izin vereceğim, sonra Locklear'ı çağırıp unvanı ona vereceğim."</p>
	<p class="block_2"> </p>
	<p class="block_3">"Locklear, Şövalye Mareşal, ha?"</p>
	<p class="block_2"> </p>
	<p class="block_3">"Orduyu yönettiğim sürece bir idareci kullanmam gerektiğini sen, kendin söyledin. Locklear'ın o iş için yeteneğe sahip olduğu kesin."</p>
	<p class="block_2"> </p>
	<p class="block_3">"Gerçekten de öyle," diye onayladı James. "Ben muhasebeden hiç hoşlanmadım." "Baron Moyet'le bir kış daha geçirmesine izin vereceğim, sonra onu buraya getirteceğim ve Gardan'ı eve yollayacağım."</p>
	<p class="block_2"> </p>
	<p class="block_3">"Bu sefer gerçekten mi?"</p>
	<p class="block_2"> </p>
	<p class="block_3">Arutha kahkaha attı. "Evet, gerçekten istediği buysa, Crydee'ye dönüp Martin'in rıhtımında balık tutmasına izin vereceğim."</p>
	<p class="block_2"> </p>
	<p class="block_3">James doğruldu. "Bu geceden önce yapmam gereken birkaç şey var, Ekselansları.</p>
	<p class="block_2"> </p>
	<p class="block_3">İzin verir misiniz?"</p>
	<p class="block_2"> </p>
	<p class="block_3">Arutha James'in çıkmasını işaret etti. "Bu gece görüşürüz."</p>
	<p class="block_2"> </p>
	<p class="block_3">"Ekselansları," dedi James ve odadan çıktı.</p>
	<p class="block_2"> </p>
	<p class="block_3">Krondor Prensi ve Adalar Krallığı'ndaki en güçlü ikinci kişi Arutha düşünceler içinde penceresinde durdu. Gediksavaşı'nda, Crydee Kuşatmasında komutayı aldığında genç bir adamdı ve artık orta yaşlıydı.</p>
	<p class="block_2"> </p>
	<p class="block_3">Tanrılar iyilikseverse önünde uzun yıllar vardı, ama krallığının kaderinin daha genç kadın ve erkeklerin, James, Jazhara ve William gibi kadın ve erkeklerin becerikli ellerinde olduğunu bilmek ona sakin bir güvence veriyordu. Kendine bir anlık huzurun zevkini çıkarma izni verdi, sonra masasına ve dikkatini çekmek için yalvaran raporlara döndü.</p>
	<p class="block_2"> </p>
	<p class="block_3">James sarayda seğirtti. Jonathan Means'le diğer iki casusuna haber göndermesi, Krondor'a döndüğünü bildirmesi gerekiyordu. Sonra Sürüngen ile çetesinin eylemlerini saptamak için gözünü açık tutan birine hızlı bir ziyaret yapmak için sokaklara çıkması gerekiyordu. Tanrıların Gözyaşı meselesi hallolduğuna göre, James dikkatini bu suç lordu özentisine çevirmeye ve eninde sonunda kim olduğunu öğrenmeye kararlıydı. Sonra şehri ondan kurtaracaktı.</p>
	<p class="block_2"> </p>
	<p class="block_3">James yapması gereken şeyleri saydı. Acele ederse, Prens'in kutlamasından önce banyo yapmak ve giysi değiştirmek için zamanı olurdu.</p>
	<p class="block_2"> </p>
	<p class="block_3">Yorgundu, ama yarın uyumak için zaman olacaktı. Şu anda her şeyden çok yapmak istediği şeyi yapıyordu: Prens'ine hizmet etmek. Ve dünyada her yerden daha çok olmak istediği yerdeydi: Krondor.</p>
	<p class="block_4" id="calibre_pb_18"> </p>
</body></html>
