<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos670693"><span class="calibre6"><span class="bold"><span class="calibre12">67. BÖLÜM</span></span></span></p>

  <p class="calibre2">Büyükelçilikler Bölgesi’nin batısında bulunan Gölge Evi kameriyesinin içinde bulunduğu bahçe sessizlik içindeydi. Giriş yolunun diğer ucundaki genç adam, kamburu çıkmış amirini çimlerde yürütüyordu.</p>

  <p class="calibre2"><span class="italic">Ona yol göstermeme izin mi veriyor?</span></p>

  <p class="calibre2">Normalde bu kör adam, mabedinin topraklarında yolunu tek başına bulmayı tercih ederek, yardım almayı reddederdi. Ama bu akşam, içeri girip, Warren Bellamy’nin çağrısına cevap vermek için sabırsızlanıyormuş gibi görünüyordu.</p>

  <p class="calibre2">Özel çalışma odasının bulunduğu binadan içeri girerlerken yaşlı adam, “Teşekkür ederim,” dedi. “Buradan sonra yolumu bulabilirim.”</p>

  <p class="calibre2">“Efendim, kalıp yardımcı olmayı isterim...”</p>

  <p class="calibre2">“Bu akşamlık bu kadarı yeter,” dedikten sonra yardımcısının kolundan çıktı ve telaşla karanlığa yöneldi. “İyi akşamlar.”</p>

  <p class="calibre2">Genç adam binadan çıkıp, çimlerin üzerinden aynı topraklardaki mütevazı meskenine geri döndü. Evinden içeri girdiğinde içini kemiren merak duygusuna engel olamıyordu. Yaşlı adam, Bay Bellamy’nin sorusunu duyunca belirgin biçimde keyfi kaçmıştı... ama soru garip, hatta anlamsızdı.</p>

  <p class="calibre2"><span class="italic">Dul kadının oğluna yardım edecek yok mu?</span></p>

  <p class="calibre2">Hayal gücünü ne kadar zorlaşa da bunun ne anlama gelebileceğini kestiremiyordu. Şaşkınlık içinde bilgisayarının başına gidip, aynı cümleyi yazdı.</p>

  <p class="calibre2">Aynı soruyu içeren sayfalar üst üste belirmeye başladığında hayrete düştü. Merakla yazılardan okudu. Görünüşe bakılırsa bu garip soruyu tarihte ilk soran Warren Bellamy değildi. Aynı kelimeler yüzyıllar önce... öldürülen bir arkadaşının ardından yas tutan Kral Süleyman tarafından da seslendirilmişti. İddialara göre aynı soru bugün masonlar tarafından da bir tür şifreli yardım çağrısı olarak hâlâ kullanılıyordu. Anlaşılan Wanen Bellamy, bir mason dostuna imdat çağrısı göndermişti.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_75"></div>
</body>
</html>
