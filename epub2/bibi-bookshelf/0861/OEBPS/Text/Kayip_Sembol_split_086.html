<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos755303"><span class="calibre6"><span class="bold"><span class="calibre12">78. BÖLÜM</span></span></span></p>

  <p class="calibre2">George Washington Masonik Anıtı, Alexandria, Virginia’daki Shuter’s Tepesi’nin üstünde yer alır. Aşağıdan yukarıya doğru, üç farklı mimari üsluptaki -Dorik, İyonik, Korint- katmandan oluşan yapı, insanın zihinsel yükselişinin fiziki sembolüdür. İskenderiye, Mısır’daki Faros Feneri gibi, bu yüksek kulenin de kızılımsı çatı süslemeleri bulunan piramit şeklinde bir tepesi vardır.</p>

  <p class="calibre2">Göz alıcı mermer giriş salonunda, yanında Kongre Binası’nın köşetaşını yerleştirdiği malayla birlikte, Masonik tören kıyafetleri içinde George Washington’ın büyük, bronz bir heykeli bulunur. Giriş salonunun üstündeki dokuz kat, Mağara, Kripta Salonu ve Tapmak Şövalyeleri Şapeli gibi isimler taşır. Burada barman hazineler arasında yirmi binden fazla masonik yazı. Ahit Sandığı’nın göz kamaştırıcı bir kopyası ve Kral Süleyman’ın Tapınağı’ndaki taht odasının bire bir ölçüdeki örneği mevcuttur.</p>

  <p class="calibre2">UH-60 helikopteri alçaktan uçarak Potomac’ın üstünden geçerken, CIA ajanı Simkins saatine göz attı. <span class="italic">Trenlerinin gelmesine altı dakika var.</span> Derin bir soluk alıp, ufukta parlayan Masonik Anıt’a pencereden baktı. Görkemle parlayan kulenin, Ulusal Park’taki diğer binalar kadar etkileyici olduğunu düşündü. Simkins, anıtın içine hiç girmemişti ve bu gece de farklı olmayacaktı. Her şey planladıkları gibi giderse, Robert Langdon ile Katherine Solomon metro istasyonundan asla çıkamayacaklardı.</p>

  <p class="calibre2">Anıtın karşısındaki King Sokağı İstasyonu’nu gösteren Simkins pilota, “Şuraya!” diye bağırdı. Helikopteri yan yatıran pilot, Shuter Tepesi’nin eteklerindeki çimenlik bir alana iniş yaptı.</p>

  <p class="calibre2">Simkins ile ekibi hep birlikte inip, sokağın karşı tarafına geçerek, King Sokağı İstasyonu’na doğru ilerlerken yayalar şaşkınlıkla onlara baktılar. Merdivenlerdeki yolcular, siyahlar içindeki silahlı adamlar yanlarından koşarak geçerlerken, kendilerini duvara yapıştırarak onlara yol verdiler.</p>

  <p class="calibre2">Pek çok farklı hattın -Sarı, Mavi ve Amtrak- geçtiği anlaşılan King Sokağı İstasyonu, Simkins’in beklediğinden daha büyüktü. Duvardaki metro haritasının yanına koşup, Freedom Plaza’yla, buradan gelen direkt hattı buldu.</p>

  <p class="calibre2">Simkins, “Mavi Hat, güneye giden peron!” diye bağırdı. “Hemen oraya gidip, herkesi dışarı çıkarın!” Ekibi oraya doğru fırladı.</p>

  <p class="calibre2">Bilet gişesine koşan Simkins. kimliğini gösterip içerideki kadına bağırdı. “Metro Merkez’den bir sonraki tren ne zaman gelecek?!”</p>

  <p class="calibre2">İçerideki kadın korkmuş görünüyordu. “Emin değilim. Mavi Hat on bir dakikada bir gelir. Dakik bir programı yok.”</p>

  <p class="calibre2">“Son tren gideli ne kadar oldu?”</p>

  <p class="calibre2">“Beş... veya altı dakika. Fazla değil.”</p>

  <p class="calibre2">Simkins kafasından hesapladı. <span class="italic">Mükemmel.</span> Langdon bir sonraki trende olmalıydı.</p>

  <p class="calibre2">Hızla ilerleyen metro vagonunun içindeki Katherine Solomon, sert plastik koltukta rahatsız bir şekilde kıpırdandı. Tepedeki parlak floresan ışıklar gözlerini yakıyordu. Kapanmak isteyen gözkapaklarına bir saniye bile izin vermedi. Boş vagonda onun yanında oturan Langdon, ayaklarımın dibindeki deri çantaya boş gözlerle bakıyordu. Vagonun ritmik sallantısı yüzünden mayışmış gibi görünen profesörün gözkapakları ağırlaşmıştı.</p>

  <p class="calibre2">Katherine, Langdon’ın çantasındaki garip şeyleri zihninde canlandırdı. <span class="italic">CIA bu piramidi neden istiyor?</span> Bellamy, gerçek potansiyelini bildiği için Sato’nun bu piramidin peşinde olabileceğini söylemişti. Ama bu piramit antik sırların saklandığı yeri bir şekilde ortaya çıkarıyor olsa bile, Katherine ortaçağın esrarlı bilgeliğinin CIA’i ilgilendirebileceğine inanmakta güçlük çekiyordu.</p>

  <p class="calibre2">Ama sonra CIA’in pek çok kereler eski sihir ve gizemcilikle ilgili parapsikolojik ve psişik programlar yürüttüğünün ortaya çıktığını hatırladı. 1995’teki “Stargate/Scannate” skandalında, uzaktan görüntüleme adındaki gizli bir CIA teknolojisi bulunduğu ortaya çıkmıştı. Bu, “İzleyicinin” fiziken bulunmadığı herhangi bir yere zihin gözünü gönderip casusluk yapabildiği, bir tür telepatik zihin yolculuğuydu. Gizemciler buna astral yolculuk, yogiler ise beden dışı deneyim diyorlardı. Ne yazık ki, vergilerini ödeyen dehşete düşmüş Amerikan vatandaşları buna <span class="italic">saçmalık</span> diyordu ve bu yüzden program sona erdirilmişti. En azından kamunun bildiği kadarıyla.</p>

  <p class="calibre2">Fakat Katherine, CIA’in başarısızlıkla sonuçlanan programlarıyla. Noetik Bilim alanındaki kendi buluşları arasında belirgin bağlar görüyordu.</p>

  <p class="calibre2">Katherine polise telefon edip, Kalorama Heights’ta bir şey bulup bulmadıklarını sormak için sabırsızlanıyordu, ama şu anda ikisinin de telefonu yoktu ve yetkililerle temasa geçmek büyük bir hata olacaktı. Sato’nun kollarının nereye kadar uzandığını bilmeye imkân yoktu.</p>

  <p class="calibre2"><span class="italic">Sabır Katherine.</span> Birkaç dakika sonra, onlara cevaplar sunacağının garantisini veren bir adamın konuğu olarak, güvenli bir yerde saklanacaklardı. Katherine bu cevaplar her ne ise, ağabeyini kurtarmasına yardımcı olmasını umut etti.</p>

  <p class="calibre2">Metro haritasına bakarken, “Robert?” diye fısıldadı. “Bir sonraki durakta iniyoruz.”</p>

  <p class="calibre2">Langdon kurduğu hayallerden sıyrıldı. “Tamam, teşekkürler.” Tren gümbürdeyerek istasyona doğru ilerlerken, çantasını yerden alıp Katherine’e tereddütle baktı. “Umarım herhangi bir sorun yaşamadan oraya varırız.”</p>

  <p class="calibre2">Turner Simkins, adamlarının yanına gitmek için aşağı inerken, metrodaki peron tamamıyla temizlenmiş, adamları platform boyunca uzanan taşıyıcı sütunların arkasındaki yerlerini almışlardı. Platformun diğer ucundaki tünelin derinliklerinden bir gürültü duyuldu. Gürültü artarken Simkins, etrafında bir sıcak hava dalgası hissetti.</p>

  <p class="calibre2"><span class="italic">Kaçamayacaksın Bay Langdon.</span></p>

  <p class="calibre2">Simkins, kendisine platformda eşlik etmesini istediği diğer iki ajana döndü. “Kimliklerle silahları çıkarın. Bu trenler otomatik ama kapıları açan bir kondüktör var. Onu bulun.”</p>

  <p class="calibre2">Trenin farları tünelin aşağısında belirdi ve frenlerin tiz sesleri duyuldu. Tren istasyona girip yavaşlamaya başlayınca, Simkins ile ajanları raylara doğru eğildiler, kapıları açmadan önce kondüktörle göz teması kurmaya çalışarak CIA kimliklerini salladılar.</p>

  <p class="calibre2">Tren hızla yaklaşıyordu. Simkins siyahlar içindeki adamların kimliklerini sallamasına anlam veremeyen kondüktörün şaşkın yüzünü üçüncü vagonda gördü. Artık tamamen durmak üzere olan trene doğru koştu.</p>

  <p class="calibre2">Kimliğini yukarı kaldırırken, “CIA!” diye bağırdı. “Kapıları AÇMA!” Tren yanından yavaşça kayarken, kondüktörün vagonuna gidip ona seslendi. “Kapıları açma! Anladın mı?! Kapıları AÇMA!”</p>

  <p class="calibre2">Tren tamamen durduğunda, şaşkınlıktan gözleri kocaman olmuş kondüktör yan taraftaki pencereden, “Ne oldu?!” diye sordu.</p>

  <p class="calibre2">Simkins, “Bu tren yerinden ayrılmasın,'’ dedi. “Ve kapıları açma.”</p>

  <p class="calibre2">“Tamam.”</p>

  <p class="calibre2">“Bizi ilk vagona sokabilir misin?”</p>

  <p class="calibre2">Kondüktör başını salladı. Korkulu bir ifadeyle trenden aşağı indi ve kapıyı arkasından kapattı. Simkins ve iki adamıyla birlikte ilk vagona gidip kapıyı açtı.</p>

  <p class="calibre2">Silahını çıkaran Simkins, “Arkamızdan kilitle,” dedi. Simkins ile adamları hemen ilk vagonun parlak aydınlığına daldılar. Kondüktör kapıyı arkalarından kilitledi.</p>

  <p class="calibre2">İlk vagonda, silahlı üç adamın içeri girmesine şaşkınlıkla bakan sadece dört yolcu -üç yeniyetme delikanlı ve yaşlı bir kadın- vardı. Simkins kimliğini kaldırdı. “Her şey yolunda. Yerlerinizde kalın.”</p>

  <p class="calibre2">Simkins ile adamları, kapıları kilitli trenin arka tarafına doğru vagonları tek tek arayarak ilerlediler. Çiftlikteki eğitimde buna “diş macunu sıkmak” denirdi. Bu trende çok az yolcu vardı ve vagonların yarısını aradıkları halde, Robert Langdon ile Katilerine Solomon’ın tarifine uyan kimseye rastlamamışlardı. Simkins yine de kendinden emindi. Bir metro treninde saklanacak hiçbir yer yoktu. Tuvalet, depo ya da alternatif çıkışlar yoktu. Kaçaklar onları trene binerken görmüş ve arka tarafa kaçmış olsalar bile dışarı çıkamazlardı. Bir kapıyı aralamak neredeyse imkânsızdı ve ayrıca Simkins’in adamları trenin her iki tarafından platformu izliyorlardı.</p>

  <p class="calibre2"><span class="italic">Sabır.</span></p>

  <p class="calibre2">Simkins sondan ikinci vagona geldiğinde kendini biraz huzursuz hissetmeye başlamıştı. Bu vagonda tek bir yolcu vardı ve o da bir Çinliydi. Simkins ile adamları saklanacak bir yer var mı, diye içeriyi aradılar ama hiç kimse yoktu.</p>

  <p class="calibre2">Üçlü, trenin son bölmesine doğru yaklaşırken silahını kaldıran Simkins, “Son vagon,” dedi. Son vagona girdiklerinde üçü birden durup, etrafa bakakaldı.</p>

  <p class="calibre2"><span class="italic">Ne bu?...</span> Boş vagonun arka tarafına koşan Simkins, tüm koltukların arkalarına baktı. Öfkeden kudurmuş bir halde adamlarına döndü. “Ne cehenneme kayboldu bunlar?!”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_86"></div>
</body>
</html>
