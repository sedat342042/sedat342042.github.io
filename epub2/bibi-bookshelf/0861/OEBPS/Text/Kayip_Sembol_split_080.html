<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos704287"><span class="calibre6"><span class="bold"><span class="calibre12">72. BÖLÜM</span></span></span></p>

  <p class="calibre2">Okuma odasının balkonundan inen CIA operasyon ajanı kendini kandırılmış hissediyordu. <span class="italic">Bellamy bize yalan söyledi.</span> Ajan, yukarıdaki Musa heykelinin yakınında veya merdivenlerin başka herhangi bir yerinde ısı işaretine rastlamamıştı.</p>

  <p class="calibre2"><span class="italic">Peki Langdon hangi cehenneme gitti?</span></p>

  <p class="calibre2">Ajan, ısı işaretlerini saptadıkları tek yere, kütüphanenin danışma masasına geri döndü. Sekizgen konsolun altına girerek, bir kez daha merdivenlerden inmeye başladı. Hareket halindeki taşıyıcı bant gıcırtılar çıkarıyordu. İçeri girdiğinde termal gözlüklerini taktı ve odayı taradı. Hiçbir şey yoktu. Patlamayla yerle bir olan sıcak kapıdan raflara doğru baktı. Bunun dışında hiçbir...</p>

  <p class="calibre2"><span class="italic">Vay canına!</span></p>

  <p class="calibre2">Görüş alanında hiç beklenmedik bir aydınlanma olunca ajan geriye doğru sıçradı. Duvardan çıkan taşıyıcı bantın üstünde, belli belirsiz iki insan figürü hayalet gibi parlıyordu. <span class="italic">Isı işareti.</span></p>

  <p class="calibre2">Sersemleyen ajan, iki görüntünün odada yarım daire çizip, duvardaki dar delikten dışarı çıkmasını izledi. <span class="italic">Taşıyıcı bantla mı dışarı çıktılar? Bu delilik.</span></p>

  <p class="calibre2">Robert Langdon’ı duvardaki delikten ellerinden kaçırdıklarını anlayan ajan, şimdi bir sorunun daha farkına varıyordu. <span class="italic">Langdon yalnız değil iniydi?</span></p>

  <p class="calibre2">Tam telsizi elini alıp takım liderine haber vermek üzereyken, lideri ondan önce davrandı.</p>

  <p class="calibre2">“Tüm birimler! Kütüphanenin önündeki meydanda terk edilmiş bir Volvo bulduk. Katherine Solomon’ın üstüne kayıtlı. Görgü tanığı kütüphaneye gireli çok olmadığını söylüyor. Robert Langdon’la birlikte olduğundan şüpheleniyoruz. Başkan Sato her ikisini birden hemen bulmamızı emretti.”</p>

  <p class="calibre2">Dağıtım odasındaki ajan, “İkisine ait ısı işaretlerine rastladım!” diye bağırarak, durumu açıkladı.</p>

  <p class="calibre2">Takım lideri, “Lanet olsun!” dedi. “Taşıyıcı bant nereye gidiyor?”</p>

  <p class="calibre2">Operasyon ajanı, duvar panosundaki personel referans şemasına bakıyordu. “Adams Binası’na,” diye cevap verdi. “Bir blok ötede.”</p>

  <p class="calibre2">“Tüm birimler. Adams Binası’na yönelin! HEMEN!”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_80"></div>
</body>
</html>
