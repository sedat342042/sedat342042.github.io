<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1034924"><span class="calibre6"><span class="bold"><span class="calibre12">110. BÖLÜM</span></span></span></p>

  <p class="calibre2">CIA, uydu-görüntüleme bölümünün isteğini yerine getirmesini beklerken, Sato çalışma odasında tek başına duruyordu. D.C. bölgesinde çalışmanın ayrıcalıklarından biri de uydu kapsamında olmaktı. Eğer şansı varsa içlerinden biri bu gece evin fotoğrafını çekecek şekilde konumlandırılmış ve son yarım saat içinde evden ayrılan bir aracın görüntüsünü yakalamış olabilirdi.</p>

  <p class="calibre2">Uydu teknisyeni, “Üzgünüm efendim,” dedi. “Söz konusu koordinatlar bu gece kapsamda değilmiş. Yeniden konumlandırma talebinde bulunmak ister misiniz?”</p>

  <p class="calibre2">“Hayır, teşekkürler. Çok geç.” Telefonu kapattı.</p>

  <p class="calibre2">Şimdi hedefin gittiği yeri nasıl bulacağına dair hiçbir fikri olmayan Sato, derin bir nefes aldı. Adamlarının, Ajan Hartmann’ın cesedini torbalayıp, helikoptere taşıdığı girişe yürüdü. Sato, Ajan Simkins’e adamlarını toplayıp, Langley’ye dönmek için hazırlanmasını emretmişti ama Simkins oturma odasında, elleri ve dizlerinin üstünde duruyordu. Sanki hastaymış gibi görünüyordu.</p>

  <p class="calibre2">“İyi misin?”</p>

  <p class="calibre2">Yüzünde tuhaf bir ifadeyle başını kaldırıp baktı. “Bunu gördünüz mü?” Oturma odasının zeminini işaret etti.</p>

  <p class="calibre2">Yanına gelen Sato, pelüş halıya baktı. Hiçbir şey göremeyince başını iki yana salladı.</p>

  <p class="calibre2">Simkins, “Çömelin,” dedi. “Halının havına bakın.”</p>

  <p class="calibre2">Sato da öyle yaptı. Halının lifleri sanki ezilmiş gibi görünüyordu... Sanki tekerlekli ağır bir şey odadan geçmiş gibi iki düz çizgiyle ezilmişlerdi.</p>

  <p class="calibre2">Simkins, “Tuhaf olan, tekerleklerin takip ettiği yön,” dedi. Sonra gösterdi.</p>

  <p class="calibre2">Sato’nun bakışları, oturma odasındaki halıdan geçen paralel çizgileri takip etti. İzler, şöminenin yanındaki, yerden tavana uzanan geniş tablonun altında yok oluyordu. <span class="italic">Bu da ne böyle?</span></p>

  <p class="calibre2">Tablonun yanına giden Simkins, duvardan indirmeye çalıştı. Yerinden kıpırdamadı. Ellerini kenarlarında gezdirirken, “Sabitlenmiş,” dedi. “Durun, altında bir şey var...” Aşağı kenarın altındaki küçük bir kola parmaklarıyla dokununca, bir şey tıkırdadı.</p>

  <p class="calibre2">Simkins tabloyu ileri doğru itti. Tüm resim kendi ekseni etrafında döner kapı gibi çevrilirken, Sato ileri doğru bir adım attı.</p>

  <p class="calibre2">Simkins fenerini kaldırıp, ışığını arkadaki karanlık yere tuttu.</p>

  <p class="calibre2">Sato gözlerini kıstı. <span class="italic">İşte başlıyoruz.</span></p>

  <p class="calibre2">Kısa koridorun sonunda, ağır, metal bir kapı duruyordu.</p>

  <p class="calibre2">Langdon’ın zihninin karanlığında uçuşan hatıralar, gelip gidiyordu. Hemen ardından, aynı ürkütücü ve uzaktan gelen fısıltıyla, kırmızı kıvılcımlar dönmeye başladı.</p>

  <p class="calibre2"><span class="italic">Verbum significatium... Verbum omnificum... Verdum perdo.</span></p>

  <p class="calibre2">Şarkı, ortaçağ ilahilerinin yankıları gibi devam etti. <span class="italic">Verbum significatium... Verbum omnificum.</span> Kelimeler boşlukta yuvarlanırken, her yanından yeni sesler yankılanmaya başladı.</p>

  <p class="calibre2"><span class="italic">Apocalypsis...<sup class="calibre13"><small class="calibre14"><a href="../Text/Kayip_Sembol_split_143.html#filepos1339829"><span class="calibre15"><span class="italic">{85}</span></span></a></small></sup> Franklin... Apocalypsis... Verbum... Apocalypsis...</span><a id="filepos1039026"></a></p>

  <p class="calibre2">Bir anda uzaklarda yaslı bir çan çalmaya başladı. Üst üste çalan çanın sesi gittikçe arttı. Langdon’ın anlamasını istercesine daha hızlı çalıyor, sanki zihninin takip etmesi için onu uyarıyordu.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_118"></div>
</body>
</html>
