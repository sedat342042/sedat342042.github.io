<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos15346"><span class="calibre6"><span class="bold"><span class="calibre12">1. BÖLÜM</span></span></span></p>

  <p class="calibre2">Eiffel Kulesi’nin güney direğinden çıkan asansör turistle doluydu. Tıklım tıkış asansördeki takım elbiseli ağırbaşlı işadamı, bakışlarını yanındaki erkek çocuğuna indirdi. ‘'Benzin soldu oğlum. Aşağıda kalmalıydın.”</p>

  <p class="calibre2">Endişesini kontrol etmeye çabalayan çocuk, “İyiyim...” dedi. “Bir sonraki katta inerim.” <span class="italic">Nefes alamıyorum.</span></p>

  <p class="calibre2">Adam yaklaşarak eğildi. “Şimdiye kadar bunun üstesinden geldiğini sanıyordum.” Çocuğun yanağını sevgiyle okşadı.</p>

  <p class="calibre2">Çocuk, babasını hayal kırıklığına uğrattığı için utanıyor, ama kulaklarındaki çınlama yüzünden onu güçlükle duyabiliyordu. <span class="italic">Nefes alamıyorum. Bu kutudan çıkmalıyım!</span></p>

  <p class="calibre2">Kabin görevlisi asansörün eklemli pistonları ve dövme demirleriyle ilgili bir şeyler söylüyordu. Çok aşağılarda Paris sokakları tüm yönlere doğru uzanıyordu.</p>

  <p class="calibre2">Başını geriye atıp, yukarıda boşalan platforma bakan çocuk, <span class="italic">geldik sayılır,</span> diye düşündü. <span class="italic">Biraz sabret.</span></p>

  <p class="calibre2">Asansör dik bir açıyla yukarıdaki seyir güvertesine yükselirken sütunları daralmaya, heybetli payandaları uzunlamasına dar bir tünele dönüşmeye başladı.</p>

  <p class="calibre2">“Baba, galiba...”</p>

  <p class="calibre2">Birden başlarının üstünde güçlü bir çatırtı duyuldu. Sarsılan kabin, yan tarafa doğru biçimsiz bir şekilde sallandı. Yılan gibi kıvrılan eskimiş kablolar, kabinin etrafını kamçılamaya başladı. Çocuk, babasına uzandı.</p>

  <p class="calibre2">“Baba!”</p>

  <p class="calibre2">Dehşet dolu bir an gözleri birbirine kenetlendi.</p>

  <p class="calibre2">Ardından kabinin alt kısmı çıktı.</p>

  <p class="calibre2">Yumuşak deri koltuğunda sıçrayan Robert Langdon, gördüğü rüyadan ürkerek uyandı. Girdiği türbülansta sallanan Falcon 2000EX şirket jetinin geniş kabininde tek başına oturuyordu. Arkadan Pratt &amp; Whitney çift motorlarının homurdanan sesi duyuluyordu.</p>

  <p class="calibre2">“Bay Langdon?” Başının üstündeki dahili konuşma sistemi vızıldadı. “Yaklaşıyoruz.”</p>

  <p class="calibre2">Langdon yerinde doğrulup, konuşma notlarını deri çantasına geri koydu. Uykuya daldığında masonik sembolleri yarısına kadar gözden geçirmişti. Müteveffa babasıyla ilgili gördüğü rüyayı, akıl hocası Peter Solomon’dan bu sabah aldığı beklenmedik davetin tetiklediğini düşündü.</p>

  <p class="calibre2"><span class="italic">Asla hayal kırıklığına uğratmak istemediğim diğer adam.</span></p>

  <p class="calibre2">Elli sekiz yaşındaki hayırsever, tarihçi ve bilim adamı, yaklaşık otuz yıl önce Langdon’ı kanatları altına alarak, babasının bıraktığı boşluğu pek çok açıdan doldurmuştu. Adamın nüfuzlu hanedanlığına ve yüklü servetine karşın, Langdon, onun yumuşak gri gözlerinde bir tevazu ve sıcaklık görüyordu.</p>

  <p class="calibre2">Pencerenin dışında güneş batmıştı, ama Langdon yine de ufukta antik bir saatin kulesi gibi yükselen, dünyanın en büyük dikilitaşının ince siluetini hayal meyal görebiliyordu. Yüz yetmiş metrelik mermer dikilitaş, ulusun kalbinin attığı yeri işaret ediyordu. Geometrik bir planla düzenlenen sokaklar ve anıtlar bu kuleden dışa doğru uzanıyordu.</p>

  <p class="calibre2">Havadayken bile Washington D.C.’nin gizemli bir gücü olduğu hissediliyordu.</p>

  <p class="calibre2">Langdon bu şehri seviyordu. Uçağın tekerlekleri yere değerken, kendisini bekleyenleri düşünmek içinde bir heyecan yarattı. Dulles Uluslararası Havaalanı’nda özel bir terminale doğru ilerleyen uçak, sonunda durdu.</p>

  <p class="calibre2">Langdon eşyalarını toplayıp, pilotlara teşekkür ettikten sonra, konforlu uçaktan dışarıdaki merdivenlere adımını attı. Yüzüne çarpan ocak ayının soğuk havası içinde özgürlük hissi uyandırıyordu.</p>

  <p class="calibre2">Geniş mekâna minnetle bakarken, <span class="italic">nefes al Robert,</span> diye düşündü.</p>

  <p class="calibre2">Beyaz sisten bir battaniye pistin üstüne çökmüştü. Puslu asfalta inerken, Langdon bir bataklığa girdiği hissine kapıldı.</p>

  <p class="calibre2">Pistin karşı tarafından tekdüze bir ses, “Merhaba, merhaba!” diye seslendi. “Profesör Langdon?”</p>

  <p class="calibre2">Sesin geldiği yöne bakan Langdon, klipsli yazı tahtası taşıyan ve rozet takmış orta yaşlı bir kadının, el sallayarak yanına yaklaştığını gördü. El örgüsü bir yün şapkanın altından kıvırcık sarı saçları görünüyordu.</p>

  <p class="calibre2">“Washington’a hoş geldiniz!”</p>

  <p class="calibre2">Langdon gülümsedi. “Teşekkür ederim.”</p>

  <p class="calibre2">“Yolcu hizmetlerinde görevliyim, ismim Pam.” Kadın adeta huzur bozucu bir coşkuyla konuşuyordu. “Beni takip edin bayım, arabanız sizi bekliyor.” Langdon pistin üzerinden, parıltılı özel uçaklarla çevrili Signature Terminali’ne doğru onu takip etti. <span class="italic">Zenginler ve ünlüler için bir taksi durağı.</span></p>

  <p class="calibre2">Kadın utangaç bir sesle, “Sizi sıkmak istemem profesör ama,” dedi. “Siz sembollerle ve dinle ilgili kitaplar yazan Robert Langdon’sınız, değil mi?” Langdon kısa süreli bir tereddütten sonra başını onaylar gibi salladı. Gülümseyerek, “Biliyordum!” dedi kadın. “Kitap kulübünde sizin kutsal dişi ve kiliseyle ilgili yazdığınız kitabı okuduk! Nasıl da inanılmaz bir skandala yol açtı! Ortalığı karıştırmak hoşunuza gidiyor değil mi?” Langdon gülümsedi. “Asıl niyetim skandal yaratmak değildi.”</p>

  <p class="calibre2">Kadın, Langdon’ın eserlerini konuşacak havada olmadığını anlamıştı. “Özür dilerim. Gevezelik ediyorum. Tanınmış biri olmanın sizi rahatsız ettiğinin farkındayım... ama bu sizin suçunuz.” Şakacı bir edayla kıyafetlerini işaret etti. “Üniformanız sizi ele veriyor.”</p>

  <p class="calibre2"><span class="italic">Üniformam mı?</span> Langdon bakışlarını kendi giysilerine indirdi. Her zamanki siyah balıkçı yaka kazağım, Harris Tweed ceketini, haki pantolonunu ve kolej tarzı deri mokasenlerini giymişti. Sınıfta, seminerlerde, kitap için çektirdiği fotoğraflarda ve sosyal etkinliklerde üstünde hep bu kıyafet olurdu.</p>

  <p class="calibre2">Kadın kahkaha attı. “Giydiğiniz o balıkçı yaka kazağın modası geçti. Kravatla çok daha yakışıklı görünürdünüz!”</p>

  <p class="calibre2">Langdon, <span class="italic">imkânı yok,</span> diye düşündü. <span class="italic">Küçük ilmekler.</span></p>

  <p class="calibre2">Langdon, Phillips Exeter Akademisi’ne giderken haftanın altı günü kravat takma zorunluluğu vardı. Müdürün kravatın ses tellerini ısıtmak için Romalı hatiplerin bağladığı <span class="italic">fasealia’</span>dan geldiğine dair romantik iddialarına rağmen Langdon, <span class="italic">kravat</span> kelimesinin etimolojik olarak paralı Hırvat askerlerinin savaşa çıkmadan önce bağladığı puantiyeli boyun bağlarından geldiğini biliyordu. Bugün hâlâ bu eski savaş kıyafeti, toplantı salonu savaşlarında düşmanlarına gözdağı vermek isteyen modern ofis savaşçıları tarafından takılıyordu.</p>

  <p class="calibre2">Kendi kendine gülümseyen Langdon, “Tavsiye için teşekkürler,” dedi. “Bundan sonra kravat konusunu düşüneceğim.”</p>

  <p class="calibre2">Neyse ki, terminalin yanına park etmiş gösterişli bir Lincoln limuzinden inen koyu renk takım elbiseli, profesyonel görünüşlü bir adam parmağını kaldırdı. “Bay Langdon? Ben, Beltway Limousine’den Charles.” Yolcu kapısını açtı. “İyi akşamlar efendim. Washington’a hoş geldiniz.”</p>

  <p class="calibre2">Pam’e misafirperverliğine karşılık bahşişini veren Langdon, limuzinin lüks koltuğuna geçti. Şoför, ona ısı kontrollerini, şişe sularını ve sıcak kek sepetini gösterdi. Birkaç saniye sonra Langdon asfalt yolda hızla ilerliyordu. <span class="italic">Demek, insan ne olduğunu böyle unutuyor.</span></p>

  <p class="calibre2">Şoför Windsock Yolu’nda sürat yaparken yolcu raporunu vermek üzere hızlı bir arama yaptı. Adam profesyonelce, “Beltway Limousine’den arıyorum,” dedi. “Yolcum iniş yaptıktan sonra teyit etmem gerektiği söylenmişti.” Durdu. “Evet efendim. Konuğunuz Bay Langdon geldiler, kendisini saat yedide Kongre Binası’na bırakacağım. Rica ederim efendim.” Telefonu kapattı.</p>

  <p class="calibre2">Langdon gülümsemekten kendini alamadı. <span class="italic">Altına bakmadık taş bırakmaz.</span> Peter Solomon’ın ayrıntılara verdiği önem, gücünü kontrol etmesini sağlayan en büyük özelliklerinden biriydi. <span class="italic">Bankadaki birkaç milyar doların da kimseye zararı dokunmaz tabii.</span></p>

  <p class="calibre2">Havaalanının gürültüsü gerilerde kalırken, Langdon lüks deri koltuğa gömülüp, gözlerini kapattı. ABD Kongre Binası yarım saatlik mesafedeydi, düşüncelerini toparlamak için bu zamana ihtiyacı vardı. Bugün her şey öylesine ani gelişmişti ki, kendisini bekleyen inanılmaz geceyi ancak şimdi düşünmeye başlamıştı.</p>

  <p class="calibre2">Olabilecekler aklına geldikçe keyiflenen Langdon, <span class="italic">bir sır, perdesiyle geliyor,</span> diye düşündü.</p>

  <p class="calibre2">Kongre Binası’ndan on beş kilometre uzakta bir adam, Robert Langdon’ın gelişini sabırsızlıkla bekliyordu.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_9"></div>
</body>
</html>
