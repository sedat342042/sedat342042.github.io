<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos508540"><span class="calibre6"><span class="bold"><span class="calibre12">48. BÖLÜM</span></span></span></p>

  <p class="calibre2">Kongre Binası polis memuru Nuñez, bu karmaşık durumda, Robert Langdon ile Mimar’ın kaçmasına yardım etmekten başka seçenek görememişti. Ama şimdi zemin kattaki polis merkezinde, fırtına bulutlarının toplanmaya başladığını anlıyordu.</p>

  <p class="calibre2">Şef Trent Anderson başına bir buz torbası tutarken, başka bir memur Sato’nun yaralarına müdahale ediyordu. İkisi de görüntü takip ekibiyle birlikte oturmuş, Langdon ile Bellamy’nin yerini tespit etmek için dijital görüntü dosyalarını inceliyorlardı.</p>

  <p class="calibre2">Sato, “Tüm koridor ve çıkışlardaki video kayıtlarını kontrol edin,” diye emretti. “Nereye gittiklerini öğrenmek istiyorum!”</p>

  <p class="calibre2">Nuñez tüm bunları izlerken midesinin bulandığını hissetti. Aradıkları kaydı bulup, gerçeği öğrenmelerinin an meselesi olduğunu biliyordu. <span class="italic">Kaçmalarına ben yardım ettim.</span> CIA’den dört kişilik bir ekibin Langdon ile Bellamy’nin peşlerine düşme hazırlığı yapmaları durumu daha da kötüleştiriyordu. Bu adamlar Kongre Binası polislerine hiç benzemiyorlardı. Bunlar... siyah kamuflajları, gece görüşleri ve gelişmiş silahlarıyla fazlasıyla ciddi askerlerdi.</p>

  <p class="calibre2">Nuñez kusacak gibi oldu. Kararını verip, Şef Anderson’a usulca işaret etti. “Konuşabilir miyiz şef?”</p>

  <p class="calibre2">“Ne var?” Anderson, Nuñez’in peşinden koridora çıktı.</p>

  <p class="calibre2">Nuñez ter dökerken, “Şef, büyük bir hata yaptım.” dedi. “Özür dilerim ve istifa ediyorum.” Zafen <span class="italic">birkaç dakika içinde beni kovacaksın.</span></p>

  <p class="calibre2">“Anlayamadım?”</p>

  <p class="calibre2">Nuñez güçlükle yutkundu. “Langdon ile Mimar Bellamy’yi ziyaretçi merkezinden binanın dışına çıkarlarken gördüm.”</p>

  <p class="calibre2">“Ne?!” Anderson adeta kükremişti. “Neden bir şey söylemedin?”</p>

  <p class="calibre2">“Mimar, bana tek kelime etmememi söylemişti.”</p>

  <p class="calibre2">“Benim için çalışıyorsun, lanet olası!” Anderson’ın sesi koridorda yankılandı. “Tanrı aşkına, Bellamy kafamı duvara vurdu!”</p>

  <p class="calibre2">Nuñez, ona Mimar’ın verdiği anahtarı uzattı.</p>

  <p class="calibre2">Anderson, “Bu ne?” diye sordu.</p>

  <p class="calibre2">“Independence Bulvarı’nın altındaki yeni tünelin anahtarı. Mimar Bellamy’deydi. Bu sayede kaçtılar.”</p>

  <p class="calibre2">Anderson konuşacak kelime bulamadan anahtara baktı.</p>

  <p class="calibre2">Sato başını koridora uzatıp dikkatle onları inceledi. “Orada neler oluyor?”</p>

  <p class="calibre2">Nuñez, benzinin attığını hissetti. Sato, Anderson’ın elinde tuttuğu anahtarı gördü. Korkunç küçük kadın yaklaşırken, Nuñez, şefini korumak amacıyla elinden geldiğince doğaçlama yaptı. “Alt bodrumda yerde bir anahtar buldum. Şef Anderson’a nereye ait olabileceğini soruyordum.” Sato yanlarına gelip anahtara bir göz attı. “Peki şefin biliyor muymuş?” Nuñez bakışlarını Anderson’a dikti. Şefinin, konuşmadan önce tüm seçenekleri düşünüp tarttığı anlaşılıyordu. Şef sonunda konuştu. “Hemen bir şey söyleyemem. Kontrol etmem lazım...”</p>

  <p class="calibre2">Sato, “Zahmet etme,” dedi. “Bu anahtar ziyaretçi merkezinden başlayan tünelin kapısını açıyor.”</p>

  <p class="calibre2">Anderson, “Öyle mi?” diye sordu. “Nereden biliyorsunuz?”</p>

  <p class="calibre2">“Kamera kaydını bulduk. Memur Nuñez, Langdon ile Bellamy’nin kaçmalarına yardım ettikten sonra kapıyı arkalarından kilitledi. O anahtarı Nuñez’e Bellamy verdi.”</p>

  <p class="calibre2">Anderson öfkeden parlayan gözlerle Nuñez’e döndü. “Bu doğru mu?” Rolünü sürdürmek için elinden geleni yapan Nuñez, hızla başını salladı. “Üzgünüm efendim. Mimar, bana kimseye bahsetmememi söylemişti!” Anderson, “Mimar’ın sana ne söylediği umrumda değil!” diye bağırdı. “Beklerdim ki...”</p>

  <p class="calibre2">Sato, “Kes sesini Trent,” diyerek onun lafını kesti. “İkiniz de çok beceriksiz yalancılarsınız. Bunları CIA sorgulamasına saklayın.” Mimarın anahtarını Anderson’ın elinden kaptı. “Buradaki işin bitti.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_56"></div>
</body>
</html>
