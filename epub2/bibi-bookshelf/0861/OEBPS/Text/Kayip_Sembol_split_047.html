<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos429120"><span class="calibre6"><span class="bold"><span class="calibre12">39. BÖLÜM</span></span></span></p>

  <p class="calibre2">Robert Langdon odanın yan duvarındaki açıklığa gözlerini dikti. Tuvalin arkasındaki duvarda kusursuz bir kare delik açılmıştı. Yaklaşık bir metre genişliğindeki açıklık, birkaç tuğlanın yerinden sökülmesiyle meydana gelmiş gibiydi. Langdon karanlıkta, bir an için deliğin arka taraftaki bir odanın penceresi olduğunu düşünmüştü.</p>

  <p class="calibre2">Şimdi öyle olmadığını görüyordu.</p>

  <p class="calibre2">Duvarın içindeki delik birkaç metreyle sınırlıydı. Kabaca yontulmuş bir odacığı andıran oyuk, Langdon’a müzelerde heykelciklerin konulduğu girintileri anımsattı. Benzer şekilde bu nişin içinde de küçük bir nesne vardı.</p>

  <p class="calibre2">Yaklaşık yirmi santimetre uzunluğunda, tek parça granitten yontulmuştu. Dört cilalı kenarı olan zarif ve pürüzsüz yüzeyi, mum ışığında parıldıyordu.</p>

  <p class="calibre2">Langdon onun burada ne işi olduğunu anlayamıyordu. <span class="italic">Taş bir piramit mi?</span></p>

  <p class="calibre2">Sesinden tatmin olduğu anlaşılan Sato, “Şaşkın bakışlarınızdan, bu piramidin Tefekkür Odası’ndaki varlığının <span class="italic">tipik</span> bir şey olmadığını anlıyorum,” dedi.</p>

  <p class="calibre2">Langdon başını iki yana salladı.</p>

  <p class="calibre2">“O zaman belki Washington’da gizlenen efsanevi Mason Piramidi’yle ilgili iddialarınızı gözden geçirmek istersiniz.” Artık kendini beğenmiş bir ses tonuyla konuşuyordu.</p>

  <p class="calibre2">Langdon aniden, “Bakın, Bayan Sato,” diye cevap verdi. “Bu küçük piramit Mason Piramidi değil.”</p>

  <p class="calibre2">“Yani ABD Kongre Binası’nın göbeğinde, bir masona ait gizli bir odada bulduğumuz bu piramit tamamıyla tesadüf, öyle mi?”</p>

  <p class="calibre2">Langdon gözlerini ovuşturarak, mantıklı düşünmeye çalıştı. “Hanımefendi, bu piramit hiçbir şekilde efsaneyi yansıtmıyor. Mason Piramidi, tepesi som altından yapılmış devasa bir yapı olarak tasvir edilir."</p>

  <p class="calibre2">Langdon ayrıca bu -tepesi düz- küçük piramidin <span class="italic">gerçek</span> bir piramit bile olmadığını biliyordu. Tepesi yokken, bambaşka bir sembolü ifade ediyordu. Bilinen ismiyle “Bitmemiş Piramit” insanın tam kapasitesine ulaşmasının devam eden sürekli bir çaba olduğunu hatırlatan bir semboldü. Pek az insan farkında olduğu halde, dünyada en fazla basılan semboldü. <span class="italic">Yirmi milyardan fazla basılmıştı.</span> Tedavüldeki her bir doların üstünde bulunan Bitmemiş Piramit, sabırla parlak kapak taşını bekleyerek, ülkeye ve Amerikan halkına bir anlamda kendilerini bekleyen istikballerini hatırlatıyordu.</p>

  <p class="calibre2">Piramidi gösteren Sato, Anderson’a, “Aşağı indir,” dedi. “Daha yakından bakmak istiyorum.” Saygı namına hiçbir gayret göstermeden kafatasıyla kemikleri bir kenara iterek masada yer açtı.</p>

  <p class="calibre2">Langdon ise kendilerini, özel bir tapınağın kutsallığını bozan adi mezar hırsızları gibi hissediyordu.</p>

  <p class="calibre2">Langdon’ın yanından nişe uzanan Anderson, iri elleriyle piramidi her iki yanından kavradı. Sonra, bulunduğu o acayip açıdan piramidi güçlükle kaldırarak kendine doğru çekti ve ahşap masanın üstüne küt diye bıraktı. Sato’ya yer vermek için geri çekildi.</p>

  <p class="calibre2">Başkan mumu piramide yaklaştırıp, cilalı yüzeyini inceledi. Minik parmaklarını yavaşça, önce tepesinde sonra yanlarında gezdirdi. Arka tarafını hissetmek için ellerinin arasına alarak kavradı ama hayal kırıklığıyla kaşlarını çattı. “Profesör, daha önce Mason Piramidi'nin gizli bir bilgiyi korumak için inşa edildiğini söylemiştiniz.”</p>

  <p class="calibre2">“Efsane böyle, evet.”</p>

  <p class="calibre2">“O halde, varsayımsal olarak konuşursak, Peter’ı alıkoyan kişi <span class="italic">bunun</span> Mason Piramidi olduğuna inanıyorsa, o güçlü bilgiyi içerdiğine de inanıyordur.”</p>

  <p class="calibre2">Çileden çıkan Langdon başını salladı. “Evet, bu bilgiyi bulsa bile, onu büyük ihtimalle <span class="italic">okuyamayacaktır.</span> Efsaneye göre, piramidin içeriği şifrelenmiştir ve sadece... buna layık olan kişi tarafından deşifre edilebilir.”</p>

  <p class="calibre2">“Anlayamadım?”</p>

  <p class="calibre2">Langdon sabrı tükendiği halde, sakin bir tonla cevap verdi. “Mitolojik hazineler <span class="italic">daima</span> liyakat sınavıyla korunur. Hatırlayacağınız gibi, taşın içindeki kılıç efsanesinde kılıç, barındırdığı muazzam gücü kul</p>

  <p class="calibre2">lanmaya manen hazır olan Arthur’dan başka herkesi geri çevirir. Mason Piramidi de aynı fikri temel alır. Ama bu kez hazine bilgidir ve sadece layık olanların çözebileceği şifrelenmiş bir dille -kayıp kelimelerden oluşan mistik bir dil- yazıldığı söylenir.”</p>

  <p class="calibre2">Sato’nun dudaklarında belli belirsiz bir tebessüm vardı. “Bu akşam neden buraya çağrıldığınız anlaşıldı.”</p>

  <p class="calibre2">“Anlayamadım?”</p>

  <p class="calibre2">Sato, piramidi sakince 180 derece döndürdü. Şimdi piramidin dördüncü yüzeyi mum ışığında parlıyordu.</p>

  <p class="calibre2">Robert Langdon şaşkınlıkla baktı.</p>

  <p class="calibre2">Sato, “Anlaşılan birisi sizin layık olduğunuzu düşünüyor,” dedi.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_47"></div>
</body>
</html>
