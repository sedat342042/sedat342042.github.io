<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1219427"><span class="calibre6"><span class="bold"><span class="calibre12">127. BÖLÜM</span></span></span></p>

  <p class="calibre2">Langley’deki CIA karargâhının dışında rüzgâr soğuk esiyordu. Nola Kaye, sistem güvenliğinden Rick Parrish’i, ay ışığıyla aydınlanmış merkez avluda titreyerek takip etti.</p>

  <p class="calibre2"><span class="italic">Beni nereye götürüyor?</span></p>

  <p class="calibre2">Tanrı’ya şükürler olsun ki, masonik video krizini aşmışlardı, ama Nola hâlâ huzursuzdu. CIA başkanının ana bellek kesimindeki redakte edilmiş dosyası bir muamma olarak kaldığından, Nola’yı rahatsız ediyordu. Sabah Sato’yla bilgi alışverişinde bulunacaklardı, bu yüzden tüm gerçekleri öğrenmek istiyordu. Sonunda Rick Parrish’i arayıp yardım istemişti.</p>

  <p class="calibre2">Şimdi Rick’in peşinden bilmediği bir yere doğru giderken, okuduğu tuhaf sözleri aklından çıkaramıyordu:</p>

  <p class="calibre2"><span class="italic">Yeraltındaki gizli bir yere... enlem/boylamların Washington D.C deki bir yeri gösterdiğini... giden antik bir kapıyı çıkardı... kimseler için piramidin tehlikeli sonuçlar... açığa çıkarmak için şu kazınmış bireşimi deşifre etseler....</span></p>

  <p class="calibre2">Parrish yürürlerken, “Şu anahtar kelimelerden örümcek gönderen bilgisayar korsanının, Mason Piramidi hakkında bilgi aradığı konusunda hemfikiriz,” dedi.</p>

  <p class="calibre2">Nola, <span class="italic">öyle diyelim,</span> diye düşündü.</p>

  <p class="calibre2">“Ama bilgisayar korsanının, Mason Piramidi’nin beklemediği bir yüzüyle karşılaştığını düşünüyorum.”</p>

  <p class="calibre2">“Ne demek istiyorsun?”</p>

  <p class="calibre2">“Nola, CIA başkanının, teşkilat çalışanlarının her konuda fikirlerini paylaşacakları dahili tartışma panosunu nasıl desteklediğini biliyorsun, değil mi?”</p>

  <p class="calibre2">“Elbette.” Tartışma panoları, teşkilat personelinin internetteki güvenli bir ortamda çeşitli konular hakkında sohbet etmesini sağlıyor ve başkanın çalışanlarına ulaşabileceği bir tür sanal geçit sunuyorlardı.</p>

  <p class="calibre2">“Başkanın tartışma panoları, başkanın kendi ana bellek kısmında korunuyor ama, tüm seviyelerdeki çalışanların erişebilmelerini sağlamak için, başkanın özel güvenlik duvarının dışında saklanıyorlar.”</p>

  <p class="calibre2">Teşkilatın kafeteryasının köşesinden dönerlerken Nola, “Nereye varmak istiyorsun?” diye sordu.</p>

  <p class="calibre2">“Tek kelimeyle...” Parrish karanlığı işaret etti. <span class="italic">“Şuna.</span> ”</p>

  <p class="calibre2">Nola başını kaldırıp baktı. Önlerindeki meydanın karşı tarafında, büyük metal bir heykel ay ışığında parlıyordu.</p>

  <p class="calibre2">Beş yüzün üzerinde orijinal esere sahip olmakla övünen bir teşkilat için <span class="italic">Kryptos</span> adlı bu heykel, en ünlülerinden biri sayılmazdı. Yunancada “gizli” anlamına gelen <span class="italic">Kryptos,</span> Amerikalı sanatçı James Sanborn’un eseriydi ve CIA’de bir efsane haline gelmişti.</p>

  <p class="calibre2">Heykelin S şeklindeki büyük, bakır levhası, kıvrımlı metal bir duvar gibi duruyordu. Duvarın geniş yüzeyine, şaşırtıcı bir şifreleme sistemiyle yaklaşık iki bin harf kazınmıştı. Yeterince anlaşılmaz değilmiş gibi, S şeklindeki duvarın etrafındaki alana özenle başka heykel parçaları yerleştirilmişti. Bunların arasında tuhaf açılı granit bloklar, bir pusula gülü, bir mıknatıs taşı, “bilinçli hafıza” ve “karanlık güçlerden” bahseden Morse alfabesiyle yazılmış bir mesaj bile vardı. Pek çok hayranı, bu parçaların heykelin nasıl deşifre edileceğini gösteren ipuçları olduklarına inanıyordu.</p>

  <p class="calibre2"><span class="italic">Kryptos</span> bir sanattı ama... aynı zamanda bir bilmeceydi.</p>

  <p class="calibre2">Şifrelenmiş sırrını deşifre etmek, CIA’in içindeki ve dışındaki kriptologların tutkusu haline gelmişti. Birkaç yıl önce, sonunda şifrenin bir kısmı çözülmüş ve ulusal bir haber haline gelmişti. <span class="italic">Kıyptos’un</span> şifresinin önemli bir kısmı hâlâ gizemini korusa da, deşifre edilmiş kısımlar o kadar garipti ki, heykeli olduğundan daha da gizemli bir hale getiriyordu. Yeraltındaki gizli mekânlardan, antik mezarlara açılan kapılardan, enlemlerden ve boylamlardan bahsediyordu.</p>

  <p class="calibre2">Nola deşifre edilmiş kısımların bazı bölümlerini hatırlıyordu: <span class="italic">Bilgi bir araya getirilip, yeraltındaki bilinmeyen bir yere taşınmıştı... Tamamıyla görünmezdi... Bu nasıl mümkün olabilir?... Yeryüzünün manyetik alanını kullandılar...</span></p>

  <p class="calibre2">Nola heykele hiçbir zaman fazla önem vermemiş, tamamıyla deşifre edilip edilmediğini de umursamamıştı. Ama şu anda cevap istiyordu. “Bana neden <span class="italic">Kryptos’u</span> gösteriyorsun?”</p>

  <p class="calibre2">Parrish, ona gizemli bir şekilde gülümsedikten sonra, cebinden katlanmış bir kâğıt çıkardı. “İşte hakkında endişe ettiğin şu redakte edilmiş gizemli doküman. Tüm metne ulaştım.”</p>

  <p class="calibre2">Nola şaşkınlık içindeydi. “Başkanın bilgisayardaki özel bölümüne mi girdin?”</p>

  <p class="calibre2">“Hayır. Daha önce de anlatmaya çalıştığım buydu. Bir bak.” Nola’ya dosyayı verdi.</p>

  <p class="calibre2">Nola kâğıdı eline alıp açtı. Sayfanın üstündeki standart CIA teşkilatı antetini görünce, şaşkınlığı daha da arttı.</p>

  <p class="calibre2">Doküman gizli <span class="italic">değildi.</span> Hatta gizlilikle alakası yoktu.</p>

  <p class="calibre4">PERSONEL TARTIŞMA PANOSU KRYPTOS</p>

  <p class="calibre4">SIKIŞTIRILMIŞ BELLEK: İŞ PARÇACIĞI #2456282.5</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2">Nola, daha verimli depolama için tek bir sayfaya sıkıştırılmış, bir dizi gönderiye bakıyordu.</p>

  <p class="calibre2">Rick, “Senin şu anahtar kelime dokümanın, şifre tutkunlarının, <span class="italic">Kryptos</span> hakkında yazdığı ipe sapa gelmez şeyler.”</p>

  <p class="calibre2">Nola, tanıdık bir dizi anahtar kelime içeren cümleyi görünceye kadar dokümanı gözleriyle taradı.</p>

  <p class="calibre2">Jim, heykel onun, bilginin saklandığı YERALTINDAKİ gizli bir yere taşındığını söylüyor.</p>

  <p class="calibre2">Rick, “Metin, başkanın internetteki <span class="italic">Kıyptos</span> tartışma panosundan,” diye açıkladı. “Tartışma panosu yıllardır açık. <span class="italic">Binlerce</span> gönderi var. İçerinden <span class="italic">birinin</span> bütün anahtar kelimeleri içermesine şaşırmadım.”</p>

  <p class="calibre2">Nola anahtar kelimeleri içeren başka bir gönderiyi bulana kadar kâğıdı gözleriyle taramaya devam etti.</p>

  <p class="calibre2">Mark şifredeki enlem/boylamların WASHINGTON D.C.’deki bir yeri gösterdiğini söylese de kullandığı koordinatlar bir derece sapıyor. Kryptos aslında kendisini işaret ediyor.</p>

  <p class="calibre2">Parrish heykelin yanına yürüyüp, avcunu harflerden oluşan şifre denizinin üzerinde gezdirdi. “Hâlâ pek çok şifrenin çözülmesi gerekiyor ve mesajın eski mason sırlarıyla ilgili olabileceğini düşünen birçok kişi var.”</p>

  <p class="calibre2">Nola şimdi masonlarla <span class="italic">Kryptos’a</span> bağdaştıran söylentileri hatırlar gibi olmuştu ama bu aşırılıkları umursamadı. Sonra meydanın etrafına yerleştirilmiş heykel parçalarına bakarken, tıpkı Mason Piramidi gibi, parçalanmış bir şifre -bireşim- olduğunu fark etti.</p>

  <p class="calibre2"><span class="italic">Tuhaf.</span></p>

  <p class="calibre2">Nola bir an için <span class="italic">Kryptos’un</span> modern bir Mason Piramidi olduğunu düşündü. Hepsi bir göreve sahip, farklı malzemelerden yapılmış, çok parçalı bir şifreydi. <span class="italic">“Kıyptos</span> ile Mason Piramidi'nin aynı sırrı saklaması sence mümkün mü?”</p>

  <p class="calibre2">“Kim bilir?” Parrish, <span class="italic">Kıyptos’a</span> hayal kırıklığıyla baktı. “Tüm mesajı öğrenebileceğimizi hiç sanmıyorum. Ama tabii, birisi kasasını açıp, başkanı çözüme bir göz gezdirmeye izin vermesi için ikna edebilirse, o zaman başka.”</p>

  <p class="calibre2">Nola başını salladı. Şimdi her şeyi hatırlamaya başlamıştı. <span class="italic">Kryptos</span> yerleştirilirken, heykelin tüm şifrelerinin çözümünü içeren mühürlü bir zarf gelmişti. Mühürlenmiş çözüm, o zamanın CIA Başkanı William Webster’a emanet edilmiş, o da kasasına kilitlemişti. Geçen yıllar boyunca bir başkanın diğerine devrettiği dokümanın hâlâ orada olduğu söyleniyordu.</p>

  <p class="calibre2">Nola’nın William Webster’i düşünmesi, hafızasını canlandırarak, <span class="italic">Kryptos’un</span> başka bir kısmını hatırlamasını sağlamıştı:</p>

  <p class="calibre2">ORADA BİR YERDE GÖMÜLÜ.</p>

  <p class="calibre2">TAM YERİNİ KİM BİLİYOR?</p>

  <p class="calibre2">SADECE W. W.</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2">Orada <span class="italic">neyin</span> gömülü olduğunu kimse bilmese de çoğu kişi WW’nun William Webster olduğuna inanıyordu. Nola, WW’nun duymuş, ama üzerine fazla kafa yormamıştı. William Whiston -Kraliyet Akademisi ilahiyatçısı- isimli bir adam olduğuna dair söylentiler.</p>

  <p class="calibre2">Rick yeniden konuşmaya başladı. “İtiraf etmeliyim ki, sanatçıları pek bilmem ama bence bu Sanborn denilen adam gerçek bir deha. İnternette onun <span class="italic">Kiril Projektörü</span> projesini gördüm. Zihin kontrolü hakkındaki bir KGB dokümanındaki Rusça harfleri ışıkla yansıtıyor. Korkutucu.”</p>

  <p class="calibre2">Nola artık Rick’i dinlemiyordu. Başka bir gönderideki üçüncü anahtar kelimeyi bulduğu kâğıdı inceliyordu.</p>

  <div class="calibre16">
    Doğru, o BÖLÜM tamamen ünlü bir arkeologun günlüğündekilerle bire bir aynı. Yaptığı kazıda Tutankamon’un mezarına giden ANTİK BİR KAPIYI açığa çıkardığı anısını anlatıyor.
  </div>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2">Nola, <span class="italic">Kryptos’ta</span> bahsi geçen arkeologun, ünlü Mısırolog Howard Carter olduğunu biliyordu. Diğer gönderide ismi geçiyordu.</p>

  <div class="calibre16">
    Carter’ın diğer kazı notlarına internetten bir baktım. Firavunun huzurunu kaçıran kimseler için PİRAMİDİN tehlikeli sonuçlar doğuracağı uyarısını yapan bir kil tablet bulmuşa benziyor. Bir lanet! Acaba endişelenmeli miyiz?
  </div>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2">Nola suratını astı. “Rick, Tanrı aşkına, bu salağın piramitten bahsediş şekli bile doğru değil. Tutankamon piramidin içine gömülmemiş. Krallar Vadisi’ne gömülmüştü. Kriptologlar <span class="italic">Discovery Channel</span> seyretmiyorlar mı?”</p>

  <p class="calibre2">Parrish omuzlarını silkti. “Teknik adamlar işte.”</p>

  <p class="calibre2">Nola şimdi son anahtar kelimeyi görmüştü.</p>

  <div class="calibre16">
    Çocuklar, bilirsiniz ben komplo teorisyeni değilim ama Jim ve Dave, 2012’de dünyanın sonu gelmeden önce son sırrını açığa çıkarmak için şu KAZINMIŞ BİREŞİMİ deşifre etseler iyi olacak... Ciao.
  </div>

  <p class="calibre2">Parrish, “Her neyse,” dedi. “CIA başkanını, eski bir mason efsanesi hakkındaki gizli dokümanı saklamakla suçlamadan önce, bu <span class="italic">Kryptos</span> tartışma panosunu görmek isteyeceğini düşündüm. Zaten, CIA başkanı kadar nüfuz sahibi birinin bu türden şeylere ayıracak vakti olduğunu sanmıyordum.”</p>

  <p class="calibre2">Nola, antik bir törene katılan tüm o nüfuz sahibi erkeklerin video görüntülerini hayalinde canlandırdı. <span class="italic">Rick bir bilseydi...</span></p>

  <p class="calibre2">Nihayetinde, <span class="italic">Kryptos</span> her neyi açığa çıkarıyorsa, mesajın gizemli imaları olduğunu biliyordu. Başını kaldırıp parlayan sanat eserine baktı. Devletin önde gelen istihbarat teşkilatlarından birinin kalbinde duran üç boyutlu bir şifreydi. Bir gün, son şifresini açıklayıp açıklamayacağını merak etti.</p>

  <p class="calibre2">Rick’le birlikte içeri dönerlerken, kendi kendine gülmeye başladı.</p>

  <p class="calibre2"><span class="italic">Orada bir yerde gömülü.</span></p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_135"></div>
</body>
</html>
