<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos879808"><span class="calibre6"><span class="bold"><span class="calibre12">91. BÖLÜM</span></span></span></p>

  <p class="calibre2">Katedral Koleji’nin içindeki Langdon ile Katherine, bodrumun merdivenlerini ikişer ikişer atlayarak yukarı çıktılar ve karanlık koridorda koşturarak çıkışa yöneldiler. Artık yukarıdan gelen helikopter sesini duymuyorlardı. Bu yüzden Langdon, görünmeden dışarı çıkıp Peter’ın yanına, Kalorama Heights’a gidebileceklerinden ümitliydi.</p>

  <p class="calibre2"><span class="italic">Onu buldular. Yaşıyor.</span></p>

  <p class="calibre2">Otuz saniye önce, kadın güvenlik memuruyla yapılan telefon konuşması sona ererken, Katherine buharları tüten piramitle kapak taşını sudan çıkarmıştı. Langdon’ın deri çantasına yerleştirirken piramitten hâlâ sular damlıyordu. Langdon şimdi deri çantadan yayılan sıcaklığı hissedebiliyordu.</p>

  <p class="calibre2">Peter’ın bulunmuş olmasının verdiği heyecan, kapak taşının parıldayan mesajını gölgede bırakmıştı -Sekiz Franklin Meydanı- ama Peter’ın yanına vardıktan sonra bunun için vakitleri olacaktı.</p>

  <p class="calibre2">Merdivenlerin başındaki köşeden dönerlerken, Katherine aniden durdu ve koridorun karşı tarafındaki oturma odasını gösterdi. Langdon, cumbanın penceresinden, ince siyah bir helikopterin çimenlerin üstünde durduğunu gördü. Arkası onlara dönük duran bir pilot, telsiziyle konuşuyordu. Ayrıca yakınlarına park etmiş, siyah camlı bir Escalade de vardı.</p>

  <p class="calibre2">Langdon ile Katherine oturma odasında karanlığın içinden, operasyon ekibinin diğer üyelerini görebilmek için pencereden dışarı baktılar. Neyse ki, Ulusal Katedral’in dışındaki geniş çimenlik alan bomboştu.</p>

  <p class="calibre2">Langdon, “Katedrale girmiş olmalılar,” dedi.</p>

  <p class="calibre2">Kalın bir ses arkalarından, “Değiller,” dedi.</p>

  <p class="calibre2">Langdon ile Katherine konuşanı görebilmek için arkalarını döndüler. Kapı eşiğinde, siyahlar içinde iki kişi lazer görüşlü silahlarını onlara doğrultmuştu. Langdon parlak kırmızı bir noktanın göğsünde dans ettiğini görebiliyordu.</p>

  <p class="calibre2">Rahatsız edici, tanıdık bir ses, “Sizi yeniden görmek ne güzel profesör,” dedi. Ajanlar kenara çekilince, Başkan Sato’nun minik bedeni aralarından kolayca geçerek, oturma odasından içeri girdi ve Langdon’ın tam önünde durdu. “Bu gece fazlasıyla kötü kararlar verdiniz.”</p>

  <p class="calibre2">Langdon etkili bir sesle, “Polis, Peter Solomon’ı buldu,” dedi. “Durumu kötü ama yaşayacak. Her şey bitti.”</p>

  <p class="calibre2">Sato, Peter’ın bulunduğuna şaşırdıysa bile hiç belli etmedi. Langdon’a doğru yürüyüp, birkaç santim uzağında dururken gözlerini bile kıpırdatmadı. “Profesör, sizi temin ederim, bitmek sözcüğünün içinde bulunduğumuz durumda en ufak bir bağlantısı yok. Ve eğer şimdi işin içine polis girdiyse, durum daha da ciddileşti demektir. Bu akşam size daha önce de söylediğim gibi, çok hassas bir durum söz konusu. O piramidi alıp asla kaçmamalıydınız. ”</p>

  <p class="calibre2">Katherine, “Efendim,” diye geveledi. “Ağabeyimi görmem gerek. Piramit sizde kalabilir ama mutlaka izin vermelisiniz...”</p>

  <p class="calibre2">Katherine’e dönen Sato, “Mutlaka izin mi vermeliyim?” diye sordu. “Sanırım siz Bayan Solomon’sınız.” Gözlerinden alevler püskürterek Katherine’e baktıktan sonra Langdon’a döndü. “Deri çantayı masanın üzerine koyun!”</p>

  <p class="calibre2">Langdon göğsündeki lazer ışıklarına baktı. Deri çantayı sehpanın üzerine bıraktı. Ajanlardan biri temkinli bir şekilde yaklaşıp, çantanın fermuarını açtı ve iki yanından aşağı kıvırdı. İçeride kalmış bir miktar buhar yukarı doğru dalgalandı. Işığını çantadan içeri tutup, uzunca bir süre baktıktan sonra, Sato’ya doğru başını salladı.</p>

  <p class="calibre2">Sato yanına gidip, çantanın içine baktı. Islak piramit ve kapak taşı, fenerin ışığında parlıyordu. Sato çömelip, daha önce sadece filmini gördüğü altın kapak taşına daha da yakından baktı.</p>

  <p class="calibre2">Sato, “Yazı size bir şey ifade ediyor mu?” diye sordu. “Sır Düzen’in içinde gizli.”</p>

  <p class="calibre2">“Emin değiliz efendim.”</p>

  <p class="calibre2">“Piramitten neden buharlar çıkıyor?”</p>

  <p class="calibre2">Katherine hiç tereddüt etmeden, “Suda kaynattık,” dedi. “Şifreyi çözme işleminin bir kısmı da buydu. Size her şeyi anlatacağız ama lütfen izin verin, gidip ağabeyimi görelim. Çok fazla...”</p>

  <p class="calibre2">Sato, “Piramidi <span class="italic">kaynattınız</span> mı?” diye sordu.</p>

  <p class="calibre2">Katherine, “Feneri kapatın,” dedi. “Kapak taşına bakın. Hâlâ görebilirsiniz.”</p>

  <p class="calibre2">Ajan, fenerin ışığını söndürünce Sato kapak taşının önünde diz çöktü. Ayakta duran Langdon, kapak taşındaki yazının hâlâ biraz parladığını görebiliyordu.</p>

  <p class="calibre2">Sesinden şaşırdığı anlaşılan Sato, “Sekiz Franklin Meydanı,” dedi. “Evet efendim. Yazı akkor hale gelen bir vernik veya başka bir şeyle yazılmış. Otuz üçüncü derece aslında...”</p>

  <p class="calibre2">Sato, “Peki ya adres?” diye sordu. “Adamın istediği <span class="italic">bu</span> mu?” Langdon, “Evet,” dedi. “Piramidin, ona büyük hâzinenin yerini söyleyecek bir harita olduğuna inanıyor. Onun Antik Gizemlerin kilidini açacak bir anahtar olduğunu sanıyor.”</p>

  <p class="calibre2">Sato inanmakta güçlük çeken bir ifadeyle yeniden kapak taşına baktı. Biraz ürkek bir sesle, “Söylesenize, bu adamla temas kurdunuz mu? Ona adresi verdiniz mi?” dedi.</p>

  <p class="calibre2">“Denedik.” Langdon, ona adamın cep telefonunu aradıklarında olanları anlattı.</p>

  <p class="calibre2">O konuşurken, Sato dilini sarı dişlerinin üzerinde gezdiriyordu. Öfkeden patlamak üzereymiş gibi görünmesine karşın, ajanlarından birine dönüp fısıltıyla konuştu. “İçeri gönderin. SUV’da.”</p>

  <p class="calibre2">Başını sallayan ajan, telsiziyle konuştu.</p>

  <p class="calibre2">Langdon, “Kimi içeri gönderecekler?” diye sordu.</p>

  <p class="calibre2">“Yarattığınız lanet karmaşayı düzeltebilecek tek kişiyi.”</p>

  <p class="calibre2">Langdon, “Ne karmaşası?” diye öfkeyle sordu. “Peter güvende olduğuna göre, artık sorun...”</p>

  <p class="calibre2">Sato, “Tanrı aşkına!” diye patladı. “Bu işin Peter’la ilgisi yok! Size Kongre Binası’ndayken de anlatmaya çalıştım profesör, ama benimle <span class="italic">birlikle</span> çalışmak yerine bana <span class="italic">karşı</span> çalışmayı tercih ettiniz. Ve berbat bir karmaşaya sebep oldunuz! Cep telefonunuzu kırdığınızda, ki biz onu <span class="italic">takip ediyorduk,</span> bu adamla iletişiminizi de kestiniz. Ve ortaya çıkardığınız şu adres -her ne cehennemse- bu deliyi yakalamak için tek şansımızdı. Bu oyunu oynamanız bizim için çok önemliydi, siz ona adresi verecektiniz ve biz de onu yakalayacaktık!”</p>

  <p class="calibre2">Langdon cevap vermeye fırsat bulamadan Sato öfkesini bu kez Katherine’e kustu.</p>

  <p class="calibre2">“Ve siz Bayan Solomon! Siz bu delinin nerede yaşadığını bildiğiniz halde bana neden söylemediniz? Adamın evine güvenlik görevlisi göndermediniz mi? Onu orada yakalama fırsatını kaçırdığımızı anlamıyor musunuz? Ağabeyinizin kurtulduğuna sevindim, ama size şunu söyleyeyim, bu gece ailenizi aşan bir krizle karşı karşıyayız. Etkileri tüm dünyada hissedilecek. Ağabeyinizi kaçıran adamın muazzam bir gücü var ve onu hemen yakalamamız gerekiyor!”</p>

  <p class="calibre2">Sato söylevini tamamlarken, Warren Bellamy’nin uzun, zarif silueti karanlıkta belirdi ve oturma odasından içeri adımını attı. Sanki cehennemden çıkmış gibi, üstü başı buruşmuş, hırpalanmış ve sarsılmış görünüyordu. “Warren!” Langdon ayağa kalktı. “İyi misin?”</p>

  <p class="calibre2">“Hayır,” diye cevap verdi. “Pek sayılmaz.”</p>

  <p class="calibre2">“Duydun mu? Peter güvende!”</p>

  <p class="calibre2">Bellamy, sanki artık hiçbir şeyin önemi yokmuş gibi, yan şuursuz bir halde başını salladı. “Evet sohbetinizi duydum. Memnun oldum.”</p>

  <p class="calibre2">“Warren neler oluyor?”</p>

  <p class="calibre2">Sato araya girdi. “Siz ikiniz daha sonra da konuşabilirsiniz. Şimdi Bay Bellamy bu deliye ulaşıp, onunla iletişim kuracak. Gece boyunca yaptığı gibi.” Langdon hiçbir şey anlamıyordu. “Bellamy bu akşam o adamla iletişim <span class="italic">kurmadı!</span> Bu adam işin içinde Bellamy’nin olduğunu bile bilmiyor!” Bellamy’ye dönen Sato, kaşını havaya kaldırdı.</p>

  <p class="calibre2">Bellamy içini çekti. “Robert, ne yazık ki bu akşam sana her konuda dürüst davranmadım.”</p>

  <p class="calibre2">Langdon bakmakla yetindi.</p>

  <p class="calibre2">“Doğru olanı yaptığımı sandım...” diyen Bellamy, korkmuş görünüyordu.</p>

  <p class="calibre2">Sato, “Eh, doğru olanı <span class="italic">şimdi</span> yapacaksın,” dedi. “Ve hepimiz dua edelim ki işe yarasın.” Sato’nun uğursuz sesini doğrularcasına, dolaplı saatin çanı çalmaya başladı. Eşyalarla dolu bir plastik torba çıkaran Sato, Bellamy’ye fırlattı. “İşte eşyaların. Cep telefonun fotoğraf çekiyor mu?”</p>

  <p class="calibre2">“Evet efendim.”</p>

  <p class="calibre2">“Güzel. Kapak taşını kaldır.”</p>

  <p class="calibre2">Mal’akh, bu akşam Robert Langdon’a yardım etmesi için Kongre Binası’na gönderdiği bir masondan -Warren Bellamy- az önce bir mesaj almıştı. Langdon gibi Bellamy de Peter’ı canlı istiyor ve Langdon piramidi ele geçirip, şifresini çözerken Mal’akh’a yardım etmeyi kabul ediyordu. Mal’akh gece boyunca cep telefonuna otomatik olarak gönderilen e-postalar almıştı. Mesajı açarken, <span class="italic">bu ilginç bir şey olmalı,</span> diye düşündü.</p>

  <p class="calibre4"><span class="calibre8">Gönderen: Warren Bellamy</span></p>

  <p class="calibre4"><span class="calibre8">Langdon’dan ayrıldım ama istediğin bilgiyi sonunda aldım.</span></p>

  <p class="calibre4"><span class="calibre8">İspatı ekte. Eksik kısım içini ara. -wb</span></p>

  <p class="calibre4"><span class="calibre8">-ekli dosya (jpeg)-</span></p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2">Mal’akh eki açarken, <span class="italic">eksik kısmı için ara mı,</span> diye düşündü.</p>

  <p class="calibre2">Ekli dosya bir fotoğraftı.</p>

  <p class="calibre2">Mal’akh fotoğrafı gördüğünde, kalbi heyecandan duracak gibi oldu ve nefesini tuttu. Minik, altın bir piramidin yakın çekim fotoğrafına bakıyordu. <span class="italic">Efsanedeki kapak taşı!</span> Yüzeyindeki süslü yazıda umut vaat eden bir mesaj vardı: <span class="italic">Sır Düzen ’in içinde gizli.</span></p>

  <p class="calibre2">Mal’akh bu yazının altında onu şaşırtan bir şeyi fark etti. Kapak taşı parıldıyor gibiydi. Belli belirsiz parlayan metne şaşkınlıkla bakarken, efsanenin gerçek olduğunu anladı: <span class="italic">Sırrını layık olana açıklamak için piramit şekil değiştirir.</span></p>

  <p class="calibre2">Bu sihirli değişimin nasıl gerçekleştiğine dair hiçbir fikri yoktu ve umrunda da değildi. Parıldayan metin, tıpkı kehanet edildiği gibi Washington D.C.’deki gerçek bir adresi gösteriyordu. <span class="italic">Franklin Meydanı.</span> Ne yazık ki, fotoğrafta görünen Warren Bellamy’nin işaretparmağı yüzünden, kapak taşındaki bilginin önemli bir bölümü çıkmamıştı.</p>

  <p class="calibre4"><span class="calibre8">Sır</span></p>

  <p class="calibre4"><span class="calibre8">Düzen’in içinde gizli</span> <span class="calibre8"><span class="bold">―—</span></span> <span class="calibre8">Franklin Meydanı</span></p>

  <p class="calibre2"><span class="italic">&nbsp;</span></p>

  <p class="calibre2"><span class="italic">Eksik kısım için ara.</span> Bellamy’nin ne demek istediğini Mal’akh şimdi anlamıştı.</p>

  <p class="calibre2">Kongre Binası’nın Mimarı gece boyunca onunla işbirliği yapmıştı ama şimdi çok tehlikeli bir oyun oynamayı tercih ediyordu.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_99"></div>
</body>
</html>
