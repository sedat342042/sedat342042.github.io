<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos806879"><span class="calibre6"><span class="bold"><span class="calibre12">83. BÖLÜM</span></span></span></p>

  <p class="calibre2">Orman’ın rutubetli havasında oturan Kongre Binası’nın Mimarı, sırtından aşağı buz gibi terler döküldüğünü hissediyordu. Kelepçeli bilekleri ağrıyordu ama tüm dikkatini, Sato’nun bankın üstünde, ikisinin arasına açtığı korkutucu titanyum çantaya vermişti.</p>

  <p class="calibre2">Sato, ona, <span class="italic">bu çantanın içindekiler, her şeyi benim gözlerimle görmeni sağlayacak. Buna garanti veririm,</span> demişti.</p>

  <p class="calibre2">Asyalı küçük kadın, metal çantanın mandallarını Bellamy’nin göremeyeceği şekilde açtı. Bellamy henüz içindekileri görmemişti ama hayal gücü hızla çalışıyordu. Sato’nun ellerinin çantanın içinde bir şeyler yaptığını duyan Bellamy, parıldayan, keskin aletler çıkaracağını düşündü.</p>

  <p class="calibre2">Çantanın içinde ansızın yanan bir ışık, daha çok parlayarak Sato’nun yüzünü aydınlattı. Elleri çantanın içinde hızlı bir şekilde hareket etmeye devam ederken, ışığın rengi değişti. Birkaç saniye sonra ellerini geri çekti, çantayı kavrayıp Bellamy’nin rahatlıkla görebileceği şekilde çevirdi.</p>

  <p class="calibre2">Bellamy, telefon ahizesi, iki anteni ve çift klavyesi bulunan bir tür ileri teknoloji dizüstü bilgisayarına bakıyordu. Başta duyduğu rahatlama hissi, yerini hemen akıl karşılıklığına bıraktı.</p>

  <p class="calibre2">Ekranda CIA logosu ve bir metin vardı:</p>

  <p><span class="calibre8">GÜVENLİ OTURUM AÇILDI</span></p>

  <div>
    <span class="calibre8">KULLANICI: INOUE SATO</span>
  </div>

  <div>
    <span class="calibre8">GÜVENLİK YETKİSİ: 5. SEVİYE</span>
  </div>

  <div>
    <span style="font-size: 12px;"><br /></span>

    <p class="calibre2">Dizüstü bilgisayarın oturum açma penceresinin altında bir işlem simgesi dönüyordu:</p>

    <p class="calibre2"><br /></p><span class="calibre8">LÜTFEN BEKLEYİN...</span>&nbsp;
  </div>

  <div>
    <span class="calibre8">DOSYA ŞİFRESİ ÇÖZÜLÜYOR...</span>
  </div>

  <div>
    <span style="font-size: 12px;"><br /></span>

    <p class="calibre2">Bellamy, Sato’ya bakınca, gözlerinin kendisininkilere kilitlediğini gördü. “Sana bunu göstermek istemiyordum,” dedi. “Ama bana başka seçenek bırakmadın.”</p>

    <p class="calibre2">Ekran yeniden yanıp söndü. Dosya açılıp, içindekiler LCD ekranı doldururken Bellamy bakışlarını aşağı indirdi.</p>

    <p class="calibre2">Bellamy birkaç saniye boyunca, ne olduğunu anlamak için ekrana baktı. Sonunda anlam vermeye başladığında, kanın damarlarından çekildiğini hissetti. Dehşet dolu gözlerini başka tarafa çeviremiyordu. “Ama bu... <span class="italic">imkânsız!"</span> diye bağırdı. “Bu... nasıl olabilir?”</p>

    <p class="calibre2">Sato’nun yüzünde zalim bir ifade vardı. “Siz söyleyin Bay Bellamy. <span class="italic">Siz</span> söyleyin.”</p>

    <p class="calibre2">Kongre Binası’nın Mimarı, gördüklerinin ne anlama geldiğini kavradığında tüm dünyanın bir felaketin eşiğine geldiğini hissetti.</p>

    <p class="calibre2"><span class="italic">Aman Tanrım... Korkunç bir hata yaptım!</span></p>

    <p class="calibre2"><span class="italic">&nbsp;</span></p>

    <div class="mbppagebreak" id="calibre_pb_91"></div>
  </div>
</body>
</html>
