<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1163854"><span class="calibre6"><span class="bold"><span class="calibre12">121. BÖLÜM</span></span></span></p>

  <p class="calibre2">Çocuğunu kaybeden her ebeveyn gibi Peter Solomon da ölen oğlunun, yaşasaydı nasıl biri olacağını hep hayalinde canlandırmıştı... neye benzeyecek... ve ne hale gelecekti.</p>

  <p class="calibre2">Peter Solomon şimdi cevabını almıştı.</p>

  <p class="calibre2">Karşısındaki dövmeli iri yaratık, yaşama minik ve kıymetli bir bebek olarak gelmişti... Bebek Zach kundaklanıp hasır bir sepete konmuştu... İlk adımlarını Peter’ın çalışma odasında atmıştı... İlk kelimelerini orada öğrenmişti. Sevgi dolu bir ailede büyüyen masum bir çocuktan, nasıl bir şeytan çıktığı, insan ruhunun tutarsızlıklarından biri olarak kalmıştı. Kendi kanı oğlunun damarlarında aktığı, o kanı pompalayan kendi oğlunun kalbi olduğu halde, Peter bu gerçeği kabullenmeye çok erken başlamıştı. Eşsiz ve tek... sanki evrenden rasgele seçilmiş gibi.</p>

  <p class="calibre2"><span class="italic">Oğlum... annemi, dostum Robert Langdon’ı ve galiba kız kardeşimi öldürdü.</span></p>

  <p class="calibre2">Peter’ın kalbini buz gibi bir uyuşukluk kaplarken, bağlantı kurabilmek için oğlunun gözlerinde tanıdık bir şey aradı. Ne var ki bu adamın gözleri Peter’ınkiler gibi gri olmasına karşın, bir yabancının gözleriydi ve adeta başka bir dünyaya aitmiş gibi kin ve nefretle doluydu.</p>

  <p class="calibre2">Peter’ın elinde tuttuğu Akedah bıçağına bakan oğlu, “Yeterince güçlü müsün?” diye onunla alay etti. “Yıllar önce başlattığın şeyi bitirebilecek misin?”</p>

  <p class="calibre2">“Oğlum...” Solomon kendi sesini tanıyamadı. “Ben., ben... seni sevdim.”</p>

  <p class="calibre2">“Beni iki kez öldürmeye çalıştın. Önce hapiste terk ettin, sonra da Zach’in Köprüsü’nde vurdun. Şimdi bu işi <span class="italic">bitir!”</span></p>

  <p class="calibre2">Solomon bir an için, kendi bedeninin dışına süzüldüğünü hissetti. Artık kendisini tanıyamıyordu. Tek eli yoktu, başı tamamen çıplaktı, siyah bir sabahlık giyiyordu, tekerlekli sandalyede oturuyor ve antik bir bıçağı tutuyordu.</p>

  <p class="calibre2">Adam bir kez daha, “Bitir işini!” diye bağırırken, çıplak göğsündeki dövmeler dalgalandı. “Katherine’i kurtarabilmenin... kardeşliğini kurtarabilmenin tek yolu beni öldürmek!”</p>

  <p class="calibre2">Solomon’ın bakışları, domuz derisi sandalyedeki dizüstü bilgisayarıyla, hücresel modeme kaydı.</p>

  <p class="calibre2">MESAJ GÖNDERİLİYOR. İŞLEMİN %92’Sİ TAMAMLANDI</p>

  <p class="calibre2">Katherine’in kan kaybından öleceği görüntüsünü... ve mason kardeşlerini aklından çıkaramıyordu.</p>

  <p class="calibre2">Adam, “Hâlâ vakit var,” diye fısıldadı. “Tek seçeneğin olduğunu biliyorsun. Beni ölümlü kabuğumdan kurtar.”</p>

  <p class="calibre2">Solomon, “Lütfen,” dedi. “Bunu yapma...”</p>

  <p class="calibre2">Adam, “Bunu <span class="italic">sen</span> yaptın!” diye tısladı. “Kendi çocuğunu imkânsız bir seçim yapmaya zorladın! O geceyi hatırlıyor musun? Servet ya da bilgelik? O gece beni sonsuza kadar kendinden uzaklaştırdın. Ama geri döndüm baba... ve bu gece seçim yapma sırası sende. Zachary mi, Katherine mi? Hangisi? Kız kardeşini kurtarmak için kendi oğlunu öldürecek misin? Kardeşliğini kurtarmak için kendi oğlunu öldürecek misin? Veya ülkeni? Yoksa her şey için çok geç olana kadar bekleyecek misin? Katherine ölene kadar... video yayınlanana kadar... Ömrünün geri kalanını, tüm bu trajedileri engelleyebileceğini bilerek mi geçireceksin? Zaman tükeniyor. Ne yapılması gerektiğini biliyorsun.”</p>

  <p class="calibre2">Peter’ın kalbi sızladı. Kendi kendine, <span class="italic">sen Zachary değilsin,</span> dedi. <span class="italic">Zachaıy uzun zaman önce öldü. Sen her neysen... ve her nereden geliyorsun... benden değilsin.</span> Peter Solomon kendi sözlerine inanmasa da bir seçim yapması gerektiğini biliyordu.</p>

  <p class="calibre2">Vakti tükenmişti.</p>

  <p class="calibre2"><span class="italic">Büyük Merdiven’i bul!</span></p>

  <p class="calibre2">Karanlık koridorlarda hızla koşan Robert Langdon, binanın merkezine doğru dönerek ilerliyordu. Turner Simkins tam arkasından onu takip ediyordu. Langdon ümit ettiği gibi, binanın orta avlusundan giriş yapmıştı.</p>

  <p class="calibre2">Yeşil granitten sekiz Dorik sütunun hâkim olduğu orta avlu, siyah mermer heykelleri, içinde ateş yanan çanakları, Tötonik haçları, çift başlı anka kuşu madalyonları ve Hermes’in başını taşıyan, duvar şamdanlarıyla, karma -Greko-Roman-Mısır- bir kabristana benziyordu.</p>

  <p class="calibre2">Langdon dönüp, avlunun sonundaki muhteşem mermer merdivene doğru koştu. İki adam mümkün olduğunca hızlı ve sessiz yukarı çıkarlarken, “Burası doğruca Tapınak Odası’na gidiyor,” diye fısıldadı.</p>

  <p class="calibre2">Langdon ilk sahında, mason bilge Albert Pike’in bronz büstüyle yüz yüze geldi. Altında, şu ünlü sözler yazıyordu: <span class="calibre11">SADECE KENDİMİZ İÇİN YAPTIKLARIMIZ BİZİMLE BİRLİKTE ÖLÜR; BAŞKALARI VE DÜNYA İÇİN YAPTIKLARIMIZSA KALICI VE ÖLÜMSÜZDÜR</span></p>

  <p class="calibre2">Mal’akh, Peter Solomon’ın yaşadığı hüsran ve acı sanki kaynayarak yüzeye çıkıyormuşçasına, Tapınak Odası’nın atmosferinde hissedilir bir değişiklik fark etti... lazer gibi Mal’akh’ın üstüne odaklanıyordu.</p>

  <p class="calibre2"><span class="italic">Evet... vakit geldi.</span></p>

  <p class="calibre2">Tekerlekli sandalyesinden kalkmış olan Peter Solomon, şimdi yüzünü sunağa dönmüş, elinde bıçakla ayakta duruyordu.</p>

  <p class="calibre2">“Katherine’i kurtar,” diyerek Peter’ı ikna etmeye çalışan Mal’akh, geri geri giderek onu sunağa çekti ve önceden hazırladığı beyaz kefenin üstüne uzandı. “Yapman gerekeni yap.”</p>

  <p class="calibre2">Peter sanki bir kâbusta hareket ediyormuş gibi ileri doğru adım attı.</p>

  <p class="calibre2">Şimdi sırtüstü yatan Mal’akh, bakışlarını tavandaki pencereden görünen Ay’a çevirdi. <span class="italic">İşin sırrı ölümün nasıl olduğu.</span> Bundan daha mükemmel bir an olamazdı. <span class="italic">Asırların Kayıp Kelime’siyle donatılmış olarak, babamın sol eliyle kendimi sunuyorum.</span></p>

  <p class="calibre2">Mal’akh derin bir nefes aldı.</p>

  <p class="calibre2"><span class="italic">Beni kabul edin şeytanlar</span>, <span class="italic">çünkü bu size sunulan benim bedenimdir.</span></p>

  <p class="calibre2">Mal’akh’ın başında duran Peter Solomon titriyordu. Gözyaşlarıyla ıslanmış gözleri çaresizlikle, kararsızlıkla, kederle parlıyordu. Odanın diğer tarafındaki modemle dizüstü bilgisayara bir kez daha baktı.</p>

  <p class="calibre2">Mal’akh, “Seçimini yap,” diye fısıldadı. “Beni bedenimden kurtar. Tanrı bunu istiyor. <span class="italic">Sen</span> bunu istiyorsun.” Kollarını yanına uzatıp, göğsünü ileri doğru kavis yaparak, ihtişamlı çift başlı Zümrüdüanka kuşunu ortaya çıkardı. <span class="italic">Ruhumu giydiren vücuttan kurtulmama yardım et.</span></p>

  <p class="calibre2">Peter’ın yaşlı gözleri şimdi görmeden Mal’akh’a bakıyor gibiydi.</p>

  <p class="calibre2">Mal’akh, “Anneni öldürdüm!” diye fısıldadı. “Robert’ı öldürdüm! Kız kardeşini öldürüyorum! Kardeşliğini yok ediyorum! Yapman gerekeni yap!”</p>

  <p class="calibre2">Peter Solomon’ın çehresine kederli ve pişmanlık dolu bir ifade oturmuştu. Başını geriye atıp, bıçağı kaldırırken acı dolu bir çığlık attı.</p>

  <p class="calibre2">Robert Langdon ile Ajan Simkins, içeriden kanı donduran bir çığlık yükseldiğinde, nefes nefese Tapinak Odası’nın kapısına varmışlardı. Langdon emindi.</p>

  <p class="calibre2">Peter’ın çığlığı ıstırap yüklüydü.</p>

  <p class="calibre2"><span class="italic">Çok geç kaldım!</span></p>

  <p class="calibre2">Simkins’e aldırış etmeden kapının kolunu kavradı ve sonuna kadar açtı. Karşısındaki dehşet verici manzara en büyük korkusunu doğruluyordu. Loş odanın ortasındaki başı tıraşlı adam büyük sunağın önünde duruyordu. Üstünde siyah bir sabahlık vardı ve elinde büyük bir bıçak tutuyordu.</p>

  <p class="calibre2">Langdon kıpırdamaya fırsat bulamadan, bıçak sunağın üstünde uzanan bedene indi.</p>

  <p class="calibre2">Mal’akh gözlerini kapatmıştı.</p>

  <p class="calibre2"><span class="italic">Çok güzel. Çok kusursuz.</span></p>

  <p class="calibre2">Antik Akedah bıçağı üzerine inerken ay ışığında parlamıştı. Kokulu dumanlar, yakında serbest kalacak ruhuna yolu hazırlayarak, yukarı doğru yükselmişti. Bıçak aşağı inerken, katilinin azap ve çaresizlik yüklü çığlığı hâlâ bu kutsal yerde yankılanıyordu.</p>

  <p class="calibre2"><span class="italic">İnsan kurbanın kanına ve ebeveynimin gözyaşlarına bulandım.</span></p>

  <p class="calibre2">Mal’akh kendini muhteşem darbeye hazırladı.</p>

  <p class="calibre2">Dönüşüm vakti gelmişti.</p>

  <p class="calibre2">İnanılmaz bir şekilde hiç acı hissetmedi.</p>

  <p class="calibre2">Vücudu sağır edici ve derin bir sarsıntı geçirmişti. Oda sallanmaya başladı ve yukarıdan gelen parlak beyaz ışık gözlerini kamaştırdı. Cennet gürlüyordu.</p>

  <p class="calibre2">Ve Mal’akh o olduğunu biliyordu.</p>

  <p class="calibre2">Tıpkı planladığı gibi olmuştu.</p>

  <p class="calibre2">Langdon. helikopter yukarıda belirirken, sunağa doğru koştuğunu hatırlamıyordu. Kollarını iki yana açıp... bıçağını ikinci kez indirmeden, onu durdurmak ümidiyle... siyah sabahlıklı adama doğru atıldığını da hatırlamıyordu.</p>

  <p class="calibre2">Vücutları çarpıştığında Langdon, tavan penceresinden parlak bir ışığın içeri girip, sunağı aydınlattığını gördü. Sunakta Peter Solomon’ın kanlı bedenini görmeyi bekliyordu ama ışıkta parlayan çıplak göğüste hiç kan yoktu... sadece karmaşık dövmeler vardı. Et yerine taş sunağa saplandığı anlaşılan kırık bıçak yanında duruyordu.</p>

  <p class="calibre2">Siyah sabahlıklı adamla birlikte yere düşerken, adamın sağ kolundaki bandajları gördü. Durdurmaya çalıştığı kişinin Peter Solomon olduğunu anladığında adeta şok geçirir gibi oldu.</p>

  <p class="calibre2">Taş zeminde birlikte kayarlarken, helikopterin projektörleri yukarından ışık saçıyordu. Gürültüyle alçalan helikopterin paten demirleri, geniş cam duvarın üstüne kondu.</p>

  <p class="calibre2">Helikopterin ön kısmında tuhaf görünüşlü bir silah, camdan aşağıyı nişan almıştı. Lazer görüşünün kırmızı ışığı, geceyi bölerek Langdon ile Solomon’ı nişan almıştı.</p>

  <p class="calibre2"><span class="italic">Hayır!</span></p>

  <p class="calibre2">Ama yukarıdan silah sesi gelmedi... sadece helikopter pervanesinin gürültüsü duyuluyordu.</p>

  <p class="calibre2">Langdon, hücrelerinde ışıldayan ürkütücü bir enerji dalgasından başka hiçbir şey hissetmedi. Başının arkasındaki domuz derisi sandalyenin üstünde duran dizüstü bilgisayar tuhaf biçimde tısladı. Döndüğü sırada ekranın birden karardığını gördü. Ne yazık ki görülen son mesaj gayet açıktı.</p>

  <p class="calibre2">MESAJ GÖNDERİLİYOR: İŞLEMİN %100’Ü TAMAMLANDI</p>

  <p class="calibre2"><span class="italic">Havalan! Lanet olsun! Havalan!</span></p>

  <p class="calibre2">UH-60’ın pilotu, helikopterin pervanelerine aşırı yüklenerek, paten demirlerinin geniş cam tavana değmesini engellemeye çalıştı. Pervanelerin verdiği üç tonluk basıncın camı zaten kırılma noktasına getirdiğini biliyordu. Ne yazık ki, piramidin eğimi, burnunu yukarı kaldırmasına engel olarak, itme kuvvetini yan tarafa veriyordu.</p>

  <p class="calibre2"><span class="italic">Yukarı! Şimdi!</span></p>

  <p class="calibre2">Uzaklaşmaya çalışırken helikopterin burnunu kaldırdı, ama sol payanda, camın ortasına çarptı. Kısacık bir andı ama bu kadarı yetmişti.</p>

  <p class="calibre2">Tapınak Odası’nın dev tavan penceresi, cam ve rüzgâr girdabıyla patlayarak, aşağıdaki odaya kırık cam parçalarından oluşan bir sel gibi yağdı.</p>

  <p class="calibre2"><span class="italic">Gökyüzünden yıldızlar yağıyor.</span></p>

  <p class="calibre2">Güzel, beyaz ışığa bakan Mal’akh, parlak mücevherlerin üstüne yağdığını gördü... Adeta onu ihtişamlarıyla kefene sarmak için yarışarak hızlanıyorlardı.</p>

  <p class="calibre2">Birden acı hissetti.</p>

  <p class="calibre2">Batma. Yanına. Kesilme. Keskin bıçaklar yumuşak etini parçalıyordu. Göğsü, boynu, uylukları, yüzü. Vücudu bir anda gerildi. Acı, onu girdiği transtan uyandırırken, kan dolu ağzından bir çığlık yükseldi. Yukarıdaki beyaz ışık kendini dönüştürmüş ve sanki sihir gibi, bir anda, gümbürdeyen pervaneleriyle aşağıdaki Tapınak Odası’nda soğuk rüzgârlar estiren, siyah bir helikopter olmuştu. Pervanelerin rüzgârı odadaki tütsüleri dört bir yana dağıtırken, Mal’akh iliklerine kadar donduğunu hissediyordu.</p>

  <p class="calibre2">Başını çeviren Mal’akh, Akedah bıçağının kırık bir halde yanında durduğunu gördü. Şimdi kırık cam parçalarıyla kaplı sunağa çarparak parçalanmıştı. <span class="italic">Ona yaptığım bunca şeye rağmen... Peter Solomon bıçağın yönünü değiştirdi. Kanımı dökmeyi reddetti.</span></p>

  <p class="calibre2">Mal’akh artan bir dehşetle başını kaldırıp, kendi vücuduna baktı. Yaşayan sanat eseri onun en büyük adağı olacaktı. Oysa şimdi vücudu kana bulanmıştı... etinin her yanından büyük cam parçaları fışkırıyordu.</p>

  <p class="calibre2">Bitkin bir halde başını granit sunağa tekrar yasladı ve çatıdaki açıklıktan yukarı baktı. Şimdi helikopter gitmiş, yerinde sessiz ve soğuk bir ay kalmıştı.</p>

  <p class="calibre2">Gözleri büyüyen Mal’akh, büyük sunağın üstünde tek başına... sık nefesler aldı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_129"></div>
</body>
</html>
