<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1026661"><span class="calibre6"><span class="bold"><span class="calibre12">109. BÖLÜM</span></span></span></p>

  <p class="calibre2">Modifiye edilmiş UH-60, Kalorama Heights’taki çatıların tepelerinde alçak uçuş yaparken, destek ekibinin verdiği koordinatlara doğru, gürültüyle ilerliyordu. Malikânelerden birinin önündeki çimenlerde gelişigüzel park edilmiş Escalade’i ilk fark eden Ajan Simkins oldu. Garaj yolunun giriş kapısı kapalı, ev ise karanlık ve sessizdi.</p>

  <p class="calibre2">Sato, helikopterin inmesi için işaret verdi.</p>

  <p class="calibre2">Helikopter, diğer araçların arasındaki ön bahçeye sert bir iniş yaptı... Araçlardan biri, tepesinde ışıldağı hâlâ dönmekte olan bir güvenlik arabasıydı.</p>

  <p class="calibre2">Dışarı fırlayan Simkins ile ekibi, silahlarını çıkarıp verandaya koştular. Ön kapının kapalı olduğunu gören Simkins, ellerini dayayıp, pencereden içeri baktı. Antre karanlıktı ama Simkins yerde yatan bir cesedin gölgesini seçebiliyordu.</p>

  <p class="calibre2">“Kahretsin,” diye fısıldadı. “Bu Hartmann.”</p>

  <p class="calibre2">Ajanlardan biri, verandadaki iskemlelerden birini kaldırıp, cumba penceresine indirdi. Kırılan camın sesini, arkalarındaki helikopterin gürültüsü bastırmıştı. Saniyeler sonra hepsi içerdeydiler. Simkins antreye koşup, nabzını kontrol etmek için Hartmann’ın yanında diz çöktü. Nabız yoktu. Her yer kan içindeydi. Sonra, Hartmann’ın boğazındaki tornavidayı gördü.</p>

  <p class="calibre2"><span class="italic">Tanrım.</span> Ayağa kalkıp, adamlarına etrafı aramalarını işaret etti.</p>

  <p class="calibre2">Birinci kata yayılan ajanların lazer görüşleri, lüks malikânenin karanlığını araştırıyordu. Oturma ve çalışma odalarında hiçbir şey bulamadılar, ama yemek odasında boğulmuş bir güvenlik görevlisinin cesedine rastladılar. Simkins, Robert Langdon ile Katherine Solomon’ın hayatta olduklarına dair ümidini hemen kaybetti. Bu vahşi katil bir CIA ajanıyla, silahlı bir güvenlik memurunu öldürmeyi beceriyorsa, bir profesör ile bilim insanının hiç şansı yoktu.</p>

  <p class="calibre2">Birinci katın güvenli olduğu anlaşıldıktan sonra, Simkins iki ajanını üst katı araştırmaya gönderdi. Bu sırada mutfakta bulduğu bodrum merdivenlerinden aşağı inmeye başladı. Merdivenlerin sonuna gelince ışıkları yaktı. Bodrum katı pek kullanılmıyormuş gibi geniş ve boştu. Kazanlar, çıplak beton duvarlar ve birkaç kutu vardı. <span class="italic">Burada bir şey yok.</span> Adamları ikinci kattan aşağı inerken, Simkins mutfağa çıktı. Herkes başını iki yana salladı.</p>

  <p class="calibre2">Ev boştu.</p>

  <p class="calibre2">Kimse yoktu. Başka ceset de yoktu.</p>

  <p class="calibre2">Simkins, Sato’ya tatsız manzarayı ve etrafın temiz olduğunu telsizle haber verdi.</p>

  <p class="calibre2">Antreye gittiğinde, Sato’nun verandadaki basamakları çıktığını gördü. Daha gerisinde, Warren Bellamy, ayaklarının dibinde Sato’nun titanyum çantasıyla helikopterin içinde tek başına, yarı şuursuz bir halde oturuyordu. Müdürün güvenli dizüstü bilgisayarı, şifreli uydu kanalları aracılığıyla, dünyadaki CIA bilgisayar sistemlerine girebiliyordu. Bu gecenin erken saatlerinde, Bellamy’yi tam işbirliğine ikna eden bir tür bilgiyi paylaşmak için bu bilgisayarı kullanmıştı. Bellamy’nin ne gördüğüne dair Simkins’in hiçbir fikri yoktu, ama her ne ise, Mimar gördüklerinden sonra fark edilir bir şoka girmişti.</p>

  <p class="calibre2">Antreye giren Sato, Hartmann’ın cesedinin yanında başını öne eğdi. Hemen sonra bakışlarını Simkins’e dikti. “Langdon ile Katherine’den hiç iz yok mu? Veya Peter Solomon’dan?”</p>

  <p class="calibre2">Simkins başını iki yana salladı. “Eğer hâlâ hayattalarsa, yanında götürmüş olmalı.”</p>

  <p class="calibre2">“Bu evde bilgisayar gördünüz mü?”</p>

  <p class="calibre2">“Evet efendim. Ofiste.”</p>

  <p class="calibre2">“Gösterin bana.”</p>

  <p class="calibre2">Simkins, onu antreden, oturma odasına götürdü. Pelüş halı, Ionian cumba penceresinin kırık cam parçalarıyla doluydu. Şöminenin, büyük bir tablonun ve kitap raflarının yanından geçip, ofis kapısının önüne geldiler. Lambrili ofiste antika masa ile büyük bir bilgisayar ekranı vardı. Masanın arkasına geçip, ekrana göz atan Sato hemen kaşlarını çattı.</p>

  <p class="calibre2">Alçak sesle, “Lanet olsun,” dedi.</p>

  <p class="calibre2">Etrafında dolaşıp, yanına gelen Simkins ekrana baktı. “Ne oldu?”</p>

  <p class="calibre2">Sato, ekrandaki boş kenetlenme istasyonunu işaret etti. “Dizüstü bilgisayar kullanıyor. Yanında götürmüş.”</p>

  <p class="calibre2">Simkins anlayamıyordu. “Görmek istediğiniz bir bilgi mi var?”</p>

  <p class="calibre2">Sato sert bir tonla, “Hayır,” dedi. “Kimsenin görmesini <span class="italic">istemediğim</span> bir bilgi var.”</p>

  <p class="calibre2">Aşağıdaki gizli bodrumda yatan Katherine Solomon, helikopter pervanelerinin gürültüsünün ardından, kırılan camı ve üst kattaki sert ayak seslerini duymuştu. Yardım istemek için bağırmaya çalıştı ama ağzındaki tıkaç buna engel oluyordu. Ne kadar çok çabalarsa, kan bileğinden o kadar hızlı akıyordu.</p>

  <p class="calibre2">Nefesinin kesildiğini ve başının döndüğünü hissetti.</p>

  <p class="calibre2">Sakinleşmesi gerektiğini biliyordu. <span class="italic">Aklını kullan Katherine.</span> Dikkatini yoğunlaştırarak, meditasyon yaptı.</p>

  <p class="calibre2">Robert Langdon’ın zihni, boşlukta yüzüyordu. Sonsuz boşluktan içeri bakıp, bir dayanak noktası bulmaya çalıştı ama hiçbir şey bulamadı.</p>

  <p class="calibre2">Mutlak karanlık. Mutlak sessizlik. Mutlak huzur.</p>

  <p class="calibre2">Hangi yönün yukarı olduğunu anlamasına yarayan yerçekimi bile yoktu.</p>

  <p class="calibre2">Vücudu gitmişti.</p>

  <p class="calibre2"><span class="italic">Ölüm bu olmalı.</span></p>

  <p class="calibre2">Zaman, bu yerde sanki pusulayı şaşırmış gibi iç içe geçiyor, uzuyor ve kısalıyordu. Zamanın nasıl geçtiğini artık arılamıyordu.</p>

  <p class="calibre2"><span class="italic">On saniye mi? On dakika mı? On gün mü?</span></p>

  <p class="calibre2">Ama hatıraları birden, uzak galaksilerdeki patlamalar gibi canlanmaya başladı. Engin bir hiçlikteki şok dalgaları gibi Langdon’ın üstüne geliyorlardı.</p>

  <p class="calibre2">Robert Langdon aniden hatırlamaya başlamıştı. Canlı ve rahatsız edici görüntüler onu delip geçiyordu. Dövmelerle kaplı bir yüze bakıyordu. Bir çift güçlü el başını kaldırıp, yere çarpıyordu.</p>

  <p class="calibre2">Acı vardı... ardından karanlık.</p>

  <p class="calibre2">Gri ışık.</p>

  <p class="calibre2">Zonklama.</p>

  <p class="calibre2">Hatıra kırıntıları. Langdon aşağı... aşağı... aşağı doğru, yarı baygın yerde sürükleniyordu. Onu ele geçiren adam bir şarkı söylüyordu.</p>

  <p class="calibre2"><span class="italic">Verbum significatium... Verbum omnifıcum... Verbum perdo...<sup class="calibre13"><small class="calibre14"><a href="../Text/Kayip_Sembol_split_143.html#filepos1339618"><span class="calibre15"><span class="italic">{84}</span></span></a></small></sup></span><a id="filepos1034840"></a></p>

  <p class="calibre2"><span class="italic">&nbsp;</span></p>

  <div class="mbppagebreak" id="calibre_pb_117"></div>
</body>
</html>
