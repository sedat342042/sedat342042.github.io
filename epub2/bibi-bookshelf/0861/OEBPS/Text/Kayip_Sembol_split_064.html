<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos576889"><span class="calibre6"><span class="bold"><span class="calibre12">56.BÖLÜM</span></span></span></p>

  <p class="calibre2">Sonunda kütüphanenin heybetli bronz kapıları açıldığında, Katherine Solomon bir duygu seline kapıldığını hissetti. Bu gece içinde biriken tüm korkular ve akıl karmaşası akıp gitmişti.</p>

  <p class="calibre2">Kütüphanenin kapısında duran kişi, bir dost ve ağabeyinin sırdaşı olan Warren Bellamy’di. Ama Katherine’in gördüğüne en çok sevindiği kişi, onun arkasında, karanlıkta duran adamdı. Bu hissin karşılıklı olduğu anlaşılıyordu. Katherine kapıdan içeri girip doğruca kollarına atılırken, Langdon’ın gözleri doldu.</p>

  <p class="calibre2">Katherine eski bir dostun kucağında huzur bulurken, Bellamy ön kapıyı kapattı. Ağır kilidin yerine oturduğunu duyunca, sonunda kendini güvende hissetti. Gözlerine istem dışı dolan yaşları bastırdı.</p>

  <p class="calibre2">Langdon, ona sarılırken, “Geçti,” diye fısıldadı. “Bir şeyin yok.” Katherine ona, <span class="italic">çünkü sen beni kurtardın,</span> demek isterdi. <span class="italic">Laboratuvarımı... ve çalışmalarımın hepsini yok etti. Yılların araştırmaları... havaya uçtu.</span> Ona her şeyi anlatmak istiyordu ama nefes almakta güçlük çekiyordu.</p>

  <p class="calibre2">“Peter’ı bulacağız.” Göğsünde yankılanan Langdon’ın boğuk sesi, bir şekilde rahatlatıcıydı. “Söz veriyorum.”</p>

  <p class="calibre2">Katherine, <span class="italic">bunu kimin yaptığını biliyorum,</span> diye haykırmak istedi. <span class="italic">Annemi ve yeğenimi öldüren aynı adam!</span> Daha kendini açıklamaya fırsat bulamadan, ani bir ses kütüphanenin sükûnetini bozdu.</p>

  <p class="calibre2">Aşağıdaki merdiven boşluğundan, gürültülü bir çarpma sesi yankılandı, sanki büyük, metal bir nesne yer karolarının üzerine düşmüştü. Katherine, o anda Langdon’ın kaslarının gerildiğini hissetti.</p>

  <p class="calibre2">Bellamy acele etmelerini söyleyen bir ifadeyle, öne doğru adım attı. “Gidiyoruz. <span class="italic">Hemen. “</span></p>

  <p class="calibre2">Şaşkınlık içindeki Katherine, hızlı adımlarla büyük salondan kütüphanenin bol ışıklı okuma odasına geçen Langdon ile Mimarın peşinden gitti. Bellamy iki kapıdan, önce dışarıdakini, ardından içeridekini arkalarından kilitledi.</p>

  <p class="calibre2">Bellamy onları odanın ortasına doğru koştururken, Katherine şaşkınlık içindeydi. Üçlü, ışığın altında deri bir çantanın durduğu okuma masasının başına geldiler. Çantanın yanında, küp şeklinde minik bir paket vardı. Bellamy bunu alıp, çantanın içindeki...</p>

  <p class="calibre2">Katherine bir anda durdu. <span class="italic">Piramit mi?</span></p>

  <p class="calibre2">Üzeri kazınmış bu taş piramidi daha önce hiç görmemiş olmasına rağmen, neye baktığını anlayınca ürperdi. İçgüdüleri bir şekilde gerçeği biliyordu. Katherine Solomon, hayatına büyük zarar veren bu nesneyle karşı karşıya gelmişti. <span class="italic">Piramit.</span></p>

  <p class="calibre2">Bellamy çantanın fermuarını kapatıp, Langdon’a uzattı. “Bunu gözünün önünden ayrıma.”</p>

  <p class="calibre2">Ani bir patlama odanın dış kapısını sarstı. Ardından, yere dökülen cam kırıklarının şangırtısı duyuldu.</p>

  <p class="calibre2">“Bu taraftan!” diyen Bellamy, ortadaki büyük sekizgen bir kabinin etrafına sıralanmış sekiz tezgâhtan oluşan masaya doğru koşarken korkmuş görünüyordu. Onları tezgâhların arasından geçirdikten sonra kabindeki açıklığı gösterdi. ‘İçeri girin!”</p>

  <p class="calibre2">Langdon, <span class="italic">“Oraya</span> mı?” diye sordu. “Bizi hemen bulurlar!”</p>

  <p class="calibre2">Bellamy, “Güven bana,” dedi. “Sandığın gibi değil.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_64"></div>
</body>
</html>
