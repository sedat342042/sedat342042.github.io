<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos907351"><span class="calibre6"><span class="bold"><span class="calibre12">94. BÖLÜM</span></span></span></p>

  <p class="calibre2"><span class="italic">Yavaşla!</span> Langdon, köşeden uçarcasına dönerken, iki tekerleğin üstünde havaya kalkacakmış gibi olan Escalade’in arka koltuğunu sıkıca kavradı. CIA ajanı Hartmann ya sürücülük becerilerini Katherine’e göstermeye çalışıyordu ya da Peter Solomon ağzını açmadan önce yanına varmak için emir almıştı.</p>

  <p class="calibre2">Büyükelçilikler Bölgesi’ndeki kırmızı-ışıkta-geçmece hız oyunu yeterince korkutucuydu ama şimdi Kalorama Heights’taki malikâneler mahallesinin virajlı yolunda aşırı hızla ilerliyorlardı. Akşamüstü adamın evine gitmiş olan Katherine, onlar ilerlerken bağırarak yolu tarif ediyordu.</p>

  <p class="calibre2">Langdon’ın ayağının altındaki deri çanta her dönüşte ileri geri sallanıyor, piramitten ayrılmış olan kapak taşının çantanın dibinde zıplarken çıkardığı madeni ses duyuluyordu. Zarar görmesinden endişe ederek, elini çantadan içeri sokup, taşı buluncaya kadar aradı. Hâlâ sıcaktı ama parıldayan kelimeler kaybolmuş, üstünde sadece ilk baştaki yazı kalmıştı:</p>

  <p class="calibre2"><span class="italic">Sır Düzen’in içinde gizli.</span></p>

  <p class="calibre2">Langdon, kapak taşını yan ceplerden birine yerleştirirken, zarif yüzeyinin minik beyaz parçacıklarla kaplı olduğunu gördü. Şaşkınlıkla temizlemeye çalıştı, ama yapışmışlardı ve sanki plastik gibi serttiler. <span class="italic">Bu da ne?</span> Sonra taş piramidin yüzeyinin de bu beyaz noktalarla kaplanmış olduğunu gördü. Langdon tırnağıyla birini kazıyıp parmakları arasında yuvarladı.</p>

  <p class="calibre2">“Balmumu mu?” diye ağzından kaçırdı.</p>

  <p class="calibre2">Katilerine omzunun üstünden baktı. “Ne?”</p>

  <p class="calibre2">“Piramitle kapak taşının her yanında balmumu parçaları var. Anlamıyorum. Bu nereden gelmiş olabilir?”</p>

  <p class="calibre2">“Çantandaki bir şeyden olabilir mi?”</p>

  <p class="calibre2">“Sanmıyorum.”</p>

  <p class="calibre2">Köşeyi dönerlerken Katherine ön camdan yolu gösterdi ve Ajan Hartmann’a, “Burası! Geldik,” dedi.</p>

  <p class="calibre2">Başını kaldırıp bakan Langdon karşıdaki garaj yolunda dönen ışıklarıyla bir güvenlik aracının park etmiş olduğunu gördü.</p>

  <p class="calibre2">Malikâne oldukça göz alıcıydı. İçerideki tüm ışıklar yanıyordu ve ön kapı ardına kadar açıktı. Aceleyle geldikleri belli olan yarım düzine kadar araç, garaj yoluyla çimlerin üstüne gelişigüzel park etmişlerdi. Araçlardan bazıları hâlâ çalışır durumda ve farları açıktı. Çoğunun fan eve doğru çevrilmişti ama içlerinden çarpık duran birinin farları gözlerini alıyordu.</p>

  <p class="calibre2">Ajan Hartmann, beyaz bir sedanın yanında, çimlerin üstünde durdu. Arabanın parlak renkli çıkartmasında PREFERRED GÜVENLİK ŞİRKETİ yazıyordu. Araçların dönen ışıklarıyla, gözlerine giren farlar ilk başta fark etmelerine engel olmuştu.</p>

  <p class="calibre2">Katherine hemen araçtan atlayıp eve doğru koştu. Langdon fermuarını kapatmaya vakit harcamadan, çantayı omzuna astı. Çimenlerin üstünden koşarak ön kapıya doğru Katherine’in peşinden gitti. Evin içinden sesler geliyordu. Ajan Hartmann aracı kilitleyip, onları takip ederken Langdon arkasından SUV’un sesini duydu.</p>

  <p class="calibre2">Katherine verandadaki merdivenleri çıkıp, ana kapıdan içeri girdi ve antrede gözden kayboldu. Onun arkasından eşiği geçen Langdon, Katherine’in giriş salonundan, ana koridorda seslerin geldiği yöne doğru ilerlediğini görebiliyordu. Onun önünde, güvenlik üniforması giymiş bir kadının koridorun sonundaki yemek odasında arkası dönük oturduğu görülüyordu.</p>

  <p class="calibre2">Katherine koşarken, “Memur hanım!” diye bağırdı. “Peter Solomon nerede?”</p>

  <p class="calibre2">Langdon da onun peşinden atıldı, ama bunu yaptığı sırada gözüne beklenmedik bir şey ilişti. Sol tarafındaki oturma odasının penceresinden, garaj yolu kapısının kapandığını gördü. <span class="italic">Tuhaf.</span> Gözüne başka bir şey daha ilişti... dönen ışıkların ve kör edici farların parlaklığında gözünden kaçan bir şey. Garaj yolunda gelişigüzel park etmiş olan yarım düzine kadar araç hiç de Langdon’ın sandığı polis ya da acil müdahale arabalarına benzemiyordu.</p>

  <p class="calibre2"><span class="italic">Bir Mercedes?... bir Hummer ?... Bir Tesla Roadstar?</span></p>

  <p class="calibre2">Langdon o anda evde duyulan seslerin, yemek odası tarafındaki bir televizyondan geldiğini fark etti.</p>

  <p class="calibre2">Yavaş çekimde dönerek koridora doğru seslendi. “Katherine, dur!”</p>

  <p class="calibre2">Ama döndüğü anda, Katherine Solomon’ın artık koşmadığını gördü.</p>

  <p class="calibre2">Uçuyordu.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_102"></div>
</body>
</html>
