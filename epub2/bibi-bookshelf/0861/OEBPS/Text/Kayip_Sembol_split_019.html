<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos111173"><span class="calibre6"><span class="bold"><span class="calibre12">11. BÖLÜM</span></span></span></p>

  <p class="calibre2">Katherine Solomon telefonu kapatırken, <span class="italic">Peter neden cevap vermiyor,</span> diye düşündü. <span class="italic">Nerede?</span></p>

  <p class="calibre2">Pazar akşamları saat yedide yaptıkları haftalık toplantıya üç yıldır ilk gelen Peter Solomon olurdu. Bu, yeni haftaya başlamadan ünce bağlantı halinde kalmaları ve Katherine’in laboratuvarındaki son gelişmelerden Peter’ın haberdar olması için yaptıkları özel bir aile töreniydi.</p>

  <p class="calibre2"><span class="italic">Hiç geç kalmaz, ayrıca gelen telefonlara her zaman cevap verir,</span> diye düşündü. Ama daha da kötüsü, ağabeyi geldiğinde ona ne söyleyeceğini bilememesiydi. <span class="italic">Bugün öğrendiklerimi ona nasıl soracağım?</span></p>

  <p class="calibre2">SMSC’nin içinde ok gibi uzanan beton koridorlarda ayak sesleri ritmik sesler çıkarıyordu. “Sokak” olarak adlandırılan koridorlar, binadaki beş büyük depo bölmesini birbirine bağlıyordu. On iki metre yukarıda, turuncu kanallardan oluşan dolaşım sistemi, binanın kalp atışıyla - dönüp duran binlerce metreküplük temizlenmiş havanın titreşimleri- zonkladı.</p>

  <p class="calibre2">Katherine normal koşullarda, laboratuvarına giden dört yüz metrelik yolda binanın kalp atışlarıyla sakinleşirdi. Ama bu akşam zonklamalar sinirini bozuyordu. Bugün ağabeyi hakkında öğrendiklerini her kim duysa endişeye kapılırdı, ama dünyada Peter’dan başka kimsesi olmadığından, onun kendisinden sır sakladığı düşüncesi daha da fazla rahatsızlık duymasına sebep oluyordu.</p>

  <p class="calibre2">Bildiği kadarıyla ondan sadece <span class="italic">bir kez</span> sır saklamıştı... bu koridorun sonunda gizlenen harika bir sır. Ağabeyi üç yıl önce Katherine’le birlikte bu koridorda yürüyerek, binanın bilinmeyen öğelerini -ALH-84001 Mars meteoriti, Oturan Boğa’nın elyazması günlüğü, Charles Danvin tarafından toplanmış orijinal örnekleri içeren balmumu mühürlü Ball kavanozları- gururla gösterip SMSC’yi tanıtmıştı.</p>

  <p class="calibre2">Bir ara, küçük pencereli bir kapının yanından geçmişlerdi. Kapının ardındakileri belli belirsiz seçen Kathcrine’in soluğu kesilmişti. <span class="italic">“Bu</span> da ne böyle?”</p>

  <p class="calibre2">Kendi kendine gülen ağabeyi yürümeye devam ederek, “3. Bölme. Buna Islak Bölme de deniliyor. Pek alışılmadık, öyle değil mi?” diye sormuştu.</p>

  <p class="calibre2"><span class="italic">Daha çok dehşet verici.</span> Katherine peşinden koşturmuştu. Bu bina adeta başka bir gezegeni andırıyordu.</p>

  <p class="calibre2">Ağabeyi sonsuz gibi görünen bir koridora onu yönlendirerek, “Sana asıl göstermek istediğim şey, 5. Bölme’de,” demişti. “En son bunu yaptık. Ulusal Doğal Tarih Müzesi’nin bodrumundaki sanat eserlerine ev sahipliği yapması için inşa edildi. O koleksiyonun buraya gelmesi yaklaşık beş yıl sürecek, bu sebeple 5. Bölme şu anda boş.”</p>

  <p class="calibre2">Katherine kısa bir bakış fırlatmıştı. “Boş mu? Peki neden bakıyoruz?” Ağabeyinin gri gözlerinde alışık olduğu muzip bir pırıltı vardı, “Bana öyle geldi ki, burayı kimse kullanmadığına göre, belki sen kullanabilirsin.” “Ben mi?”</p>

  <p class="calibre2">“Tabii. Burada bir laboratuvar kurabileceğini düşündüm; yıllardır teorik olarak geliştirdiğin deneyleri hayata geçirebileceğin bir tesis.”</p>

  <p class="calibre2">Katherine şaşkınlık içinde ağabeyine bakmıştı. “Ama Peter o deneyler tamamen <span class="italic">teorik!...</span> Bunları hayata geçirmek neredeyse imkânsız.”</p>

  <p class="calibre2">“Hiçbir şey imkânsız değildir Katherine, ayrıca bü bina senin için mükemmel bir yer. SMSC, hazine deposundan ibaret bir yer değil; dünyanın en gelişmiş bilim araştırmaları tesislerinden biri. Koleksiyondan hiç durmadan parçalar seçip, paranın satın alabileceği en ileri teknolojilerle inceliyoruz. İhtiyaç duyabileceğin tüm ekipman burada emrinde olacak."’</p>

  <p class="calibre2">“Peter, bu deneyleri yapmak için gerekli olan teknoloji...”</p>

  <p class="calibre2">“Çoktan alınıp yerleştirildi.” Yüzüne geniş bir gülümseme yayılmıştı. “Laboratuvar kuruldu.”</p>

  <p class="calibre2">Katherine olduğu yerde kalakalmıştı.</p>

  <p class="calibre2">Ağabeyi koridorun ucunu işaret ederek, “Şimdi görmeye gidiyoruz,” demişti.</p>

  <p class="calibre2">Katherine güçlükle konuşmuştu. “Sen... sen bana laboratuvar mı yaptın?”</p>

  <p class="calibre2">“Bu benim işim. Smithsonian, fen bilimlerini geliştirmek için kuruldu. Sekreteri olarak bu görevi ciddiye almalıyım. Aklındaki deneylerin, bilim sınırlarını henüz keşfedilmemiş sınırların ötesine taşıyacağına inanıyorum.” Peter durup, onun gözlerinin içine bakmıştı. “Kız kardeşim olmasaydın da kendimi bu araştırmayı desteklemek zorunda hissederdim. Fikirlerin dâhice. Bunları nereye kadar götüreceğini dünyanın görmesi gerekiyor.”</p>

  <p class="calibre2">“Peter, ben inanamıyorum...”</p>

  <p class="calibre2">“Tamam, sakin ol... bu benim param ve ayrıca şu anda 5. Bölme’yi kimse kullanmıyor. Deneylerin bitince taşınırsın. Ayrıca 5. Bölme’nin yaptığın işe mükemmel biçimde uyum sağlayacak bazı özellikleri var.”</p>

  <p class="calibre2">Katherine, dev boyutlardaki boş bir bölmenin araştırmalarına ne gibi bir faydası dokunacağını tahmin edemiyordu, ama yalanda öğreneceğini hissediyordu. Büyük harfli yazıların basılı olduğu bir levhanın asıldığı çelik kapıya varmışlardı.</p>

  <p class="calibre17"><span class="calibre8"><span class="bold">5. BÖLME</span></span></p>

  <p class="calibre2">Ağabeyi anahtar kartını yuvadan geçirince, elektronik bir klavye belirmişti. Giriş kodunu girmek üzere parmağını havaya kaldırdığında, çocukken yaptığı gibi muzip bir şekilde kaşlarını havaya kaldırmıştı. “Hazır olduğundan emin misin?”</p>

  <p class="calibre2">Katherine başını sallamıştı. <span class="italic">Ağabeyim, daima gösterisini yapar.</span></p>

  <p class="calibre2">“Geri çekil.” Peter şifreyi girince çelik kapı tıslayarak açılmıştı.</p>

  <p class="calibre2">Eşiğin ardında zifiri karanlıktan başka bir şey yoktu... dipsiz bir boşluk. Derinliklerinde bir inilti yankılanıyor gibiydi. Katherine içeriden soğuk hava estiğini hissetmişti. Bu, Büyük Kanyon’a geceleyin bakmak gibi bir şeydi.</p>

  <p class="calibre2">Ağabeyi, “Airbus filosu bekleyen bir uçak hangarı gibi düşün,” demişti. “Ve temelinde yatan fikri böylece anlamaya çalış.”</p>

  <p class="calibre2">Katherine farkında olmadan geri adım atmıştı.</p>

  <p class="calibre2">“Bu bölme ısıtılamayacak kadar büyük, ama senin laboratuvarın ısı yalıtımı yapılmış cüruflu betondan bir oda, kabaca küp şeklinde. Her şeyden olabildiğince ayrı tutmak için en sondaki köşeye yapıldı.”</p>

  <p class="calibre2">Katherine gözünde canlandırmaya çalışmıştı. <span class="italic">Kutunun içinde kutu.</span> Karanlığın içinden bir şeyler görmeyi denese de etraf simsiyahtı. “Ne kadar uzakta?”</p>

  <p class="calibre2">“Oldukça uzak... buraya bir futbol sahası rahatlıkla sığardı. Ama seni uyarmalıyım, özellikle karanlıkta yürümek biraz sinir bozucu.”</p>

  <p class="calibre2">Katherine köşeden içeri göz gezdirmişti. “Işık düğmesi yok mu?”</p>

  <p class="calibre2">“5. Bölme’ye henüz elektrik tesisatı döşenmedi.”</p>

  <p class="calibre2">“Ama... o zaman laboratuvar nasıl çalışacak?”</p>

  <p class="calibre2">Peter göz kırpmıştı. “Hidrojen yakıt hücresi.”</p>

  <p class="calibre2">Katherine’in ağzı açık kalmıştı. “Şaka yapıyorsun, değil mi ?”</p>

  <p class="calibre2">“Küçük bir kasabaya yetecek kadar temiz enerji sağlıyor. Senin laboratuvarın binanın radyo frekanslarından tamamıyla ayrılmış durumda. Ayrıca, içerideki sanat eserlerini radyasyondan korumak için tüm bölmenin dış duvarları fotorezistant perdeyle kaplandı. Esas itibarıyla bu bölme, nötr bir enerji ortamı sağlıyor.”</p>

  <p class="calibre2">Katherine, 5. Bölme’nin albenisini kavramaya başlamıştı. Yaptığı işin büyük kısmı, önceden bilinmeyen enerji alanlarını ölçmek üzerine yoğunlaştığından, deneylerinin dış radyasyondan veya “beyaz gürültü”den izole edilmiş bir yerde yapılması gerekiyordu. Yakınlardaki insanlar tarafından üretilen “beyin radyasyonu” veya “düşünce emisyonu” gibi küçük karışıklıklar da buna dahildi. Bu sebeple üniversite veya hastanedeki bir laboratuvar işine yaramazdı, ama SMSC’deki ıssız bir bölme bundan daha mükemmel olamazdı.</p>

  <p class="calibre2">“Haydi gidip bir bakalım.” Ağabeyi karanlığa adım atarken sırıtıyordu. “Peşimden gel.”</p>

  <p class="calibre2">Katherine eşikte tökezlemişti. <span class="italic">Kör karanlıkta yüz metre.</span> Bir fener almayı önerecekti, ama ağabeyi boşlukta çoktan gözden kaybolmuştu. “Peter?” diye seslenmişti.</p>

  <p class="calibre2">Peter, “İnanç sıçraması,” derken sesi gitgide uzaklaşıyordu. “Yolunu bulacaksın. Bana güven.”</p>

  <p class="calibre2"><span class="italic">Şaka yapıyor, değil mi?</span> Karanlıkta görmeye çabalayarak eşikten birkaç adım atan Katherine’in kalbi hızla çarpıyordu. <span class="italic">Hiçbir şey göremiyorum!</span> Çelik kapı birden arkasından tıslayarak kapanmış ve onu zifiri karanlıkta bırakmıştı. Tek bir ışık belirtisi bile yoktu. “Peter ?!”</p>

  <p class="calibre2">Sessizlik.</p>

  <p class="calibre2"><span class="italic">Yolunu bulacaksın. Bana güven.</span></p>

  <p class="calibre2">Körlemesine, ilerlemeyi denemişti. <span class="italic">İnanç sıçraması mı?</span> Katherine, ileri doğru uzattığı ellerini bile göremiyordu. İlerlemeye devam etmiş ama birkaç saniye içinde yön duygusunu tamamıyla kaybetmişti. <span class="italic">Nereye gidiyorum?</span></p>

  <p class="calibre2">Bu üç yıl önceydi.</p>

  <p class="calibre2">Katherine aynı metal kapıya geldiğinde, o ilk akşamdan bu yana ne kadar ilerleme kaydettiğini fark etti. Takma adı Küp olan laboratuvarı onun evi, 5. Bölme’nin derinliklerindeki ibadethanesi haline gelmişti. Ağabeyinin tahmin ettiği gibi -Katherine’in keşfetmesi için bıraktığı basit ama dâhice bir kılavuz sistemi sayesinde- o akşam ve sonrasındaki her gün karanlıkta yolunu bulmuştu.</p>

  <p class="calibre2">Bundan daha da önemlisi, ağabeyinin diğer tahmini de doğru çıkmıştı: Katherine’in deneyleri, özellikle son altı ay içinde şaşırtıcı sonuçlar doğurarak, tüm düşünce yaklaşımlarını değiştirecek yeni çığırlar açmıştı. Katherine ile ağabeyi, olası etkileri net bir biçimde anlaşılıncaya kadar deneyleri gizli tutma konusunda anlaşmışlardı. Ama Katherine yalanda insanlık tarihinin en büyük dönüşümlerine sebep olacak bilimsel açıklamalarından birini yayınlayacağına emindi.</p>

  <p class="calibre2">Anahtar karom 5. Bölme’nin kapısına sokarken, <span class="italic">gizli bir müzedeki gizli bir laboratuvar,</span> diye düşündü. Klavyenin ışığı yanınca PIN kodunu girdi.</p>

  <p class="calibre2">Çelik kapı tıslayarak açıldı.</p>

  <p class="calibre2">Aşina olduğu iniltiye soğuk hava dalgası eşlik etti. Katherine her zamanki gibi nabzının hızlandığını hissetti.</p>

  <p class="calibre2"><span class="italic">Dimyatla ödenen en tuhaf bedel.</span></p>

  <p class="calibre2">Kendini yolculuğa hazırlayan Katherine, karanlıktan içeri adımını atmadan önce saatine göz attı. Bu akşam nedense içinde bir huzursuzluk vardı. <span class="italic">Peter nerede?</span></p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_19"></div>
</body>
</html>
