<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos766288"><span class="calibre6"><span class="bold"><span class="calibre12">79. BÖLÜM</span></span></span></p>

  <p class="calibre2">Alexandria, Virginia’nın on iki kilometre kuzeyindeki Robert Langdon ile Katherine Solomon, kırağı düşmüş çayırların üzerinde ilerliyorlardı.</p>

  <p class="calibre2">Katherine’in hızlı düşünme ve doğaçlama yeteneğinden etkilenen Langdon, “Aktris olmalıydın,” dedi.</p>

  <p class="calibre2">“Sen de fena değildin.” Katherine ona gülümsedi.</p>

  <p class="calibre2">Langdon ilk başta Katherine’in takside anlattığı saçmalıklara bir anlam verememişti. Bir anda Yahudi yıldızı ve Devlet Mührü’yle ilgili aklına gelen bir şey yüzünden Freedom Plaza’ya gitmek istemişti. Bir dolarlık banknotun üstüne çok iyi bilinen bir komplo teorisinin resmini çizmiş ve Langdon’dan <span class="italic">işaret ettiği</span> yere iyi bakmasını istemişti.</p>

  <p class="calibre2">Langdon sonunda onun banknotu değil, şoför koltuğunun arkasındaki minik bir göstergeyi işaret ettiğini anlamıştı. Gösterge lambası öylesine kirlenmişti ki fark edilmiyordu. Ama biraz eğilip yaklaşınca lambanın yandığını ve kırmızı bir ışık yaydığını görmüştü. Ayrıca yanan lambanın altında yazan iki silik kelimeyi de okuyabilmişti.</p>

  <p class="calibre2">-DAHİLİ AÇIK-</p>

  <p class="calibre2">Şaşıran Langdon, korku dolu gözlerle ona ön koltuğa bakmasını işaret eden Katherine’e dönmüştü. Langdon, paravanın arkasından gizlice bakarak dediğini yapmıştı. Ön konsolun üstünde, ışığı yanar halde açık duran cep telefonu, dahili hoparlöre çevrilmişti. Langdon o anda Katherine’in ne demek istediğini anlamıştı.</p>

  <p class="calibre2"><span class="italic">Bu takside olduğumuzu biliyorlar... bizi dinliyorlar.</span></p>

  <p class="calibre2">Langdon bir yerde önlerinin kesilip etraflarının çevrilmesine ne kadar kaldığını bilmiyordu, ama çabuk davranmaları gerektiğinden emindi. Katherine’in Freedom Plaza’ya gitmek istemesinin nedeninin piramitle değil, Kırmızı, Mavi ya da Turuncu hatlardan birine binerek, altı farklı yöne gidebilecekleri büyük bir metro istasyonuyla ilgisi olduğunu anlamıştı. Sonra da onunla birlikte rol yapmaya başlamıştı.</p>

  <p class="calibre2">Freedom Plaza’da taksiden atladıklarında Langdon durumu ele alıp hemen bir doğaçlama yapmış ve Katherine’le birlikte metro istasyonuna inerlerken arkasında Alexandria’daki Masonik Anıt’a gidiyorlarmış gibi bir izlenim bırakmıştı. Birlikte Mavi Hat’tı geçip, tam tersi istikamete giden Kırmızı Hat’a binmişlerdi.</p>

  <p class="calibre2">Güneydeki Tenleytown'a doğru altı durak geçtikten sonra, sakin ve lüks bir semtte inmişlerdi. Gidecekleri bina, Massachusetts Bulvarı’nın hemen bitişiğindeki bakımlı çimlerin ortasında yükselen çevredeki en büyük yapıydı.</p>

  <p class="calibre2">Şimdi, Katherine’in deyimiyle “sistemin dışındaki” ikili, nemli çimlerin üstünden yürüyorlardı. Sağ taraflarında, eski gül ağaçları ve Gölge Ev kameriyesiyle ünlü, ortaçağ tarzında bir bahçe vardı. Bahçeden geçip doğruca çağrıldıkları muhteşem binaya doğru yürüdüler. <span class="italic">Sina Dağından on taş, gökyüzünden bir taş ve Luka'nın karanlık babasının suretinden bir taş içeren sığınak.</span></p>

  <p class="calibre2">Parlak ışıklarla aydınlatılmış kulelere bakan Katherine, “Buraya daha önce hiç gelmemiştim,” dedi. “Göz kamaştırıcı.”</p>

  <p class="calibre2">Bu yerin gerçekten ne kadar etkileyici olduğunu unutan Langdon onunla aynı fikirdeydi. Bu Neo-Gotik şaheser, Büyükelçilikler Bölgesi’nin kuzey ucunda yer alıyordu. Genç Amerikalıların bu hayranlık uyandırıcı yeri tanımaları için bir çocuk dergisine yazdığı yazıdan beri yıllardır buraya gelmemişti. “Musa, Ay Taşları ve <span class="italic">Yıldız Savaşları</span>” isimli makalesi, yıllarca turistlerin rehberlerinde yer almıştı.</p>

  <p class="calibre2">Langdon yıllar sonra geri dönmenin verdiği ani sezgiyle, <span class="italic">Washington Ulusal Katedrali,</span> diye düşündü. <span class="italic">Tek bir Tanrı başka nerede olabilir?</span></p>

  <p class="calibre2">Başını kaldırıp ikiz çan kulelerine bakan Katherine, “Bu katedralde gerçekten de Sina Dağı’ndan on taş var mı?” diye sordu.</p>

  <p class="calibre2">Langdon başını salladı. “Ana sunağın yanında. Musa’ya Sina Dağı’nda verilen On Emri temsil ediyorlar.”</p>

  <p class="calibre2">“Peki ya ay taşı?”</p>

  <p class="calibre2"><span class="italic">Gökyüzünden bir taş.</span> “Evet. Vitraylı pencerelerden birinin ismi Uzay Penceresi ve içinde bir parça ay taşı var.”</p>

  <p class="calibre2">“Tamam ama, son şey hakkında ciddi olamazsın.” Güzel gözleri kuşkuyla bakan Katherine, bakışlarını profesöre çevirmişti. “Darth Vader... heykeli mi?”</p>

  <p class="calibre2">Langdon kendi kendine güldü. “Luke Skywalker’in karanlık babası mı? Kesinlikle. Vader, Ulusal Katedral’in en popüler grotesk figürlerinden biri.” Batı kulesinin tepesini işaret etti. “Gece görmek zor ama orada.” “Darth Vader’ın Washington Ulusal Katedrali’nde ne işi var?” “Çocuklar arasında, kötülüğün yüzünü temsil eden yontu yarışması düzenlendi ve Darth kazandı.”</p>

  <p class="calibre2">Yirmi beş metrelik kemerli ana girişin nefes kesici gül penceresinin altındaki geniş merdivenlere vardılar. Basamakları çıkmaya başladıklarında Langdon, kendisini arayan gizemli yabancıyı düşündü. <span class="italic">İsim vermeyin lütfen... Size emanet edilen haritayı koruyabildiniz mi?</span> Ağır piramidi taşımaktan yorulan Langdon’ın omzu ağrımıştı, bu yüzden de bir an önce bir yere bırakmak istiyordu. <span class="italic">Sığınak ve cevaplar.</span></p>

  <p class="calibre2">Merdivenin başına geldiklerinde, karşılarına görkemli bir çift ahşap kapı çıktı. Katherine, “Çalacak mıyız?” diye sordu.</p>

  <p class="calibre2">Langdon da aynı şeyi düşünüyordu ama o sırada kapılardan biri gıcırdayarak aralandı.</p>

  <p class="calibre2">Zayıf bir ses, “Kim o?” dedi. Kapı eşiğinde benzi solmuş yaşlı bir adamın yüzü belirdi. Üzerinde papaz cüppesi vardı ve boş bakıyordu. Katarktla perdelenmiş gözleri mat ve beyazdı.</p>

  <p class="calibre2">“İsmim Robert Langdon,” diye cevap verdi. “Katherine Solomon ve ben sığınak arıyoruz.”</p>

  <p class="calibre2">Yaşlı adam rahatlayarak, derin bir soluk aldı. “Tanrı’ya şükürler olsun. Ben de sizi bekliyordum.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_87"></div>
</body>
</html>
