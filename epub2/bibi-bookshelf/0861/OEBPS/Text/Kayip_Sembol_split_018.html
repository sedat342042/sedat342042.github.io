<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos108222"><span class="calibre6"><span class="bold"><span class="calibre12">10. BÖLÜM</span></span></span></p>

  <p class="calibre2">Robert Langdon, Kongre Binası’ndaki Rotunda’ya daha önce defalarca girmiş, ama hiçbirinde böyle koşmamıştı. Kuzey girişinden koşarak geçerken, salonun ortasında kümelenmiş bir grup turist gördü. Küçük bir oğlan çocuğu çığlık atıyor, ailesi onu yatıştırmaya çalışıyordu. Kalabalığı sakinleştirmeye çalışan güvenlik görevlileriyse düzeni sağlamak için ellerinden geleni yapıyorlardı.</p>

  <p class="calibre2">Birisi çıldırmış bir halde, “Kol askısının içinden çıkardı,” dedi. “Ve oraya <span class="italic">bıraktı!”</span></p>

  <p class="calibre2">Langdon kalabalığa yakınlaşınca, tüm bu kargaşaya neyin sebep olduğunu gördü. İtiraf etmek gerekirse Kongre Binası’nın zemininde duran nesne çığlık atılmasını gerektirecek kadar tuhaf bir şeydi.</p>

  <p class="calibre2">Yerdeki düzeneği Langdon daha önceleri de görmüştü. Harvard’ın sanat bölümünde bunlardan düzinelerce vardı; ressamlar ve heykeltıraşların, insan bedeninin en karmaşık kısımlarını yapabilmeleri için kullanılan gerçek boyutlu, plastik modeller. Ama yüz değil el modelleri. <span class="italic">Birisi Rotunda ’ya manken eli mi bırakmış?</span></p>

  <p class="calibre2">Manken elleri, sanatçının parmaklara istediği pozisyonu vermesini sağlıyordu ki, ikinci sınıf öğrencileri genellikle bunu ortaparmağı yukarı kaldırarak yapıyorlardı. Ama bu el modeli, baş ve işaret parmakları tavanı gösterecek şekilde yerleştirilmişti.</p>

  <p class="calibre2">Langdon biraz daha yakınlaşınca modelin farklı olduğunu gördü. Plastik yüzeyi diğerleri gibi pürüzsüz değildi. Üzeri benekli ve kırışıktı, ayrıca adeta...</p>

  <p class="calibre2"><span class="italic">Gerçek deri gibiydi.</span></p>

  <p class="calibre2">Langdon aniden durdu.</p>

  <p class="calibre2">Şimdi kanı görebiliyordu. <span class="italic">Tanrım!</span></p>

  <p class="calibre2">Kesik bilek, dik durması için ucu sivri tahta bir kaidenin üzerine oturtulmuş gibi görünüyordu. Langdon midesinin bulandığını hissetti. Nefes almakta güçlük çeken profesör, biraz daha yaklaşınca, işaretparmağı ile başparmağının uçlarında minik dövmeler bulunduğunu gördü. Ama ilgisini çeken şey dövmeler değildi. Bakışları hemen dördüncü parmağın üzerindeki altın yüzüğe kaymıştı.</p>

  <p class="calibre2"><span class="italic">Hayır.</span></p>

  <p class="calibre2">Langdon geri çekildi. Peter Solomon’ın kesik sağ eline baktığını anladığı anda, dünyası dönmeye başlamıştı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_18"></div>
</body>
</html>
