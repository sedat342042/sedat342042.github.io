<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1258437"><span class="calibre6"><span class="bold"><span class="calibre12">130. BÖLÜM</span></span></span></p>

  <p class="calibre2"><span class="italic">Başlangıçta kelime vardı.</span></p>

  <p class="calibre2">Dean Galloway, Ulusal Katedral’deki Büyük Çarmıh’ın önünde diz çöktü ve Amerika için dua etti. Sevgili ülkesinin kelimenin gerçek gücünü -tüm eski ustaların yazılı bilgeliklerinin kayıtlı koleksiyonunu- büyük bilgeler tarafından öğretilen ruhani gerçekleri anlayabilmesi için dua etti.</p>

  <p class="calibre2">Tarih, insanoğlunu öğretmenlerin en bilgeleriyle, ruhani ve zihinsel gizemleri kavrayışları her türlü anlayıştan üstün olan aydınlanmış ruhlarla kutsamıştı. Bu üstatların -Buda, İsa, Muhammet, Zerdüşt ve diğerleri- değerli sözleri, en eski ve en değerli araçlarla tarih boyunca iletilmişti.</p>

  <p class="calibre2">Kitaplarla.</p>

  <p class="calibre2">Yeıyüzündeki her kültürün, birbirinden farklı olmasına rağmen yine de aynı sayılan, kendi kutsal kitabı -kendi kelimesi- vardı. Hıristiyanlar için kelime İncil, Müslümanlar için Kuran, Museviler için Tevrat, Hindular için Veda idi.</p>

  <p class="calibre2"><span class="italic">Kelime, yolu aydınlatacak.</span></p>

  <p class="calibre2">Amerika’nın mason ataları için kelime, İncil olmuştu. <span class="italic">Ama tarih boyunca sadece birkaç kişi onun gerçek mesajını anlayabilmişti.</span></p>

  <p class="calibre2">Bu gece, Galloway büyük katedralin içinde tek başına diz çökerken, ellerini kelimenin -kendi Mason İncili’nin eski bir kopyasıydı- üzerine koydu. Bu değerli kitap, bütün Mason İncilleri gibi, Eski Ahit’i, Yeni Ahit’i ve felsefik mason yazılarının sahipsiz hâzinesini içeriyordu.</p>

  <p class="calibre2">Galloway’in gözleri artık metni okuyamıyor olsa da, önsözü ezbere biliyordu. Yüce mesajı, dünyadaki milyonlarca kardeşi tarafından birçok dilde okunmuştu.</p>

  <p class="calibre2">Metinde şunlar yazıyordu:</p>

  <div class="calibre16">
    <span class="calibre8">ZAMAN BİR NEHİRDİR... VE KİTAPLAR DA SANDALLARDIR. BİRÇOK CİLT, YOLCULUĞUNA BU NEHİRDEN BAŞLAR, PARÇALANIR VE KUMLARA GÖMÜLEREK UNUTULUR. SADECE ÇOK AMA ÇOK AZI ZAMANIN SINAVLARINI GEÇER VE GELECEK DEVİRLERİ KUTSAMAK ÜZERE HAYATTA KALIR.</span>
  </div>

  <p class="calibre2"><span class="italic">Bu ciltlerin hayatta kalmasının</span>, <span class="italic">diğerlerinin de yok olmasının bir nedeni var.</span> Dean Galloway, bir din adamı olarak, eski spiritüel metinlerin -yeryüzünde üzerinde en çok çalışılmış kitapların- aslında, en az anlaşılanlar olmasını her zaman şaşkınlık verici bulmuştu.</p>

  <p class="calibre2"><span class="italic">Bu sayfaların arasına gizlenmiş, olağanüstü bir sır var.</span></p>

  <p class="calibre2">Yakında bir gün şafak sökecek ve insanoğlu sonunda eski öğretilerin basit, dönüştürücü gerçeğini kavramaya başlayacak... ve kendi ihtişamlı doğasını anlamakta ileri doğru bir kuantum sıçraması yaşayacaktı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_138"></div>
</body>
</html>
