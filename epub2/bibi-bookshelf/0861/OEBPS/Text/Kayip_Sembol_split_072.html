<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos653332"><span class="calibre6"><span class="bold"><span class="calibre12">64. BÖLÜM</span></span></span></p>

  <p class="calibre2">Katherine Solomon, <span class="italic">başka sır olmayacak,</span> diye düşündü.</p>

  <p class="calibre2">Nesillerdir bozulmadan duran balmumu mühür, şimdi önündeki masada paramparça duruyordu. Ağabeyinin kıymetli paketinin rengi solmuş sarı ambalaj kâğıdı açtı. Yanında duran Langdon son derece huzursuzdu.</p>

  <p class="calibre2">Katherine kâğıdın altından, gri taştan yapılmış küçük bir kutu çıkarmıştı. Cilalı bir granit küpe benzeyen kutunun, hiçbir yerinde menteşesi, kilidi veya görünürde açılır bir yeri yoktu. Bu, Katherine’e Çin bulmaca kutularını hatırlattı.</p>

  <p class="calibre2">Parmaklarını kenarlarında gezdirirken, “Düz bir blok gibi görünüyor,” dedi. “Filmde iç tarafının çukur göründüğüne emin misin? Kapak taşı içinde mi?”</p>

  <p class="calibre2">Katherine’in yanına gelip, gizemli kutuyu dikkatle inceleyen Langdon, “Öyleydi,” dedi. Katherine’le birlikte, açmanın bir yolunu bulmak için kutuya farklı açılardan baktılar.</p>

  <p class="calibre2">Kutunun üst kenarındaki gizli çatlağı tırnağıyla hisseden Katherine. “Buldum,” dedi. Kutuyu masanın üstüne yerleştirdi ve kapağı özenle kaldırdı. Kapak, kıymetli bir mücevher kutusu gibi kolayca açıldı.</p>

  <p class="calibre2">Kapak geriye düştüğünde hem Katherine hem de Langdon, nefeslerini tuttular. Kutunun içi adeta ışık saçıyordu. Neredeyse doğaüstü bir ihtişamla parlıyordu. Katherine hayatında hiç bu kadar büyük bir altın parçası görmemişti. Kıymetli metalin, masadaki lambanın ışığını yansıttığını fark etti.</p>

  <p class="calibre2">“Göz alıcı,” diye fısıldadı. Yüz yılı aşkın bir süredir karanlık bir kutunun içinde mühürlü kalmış olmasına rağmen, kapak taşı ne solmuş ne de lekelenmişti. <span class="italic">Altın, bozulma yasasına dirençlidir; eskilerin, onun sihirli olduğunu düşünmelerinin sebebi budur.</span> Katherine eğilerek, küçük altın tepeciğin üstünden bakarken nabzının hızlandığını hissetti. “Bir yazı var.”</p>

  <p class="calibre2">Langdon yaklaşınca, omuzları birbirine değdi. Mavi gözleri merakla parlıyordu. Profesör, Katherine’e Antik Yunan’daki bireşim -parçalara ayrılmış şifre- oluşturma yöntemini ve uzun yıllar önce piramitten ayrılan bu kapak taşının, piramidin şifresini çözmekte nasıl bir anahtar rol oynayacağını anlatmıştı. Bu yazı her ne diyorsa, karmaşadan düzen yaratacaktı.</p>

  <p class="calibre2">Katherine küçük kutuyu ışığa tutup, kapak taşına baktı.</p>

  <p class="calibre2">Küçük olmakla birlikte yazı mükemmel biçimde görünüyordu. Yüzeyinin bir kenarına, güzel bir elyazısıyla bir metin kazınmıştı. Katilerine dört basit kelimeyi okudu.</p>

  <p class="calibre2">Sonra bir daha okudu.</p>

  <p class="calibre2">“Hayır!” dedi. “Söylediği şey <span class="italic">olamaz!”</span></p>

  <p class="calibre2">Sokağın karşısında bulunan Başkan Sato, Kongre Binası’nın dışındaki yaya yolundan, 1. Sokak’taki randevu yerine telaşlı adımlarla ilerliyordu. Operasyon ekibinden gelen son haberler kabul edilemezdi. Langdon yoktu. Piramit yoktu. Kapak taşı yoktu. Bellamy’yi gözaltına almışlardı ama onlara doğruyu söylemiyordu. En azından şimdilik.</p>

  <p class="calibre2"><span class="italic">Ben, onu konuştururum.</span></p>

  <p class="calibre2">Omzunun üstünden arkaya, Washington'ın en yeni manzarasına -yeni ziyaretçi merkezinin üstündeki Kongre Binası Kubbesi- baktı. Işıklandırılmış kubbe, bu gece gerçekten tehlikede olan şeyin önemini vurguluyordu. <span class="italic">Zaman.</span></p>

  <p class="calibre2">Sato’nun cep telefonu çaldı ve arayanın kendi Güvenlik Ofisi uzmanı olduğunu görünce rahatladı.</p>

  <p class="calibre2">Sato, “Nola,” diye cevap verdi. “Ne buldun?”</p>

  <p class="calibre2">Nola Kaye, ona kötü haberi verdi. Kapak taşının röntgen filmindeki yazı okunamayacak kadar belirsizdi ve görüntü geliştirici filtreler de işe yaramamıştı.</p>

  <p class="calibre2"><span class="italic">Kahretsin.</span> Sato dudağını ısırdı. “Peki, on altı harfli sistem ne oldu?”</p>

  <p class="calibre2">Nola, “Üzerinde çalışıyorum,” dedi. “Ama şu ana kadar uygulanabilir ikinci bir şifreleme düzeni bulamadım. Bilgisayarda sistemdeki harfleri karıştırıp, tanımlanabilir bir şey bulmaya çalışıyorum ama yirmi trilyondan fazla olasılık var.”</p>

  <p class="calibre2">“Çalışmaya devam et. Bir şey bulursan bana haber ver.” Sato asık bir yüzle telefonu kapattı. Sadece fotoğraf ve röntgen filmini kullanarak piramidi deşifre etme umutlarını hızla yitiriyordu. <span class="italic">O piramitle kapak taşına ihtiyacım var... ve vaktim daralıyor.</span></p>

  <p class="calibre2">Sato, 1. Sokak’a vardığında, siyah bir Escalade SUV, yolu ikiye ayıran çift sarı şeridi geçip, tam önündeki randevu noktalarında durdu. Bir ajan tek başına araçtan indi.</p>

  <p class="calibre2">Sato, “Langdon’dan haber var mı?” diye sordu.</p>

  <p class="calibre2">Adam donuk bir sesle, “Güvenlik üst seviyede,” dedi. “Destek birimleri geldi. Kütüphanenin tüm çıkışları kuşatıldı. Hatta bir de hava desteğimiz geliyor. Ona göz yaşartıcı gaz sıkacağız, kaçacak yeri kalmayacak.” “Peki Bellamy?”</p>

  <p class="calibre2">“Arka koltukta bağlı.”</p>

  <p class="calibre2"><span class="italic">Güzel.</span> Omzu hâlâ ağrıyordu.</p>

  <p class="calibre2">Ajan, Sato’ya, içinde cep telefonu, anahtarlar ve cüzdanın bulunduğu plastik torbayı verdi. “Bellamy’nin üzerindekiler.”</p>

  <p class="calibre2">“Başka bir şey var mı?”</p>

  <p class="calibre2">“Hayır efendim. Piramit ve paket hâlâ Langdon’da olmalı.”</p>

  <p class="calibre2">Sato, “Tamam,” dedi. “Bellamy söylemediği pek çok şey biliyor. Onu bizzat sorgulamak istiyorum.”</p>

  <p class="calibre2">“Peki efendim. O halde Langley’ye mi gidiyoruz?”</p>

  <p class="calibre2">Sato derin bir nefes alıp, SUV’un yanında birkaç adım attı. ABD vatandaşlarını sorgulamanın katı kuralları vardı ve Bellamy’yi Langley’de tanıklar huzurunda videoya kaydetmeden, avukatlar, vesaire vesaire olmadan sorgulaması kesinlikle yasadışıydı. “Langley’ye değil,” derken daha yakın bir yer düşünmeye çalışıyordu. Ve <span class="italic">daha sakin.</span></p>

  <p class="calibre2">SUV’un yanında hazır olda emir bekleyen ajan, hiçbir şey söylemedi. Sato sigara yakıp derin nefes çekti ve Bellamy’nin eşyalarının bulunduğu plastik torbaya baktı. Anahtar halkasına USBG yazan dört harfli bir elektronik anahtarlık takılıydı. Elbette Sato bu anahtarlığın hangi hükümet binasına ait olduğunu biliyordu. Bina çok yakındı ve bu saatte fazlasıyla sakindi. Gülümseyip, anahtarlığı cebine attı. <span class="italic">Mükemmel.</span></p>

  <p class="calibre2">Ajana Bellamy’yi götürmek istediği yeri söylediğinde adamın şaşıracağını sanmıştı, ama soğuk bakışlarından bir şey anlaşılmayan ajan başını sallayıp, Sato’nun binmesi için SUV’un kapısını açtı.</p>

  <p class="calibre2">Sato profesyonellere bayılıyordu.</p>

  <p class="calibre2">Adams Binası’nın bodrum katındaki Langdon, altın kapak taşının yüzeyine zarif bir biçimde yazılmış kelimelere şüpheyle bakıyordu.</p>

  <p class="calibre2"><span class="italic">Bu kadar mı?</span></p>

  <p class="calibre2">Yanındaki Katherine kapak taşını ışığa tuttu ve başını iki yana salladı. “Daha fazlası olmalı,” derken kandırılmış gibi konuşuyordu. “Ağabeyim yıllardır <span class="italic">bunu</span> mu koruyordu?”</p>

  <p class="calibre2">Langdon da şaşırdığını itiraf etmeliydi. Peter’la Bellamy’nin söylediklerine göre bu kapak taşı, piramidi deşifre etmelerine yardımcı olacaktı. Langdon bu iddiaların ışığında, daha aydınlatıcı bir şey bekliyordu. <span class="italic">Bu çok açık ve işe yaramaz.</span> Kapak taşının üstündeki dört kelimeyi bir kez daha okudu.</p>

  <p class="calibre2">Sır</p>

  <p class="calibre2">Düzen’in içinde gizli</p>

  <p class="calibre2"><span class="italic">Sır Düzen ’in içinde mi gizli?</span></p>

  <p class="calibre2">Ük bakışta bu yazı anlaşılır bir şey söylüyor gibiydi. Piramidin üstündeki harfler “düzensizdi” ve işin sırrı uygun sıralamayı bulmaktı. Ama bu yazının aşikâr olmanın yanı sıra, alışılmadık bir tarafı daha vardı. Langdon, “Düzen kelimesi büyük harfle başlıyor,” dedi.</p>

  <p class="calibre2">Katherine anlamsızca başını salladı. “Gördüm.”</p>

  <p class="calibre2"><span class="italic">Sır Düzen’in içinde gizli.</span> Langdon’ın aklına tek bir mantıklı açıklama geliyordu. “Düzen kelimesi burada Masonik Düzen’i ifade ediyor olmalı.”</p>

  <p class="calibre2">Katherine,. “Katılıyorum,” dedi. “Ama yine de faydası dokunmuyor. Bize hiçbir şey söylemiyor.”</p>

  <p class="calibre2">Langdon onunla aynı fikirdeydi. Zaten tüm Mason Piramidi hikâyesi Masonik Düzen’in içinde gizlenen bir sının etrafında dönüyordu.</p>

  <p class="calibre2">“Robert, ağabeyim sana bu kapak taşının, başkalarının sadece <span class="italic">karmaşa</span> gördüğü yerde senin <span class="italic">düzen</span> görmene yardımcı olacağını söylememiş miydi?”</p>

  <p class="calibre2">Langdon boşuna uğraştığını düşünerek başını salladı. Bu akşam ikinci kez kendini yetersiz hissediyordu.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_72"></div>
</body>
</html>
