<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos619103"><span class="calibre6"><span class="bold"><span class="calibre12">60. BÖLÜM</span></span></span></p>

  <p class="calibre2">Preferred Güvenlik Şirketi’nin düşük maaşlı kadın görevlisi, görev listesindeki Kalorama Heights adresini iki kez kontrol etti. <span class="italic">Burası mı?</span> Karşısındaki garaj yolu, mahallenin en büyük ve en sessiz malikânelerinden birine aitti ve 911’e burasıyla ilgili bir acil çağrı gelmesi tuhaftı.</p>

  <p class="calibre2">911 polisi, teyit edilemeyen çağrılara her zaman yapıldığı gibi, yerel güvenlik şirketiyle temas kurmuştu. Görevli, güvenlik şirketinin “İlk Savunma Hattınız” şeklindeki sloganının, “yanlış ihbarlar, eşek şakaları, kayıp evcil hayvanlar ve kaçık komşuların şikâyetleri” şeklinde değiştirilebileceğini düşünürdü.</p>

  <p class="calibre2">Bu akşam da her zamanki gibi, sorunla ilgili ayrıntılı bilgi almadan gönderilmişti. <span class="italic">Maaşımı aşan bir görev.</span> Görevi; sarı ışığını döndürerek olay yerine gitmek, mekânı kolaçan etmek ve alışılmadık bir durum varsa rapor etmekti. Normalde zararsız bir şey evin alarm sistemini devreye sokar, o da kumanda anahtarını kullanarak sistemi yeniden başlatırdı. Ama nedense bu ev sessizdi. Alarm çalmıyordu. Yoldan bakıldığında her şey karanlık ve sakin görünüyordu.</p>

  <p class="calibre2">Görevli, kapıdaki dahili konuşma düğmesine bastı ama cevap alamadı. Kapıyı açmak için kumanda kodunu girdi ve garaj yolunda ilerledi. Arabanın motorunu ve sarı ışıklarını çalışır halde bırakarak ön kapıya yürüyüp kapıyı çaldı. Cevap yoktu. Ne bir ışık, ne de hareket görüyordu.</p>

  <p class="calibre2">Yönetmeliğe uyarak isteksizce fenerini yaktı ve zorla içeri girilip girilmediğini anlamak için evin etrafında dolaşmaya başladı. Köşeyi döndüğü sırada, evin yanından yavaşlayarak geçen siyah bir limuzin gördü. <span class="italic">Meraklı komşular.</span></p>

  <p class="calibre2">Evin etrafını adım adım arşınladı ama olağandışı hiçbir şeye rastlamadı. Ev tahmin ettiğinden daha büyüktü. Arka bahçeye vardığında, soğuktan donuyordu. Evde kimse olmadığı belliydi.</p>

  <p class="calibre2">Telsize, “Merkez?” diye seslendi. “Kalorama Heights’tayım. Sahipleri evde yok. Herhangi bir soruna dair işaret yok. Evin etrafını kontrol ettim. Zorla içeri girilmemiş. Yanlış ihbar.”</p>

  <p class="calibre2">Servis memuru, “Anlaşıldı,” diye cevap verdi, “İyi akşamlar.”</p>

  <p class="calibre2">Telsizini kemerine yerleştiren görevli, aracının sıcaklığına yeniden kavuşma hevesiyle geri dönüp yürümeye başladı. Ne var ki, bunu yaparken daha önce gözünden kaçırdığı bir şey fark etti, evin arkasında mavimsi küçük bir ışık vardı.</p>

  <p class="calibre2">Şaşkınlıkla o tarafa yürüyünce, ışığın kaynağını gördü. Bu, evin bodrum katındaki alçak bir pencereydi. Pencerenin camı, içerden ışık geçirmez siyah boyayla karartılmıştı. <span class="italic">Bir tür karanlık oda olabilir mi?</span> Gördüğü mavimsi pırıltı, siyah boyanın dökülmeye başladığı minik noktadan sızıyordu.</p>

  <p class="calibre2">İçeriye bakabilmek için çömeldi ama minik açıklıktan fazla bir şey göremiyordu. Aşağıda birisinin çalışabileceği düşüncesiyle camı hafifçe tıklattı.</p>

  <p class="calibre2">“Merhaba?” diye bağırdı.</p>

  <p class="calibre2">Cevap yoktu ama cama vururken, kurumuş olan boya birden döküldü ve ona daha açık bir görüş imkânı sundu. Eğilip, yüzünü neredeyse cama yaslayarak bodrumu inceledi. O anda bunu yaptığına pişman oldu.</p>

  <p class="calibre2"><span class="italic">Tanrı aşkına bu ne böyle?!</span></p>

  <p class="calibre2">Karşısındaki manzaraya dehşetle bakarken şaşkınlıktan, bir süre çömeldiği yerde kaldı. Sonunda titreyerek, kemerindeki telsizini el yordamıyla bulmaya çalıştı.</p>

  <p class="calibre2">Ama asla ulaşamadı.</p>

  <p class="calibre2">Cızırdayan bir çift Taser iğnesi ensesinden vurulunca, vücuduna yakıcı bir acı yayıldı. Kasları tutuldu ve öne doğru sendeledi. Yüzü soğuk zemine çarparken gözlerini bile kapatmaya fırsat bulamadı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_68"></div>
</body>
</html>
