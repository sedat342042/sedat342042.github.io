<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos470457"><span class="calibre6"><span class="bold"><span class="calibre12">45. BÖLÜM</span></span></span></p>

  <p class="calibre2">Katilerine Solomon telefonunu arayanın ismini gördüğünde kim olduğunu sonradan anladı. Önce, Dr. Abaddon’la birlikte neden geciktiklerini haber vermek için Trish'in aradığını sanmıştı. Ama arayan Trish değildi. İlgisi yoktu.</p>

  <p class="calibre2">Katherine’in dudaklarında utangaç bir tebessüm belirdi. <span class="italic">Bu akşam daha garip olabilir miydi</span> acaba? Telefonun kapağını açtı.</p>

  <p class="calibre2">Neşeyle, “Dur söyleme,” dedi. “Kitap kurdu genç erkek, bekâr Noetik Bilim İnsanı arıyor?”</p>

  <p class="calibre2">“Katherine!” Derinden gelen ses Robert Langdon’a aitti. “Tanrı’ya şükürler olsun iyisin.”</p>

  <p class="calibre2">Şaşırarak, “Elbette iyiyim,” diye cevap verdi. “Geçen yaz Peter’ın evindeki partiden sonra beni bir daha hiç aramamam saymazsak.”</p>

  <p class="calibre2">“Bu akşam bir şey oldu. Lütfen dinle.” Normalde akıcı olan ses tonu çatlak geliyordu. “Sana bunu söylediğim için çok üzgünüm ama... Peter’ın başı ciddi bir şekilde dertte.”</p>

  <p class="calibre2">Katherine’in tebessümü kayboldu. “Sen neden bahsediyorsun?” “Peter...” Langdon doğru kelimeyi arar gibi duraksadı. “Nasıl söyleyeceğimi bilmiyorum ama o... kaçırıldı. Nasıl ve kimin yaptığından emin değilim ama...”</p>

  <p class="calibre2">Katherine, “Kaçırıldı mı?” diye sordu. “Robert, beni korkutuyorsun. Kaçırıldı mı... nereye?”</p>

  <p class="calibre2">“Bir yerde tutuluyor.” Langdon’ın sesi mahcup olmuş gibi çatlak çıkmıştı. “Bugün erken saatlerde veya dün kaçırılmış olmalı.”</p>

  <p class="calibre2">Katherine öfkeyle, “Bu hiç komik değil,” diye çıkıştı. “Ağabeyimin bir şeyi yok. Onunla on beş dakika önce konuştum.”</p>

  <p class="calibre2">“Konuştun mu?!” Langdon’ın sesinden şaşırdığı anlaşılıyordu.</p>

  <p class="calibre2">“Evet! Laboratuvara geldiğini söyleyen bir kısa mesaj gönderdi.”</p>

  <p class="calibre2"><span class="italic">“Mesaj</span> gönderdi...” Langdon sesli düşünmüştü. “Ama <span class="italic">sesini</span> duymadın, değil mi?”</p>

  <p class="calibre2">“Hayır ama...”</p>

  <p class="calibre2">“Beni dinle. Aldığın kısa mesaj ağabeyinden gelmiyordu. Peter’ın telefonu birisinin elinde. Tehlikeli biri. Her kimse, bu akşam beni kandırıp Washington’a getirtti.”</p>

  <p class="calibre2">“Kandırdı mı? Söylediklerin hiç mantıklı gelmiyor!”</p>

  <p class="calibre2">“Biliyorum, çok üzgünüm.” Langdon’ın kafasının karışması ondan beklenmedik bir şeydi. “Katherine, tehlikede olabilirsin.”</p>

  <p class="calibre2">Katherine Solomon, Langdon’ın böyle bir konuda şaka yapmayacağını biliyordu, ama adam, aklını kaçırmış gibi konuşuyordu. “Ben iyiyim,” dedi. “Güvenli bir binanın içindeyim.”</p>

  <p class="calibre2">“Bana Peter’ın telefonundan gelen mesajı okusana. <span class="italic">Lütfen.</span>” Katherine şaşkınlıkla kısa mesajı açtı. Langdon’a okurken, Dr. Abaddon’dan bahsettiği kısma geldiğinde içinin ürperdiğini hissetti. “Müsaitse Dr. Abaddon içeride bize katılsın. Ona güvenim tam...”</p>

  <p class="calibre2">“Aman Tanrım...” Langdon’ın sesi korku doluydu. “Bu adamı içeri mi davet ettin?”</p>

  <p class="calibre2">“Evet! Asistanım onu almaya lobiye gitti. Her an gelebilirler...” Langdon, “Katherine, dışarı çık!” diye bağırdı. “Şimdi!”</p>

  <p class="calibre2">SMSC’nin diğer ucunda, güvenlik odasında çalan telefon Redskins maçının sesini bastırdı. Görevli kulaklıklarını bir kez daha isteksizce çıkardı.</p>

  <p class="calibre2">“Lobi,” diye cevap verdi. “Ben Kyle.”</p>

  <p class="calibre2">“Kyle, ben Katherine Solomon!” Kadının sesi oldukça endişeliydi. “Efendim, ağabeyiniz henüz...”</p>

  <p class="calibre2">“Trish nerede?” diye sordu. “Onu monitörden görebiliyor musun?” Görevli, ekranlara bakmak için sandalyesini döndürdü. “Hâlâ Küp’e gelmedi mi?”</p>

  <p class="calibre2">“Hayır!” diye bağıran Katherine, dehşete kapılmıştı.</p>

  <p class="calibre2">Görevli, Katherine Solomon’ın koşuyormuş gibi nefes nefese kaldığını fark etti. <span class="italic">Orada neler oluyor?</span></p>

  <p class="calibre2">Görevli hemen görüntü kumandasıyla dijital kayıtları hızla taradı. “Tamam, bekleyin, geri sarıyorum... Trish’i misafirinizle birlikte lobiden çıkarken görüyorum... Sokak’ta yürüyorlar... ileri sarıyorum... tamam, Islak Bölme’ye giriyorlar... ileri sarıyorum... tamam, bir dakika önce Islak Bölme’den çıkmışlar... aşağı iniyorlar...” Görüntüyü yavaşlatıp başını uzattı. “Bir dakika. Bu tuhaf.”</p>

  <p class="calibre2">“Ne?”</p>

  <p class="calibre2">“Beyefendi Islak Bölme’den yalnız çıkıyor.”</p>

  <p class="calibre2">“Trish içeride mi kalmış?”</p>

  <p class="calibre2">“Evet, öyle görünüyor. Şimdi konuğunuzu izliyorum... koridorda tek başına yürüyor.”</p>

  <p class="calibre2">Katherine çıldırmış bir halde, “Trish nerede?” diye sordu.</p>

  <p class="calibre2">“Görüntü kayıtlarında onu görmüyorum,” diye cevap verirken sesinde endişeli bir hava vardı. Ekrana yeniden baktığında adamın ceket kollarının ıslanmış olduğunu gördü... dirseklerine kadar. <span class="italic">Islak Bölme'de ne halt etti bu?</span> Görevli, kararlı adımlarla koridordan 5. Bölme’ye doğru yürüyen adamı seyretti. Elinde... anahtar karta benzeyen bir şey tutuyordu.</p>

  <p class="calibre2">Görevli ensesindeki tüylerin diken diken olduğunu hissetti. “Bayan Solomon, ciddi bir sorunumuz var.”</p>

  <p class="calibre2">Bu akşam Katherine Solomon için ilklerin akşamıydı.</p>

  <p class="calibre2">İki yıldır cep telefonunu boşlukta hiç kullanmamıştı. Bu boşlukta son sürat koştuğu da olmamıştı. Ama şu an Katherine ccp telefonunu kulağına bastırmış, halının sonsuz uzunluğunda gözü kapalı koşuyordu. Ayağı halıdan her çıktığında, yönünü düzeltip kör karanlıkta koşmaya devam etti.</p>

  <p class="calibre2">Katherine görevliye, “Şimdi nerede?” diye sordu.</p>

  <p class="calibre2">Görevli, “Kontrol ediyorum,” diye cevap verdi. “İleri sarıyorum... tamam, koridordan... 5. Bölme’ye doğru yürüyor.”</p>

  <p class="calibre2">Daha hızlı koşan Katherine, içeride kapana kısılmadan önce çıkışa ulaşmayı umut etti. “5. Bölme’nin girişine varması ne kadar sürme?”</p>

  <p class="calibre2">Görevli duraksadı. “Efendim, anlamadınız. Hâlâ ileri sarıyorum. Bunlar kaydedilmiş görüntüler. Yani zaten oldular.” Durdu. “Bekleyin, giriş monitöründen kontrol edeyim.” Biraz durduktan sonra, “Efendim. Bayan Dunne’ın anahtar kartı yaklaşık bir dakika önce 5. Bölme’ye giriş yaptığını gösteriyor.”</p>

  <p class="calibre2">Aniden frenlere asılan Katherine, boşlukta durana kadar kaydı. Telefona, “5. Bölme’nin kapısını açmış mı?” diye fısıldadı.</p>

  <p class="calibre2">Görevli çıldırmış bir halde klavyesini tuşluyordu. “Evet, yaklaşık... doksan saniye önce girmiş.”</p>

  <p class="calibre2">Katherine’in vücudu kaskatı kesildi. Nefes almıyordu. Etrafındaki karanlık şimdi ona canlıymış gibi geliyordu.</p>

  <p class="calibre2"><span class="italic">Burada, benimle birlikte.</span></p>

  <p class="calibre2">Katherine bir anda, içerideki tek ışığın, yanağını aydınlatan telefonundan geldiğini fark etti. Görevliye, “Yardım gönder,” diye fısıldadı. “Ve Trish’e yardım etmek için Islak Bölme’ye git.” Ardından telefonunu usulca kapatarak ışığı söndürdü.</p>

  <p class="calibre2">Etrafına mutlak bir karanlık çöktü.</p>

  <p class="calibre2">Hiç kıpırdamadan durdu ve elinden geldiğince sessiz nefes almaya çalıştı. Birkaç saniye sonra önünden keskin bir etanol kokusu yükseldi. Koku arttı. Halıda, bir metre kadar ötesindeki bir varlığı hissediyordu. Bu sessizlikte Katherine’in gümbürdeyerek atan kalbi sanki onu ele verecekti. Sessizce ayakkabılarını çıkardı ve halıdan sol yana doğru adım attı. Ayağının altındaki beton zemin soğuktu. Halıdan iyice uzaklaşmak için bir adım daha attı.</p>

  <p class="calibre2">Ayak parmaklarından biri çıtladı.</p>

  <p class="calibre2">Bu sükûneti bozan silah sesi gibiydi.</p>

  <p class="calibre2">Birkaç metre ötesinden bir kıyafet hışırtısı, karanlıkta üzerine doğru atıldı. Hemen kaçmaya hazırlanan Katherine geç kalmıştı. Güçlü bir kol onu yakalayıp, zapt etmek için güçlü elleriyle yoklamaya başladı. Kamerine, dönerek kaçmaya çalışırken, adam eliyle laboratuvar önlüğünden yakaladı ve geriye doğru çekerek kendine yaklaştırdı.</p>

  <p class="calibre2">Kollarını geriye çeken Katherine, laboratuvar önlüğünden ve adamdan kurtuldu. Çıkış yolunun hangi yönde olduğunu bilmeden, karanlık boşlukta kör gibi koşmaya başladı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_53"></div>
</body>
</html>
