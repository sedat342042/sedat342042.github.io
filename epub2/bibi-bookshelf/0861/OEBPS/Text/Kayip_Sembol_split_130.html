<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1179625"><span class="calibre6"><span class="bold"><span class="calibre12">122. BÖLÜM</span></span></span></p>

  <p class="calibre2"><span class="italic">İşin sırrı, ölümün nasıl olduğu.</span></p>

  <p class="calibre2">Mal’akh her şeyin ters gittiğini anlamıştı. Parlak bir ışık yoktu. Muhteşem bir karşılama yoktu. Sadece karanlık ve dayanılmaz bir acı vardı. Gözleri bile acıyordu. Hiçbir şey göremiyordu ama etrafında hareket olduğunu hissedebiliyordu. Sesler duyuyordu... insan sesleri... içlerinden biri, her nasılsa Robert Langdon’a aitti. <span class="italic">Bu nasıl olabilir?</span></p>

  <p class="calibre2">Langdon, “O iyi,” diye tekrar edip duruyordu. “Katherine <span class="italic">iyi,</span> Peter. Kız kardeşin <span class="italic">iyi.”</span></p>

  <p class="calibre2">Mal’akh, <span class="italic">hayır,</span> diye düşündü. <span class="italic">Katherine öldü. Ölmüş olmalı.</span></p>

  <p class="calibre2">Mal’akh artık göremiyordu, gözlerinin açık olup olmadığını bile anlayamıyordu ama helikopterin uzaklaştığını duydu. Tapınak Odası’na aniden bir sakinlik çöktü. Mal’akh, az sonra patlayacak olan bir fırtına yüzünden kabaran okyanus dalgaları gibi... hareketlenmeye başlayan toprağın akıcı ritimlerini hissedebiliyordu.</p>

  <p class="calibre2"><span class="italic">Chao ab ordo.</span></p>

  <p class="calibre2">Şimdi yabancı sesler bağrışıyor, Langdon’la dizüstü bilgisayar ve video dosyası hakkında telaşlı bir şeyler konuşuyorlardı. Mal’akh, <span class="italic">artık çok geç olduğunu</span> biliyordu. <span class="italic">Zarar verildi.</span> Video, çoktan kontrolden çıkmış bir yangın gibi, şok içindeki dünyanın dörtbir köşesine yayılmaya ve kardeşliğin geleceğini yok etmeye başlamıştı. <span class="italic">Bilgeliği yaymaya en muktedir olanlar yok edilmelidirler.</span> insanoğlunun cahilliği karmaşanın büyümesine yardımcı olan şeydi. Yeryüzünde Işık’ın eksikliği, Mal’akh’ı bekleyen Karanlık’ı besleyen şeydi.</p>

  <p class="calibre2"><span class="italic">Büyük işler yaptım ve yakında bir kral gibi karşılanacağım.</span></p>

  <p class="calibre2">Mal’akh birinin kendisine doğru yaklaştığını hissetti. Kim olduğunu biliyordu. Babasının tıraşlanmış vücuduna kendi sürdüğü kutsal yağların kokusunu alabiliyordu.</p>

  <p class="calibre2">Peter Solomon kulağına, “Beni duyabiliyor musun bilmiyorum,” diye fısıldadı. “Ama bir şeyi bilmeni istiyorum.” Parmağıyla Mal’akh’ın kafasının tepesindeki kutsal noktaya dokundu. “Buraya yazdığın şey...” Durdu. “Kayıp Kelime bu <span class="italic">değil. ”</span></p>

  <p class="calibre2">Mal’akh, <span class="italic">tabii ki öyle,</span> diye düşündü. <span class="italic">Beni bu olduğuna, şüpheye yer bırakmayacak şekilde ikna ettin.</span></p>

  <p class="calibre2">Efsaneye göre, Kayıp Kelime o kadar antik ve sır dolu bir dilde yazılmıştı ki, insanoğlu onu nasıl okuyacağını unutmuştu. Peter’ın ortaya çıkardığı bu gizemli dil, gerçekten de yeryüzündeki en eski dildi.</p>

  <p class="calibre2"><span class="italic">Sembollerin dili.</span></p>

  <p class="calibre2">Sembolizm dilinde, hepsinden üstün olan <span class="italic">bir</span> sembol vardı. En eski ve en evrensel olan bu sembol eski geleneklerin hepsini, Mısır güneş tanrısının aydınlanışını, simya altınının zaferini. Felsefe Taşı’nın bilgeliğini, Gül Haç’ının saflığını, Yaradılış anını, Yaradan’ı, astrolojik güneşin egemenliğini ve hatta bitmemiş piramidin tepesinde duran her şeyi gören gözü temsil eden tek bir simgeyle birleştiriyordu.</p>

  <p class="calibre2"><span class="italic">Noktalı daire. Kaynağın sembolü. Her şeyin başlangıcı.</span></p>

  <p class="calibre2">Peter’ın ona dakikalar önce anlattığı şey buydu. Mal’akh ilk önce şüphe etmişti ama sonra tabloya tekrar bakmış ve piramit sembolünün <span class="italic">doğrudan</span> noktalı daire -ortasında bir nokta bulunan daire- sembolünü işaret ettiğini fark etmişti. Efsaneyi hatırlayarak. <span class="italic">Mason Piramidi, Kayıp Kelime’yi gösteren bir harita,</span> diye düşündü. Sonunda, babası doğruyu söylüyor gibi gelmişti.</p>

  <p class="calibre2"><span class="italic">Bütün büyük gerçekler basittir.</span></p>

  <p class="calibre2"><span class="italic">Kayıp Kelime bir kelime değil... bir sembol.</span></p>

  <p class="calibre2">Mal’akh noktalı daire sembolünü büyük bir şevkle kafasına yazmıştı. Bunu yaparken, içinde yükselen bir güç ve tatmin duygusu hissetmişti. <span class="italic">Şaheserim ve adağım tamamlandı.</span> Karanlığın güçleri artık onu bekliyordu. Çalışması için ödüllendirilecekti. Bu onun zafer anı olacaktı...</p>

  <p class="calibre2">Ama, son anda, her şey ters gitmişti.</p>

  <p class="calibre2">Peter hâlâ arkasında duruyor ve Mal'akh’ın zar zor kavrayabildiği şeyler söylüyordu. “Sana yalan söyledim,” diyordu. “Bana başka seçenek bırakmadın. Eğer sana gerçek Kayıp Kelime’yi söyleseydim, bana inanmazdın, anlamazdın da.”</p>

  <p class="calibre2"><span class="italic">Kayıp Kelime... noktalı daire değil mi?</span></p>

  <p class="calibre2">Peter, “Gerçek şu ki,” dedi. “Kayıp Kelime’yi <span class="italic">herkes</span> bilir... ama çok az kişi ne olduğunu anlar.”</p>

  <p class="calibre2">Kelimeler, Mal’akh’ın kafasının içinde yankılandı.</p>

  <p class="calibre2">Peter avcunu nazikçe Mal’akh’ın kafasının tepesine koyarak, “Tamamlanmadın,” dedi. “İşin henüz bitmedi. Ama her nereye gidiyorsan, lütfen şunu bil... sen sevildin.”</p>

  <p class="calibre2">Nedense, babasının elinin nazik dokunuşu, içinde yanan ve vücudunun içinde kimyasal reaksiyon başlatan etkili bir katalizör etkisi yaptı. Aniden, vücudundaki tüm hücreler sanki çözülüyormuş gibi fiziksel kabuğunun içinde yayılan yoğun bir enerji hissetti.</p>

  <p class="calibre2">Bir anda, tüm dünyevi acıları yok oldu.</p>

  <p class="calibre2"><span class="italic">Dönüşüm. Gerçekleşiyor.</span></p>

  <p class="calibre2"><span class="italic">Kendime, kutsal granit parçasının üzerindeki kanlı et enkazına yukarıdan bakıyorum. Babam arkamda diz çökmüş, geriye kalan tek eliyle cansız kafamı tutuyor.</span></p>

  <p class="calibre2"><span class="italic">Yükselen bir öfke... ve kafa karışıklığı hissediyorum.</span></p>

  <p class="calibre2"><span class="italic">Bu bir merhamet anı değil... bu intikam, dönüşüm için... ama yine de babam boyun eğmeyi reddediyor, rolünü oynamayı reddediyor, acısını ve öfkesini bıçak vasıtasıyla benim kalbime yönlendirmeyi reddediyor.</span></p>

  <p class="calibre2"><span class="italic">Burada kapana kısıldım, asılı kaldım... Dünyevi kabuğuma bağlı kaldım.</span></p>

  <p class="calibre2"><span class="italic">Babam, feri giden gözlerimi kapatmak için yumuşak avcunu nazikçe yüzümde gezdiriyor.</span></p>

  <p class="calibre2"><span class="italic">Bağlarımdan kurtulduğumu hissediyorum.</span></p>

  <p class="calibre2"><span class="italic">Etrafımda dalgalanan bir perde belirerek, ışığı koyultup karartıyor, dünyanın görüntüsünü yok ediyor. Aniden zaman hızlanıyor ve ben hayal ettiğimden çok daha karanlık bir boşluğa düşüyorum. Burada, anlamsız boşlukta, bir fısıltı duyuyorum... Biriken bir güç hissediyorum. Güçleniyor, şaşırtıcı bir hızla yükselip, etrafımı sarıyor. Kötü ve kuvvetli. Karanlık ve hükmedici.</span></p>

  <p class="calibre2"><span class="italic">Burada yalnız değilim.</span></p>

  <p class="calibre2"><span class="italic">Bu benim zaferim, büyük karşılanışını. Ama nedense, içim mutlulukla değil, engin bir korkuyla doluyor.</span></p>

  <p class="calibre2"><span class="italic">Bu beklediğim gibi bir şey değil.</span></p>

  <p class="calibre2"><span class="italic">Güç şimdi köpürüyor, hükmedici bir kudretle etrafımda dönüyor, beni paramparça etmekle tehdit ediyor. Aniden, hiçbir uyarı olmadan karanlık, tarihöncesi büyük bir yaratık gibi kendini toparlayıp, önüme dikiliyor.</span></p>

  <p class="calibre2"><span class="italic">Daha önce dünyayı terk eden tüm karanlık ruhlarla karşı karşıya geliyorum.</span></p>

  <p class="calibre2"><span class="italic">Karanlık beni bir bütün olarak yutarken... muazzam bir korkuyla çığlık atıyorum...</span></p>

  <p class="calibre2"><span class="italic">&nbsp;</span></p>

  <div class="mbppagebreak" id="calibre_pb_130"></div>
</body>
</html>
