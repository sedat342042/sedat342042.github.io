<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos783018"><span class="calibre6"><span class="bold"><span class="calibre12">81. BÖLÜM</span></span></span></p>

  <p class="calibre2">Mal’akh’ın sanatını gerçekleştirdiği yeraltındaki mekân zekice saklanmıştı. Evinin bodrum katı, içeri girenlere normal görünürdü. Bir kazan, sigorta kutusu, odun yığını ve ıvır zıvırla dolu tipik bir kilerdi. Ama kilerin görünen bu kısmı, Mal’akh’ın yeraltındaki mekânının sadece bir bölümüydü. Çalışmaları için geniş bir alam duvarla ayırmıştı.</p>

  <p class="calibre2">Mal’akh’ın özel çalışma alanı, her biri özel bir amaç için ayrılmış küçük odalardan meydana geliyordu. Sadece yatak odasından gizli ve dik bir rampayla girilen bu yeri görmek imkânsızdı.</p>

  <p class="calibre2">Bu akşam Mal’akh rampadan inerken, derisine işlenmiş mühür ve işaretler, bodrum katının özel gökyüzü mavisi ışığında adeta canlandılar. Mavimsi pusun içinde pek çok kapalı kapının önünden geçti ve doğruca koridorun sonundaki en büyük odaya yöneldi.</p>

  <p class="calibre2">Mal’akh’ın “sanctum sanctorum”<a id="filepos784252"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1336776"><span class="calibre15">{70}</span></a></small></sup> dediği bu yer tam on iki ayaklık mükemmel bir kareydi. <span class="italic">Burçlar kuşağının on iki yıldızı vardır. Gün on ikişer saatlik dilimlere ayrılır. Cennetin on iki kapısı vardır.</span> Odanın ortasında, yediye yedi ayak ölçülerinde taş bir masa vardı. <span class="italic">Vahyin Yedi Midini vardır. Tapınağın yedi basamağı vardır.</span> Masanın üstünde, dikkatle ayarlanmış bir ışık kaynağı asılıydı. Önceden tasarlanmış renklerden oluşan bir tayfın etrafında dönerek, kutsal <span class="italic">Gezegen Saatleri Tablosu’yla<sup class="calibre13"><small class="calibre14"><a href="../Text/Kayip_Sembol_split_143.html#filepos1337036"><span class="calibre15"><span class="italic">{71}</span></span></a></small></sup></span><a id="filepos784960"></a> uyum içinde her altı saatte bir döngüsünü tamamlıyordu. <span class="italic">Yanor saati mavidir. Nasnia saati kırmızıdır. Salam saati beyazdır.</span></p>

  <p class="calibre2">Şimdiyse Caerra saatiydi ve odanın rengi morun yumuşak tonundaydı. Üzerinde, kalçalarının ve hadım edilmiş cinsellik organının üstüne sardığı ipekli peştamalden başka bir şey olmayan Mal’akh, hazırlıklarına başladı.</p>

  <p class="calibre2">Sonradan odayı kutsamak için yakacağı tütsüleri karıştırdı. Ardından, bu peştamal yerine kuşanacağı saf ipek örtüyü katladı. Ve son olarak, adağına süreceği kutsal yağa bir şişe arınmış su kattı. İşi bittiğinde, hazırladığı tüm malzemeleri servis masasının üstüne koydu.</p>

  <p class="calibre2">Bundan sonra bir rafın yanına gidip, oradan fildişi küçük bir kutu aldı, masadaki diğer eşyaların yanına yerleştirdi. Henüz kullanmaya hazır olmasa da kapağı açıp, içindeki hazineye hayranlıkla bakmaktan kendini alamadı.</p>

  <p class="calibre2"><span class="italic">Bıçak.</span></p>

  <p class="calibre2">Fildişi kutunun içindeki siyah kadifenin kucağında parıldayan adak bıçağını Mal’akh bu gece için saklıyordu. Geçen yıl Ortadoğu antika karaborsasından 1,6 milyon dolara satın almıştı.</p>

  <p class="calibre2"><span class="italic">Tarihin en ünlü bıçağı.</span></p>

  <p class="calibre2">Kaybolduğuna inanılan kadim zamanlardan kalma bu bıçak, kemik bir sapa tutturulmuş demirden yapılmıştı. Çağlar boyunca sayısız nüfuzlu kişinin eline geçmişti. Ama son yüzyıllarda gizli bir koleksiyona girerek ortadan kaybolmuştu. Mal’akh onu elde etmek için her yolu denemişti. Bıçağın on yıllardır, hatta belki de yüzyıllardır kan akıtmadığını tahmin ediyordu. Yeniden bileylenmiş olan bu bıçak, bu gece bir kez daha kurban vermenin gücünü tadacaktı.</p>

  <p class="calibre2">Mal’akh bıçağı nazikçe yastıklı bölmesinden kaldırıp, arınmış suya batırdığı ipek bezle cilaladı. New York’taki ilk basit denemelerinden bu yana yetenekleri gelişmişti. Mal’akh’ın uyguladığı karanlık sanat pek çok dilde farklı isimlerle anılıyordu, ama hangi dilde olursa olsun, kesinlikle bir bilimdi. Bu ortaçağ teknolojisi bir zamanlar güç kapılarının anahtarını elinde tutmuş, ama uzun zaman önce okültizm<a id="filepos787499"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1337335"><span class="calibre15">{72}</span></a></small></sup> ve sihrin karanlık dünyasıyla ilişkilendirilerek yasaklanmıştı. Bu sanatı hâlâ uygulayan birkaç kişi olduğu söylense de, Mal’akh gerçeği biliyordu. <span class="italic">Bu iş sıkıcı fakültelerde okuyanlara göre değil.</span> Eski karanlık sanat, tıpkı modern bilim gibi kesin formüller, özel malzemeler ve zamanlama ile ilgili bir disiplindi.</p>

  <p class="calibre2">Bu sanat, günümüz meraklılarının genellikle isteksizce uyguladığı etkisiz kara büyülerden değildi. Bu sanatın, tıpkı nükleer fizik gibi muazzam bir güç ortaya çıkarma potansiyeli vardı. Uyanlar korkunçtu: <span class="italic">Bu sanatı beceriksizce uygulayanlar, geri akıntıyla çarpılıp, yok olma tehlikesini taşırlar.</span></p>

  <p class="calibre2">Mal’akh dikkatini, hayranlıkla baktığı kutsal bıçaktan, önündeki masada duran kalın parşömen kâğıda çevirdi. Bu parşömeni kuzu derisinden kendisi yapmıştı. Kuralların belirttiği üzere cinsel olgunluğa erişmemiş kuzu henüz saftı. Parşömenin yanında, karga tüyünden yaptığı bir kalem, gümüş bir çay tabağı ve pirinç bir kâsenin etrafına dizilmiş üç mum vardı. Kâsenin içinde iki parmak yüksekliğinde katı kıvamlı, kırmızı sıvı duruyordu.</p>

  <p class="calibre2">Bu sıvı Peter Solomon’ın kanıydı.</p>

  <p class="calibre2"><span class="italic">Kan sonsuzluğun boyasıdır.</span></p>

  <p class="calibre2">Mal’akh tüy kalemi aldı, sol elini parşömenin üzerine yerleştirdi, kalemi kana batırdı ve açık avcunun dış hatlarını dikkatle çizdi. İşi bitince Antik Gizemlerin beş sembolünün her birini çizimdeki parmak uçlarının her birine ekledi.</p>

  <p class="calibre2"><span class="italic">Taç... dönüşeceğim kralı temsil etmesi için.</span></p>

  <p class="calibre2"><span class="italic">Yıldız... kaderime yazılmış olan cenneti temsil etmesi için.</span></p>

  <p class="calibre2"><span class="italic">Güneş... ruhumun aydınlanmasını temsil etmesi için.</span></p>

  <p class="calibre2"><span class="italic">Fener... insan anlayışının cılız ışığını temsil etmesini için.</span></p>

  <p class="calibre2"><span class="italic">Ve anahtar... bu gece sonunda elde edeceğim eksik parçayı temsil etmesi için.</span></p>

  <p class="calibre2">Kanla elinin kopyasını çıkarma işini bitiren Mal’akh, parşömeni kaldırıp üç mumun ışığında eserine hayranlıkla baktı. Kanın kurumasını bekledikten sonra, parşömeni üçe katladı. Eski sihir sözlerinden oluşan bir şarkı mırıldanırken parşömeni üçüncü muma değdirip yaktı. Yanan parşömeni gümüş çay tabağına bıraktı. Bu sırada hayvan derisindeki karbon, pudramsı siyah kömüre dönüştü. Alevler sönünce külleri, kanlı pirinç kâsenin içine attı. Sonra karışımı karga tüyüyle karıştırdı.</p>

  <p class="calibre2">Sıvı daha koyu, neredeyse siyah bir renk aldı.</p>

  <p class="calibre2">Kâseyi iki avcuyla tutan Mal’akh başının üzerine kaldırdı. Eskilerin kan <span class="italic">eukharistos<sup class="calibre13"><small class="calibre14"><a href="../Text/Kayip_Sembol_split_143.html#filepos1337519"><span class="calibre15"><span class="italic">{73}</span></span></a></small></sup></span><a id="filepos790884"></a> şarkısını mırıldanarak teşekkürlerini sundu. Ardından siyahlaşmış sıvıyı dikkatle cam bir şişenin içine döktü ve ağzını tıpayla kapattı. Mal’akh başının tepesindeki dövmesiz alanı bu mürekkeple doldurup, şaheserini tamamlayacaktı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_89"></div>
</body>
</html>
