<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos342915"><span class="calibre6"><span class="bold"><span class="calibre12">30. BÖLÜM</span></span></span></p>

  <p class="calibre2">SB Katı.</p>

  <p class="calibre2"><span class="italic">Senato Bodrumu.</span></p>

  <p class="calibre2">Robert Langdon’ın kapalı yer korkusu, aşağı doğru indikleri her adımda kendini daha fazla hissettiriyordu. Binanın temelinin derinliklerine doğru ilerlerken hava iyiden iyiye ağırlaşmıştı. Havalandırma sistemi sanki çalışmıyordu. Buradaki duvarlar taşla sarı tuğlanın dengesiz bir karışımıydı.</p>

  <p class="calibre2">Müdür Sato, yürürken BlackBerry’sine bir şeyler hışladı. Langdon onun tedbirli davranışlarında bir şüphecilik sezinliyordu, ama bu durum hızla karşılıklı bir tavır halini almaktaydı. Sato, ona hâlâ, bu akşam burada olduğunu nereden bildiğini söylememişti. <span class="italic">UlusaI güvenlik meselesi mi?</span> Antik Gizemlerle ulusal güvenlik arasındaki ilişkiyi anlamakta güçlük çekiyordu. Ama zaten yaşadığı bu durumu anlamakta da güçlük çekiyordu.</p>

  <p class="calibre2"><span class="italic">Peter Solomon bana bir tılsım emanet etti... Hayalperest bir kaçık beni kandırarak Kongre Binası'na getirdi ve şimdi bunu kullanarak... muhtemelen SBB13 denilen bir odadaki gizemli bir kapıyı açmamı istiyor.</span></p>

  <p class="calibre2">Pek anlaşılır bir tablo değildi.</p>

  <p class="calibre2">Bunlar aklını kurcalarken, Peter’ın Gizemler Eli’ne dönüştürülmüş dövmeli elinin korkunç görüntüsünü zihninden uzaklaştırmaya çalıştı. Ürkütücü görüntüye, Peter’ın sesi eşlik ediyordu: <span class="italic">Antik Gizemler Robert, pek çok efsane doğurdu... ama bu onların haya! ürünü olduğu anlamına gelmez.</span></p>

  <p class="calibre2">Langdon mistik semboller ve tarihle ilgili bir meslekle uğraşıyor olsa da Antik Gizemler ve Tanrılaşma vaadi fikrini hiçbir zaman inandırıcı bulmamıştı.</p>

  <p class="calibre2">Hiç kuşkusuz, antik Mısır’daki Gizem Okullarından çıkan gizli bilgeliğin, asırlar boyunca nesilden nesile aktarıldığını gösteren tarihi kayıtlar vardı. Bu bilgi yeraltına taşınmış ve Rönesans Avrupası’nda tekrar ortaya çıkarak, pek çoklarına göre, Avrupa’nın önde gelen bir bilimsel düşünce topluluğunun duvarları içindeki bilim adamlarından oluşan seçkin bir gruba emanet edilmişti. Burası, anlaşılmaz bir biçimde Invisible College adını alan Londra Kraliyet Akademisi’ydi.</p>

  <p class="calibre2">Bu gizli “kolej” hızla, dünyanın en aydın kişilerinden oluşan bir danışman kurulu haline gelmişti; Isaac Newton, Francis Bacon, Robert Boyle ve hatta Benjamin Franklin. Modern çağdaki meslektaşlarının listesi de daha az etkileyici değildi; Einstein, Hawking, Bohr ve Celsius. Bu büyük dehaların hepsi, insanlığın düşünce yapısında kuantum sıçramaları yaratmışlardı. Yaptıkları buluşlar kimilerine göre, Invisible College’da saklanan eski bilgelikle tanışmalarının bir sonucuydu. Bu duvarların arasında alışılmadık yoğunlukta “mistik çalışmalar” yapılmış olsa da Langdon bunun doğruluğundan şüphe duyuyordu.</p>

  <p class="calibre2">1936’da Isaac Newton’in gizli belgelerinin bulunması, simyaya ve antik bilgeliğe olan tutkusunu ortaya çıkararak tüm dünyada şaşkınlık yaratmıştı. Newton’in özel belgelerinde bulunan Robert Boyle’a gönderdiği elyazısı bir mektupta, öğrendikleri gizli bilgi konusunda ondan ağzını sıkı tutmasını istiyordu. Newton, “Dünyaya büyük bir zarar vermeden nakledilemez,” diye yazmıştı.</p>

  <p class="calibre2">Bu tuhaf uyarının anlamı bugün hâlâ tartışılıyordu.</p>

  <p class="calibre2">Başını BlackBerry’den kaldıran Sato aniden, “Profesör,” dedi. “Bu akşam neden burada olduğunuzu ısrarla bilmediğinizi söylemenize rağmen, belki Peter Solomon’ın yüzüğünün anlamını açıklığa kavuşturabilirsiniz.” Dikkatini toplayan Langdon, “Deneyebilirim,” dedi.</p>

  <p class="calibre2">Delil torbasını çıkarıp, Langdon’a uzattı. “Bu yüzüğün üstündeki sembolleri anlatır mısınız?”</p>

  <p class="calibre2">Boş koridordan geçerlerken, Langdon yüzüğü inceledi. ORDO AB CHAO<a id="filepos347513"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1331902"><span class="calibre15">{44}</span></a></small></sup> yazılı bir levha taşıyan çift başlı Zümrüdüanka kuşu vardı ve üstüne 33 sayısı işlenmişti. “33 sayısıyla birlikte çift başlı Zümrüdüanka kuşu, masonluğun en üst derecesinin amblemidir.” Teknik olarak bu prestijli derece sadece İskoç Riti’nde yer alıyordu. Ama ritler ve masonluk dereceleri, bu akşam Sato’ya anlatmayı hiç istemediği karmaşık bir yapıydı.</p>

  <p class="calibre2">“Esasen, otuz üçüncü derece, fazlasıyla ustalarmış küçük bir mason grubu için ayrılmış seçkin bir payedir. Diğer tüm derecelere bir önceki dereceyi başarıyla tamamlayarak yükselebilinir, ama otuz üçüncü dereceye yükselmek denetim altındadır. Sadece davetle olur.”</p>

  <p class="calibre2">“O zaman Peter Solomon’ın bu seçkin iç çemberin bir üyesi olduğunu biliyordunuz?”</p>

  <p class="calibre2">“Elbette. Üyelik gizli değildir.”</p>

  <p class="calibre2">“Ve aynı zamanda yüksek rütbeli bir yetkili, öyle mi?”</p>

  <p class="calibre2">“Şu anda evet. Peter, Amerika’daki İskoç Riti’nin idare birimi olan Otuz Üçüncü Derece Yüksek Konseyi’nin başkanıdır.” Langdon, sembolik süslemeleri İskoçya’daki Rosslyn Şapeli’yle yarışan mason merkezlerine -Mabet Evi- gitmekten her zaman zevk duyardı.</p>

  <p class="calibre2">“Profesör, yüzüğün etrafına kazınmış sözleri fark ettiniz mi? Her şey otuz üçüncü derecede açığa çıkar diyor.”</p>

  <p class="calibre2">Langdon başını salladı. “Masonik inançta sık kullanılan bir sözdür.” “Galiba bu, bir mason en tepedeki otuz üçüncü dereceye yükseldiğinde, kendisine özel bir şey <span class="italic">açıklandığı</span> anlamına geliyor, öyle değil mi?”</p>

  <p class="calibre2">“Evet, inanış böyle ama sanırım gerçek bu değil. Masonluğun bu en yüksek kademesindeki seçilmiş birkaç kişiye, gizemli bir sırrın açıklandığı zannı hep vardı. Ama bence gerçek bu kadar heyecan verici değil.”</p>

  <p class="calibre2">Peter Solomon genellikle kıymetli bir masonik sırrın varlığıyla ilgili kinayeler yapardı, ama Langdon, kardeşliğe katılması için onun, kendisini kandırmaya çalıştığını düşünürdü. Ne yazık ki, bu akşam olanlar oyun değildi. Çantasındaki mühürlü paketi koruması konusundaki ciddiyetinin de şaka olmadığı ortaya çıkmıştı.</p>

  <p class="calibre2">Langdon, Peter’ın altın yüzüğünün durduğu torbaya ümitsizce baktı. “Bunun bende kalmasının bir sakıncası var mı?” diye sordu.</p>

  <p class="calibre2">Sato, ona baktı. “Neden?”</p>

  <p class="calibre2">“Yüzük Peter için çok değerli. Bu akşam ona ben geri vermek istiyorum.”</p>

  <p class="calibre2">Sato, ona kuşkuyla baktı. “Dilerim öyle bir şansınız olur.” “Teşekkürler.” Langdon yüzüğü cebine koydu.</p>

  <p class="calibre2">Labirentin derinliklerine doğru telaşla ilerlerken Sato, “Bir soru daha,” dedi. “Ekibimdekiler ‘otuz üçüncü derece’ ile masonluktaki ‘kapı’yı birlikte tararlarken, yüzlerce yerde <span class="italic">‘piramit'</span> ifadesinin geçtiğini görmüşler.”</p>

  <p class="calibre2">Langdon, “Bunda şaşılacak bir şey yok,” dedi. “Mısır’daki piramitleri yapanlar, modern taş ustalarının öncüleriydiler ve piramit, başka Mısır temalarıyla birlikte, masonik sembolizmde sıkça kullanılır.”</p>

  <p class="calibre2">“Neyi simgeler?”</p>

  <p class="calibre2">“Piramit esasen aydınlanmayı temsil eder. Antik insanın dünyevi boyuttan kurtulabildiğini, cennete, altın güneşe ve nihai olarak aydınlanmanın yüce kaynağına doğru yükseldiğini gösteren mimari bir semboldür.” Sato biraz bekledi. “Başka bir şey yok mu?”</p>

  <p class="calibre2"><span class="italic">Başka bir şey mi?!</span> Langdon az önce tarihin en seçkin sembollerinden birini açıklamıştı. <span class="italic">İnsanı tanrıların krallığına yükselten yapı.</span></p>

  <p class="calibre2">Sato, “Ekibimdekilerin söylediğine göre, bu akşam daha belirgin bağlantılar da var. Washington’daki <span class="italic">özel</span> bir piramitle ilgili popüler bir efsanenin var olduğunu söylüyorlar, masonlarla ve Antik Gizemlerle doğrudan ilintili bir piramit.”</p>

  <p class="calibre2">Langdon şimdi onun neden bahsettiğini anlamıştı. Daha fazla vakit kaybetmeden bu boş inancı çürütmeye çalıştı. “Efsaneyi biliyorum başkan ama bu sadece bir hayal. Mason Piramidi, D.C.’de anlatılagelen bir efsanedir. Birleşik Devletler Devlet Mührü’nün üstündeki piramitten kaynaklanıyor olmalı.”</p>

  <p class="calibre2">“Neden daha önce bahsetmediniz?”</p>

  <p class="calibre2">Langdon omuzlarını silkti. “Çünkü gerçeklere dayanan bir temeli yok. Dediğim gibi, bir efsane. Masonlarla ilişkilendirilen söylencelerden biri.” “Ama <span class="italic">bu</span> efsane doğrudan Antik Gizemlerle ilgili, öyle değil mi?” “Evet, pek çokları gibi. Antik Gizemler tarih boyunca süregelen pek çok efsanenin kaynağı olmuştur. Tapınakçılar, Gül Haçlılar, İlluminati ve Alumbrado’lar gibi gizli muhafızların koruduğu güçlü bir bilginin varlığından bahsedilir. Ve liste böyle uzayıp gider. Hepsinin de temeli Antik Gizemlere dayanır... Mason Piramidi ise bunlardan sadece biridir.”</p>

  <p class="calibre2">Sato, “Anlıyorum,” dedi. “Peki bu efsane tam olarak ne diyor?” Langdon bir süre düşündükten sonra cevap verdi. “Şey... ben komplo teorilerinde uzman değilim ama mitoloji konusunda eğitimim var ve pek çok yerde bu şöyle anlatılır: Antik Gizemler, yani tüm çağların kayıp bilgeliği, uzun bir süre insanoğlunun en kutsal hâzinesi olarak kabul edilmiştir ve tüm büyük hazineler gibi özenle korunmuştur. Bu bilginin gerçek gücünü anlayan aydınlanmış bilgeler, onun yol açabileceği sonuçlardan korkmayı öğrenmişlerdi. Bu gizli bilgi ehil olmayanların eline geçtiğinde, yıkıcı sonuçlar doğurabileceğini biliyorlardı. Daha önce de belirttiğim gibi güçlü araçlar hem iyilik hem de kötülük için kullanılabilirler. Bu yüzden Antik Gizemleri ve bu süreçte rol alanları korumak amacıyla, eski uygulayıcıları gizli kardeşlikler kurdular. Bu kardeşliklerde bilgeliği sadece uygun eğitimi alanlarla paylaşarak, bilgeden bilgeye aktardılar. Pek çokları geriye dönüp baktığımızda... büyücü, sihirbaz ve şifacı hikâyelerinde bu gizemi kullananlara dair tarihi ipuçları bulacağımıza inanır.”</p>

  <p class="calibre2">Sato, “Peki ya Mason Piramidi?” diye sordu. “Bu hikâyenin neresinde var?”</p>

  <p class="calibre2">Sato’ya yetişmek için adımlarını hızlandıran Langdon, “Şey...” dedi. “Tarih ve efsane bu noktada birbirine karışıyor. Bazılarına göre Avrupa’da on altıncı yüzyılda bu kardeşliklerin hemen hepsi yok olmuş, dini zulmün artan baskısıyla silinip gitmişti. Söylendiğine göre, farmasonlar Antik Gizemlerin ayakta kalan son muhafızlarıydılar. Anlaşılır bir sebeple, eğer, kendi kardeşlikleri de öncekiler gibi bir gün yok olursa, Antik Gizemlerin sonsuza kadar kaybolacağından korktular.”</p>

  <p class="calibre2">“Peki ya <span class="italic">piramit?"</span> Sato bastırıyordu.</p>

  <p class="calibre2">Langdon tam da bu konuya gelecekti. “Mason Piramidi efsanesi oldukça basittir. Gelecek nesiller için bu büyük bilgeliği koruma sorumluluklarını yerine getirmek isteyen masonlar, onu büyük bir kalede saklamaya karar vermişlerdi.” Langdon hikâyeden hatırladıklarını toparlamaya çalıştı. “Yine de bunun bir efsaneden ibaret olduğunu belirtmek istiyorum. Ama anlatılanlara göre masonlar bu gizli bilgeliği Eskidünya’dan Yenidünya’ya taşıdılar, yani buraya, Amerika’ya. Dini zorbalıkların yaşanmayacağını umdukları bir kıtaya getirdiler. Ve burada, bu bilgeliğin nakledeceği muazzam gücü tüm insanlığın kaldırabileceği güne kadar, Antik Gizemleri koruyabilecekleri aşılamaz bir kale -bir <span class="italic">piramit-</span> inşa ettiler. Efsaneye göre masonlar büyük piramitlerini, içindeki kıymetli hâzinenin sembolü olarak som altından, parlak bir kapak taşıyla taçlandırdılar. Bu hazine, insanlığa gizli güçlerinin tümünü verecek olan eski bilgelikti, yani Tanrılaşma.”</p>

  <p class="calibre2">Sato, “İyi hikâyeymiş,” dedi.</p>

  <p class="calibre2">“Evet. Masonlar her türden çılgın efsanenin kurbanı olmuşlardır.” “Anlaşılan siz böyle bir piramidin varlığına inanmıyorsunuz.” Langdon, “Elbette inanmıyorum,” diye yanıtladı. “D.C. bir yana dursun, mason kurucuların Amerika’da herhangi bir piramit inşa ettiklerine dair hiçbir kanıt yok. Bir piramidi saklamak oldukça güçtür, özellikle de tüm çağların kayıp bilgeliğini barındıracak kadar büyük olan bir piramidi.” Hatırladığı kadarıyla efsane Mason Piramidi’nin içinde ne olduğunu açıklamıyordu. Antik metinler mi, okült yazılar mı, bilimsel buluşlar mı, yoksa çok daha gizemli bir şey mi belli değildi. Ama efsane, içindeki bu kıymetli bilginin zekice şifrelendiğini... ve sadece aydınlanmış ruhların çözebileceğini söylüyordu.</p>

  <p class="calibre2">Langdon, “Her neyse,” dedi. “Bu hikâye biz simgebilimcilerin ‘hibrit arketip’ dediği sınıfa giriyor, yani popüler mitolojiden çokça öğe ödünç almış, antik efsanelerin bir karışımı... Bu yüzden tarihi bir gerçek değil, ancak uydurma bir yapı olabilir.”</p>

  <p class="calibre2">Langdon öğrencilerine hibrit arketipi anlatırken, nesilden nesile aktarılan, zaman içinde abartılan ve birbirlerinden ödünç aldıkları aynı öğelerle, türdeş ahlak hikâyelerine dönen peri masalları örneğini verirdi; bakire kızlar, yakışıklı prensler, aşılamayan kaleler ve güçlü büyücüler... Masallar sayesinde “İyiyle kötü” arasındaki eski savaş bize çocukluktan itibaren hikâyelerle aşılanır: <span class="italic">Merlin ve Morgan le Fay, St. George ve Ejderha, David ve Goliath, Pamuk Prenses ve Cadı, hatta Luke Skywalker ve Darth Vader.</span></p>

  <p class="calibre2">Sato, bir köşeden dönüp, Anderson’ın peşinden basamakları inerken başını kaşıdı. “Bana şunu söyler misiniz; yanılmıyorsam bir zamanlar piramitlerin, firavunların tanrıların katma ulaşabilecekleri mistik <span class="italic">kapılar</span> olduklarına inanılırdı, öyle değil mi?”</p>

  <p class="calibre2">“Doğru.”</p>

  <p class="calibre2">Aniden duran Sato, Langdon’ı kolundan tuttu ve şaşkınlıkla güvensizlik arasında bir ifadeyle yüzüne baktı. “Peter Solomon’ı elinde tutan kişinin sizden bir kapı bulmanızı istediğini söylüyorsunuz. Bu efsanedeki Mason Piramidi hiç mi aklınıza gelmedi?”</p>

  <p class="calibre2">“İsmi başka bir şey de olsa, Mason Piramidi bir peri masalı. Tümüyle bir hayal ürünü.”</p>

  <p class="calibre2">Sato, ona biraz daha yaklaşınca Langdon, kadının nefesindeki sigara kokusunu aldı. “Bu konudaki tutumunuzu anlıyorum profesör ama soruşturmamın yürümesi açısından, bu benzerlik göz ardı edilemez. Gizli bilgiye açılan bir kapı. Bence Peter Solomon’ı alıkoyan kişinin, sadece sizin açabileceğinizi söylediği şeye çok benziyor.”</p>

  <p class="calibre2">“Şey, ben pek inanmıyorum...”</p>

  <p class="calibre2">“Sizin neye inandığınızın önemi yok. Siz neye inanırsanız inanın, bu adamın Mason Piramidi’nin gerçek olduğuna inanabileceğim kabul etmek zorundasınız.”</p>

  <p class="calibre2">“Adam bir kaçık! Eskilerin tüm kayıp bilgeliğini içeren yeraltındaki dev bir piramide SBB13’ten girildiğine de inanıyor olabilir!”</p>

  <p class="calibre2">Sato gözlerinden ateş saçarak hiç kıpırdamadan durdu. “Bu akşam içinde bulunduğum kriz bir peri masalı değil, profesör. Sizi temin ederim, fazlasıyla gerçek.”</p>

  <p class="calibre2">Aralarında soğuk bir sessizlik oldu.</p>

  <p class="calibre2">Sonunda, “Efendim?” diyen Anderson, üç metre ötedeki başka bir güvenlik kapısını gösteriyordu. “Devam etmek istiyorsanız, geldik sayılır.”</p>

  <p class="calibre2">Gözlerini Langdon’dan ayıran Sato, Anderson’a devam etmesini işaret etti.</p>

  <p class="calibre2">Kilitli kapıyı açan polis şefinin peşinden gidip, dar bir geçide girdiler. Langdon sağına ve soluna baktı. <span class="italic">Bu şaka olmalı.</span></p>

  <p class="calibre2">Hayatında gördüğü en uzun koridorun başında duruyordu.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_37"></div>
</body>
</html>
