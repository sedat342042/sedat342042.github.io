<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1261774"><span class="calibre6"><span class="bold"><span class="calibre12">131. BÖLÜM</span></span></span></p>

  <p class="calibre2">Washington Anıtı’nın belkemiğinden, açık bir asansör boşluğunun etrafında aşağı inen sarmal merdivenin 896 taş basamağı vardı. Solomon’la birlikte basamakları inerlerken, Langdon, arkadaşının az önce söylediği şaşırtıcı gerçekle başa çıkmaya çalışıyordu: <span class="italic">Robert, bu anıtın içi oyuk köşe taşının içine atalarımız, kelimenin -İncil- bir kopyasını gömdüler. O kelime, bu basamakların sonundaki karanlıkta bekliyor.</span></p>

  <p class="calibre2">Aşağı inerlerken, Peter sahurlardan birinde aniden durup, duvara gömülmüş büyük bir madalyonu aydınlatmak için el fenerini yaktı.</p>

  <p class="calibre2"><span class="italic">Bu da ne böyle?!</span> Langdon, üzerindeki oymayı görünce yerinde sıçradı.</p>

  <p class="calibre2">Madalyonda, elinde tırpan tutan pelerinli korkunç bir figürün, bir kum saatinin yanında diz çöküşü betimlenmişti. Kolunu yukarı kaldıran figür, işaretparmağını uzatarak. “Cevap orada!” der gibi, açık duran büyük bir İncil’i gösteriyordu.</p>

  <p class="calibre2">Oymaya bakan Langdon, sonra başını Peter’a çevirdi.</p>

  <p class="calibre2">Akıl hocasının gözleri gizemle parlıyordu. “Bir şeyi düşünmeni istiyorum Robert.” Sesi boş merdivenlerde yankılandı. “Sence, insanlığın bütün o hengâmeli tarihi boyunca İncil neden binlerce yıl ayakta kalabildi? Neden hâlâ var? Okuması çok ilginç hikâyeleri olduğu için mi? Elbette değil... ama bir nedeni var. Hıristiyan keşişlerin hayatlarını İncil’i deşifre etmeye adamalarının bir sebebi var. Musevi gizemcilerle Kabalacıların, gözlerini Eski Ahit’e dikmelerinin, Müslüman din bilginlerinin Kuran’ı tefsir etmelerinin bir sebebi var. İşte tüm bunlar Robert, bu antik kitapların sayfalarında güçlü sırların saklı olduğunu söylüyor... Açığa çıkmayı bekleyen, geniş bir bilgelik koleksiyonu.”</p>

  <p class="calibre2">Langdon, tüm kutsal kitapların gizli bir anlamı, alegori, sembolizm ve mesellerle üstü örtülmüş bir mesajı olduğu teorisine yabancı değildi.</p>

  <p class="calibre2">Peter, “Peygamberler bizi, gizemlerini paylaşmak için kullandıkları dilin şifreli olduğu konusunda uyardılar,” diye devam etti. “Markos İncili bize, ‘Size gizemi bilmenizi sağlayacak bilgi verildi... ama meselle anlatılıyor,’ der. Özdeyişler, bilginlerin sözlerinin ‘bilmece’ olduklarına dikkat çekerken, Korintliler ‘gizli bilgelikten’ bahseder. Yuhanna İncili: ‘Sizinle mesellerle konuşacağım... ve karanlık sözler kullanacağım.’ diye uyarır.” <span class="italic">Karanlık sözler,</span> diye düşünen Langdon, bu tuhaf deyişin hem Özdeyişler’de, hem de Zebur 78’de defalarca tekrarlandığını hatırladı. <span class="italic">Ağzımı meselle açıp, eskilerin karanlık sözlerini dile getireceğim.</span> Langdon. “karanlık sözler” kavramının “şeytani” değil, gerçek manasının gizlendiği veya üstünün örtüldüğü anlamına geldiğini öğrenmişti.</p>

  <p class="calibre2">Peter, “Ve eğer şüphen varsa, Korintliler alenen mesellerin iki anlamı olduğunu söyler,” diye ekledi. “‘Bebekler için süt ve erkekler için et’; burada <span class="italic">süt</span> olgunlaşmamış zihinler için sadeleştirilmiş okuma parçaları, <span class="italic">et</span> ise sadece olgunlaşmış zihinlerin erişebileceği gerçek mesaj anlamına gelir.”</p>

  <p class="calibre2">El fenerini yukarı kaldıran Peter, bir kez daha, maksatlı bir şekilde, İncil’i işaret eden pelerinli figürü aydınlattı. “Şüpheci olduğunu biliyorum Robert, ama şöyle düşün. İncil’in gizli bir anlamı yoksa, o halde neden tarihteki en parlak zekâlar -Kraliyet Akademisindeki dâhi bilim adamları da buna dahil- onu incelemeyi takıntı haline getirdiler? Sir Isaac Newton, Kutsal Kitap’ın anlamını deşifre etmeye çalışırken, İncil’deki gizli bir <span class="italic">bilimsel</span> bilgiyi elde ettiğini savunduğu 1704 elyazması da dahil olmak üzere, bir <span class="italic">milyondan</span> fazla kelime yazdı.”</p>

  <p class="calibre2">Langdon bunun doğru olduğunu biliyordu.</p>

  <p class="calibre2">Peter, “Ve Sir Francis Bacon,” diye devam etti. “Kral James’in onaylı Kral James İncili’ni yazması için tuttuğu aydın, İncil’in şifreli bir anlamı olduğuna öylesine kanaat getirmişti ki bugün hâlâ üzerinde çalışılan kendi şifrelerini yazdı! Tabii bildiğin gibi Bacon bir Gül Haçlıydı ve <span class="italic">The Wisdom of the Ancients’ı<sup class="calibre13"><small class="calibre14"><a href="../Text/Kayip_Sembol_split_143.html#filepos1343348"><span class="calibre15"><span class="italic">{103}</span></span></a></small></sup></span><a id="filepos1266770"></a> kaleme almıştı.” Peter gülümsedi. “Hatta ikonoklast<a id="filepos1266838"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1343518"><span class="calibre15">{104}</span></a></small></sup> şair William Blake bile, satır aralarını okumamız gerektiği ipucunu vermişti.” Langdon o dizeleri biliyordu:</p>

  <p class="calibre2">İNCİL’İ OKURUZ AKŞAM SABAH AMA SİZİN BEYAZ OKUDUĞUNUZU BEN OKURUM SİYAH</p>

  <p class="calibre2">Gitgide hızlanmakta olan Peter, “Ayrıca tüm bunlar Avrupalı aydınlarla da sınırlı değildi,” diye devam etti. “En zeki atalarımızın -John Adams, Ben Franklin, Thomas Paine, İncil’i gerçek anlamında yoıumlayabilmenin tehlikeleri hakkında uyanda bulundukları yer <span class="italic">burasıydı</span> Robert, genç Amerikan ulusunun tam kalbi. Aslında Thomas Jefferson, İncil’in gerçek mesajının <span class="italic">saklı</span> olduğuna öylesine inanmıştı ki sayfaları yırtıp; kendi deyişiyle, ‘sahte yapı iskelesinden kurtarıp gerçek öğretileri eski durumuna getirmek’ için, kitabı yeniden düzenlemişti.”</p>

  <p class="calibre2">Langdon bu tuhaf gerçeğin farkındaydı. Jefforson İncili bugün hâlâ basılıyordu ve tartışmalı düzeltileri arasında, İsa’nın bakire Meryem’den doğması ile yeniden dirilişinin İncil’den çıkarılması da vardı. İnanılmaz bir şekilde, on dokuzuncu yüzyılın ilk yansında, her yeni kongre üyesine Jefferson İncili hediye edilmişti.</p>

  <p class="calibre2">“Peter, bu konuyu ilgi çekici bulduğumu biliyorsun. Zeki insanların kutsal kitapların gizli anlamları olduğu fikrini <span class="italic">cazip</span> bulduklarını anlayabilirim, ama bana mantıklı gelmiyor. Herhangi bir akademisyen sana <span class="italic">öğretimin</span> şifreli yapılmadığını söyleyebilir.”</p>

  <p class="calibre2">“Anlamadım?”</p>

  <p class="calibre2">“Öğretmenler <span class="italic">öğretir,</span> Peter. Peygamberler -tarihin en büyük öğretmenleri- neden dillerini anlaşılmaz kılsınlar? Dünyayı değiştirmeyi ümit ettiyseler, neden şifreli konuştular? Neden dünyanın anlayabileceği şekilde açık anlatmadılar?”</p>

  <p class="calibre2">Aşağı inerken, dönüp omzunun üstünden bakan Peter, bu soru karşısında şaşırmış gibiydi. “Robert, Antik Gizemler Okulu neden gizli tutulduysa, İncil de o yüzden açık konuşmadı... yeni atanan papazlar asırların gizli öğretilerini öğrenmeden önce neden eğitildilerse o yüzden!.. Invisible College’deki bilim adamları neden bilgiyi başkalarıyla paylaşmak istemedilerse o yüzden. Bu bilgi çok <span class="italic">güçlü</span> Robert. Antik Gizemleri çatıya çıkıp haykıramazsın. Gizemler, ustanın elinde yolu aydınlatacak, ama delinin elinde dünyayı dağlayacak, yanan bir meşaledir.”</p>

  <p class="calibre2">Langdon aniden durdu. <span class="italic">Neden bahsediyor?</span> “Peter, ben <span class="italic">İncil'den</span> bahsediyorum. Sen neden <span class="italic">Antik Gizemlerden</span> bahsediyorsun?”</p>

  <p class="calibre2">Peter, ona döndü. “Robert, anlamıyor musun? Antik Gizemlerle İncil aynı şey.”</p>

  <p class="calibre2">Langdon donup kaldı.</p>

  <p class="calibre2">Söylediklerini iyice anlamasını bekleyen Peter bir süre sessiz kaldı. “İncil, gizemlerin tarih boyunca aktarıldığı kutsal kitaplardan biri. Sayfaları ümitsizce bize sırrı anlatmaya çalışırlar. Anlamıyor musun? İncil’de geçen ‘karanlık sözler’, bizimle gizli bilgeliklerini sessizce paylaşan eskilerin fısıltısıdır.”</p>

  <p class="calibre2">Langdon hiçbir şey söylemedi. Anladığı kadarıyla Antik Gizemler, insan zihninin gizli kalmış gücünden yararlanmak için bir kullanma kılavuzuydu... kişinin Tanrılaşması için bir tarifti. Langdon gizemlerin gücünü hiçbir zaman kabul edememişti ve elbette, İncil’in bir şekilde bu gizemlerin anahtarını sakladığı düşüncesi ona imkânsız gibi geliyordu.</p>

  <p class="calibre2">“Peter, İncil ve Antik Gizemler birbirlerinin tam <span class="italic">zıttı.</span> Gizemler kişinin <span class="italic">içindeki</span> tanrıyla ilgilidir... insanın tanrı olması halidir. İncil ise kişinin <span class="italic">üstündeki</span> Tanrı ile ilgilidir... insansa güçsüz bir günahkârdır.”</p>

  <p class="calibre2">“Evet! Kesinlikle! Doğru noktaya parmak bastın! İnsan kendini Tanrı’dan <span class="italic">ayırdığı</span> an, kelimenin anlamı kayboldu. Eski üstatların sesleri, kelimeyi sadece kendilerinin anladığını haykıran uygulayıcıların gürültüsünde duyulmaz oldu... Onlar kelimenin sadece ve sadece kendi <span class="italic">dillerinde</span> yazıldığını iddia ederler.”</p>

  <p class="calibre2">Peter merdivenlerden inmeye devam etti.</p>

  <p class="calibre2">“Robert, eskiler öğretilerinin nasıl çarpıtıldığını... dinin cennete bilet kesen bir gişe haline geldiğini... askerlerin. Tanrı’nın kendi davalarını desteklediğine inanarak savaşa koştuklarını görselerdi dehşete düşerlerdi, bunu ikimiz de biliyoruz. Kelimeyi kaybettik ama gerçek anlamı hâlâ erişebileceğimiz bir yerde, gözlerimizin önünde. Günümüze kadar gelen tüm metinlerde, İncil’den <span class="italic">Bhagavad Gita’ya</span> ve Kuran’a kadar her yerde yazıyor. Tüm bu metinlere farmasonluğun sunakları üzerinde yer ayrılmıştır, çünkü masonlar kelimenin unutulmaya yüz tuttuğunu bilirler... ama bu metinlerin her biri, kendi diliyle, <span class="italic">aynı</span> mesajı sessizce fısıldamaktadır.” Peter’ın sesi duygu yüklüydü. “Sizler tanrı olduğunuzu bilmez misiniz?”</p>

  <p class="calibre2">Langdon bu eski deyişin, bu gece sürekli karşısına çıkmasına hayret etti. Hem Galloway ile konuşurken, hem de Kongre Binası’nda <span class="italic">Washington’in Göğe Yiikselişi’ni</span> açıklamaya çalışırken bu konuyu derinlemesine düşünmüştü.</p>

  <p class="calibre2">Peter’ın sesi fısıltıya dönüştü. “Buda, ‘Sen tanrısın,’ dedi. İsa, ‘Tanrı’nın Krallığı içinizdedir,’ diye öğretti ve hatta bize ‘Benim yaptıklarımı <span class="italic">siz</span> de yapabilirsiniz... hem de daha büyüğünü,’ diye vaatte bulundu. Sufizm, tanrıyı insanın içinde aramak gerektiğini ve insanın birçok yönüyle tanrının yansıması olduğunu belirtir. Papalığa karşı çıkan ilk papa -Romalı Hippolytus- bile, gnostik öğretmen Monoimus’un: ‘Tanrı’yı <span class="italic">aramayı</span> bırakın... bunun yerine kendinizden başlayın,’ sözünden alıntı yaparak, aynı mesajı vermişti.”</p>

  <p class="calibre2">Langdon, Mabet Evi’nde, Mason Tyler’ın sandalyesinin arkasına kazınmış iki rehber kelimeyi hatırladı: KENDİNİZİ BİLİNİZ.</p>

  <p class="calibre2">Peter zayıf bir sesle, “Bir zamanlar bilge bir adam bana, Tanrı’yla senin arandaki fark, senin ilahi olduğunu unutman demişti,” dedi.</p>

  <p class="calibre2">“Peter, seni duyuyorum ve söylemek istediklerini anlıyorum. Evet, tanrı olduğumuza inanmak isterdim ama aramızda dolaşan tanrıya hiç rastlamadım. Hiç insanüstü bir varlık görmedim. İncil'in veya diğer kutsal kitapların mucizelerini örnek gösterebilirsin, ama onlar insanlar tarafından uydurulmuş ve zaman içinde abartılmış eski hikâyelerden başka şeyler değiller.”</p>

  <p class="calibre2">Peter, “Belki,” dedi. “Veya belki de bizim bilimimizin, eskilerin bilgeliğine erişmesini beklememiz gerek.” Durdu. “Komik olan şu ki... Katherine’in araştırmalarının bunu başarabileceğine inanıyorum.”</p>

  <p class="calibre2">Langdon birden Katherine’in Mabet Evi’nden aceleyle çıktığını hatırladı. “‘Hey, sahi, o nerede?”</p>

  <p class="calibre2">Sırıtan Peter, “Yakında gelir,” dedi. “Ne kadar şanslı olduğunu gözleriyle görmeye gitti.”</p>

  <p class="calibre2">Dışarıda, anıtın kaidesinde soğuk akşam havasını içine çeken Peter Solomon, canlandığını hissetti. Langdon’ın dikkatle yere bakıp, başını kaşımasını ve sonra da dikilitaşın kaidesinin etrafına bakınmasını keyifle izledi.</p>

  <p class="calibre2">Peter, “Profesör,” diye şaka yaptı. “İncil’in içinde bulunduğu köşe taşı yerin altında. Kitaba <span class="italic">erişemezsiniz</span> ama, orada olduğuna sizi temin ederim.” Düşüncelere dalmış gibi görünen Langdon, “Sana inanıyorum,” dedi. “Ben sadece... bir şey fark ettim.”</p>

  <p class="calibre2">Langdon geriye doğru adım atıp, Washington Anıtı’nın durduğu dev meydana göz gezdirdi. Dairesel alan, anıtın etrafında ortak merkezli iki daire oluşturan, iki sıra koyu renk taş hariç... tamamıyla beyaz taştan yapılmıştı.</p>

  <p class="calibre2">Langdon, “Çemberin içinde çember,” dedi. “Washington Anıtı’nın, çemberin içindeki bir çemberin merkezinde yükseldiğim daha önce fark etmemiştim.”</p>

  <p class="calibre2">Peter gülümsemesine engel olamadı. <span class="italic">Hiçbir şeyi de kaçırmıyor.</span> “Evet, büyük noktalı daire... Amerika’nın kesişme noktasında... Tanrı’nın evrensel sembolü.” Muzip bir tavırla omuzlarını silkti. “Eminim sadece bir tesadüftür.”</p>

  <p class="calibre2">Bakışlarını göğe doğru çeviren Langdon, gözlerini karanlık gökyüzünde bembeyaz parlayan kuleye çevirdiğinde dalgın görünüyordu.</p>

  <p class="calibre2">Peter, onun, bu yapıtın gerçekte ne olduğunu... antik bilgeliğin sessiz bir hatırlatıcısı... bir ulusun kalbindeki aydınlanmış insanın ikonu olduğunu anlamaya başladığını hissediyordu. Peter tepedeki minik alüminyum ucu göremese de gökyüzüne uzanan aydınlanmış insan zihninin orada olduğunu biliyordu.</p>

  <p class="calibre2"><span class="italic">Laus Deo.</span></p>

  <p class="calibre2">“Peter?” Langdon, gizemli bir üyeliğin kabul töreninden geçen bir adam gibi yanına yaklaştı. “Az kalsın unutuyordum,” diyerek elini cebine soktu ve Peter’ın mason yüzüğünü çıkardı. “Bütün gece boyunca bunu sana geri vermek istedim.”</p>

  <p class="calibre2">“Teşekkür ederim Robert.” Sol elini uzatıp yüzüğü alan Peter, ona hayranlıkla baktı. “Etrafındaki tüm gizlilik ve esrarla birlikte bu yüzüğün ve Mason Piramidi’nin... hayatımda büyük bir etkisi olduğunu biliyorsun. Piramit, gizemli sırları olduğu vaadiyle bana gençken verilmişti. Sadece varlığı bile, dünyada büyük gizemler olduğuna inanmama yetti. Merakımı uyandırdı ve zihnimi Antik Gizemlere açmamda bana ilham verdi.” Sessizce gülümseyip yüzüğü cebine attı. “Şimdi anlıyorum ki, Mason Piramidi’nin asıl amacı cevapları açıklamak değil, onlar aracılığıyla bir sihre ilham vermekmiş.”</p>

  <p class="calibre2">İki adam uzunca bir süre anıtın dibinde sessizce durdu.</p>

  <p class="calibre2">Langdon sonunda ciddi bir sesle konuşmaya başladı. “Senden bir iyilik istemek zorundayım Peter... dostun olarak.”</p>

  <p class="calibre2">“Elbette. Ne istersen.”</p>

  <p class="calibre2">Langdon bunun üzerine isteğini belirtti.</p>

  <p class="calibre2">Onun haklı olduğunu bilen Solomon başını salladı. “Yapacağım.” Bekleyen Escalade’i gösteren Langdon, “Hemen,” diye ekledi. “Tamam... ama bir şartla.”</p>

  <p class="calibre2">Langdon kendi kendine gülerek, gözlerini devirdi. “Bir şekilde son sözü söyleyen hep sen oluyorsun.”</p>

  <p class="calibre2">“Evet, Katherine ile senin görmeni istediğim son bir şey var.”</p>

  <p class="calibre2">“Bu saatte mi?” Langdon saatine baktı.</p>

  <p class="calibre2">Solomon eski dostuna sıcacık gülümsedi. “Washington’ın en göz alıcı hâzinesidir... ve çok ama çok az sayıda insan görmüştür.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_139"></div>
</body>
</html>
