<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos842795"><span class="calibre6"><span class="bold"><span class="calibre12">86. BÖLÜM</span></span></span></p>

  <p class="calibre2">Bodrumun gök mavisi ışığındaki Mal’akh, taş masanın başında durup hazırlıklarına devam etti. Çalışırken, boş karnı guruldadı. Hiç aldırış etmedi. Bedeninin arzularına kölelik ettiği günler geride kalmıştı.</p>

  <p class="calibre2"><span class="italic">Değişim fedakârlık ister.</span></p>

  <p class="calibre2">Tarihte değişim geçirmiş pek çok erkek gibi, Mal’akh da kendi yolunda en soylu fedakârlıklardan birini yapmıştı. Kendi kendini hadım etmek sandığından daha az acılı olmuştu. Ayrıca bunun çok sık uygulandığını öğrenmişti. Her yıl binlerce erkeğin cinsiyet değiştirmekten cinsel bağımlılıklardan kurtulmaya ve kuvvetli manevi inanışlara kadar pek çok sebepten ötürü ameliyatla hadım -işlemin bilinen ismi orşiektomi idi- edildiğini biliyordu. Mal’akh’ın sebepleri en yüksek seviyedendi. Mitolojideki, kendini hadım eden Attis gibi, ölümsüzlüğe ancak kadın ve erkekliğin maddi dünyasından tamamıyla kopunca ulaşabileceğini biliyordu.</p>

  <p class="calibre2"><span class="italic">Androjen birdir.</span></p>

  <p class="calibre2">Eskiler dönüşümle ilgili bu fedakârlığın doğasında var olan gücü anladığı halde, günümüzde hadımlardan çekinilirdi. İlk Hıristiyanlar, İsa’nın bile Matta İncili 19:12’de kendi erdemleriyle övündüğünü bilirdi: <span class="italic">“Doğuştan, ana rahminden çıktıklarında hadım olanlar bulunduğu gibi, insanlar tarafından hadım edilmiş olanlar ve kendilerini Göklerin Egemenliği uğruna hadım saymış olanlar da vardır. Bunu kabul edebilen, kabul etsin. ”</span></p>

  <p class="calibre2">Büyük planın içinde tek bir el küçük bir bedel olsa da Peter Solomon bedeninden bir fedakârlık yapmıştı. Ama gecenin sonuna doğru Solomon çok daha büyük bir şeyi feda edecekti.</p>

  <p class="calibre2"><span class="italic">Yaratmak için yok etmek zorundayım.</span></p>

  <p class="calibre2">Peter Solomon, kendisini bu gece bekleyen kaderi elbette hak etmişti. Uzun zaman önce, Mal'akh’ın fani yaşam yolunda en önemli rolü oynamıştı. Bu yüzden Peter, Mal'akh’ın büyük dönüşümünde de en önemli rolü oynamak üzere seçilmişti. Bu adam, yaşayacağı dehşeti ve acıyı kendisi davet etmişti. Peter Solomon. dünyanın zannettiği kişi değildi.</p>

  <p class="calibre2"><span class="italic">Kendi oğlunu feda etti.</span></p>

  <p class="calibre2">Peter Solomon bir zamanlar oğlu Zachary’yi çok zor bir seçimle baş başa bırakmıştı; servet ya da bilgelik. <span class="italic">Zachary kötü bir seçim yaptı.</span> Delikanlının seçimi, onu cehennemin derinliklerine çeken bir dizi olayın başlangıcı olmuştu. <span class="italic">Kartal Soğanlık Cezaevi.</span> Zachary Solomon o hapishanede ölmüştü. Hikâyeyi tüm dünya biliyordu... ama bilmedikleri şey, Peter Solomon’ın oğlunu kurtarabileceğiydi.</p>

  <p class="calibre2">Mal’akh, <span class="italic">oradaydım,</span> diye düşündü. <span class="italic">Her şeyi duydum.</span></p>

  <p class="calibre2">Mal’akh o geceyi hiç unutmamıştı. Solomon’ın acımasız tercihi, oğlu Zach’in sonunu getirmişti ama Mal’akh da bu sayede doğmuştu.</p>

  <p class="calibre2"><span class="italic">Bazıları ölecek ki, diğerleri yaşasın.</span></p>

  <p class="calibre2">Mal’akh’ın tepesindeki ışık bir kez daha değişirken, saatin geç olduğunun farkına vardı. Hazırlıklarını tamamlayıp, rampadan yukarı çıktı. Fani dünyanın işleriyle uğraşmanın zamanı gelmişti.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_94"></div>
</body>
</html>
