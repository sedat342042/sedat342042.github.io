<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1039327"><span class="calibre6"><span class="bold"><span class="calibre12">111. BÖLÜM</span></span></span></p>

  <p class="calibre2">Tam üç dakika boyunca çalan saat kulesinin çanı, Langdon’ın başının üstündeki kristal avizeleri sallıyordu. Yıllar önce Phillips Exeter Akademisi’ndeki pek sevilen bu toplantı salonunda bazı seminerlere katılmıştı. Bu gece öğrencilere seslenecek olan sevgili bir dostunu dinlemeye gelmişti. Işıklar kararırken, Langdon okul müdürü portrelerinin asılı durduğu arka duvardaki koltuklardan birine geçti.</p>

  <p class="calibre2">Kalabalık sakinleşti.</p>

  <p class="calibre2">Uzun, gölge gibi birisi, karanlıkta sahneye çıkıp, podyumdaki yerini aldı. Yüzü olmayan ses, mikrofona, “Günaydın,” diye fısıldadı.</p>

  <p class="calibre2">Kimin seslendiğini görmek için herkes yerinde kıpırdandı.</p>

  <p class="calibre2">Çalışmaya başlayan bir slayt projektörü, sepya bir fotoğraf gösterdi; yüksek kuleleri, Gotik süslemeleri ve kırmızı kumtaşından ön cephesiyle etkileyici bir şatoydu.</p>

  <p class="calibre2">Gölge yeniden konuştu. “Bunun nerede olduğunu bana kim söyleyebilir?”</p>

  <p class="calibre2">Karanlıktan bir kız, “İngiltere!” dedi. “Eski Gotik ve Romanesk üslupların karışımı olan bu ön cephe, onu gerçek bir <span class="italic">Normandiya</span> şatosu haline getirip, on ikinci yüzyıl civarlarındaki İngiltere’ye yerleştiriyor.”</p>

  <p class="calibre2">Yüzü olmayan ses, “Vay,” diye cevap verdi. “Mimarisini bilen biri varmış.”</p>

  <p class="calibre2">Her taraftan alçak sesli homurdanmalar yükseldi.</p>

  <p class="calibre2">Gölge, “Ne yazık ki,” diye devam etti. “Dört bin beş yüz kilometre ve yarım bin yıl ıskaladın.”</p>

  <p class="calibre2">Salondakiler yerlerinde dikildiler.</p>

  <p class="calibre2">Projektör şimdi aynı şatonun farklı açıdan renkli ve modern bir fotoğrafını gösteriyordu. Şatonun kuleleri ön plana hâkimdi ama arka planda, şaşılacak kadar yakın mesafede, ABD Kongre Binası’nın büyük, beyaz ve kolonlu kubbesi duruyordu.</p>

  <p class="calibre2">Kız, “Bir dakika!” diye bağırdı. “D.C.’de Normandiya şatosu mu var?”</p>

  <p class="calibre2">Ses, “1855’ten beri,” diye cevap verdi. “İşte bundan sonraki fotoğraf o zaman çekilmişti.”</p>

  <p class="calibre2">Yeni bir slayt belirdi; hayvan iskeletleri, bilimsel çalışmaların sergilendiği vitrinler, biyolojik örneklerin bulunduğu cam kavanozlar, arkeolojik eserler ve tarihöncesi sürüngenlerin alçıdan modelleriyle, binanın içinin siyah-beyaz çekimiydi.</p>

  <p class="calibre2">Ses, “Bu harikulade şato, Amerika’nın ilk gerçek bilim müzesiydi,” dedi. “Tıpkı kurucuları gibi, genç ve tecrübesiz ülkemizin aydınlanmanın beşiği olabileceğine inanan zengin bir İngiliz bilim adamının hediyesiydi. Kurucu atalarımıza yüklü bir serveti miras bıraktı ve onlardan ulusumuzun merkezinde ‘bilginin artması ve yayılması için bir kuruluş’ inşa etmelerini istedi.” Uzunca bir süre sustu. “Bu cömert bilim adamının ismini bana kim söyleyebilir?”</p>

  <p class="calibre2">Ön sıradan çekingen bir ses, “James <span class="italic">Smithson</span> mı?” dedi.</p>

  <p class="calibre2">İsmi tanıyan kalabalık fısıldaşmaya başladı.</p>

  <p class="calibre2">Sahnedeki adam, “Gerçekten de Smithson,” dedi. Şimdi ışığa çıkan Peter Solomon’ın gri gözleri neşeyle parladı. “Günaydın. İsmim Peter Solomon ve <span class="italic">Smithsonian</span> Enstitüsü’nün sekreteriyim.”</p>

  <p class="calibre2">Öğrenciler çılgınca alkışlamaya başladı.</p>

  <p class="calibre2">Karanlıkta oturan Langdon, Peter’ın genç beyinleri Smithsonian Enstitüsü tarihinin fotoğraf turuyla fethetmesini hayranlıkla izledi. Gösteri Smithsonian Şatosu’nun bodrum laboratuvarları, sergilerin sıralandığı koridorları, yumuşakçalarla dolu salonu, kendilerine “kabuklu deniz canlısı kuratörleri” diyen bilim adamları ve şatonun en popüler iki sakininin -Yayılma ve Artma isimli, şimdi ölmüş iki baykuş- eski fotoğraflarıyla başladı. Yarım saatlik slayt gösterisi, devasa Smithsonian müzelerinin sıralandığı Ulusal Park’ın etkileyici bir uydu fotoğrafıyla son buluyordu.</p>

  <p class="calibre2">Solomon sözlerini şöyle bağladı: “Konuşmamın başlangıcında da söylediğim gibi, James Smithson ile kurucu atalarımız, bu ülkenin aydınlanmanın beşiği olmasını hayal etmişlerdi. Bugün ulaştığımız noktayı görselerdi büyük gurur duyacaklarına inanıyorum. Onların kurduğu Smithsonian Entitüsü, Amerika’nın ortasında bir bilim ve bilgi abidesi olarak yükseliyor. Enstitümüzün bugün ulaştığı başarı ve çalışmaları bilgi, irfan ve bilim temelleri üzerine kurulmuş bir ülke düşleyen atalarımıza duyulan saygının canlı bir kanıtıdır.”</p>

  <p class="calibre2">Solomon coşku dolu alkışlar arasında slaytları kapatmıştı. Işıklar yandığında, düzinelerce sabırsız el soru sormak için havaya kalkmıştı.</p>

  <p class="calibre2">Solomon ortalarda oturan kızıl saçlı bir gence söz verdi.</p>

  <p class="calibre2">Delikanlı şaşkın bir sesle, “Bay Solomon?” dedi. “Kurucularımızın, bilimsel gelişim temelleri üzerine kurulu bir ülke inşa etmek için Avrupa’daki din baskısından kaçtığını söylediniz.”</p>

  <p class="calibre2">“Bu doğru.”</p>

  <p class="calibre2">“Ama... ben kurucularımızın Amerika’yı <span class="italic">Hıristiyan</span> bir ulus olarak inşa eden dindar insanlar olduklarını sanıyordum.”</p>

  <p class="calibre2">Solomon gülümsedi. “Dostlarım, beni yanlış anlamayın. Ülkemizin kurucuları çok dindar insanlardı, ama onlar Yaradancıydı; Tanrı’ya evrensel ve açık fikirli bir anlayışla inanıyorlardı. Öne sürdükleri tek <span class="italic">dini</span> ideal, din <span class="italic">özgürlüğüydü.”</span> Mikrofonu kürsüden çıkarıp, sahnenin kenarına yürüdü. “Amerika’nın kurucularının manevi açıdan aydınlanmış bir ütopya hayali vardı. Düşünce özgürlüğü, kitlelerin eğitimi ve bilimsel gelişmeler, modası geçmiş dini batıl inanışların karanlığının yerine geçecekti.”</p>

  <p class="calibre2">Arka taraftan sarışın bir kız elini kaldırdı.</p>

  <p class="calibre2">“Evet?”</p>

  <p class="calibre2">Cep telefonunu kaldıran genç kız, “Bayım,” dedi. “Sizi internette araştırdım. Wikipedia, tanınmış bir farmason olduğunuzu söylüyor.”</p>

  <p class="calibre2">Solomon, mason yüzüğünü yukarı kaldırdı. “Sizi dosya indirme maliyetinden kurtarayım.”</p>

  <p class="calibre2">Öğrenciler gülüştüler.</p>

  <p class="calibre2">Kız tereddüt ederek, “Şey, peki,” dedi. “Az önce modası geçmiş dini batıl inanışlardan bahsettiniz. Modası geçmiş batıl inanışlardan sorumlu tutulacak birileri varsa... bana öyle geliyor ki, bunlar da ancak masonlardır.” Solomon bu yorum karşısında oldukça rahattı. “Öyle mi? Nasıl?” “Şey, ben masonluk hakkında çok şey okudum, pek çok eski rituel ve inanışlarınız olduğunu biliyorum. İnternetteki bu makalede bile, masonların bir tür eski sihirli bilgeliğe inandıkları yazıyor... insanı tanrıların katına çıkarabilecek bir bilgelikmiş.”</p>

  <p class="calibre2">Herkes dönüp kıza sanki aklını kaçırmış gibi baktı.</p>

  <p class="calibre2">Solomon, “Aslında,” dedi. “Haklı.”</p>

  <p class="calibre2">Çocukların hepsi, hayretle dönüp ona baktılar.</p>

  <p class="calibre2">Solomon gülmemek için kendini tutup kıza, “Bu sihirli bilgi hakkında başka Wiki-bilgeliği yazıyor mu?” diye sordu.</p>

  <p class="calibre2">Kız biraz tedirgin görünüyordu, ama web sitesinden okumaya başladı. “Bu güçlü bilgeliğin layık olmayanlar tarafından kullanılmasını engellemek için, eski üstatlar bilgilerini <span class="italic">şifreli</span> yazarlardı... Semboller, mitoloji ve alegoriden oluşan mecazi bir dil kullanarak gerçeği gizlerlerdi. Günümüzde de bu şifrelenmiş bilgelik her yanımızda bulunmaktadır. Mitolojide, sanatta ve asırlık okült metinlerde şifrelenmişlerdir. Ne yazık ki günümüz insanı sembollerden oluşan bu karmaşık ağı çözme yeteneğini kaybetmiş... ve büyük gerçek kaybolmuştur.”</p>

  <p class="calibre2">Solomon bekledi. “Hepsi bu mu?”</p>

  <p class="calibre2">Kız koltuğunda kıpırdandı. “Aslında, biraz daha var.”</p>

  <p class="calibre2">“Ben de öyle tahmin etmiştim. Lütfen... okuyun.”</p>

  <p class="calibre2">Kız tereddüt ediyordu, ama boğazını temizleyip, devam etti. “Efsaneye göre, uzun zaman önce Antik Gizemleri deşifre eden bilgeler, arkalarında bir tür <span class="italic">anahtar</span> bırakmışlardı... Bu, şifrelenmiş sırları çözmekte kullanılacak <span class="italic">parolaydı. Verbun significatium</span> diye bilinen bu sihirli parolanın, karanlığı kaldırma ve tüm insanlığın anlayacağı şekilde, Antik Gizemleri çözme gücünü elinde tuttuğu söylenir.”</p>

  <p class="calibre2">Solomon düşünceli bir şekilde gülümsedi. “Ah, evet... <span class="italic">verbum significatium. ”</span> Bir süre boşluğa baktıktan sonra, gözlerini yeniden sarışın kıza çevirdi. “Peki bu harika <span class="italic">kelime</span> şimdi nerede?”</p>

  <p class="calibre2">Endişeli görülen kızın, misafir konuşmacıya meydan okuduğu için pişman olduğu anlaşılıyordu. Okumayı bitirdi. “Efsaneye göre, <span class="italic">verbum significatium</span> yerin derinliklerinde gömülüdür, orada tarihin en önemli anını bekler... İnsanlığın artık gerçek, bilgi ve asırların bilgeliği olmadan yaşayamayacağı anı bekler. Bu karanlık yol kesişiminde, insanlık sonunda o kelimeyi yeryüzüne çıkaracak ve harikulade bir Aydınlanma Çağı’na girecektir.”</p>

  <p class="calibre2">Kız telefonunu kapatıp koltuğuna gömüldü.</p>

  <p class="calibre2">Uzun bir sessizliğin ardından, başka bir öğrenci elini kaldırdı. “Bay Solomon, buna gerçekten inanmıyorsunuz, öyle değil mi?”</p>

  <p class="calibre2">Solomon gülümsedi. “Neden olmasın? Mitolojide içgörü ve tanrısal güçler sağlayan sihirli kelimeler geleneği vardır. Çocuklar bugün bile, yok olan bir şeyi var etmek ümidiyle ‘abrakadabra’ diye bağırırlar. Elbette bugün artık bu kelimenin oyun tekerlemesi olmadığını unuttuk; kökleri eski Arami gizemciliğine dayanır. <span class="italic">Avralı KaDabra,</span> ‘konuştuğum sırada yaratıyorum’ anlamına gelir.”</p>

  <p class="calibre2">Sessizlik.</p>

  <p class="calibre2">Öğrenci, “Ama bayım,” diye üsteledi. “Tek bir <span class="italic">kelimenin...</span> şu <span class="italic">verbum significatiumu</span> her ne ise Antik Gizemleri çözme gücüne sahip olduğuna ve tüm dünyaya aydınlanma getireceğine inanıyor musunuz?”</p>

  <p class="calibre2">Peter Solomon’ın yüzünden hiçbir şey anlaşılmıyordu. “Sizin düşünmeniz gereken, benim şahsi inançlarım olmamalı. Sizin düşünmeniz gereken, bir Aydınlanma Çağı’nın geleceği kehanetinin, dünyadaki tüm inanç ve felsefe geleneklerinde nasıl yankılanacağıdır. Hindular buna Krita Çağı<a id="filepos1051705"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1339986"><span class="calibre15">{86}</span></a></small></sup> astrologlar Kova Burcu Çağı derler, Museviler Mesih’in geleceği şeklinde tasvir ederler, teosofisfler Yeni Çağ, kozmologlar Uyumlu Birleşme derler ve belirli bir tarih öngörürler.”</p>

  <p class="calibre2">Birisi, “21 Aralık 2012!” diye bağırdı.</p>

  <p class="calibre2">“Evet, Maya matematiğine inanıyorsanız... sinirleri bozacak kadar yakın.” Solomon’ın on yıl önce, televizyoncuların 2012 yılını Dünyanın Sonu ilan edeceklerini doğru tahmin ettiğini hatırlayan Langdon, kendi kendine güldü.</p>

  <p class="calibre2">Solomon, “Zamanlamayı bir yana bırakırsak, tarih boyunca insanlığın tüm farklı felsefelerinin aynı sonuca çıktığını düşünmek bende hayranlık uyandırır,” dedi. “Büyük bir aydınlanmanın geleceğini söylerler. Her kültürde, her çağda ve dünyanın her köşesinde, insanların hayalleri hep aynı kavram üzerinde yoğunlaşır; insanın yüceleceği... insan zekâsının gerçek potansiyeline kavuşacağı.” Gülümsedi. “İnanışlardaki bu benzerliği sizce ne açıklayabilir?” Kalabalığın arasından alçak sesle biri, <span class="italic">“Gerçek!”</span> dedi.</p>

  <p class="calibre2">Solomon yerinde döndü. “Bunu kim söyledi?”</p>

  <p class="calibre2">Yumuşak yüz hatlarından Nepalli ya da Tibetli olduğu anlaşılan Asyalı ufak tefek bir delikanlı el kaldırmıştı. “Belki de tüm ruhlara yerleştirilmiş evrensel bir gerçek vardır. Belki de DNA’larımızdaki ortak bir sabit kod gibi, hepimizin içinde aynı hikâye saklıdır. Belki de hikâyelerimizin birbirine benzeyişinin sebebi bu ortaklaşa gerçektir.”</p>

  <p class="calibre2">Ellerini birbirine yaslayıp, delikanlıya eğilerek selam veren Solomon’ın yüzü sevinçle parlıyordu. “Teşekkür ederim.”</p>

  <p class="calibre2">Herkes susmuştu.</p>

  <p class="calibre2">Salondakilere seslenen Solomon, “Gerçek,” dedi. “Gerçeğin gücü vardır. Eğer hepimiz aynı fikirlerin çekimine kapılıyorsak, belki de bu fikirler <span class="italic">gerçek</span> olduğu için böyle yapıyoruzdur... belki de içimizde yazılıdırlar. Ve gerçeği duyduğumuzda, anlamasak bile, gerçeğin içimizde yankılandığım... bilinçaltımızda titreştiğim hissederiz. Belki de gerçeği öğrenmiyor... zaten içimizde olan bu bilgiyi... hatırlıyor... anımsıyor... farkına varıyoruzdur.” Artık salonda tam bir sessizlik hâkimdi.</p>

  <p class="calibre2">Solomon bir süre, söylediklerinin iyice sindirilmesi için bekledikten sonra, “Sözlerimi noktalarken, gerçeği ortaya çıkarmanın asla kolay olmadığı konusunda sizleri uyarmalıyım,” dedi. “Tarih boyunca her Aydınlanma Çağı’nı, ters yöne iten bir karanlık çağ izlemiştir. Doğa ve denge yasaları da böy- ledir. Ve bugün dünyamızda büyüyen karanlığa bakacak olursak, bunun, eşit oranda bir ışığın da büyüdüğü anlamına geldiğini fark ederiz. Büyük bir Aydınlanma Çağı’nın eşiğindeyiz ve hepimiz -hepiniz- tarihin bu önemli anını yaşayacağımız için kutsanmışız. Tarihin tüm çağları boyunca... yeryüzünde yaşamış olan tüm insanlar arasında... nihai Rönesans’a tanıklık edecek o kısa zaman aralığında yaşayanlar bizleriz. Karanlık bin yılın ardından bilimimizin, zihinlerimizin ve hatta dinlerimizin gerçeği ortaya çıkardığını göreceğiz.” Solomon sessiz olmalarını işaret etmek için elini havaya kaldırdığında, büyük bir alkış kopmasını bekliyordu. “Genç hanım?” Arka taraftaki cep telefonlu, kavgacı sarışın kıza yönelmişti. “Sizinle pek aynı dili konuşmadığımızı biliyorum, ama size teşekkür etmek istiyorum. Gelecek olan değişikliklerde sizin tutkunuz önemli bir etken olacak. Karanlık, kayıtsızlıkla beslenir... ve en güçlü panzehiri inançtır. İnancınızı araştırmaya devam edin. İncil’i araştırın.” Gülümsedi. “Özellikle son sayfalarını.”</p>

  <p class="calibre2">Kız, “Kıyamet mi?” dedi.</p>

  <p class="calibre2">“Kesinlikle. Vahiy Kitabı ortak <span class="italic">gerçeğimizin</span> canlı bir örneğidir. İncil’in son kitabı, sayısız başka gelenekte anlatılan benzer hikâyeden bahseder. Hepsi de büyük hikmet perdesinin kalkacağı kehanetinde bulunurlar.” Başka biri, “Ama kıyamet, dünyanın sonuyla ilgili değil mi? Bilirsiniz işte; Deccal, mahşer, iyiyle kötü arasındaki son savaş, bunlar değil mi?” diye sordu.</p>

  <p class="calibre2">Solomon kendi kendine güldü. “Burada kimler Yunanca dersi alıyor?” Pek çok el havaya kalktı.</p>

  <p class="calibre2"><span class="italic">“Apocalypsc</span> kelimesi gerçekte ne anlama geliyor?”</p>

  <p class="calibre2">Öğrencilerden biri, “Şu demek,” diye başladı ama sonra şaşırmış gibi durdu. <span class="italic">“Apocalypse</span> ‘örtüsünü açmak’... veya ‘ortaya çıkarmak’ anlamına gelir.” Solomon delikanlıyı başını sallayarak onayladı. “Kesinlikle. Apocalypse, gerçekte <span class="italic">açığa çıkarma</span> demektir. İncil’deki Vahiy Kitabı, büyük gerçeğin ve hayal edilemeyecek bilgeliğin ortaya çıkacağını öngörür. Apocalypse dünyanın sonu değil, <span class="italic">bildiğimiz</span> şekliyle dünyanın sonudur. Çarpıtılmış Apocalypse kehaneti, İncil’in en güzel mesajlarından biridir.” Solomon sahnenin önüne doğru adım attı. “İnanın bana Apocalypse geliyor... ve bize öğretildiği gibi bir şey olmayacak.”</p>

  <p class="calibre2">Başının çok üstündeki çan çalmaya başladı.</p>

  <p class="calibre2">Öğrenciler şaşkın ve gürültülü bir alkış kopardılar.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_119"></div>
</body>
</html>
