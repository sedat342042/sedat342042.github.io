<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos243560"><span class="calibre6"><span class="bold"><span class="calibre12">22. BÖLÜM</span></span></span></p>

  <p class="calibre2">Laboratuvarı arşınlayan Katherine Solomon önlüğünün kolunu yukarı çekerken saatine göz attı. Beklemeye alışkın bir kadın değildi, ama şu anda tüm dünyanın beklemede olduğunu hissediyordu. Trish’in arama örümceğinin sonuçlarını, ağabeyinden haber almayı ve bu sıkıntılı durumdan sorumlu olan adamın telefon etmesini bekliyordu.</p>

  <p class="calibre2"><span class="italic">Keşke bana bundan bahsetmeseydi,</span> diye düşündü. Katherine normalde yeni insanlarla tanışma konusunda son derece dikkatli davranırdı, ama bu adamla henüz bu akşamüstü tanışmış olmasına karşın, birkaç dakika içinde güvenini kazanmıştı. Hem de <span class="italic">tamamen.</span></p>

  <p class="calibre2">Telefon, Katherine evde haftanın bilim dergilerini okuyarak pazar keyfi yaptığı sırada gelmişti.</p>

  <p class="calibre2">Alışılmadık derecede havalı bir ses, “Bayan Solomon?” demişti. “İsmim Dr. Christopher Abaddon. Sizinle ağabeyiniz hakkında birkaç dakika konuşabilir miyiz?”</p>

  <p class="calibre2">“Affedersiniz, kim arıyor dediniz?” diye sormuştu. <span class="italic">Ve benim özel numaramı nasıl öğrendiniz?</span></p>

  <p class="calibre2">“Dr. Christopher Abaddon.”</p>

  <p class="calibre2">Katherine bu ismi daha önce duymamıştı.</p>

  <p class="calibre2">Adam durumun biraz tuhaflaşacağını ima edercesine boğazını temizlemişti. “Özür dilerim Bayan Solomon. Ağabeyinizin benden bahsettiğini sanıyordum. Ben doktoruyum. Cep telefonunuz acil durumda aranacaklar listesinde yazıyor.”</p>

  <p class="calibre2">Katherine’in kalbi adeta yerinden fırlamıştı. <span class="italic">Acil dununda aranacaklar mı?</span> “Bir şey mi oldu?”</p>

  <p class="calibre2">Adam, “Hayır... sanmıyorum,” dedi. “Bu sabah ağabeyiniz randevusuna gelmedi ve ben bıraktığı numaralardan kendisine ulaşamıyorum. Randevularına gelmeyeceği zaman mutlaka arardı, bu yüzden biraz endişelendim. Size telefon açmakta tereddüt ettim ama...”</p>

  <p class="calibre2">“Hayır hayır, önemli değil. Aradığınız için teşekkür ederim.” Kamerine hâlâ doktorun ismini çıkarmaya çalışıyordu. “Ağabeyimle en son dün sabah görüştüm. Büyük ihtimalle cep telefonunu açmayı unutmuştur.” Katherine kısa bir süre önce ona bir iPhone vermişti, ama Peter hâlâ nasıl kullanıldığını öğrenmeye zahmet etmemişti.</p>

  <p class="calibre2">“Doktoru olduğunuzu söylediniz değil mi?” diye sordu. <span class="italic">Peter’ın benden sakladığı bir hastalığı mı var?</span></p>

  <p class="calibre2">Hatta uzun bir sessizlik oldu. “Çok üzgünüm, sanırım sizi aramakla büyük bir mesleki hata yaptım. Ağabeyiniz bana geldiğinden haberiniz olduğunu söylemişti ama şimdi öyle olmadığını anlıyorum.”</p>

  <p class="calibre2"><span class="italic">Ağabeyim doktoruna yalan mı söyledi?</span> Katherine’in kaygısı giderek büyüyordu. “Hasta mı?”</p>

  <p class="calibre2">“Üzgünüm Bayan Solomon, doktor-hasta mahremiyeti, ağabeyinizin durumunu size anlatmamı engelliyor, zaten hastam olduğunu söyleyerek yeterince bilgi verdim. Şimdi kapatmam gerekiyor, eğer bugün kendisinden bir haber alırsanız beni aramasını söyler misiniz? İyi olduğunu bilmek istiyorum.”</p>

  <p class="calibre2">Katherine, “Bekleyin!” demişti. “Lütfen bana Peter’ın neyi olduğunu söyleyin!”</p>

  <p class="calibre2">Yaptığı hatadan ötürü keyfinin kaçtığı anlaşılan Dr. Abaddon içini çekmişti. “Bayan Solomon, üzüntünüzü anlayabiliyorum ve sizi suçlamıyorum. Ağabeyinizin iyi olduğuna eminim. Daha dün ofisimdeydi.”</p>

  <p class="calibre2">“Dün mü? Ve <span class="italic">bugün</span> için de bir randevu mu aldı? Acil bir durum gibi görünüyor.”</p>

  <p class="calibre2">Adam nefesini bıraktı. “Bence ona biraz daha zaman tanıyalım...” “Şimdi ofisinize geliyorum,” diyen Katherine kapıya yöneldi. “Yeriniz nerede?”</p>

  <p class="calibre2">Sessizlik.</p>

  <p class="calibre2">Katherine, “Dr. Christopher Abaddon?” demişti. “Adresinizi kendim de bulabilirim. İsterseniz siz verin. Her iki şekilde de oraya geliyorum.” Doktor durmuştu. “Bayan Solomon eğer sizinle görüşürsem, yaptığım hatayı kendim açıklayıncaya kadar ağabeyinize bir şey söylememe nezaketini gösterir misiniz?”</p>

  <p class="calibre2">“Olur.”</p>

  <p class="calibre2">“Teşekkürler. Ofisim Kalorama Heights’ta.” Adresi verdi.</p>

  <p class="calibre2">Katherine yirmi dakika sonra Kolarama Heights’ın görkemli caddelerinde arabasıyla ilerliyordu. Ağabeyinin bütün telefonlarını aramış ama cevap alamamıştı. Aslında ağabeyinin nerede olduğu konusunda kaygılanmıyordu. Ama onun gizlice bir doktora görünmesi... can sıkıcıydı.</p>

  <p class="calibre2">Katherine sonunda adresi bulduğunda, başını kaldırıp binaya şaşkınlıkla baktı. <span class="italic">Burası doktor muayenehanesi mi?</span></p>

  <p class="calibre2">Karşısındaki zengin malikânenin demir parmaklıkları, güvenlik kameraları ve büyük bir bahçesi vardı. Adresi yeniden kontrol etmek için yavaşlayınca, güvenlik kameralarından biri ona doğru çevrildi ve kapının kanadı geriye doğru açıldı. Arabasını garaj yolunda ağır ağır süren Katherine altı arabayla bir limuzinin durduğu garajın yanına park etti.</p>

  <p class="calibre2"><span class="italic">Bu adam nasıl bir doktor?</span></p>

  <p class="calibre2">Arabasından inerken malikânenin ön kapısı açıldı ve hoş biri dışarı çıktı. Yakışıklı, hayli uzun boylu ve tahmin ettiğinden daha gençti. Buna rağmen, daha yaşlı bir adamın görgüsü ve nezaketini taşıyordu. Koyu renk bir takımla kravat takmıştı ve gür sarı saçları kusursuz biçimde taranmıştı.</p>

  <p class="calibre2">Fısıltı gibi bir sesle, “Bayan Solomon, ben Dr. Christopher Abaddon,” dedi. Katherine tokalaşırlarken cildinin pürüzsüz ve bakımlı olduğunu hissetti.</p>

  <p class="calibre2">“Katherine Solomon,” derken, adamın alışılmadık derecede pürüzsüz ve bronz görünen cildine bakmamaya gayret etti. <span class="italic">Makyaj mı yapmış?</span></p>

  <p class="calibre2">Katherine evin güzel döşenmiş antresine adımını atarken içinde bir huzursuzluk hissetti. Arkada hafif tonda klasik müzik çalıyordu ve içerisi tütsü kokuyordu. “Burası harika,” dedi. “Ama tabii ben... ofise daha çok benzeyen bir yer hayal etmiştim.”</p>

  <p class="calibre2">“Evimden çalışabildiğim için şanslıyım.” Adam, onu şöminesinde ateşin çıtırdamakta olduğu bir salona götürdü. “Lütfen rahatınıza bakın. Çay demliyorum. Getireyim de konuşalım.” Mutfağa doğru gidip, gözden kayboldu.</p>

  <p class="calibre2">Katherine Solomon oturmadı. Kadınlık içgüdüleri, güvenmeyi öğrendiği güçlü sezgilerdi ve burasıyla ilgili bir şey onu rahatsız ediyordu. Doktor muayenehanelerinden tanıdığı hiçbir ayrıntı gözüne çarpmıyordu. Antikalarla donatılmış salonun duvarları klasik sanatla, tuhaf efsaneleri konu alan resimlerle doluydu. Çıplak vücutları canlı renklerle fevkalade resmedilmiş <span class="italic">Üç Güzeller'</span>i<a id="filepos251571"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1330513"><span class="calibre15">{37}</span></a></small></sup> betimleyen büyük bir tablonun önünde durdu. “Bu orijinal Michael Parkes tablosu.” Dr. Abaddon elinde buharı tüten bir çay tepsisiyle usulca yanına gelmişti. “Ateşin yanına otururuz diye düşünmüştüm. Ne dersiniz?” Onu salona götürüp, koltuğunu gösterdi. “Evhamlanmanıza gerek yok.”</p>

  <p class="calibre2">Katherine fazla hızlı bir şekilde, “Evhamlanmıyorum,” dedi.</p>

  <p class="calibre2">Doktor, ona gülümsedi. “İnsanların ne zaman evhamlandıklarını bilmek benim işim.”</p>

  <p class="calibre2">“Anlayamadım?”</p>

  <p class="calibre2">“Ben pratisyen psikiyatrım Bayan Solomon. Mesleğim bu. Ağabeyiniz bir yıldır bana geliyor. Terapistiyim.”</p>

  <p class="calibre2">Katherine bakakalmıştı. <span class="italic">Ağabeyim terapiye mi geliyor?</span></p>

  <p class="calibre2">Adam, “Hastalar terapiye devam ettiklerini genellikle kendilerine saklamak isterler,” dedi. “Sizi aramakla hata ettim, ama ağabeyiniz beni yanlış yönlendirdi.”</p>

  <p class="calibre2">“Benim... hiç bilgim yoktu.”</p>

  <p class="calibre2">Mahcup bir sesle, “Sizi endişelendirdiysem özür dilerim,” dedi. “Tanıştığımızda yüzümü incelediğinizi fark ettim ve evet, makyaj yapıyorum.” Sıkılgan bir ifadeyle yanağına dokundu. “Saklamak istediğim bir cilt sorunum var. Makyajımı genellikle eşim yapıyor, ama o buralarda olmadığında kendim beceriksizce bir şeyler yapmaya çalışıyorum.”</p>

  <p class="calibre2">Utançtan bir şey söyleyemeyen Katherine başını salladı. “Ve bu muhteşem saçlar...” Gür, sarı saçlarına dokundu. “Peruk. Cildimdeki sorun saç köklerimi de etkiledi ve döküldüler.” Omuzlarını silkti. “Sanırım dış görünüşüme biraz düşkünüm.”</p>

  <p class="calibre2">Katherine, <span class="italic">“Ben de</span> biraz kabayım,” dedi.</p>

  <p class="calibre2">“Değilsiniz.” Dr. Abaddon’ın tebessümü onu yumuşatmıştı. “Başlayalım mı? Yanında belki biraz çay alırsınız?”</p>

  <p class="calibre2">Ateşin önünde otururlarken, Abaddon çayları doldurdu. “Ağabeyiniz seanslarımızda beni çay servisi yapmaya alıştırdı. Bana Solomon’ların çok çay içen bir aile olduğunu söylemişti.”</p>

  <p class="calibre2">Katherine, “Aile geleneği,” dedi. “Şekersiz lütfen.”</p>

  <p class="calibre2">Çaylarını yudumlarken bir süre havadan sudan konuştular, ama Katherine ağabeyiyle ilgili bilgi almak için sabırsızlanıyordu. “Ağabeyim neden sizi görmeye geliyordu?” diye sordu. <span class="italic">Ve neden bana söylemedi?</span> Doğrusunu söylemek gerekirse, Peter hayatında pek çok trajedi yaşamış; genç yaştayken babasını kaybetmiş, ardından beş yıl arayla oğlunu ve annesini toprağa vermişti. Buna rağmen hayatla mücadele etmenin hep bir yolunu bulmuştu.</p>

  <p class="calibre2">Dr. Abaddon çayından bir yudum aldı. “Ağabeyiniz güvendiği için bana geldi. Aramızda normal bir doktor hasta ilişkisinden daha güçlü bir bağ var.” Şöminenin yanında duran çerçeveli bir belgeyi gösterdi. Diplomaya benziyordu ama sonra Katherine çift başlı Zümrüdüanka kuşunu fark etti. “Mason musunuz?” <span class="italic">Hem de en üst derece.</span></p>

  <p class="calibre2">“Peter’la ben bir tür kardeş sayılırız.”</p>

  <p class="calibre2">“Otuz üçüncü dereceye davet edildiğinize göre, çok önemli bir şey yapmış olmalısınız.”</p>

  <p class="calibre2">“Pek öyle sayılmaz,” dedi. “Ailemden gelen bir servetim var. Masonik hayır kuruluşlarına yüklü miktarda bağış yaptım.”</p>

  <p class="calibre2">Katherine şimdi ağabeyinin bu genç doktora neden güvendiğini anlıyordu. <span class="italic">Aileden zengin bir mason, hayır işleriyle ve antik mitolojiyle ilgileniyor, daha ne olsun?</span> Dr. Abaddon ile ağabeyinin ilk başta tahmin ettiğinden daha fazla ortak noktaları vardı.</p>

  <p class="calibre2">Katherine, “Ağabeyimin neden size geldiğini sorarken, neden sizi <span class="italic">seçtiğini</span> sormadım. Öğrenmek istediğim, neden bir psikiyatra geldiği?”</p>

  <p class="calibre2">Dr. Abaddon gülümsedi. “Evet, biliyorum. Soruyu nazik biçimde atlatmaya çalışıyordum. Bu gerçekten bahsetmemem gereken bir konu.” Durdu. “Ama yine de sohbetlerimizi ağabeyinizin sizden saklıyor olmasına şaşırdım, çünkü doğrudan sizin araştırmalarınızla ilgililer.”</p>

  <p class="calibre2">Tümüyle hazırlıksız yakalanan Katherine, “Benim araştırmalarım mı?” diye sordu. <span class="italic">Ağabeyim araştırmalarımdan mı bahsediyor?</span></p>

  <p class="calibre2">“Ağabeyiniz yakın bir zaman önce, laboratuvarınızda yaptığınız buluşların psikolojik etkileri konusunda mesleki fikrimi almak için bana geldi.” Katherine neredeyse içtiği çayla boğuluyordu. “Gerçekten mi? Ben... çok şaşırdım,” diyebildi. <span class="italic">Peter’ın aklında ne var? Ruh doktoruna benim çalışmalarımdan mı bahsediyor?!</span> Yaptıkları güvenlik protokolüne göre, Katherine’in çalışmalarından <span class="italic">kimseye</span> bahsetmeyeceklerdi. Bundan da önemlisi, gizlilik ağabeyinin fikriydi.</p>

  <p class="calibre2">“Eminim farkındasınızdır Bayan Solomon, ağabeyiniz çalışmalarınız halka duyurulduğunda olacaklar konusunda oldukça kaygılı. Dünyada önemli ölçüde bir felsefi değişim yaşanacağını düşünüyor... ve olasılıkları... psikolojik açıdan tartışmak için bana geldi.”</p>

  <p class="calibre2">“Anlıyorum,” diyen Katherine’in elindeki çay fincanı hafifçe titremeye başlamıştı.</p>

  <p class="calibre2">“İlginç soruları tartıştık: Yaşamın büyük gizemleri ortaya çıktığında insanların durumu ne olacak? <span class="italic">İtikat</span> diye tanımladığımız inançların... birden <span class="italic">gerçek</span> oldukları kanıtlanırsa ne olacak? Veya <span class="italic">efsane</span> olmadıkları ortaya çıkarsa? Bazı soruların cevapsız bırakılması gerektiğini söyleyenler çıkabilir.”</p>

  <p class="calibre2">Katherine duyduklarına inanamıyordu ama duygularını belli etmedi. “Umarım alınmazsınız Dr. Abaddon ama işimin ayrıntılarından bahsetmemeyi tercih ederim. Hemen halka ilan etmeyi düşündüğüm herhangi bir şey yok. Şimdilik yaptığım keşifler, laboratuvarımda bir sır olarak kalacak.” “İlginç.” Abaddon sandalyesinde geriye yaslanıp, bir süre düşüncelere daldı. “Her halükârda ağabeyinizden bugün de gelmesini istedim, çünkü bir krizin eşiğinde gibiydi. Bu gibi zamanlarda, hastalarımın...”</p>

  <p class="calibre2">“Kriz mi?” Katherine’in kalbi hızla atmaya başlamıştı. “Sinir krizi gibi mi?” Ağabeyinin herhangi bir şey yüzünden sinir krizi geçirebileceğini hayal edemiyordu.</p>

  <p class="calibre2">Abaddon nazikçe elini uzattı. “Lütfen. Sizi üzdüğümü görüyorum. Çok üzgünüm. Bu tuhaf koşullar altında, kendinizi cevap almaya mecbur hissettiğinizi anlıyorum.”</p>

  <p class="calibre2">Katherine, “Mecbur hissedip hissetmemem önemli değil,” dedi. “Ailemden geriye kalan tek kişi Peter. Onu benden daha iyi kimse tanıyamaz. Bu yüzden bana olanları anlatırsanız, size yardım edebilirim. Hepimiz aynı şeyi istiyoruz, Peter’ın iyiliğini.”</p>

  <p class="calibre2">Uzun süre sessiz kalan Dr. Abaddon, Katherine’ne hak verir gibi başını salladı. Sonunda konuştu. “Şunu açıklığa kavuşturalım Bayan Solomon. Bu bilgiyi sizinle paylaşmaya karar verirsem, bunu sadece sezgilerinizin ağabeyinize yardım etmeme faydası dokunacağını düşündüğüm için yaparım.”</p>

  <p class="calibre2">“Elbette.”</p>

  <p class="calibre2">Öne doğru eğilen Abaddon. dirseklerini dizlerine dayadı. "‘Bayan Solomon, ağabeyinizin bana geldiği süre boyunca, derin bir suçluluk duygusu taşıdığını hissettim. Bu konuda ona hiç baskı yapmadım, çünkü bana gelmesinin sebebi bu değil. Ama dün, bazı sebeplerden ötürü sonunda ona sormak zorunda kaldım.” Abaddon gözlerini kadınınkilere dikti. “Ağabeyiniz beklenmedik bir şekilde açıldı. Annenizin öldüğü akşam yaşananlar da dahil olmak üzere... duymayı beklemediğim şeyler anlattı.”</p>

  <p class="calibre2"><span class="italic">Noel arifesi... yaklaşık on yıl önce. Kollarımda öldü.</span></p>

  <p class="calibre2">“Bana, annenizin bir soygun girişimi sırasında evde öldürüldüğünü söyledi. Ağabeyinizin sakladığını sandığı bir şeyi almak için bir adam evinize girmiş, öyle mi?”</p>

  <p class="calibre2">“Bu doğru.”</p>

  <p class="calibre2">Abaddon gözleriyle onu inceliyordu. “Ağabeyiniz adamı vurup öldürdüğünü söyledi, doğru mu?”</p>

  <p class="calibre2">“Evet.”</p>

  <p class="calibre2">Doktor, çenesini sıvazladı. “Evinize girdiğinde bu adamın ne aradığını hatırlıyor musunuz?”</p>

  <p class="calibre2">Katherine on yıl boyunca bu anı hafızasından silmek için uğraşmıştı. “Evet, ne istediği çok açıktı, ama hiçbirimiz neden bahsettiğini bilmiyorduk. İsteği hiçbirimiz için bir anlam ifade etmiyordu.”</p>

  <p class="calibre2">“Sanırım, ağabeyinize bir şey ifade etmiş.”</p>

  <p class="calibre2">“Ne?” Katherine yerinde doğruldu.</p>

  <p class="calibre2">“En azından dün bana anlattığı hikâyeye göre, Peter evinize giren kişinin ne aradığını biliyormuş. Ama bunu vermek istememiş ve o yüzden de bilmiyormuş gibi davranmış.”</p>

  <p class="calibre2">“Bu çok saçma. Peter o adamın ne istediğini bilmiyordu. İsteklerinin hiçbir mantığı yoktu!”</p>

  <p class="calibre2">“İlginç.” Dr. Abaddon durup bazı notlar aldı. “Yine de önce belirttiğim gibi, Peter, bana bildiğini söyledi. Ağabeyiniz bu adamla işbirliği yapmış olsaydı, annenizin bugün hâlâ hayatta olabileceğine inanıyor. Suçluluk hissinin sebebi, verdiği bu karar.”</p>

  <p class="calibre2">Katherine başını iki yana salladı. “Bu çok saçma...”</p>

  <p class="calibre2">Abaddon tedirgin bir ifadeyle kamburunu çıkardı. “Bayan Solomon bu konuşma çok faydalı oldu. Ağabeyinizin gerçeklerle yüzleşmekte güçlük çektiğini düşündüm. İtiraf etmeliyim ki. böyle olmasından korktum. Bugün yeniden gelmesini bu yüzden istedim. Travma yaratan hatıralar söz konusu olduğunda, böylesi hayallere kapılmak ender rastlanan bir şey değil.”</p>

  <p class="calibre2">Katherine yeniden başını iki yana salladı. “Peter hayallere kapılacak biri değildir, Dr. Abaddon.”</p>

  <p class="calibre2">“Evet, size katılıyorum ama...”</p>

  <p class="calibre2">“Ama <span class="italic">ne?”</span></p>

  <p class="calibre2">“Ama bahsettiği bu saldırı... bana anlattığı uzun ve kapsamlı bir hikâyenin sadece başlangıcıydı.”</p>

  <p class="calibre2">Katherine oturduğu yerde öne doğru eğildi. “Peter size ne anlattı?” Abaddon üzgün bir ifadeyle gülümsedi. “Bayan Solomon, size bir şey sorayım. Ağabeyiniz Washington’da saklı olduğuna inandığı bir şeyden... veya büyük bir hâzineyi saklama konusunda üstlendiğine inandığı bir görevden... ya da eskilerin kayıp bilgeliğinden size hiç bahsetti mi?” Katherine’in ağzı açık kalmıştı. “Siz neler söylüyorsunuz?”</p>

  <p class="calibre2">Dr. Abaddon derin bir soluk aldı. “Şimdi anlatacaklarım sizi çok şaşırtacak Katherine.” Gözlerini onunkilere dikti. “Ama bununla ilgili bildiğiniz herhangi bir şey varsa bana anlatmanızın büyük faydası olacak.” Çaya uzandı. “Biraz daha çay?”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_30"></div>
</body>
</html>
