<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos94659"><span class="calibre6"><span class="bold"><span class="calibre12">8. BÖLÜM</span></span></span></p>

  <p class="calibre2">Ulusal Heykel Salonu’nun kapısında donakalan Robert Langdon, karşısında duran şaşırtıcı manzarayı inceledi. Salon tam olarak hatırladığı gibiydi; Yunan amfiteatrı tarzında yapılmış bir yarım daire. Ebruli breş sütunlarla sağlamlaştırılarak, kumtaşı ve İtalyan sıvasıyla örülen kavisli duvarların aralarına, Ulusal Heykel Koleksiyonu’ndan seçilen heykeller serpiştirilmişti. Siyah beyaz karolardan oluşan yarım daire şeklindeki geniş zeminin üzerinde yükselen heykeller, otuz sekiz büyük Amerikalının gerçek boyutlu kopyalarıydı.</p>

  <p class="calibre2">Burası tıpkı bir zamanlar katıldığı konferanstan hatırladığı gibiydi.</p>

  <p class="calibre2">Tek bir şey dışında.</p>

  <p class="calibre2">Bu akşam salon boştu.</p>

  <p class="calibre2">Sandalyeler yoktu. Dinleyiciler yoktu. Langdon’ın vakur girişine aldırış etmeyen, amaçsızca gezinen bir avuç turistten başka kimse yoktu. <span class="italic">Acaba Peter, Rotunda'dan mı bahsediyordu?</span> Rotunda’ya doğru güney koridoru boyunca göz gezdirdi, ama orada da yalnızca etrafı dolaşan turistler görüyordu.</p>

  <p class="calibre2">Saatin gong sesleri artık durmuştu. Langdon resmen gecikmişti.</p>

  <p class="calibre2">Hemen koridora çıkıp bir müze rehberi buldu. “Affedersiniz, bu geceki Smithsonian etkinliği için verilen konferanstan haberiniz var mı? Nerede yapılıyor?”</p>

  <p class="calibre2">Müze rehberi tereddüt etti. “Bilmiyorum bayım. Ne zaman başlıyormuş?”</p>

  <p class="calibre2">“Şimdi!”</p>

  <p class="calibre2">Adam başını iki yana salladı. “Benim bu akşam bir Smithsonian etkinliği yapılacağından haberim yok, en azından burada yapılmayacak.”</p>

  <p class="calibre2">Şaşkına dönen Langdon salona dönerek, gözleriyle etrafı taradı. <span class="italic">Solomon bir tür şaka mı yapıyor?</span> Langdon buna ihtimal veremiyordu. Cep telefonunu ve sabah gelen faksı çıkarıp, Peter’ın numarasını aradı.</p>

  <p class="calibre2">Telefonunun devasa binada sinyal yakalaması biraz zaman aldı. Sonunda çalmaya başladı.</p>

  <p class="calibre2">Tanıdık güneyli aksam cevap verdi. “Peter Solomon’ın ofisi, ben Anthony. Yardımcı olabilir miyim?”</p>

  <p class="calibre2">“Anthony!” Langdon rahatlayarak nefes verdi. “Hâlâ orada olmana sevindim. Ben Robert Langdon. Konferans konusunda bir karışıklık oldu sanırım. Şu anda Ulusal Heykel Salonu’ndayım, ama burada kimse yok. Konferans başka bir salona mı alındı?”</p>

  <p class="calibre2">“Sanmıyorum efendim. Bir kontrol edeyim.” Asistan bir süre sustu. “Bay Solomon’la teyit ettiniz mi?”</p>

  <p class="calibre2">Langdon’ın aklı karışmıştı. “Hayır, ben <span class="italic">seninle</span> teyit ettim Anthony. Bu sabah!”</p>

  <p class="calibre2">“Evet, hatırlıyorum.” Hatta bir sessizlik oldu. “Biraz dikkatsiz davrandınız, öyle değil mi profesör?”</p>

  <p class="calibre2">Langdon şimdi dikkat kesilmişti. “Anlayamadım?”</p>

  <p class="calibre2">Adam, “Şöyle düşünün...” dedi. “Bir numarayı aramanızı isteyen bir faks aldınız ve öyle de yaptınız. Peter Solomon’ın asistanı olduğunu söyleyen yabancı biriyle konuştunuz. Ardından kendi rızanızla Washington’a gelen özel bir uçağa ve sizi bekleyen arabaya bindiniz. Bunlar doğru mu?” Langdon tüm vücudunda bir ürperti hissetti. “Sen de kimsin? Peter nerede?”</p>

  <p class="calibre2">“Korkarım Peter Solomon’ın bugün Washington’da bulunduğunuzdan haberi yok.” Adamın güneyli aksam yok olmuş, sesi derinden gelen akıcı bir fısıltıya dönüşmüştü. <span class="italic">“Ben</span> burada olmanızı istediğim için geldiniz Bay Langdon.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_16"></div>
</body>
</html>
