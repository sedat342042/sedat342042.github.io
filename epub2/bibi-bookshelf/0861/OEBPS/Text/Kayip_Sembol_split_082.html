<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos715457"><span class="calibre6"><span class="bold"><span class="calibre12">74. BÖLÜM</span></span></span></p>

  <p class="calibre2">Bilinen ismiyle Orman, Kongre Binası’na komşu olan ABD Botanik Bahçesi’nin -Amerika’nın yaşayan müzesi- en önemli unsuruydu. Teknik açıdan bir yağmur ormanına dönüştürülmüş olan bu yer; yüksek kauçuk ağaçları, asırlık gibi duran incir ağaçları ve cesaretli turistler için hazırlanmış asma köprüsüyle dev bir seranın içindeydi.</p>

  <p class="calibre2">Normal zamanlarda Warren Bellamy, Orman’ın toprak kokusu ve cam tavandaki buhar deliklerinden süzülen nemli güneş ışığıyla beslendiğini hissederdi. Ama bu gece, sadece ay ışığıyla aydınlanan Orman ona dehşet veriyordu. Hâlâ arkadan bağlı kollarına giren kramplar yüzünden kıvranırken, sürekli terliyordu.</p>

  <p class="calibre2">Sakince sigarasını tüttüren Başkan Sato, onun karşısında bir yukarı bir aşağı yürüyordu. Özenle biçimlendirilmiş bu ortamda, yaptığı çevre terörüydü. Başlarının üstündeki cam tavandan aşağı süzülen, ay ışığında, sigara dumanı ile çevrili yüzü şeytan gibi görünüyordu.</p>

  <p class="calibre2">Sato, “Peki,” diye devam etti. “Bu akşam Kongre Binası’na gelip de, benim orada olduğumu anladığında... bir karar verdin. Geldiğini bana bildirmek yerine sessizce SBB’ye indin, kendini büyük bir tehlikeye atarak bana ve Şef Anderson’a saldırdın. Langdon’ın piramit ve kapak taşıyla birlikte kaçmasına yardım ettin.” Omzunu ovdu. “İlginç bir tercih.”</p>

  <p class="calibre2">Bellamy, <span class="italic">yine olsa aynı tercihte bulunurdum,</span> diye düşündü. Öfkeyle, “Peter nerede?” diye sordu.</p>

  <p class="calibre2">Sato, <span class="italic">“Ben</span> nereden bileyim?” diye sordu.</p>

  <p class="calibre2">“Bundan başka her şeyi biliyor gibisin!” diye çıkışan Bellamy, tüm olanların arkasında bir şekilde Sato’nun olduğundan şüphelendiğini saklamaya gerek duymadı. “Kongre Binası’na gitmeyi bildin. Robert Langdon’ı bulman gerektiğini bildin. Hatta kapak taşını bulmak için Langdon’ın çantasının filmini istemeyi bile biledin. Belli ki, birileri sana içerden bilgi veriyor.”</p>

  <p class="calibre2">Soğuk bir kahkaha atan Sato ona yaklaştı. “Bay Bellamy, bana bu yüzden mi saldırdınız? Sence düşman ben miyim? O küçük piramidinizi çalmaya mı çalıştığımı sanıyorsun?” Sato sigarasından bir nefes alıp, dumanını burnundan verdi. “Beni iyi dinle. Sır saklamanın önemini benden daha iyi kimse bilemez. Tıpkı senin gibi ben de kitlelerin ulaşmaması gereken bazı bilgiler olduğuna inanıyorum. Ama bu akşam, korkarım henüz kavrayamadığın bazı güçler devrede. Peter Solomon’ı kaçıran adamın muazzam bir gücü var... onun gücünü henüz anlayamadın. İnan bana o, yürüyen bir saatli bomba... Bildiğin dünyayı kökten değiştirecek bir dizi olayı başlatma yeteneğine sahip.”</p>

  <p class="calibre2">“Anlamıyorum.” Bağlı kolları ağrıyan Bellamy oturduğu bankta kıpırdandı.</p>

  <p class="calibre2">“Anlamana gerek yok. İtaat etmen gerek. Şu anda büyük bir felaketi engellememin tek yolu bu adamla işbirliği yapmak... ve ona istediği şeyi tam olarak vermek. Bu da demek oluyor ki, Bay Langdon’ı arayıp, ona piramit ve kapak taşıyla birlikte teslim olmasını söyleyeceksin. Langdon gözaltına alındıktan sonra piramitteki yazıyı deşifre edecek, bu adamın istediği bilgiye ulaşacak ve ona istediği şeyi verecek.”</p>

  <p class="calibre2"><span class="italic">Antik Gizemlere götüren sarmal merdivenin yerini mi?</span> “Bunu yapamam. Sır saklamaya yemin ettim.”</p>

  <p class="calibre2">Sato birden patladı. “Neye yemin ettiğin umrumda değil, seni öyle çabuk hapse atarım ki...”</p>

  <p class="calibre2">Bellamy küstahça, “İstediğin kadar tehdit et,” dedi. “Sana yardım etmeyeceğim.”</p>

  <p class="calibre2">Sato derin bir nefes alıp, bu kez korkutucu bir fısıltıyla konuştu. “Bay Bellamy, bu akşam gerçekten de neler olduğu hakkında hiç fikrin yok, öyle değil mi?”</p>

  <p class="calibre2">Birkaç saniye süren gergin sessizlik, Sato’nun telefonunun çalmasıyla bozuldu. Elini cebine daldırıp, hırsla telefonu açtı. “Konuş,” dedikten sonra dikkatle dinledi. “Taksi şimdi nerede? Ne zamandır? Tamam, iyi. Onları ABD Botanik Bahçesi’ne getirin. Servis girişi. Ve o lanet piramitle kapak taşını da getirdiğinizden emin olun.”</p>

  <p class="calibre2">Telefonu kapatıp, kibirli bir gülümsemeyle Bellamy’ye döndü. “Haydi bakalım... görünen o ki, artık işimize yaramayacaksın.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_82"></div>
</body>
</html>
