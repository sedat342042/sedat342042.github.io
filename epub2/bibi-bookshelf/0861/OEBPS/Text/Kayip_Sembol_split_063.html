<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos566868"><span class="calibre6"><span class="bold"><span class="calibre12">55. BÖLÜM</span></span></span></p>

  <p class="calibre2">Warren Bellamy, kendilerine yardım edebilecek herhangi biriyle bağlantı kurmaya çalışırken, cep telefonunu telaşla tuşluyordu.</p>

  <p class="calibre2">Langdon, Bellamy’yi izlerken aklı Peter’daydı. Onu en kısa zamanda nasıl bulabileceklerini düşünüyordu. Peter’ı tutsak alan kişi, <span class="italic">yazıyı deşifre et,</span> demişti. <span class="italic">İnsanlığın en büyük hâzinesinin saklandığı yeri söyleyecek... Birlikte gideceğiz... ve değiş tokuş yapacağız.</span></p>

  <p class="calibre2">Bellamy kaşlarını çatarak telefonu kapattı. Hâlâ cevap yoktu. Langdon, “Anlamadığım şey şu,” dedi. “Gizli bilgeliğin varlığını... ve bu piramidin onun yeraltındaki konumunu gösterdiğini bir şekilde kabul etsem bile... ben neyi arıyorum? Bir mahzen mi? sığınak mı?”</p>

  <p class="calibre2">Bellamy uzun süre sesini çıkarmadan oturdu. Ardından, isteksizce iç çekerek savunmacı bir tonla konuştu. “Robert, yıllardır duyduklarıma bakılacak olursa, piramit bizi sarmal bir merdiven girişine götürüyor.” <span class="italic">“Merdiven</span> mi?”</p>

  <p class="calibre2">“Evet. Yerin... yüzlerce metre altına inen bir merdiven.”</p>

  <p class="calibre2">Langdon duyduklarına inanamıyordu. Yaklaştı.</p>

  <p class="calibre2">“Antik bilgeliğin en aşağıda gömülü olduğunu duydum.”</p>

  <p class="calibre2">Robert Langdon ayağa kalkıp, adım atmaya başladı. <span class="italic">Washington D.C.‘de... yerin yüzlerce metre altına inen sarmal bir merdiven.</span> “Ve bu merdiveni şimdiye dek gören olmamış?”</p>

  <p class="calibre2">“Söylendiğine göre, girişi devasa bir taşla kapatılmış.”</p>

  <p class="calibre2">Langdon içini çekti. Devasa bir taşla kapatılan mezar, Kitabı Mukaddes’te geçen İsa’nın mezarı tanımına uyuyordu. Bu karmaşık arketip hepsinin atasıydı. “Warren, sen yeraltına inen bu gizli merdivenin varlığına inanıyor musun?”</p>

  <p class="calibre2">“Şahsen ben hiç görmedim, ama daha yaşlı bazı masonlar var olduğuna yemin ediyorlar. Az önce onlardan birini aramaya çalışıyordum.”</p>

  <p class="calibre2">Bundan sonra ne söyleyeceğini bilmeyen Langdon, adım atmaya devam etti.</p>

  <p class="calibre2">“Robert, bu piramitle ilgili bana çok zor bir görev yüklüyorsun.” Warren Bellamy’nin bakışları, okuma lambasının yumuşak ışığında sertleşti. “İnsanı inanmak istemediği bir şeye inandırmaya zorlamanın yolunu bilmiyorum. Ama Peter Solomon’a karşı olan sorumluluğunu umarım anlıyorsundur.”</p>

  <p class="calibre2">Langdon, <span class="italic">evet, üstlendiğim sorumluluk ona yardım etmek,</span> diye düşündü.</p>

  <p class="calibre2">“Bu piramidin ortaya çıkaracağı güce inanıp inanmamakta serbestsin, hatta ona götürdüğü söylenen merdivene de öyle... Ama bu sırrı korumak için ahlaki bir mecburiyet duyduğunu bilmek istiyorum, her ne olursa olsun.” Bellamy küp şeklindeki küçük paketi işaret etti. “Peter kapak taşını sana emanet etti, çünkü onun isteğine saygı duyup, sırrı koruyacağına inanıyordu. Ve şimdi, Peter’ın hayatını feda etmek pahasına da olsa, bunu yapmalısın.”</p>

  <p class="calibre2">Langdon olduğu yerde durup, kendi etrafında döndü. “Ne?!”</p>

  <p class="calibre2">Bellamy kederli ama metin bir ifadeyle Langdon’a baktı. “O da bunu isterdi. Peter’ı unutmalısın. O gitti. Peter piramidi korumak için elinden geleni en iyi şekilde yaparak, kendi üstüne düşen görevi yerine getirdi. Şimdi onun emeklerini boşa çıkarmamak <span class="italic">bizim</span> görevimiz.”</p>

  <p class="calibre2">Tepesi atan Langdon, “Bunu söylediğine inanamıyorum!” diye bağırdı. “Bu piramit hakkında söylediğin her şey gerçek olsa bile, Peter senin mason kardeşin. Onu her şeyden önce koruyacağına yemin ettin, ülkenden bile önce!”</p>

  <p class="calibre2">“Hayır Robert. Bir mason, dostu olan bir masonu tek bir şey -kardeşliğimizin tüm insanlık için koruduğu büyük sır- hariç, her şeyden önce korur. Kayıp bilgeliğin, öne sürülen güce sahip olduğuna inansam da inanmasam da onu layık olmayan ellerden uzak tutacağıma yemin ettim. Ve bunu hiçbir şeye değişmem... söz konusu Peter’ın hayatı olsa bile.”</p>

  <p class="calibre2">Langdon öfkeyle, “En üst düzeydekiler de dahil, pek çok mason tanıyorum ve hiçbirinin taş bir piramit uğruna hayatını feda etmeye ant içmediğine eminim,” dedi. “Ayrıca hiçbirinin, toprağın derinliklerinde gömülü olan hâzineye inen gizli bir merdivene inandığını sanmıyorum.”</p>

  <p class="calibre2">“Çemberlerin içinde çemberler var Robert. Herkes her şeyi bilmez.” Duygularını kontrol etmeye çalışan Langdon derin bir soluk aldı. O da herkes gibi, masonların içinde seçkin çemberler bulunduğu söylentilerini duymuştu. Ama doğru olup olmaması mevcut durumla bağlantılı görünmüyordu. “Warren, eğer bu piramit ve kapak taşı gerçekten de masonların en büyük sırrını ortaya çıkarıyorsa, o zaman Peter neden beni işin içine karıştırsın? Çemberleri geç... ben kardeşlerden biri bile değilim.”</p>

  <p class="calibre2">“Biliyorum ve sanırım Peter muhafız olarak seni işte bu nedenle seçti. Daha önceleri kardeşliğe değersiz emellerle sızan kişiler bu piramidi hedef almışlardı. Peter’ın onu kardeşliğin <span class="italic">dışında</span> saklaması, akıllıca bir seçim olmuş.”</p>

  <p class="calibre2">Langdon, “Kapak taşının bende olduğunu biliyor muydun?” diye sordu. “Hayır. Eğer Peter bundan başka birine bahsetmişse, bu tek bir kişi olabilir.” Bellamy cep telefonunu çıkarıp, yeniden arama tuşuna bastı. “Ne yazık ki henüz ona ulaşamadım.” Sesli mesaj karşılamasını duyunca telefonu kapattı. “Evet Robert, şimdilik sen ve ben kendi başımızın çaresine bakacakmışız gibi görünüyor. Ve bir karar vermemiz gerek.”</p>

  <p class="calibre2">Langdon, Mickey Mouse saatine baktı. 21.42. “Peter’ı esir alan kişinin piramidi bu gece deşifre etmemi ve üzerinde ne yazdığını söylememi beklediğinin farkındasındır.”</p>

  <p class="calibre2">Bellamy kaşlarını çattı. “Tarih boyunca büyük adamlar Antik Gizemleri korumak için çok büyük özverilerde bulundular. Biz de aynını yapmalıyız.” Ayağa kalktı. “Yola koyulmalıyız. Er ya da geç Sato yerimizi bulacaktır.”</p>

  <p class="calibre2">Gitmek istemeyen Langdon, “Peki ya Katherine?” diye sordu. “Ona ulaşamıyorum ve o da aramadı.”</p>

  <p class="calibre2">“Bir şey olduğu belli.”</p>

  <p class="calibre2">“Ama onu terk edemeyiz!”</p>

  <p class="calibre2">Bellamy buyurgan bir sesle, “Katherine’i unut!” dedi. “Peter’ı unut! Herkesi unut! Anlamıyor musun Robert? Hepimizden -senden, Peter’dan, Katherine’den, benden- daha önemli bir şey sana emanet edildi.” Gözlerini Langdon’ınkilere kilitledi. “Bu kapak taşıyla piramidi saklayacak güvenli bir yer bulmalıyız...”</p>

  <p class="calibre2">Büyük salon tarafından metalik bir çarpma sesi duyuldu.</p>

  <p class="calibre2">Gözleri korkuyla dolan Bellamy yerinde döndü. “Çok çabuk oldu.”</p>

  <p class="calibre2">Langdon kapıya doğru döndü. Sesin, Bellamy’nin tünel kapısına dayadığı merdivenin tepesindeki metal kovadan geldiği anlaşılıyordu. <span class="italic">Peşimizden geliyorlar.</span></p>

  <p class="calibre2">Sonra beklenmedik bir şekilde, çarpma sesi yeniden duyuldu.</p>

  <p class="calibre2">Ve yeniden.</p>

  <p class="calibre2">Ve yeniden.</p>

  <p class="calibre2">Kongre Kütüphanesi’nin önündeki bankta yatan evsiz adam, karşısında gelişen tuhaf manzaraya gözlerini ovuşturarak baktı.</p>

  <p class="calibre2">Beyaz bir Volvo kaldırıma çıkmış, boş yaya kaldırımında ilerledikten sonra, kütüphanenin ana girişinin önünde frenlerini bağırtarak durmuştu. Koyu renk saçlı, çekici bir kadın arabadan dışarı fırlayıp, telaşla çevreyi kolaçan etmiş ve evsiz adamı görünce, “Telefonun var mı?” diye seslenmişti.</p>

  <p class="calibre2"><span class="italic">Bayan, benim ayakkabımın teki bile yok.</span></p>

  <p class="calibre2">Aynı şeyi düşündüğü anlaşılan kadın, kütüphanenin ana kapısına doğru basamakları hızla tırmanmıştı. Merdivenin başına gelince kolu kavrayıp, üç devasa kapıdan her birini ümitsizce açmaya çalışmıştı.</p>

  <p class="calibre2"><span class="italic">Kütüphane kapalı bayan.</span></p>

  <p class="calibre2">Ama kadın aldırış etmiyor gibiydi. Halka şeklindeki tokmaklardan birini kavrayıp, hızla geri çekmiş ve kapıya gürültüyle çarpmasını sağlamıştı. Sonra bir daha yapmıştı. Sonra bir daha. Sonra bir daha.</p>

  <p class="calibre2">Evsiz adam, <span class="italic">vay canına, kitaba gerçekten de ihtiyacı olmalı,</span> diye düşündü.</p>

  <p class="calibre2"><span class="italic">&nbsp;</span></p>

  <div class="mbppagebreak" id="calibre_pb_63"></div>
</body>
</html>
