<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos903648"><span class="calibre6"><span class="bold"><span class="calibre12">93. BÖLÜM</span></span></span></p>

  <p class="calibre2">K ve On Üçüncü Sokaklarla çevrili Franklin Meydanı, Washington şehir merkezinin kuzeybatı köşesinde yer alır ve pek çok tarihi binaya ev sahipliği yapar. Bunlardan en ünlüsü, Alexander Graham Bell’in 1880 yılında ilk kablosuz telefon mesajını gönderdiği Franklin Okuludur.</p>

  <p class="calibre2">Meydanın üstüne batı tarafından hızla yaklaşan UH-60 helikopteri, Ulusal Katedral’den yaptığı yolculuğu birkaç dakika içinde tamamlamıştı. Aşağıdaki meydana bakan Sato, <span class="italic">bolca vakit var,</span> diye düşündü. Hedef gelmeden önce, adamlarının pozisyon almalarının ne kadar önemli olduğunu biliyordu. <span class="italic">En az yirmi dakikadan önce gelemeyeceğini söyledi.</span></p>

  <p class="calibre2">Sato’nun emri üzerine pilot, tepesindeki iki yaldızlı kuleyle civardaki en yüksek ve prestijli ofis binasının -ünlü Bir Franklin Meydanı- çatısına alçaldı. Elbette bu manevra yasadışıydı, ama paten demirler neredeyse çatıya değecek kadar yaklaşan helikopter orada sadece birkaç saniye durdu. Herkes dışarı atladıktan sonra pilot hemen havalanarak “sessiz irtifa- ya” yükseldi, sonra da görünmeden destek sağlayacağı doğuya yöneldi.</p>

  <p class="calibre2">Ekibi, Bellamy’yi görevine hazırlarken, Sato bekledi. Mimar, onun güvenli dizüstü bilgisayarındaki dosyada gördüklerinden ötürü hâlâ şaşkın gibiydi. <span class="italic">Dediğim gibi... ulusal güvenlik meselesi.</span> Bellamy, onun ne demek istediğini hemen anlamıştı. Şimdiyse tam bir işbirliği içindeydi.</p>

  <p class="calibre2">Ajan Simkins, “Her şey hazır efendim,” dedi.</p>

  <p class="calibre2">Ajanlar Sato’nun isteği üzerine Bellamy’yi çatıdan koşturup, pozisyonlarını alacakları kata inen merdivenlerde gözden kayboldular.</p>

  <p class="calibre2">Sato binanın kenarına yürüyüp aşağıya baktı. Aşağıdaki ağaçlı, dörtgen park tüm bloku kaplıyordu. <span class="italic">Saklanılabilecek çok yer var.</span> Sato’nun ekibi, adama fark edilmeden yakalamanın önemini anlamıştı. Hedefleri buradaki varlıklarını hissedip de kaçmaya yeltenecek olursa... başkan bunu düşünmek bile istemiyordu.</p>

  <p class="calibre2">Burada rüzgâr sert ve soğuktu. Sato kollarıyla kendini sardı ve kenardan aşağı düşmemek için ayaklarını yere sağlam bastı. Bu avantajlı yüksek noktadan bakınca, Franklin Meydanı az sayıda binayla, hatırladığından daha küçük görünüyordu.</p>

  <p class="calibre2">Bellamy ile ajanlar, ağaçlıklı alanın karanlığına yayılan karıncalara benziyorlardı. Simkins, Bellamy’yi boş parkın ortasına yakın, açık bir yere yerleştirdi. Ardından Simkins ile ekibi doğal kamuflajın içine dalarak, görünürden kayboldu. Saniyeler sonra Bellamy tek başına, parkın ortasına yakın bir sokak lambasının soğuk ışığında bir aşağı bir yukarı dolaşıyordu.</p>

  <p class="calibre2">Sato hiçbir acıma duygusu hissetmedi.</p>

  <p class="calibre2">Sigarasını yakıp uzun bir nefes çekerken ciğerlerine dolan sıcaklığın keyfini çıkardı. Aşağıda her şeyin yolunda gittiğinden emin olunca, kenardan çekilip iki telefonu beklemeye başladı. Biri uzmanı Nola’dan, diğeri Kalorama Heights’a gönderdiği Ajan Hartmann’dan gelecekti.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_101"></div>
</body>
</html>
