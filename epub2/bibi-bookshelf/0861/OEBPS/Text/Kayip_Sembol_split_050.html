<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos451285"><span class="calibre6"><span class="bold"><span class="calibre12">42. BÖLÜM</span></span></span></p>

  <p class="calibre2">Langdon’a Kongre Binası’nın yeraltındaki labirentinde yol gösteren Afro-Amerikalının nüfuzlu biri olduğu anlaşılıyordu. Bu şık yabancı, koridorlardaki tüm yolları bilmenin yanı sıra, önlerine çıkan her kapıyı açan bir de anahtarlık taşıyordu.</p>

  <p class="calibre2">Adamın peşinden giden Langdon, daha önce görmediği bir merdivenden hızla çıktı. Tırmanırken çantasının deri sapı omzunu acıtıyordu. Taş piramit o kadar ağırdı ki, Langdon çantanın sapının kopmasından korkuyordu.</p>

  <p class="calibre2">Geçen son birkaç dakika mantık sınırlarını zorladığından, artık sadece içgüdüleriyle hareket ediyordu. İçgüdüleri ona bu yabancıya güvenmesini söylüyordu. Langdon’ı tutuklanmaktan kurtarmakla birlikte, Peter Solomon’ın gizemli piramidini korumak için de tehlikeli bir girişimde bulunmuştu. <span class="italic">Artık o piramit her ne ise.</span> Davranışlarının altında yatan sebep gizemini korurken, Langdon, adamın elinde sırrını açığa vuran bir altın pırıltısı fark etti. Çift başlı Zümrüdüanka kuşu ile 33 sayısının yer aldığı mason yüzüğünü takmıştı. Bu adam ve Peter Solomon dost olmaktan çok öteydiler. En üst dereceden mason kardeşleriydiler.</p>

  <p class="calibre2">Langdon, onu merdivenin başına kadar takip etti. Bir koridordan ve ardından, kullanılmakta olan başka bir koridora açılan işaretlenmemiş bir kapıdan geçtiler. Alet kutularının ve çöp torbalarının yanından yürüyüp, onları umulmadık bir dünyaya çıkaran servis kapısından geçtiler. Bir tür lüks sinema salonuna gelmişlerdi. Daha yaşlı olan adam, yan koridordan ışıklı geniş bir avluya açılan ana kapıya doğru yol gösterdi. Langdon bu akşam içeri giriş yaptığı ziyaretçi merkezine geldiklerini fark etti.</p>

  <p class="calibre2">Ne yazık ki Kongre Binası polis memuru da oradaydı.</p>

  <p class="calibre2">Memurla yüz yüze geldiklerinde üçü de durup birbirlerine baktılar. Langdon bu genç Hispanik’i güvenlik kontrolünden hatırladı.</p>

  <p class="calibre2">Afro-Amerikalı adam, “Memur Nuñez,” dedi. “Tek kelime etme. Beni takip et.”</p>

  <p class="calibre2">Görevli tedirgin görünüyordu ama sorgulamadan itaat etti.</p>

  <p class="calibre2"><span class="italic">Kim bu adam?</span></p>

  <p class="calibre2">Üçü birlikte ziyaretçi merkezinin güneydoğu ucuna koşturdular. Turuncu trafik konisiyle engellenmiş ağır kapıların dizildiği küçük bir bekleme odasına geldiler. Görüldüğü kadarıyla kapılar, ziyaretçi merkezinin dışında her ne oluyorsa, tozları uzak tutmak için kauçuk bantla yalıtılmıştı. Adam uzanıp kapının üstündeki bandı söktü. Sonra görevliyle konuşurken anahtarlığını karıştırdı. “Dostumuz Şef Anderson alt bodrumda. Yaralanmış olabilir. Onu kontrol et.”</p>

  <p class="calibre2">“Peki efendim.” Nuñez hem telaşlanmış, hem de şaşırmış görünüyordu.</p>

  <p class="calibre2">“Ama daha önemlisi, bizi görmedin.” Adam bulduğu anahtarı, anahtarlıktan çıkarıp, ağır kilidi çevirmek için kullandı. Çelik kapıyı açtıktan sonra anahtarı görevliye fırlattı. “Kapıyı arkamızdan kilitle. Bandı elinden geldiğince en iyi şekilde yerine yapıştır. Anahtarı cebine at ve hiçbir şey söyleme. <span class="italic">Kimseye.</span> Buna şef de dahil. Anlaşıldı mı Memur Nuñez?”</p>

  <p class="calibre2">Görevli, anahtara sanki kendisine kıymetli bir mücevher emanet edilmiş gibi baktı. “Anlaşıldı efendim.”</p>

  <p class="calibre2">Langdon kapıdan aceleyle geçen adamı takip etti. Görevli, kapıyı arkalarından kilitledi. Koli bandını yerine yapıştırırken, Langdon, onu duyabiliyordu.</p>

  <p class="calibre2">İnşaat halindeki modern görünüşlü koridordan hızlı adımlarla ilerlerken adam, “Profesör Langdon,” dedi. “İsmim Warren Bellamy. Peter Solomon yakın bir dostumdur.”</p>

  <p class="calibre2">Langdon heybetli adama şaşkın bir bakış fırlattı. <span class="italic">Sen Warren Bellamy misin?</span> Langdon, Kongre Binası’nın Mimarı’yla daha önce hiç karşılaşmamış olsa da ismini biliyordu.</p>

  <p class="calibre2">Bellamy, “Peter sizden çok iyi bahseder,” dedi. “Ve bu nahoş şartlarda tanıştığımız için gerçekten üzgünüm.”</p>

  <p class="calibre2">“Peter’ın başı dertte. Eli...”</p>

  <p class="calibre2">“Biliyorum.” Bellamy’nin sesi üzgündü. “Ama korkarım, bu kadarla da sınırlı değil.”</p>

  <p class="calibre2">Koridorun aydınlık kısmının sonuna geldiklerinde, geçit aniden sola kıvrıldı. Koridorun geri kalanı, her nereye gidiyorsa zifiri karanlıktı.</p>

  <p class="calibre2">“Bekle,” diyen Bellamy, koridorun karanlığına uzanan birbirine dolanmış turuncu uzatma kablolarının yılan gibi dışarı çıktığı elektrik odasında gözden kayboldu. Bellamy içerinin altını üstüne getirirken Langdon bir süre bekledi. Mimar, uzatma kablolarına elektrik veren düğmeyi bulmuş olmalıydı, çünkü önlerindeki yol birden aydınlandı.</p>

  <p class="calibre2">Langdon bakakalmıştı.</p>

  <p class="calibre2">Tıpkı Roma gibi Washington D.C. de gizli geçitler ve yeraltı tünelleriyle örülmüştü. Şimdi karşısında duran geçit Langdon<sup class="calibre13"><small class="calibre14"><span class="calibre15">:</span></small></sup>a, Vatikan’ı Castel Sant’Angelo’ya bağlayan <span class="italic">passetto</span> tünelini hatırlatmıştı. <span class="italic">Uzun. Karanlık. Dar.</span> Ama eski passetto’nun aksine bu geçit yeniydi ve henüz tamamlanmamıştı. Sonsuza kadar uzuyormuş gibi görünen dar bir inşaat alanıydı. Aydınlatmayı ise, tünelin inanılmaz uzunluğunu az da olsa vurgulayan aralıklı ampuller sağlıyordu.</p>

  <p class="calibre2">Bellamy geçitte yürümeye başlamıştı bile. “Beni takip edin. Adımlarınıza dikkat edin.”</p>

  <p class="calibre2">Langdon, Bellamy’nin arkasından adımlarına ayak uydururken, bu tünelin nereye çıktığını merak etti.</p>

  <p class="calibre2">Bu sırada Mal’akh 3. Bölme’den dışarı çıkıp, SMSC’nin ıssız koridorunda hızlı adımlarla 5. Bölme’ye doğru yürüyordu. Trish’in anahtar kartını avcunda sıkıp sessizce, “Sıfır-sekiz-sıfır-dört,” diye fısıldadı.</p>

  <p class="calibre2">Aklından başka bir şey daha geçiyordu. Mal’akh az önce Kongre Binası’ndan acil bir mesaj almıştı. <span class="italic">Kontağım hesapla olmayan engellere takıldı.</span> Buna rağmen haber cesaret vericiydi: Artık hem piramit, hem de kapak taşı Robert Langdon’daydı. Beklenmedik bir şekilde ortaya çıkmasına rağmen, en önemli parçalar artık yerine oturmaya başlamıştı. Adeta kader Mal’akh’in zaferini hazırlayarak, bu akşamki gelişmelere yön veriyordu.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_50"></div>
</body>
</html>
