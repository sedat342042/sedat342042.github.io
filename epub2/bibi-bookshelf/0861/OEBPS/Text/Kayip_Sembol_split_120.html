<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1057783"><span class="calibre6"><span class="bold"><span class="calibre12">112. BÖLÜM</span></span></span></p>

  <p class="calibre2">Sağır edici bir patlamanın şok dalgasıyla yerinde sıçradığında, Katherine Solomon bilincin kıyısında sallanıyordu.</p>

  <p class="calibre2">Saniyeler sonra burnuna duman kokusu geldi.</p>

  <p class="calibre2">Kulakları çınlıyordu.</p>

  <p class="calibre2">Boğuk sesler duyuyordu. Uzaktan. Bağrışmalar. Ayak sesleri. Birden daha rahat nefes almaya başladı. Ağzındaki bez çıkarılmıştı.</p>

  <p class="calibre2">Bir adam, “Güvendesin,” diye fısıldadı. “Dayan biraz.”</p>

  <p class="calibre2">Adamın iğneyi kolundan çekmesini beklerken, adam bunun yerine emirler vermeye başladı. “Sağlık setini getirin... iğneye serum bağlayın... laktatlı Ringer solüsyonu aşılayın... kan basıncını ölçün.” Adam hayati belirtilerini kontrol ederken, “Bayan Solomon, size bunu yapan kişi... nereye gitti?” diye sordu.</p>

  <p class="calibre2">Katherine konuşmaya çalıştı ama başaramadı.</p>

  <p class="calibre2">Ses, “Bayan Solomon?” diye tekrarladı. "Nereye gitti?”</p>

  <p class="calibre2">Katherine gözlerini aralamaya çalıştı ama içi geçiyordu.</p>

  <p class="calibre2">Adam, “Nereye gittiğini bilmemiz gerek,” diye üsteledi.</p>

  <p class="calibre2">Katherine hiç anlamı olmadığını bildiği halde, o iki kelimeyi fısıldadı. “Kutsal... Dağ’a.”</p>

  <p class="calibre2">Dağılmış çelik kapının üstünden adımını atan Başkan Sato, gizli bodruma inen tahta rampadan aşağı indi. Ajanlarından biri onunla aşağıda karşılaştı.</p>

  <p class="calibre2">“Başkan, bunu görmek isteyeceğinizi sanıyorum.”</p>

  <p class="calibre2">Sato, ajanı dar koridordan, küçük bir odaya kadar takip etti. Oda iyi aydınlanmıştı ve yerdeki kıyafet yığını dışında boştu. Sato, Robert Langdon’ın mokasenleriyle tüvit ceketini tanıdı.</p>

  <p class="calibre2">Ajan, karşı duvardaki büyük, tabut benzeri kutuyu işaret etti.</p>

  <p class="calibre2"><span class="italic">Bu da ne böyle?</span></p>

  <p class="calibre2">O yöne doğru hareket eden Sato, duvardan geçen şeffaf plastik borunun kutuyu beslediğini gördü. Dikkatle yaklaştı. Üstünde hareketli küçük bir parça olduğunu görebiliyordu. Uzanıp bu parçayı kenara itince, küçük pencere ortaya çıktı.</p>

  <p class="calibre2">Sato geri çekildi.</p>

  <p class="calibre2">Pleksiglasın altında... suya batmış Profesör Robert Langdon’ın ifadesiz yüzü duruyordu.</p>

  <p class="calibre2"><span class="italic">Işık!</span></p>

  <p class="calibre2">Langdon’ın asılı kaldığı sonsuz boşluk aniden kör edici güneşle dolmuştu. Karanlık boşlukta uzanan yakıcı beyaz ışınlar, zihnini deliyordu.</p>

  <p class="calibre2">Her yerde ışık vardı.</p>

  <p class="calibre2">Birden, önündeki ışık yayan bulutun içinde güzel bir siluet belirdi. Bulanık ve belirsiz bir yüzdü... İki göz, boşlukta ona bakıyordu. Işık demeti yüzünü çevreleyince Langdon, Tanrı’nın yüzüne baktığını sandı.</p>

  <p class="calibre2">Tanktan içeri bakan Sato, Profesör Langdon’ın olanlardan haberi olup olmadığını merak ediyordu. Bundan şüphesi vardı. Ne de olsa bu teknolojinin tüm amacı, kişinin durumunu değerlendirememesiydi.</p>

  <p class="calibre2">Duyusal yoksunluk tankları, ellilerden beri vardı ve zengin yeniçağ deneycileri için hâlâ popüler bir geçit niteliği taşıyorlardı. Bilinen ismiyle “yüzmek”, ana rahmine dönüş deneyimi yaşatıyordu... Tüm duyusal girdileri ortadan kaldırarak -ışık, ses, dokunma, hatta yerçekimi- beyin aktivitesini sakinleştiren bir tür meditasyon hali yaratmaya yardım ediyordu. Geleneksel tanklarda kişi, nefes alabilmesi için yüzünü suyun üzerinde tutan, hiper-batmaz tuzlu bir solüsyonda sırtüstü yüzerdi.</p>

  <p class="calibre2">Ama son yıllarda, bu tanklarda bir kuantum sıçraması yaşanmıştı.</p>

  <p class="calibre2"><span class="italic">Oksijene doyurulmuş perflorokarbon.</span></p>

  <p class="calibre2">Total Likit Ventilasyon (TLV) diye bilinen bu yeni teknoloji, öylesine mantığa aykırıydı ki, çok az kişi varlığına inanıyordu.</p>

  <p class="calibre2"><span class="italic">Nefes alınabilen sıvı.</span></p>

  <p class="calibre2">Sıvının içinde nefes almak, Leland C. Clark’ın oksijene doyurulmuş perflorokarbona batırdığı bir fareyi saatlerce hayatta tuttuğu 1966’dan beri var olan bir gerçekti. TLV teknolojisi 1989’da, izleyicilerin çok azı gerçek bilimi seyrettiklerinin farkında olsa da <span class="italic">The</span> Abyss<a id="filepos1063088"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1340150"><span class="calibre15">{87}</span></a></small></sup> filmiyle etkileyici bir çıkış yapmıştı.</p>

  <p class="calibre2">Total Likit Ventilasyonu; modern tıbbın, prematüre bebeklerin nefes almasına yardımcı olmak için bebeği rahimdeki sıvı dolu ortama döndürme çabalarından doğmuştu. Ana rahminde dokuz ay geçiren insan ciğerleri, sıvıyla doldurulmuş ortama yabancı değildi. Perflorokarbon bir zamanlar nefes alınmayacak kadar yapışkandı ama yeni gelişmeler sayesinde neredeyse suyun yoğunluğuyla aynı, nefes alınabilir sıvılar yapılabiliyordu.</p>

  <p class="calibre2">CIA’in Bilim ve Teknoloji Başkanlığı -istihbarat dünyasındaki ismiyle “Langley Büyücüleri”- ABD Ordusu’na teknoloji üretmek için oksijene doyurulmuş perflorokarbon üzerinde yoğun çalışmalar yapmıştı. Deniz kuvvetlerinin seçkin okyanus dalış ekipleri, oksijene doyurulmuş sıvıda nefes almanın, trimiks ya da helioks’a oranla, vurgun yeme tehlikesiyle karşılaşmadan çok daha derinlere dalma imkânı sunduğunu keşfetmişlerdi. Benzer şekilde NASA ile hava kuvvetleri de geleneksel oksijen tankı yerine nefes alınabilir sıvı teçhizatı ile donatılan pilotların, sıvının g-kuvvetini iç organlara gazdan daha orantılı yayması sebebiyle, daha yüksek g- kuvvetine dayanabildiklerini öğrenmişlerdi.</p>

  <p class="calibre2">Sato şimdilerde, kişilerin şu Total Likit Ventilasyon tanklarını deneyebileceği “aşırı deneyim laboratuvarları” -bilinen ismiyle “Meditasyon Makineleri”- olduğunu duymuştu. Buradaki tank, sahibinin özel deneyleri için yerleştirilmiş olmalıydı ama, kapağındaki ağır kilitler Sato’ya bu tankın karanlık uygulamalar için de kullanıldığını düşündürüyordu... CIA’in bildiği bir sorgulama tekniği için.</p>

  <p class="calibre2">Kötü ün salmış olan şu suda boğma<a id="filepos1065108"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1340320"><span class="calibre15">{88}</span></a></small></sup> sorgulama tekniği, kurban gerçekten de boğulduğuna <span class="italic">inandığı</span> için oldukça etkiliydi. Sato, bunun gibi duyusal yoksunluk tanklarının kullanıldığı pek çok özel operasyonun, bu yanılsamayı daha ürkütücü yeni seviyelere taşımak için yapıldığını biliyordu. Nefes alınabilir sıvıya batırılan biri, gerçek anlamda “bo- ğulabilirdi”. Boğulma deneyimi yüzünden yaşanan panik, genellikle kurbanın içinde nefes aldığı sıvının, sudan biraz daha yoğun olduğunu fark etmesini engellerdi. Sıvı ciğerlerine aktığında, genellikle korkudan bayılır ve sonra en üst düzey “hücre hapsinde” uyanırdı.</p>

  <p class="calibre2">Tutukluya bedeninden tamamen ayrıldığı hissini vermek için oksijene doyurulmuş sıvının içinde topikal uyuşturucu maddeler, paraliz ilaçları ve halüsinojenler karıştırılırdı. Beyni, kollarını ve bacaklarını hareket ettirmesi için emir gönderdiğinde hiçbir şey olmazdı. “Ölü” olma hali başlı başına ürkütücüydü, ama “yeniden doğum” sürecinin oluşturduğu durum değerlendirme bozukluğu, parlak ışıklar, soğuk hava ve sağır edici gürültülerin yardımıyla son derece sarsıcı ve acılı olabiliyordu. Yeniden doğum ve takip eden boğulmaların ardından tutuklu öyle bir gelirdi ki, yaşıyor mu yoksa ölü mü anlayamazdı... ve sorgulayıcıya hemen her şeyi söyleyebilirdi.</p>

  <p class="calibre2">Sato, Langdon’ı çıkarmak için tıbbi ekibin gelmesini bekleyip beklememesi gerektiğine karar veremedi, ama fazla vakti olmadığını biliyordu. <span class="italic">Bildiklerini öğrenmem gerek.</span></p>

  <p class="calibre2">“Işıkları söndürün,” dedi. “Ve bana battaniye bulun.”</p>

  <p class="calibre2">Kör edici güneş gitmişti.</p>

  <p class="calibre2">Yüz de yok olmuştu.</p>

  <p class="calibre2">Karanlık geri dönmüştü ama, Langdon şimdi boşluğun içinde ışık yılı kadar uzak mesafelerde yankılanan fısıltıları duyabiliyordu. Boğuk sesler... anlaşılmaz kelimeler. Sanki dünya büyük bir sarsıntıyla ikiye ayrılacakmış gibi... titreşimler oluyordu.</p>

  <p class="calibre2">Sonra oldu.</p>

  <p class="calibre2">Evren bir anda ikiye ayrıldı. Boşlukta devasa bir boğaz açıldı... sanki boşluk dikiş yerlerinden kopmuştu. Açıklıktan içeri grimsi bir pus girdi ve Langdon korkunç bir manzarayla karşılaştı. Bedeni olmayan eller uzanarak, onu bu dünyadan çekip çıkarmak istercesine vücudunu kavrıyordu.</p>

  <p class="calibre2"><span class="italic">Hayır!</span> Onlarla mücadele etmeye çalıştı, ama kolları yoktu... yumrukları yoktu. <span class="italic">Yoksa var mıydı?</span> Birden vücudunun zihninde şekillendiğini hissetti. Eti geri dönmüş, onu yukarı doğru çeken güçlü eller tarafından kavranmıştı. <span class="italic">Hayır! Lütfen!</span></p>

  <p class="calibre2">Ama çok geçti.</p>

  <p class="calibre2">Eller onu açıklıktan yukarı kaldırırken, göğsüne bir acı saplandı. Ciğerleri kumla doldurulmuş gibiydi. <span class="italic">Nefes alamıyorum!</span> Şimdi, aklına gelebilecek en sert, en soğuk zeminde sırtüstü yatıyordu. Bir şey sert ve acı verici biçimde, üst üste göğsüne bastırıyordu. Sıcak havayı içinden atıyordu.</p>

  <p class="calibre2"><span class="italic">Geri dönmek istiyorum.</span></p>

  <p class="calibre2">Sıvıyı öksürürken, şiddetle sarsılıyordu. Göğsünde ve boynunda acı hissetti. Tıpkı işkence gibiydi. Boğazı yanıyordu. İnsanlar konuşuyor, fısıldamaya çalışıyorlardı ama sesler sağır ediciydi. Görüşü bulanıklaşmıştı, tek görebildiği bozuk şekillerdi. Cildi, bir ölününkü gibiydi ve uyuşmuştu.</p>

  <p class="calibre2">Göğsü artık daha ağır geliyordu... basınç. <span class="italic">Nefes ulamıyorum!</span></p>

  <p class="calibre2">Daha fazla sıvıyı öksürdü. Öğürme hissine kapılınca soluk aldı. Soğuk hava ciğerlerine-dolduğunda, yeryüzündeki ilk nefesini alan bir bebek gibi hissetti. Bu dünya ıstırap vericiydi. Langdon’ın tek isteği ana rahmine geri dönmekti.</p>

  <p class="calibre2">Robert Langdon ne kadar zaman geçtiğini bilmiyordu. Şimdi sert bir zeminde, havlulara ve battaniyelere sarılmış, yan yattığını hissedebiliyordu. Tanıdık bir yüz ona bakıyordu... ama etrafındaki ışınlar gitmişti. Uzaktan gelen bir şarkı hâlâ zihninde yankılanıyordu.</p>

  <p class="calibre2"><span class="italic">Verbum significatium... Verbum omnificum...</span></p>

  <p class="calibre2">Birisi, “Profesör Langdon,” diye fısıldadı. “Nerede olduğunuzu biliyor musunuz?”</p>

  <p class="calibre2">Hâlâ öksüren Langdon, hafifçe başını salladı.</p>

  <p class="calibre2">Ama her şeyden önemlisi, bu gece olanları fark etmeye başlamıştı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_120"></div>
</body>
</html>
