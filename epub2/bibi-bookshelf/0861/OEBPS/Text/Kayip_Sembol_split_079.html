<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos699830"><span class="calibre6"><span class="bold"><span class="calibre12">71. BÖLÜM</span></span></span></p>

  <p class="calibre2">Mal’akh buhar banyosunun dalgalanan sıcaklığında çırılçıplak duruyordu. Son kalan etanol kokusunu da yıkayıp temizlenmişti. Şimdi kendini yine temiz hissediyordu. Okaliptüslü buhar derisine işlerken, gözeneklerinin ısıyla açıldığını hissetti. Ardından, rimeline başladı.</p>

  <p class="calibre2">Önce, dövmeli vücudunu ve kafa derisini tüy dökücü kremle ovarak, tüm tüylerinden kurtuldu. <span class="italic">Helios Oğullarının yedi adasının tanrıları tüysüzdü.</span> Soma yumuşamış ve emici kıvama gelmiş derisine Abramelin yağı<a id="filepos700577"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1335715"><span class="calibre15">{65}</span></a></small></sup> sürdü. <span class="italic">Abramelin, Maguşların kutsal yağıydı.</span> Ardından, duş ayarını tamamen sola çevirdi ve su buz gibi soğudu. Gözeneklerini sıkıştırıp, ısı ve enerjiyi içine hapsetmek için tam bir dakika boyunca soğuk suyun altında durdu.</p>

  <p class="calibre2">Duştan çıkarken titriyordu ama saniyeler sonra, içindeki sıcaklık derisinin katmanlarına yayılıp, onu ısıttı. Mal’akh’ın içi fırın gibi olmuştu. Aynanın karşısında çırılçıplak durup, kendine hayranlıkla baktı... Kendini ölümlü biri olarak belki de son görüşüydü.</p>

  <p class="calibre2">Ayakları şahin pençesiydi. Bacakları -Boaz ve Jakin- eski bilgelik sütunlarıydı. Kalçaları ve karnı, mistik gücün kemerli geçidiydi. Bu kemerli geçidin altındaki büyük cinsellik organı, kaderinin dövme yapılmış sembollerini taşıyordu. Eski hayatında bu ağır et parçası bedeni zevklerinin kaynağıydı. Ama artık değil.</p>

  <p class="calibre2"><span class="italic">Arındım.</span></p>

  <p class="calibre2">Mal’akh, Katharoi’nin<a id="filepos701804"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1336089"><span class="calibre15">{66}</span></a></small></sup> gizemli hadım keşişleri gibi testislerini kesmişti. Fiziksel potansiyelim daha değerli bir şey için feda etmişti. <span class="italic">Tanrıların cinsiyeti yoktur.</span> Cinsiyet belirleyen insani kusuruyla birlikte dünyevi cinsel kurtulduktan sonra, Ouranos, Attis, Sporus ve Arthur efsanesindeki hadım büyücüler gibi olmuştu. <span class="italic">Her ruhani değişimden önce fiziksel bir değişim olur.</span> Osiris’ten Tammuz’a, İsa’dan Şiva’ya ve hatta Buda’ya kadar... bütün büyük tanrıların verdiği ders buydu.</p>

  <p class="calibre2"><span class="italic">Giysi olan bedenimden kurtulmalıyım.</span></p>

  <p class="calibre2">Mal’akh gözlerini, göğsündeki iki başlı Zümrüdüanka kuşundan, yüzünü süsleyen eski mühür simgelerinden yukarı, başının tepesine dikti. Başını aynaya doğru eğdiğinde, orada bekleyen çıplak daireyi belli belirsiz görebiliyordu. Vücudun bu kısmı kutsaldı. Bıngıldak diye bilinen insan kafatasındaki bu yer, doğumda açık kalırdı. <span class="italic">Beyne açılan pencere.</span> Bu psikolojik kapı birkaç ay içinde kapansa da iç ve dış dünyalar arasındaki kayıp bağın simgesi olarak kalırdı.</p>

  <p class="calibre2">Mal’akh, taçı andıran bir <span class="italic">ouroboros</span> -kendi kuyruğunu yutan mistik bir yılan- çemberinin içindeki bu el değmemiş deriyi inceledi. Çıplak deri, bir vaatte bulunurcasına sanki ona bakıyordu.</p>

  <p class="calibre2">Robert Langdon yalanda Mal’akh’ın istediği büyük hâzineyi bulacaktı. Bunu ele geçirdikten sonra, başının tepesindeki boşluğu dolduracak ve son dönüşümü için nihayet hazır olacaktı.</p>

  <p class="calibre2">Mal’akh yatak odasının karşı tarafına yürüyüp, en alt çekmeceden uzun, beyaz bir ipek kumaş aldı. Daha önce defalarca yaptığı gibi, kasıklarıyla kalçasının etrafına sardı. Sonra aşağı indi.</p>

  <p class="calibre2">Bilgisayarına bir e-posta gelmişti.</p>

  <p class="calibre2">Mesaj irtibatta olduğu kişiden geliyordu:</p>

  <p class="calibre2">İSTEDİĞİN ŞEYE AZ KALDI SENİ BİR SAATE KADAR ARAYACAĞIM. SABRET.</p>

  <p class="calibre2">Mal’akh gülümsedi. Son hazırlıkları yapmanın zamanı gelmişti.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_79"></div>
</body>
</html>
