<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1070383"><span class="calibre6"><span class="bold"><span class="calibre12">113. BÖLÜM</span></span></span></p>

  <p class="calibre2">Yün battaniyelere sarılmış olan Langdon, titreyen bacaklarının üstünde ayağa kalkıp, açık duran sıvı tankından içeri baktı. İstememiş olsa da vücudu ona geri dönmüştü. Boğazı ve ciğerleri yanıyordu. Bu dünya sert ve acımasızdı.</p>

  <p class="calibre2">Sato az önce duyusal yoksunluk tankını ona açıklamış; eğer dışarı çıkarmasa ya açlıktan ya da daha beter bir şeyden öleceğini eklemişti. Langdon, Peter’ın da benzer bir deneyim yaşadığından emindi. Dövmeli adam kendisine bu akşam, <span class="italic">Peter arada bir yerde,</span> demişti. <span class="italic">Arafta... Hamistagan’da.</span> Eğer bu doğum sürecine bir kereden fazla maruz kaldıysa, Peter’ın adama bilmek istediği her şeyi söylemesi Langdon’ı şaşırtmazdı.</p>

  <p class="calibre2">Sato, Langdon’a kendisini takip etmesini işaret etti. Langdon da öyle yaptı. Dar bir koridordan ağır adımlarla yürüyüp, şimdi ilk defa gördüğü bu garip barınağın derinliklerine ilerlediler. Taş bir masa ve ürkütücü renklerle aydınlatılmış olan kare şeklinde bir odaya girdiler. Katherine’in burada olduğunu görünce, Langdon rahat bir soluk aldı. Buna rağmen, manzara ürkütücüydü.</p>

  <p class="calibre2">Katherine, taş masanın üstünde sırtüstü yatıyordu. Yerde kana bulanmış havlular vardı. Bir CIA ajanı, tüpü Katherine’in koluna bağlı bir serum torbasını tutuyordu.</p>

  <p class="calibre2">Katherine sessizce hıçkırıyordu.</p>

  <p class="calibre2">Güçlükle konuşabilen Langdon, “Katherine?” diye boğuk bir ses çıkardı.</p>

  <p class="calibre2">Katherine başını çevirdiğinde aklı karışmış gibi bakıyordu. “Robert?!” Gözleri önce hayret, sonra neşeyle büyüdü. “Ama... boğulduğunu sanıyordum!”</p>

  <p class="calibre2">Langdon taş masaya doğru ilerledi.</p>

  <p class="calibre2">Serum torbasını tutan, ajanın itirazlarına aldırış etmeyen Katherine, yerinde doğruldu. Battaniyelere sarılı olan Langdon’a uzanarak, ona sıkı</p>

  <p class="calibre2">ca sarıldı. Yanağından öperken, “Şükürler olsun,” dedi. Sonra onu bir kez daha öptü ve sanki gerçek olduğuna inanmıyormuş gibi sıktı. “Anlamıyorum... nasıl?...”</p>

  <p class="calibre2">Sato duyusal yoksunluk tankları ve oksijene doyurulmuş perflorokarbonlar hakkında bir şeyler anlatmaya başladı ama Katherine onu dinlemiyordu. Langdon’a sarılmakla yetindi.</p>

  <p class="calibre2">“Robert,” dedi. “Peter yaşıyor.” Ağabeyiyle dehşet verici karşılaşmasını hatırlarken sesi titredi. Peter’ın fiziksel durumunu anlattı; tekerlekli sandalyeyi, garip bıçağı, “kurban” vermek konusunu ve Peter’ı hemen işbirliği yapmaya ikna etmek için onu insandan bir saat haline getirdiğini...</p>

  <p class="calibre2">Langdon konuşamıyordu. “Senin... nereye... gittiklerine dair bir fikrin var mı?”</p>

  <p class="calibre2">“Peter’ı Kutsal Dağ’a götürdüğünü söyledi.”</p>

  <p class="calibre2">Langdon kollarının arasından sıyrılıp Katherine baktı.</p>

  <p class="calibre2">Katherine’in gözleri yaşlarla dolmuştu. “Piramidin tabanındaki tabloyu çözdüğünü ve piramidin ona Kutsal Dağ’a gitmesini anlattığını söyledi.” Sato, “Profesör,” diye üsteledi. “Bu size bir anlam ifade ediyor mu?” Langdon başını iki yana salladı. “Hiçbir şey.” Yine içinde bir ümit vardı. “Ama bilgiyi piramidin tabanından aldıysa, biz de bulabiliriz. Ona nasıl çözeceğini ben söyledim.”</p>

  <p class="calibre2">Sato başını iki yana salladı. “Piramit yok. Baktık. Yanında götürmüş.” Bir süre sessiz kalan Langdon, gözlerini kapatıp piramidin tabanında gördüklerini hatırlamaya çalıştı. Sembollerden oluşan tablo, boğulmadan önce gördüğü son resimdi ve yaşadığı sarsıntı bir şekilde, görüntülerin zihnine kazınmasına sebep olmuştu. Tablonun, hepsini olmasa da bir kısmını hatırlıyordu ve belki de bu kadarı yeterli olurdu.</p>

  <p class="calibre2">Sato’ya dönüp telaşla, “Bize yetecek kadarını hatırlayabilirim ama internette bir şeye bakmanızı isteyeceğim,” dedi.</p>

  <p class="calibre2">Sato, BlackBerry’sini çıkardı.</p>

  <p class="calibre2">‘“Sekizinci Dereceden Franklin Karesi’ yazıp arayın.”</p>

  <p class="calibre2">Sato, ona şaşkın gözlerle baktı ama soru sormadan yazmaya başladı. Langdon’ın görüşü hâlâ bulanıktı ve etrafındaki acayiplikleri yeni fark etmeye başlıyordu. Yaslandığı taş masanın kurumuş kan lekeleriyle, sağ taraftaki duvarınsa metinler, fotoğraflar, çizimler, haritalar ve aralarından geçip onları birbirine bağlayan, ipten dev bir ağla kaplı olduğunu gördü.</p>

  <p class="calibre2"><span class="italic">Tanrım.</span></p>

  <p class="calibre2">Hâlâ battaniyelere sarılı olan Langdon, acayip derlemeye doğru yürüdü. Duvara son derece tuhaf bir bilgi koleksiyonu yapıştırılmıştı; kara büyüden Kutsal Kitap’a kadar antik metinlerden sayfalar, sembol ve mühür çizimleri, komplo teorisi web sitelerinden sayfalar, Washington D.C.’nin işaretlenmiş ve üzerine notlar alınmış bir uydu fotoğrafı. Sayfalardan birinde, çeşitli dillerdeki kelimelerden oluşan bir liste vardı. Langdon bunlardan bazılarının masonik kutsal kelimeler, bazılarının antik sihir kelimeleri, bazılarınınsa büyü törenlerine özgü kelimeler olduklarını fark etti.</p>

  <p class="calibre2"><span class="italic">Aradığı bu mu?</span></p>

  <p class="calibre2"><span class="italic">Bir kelime?</span></p>

  <p class="calibre2"><span class="italic">Bu kadar basit mi?</span></p>

  <p class="calibre2">Langdon’ın Mason Piramidi hakkındaki şüpheleri, açığa çıkaracağı rivayet edilen şeye dayanıyordu; Antik Gizemlerin yeri. Çok uzun zaman önce kaybolan antik kütüphanelerde saklanan kitaplardan, günümüze ulaşmış yüz binlerce ciltle dolu devasa bir mahzen olması gerekirdi. Tüm bunlar imkânsız görünüyordu. <span class="italic">O kadar büyük bir mahzen olabilir mi? D.C.’nin altında?</span> Ama Peter’ın Phillips Exeter’da yaptığı konuşma, sihirli kelimelerden oluşan bu listeyle birleşince, başka bir şaşırtıcı olasılık doğmuştu.</p>

  <p class="calibre2">Langdon sihirli kelimelerin gücüne kesinlikle inanmıyordu... ama dövmeli adamın inandığı belliydi. Karalanmış notları, haritaları, metinleri, bilgisayar çıktılarını, aralarından geçen ipleri ve yapışkanlı not kâğıtlarını bir kez daha incelerken nabzı hızlandı.</p>

  <p class="calibre2">Konulardan biri sürekli tekrar ediyordu.</p>

  <p class="calibre2"><span class="italic">Tanrım, verbum significatium’u arıyor... Kayıp Kelime’yi.</span> Peter’ın konuşmasından parçalar hatırlayan Langdon, bu düşüncenin şekil alması için biraz bekledi. <span class="italic">Aradığı şey Kayıp Kelime! Washington ’da gömülü olduğuna inandığı şey bu.</span></p>

  <p class="calibre2">Sato, onun yanına geldi. “İstediğiniz şey bu muydu?” BlackBerry’sini ona uzattı.</p>

  <p class="calibre2">Langdon ekrandaki sekize sekiz kareye baktı. “Kesinlikle.” Bir müsvedde kâğıdı aldı. “Bir kaleme ihtiyacım var.”</p>

  <p class="calibre2">Sato ona cebinden bir kalem verdi. “Lütfen acele edin.”</p>

  <p class="calibre2">Bilim ve Teknoloji Müdiirlüğü’nün bodrum katındaki ofisinde, Nola Kaye sistem güvenlik uzmanı Rick Parrish tarafından kendisine getirilen redakte edilmiş dokümanı inceliyordu. <span class="italic">C1A başkanı, antik piramitler ve yeraltındaki gizli mekânlarla ilgili bir dosyayla ne halt eder?</span></p>

  <p class="calibre2">Telefonu eline alıp çevirdi.</p>

  <p class="calibre2">Sato hemen cevap verdi. Sesi çok gergindi. “Nola, ben de şimdi seni arayacaktım.”</p>

  <p class="calibre2">Nola, “Yeni bilgi edindim,” dedi. “Bunun neyle ilgili olduğunu bilmiyorum ama redakte edilmiş bir...”</p>

  <p class="calibre2">Sato, “Her ne diyorsa, unut gitsin,” diyerek sözünü kesti. “Vaktimiz kalmadı. Hedefi yakalamakta başarısız olduk ve onun büyük bir tehlike yaratacağını düşünmek için birçok nedenim var.”</p>

  <p class="calibre2">Nola ürperdiğini hissetti.</p>

  <p class="calibre2">“İyi haber, tam olarak nereye gittiğini biliyoruz.” Sato derin bir nefes aldı. “Kötü haber, yanında bir <span class="italic">dizüstü bilgisayar</span> taşıyor.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_121"></div>
</body>
</html>
