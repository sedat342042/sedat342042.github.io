<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos947230"><span class="calibre6"><span class="bold"><span class="calibre12">99. BÖLÜM</span></span></span></p>

  <p class="calibre2">CIA ajanı Turner Simkins, bakışlarını Warren Bellamy’den ayırmadan Franklin Meydanı’nın karanlığında çömeldi. Henüz yemi yutan olmamıştı ama daha erkendi.</p>

  <p class="calibre2">Simkins’in telsizinden ses gelince, adamlarından birinin bir şey yakaladığı ümidiyle cevap verdi. Ama telsizdeki Sato’ydu. Yeni bilgiler almıştı.</p>

  <p class="calibre2">Onu dinleyen Simkins, endişesine hak verdi. “Bekleyin,” dedi. “Bakalım bir şey görecek miyim?” Saklandığı çalıların arasından sürünüp, meydana girdiği yöne doğru baktı. Biraz kıpırdadıktan sonra sonunda görebiliyordu.</p>

  <p class="calibre2"><span class="italic">Lanet olsun.</span></p>

  <p class="calibre2">Cami benzeri bir binaya bakıyordu. Daha büyük iki binanın arasındaki Mağribi cephe, çok renkli desenlerin arasına döşenmiş toprak rengi parlak karolardan yapılmıştı. Üç büyük kapının üstündeki, iki dizi kavisli dar pencereden, davetsiz yaklaşanlara ateş açacak Arap okçular her an fırlayacak gibiydi.</p>

  <p class="calibre2">Simkins, “Görüyorum,” dedi.</p>

  <p class="calibre2">“Hareket var mı?”</p>

  <p class="calibre2">“Yok.”</p>

  <p class="calibre2">“Güzel. Pozisyonu değiştirip, orayı dikkatle gözetlemeni istiyorum. İsmi Almas Tapınağı<a id="filepos948864"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1338845"><span class="calibre15">{80}</span></a></small></sup> ve mistik bir tarikatın genel merkezi.”</p>

  <p class="calibre2">Simkins, D.C. bölgesinde uzun süredir çalışmasına rağmen, daha önce ne bu tapınağın ismini, ne de Franklin Meydanı’nda genel merkezi bulunan mistik bir tarikatı duymuştu.</p>

  <p class="calibre2">Sato, “Bu bina, Mistik Tapınağın Soylularının Kadim Arabi Tarikatı adlı bir gruba ait,” dedi.</p>

  <p class="calibre2">“Hiç duymadım.”</p>

  <p class="calibre2">Sato, “Duyduğunu düşünüyorum,” dedi. “Daha çok Shriners ismiyle bilinen, masonlarla bağlantılı bir topluluk.”</p>

  <p class="calibre2">Simkins süslemeli binaya şüpheyle baktı. <span class="italic">Shıiners mı? Çocuklar için hastaneler yaptıran adamlar mı?</span> Kırmızı fesler giyip, geçit törenlerinde yürüyen hayırsever bir kardeşlikten daha zararsız bir ‘tarikat’ düşünemi- yordu. Buna karşın Sato hâlâ kaygılıydı.</p>

  <p class="calibre2">“Efendim, eğer hedefimiz bu binanın Franklin Meydanı’ndaki tarikat olduğunu fark ederse, adrese gerek duymayacaktır. Randevuyu es geçip, doğruca bu yere gidecektir.”</p>

  <p class="calibre2">“Ben de aynen öyle düşünüyorum. Gözünü girişten ayırma.”</p>

  <p class="calibre2">“Peki efendim.”</p>

  <p class="calibre2">“Ajan Hartmann, Kalorama Heights’tan haber verdi mi?”</p>

  <p class="calibre2">“Hayır efendim. Size telefon açmasını istemiştiniz.”</p>

  <p class="calibre2">“Evet, aramadı.”</p>

  <p class="calibre2">Saatine bakan Simkins, <span class="italic">tuhaf,</span> diye düşündü. <span class="italic">Geç kalmış.</span></p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_107"></div>
</body>
</html>
