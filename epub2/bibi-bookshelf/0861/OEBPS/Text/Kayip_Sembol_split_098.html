<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos873699"><span class="calibre6"><span class="bold"><span class="calibre12">90. BÖLÜM</span></span></span></p>

  <p class="calibre2">Katedral Kolejinin loş ışığındaki Langdon ile Katherine, su tenceresinin başında durmuş, yüzeyin altında değişmiş halde duran kapak taşına bakıyorlardı. Altın kapak taşının yan yüzeyinde, akkor hale gelmiş bir mesaj parlıyordu.</p>

  <p class="calibre2">Gözlerine inanmakta güçlük çeken Langdon, parlayan metni okudu. Piramidin bir <span class="italic">yer</span> açıklayacağının söylendiğini biliyordu... ama bu yerin böylesine net tarif edileceğini hiç tahmin etmemişti.</p>

  <p class="calibre2">Sekiz Franklin Meydanı</p>

  <p class="calibre2">Şaşkınlık içinde, “Meydanı adres gösteriyor,” diye fısıldadı.</p>

  <p class="calibre2">Katherine de aynı şekilde şaşkındı. “Orada ne var bilmiyorum ya sen?” Langdon başını iki yana salladı. Franklin Meydanı’nın, Washing- ton’ın en eski bölgelerinden biri olduğunu biliyordu ama bu adresi bilmiyordu. Kapak taşının üst kısmına bakıp, metni yukarıdan aşağıya okudu.</p>

  <p class="calibre4">Sır</p>

  <p class="calibre4">Düzen’in içinde gizli</p>

  <p class="calibre4">Sekiz Franklin Meydanı</p>

  <p class="calibre2"><span class="italic">&nbsp;</span></p>

  <p class="calibre2"><span class="italic">Franklin Meydanı ’nda bir tür Düzen mi var?</span></p>

  <p class="calibre2"><span class="italic">Derinliklere inen sarmal bir merdivenin saklı olduğu bir bina mı var?</span></p>

  <p class="calibre2">Bu adreste bir şeyin gömülü olup olmadığına dair Langdon’ın hiçbir fikri yoktu. Şu noktada önemli olan Katherine’le birlikte piramidi deşifre ettikleri ve Peter’ın serbest kalması için değiştokuş yapacakları bilgiye artık sahip olduklarıydı.</p>

  <p class="calibre2"><span class="italic">Ve kaybedecek bir dakika bile yok.</span></p>

  <p class="calibre2">Langdon’ın kolundaki Mickey Mouse saatinin kolları, on dakikadan az vakitleri kaldığını gösteriyordu.</p>

  <p class="calibre2">Mutfak duvarındaki telefonu gösteren Katherine, “Telefon et,” dedi. “Hemen!”</p>

  <p class="calibre2">Bu anın birden gelmesi Langdon’ı şaşırtmıştı, bu yüzden tereddüt etti.</p>

  <p class="calibre2">“Bundan emin miyiz?”</p>

  <p class="calibre2">“Kesinlikle eminim.”</p>

  <p class="calibre2">“Peter’ın güvende olduğunu duymadan ona hiçbir şey söylemeyeceğim.”</p>

  <p class="calibre2">“Elbette söyleme. Numarayı hatırlıyorsun, öyle değil mi?”</p>

  <p class="calibre2">Langdon başını salladı ve mutfak telefonuna doğru yürüdü. Ahizeyi kaldırarak adamın cep telefonunu çevirdi. Katherine yanına gelip, konuşulanları duyabilmek için başını onunkine yaklaştırdı. Hat çalmaya başladığında Langdon, onu daha önce kandıran adamın korkutucu fısıltısını duymaya kendini hazırladı. Sonunda bağlantı kuruldu.</p>

  <p class="calibre2">Ama kimse cevap vermedi. Ses yoktu. Hattın diğer ucunda sadece nefes sesleri duyuluyordu.</p>

  <p class="calibre2">Langdon biraz bekledikten soma konuştu. “İstediğin bilgi bende ama almak istiyorsan önce bize Peter’ı vereceksin.”</p>

  <p class="calibre2">Bir kadın sesi, “Kimsiniz?” diye cevap verdi.</p>

  <p class="calibre2">Langdon yerinde sıçradı. İçgüdüsel olarak, “Robert Langdon,” dedi. <span class="italic">“Siz</span> kimsiniz?” Bir an için yanlış numara çevirdiğini düşündü.</p>

  <p class="calibre2"><span class="italic">“İsminiz Langdon mı?”</span> Kadının sesi şaşkındı. “Burada sizi soran biri var.” <span class="italic">Ne?</span> “Affedersiniz, kimsiniz?”</p>

  <p class="calibre2">“Preferred Güvenlik Şiıketi’nden memur Paige Montgomery.” Sesi titriyor gibiydi. “Belki bu konuda bize yardımcı olabilirsiniz. Bir saat kadar önce ortağım, Kalorama Heights’tan gelen bir 911 çağrısına cevap verdi... muhtemel bir rehine vakasıydı. Onunla bağlantım kesildi, bu yüzden yardım çağırıp kontrol etmek için malikâneye geldim. Ortağımı arka bahçede ölü bulduk. Ev sahibi yoktu, bu yüzden kapıyı kırıp içeri girdik. Antredeki masada bir cep telefonu çalıyordu ve ben...”</p>

  <p class="calibre2">Langdon, “İçeride misiniz?” diye sordu.</p>

  <p class="calibre2">Kadın, “Evet ve 911’i aramakla... iyi ettiniz,” diye kekeledi. “Gevezelik ettiğim için kusuruma bakmayın ama ortağım öldü ve burada isteği dışında alıkonulan bir adam bulduk. Durumu kötü, şu an müdahale ediyoruz. İki kişiyi soruyordu; birinin ismi Langdon, diğerininki de Katherine.” Ahizeye, “O benim ağabeyim!” diye bağıran Katherine, başını Langdon’ınkine iyice yasladı. “91 l’i ben aradım! O iyi mi?”</p>

  <p class="calibre2">“Efendim aslına bakarsanız...” Kadının sesi çatırdadı. “Durumu kötü. Sağ eli kesilmiş...”</p>

  <p class="calibre2">Katherine, “Lütfen,” diye zorladı. “Onunla konuşmak istiyorum.” “Şu an kendisine müdahale ediliyor. Bilinci gidip geliyor. Yakınlardaysanız, buraya gelmelisiniz. Sizi görmek istediği anlaşılıyor.”</p>

  <p class="calibre2">Katherine, “Yaklaşık altı dakika mesafedeyiz!” dedi.</p>

  <p class="calibre2">“O halde acele edin.’’ Arka taraftan boğuk bir ses gelince yeniden hatta döndü. “Üzgünüm, galiba bana ihtiyaç duyuluyor. Geldiğinizde sizinle görüşürüz.” Hat kapandı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_98"></div>
</body>
</html>
