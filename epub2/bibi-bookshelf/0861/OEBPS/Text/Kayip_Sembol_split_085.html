<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos735343"><span class="calibre6"><span class="bold"><span class="calibre12">77. BÖLÜM</span></span></span></p>

  <p class="calibre2">Hatıra hep aynı şekilde başlıyordu.</p>

  <p class="calibre2">Derin bir dağ geçidinin dibindeki buz kaplı nehre doğru sırtüstü düşüyordu. Peter Solomon’ın merhametsiz gri gözleri Andros’un silahının namlusunun üstünden ona bakıyordu. O düşerken, yukarıdaki dünya hızla uzaklaşıyor, çağlayandan yükselen puslu bulutun içinde her şey kayboluyordu.</p>

  <p class="calibre2">Bir an için her şey, cennet gibi bembeyazdı.</p>

  <p class="calibre2">Sonra buza çarptı.</p>

  <p class="calibre2">Soğuk. Karanlık. Acı.</p>

  <p class="calibre2">Düşüyordu... Kuvvetli bir güç tarafından kayalara çarparak, soğuk boşluğa doğru amansızca çekiliyordu. Ciğerleri havasızlıktan ağrıyor, göğüs kasları soğuktan kasıldığı için soluk alamıyordu.</p>

  <p class="calibre2"><span class="italic">Buzun altındayım.</span></p>

  <p class="calibre2">Çağlayanın yakınındaki buz, suyun çalkantısı yüzünden incelmiş, Andros da kırılan bu yerden içine düşmüştü. Suyun akıntısına kapılırken, şeffaf bir tavanın kapanma kısılmıştı. Buzu altından tırmalayıp kırmaya çalıştı ama gücü yoktu. Saçmanın acısının yanında, omzundaki kurşun yarasının ağrısı da artık uyuşmaya başlayan bedeninin felce uğratan zonklamasıyla yavaş yavaş kayboluyordu.</p>

  <p class="calibre2">Hızlanan akıntı onu nehirdeki bir dönemeçte savurdu. Vücudu oksijen ihtiyacıyla kıvranıyordu. Birden, suya düşmüş bir ağacın dallarına takıldı. <span class="italic">Düşün!</span> Dala var gücüyle asılarak yüzeye çıkmaya çalıştı ve daim buzu delerek suyun altına girdiği yeri buldu. Parmak uçları, dalı çevreleyen suyun minik açıklığını yakaladı ve deliği büyütmek için kenarlarından asıldı. Bir iki denemeden sonra açıklık birkaç santim büyümüştü.</p>

  <p class="calibre2">Daldan güç alarak başını geriye attı ve ağzını açıklığa dayadı. Ciğerlerine dolan kış havası ona sıcak gelmişti. Aniden vücuduna hücum eden oksijenle ümitlendi. Ayaklarını ağacın gövdesine dayayıp, sırtıyla omuzlarını var gücüyle yukarı itti. Düşen ağacın etrafındaki buz, dallar ve çöküntü yüzünden delindiği için zaten zayıflamıştı. Güçlü bacaklarını ağacın gövdesine yaslayıp, başı ve omuzlarıyla buzu kırarak kış akşamına çıktı. Ciğerlerine hava doldu. Vücudunun büyük kısmı hâlâ suyun altında olduğundan, bacakları ve kollarıyla, yukarı çıkmak için mücadele etti. Sonunda sudan çıktığında, buzun üstünde nefes nefese yatıyordu.</p>

  <p class="calibre2">Islak kar maskesini çıkarıp, cebine koyan Andros, nehrin yukarısındaki Peter Solomon’a baktı. Nehirdeki dönemeç görüşünü engelliyordu. Göğsü yeniden yanmaya başlamıştı. Nehirde açtığı kırığı kapatmak için bir dal çekerek, yavaşça üstünü örttü. Kırık sabaha kadar yeniden donmuş olacaktı.</p>

  <p class="calibre2">Andros sendeleyerek ağaçların arasında yürürken, kar yağmaya başladı. Ağaçların arasından çıkıp, küçük bir otoyolun kenarındaki bankete ulaştığında, ne kadar koştuğunu bilmiyordu. Çılgına dönmüştü ve hipoter- mi geçiriyordu. Kar hızını artırmıştı. Uzaktan bir arabanın farlarının yaklaştığı görülüyordu. Andros çılgınca el sallayınca, kamyonet hemen kenara çekip durdu. Vermont plakalıydı. İçinden kırmızı ekose gömlekli, yaşlı bir adam indi.</p>

  <p class="calibre2">Ona doğru sendeleyerek ilerleyen Andros, kanayan göğsünü tutuyordu. “Bir avcı... beni vurdu! Hastaneye... gitmem gerek!”</p>

  <p class="calibre2">Yaşlı adam hiç tereddüt etmeden onu kamyonetin yolcu koltuğuna oturttu ve kaloriferi açtı. “En yakın hastane nerede?”</p>

  <p class="calibre2">Andros’un hiçbir fikri yoktu ama güneyi işaret etti. “Bir sonraki çıkış.” <span class="italic">Hastaneye gitmiyoruz.</span></p>

  <p class="calibre2">Ertesi gün Vermont’lu yaşlı bir adamın kaybolduğu bildirildi ama Vermont’taki yolculuğu sırasında tam olarak <span class="italic">nerede</span> ortadan kaybolduğunu bilen yoktu. Ertesi günkü gazete manşetlerini kaplayan büyük haberle bu kayıp vakası arasında bir ilgi olduğunu da kimse bilmiyordu; Isabel Solomon’ın şaşırtıcı cinayeti.</p>

  <p class="calibre2">Andros uyandığında kendini, sezonu kapatmış ucuz bir motelin boş odasında buldu. İçeri girip, yırtık çarşaflarla yaralarını sardığım ve küf kokulu battaniyelerin altındaki ince yatağa sığındığını hatırlıyordu. Açlıktan ölmek üzereydi.</p>

  <p class="calibre2">Topallayarak banyoya gittiğinde, lavabonun içindeki kanlı saçmaları gördü. Onları göğsünden çıkardığını belli belirsiz hatırlıyordu. Gözlerini kirli aynaya dikip, aldığı hasarı görmek için yavaşça kanlı bandajlarını açtı. Göğsünün ve karnının sert kasları, saçmaların çok derine girmesini engellemişti, ama bir zamanlar kusursuz olan vücudu artık yaralar yüzünden bozulmuştu. Peter Solomon’ın ateşlediği tek mermi, görünüşe bakılırsa omzundan girip çıkarak, ardında kanlı bir çukur bırakmıştı.</p>

  <p class="calibre2">Hepsinden kötüsü, Andros uğruna bunca yolu kat ettiği şeyi elde edememişti. <span class="italic">Piramidi.</span> Karnı guruldayınca, yemek bulma umuduyla yaşlı adamın kamyonetine topallayarak yürüdü. Kamyonet artık karla kaplıydı. Andros bu eski motelde ne zamandır uyuduğunu merak etti. <span class="italic">Tanrı'ya şükürler olsun ki uyandım.</span> Ön tarafta yiyecek hiçbir şey bulamadı ama torpido gözünde ağrıkesici vardı. Bir avuç dolusu alıp, bolca karla birlikte yuttu.</p>

  <p class="calibre2"><span class="italic">Bir şeyler yemem lazım.</span></p>

  <p class="calibre2">Birkaç saat sonra, eski motelin arkasından yola çıkan kamyonetin iki gün öncekiyle hiçbir ilgisi yoktu. Aracın üst kısmı, jantlar, tampondaki çıkartmalar ve tüm aksesuvarları sökülmüştü. Vermont plakasını, motelin çöp bidonunun yanında bulduğu bir servis kamyonununkiyle değiştirmiş, kanlı çarşafları, saçmaları ve motelde bulunduğuna dair diğer tüm delilleri o çöp bidonuna atmıştı.</p>

  <p class="calibre2">Andros piramitten vazgeçmemişti ama şimdilik beklemek zorundaydı. Saklanması, iyileşmesi ve her şeyden önce <span class="italic">yemesi</span> gerekiyordu. Yol kenarında rastladığı bir büfede yumurta, domuz pastırması, patates köftesi ve üç bardak portakal suyuyla karnını doyurdu. Sonra da yanında götürmek üzere biraz daha yemek siparişi verdi. Tekrar yola çıktığında, kamyonetin eski radyosunu dinlemeye başladı. Yatağa düştüğünden beri ne bir televizyon, ne de gazete görmüştü. Yerel istasyonun haberlerini duyunca hayrete düştü.</p>

  <p class="calibre2">Haber spikeri, “FBI detektifleri, iki gün önce Potomac’taki evinde Isabel Solomon’ı öldüren silahlı saldırganı aramaya devam ediyor,” diyordu. “Katilin buzlu nehre düşüp, denize sürüklendiğine inanılıyor.”</p>

  <p class="calibre2">Andros donakalmıştı. <span class="italic">Isabel Solomon’ı mı öldürdüm ?</span> Sersemlemiş bir sessizlik içinde haberin devamını dinleyerek aracı kullanmaya devam etti.</p>

  <p class="calibre2">Artık buradan çok çok uzaklara gitmesi gerekiyordu.</p>

  <p class="calibre2">Upper West Side Binası’ndan, Central Park’ın nefes kesici bir manzarası görülüyordu. Andros burayı seçmişti, çünkü penceresinin dışında uzanan yeşillik denizi ona, yitirdiği Adriyatik manzarasını hatırlatıyordu. Yaşadığı için mutlu olması gerektiğini bilse de mutlu değildi. İçindeki boşluk kaybolmamıştı ve Peter Solomon’ın piramidini çalmaktaki başarısızlığını aklından çıkaramıyordu.</p>

  <p class="calibre2">Andros, Mason Piramidi Efsanesi’ni araştırarak uzun saatler geçirmişti. Piramidin gerçek olup olmadığıyla ilgili kimse anlaşamamış gibi görünse de engin bir bilgelik ve güç vaat ettiği konusunda hepsi birleşiyordu. Andros kendi kendine, <span class="italic">piramit gerçek</span> dedi. <span class="italic">İçenden aldığım bilgiler reddedilemez.</span></p>

  <p class="calibre2">Kader, piramidi Andros’un ulaşabileceği kadar yakınma getirmişti ve bunu göz ardı etmenin, piyangoyu kazanan bileti nakde çevirmemek gibi bir şey olduğunu biliyordu. <span class="italic">Piramidin gerçek olduğunu... ve onu koruyan kişinin kimliğini bilen tek mason olmayan insan benim.</span></p>

  <p class="calibre2">Aylar geçmişti. Vücudu iyileştiği halde Andros artık Yunanistan’daki kendini beğenmiş adam değildi. İdman yapmayı ve aynada çıplak vücuduna hayranlıkla bakmayı bırakmıştı. Vücudunun yaşlılık belirtileri gösterdiğini hissediyordu. Bir zamanlar kusursuz olan cildi artık yara izleriyle doluydu ve bu, kederini daha da artırıyordu. İyileşmesine yardımcı olan ağrıkesicileri almaya devam ediyor, onu Kartal Soğanlık Cezaevi’ne gönderen hayatına geri dönmeye başladığını hissediyordu. Umrunda değildi. Canı <span class="italic">ne isterse onu yapacaktı.</span></p>

  <p class="calibre2">Bir akşam Greenwich Village’da, kolunda zikzak şeklinde bir yıldırım dövmesi olan adamdan uyuşturucu satın alıyordu. Andros ne olduğunu sorduğunda adam, dövmenin bir araba kazasından kalma yara izini kapattığını söyledi. Esrar satıcısı, “Yara izini her gün görmek bana kazayı hatırlatıyordu,” dedi. “Bu yüzden üstünü güç simgesi bir dövmeyle kapattım. Kontrolü geri aldım.”</p>

  <p class="calibre2">O gece, yeni aldığı uyuşturucunun etkisiyle Andros bir dövme salonuna gitti ve gömleğini çıkardı. “Bu izleri saklamak istiyorum,” dedi. <span class="italic">Yeniden kontrolü ele almak istiyorum.</span></p>

  <p class="calibre2">“Saklamak mı?” Dövme sanatçısı onun göğsüne baktı. “Neyle?”</p>

  <p class="calibre2">“Dövmeyle.”</p>

  <p class="calibre2">“Evet de... ne dövmesiyle?”</p>

  <p class="calibre2">Geçmişini hatırlatan o çirkinliklerden kurtulmaktan başka bir şey istemeyen Andros omzunu silkti. “Bilmiyorum. Sen seç.”</p>

  <p class="calibre2">Dövme sanatçısı başını iki yana sallayıp, Andros’a eski ve kutsal dövme geleneğiyle ilgili bir kitapçık verdi. “Hazır olduğunda geri gel.”</p>

  <p class="calibre2">Andros, New York Halk Kütüphanesi’ne gidip dövmelerle ilgili elli üç kitap buldu ve birkaç hafta içinde hepsini okudu. Okumaya olan tutkusu yeniden alevlenmişti. Kütüphaneyle evi arasında kucak dolusu kitap getirip götürüyor, Central Park’ı seyrederken oburcasına bir iştahla kitapların tadına varıyordu.</p>

  <p class="calibre2">Dövmeler hakkındaki bu kitaplar, Andros’un daha önce hiç bilmediği garip bir dünyanın kapılarını aralamıştı. Bu; simgelerle, gizemlerle, mitolojiyle ve sihirli sanatlarla ilgili bir dünyaydı. Okudukça ne kadar kör olduğunu fark ediyordu. Aklına gelen fikirleri, eskizleri ve garip rüyalarını defterlere yazmaya başladı. Artık kütüphanede aradığını bulamadığında, <span class="italic">nadir kitaplar satan özel kitapçılara</span> dünyadaki en ezoterik kitapları ona bulup getirmeleri için para ödemeye başladı.</p>

  <p class="calibre2"><span class="italic">De Praestigüs Daemonum... Lemegeton... Ars Almadel... Grimorium Verum... Ars Notoria...</span> ve benzerleri. Hepsini okudu. Okudukça dünyada hâlâ kendisini bekleyen daha pek çok hazine bulunduğundan iyice emin oldu. <span class="italic">Orda bir yerde, insanın anlayışını değiştiren sular var.</span></p>

  <p class="calibre2">Sonra, kilisenin “yaşamış en kötü adam” ilan ettiği Aleister Crowley’nin -1900’lerin başlarında yaşamış olan gizemci- yazılarını keşfetti. <span class="italic">Küçük beyinler büyük zekâlardan daima korkar.</span> Andros, ritüeller ve büyülü sözlerin güçlerini öğrenmişti. Doğru seslendirildiğinde kutsal <span class="italic">kelimelerin</span> başka dünyaların kapılarını açan anahtar görevi gördüğünü de. Bu evrenin <span class="italic">ötesinde gölge bir evren var... o dünyadan güç alabilirim.</span> Andros bu güce sahip olmak istese de önce tamamlanması gereken bazı kurallar ve görevler olduğunu biliyordu.</p>

  <p class="calibre2">Crowley, <span class="italic">kutsal bir şeye dönüşmek</span>, diye yazmıştı. <span class="italic">Kendinizi kutsal kılın.</span></p>

  <p class="calibre2">Eski “kutsallaşma” ayini bir zamanlar dünyada geçerli bir kanundu. Tapmağa yakılmış kurbanlar sunan ilk İbranilerden, Chichen Itzâ piramitlerinin tepesinde insanların kafasını kesen Mayalara ve çarmıhta kendi bedenini sunan Mesih İsa’ya kadar eskilerin tümü Tanrı’nın <span class="italic">kurban</span> istediğini anlamışlardı. İnsanlar kurban yoluyla tanrılardan iyilik isteyip, kendilerini kutsallaştırıyorlardı.</p>

  <p class="calibre2"><span class="italic">Sacra-</span> kutsal</p>

  <p class="calibre2"><span class="italic">Face-</span> yapmak</p>

  <p class="calibre2">Kurban ayinleri uzun süre önce terk edilmiş olsa da gücü baki kalmıştı. Aleister Crowley de dahil olmak üzere birkaç gizemci bu sanatı devam ettirip zaman içinde mükemmelleştirmiş ve kendilerini daha büyük bir şeye dönüştürmüşlerdi. Andros da onlar gibi kendini dönüştürmek için can atıyordu. Ama bunu yapmak için o tehlikeli köprüden geçmesi gerektiğini biliyordu.</p>

  <p class="calibre2"><span class="italic">Işığı karanlıktan ayıran tek şey kan.</span></p>

  <p class="calibre2">Bir gece, bir karga Andros’un açık penceresinden banyoya girip, içeride kapalı kalmıştı. Andros kuşun bir süre çırpındıktan sonra kaçamayacağını kabullenerek durmasını seyretmişti. Andros işaretleri görecek kadar bu işi öğrenmişti. <span class="italic">Devanı etmem için uyarılıyorum.</span></p>

  <p class="calibre2">Kuşu tek eliyle tutup, mutfağında kendi hazırladığı sunakta durmuş ve ezberlediği sihirli sözleri söylerken keskin bıçağını havaya kaldırmıştı.</p>

  <p class="calibre2"><span class="italic">“Camiach, Eomiahe</span>, <span class="italic">Emial, Macbal, Emoii, Zazean... Assamaian Kitabındaki en kutsal meleklerin isimleriyle sizi bu işimde tek bir Tanrı'nın gücüyle, yardımıma çağırıyorum. “</span></p>

  <p class="calibre2">Andros bıçağını indirip, panik halindeki kuşun sağ kanadındaki büyük bir damarı dikkatle kesmişti. Kuştan akmaya başlayan kırmızı sıvının, önceden yerleştirdiği metal kabın içine akmasını seyrederken, havanın birden soğuduğunu hissetmiş, buna rağmen devam etmişti.</p>

  <p class="calibre2"><span class="italic">“Her şeye gücü yeten Adonai, Arathron</span>, <span class="italic">Aslıai, Elohim, Elohi, Elion, Asher Eheieh Shaddai... yardımcım olun ki, bu kan tüm dileklerimi ve isteklerimi gerçekleştirecek güce sahip olsun. “</span></p>

  <p class="calibre2">O gece rüyasında kuşları görmüştü... Dev bir Zümrüdüanka kuşu alevlerin arasından yükseliyordu. Ertesi sabah, çocukluğundan beri hissetmediği bir enerjiyle uyanmıştı. Parkta tahmin ettiğinden çok daha hızlı ve uzun koşmuştu. Artık koşamayacak kadar yorulduğunda durup şınav ve mekik çekmişti. Sayısız kez tekrar etmişti. Ama hâlâ enerjisi vardı.</p>

  <p class="calibre2">O gece bir kez daha rüyasında anka kuşunu görmüştü.</p>

  <p class="calibre2">Central Park’a yine sonbahar gelmiş, yaban hayatı kışlık yiyecek arayışına girmişti. Soğuğa aldırış etmeyen Andros’un özenle yerleştirdiği kapanlar canlı fare ve sincaplarla doluydu. Bunları sırt çantasında eve götürüp, daha karmaşık ritüeller düzenliyordu.</p>

  <p class="calibre2"><span class="italic">Emanual, Massiach, Yod He, Vaud... lütfen beni layık bulun.</span></p>

  <p class="calibre2">Kanlı ritüeller canlılığını artırıyordu. Andros her geçen gün kendini biraz daha genç hissediyordu. Gece gündüz -gizemli eski metinleri, destansı ortaçağ şiirlerini, eski filozofları- okumaya devam etti. İşlerin gerçek doğasını öğrendikçe, insanlık için tüm ümidin kaybolduğunu anladı. <span class="italic">Hiç anlayamayacakları bir dünyada amaçsızca dolaşan körler.</span></p>

  <p class="calibre2">Andros hâlâ bir insandı ama artık başka bir şeye dönüştüğünü hissediyordu. Daha büyük bir şeye. <span class="italic">Kutsal bir şeye.</span> İri vücudu uyuşukluktan kurtulmuştu ve eskisinden çok daha güçlüydü. Nihayet, vücudunun asıl önemini anlamıştı. <span class="italic">Vücudum en değerli hâzineme... zihnime giden bir araçtan başka bir şey değil.</span></p>

  <p class="calibre2">Andros henüz gerçek kapasitesine ulaşmadığını biliyor, bu yüzden daha fazla araştırıyordu. <span class="italic">Kaderim</span> ne? Tüm eski metinler iyiyle kötüden... ve insanın ikisi arasında seçim yapması gerektiğinden bahsediyordu. <span class="italic">Ben seçimimi uzun zaman önce yaptım,</span> diye düşünüyor ve bundan pişmanlık duymuyordu. <span class="italic">Kötülük doğal bir yasadan başka nedir?</span> Aydınlığı karanlık takip ederdi. Düzeniyse karmaşa... Esas olan, her şeyin yitirildiğiydi. Her şey bozulurdu. Mükemmel biçimde sıralanmış kristal sonunda toz parçacıkları haline gelirdi.</p>

  <p class="calibre2"><span class="italic">Bazıları yaratır... bazıları yok eder.</span></p>

  <p class="calibre2">John Milton’ın <span class="italic">Kayıp Cennet’ini<sup class="calibre13"><small class="calibre14"><a href="../Text/Kayip_Sembol_split_143.html#filepos1336614"><span class="calibre15"><span class="italic">{69}</span></span></a></small></sup></span><a id="filepos753964"></a> okuyunca, kaderinin ne olduğunu fark etti. Moloch diye bilenen meleğin... düşmüş olanın... ışığa karşı savaşan şeytanın... cesur olanın hikâyesini okudu.</p>

  <p class="calibre2"><span class="italic">Moloch dünyada Tanrı gibi dolaştı.</span> Andros, bu meleğin isminin eski dile çevrildiğinde Mal’akh diye okunduğunu öğrendi.</p>

  <p class="calibre2"><span class="italic">Ben de öyle olacağım.</span></p>

  <p class="calibre2">Tüm büyük dönüşümler gibi bunun da bir kurbanla başlaması gerekiyordu... ama fareler ya da kuşlar olmazdı. Hayır, bu dönüşüm <span class="italic">gerçek</span> bir kurban gerektiriyordu.</p>

  <p class="calibre2">Birden daha önce hayatında hiç olmadığı bir şekilde zihni açıldı. Tüm kaderi önünde belirmişti. Üç gün boyunca devasa bir kâğıda çizimler yaptı. Sonunda bitirdiğinde, dönüşeceği şeyin kopyasını çıkardı.</p>

  <p class="calibre2">Gerçek boyutlardaki eskizi duvarına asıp, aynaya bakar gibi ona baktı.</p>

  <p class="calibre2"><span class="italic">Ben bir şaheserim.</span></p>

  <p class="calibre2">Ertesi gün çizimlerini dövme salonuna götürdü.</p>

  <p class="calibre2">Hazırdı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_85"></div>
</body>
</html>
