<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos383000"><span class="calibre6"><span class="bold"><span class="calibre12">34. BÖLÜM</span></span></span></p>

  <p class="calibre2">Trish Dunne, SMSC lobisinden içeri girince, şaşkınlık içinde kaldı. Burada beklemekte olan konuk, binaya daha önce gelen kılıksız, kitap kurdu doktorlara -antropoloji, okyanus bilimi, jeoloji ve diğer bilim alanlarındaki doktorlara- hiç benzemiyordu. Tam aksine Dr. Abaddon’ın, özenle dikilmiş takım elbisesinin içinde adeta aristokrat bir havası vardı. Uzun boyu, geniş göğsü, yanık teni ve kusursuzca taranmış sarı saçları Trish’e onun laboratuvarlardan daha çok, lükse düşkün olduğu izlenimini vermişti.</p>

  <p class="calibre2">Elini uzatan Trish, “Sanırım siz Dr. Abaddon’sınız?” dedi.</p>

  <p class="calibre2">Adam tereddüt ederek baktı ama yine de Trish’in tombul elini geniş avuç içiyle sıktı. “Affedersiniz. Peki ya siz?”</p>

  <p class="calibre2">“Trish Dunne,” diye cevap verdi. “Katherine’in asistanıyım. Size laboratuvara kadar eşlik etmemi istedi.”</p>

  <p class="calibre2">“Ah, anlıyorum.” Adam şimdi gülümsüyordu. “Sizinle tanıştığıma memnun oldum, Trish. Şaşırmış göründüysem beni affedin. Katherine’in bu akşam yalnız olacağını sanıyordum.” Koridoru işaret etti. “Ama kendimi size teslim ediyorum. Yolu siz gösterin.”</p>

  <p class="calibre2">Adam çabucak toparlamasına rağmen Trish, onun gözlerindeki hayal kırıklığını görmüştü. Şimdi Katherine’in bu adam hakkında neden fazla bir şey anlatmadığını anlamaya çalışıyordu. <span class="italic">Aralarında romantik bir şeyler başlamış olabilir mi?</span> Katherine özel hayatından asla bahsetmezdi ama konuğu çekici ve iyi eğitim almış biriydi. Katherine’den genç olmasına rağmen, onunla aynı zenginlikler ve ayrıcalıklar dünyasından geliyordu. Dr. Abaddon bu akşamki ziyaretiyle ilgili her ne hayal ettiyse, Trish’in bu planın bir parçası olmadığı açıktı.</p>

  <p class="calibre2">Lobideki güvenlik kontrolünde tek başına duran görevli kulaklıklarını çıkardığında Trish, Redskins maçının bağırtısını duydu. Görevli, Dr. Abaddon’ı ziyaretçilere her zaman yapıldığı gibi metal dedektöründen geçirip kimlik kontrolü yaptı.</p>

  <p class="calibre2">Dr. Abaddon cebinden telefonunu, anahtarlarını ve çakmağını çıkarırken, nazikçe, “Kim kazanıyor?” diye sordu.</p>

  <p class="calibre2">Yeniden maçı dinlemek için can atan görevli, “Skins üç sayı önde,” dedi. “Müthiş bir maç.”</p>

  <p class="calibre2">Trish görevliye, “Birazdan Bay Solomon gelecek,” dedi. “Geldiğinde kendisini laboratuvara yönlendirir misin?”</p>

  <p class="calibre2">“Tamam.” Onlar geçerken, görevli minnet duyduğunu gösterir şekilde göz kırptı. “Uyarı için teşekkürler. Çalışıyormuş gibi yaparım.”</p>

  <p class="calibre2">Trish aslında bunu sadece görevliyi ikaz etmek için değil, aynı zamanda Dr. Abaddon’ın Katherine’le baş başa geçireceği akşamı bölen tek kişi olmayacağını belirtmek için de söylemişti.</p>

  <p class="calibre2">Başını kaldırıp gizemli konuğa bakan Trish, “Katherine’i nereden tanıyorsunuz?” diye sordu.</p>

  <p class="calibre2">Dr. Abaddon kendi kendine güldü. “Ah, uzun hikâye. Bir şey üzerinde çalışıyoruz.”</p>

  <p class="calibre2">Trish, <span class="italic">anlaşıldı</span>, diye düşündü. <span class="italic">Üzerime vazife değil.</span></p>

  <p class="calibre2">Devasa koridorda ilerlerken etrafına göz gezdiren Dr. Abaddon, “Burası müthiş bir yer,” dedi. “Daha önce buraya hiç gelmemiştim.”</p>

  <p class="calibre2">Sesinin havalı tonu, attıkları her adımda Trish'in kulağına daha sevimli gelmeye başlamıştı. Genç kadın onun ortama alışmaya çalıştığını fark etmişti. Koridorun parlak ışıkları altında adamın bronz teninin sahte olduğunu anladı. <span class="italic">Tuhaf.</span> Yine de boş koridorlarda dolaşırken Trish, ona bölmeler ve içindekilerle birlikte, SMSC’nin amacını ve çalışma şeklini anlattı.</p>

  <p class="calibre2">Konuk şaşırmışa benziyordu. “Galiba burada paha biçilmez sanat eserlerinden oluşan bir hazine var. Her yerde güvenlik görevlilerinin durmasını beklerdim.”</p>

  <p class="calibre2">Tepedeki tavana dizilmiş balık gözü kameraları gösteren Trish. “Buna gerek yok,” dedi. “Burada güvenlik otomatiktir. Tesisin belkemiği olan bu koridorun her santimi yirmi dört saat boyunca kayda alınır. Anahtar kart ve PIN numarası olmadan bu koridordan herhangi bir odaya girmek mümkün değildir.”</p>

  <p class="calibre2">“Kameralar işe yarıyor demek ki.”</p>

  <p class="calibre2">“Neyse ki, şimdiye dek hiçbir hırsızlık vakasıyla karşılaşmadık. Ama zaten burası kimsenin soymak isteyeceği türden bir müze değil. Nesli tükenmiş çiçekler, Eskimo kanoları ve dev mürekkepbalığı cesetleri için henüz karaborsa açılmadı.”</p>

  <p class="calibre2">Dr. Abaddon güldü. “Galiba haklısınız.”</p>

  <p class="calibre2">“En büyük güvenlik tehdidi kemirgenler ve böcekler.” Trish ona SMSC’nin döküntülerini dondurup, “ölü kuşak” denen -tüm binayı örtü gibi saran çift duvarlar arasındaki soğuk bir bölge- mimari bir özellik kullanarak böcek istilasından nasıl korunduklarını anlattı.</p>

  <p class="calibre2">Abaddon, “İnanılır gibi değil,” dedi. “Peki Katherine’le Peter’ın laboratuvarı nerede?”</p>

  <p class="calibre2">Trish, “5. Bölme’de,” dedi. “Bu koridorun sonunda.”</p>

  <p class="calibre2">Birden duran Abaddon, sağ tarafındaki küçük pencereye döndü. “Tanrım! Şuna bakar mısın!”</p>

  <p class="calibre2">Trish kahkaha attı. “Evet, burası 3. Bölme. Buraya Islak Bölme diyorlar.”</p>

  <p class="calibre2">Yüzünü cama yapıştıran Abaddon, “Islak mı?” diye sordu.</p>

  <p class="calibre2">“Burada on bin litreden fazla sıvı etanol var. Daha evvel bahsettiğim dev mürekkepbalığı cesedini hatırladınız mı?”</p>

  <p class="calibre2">“Mürekkepbalığı bu mu?!” Dr. Abaddon kısa bir an gözleri kocaman açılmış bir halde yüzünü pencereden çevirdi. “Dev gibi!”</p>

  <p class="calibre2">Trish, “Dişi bir Architeuthis,” dedi. “Boyu on iki metreden fazla.” Mürekkepbalığını görünce kendinden geçen Dr. Abaddon, gözlerini camdan ayıramadı. Bu yetişkin adam bir an için Trish’e, evcil hayvan mağazasının vitrininden bakarken içeri girip bir köpek yavrusu görmek için can atan küçük bir oğlan çocuğunu anımsattı. Beş saniye geçmişti ama hâlâ tutkuyla pencereden bakıyordu.</p>

  <p class="calibre2">Sonunda, “Tamam tamam,” diyen Trish, kahkaha atarak anahtar kartım yerleştirip PIN numarasını girdi. “Gelin. Size mürekkepbalığını göstereyim.”</p>

  <p class="calibre2">Mal’akh, 3. Bölme’nin loş dünyasına adımını atarken, duvarlarda güvenlik kamerası arıyordu. Bu arada Katherine’in tombul asistanı bu odadaki örnekleri anlatmaya başlamıştı. Mal’akh artık onun sesini duymuyordu. Dev mürekkepbalıklarıyla da ilgilendiği falan yoktu. Tek ilgilendiği şey, beklenmedik bir sorunu çözmek için bu karanlık ve boş yeri kullanmaktı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_42"></div>
</body>
</html>
