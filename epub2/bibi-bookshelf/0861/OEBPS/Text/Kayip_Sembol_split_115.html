<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1001599"><span class="calibre6"><span class="bold"><span class="calibre12">107. BÖLÜM</span></span></span></p>

  <p class="calibre2">Katherine Solomon’ın üzerinde yattığı taş masa soğuktu.</p>

  <p class="calibre2">Robert’ın ölüm anının korkunç görüntüleriyle birlikte, ağabeyle ilgili düşünceler de aklını kurcalıyordu. <span class="italic">Peter da mı öldü?</span> Yanındaki masada duran garip bıçak, kendisini bekleyenin ne olabileceğine dair görüntüleri gözünde canlandırdı.</p>

  <p class="calibre2"><span class="italic">Gerçekten sona mı geldim?</span></p>

  <p class="calibre2">Ama tuhaf bir şekilde düşünceleri araştırmalarına kaydı... Noetik Bilim’e... ve yakın geçmişte yaptığı buluşlara. <span class="italic">Hepsi... kül olup uçtu.</span> Öğrendiği hiçbir şeyi dünyayla paylaşamayacaktı. En şaşırtıcı buluşunu henüz birkaç ay önce yapmıştı ve insanların ölüm hakkındaki düşüncelerini yeniden belirleyecek bir potansiyele sahipti. Şimdi bu deneyi düşünmek garip de olsa ona umulmadık bir teselli veriyordu.</p>

  <p class="calibre2">Katherine Solomon genç bir kızken ölümden sonra hayat olup olmadığını merak ederdi. <span class="italic">Cennet var mı? Öldükten sonra ne oluyor?</span> Büyüdükçe, bilim alanındaki çalışmaları cennet, cehennem ve ölümden sonra hayatla ilgili hayali düşüncelerinin hepsine son vermişti. “Ölümden sonraki hayatın” insani bir yorum olduğunu kabul etmek zorunda kalmıştı... Tüm bunlar ölümlü olmanın korkutucu gerçeğini yumuşatmak için tasarlanmış bir peri masalıydı.</p>

  <p class="calibre2"><span class="italic">Ya da ben öyle sanıyordum...</span></p>

  <p class="calibre2">Katherine ile ağabeyi bir yıl önce, felsefenin en eski sorularından birini tartışıyorlardı; insan ruhunun varlığını. Özellikle de insanların, bedenin <span class="italic">dışında</span> varlığını sürdürebilecek bir tür bilince sahip olup olmadıkları konusunu tartışmışlardı.</p>

  <p class="calibre2">Her ikisi de böylesi bir insan ruhunun <span class="italic">var olduğu</span> düşüncesindeydi. Eski felsefelerin çoğu onlarla aynı fikri savunuyordu. Budist ve Brahmanist düşünce, metempsikozu ölümden sonra ruhun yeni bir bedene göçü destekliyordu; Platocular bedeni, ruhun kaçtığı bir “hapishane” olarak tanımlıyorlardı; Stoacılar ruha, <span class="italic">apospasına tou theu,</span> yani Tanrı’nın bir parçası diyorlar ve ölümden sonra Tanrı’nın yanına çağrıldığına inanıyorlardı.</p>

  <p class="calibre2">Katherine biraz da hüsranla, insan ruhunun varlığının bilimsel olarak belki de asla kanıtlanamayacak bir kavram olduğunu fark etmişti. İnsan bedeninin dışında bir bilincin var olduğunu ispatlamak, sigara dumanını üfleyip, yıllar sonra bulmayı ümit etmek gibiydi.</p>

  <p class="calibre2">Tartışmadan sonra Katherine’in aklına garip bir fikir gelmişti. Ağabeyi <span class="italic">Yaradılış Kitabı'</span>ndan ve ruhun orada <span class="italic">Neshemah</span> -vücuttan ayrı, ruhsal bir “zekâ”- diye tasvir edildiğinden bahsetmişti. <span class="italic">Zekâ</span> kelimesi Katherine’e <span class="italic">düşüncenin</span> varlığından bahsediyor gibi gelmişti. Noetik Bilim açık bir biçimde <span class="italic">düşüncelerin</span> bir kütlesi olduğunu göstermişti, bu yüzden insan ruhunun da bir kütlesi olabileceği fikri mantıklı geliyordu.</p>

  <p class="calibre2"><span class="italic">İnsan ruhunu tartabilir miyim?</span></p>

  <p class="calibre2">Elbette bu fikir imkânsızdı... hatta düşünmesi bile saçmalıktı.</p>

  <p class="calibre2">Üç gün sonra Katherine uykusundan uyanıp, aniden yatakta doğrulmuştu. Yerinden fırlayıp, laboratuvara giderek, hem şaşırtacak kadar basit, hem de korkutacak kadar cesur deneyini tasarlamaya başlamıştı.</p>

  <p class="calibre2">İşe yarayacağından emin olmadığı için çalışmasını tamamlayana kadar Peter’a fikrinden bahsetmemeye karar vermişti. Dört ay sürmüş ama sonunda ağabeyini laboratuvara getirmişti. Arka depoda sakladığı büyük bir aygıtı tekerleklerinin üzerinde taşımıştı.</p>

  <p class="calibre2">Peter’a icadını gösterirken, “Bunu kendim tasarlayıp yaptım,” demişti. “Bir tahminin var mı?”</p>

  <p class="calibre2">Ağabeyi garip makineye bakmıştı. “Kuvöz mü?”</p>

  <p class="calibre2">Katherine kahkahalar içinde, mantıklı bir tahmin olmasına rağmen başını iki yana sallamıştı. Makine gerçekten de hastanelerde prematüre bebeklerin yatırıldığı şeffaf kuvözlere benziyordu. Ama bu makine yetişkinlere uygun bir boyuttaydı; uzay çağının uyku kapsülünü andıran uzun, hava geçirmez, şeffaf ve plastik bir kapsüldü. Elektronik bir aygıtın üstünde duruyordu.</p>

  <p class="calibre2">Tertibatın fişini elektrik prizine takan Katherine, “Bakalım <span class="italic">bu,</span> tahminine yardımcı olacak mı?” demişti. Dikkatle bazı düğmeleri ayarlarken, beliren dijital ekrandan sayılar geçmeye başlamıştı.</p>

  <p class="calibre2">İşini bitirdiğinde ekranda şöyle yazıyordu:</p>

  <p class="calibre2">0.0000000000 kg Şaşırmış görünen Peter, “Bir terazi mi?” diye sormuştu.</p>

  <p class="calibre2">“Herhangi bir terazi değil.” Katheıine yan taraftaki tezgâhtan ufak bir kâğıt parçası alıp, nazikçe kapsülün üstüne bırakmıştı. Ekrandaki sayılar yeniden akıp, yeni bir sonuç göstererek durmuşlardı.</p>

  <p class="calibre2">.0008194325 kg</p>

  <p class="calibre2">Katherine, “Yüksek hassasiyetli mikıoterazi,” demişti. “Birkaç mikrograma kadar çözünürlük verebiliyor.”</p>

  <p class="calibre2">Peter hâlâ şaşkın görünüyordu. “Sen... insan için mi hassas terazi yaptın?”</p>

  <p class="calibre2">“Kesinlikle.” Makinenin şeffaf kapağını açmıştı. “Bu kapsülün içine birini yerleştirip, kapağı kapatırsam, kişi tamamıyla mühürlü bir sisteme girer. Ne içeri bir şey girer, ne dışarı bir şey çıkar. Gaz, sıvı ya da toz parçacıkları erişemez. Hiçbir şey dışarı çıkamaz; ne kişinin alıp verdiği nefesler, ne buharlaşan ter, ne de vücut sıvısı...”</p>

  <p class="calibre2">Peter elini gür, gri saçlarında gezdirmişti. Aynı gerginlik göstergesi Katherine’de de vardı. “Hımm... herhalde insan orada çabucak ölür.”</p>

  <p class="calibre2">Katherine başını sallamıştı. “Nefes alma hızına bağlı olarak, yaklaşık altı dakika.”</p>

  <p class="calibre2">Peter, ona dönmüştü. “Anlamıyorum.”</p>

  <p class="calibre2">Katherine gülümsemişti. “Anlayacaksın.”</p>

  <p class="calibre2">Katherine makineyi ardında bırakarak, Peter’ı Küp’ün kontrol odasına getirip, plazma duvarın karşısına oturtmuştu. Klavyeyi tuşlayınca, holografik sürücülerde saklanan görüntü dosyalarına ulaşmıştı. Plazma duvar çalışmaya başladığında, karşılarında beliren görüntüler amatör kayıtları andırıyordu.</p>

  <p class="calibre2">Kamera; bozulmuş bir yatak, ilaç şişeleri, solunum maskesi ve kalp monitörü bulunan mütevazı bir odayı çekiyordu. Kamera çekime devam edip, odanın ortasındaki Katherine’in terazisinde durunca Peter’ın aklı karışmış gibiydi.</p>

  <p class="calibre2">Peter’ın gözleri büyümüştü. “Bu da ne?...”</p>

  <p class="calibre2">Kapsülün şeffaf kapağı açıktı ve içinde oksijen maskesi takan çok yaşlı bir adam yatıyordu. Yaşlı karısıyla bakımevi çalışanı aygıtın yanında duruyorlardı. Adam güçlükle nefes alıyordu. Gözleri kapalıydı.</p>

  <p class="calibre2">Katherine, “Kapsüldeki adam Yale’deki fen öğretmenlerimden biri,” demişti. “Onunla yıllarca bağlantımızı kesmedik. Çok hastaydı. Her zaman vücudunu bilime bağışlamak istediğini söylerdi. Ona bu deney fikrimden bahsedince hemen bir parçası olmak istedi.”</p>

  <p class="calibre2">Karşılarında gelişen manzarayı seyreden Peter’ın şaşkınlıktan adeta dili tutulmuştu.</p>

  <p class="calibre2">Bakımevi çalışanı adamın karısına dönmüştü. “Vakit geldi. O hazır.”</p>

  <p class="calibre2">Karısı, yaşlı gözlerini silip, sakin bir kararlılıkla başını sallıyordu. “Tamam.”</p>

  <p class="calibre2">Bakımevi çalışanı çok nazik bir biçimde kapsülün içine uzanarak adamın oksijen maskesini çıkarıyordu. Adam hafifçe kımıldansa da gözleri hâlâ kapalıydı. Şimdi, oksijen ünitesiyle diğer cihazları kenara çeken bakımevi çalışanı, yaşlı adamı odanın ortasındaki kapsülde yalnız bırakıyordu.</p>

  <p class="calibre2">Yaşlı adamın karısı terazinin yanına yaklaşıp, eğiliyor ve kocasını nazikçe alnından öpüyordu. Gözlerini açmayan yaşlı adamın dudaklarında, belli belirsiz sevgi dolu bir tebessüm belirmişti.</p>

  <p class="calibre2">Oksijen maskesi çıkınca adamın nefes alıp vermekte daha da zorlandığı görülüyordu. Sonun geldiği anlaşılıyordu. Adamın karısı, hayran bırakacak bir güç ve sakinlikle, kapsülün şeffaf kapağını yavaşça kapatıp, Katherine’in gösterdiği gibi kilitliyordu.</p>

  <p class="calibre2">Peter dehşetle geri çekilmişti. “Katherine, Tanrı aşkına ne yaptın?”</p>

  <p class="calibre2">Katherine, “Sorun yok,” diye fısıldamıştı. “Kapsülün içinde hava var.” Bu videoyu şimdiye dek pek çok kereler seyretmiş olmasına rağmen, nabzı yine de hızlanıyordu. Ölen adamın yattığı mühürlü kutunun altındaki teraziyi göstermişti. Dijital sayılar şöyle yazıyordu:</p>

  <p class="calibre2">51.4534644 kg</p>

  <p class="calibre2">Katherine, “Bu onun vücut ağırlığı,” demişti.</p>

  <p class="calibre2">Yaşı adamın nefes alıp verişi daha da hafifleyince, Peter tüm dikkatiyle öne eğilmişti.</p>

  <p class="calibre2">Katherine, “Onun istediği buydu,” diye fısıldamıştı. “Olacakları seyret.”</p>

  <p class="calibre2">Geriye doğru adım atan adamın karısı, yatağın üzerine oturup, bakımevi çalışanıyla birlikte sessizce izlemeye başlamıştı.</p>

  <p class="calibre2">Bunu takip eden altmış saniye içinde adamın sığ nefesleri sıklaşmış ve en sonunda sanki bu anı kendisi seçmiş gibi son nefesini almıştı. Her şey durmuştu.</p>

  <p class="calibre2">Bitmişti.</p>

  <p class="calibre2">Karısı ve bakımevi çalışanı sessizce birbirlerini teselli ediyorlardı.</p>

  <p class="calibre2">Başka bir şey olmamıştı.</p>

  <p class="calibre2">Peter birkaç saniye sonra aklı karışmış bir halde Katherine’e bakmıştı.</p>

  <p class="calibre2">Katherine, Peter’ın bakışlarını, hâlâ ölü adamın ağırlığını gösteren kapsülün dijital ekranına yönlendirirken, <span class="italic">bekle,</span> diye düşünmüştü.</p>

  <p class="calibre2">Ne olduysa, bundan sonra olmuştu.</p>

  <p class="calibre2">Peter gördükleri karşısında geriye doğru sıçrarken, neredeyse sandalyesinden düşecekti. “Ama... bu...” Şaşkınlık içinde, açık kalan ağzını kapatmıştı. “Ben inanamıyorum...”</p>

  <p class="calibre2">Büyük Peter Solomon’ın nutkunun tutulduğu anlar çok azdı. Olanları ilk gördüğünde Katherine de onunkine benzer tepkiler göstermişti.</p>

  <p class="calibre2">Adamın ölümünün ardından saniyeler sonra, terazideki sayılar birden azalmaya başlamıştı. Ölümünden hemen sonra adam <span class="italic">hafiflemişti.</span> Ağırlığındaki değişim çok küçük olsa da ölçülebiliyordu... ve olası sebepleri son derece akıl karıştırıcıydı.</p>

  <p class="calibre2">Katherine laboratuvar defterine titreyen elleriyle şunları yazdığını hatırlıyordu: “Ölüm anında insan vücudundan çıkan, görülmez bir ‘maddenin’ var olduğu anlaşılıyor. Fiziksel bariyerlerle engellenmemiş ölçülebilir bir kütlesi var. Henüz algılayamadığım bir boyutta hareket ettiğini sanıyorum.”</p>

  <p class="calibre2">Ağabeyinin yüzündeki şok ifadesinden, onun da bunun ne anlama geldiğini anladığını görüyordu. Rüya görmediğinden emin olmak için gri gözlerini kırpıştırırken, “Katherine...” demişti. “Sanıyorum az önce insan ruhunun ağırlığını ölçtün.”</p>

  <p class="calibre2">Aralarında uzun bir sessizlik olmuştu.</p>

  <p class="calibre2">Katherine, ağabeyinin, tüm kesin ve harikulade sonuçlarını akıl süzgecinden geçirdiğini hissediyordu. <span class="italic">Zaman alacak.</span> Gerçekten de düşündükleri şeye -bir ruh veya bilinç ya da yaşam gücünün, beden dışında hareket edebildiğinin kanıtına- tanık oldularsa, o zaman pek çok gizemli soruya yeni bir ışık tutulmuş demekti: ruh göçü, kozmik bilinç, ölüm anı deneyimleri, astral yolculuk, uzaktan görme, kontrol edilebilir rüyalar ve bunun gibi şeyler. Tıp dergileri; ameliyat masasında ölüp kendi vücutlarına yukarıdan bakan ve sonra yeniden yaşama dönen hastaların hikayeleriyle doluydu.</p>

  <p class="calibre2">Peter suskundu. Katherine, onun gözlerinin yaşardığını görebiliyordu. Kendisi de ağlamıştı. Peter ile Katherine çok sevdikleri kişileri kaybetmişlerdi ve bu durumdaki birisi için, insan ruhunun ölümden sonra yaşadığına dair en ufak bir ipucu, ümit demekti.</p>

  <p class="calibre2">Ağabeyinin gözlerindeki hüznü fark eden Katherine, onun <span class="italic">Zachary’yi düşündüğünü anlamıştı.</span> Peter yıllarca oğlunun ölümünden kendisini sorumlu tutmuştu. Katherine’e defalarca Zachary’yi hapishanede bırakmanın, ömrü boyunca yaptığı en büyük hata olduğunu ve bu yüzden kendisini asla affetmeyeceğini söylemişti.</p>

  <p class="calibre2">Çarpan bir kapı Katherine’in dikkatini çekince, birden bodrum katındaki soğuk, taş masanın üstüne geri döndü. Rampanın yukarısındaki metal kapı gürültüyle kapanmıştı ve dövmeli adam aşağı iniyordu. Onun koridordaki odalardan birine girip, içeride bir şeyler yaptığını ve sonra yeniden koridora çıkarak Katherine’in bulunduğu odaya doğru yürüdüğünü duyabiliyordu. İçeri girdiğinde, Katherine onun, önünde bir şey ittirdiğini gördü. Tekerleklerin üzerinde... ağır bir şeydi. Adam ışığa çıktığında, Katherine gözlerine inanamadı. Dövmeli adam, tekerlekli sandalyedeki bir adamı itiyordu.</p>

  <p class="calibre2">Katherine’in beyni sandalyedeki adamı hemen tanımıştı. Ama duyguları yüzünden, gördüklerini kabul edemiyordu.</p>

  <p class="calibre2"><span class="italic">Peter?</span></p>

  <p class="calibre2">Ağabeyinin yaşadığına sevinmeli mi... yoksa dehşete mi düşmeliydi, karar veremiyordu. Peter’ın vücudu tıraşlanmıştı. Gür gri saçlarıyla kaşları gitmişti ve pürüzsüz cildi sanki yağlanmış gibi parlıyordu. Üzerinde siyah, ipek bir sabahlık vardı. Sağ elinin olması gereken yerde, temiz bandajlarla sarılmış bir kol duruyordu. Ağabeyinin acı yüklü bakışları, onun pişmanlık ve acı dolu gözlerine kilitlendi.</p>

  <p class="calibre2">“Peter!” Katherine’in sesi çatallı çıkmıştı.</p>

  <p class="calibre2">Konuşmaya çalışan ağabeyi, gırtlağından boğuk sesler çıkarabildi. Katherine, onun sandalyeye bağlandığım ve ağzının tıkalı olduğunu anlıyordu.</p>

  <p class="calibre2">Dövmeli adam uzanıp, Peter’ın tıraşlı başını nazikçe okşadı. “Ağabeyini büyük bir şerefe erişmesi için hazırladım. Bu akşam oynayacağı bir rol için...”</p>

  <p class="calibre2">Katherine’in tüm vücudu kaskatı kesildi. <span class="italic">Hayır...</span></p>

  <p class="calibre2">“Peter ile ben az sonra gideceğiz, hoşça kal demek isteyeceğini düşündüm.”</p>

  <p class="calibre2">Katherine zayıf bir sesle, “Onu nereye götürüyorsun?” diye sordu.</p>

  <p class="calibre2">Adam gülümsedi. “Peter’la benim Kutsal Dağ’a yolculuk etmemiz gerekiyor. Hazine orada. Mason Piramidi yerini açıkladı. Arkadaşın Robert Langdon çok yardımcı oldu.”</p>

  <p class="calibre2">Katherine, ağabeyinin gözlerine baktı. “Robert’ı... o öldürdü.”</p>

  <p class="calibre2">İfadesinden ıstırap okunan ağabeyi, daha fazla acıya katlanamıyormuş gibi başını şiddetle iki yana salladı.</p>

  <p class="calibre2">Bir kez daha Peter’ın başını okşayan adam, “Ah, yazık Peter,” dedi. “Bunun, yaşayacağın anı bozmasına izin verme. Küçük kız kardeşine hoşça kal de. Bu ailenizin son kez bir araya gelişi.”</p>

  <p class="calibre2">Katherine zihninin çaresizlikle çırpındığını hissediyordu. Ona, “Bunu neden yapıyorsun?” diye bağırdı. “Biz sana ne yaptık?! Neden ailemden bu kadar nefret ediyorsun?”</p>

  <p class="calibre2">Dövmeli adam yaklaşıp, dudaklarını onun kulağına iyice yapıştırdı. “Kendime göre sebeplerim var Katherine.” Sonra, servis masasına yürüyerek garip bıçağı eline aldı. Katherine’e yaklaşıp parlak bıçağı yanağında gezdirdi. “Bu, muhtemelen tarihteki en ünlü bıçak.”</p>

  <p class="calibre2">Katherine’in herhangi bir bıçaktan haberi yoktu ama insana kötü şeyler hissettiriyor ve oldukça eski görünüyordu.</p>

  <p class="calibre2">Adam, “Endişelenme,” dedi. “Onun gücünü senin üstünde harcamaya niyetim yok. Onu, çok daha değerli bir yerde kullanmak üzere... çok daha değerli kurban için saklıyorum.” Katherine’in ağabeyine döndü. “Peter, sen bu bıçağı tanıdın, değil mi?”</p>

  <p class="calibre2">Ağabeyinin gözleri korku ve şaşkınlıkla büyümüştü.</p>

  <p class="calibre2">“Evet Peter, bu antik sanat eseri hâlâ duruyor. Çok büyük bedeller karşılığında elde ettim... ve senin için saklıyordum. En sonunda, acı dolu yolculuğumuzu birlikte noktalayacağız.”</p>

  <p class="calibre2">Bunu söyledikten sonra, bıçağı diğer nesnelerle -tütsü, sıvı şişeleri, beyaz saten giysiler ve diğer tören gereçleri- birlikte bir beze sardı. Ardından, bu nesneleri, Mason Piramidi ve kapak taşıyla birlikte Robert Langdon’ın deri çantasının içine yerleştirdi. Adam, Langdon’ın çantasının fermuarını kapatıp, Peter’a dönerken, Katherine çaresizce bakıyordu.</p>

  <p class="calibre2">“Bunu sen taşır mısın Peter?” Ağır çantayı, Peter’ın kucağına koydu. Daha sonra bir çekmecenin başına gitti ve içini karıştırmaya başladı. Katherine metal nesnelerin birbirine çarptığını duyabiliyordu. Adam geri döndüğünde, Katherine’in sağ kolunu tutup sabitledi. Katherine, onun ne yaptığını göremiyordu, ama görebildiği anlaşılan Peter çılgınca sallanmaya başlamıştı.</p>

  <p class="calibre2">Katherine sağ bileğinin içine aniden batan bir şeyin acısını ve bu bölgede dolaşan ürkütücü sıcaklığı hissetti. Kederli ve boğuk sesler çıkaran Peter, ağır sandalyeden boş yere kurtulmaya çalışıyordu. Katherine koluna ve bileğinin altındaki parmak uçlarına soğuk bir uyuşukluğun yayıldığını hissetti.</p>

  <p class="calibre2">Adam yana çekildiğinde, ağabeyinin neden bunca dehşete kapıldığını anladı. Dövmeli adam, sanki kan alıyormuş gibi damarına bir iğne sokmuştu. Ama iğne bir tüpe bağlı değildi. Bunun yerine kanı iğneden dışarı... kolundan ve bileğinden aşağı, taş masanın üstüne akıyordu.</p>

  <p class="calibre2">Peter’a dönen adam, “Bir insan saati,” dedi. “Biraz sonra sana rolünü oynamanı söylediğimde burada, karanlıkta tek başına ölen Katherine’i hayal etmeni isteyeceğim.”</p>

  <p class="calibre2">Peter büyük bir işkence çekiyormuş gibi bakıyordu.</p>

  <p class="calibre2">Adam, “Yaklaşık bir saat kadar yaşayacak,” dedi. “Eğer benimle hemen işbirliği yaparsan, onu kurtarmak için yeterli vaktim olur. Ama elbette eğer bana karşı koyarsan... kız kardeşin burada karanlıkta ölür.”</p>

  <p class="calibre2">Peter ağzındaki tıkacın ardından manasızca böğürdü.</p>

  <p class="calibre2">Elini Peter’ın omzuna koyan dövmeli adam, “Biliyorum, biliyorum,” dedi. ‘‘Bu senin için çok zor olsa da aslında alışkın olman gerekir. Sonuçta, ailenden birini ilk kez yüzüstü bırakmayacaksın.” Eğilip Peter’ın kulağına fısıldadı. “Elbette, Kartal Soğanlık Cezaevi’ndeki oğlun Zachary’yi düşünüyorum.”</p>

  <p class="calibre2">Bağlarına asılan Peter, ağzındaki bezin ardından bir kez daha boğuk bir çığlık attı..</p>

  <p class="calibre2">Katherine, “Kes şunu!” diye bağırdı.</p>

  <p class="calibre2">Toparlanmayı bitiren adam, “O geceyi çok iyi hatırlıyorum,” derken durumdan büyük zevk aldığı belliydi. “Her şeyi duydum. Hapishane müdürü oğlunu bırakmayı teklif etti ama sen onu orada bırakarak... Zachary’ye ders vermeyi tercih ettin. Oğlunu dersini aldı, öyle değil mi?” Gülümsedi. “Onun kaybı... benim kazancım oldu.”</p>

  <p class="calibre2">Adam keten bir bez çıkarıp, Katherine’in ağzına tıkıştırdı. Sonra da kulağına, “Ölüm sessiz bir şey olmalı,” diye fısıldadı.</p>

  <p class="calibre2">Peter çılgınca debelendi. Dövmeli adam başka tek kelime etmeden Peter’ın tekerlekli sandalyesini odadan geri geri çıkarırken, son bir kez daha kız kardeşine bakmasına izin verdi.</p>

  <p class="calibre2">Katherine ile Peter’ın gözleri son kez birbirine kenetlendi.</p>

  <p class="calibre2">Sonra gitti.</p>

  <p class="calibre2">Katherine onların rampadan yukarı çıkıp, metal kapıdan geçtiklerini duyabiliyordu. Dışarı çıkarlarken, dövmeli adamın kapıyı arkasından kilitlediğini ve <span class="italic">Üç Güzeller</span> tablosundan geçerek yoluna devam ettiğini duydu. Birkaç dakika sonra da dışarıdan bir arabanın motor sesi yükseldi.</p>

  <p class="calibre2">Malikâne sessizliğe gömüldü.</p>

  <p class="calibre2">Katherine karanlıkta tek başına kanayarak yatıyordu.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_115"></div>
</body>
</html>
