<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos317527"><span class="calibre6"><span class="bold"><span class="calibre12">27. BÖLÜM</span></span></span></p>

  <p class="calibre2">Sistem güvenlik uzmanı Mark Zoubianis, pek çok işi aynı anda yapabilmekle övünürdü. Şimdiyse televizyonun uzaktan kumandası, telsiz telefon, dizüstü bilgisayar, PDA<a id="filepos317864"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1331473"><span class="calibre15">{42}</span></a></small></sup> ve büyük bir kâse patlamış mısırla Japon minderinde oturuyordu. Bir gözü sessiz oynayan Redskins maçında, bir gözü de dizüstü bilgisayarındaydı ve bir yılı aşkın zamandır hiç haber almadığı kadınla Bluetooth kulaklığından konuşuyordu.</p>

  <p class="calibre2"><span class="italic">Şampiyonluk maçı akşamında ancak Trish Dunne arar zaten.</span></p>

  <p class="calibre2">Sosyal davranış becerisinden yoksun olduğunu bir kez daha kanıtlayan eski iş arkadaşı, onunla sohbet edip iyilik istemek için Redskins maçını seçmişti. Eski günlerden ve şakalarını ne kadar özlediğinden bahsettikten sonra Trish asıl meseleye geçmişti: Büyük ihtimalle D.C.’de bulunan güvenli bir sunucunun, gizli IP adresini bulmaya çalışıyordu. Sunucuda kısa bir metin vardı ve Trish tamamına... veya en azından bu dokümanın sahibinin kim olduğu bilgisine erişmek istiyordu.</p>

  <p class="calibre2">Mark ona, <span class="italic">doğru adam, yanlış zamanlama,</span> demişti. O zaman Trish onun dehasını pohpohlayacak sözler söylemiş -ki çoğu doğruydu- ve Zoubianis ne olduğunu anlamadan, kendini dizüstü bilgisayarına garip görünen bir IP adresini yazarken bulmuştu.</p>

  <p class="calibre2">Sayılara bakan Zoubianis o an bir huzursuzluk hissetti. “Trish, bu IP’nin acayip bir formatı var. Alenen açıklanmayan bir protokolle yazılmış. Büyük ihtimalle hükümet istihbaratına veya orduya ait.”</p>

  <p class="calibre2">“Ordu mu?” Trish kahkaha attı. “İnan bana bu sunucudan redakte edilmiş bir doküman aldım ve kesinlikle orduya ait değildi.” Uçbirim penceresini açan Zoubianis bir traceroute denedi. “Senin traceroute çalışmadı mı demiştin?”</p>

  <p class="calibre2">“Evet. İki kez. Hep aynı atlama oldu.”</p>

  <p class="calibre2">“Benimki de öyle.” Bir tanı sorgulaması başlattı. “Peki bu IP’yi ilginç kılan nedir?”</p>

  <p class="calibre2">“Bu adresteki arama motoruyla bağlantı kuran bir delegator çalıştırdım ve redakte edilmiş bir doküman buldum. O dokümanın tamamını görmek istiyorum. Aslında onlara bedelini ödemeye hazırım ama IP’nin kime ait olduğunu ve nasıl ulaşacağımı bulamıyorum.”</p>

  <p class="calibre2">Zoubianis kaşlarını çatarak ekrana baktı. “Bundan emin misin? Çünkü şu anda bir tamlayıcı çalıştırıyorum ve bu kalkanın kodlaması... oldukça ciddi.”</p>

  <p class="calibre2">“İşte bu yüzden büyük paralar alıyorsun.”</p>

  <p class="calibre2">Zoubianis bunu bir düşündü. Bu kadar kolay bir iş için ona servet ödüyorlardı. “Bir sorum var Trish. Bu konuda neden böylesine isteklisin?” Irish durdu. “Bir arkadaşıma iyilik yapıyorum.”</p>

  <p class="calibre2">“Özel biri olmalı.”</p>

  <p class="calibre2">“Evet özel bir kadın.”</p>

  <p class="calibre2">Kendi kendine kıkırdayan Zoubianis sustu. <span class="italic">Biliyordum.</span></p>

  <p class="calibre2">Sabırsız bir tonla konuşan Trish, “Dinle,” dedi. “Bu IP’yi bulabilecek kadar iyi misin? Evet mi hayır mı?”</p>

  <p class="calibre2">“Evet, o kadar iyiyim. Ve evet, benimle kedi fareyle oynar gibi oynadığını biliyorum.”</p>

  <p class="calibre2">“Ne kadar sürer?”</p>

  <p class="calibre2">Konuşurken bir yandan yazan Zoubianis, “Uzun sürmez,” dedi. “Onların bilgisayar ağındaki bir makineye girmem on dakikamı alır. Girdikten ve aradığımı bulduktan sonra seni ararım.”</p>

  <p class="calibre2">“Çok makbule geçecek. Söylesene, iyi misin?”</p>

  <p class="calibre2"><span class="italic">Şimdi mi soruyor?</span> “Trish Tanrı aşkına, beni şampiyonluk maçı akşamında aradın, şimdi de sohbet etmek mi istiyorsun? Bu IP’yi kurcalamamı istiyor musun, istemiyor musun?”</p>

  <p class="calibre2">“Teşekkürler Mark. Telefonunu bekleyeceğim.”</p>

  <p class="calibre2">“On beş dakika,” diyen Zoubianis, patlamış mısır kâsesini aldı ve maçın sesini açtı.</p>

  <p class="calibre2"><span class="italic">Kadınlar.</span></p>

  <p class="calibre2"><span class="italic">Beni nereye götürüyorlar?</span></p>

  <p class="calibre2">Langdon telaşla Anderson ve Sato ile birlikte Kongre Binası’nm derinliklerine doğru ilerlerken, aşağı doğru attığı her adımda kalbinin biraz daha hızlı çarptığını hissediyordu. Yolculuğa Rotunda’nın batı revağından başlamışlar, mermer basamaklardan indikten sonra. Rotunda’nın tam altındaki ünlü mahzene açılan geniş kapıya varmışlardı.</p>

  <p class="calibre2"><span class="italic">Kongre Binası Kriptası.</span></p>

  <p class="calibre2">Burada hava daha ağırdı ve Langdon şimdiden kapalı yerde kalma korkusunun depreştiğini hissediyordu. Kriptanın alçak tavanı ve içerideki hafif ışık, başlarının üstündeki geniş taş zemini destekleyen kırk adet Dorik sütunu vurguluyordu. <span class="italic">Sakinleş Robert.</span></p>

  <p class="calibre2">Dairesel alanın sol tarafına doğru hızla dönen Anderson, “Bu taraftan,” dedi.</p>

  <p class="calibre2">Neyse ki bu kriptada ceset yoktu. Bunun yerine heykeller, Kongre Binası’nın bir maketi ve resmi cenaze törenlerinde tabutların yerleştirildiği katafalklar için kullanılan alçak bir depo vardı. Grup, zeminin tam ortasında bir zamanlar Sonsuz Ateş’in yandığı yerdeki dört köşeli mermer pusulaya hiç bakmadan geçip gitti.</p>

  <p class="calibre2">Anderson acelesi varmış gibi davranıyordu, Sato ise yine başını BlackBerry’sine gömmüştü. Langdon, buradan her gün hükümetle yapılan telefon görüşmelerini desteklemek için Kongre Binası’mn her köşesine gezgin hizmet sağlayıcısı döşendiğini duymuştu.</p>

  <p class="calibre2">Kriptadan verevine geçtikten sonra loş ışıklı bir girişe geldiler ve sarmal koridorların arasında dolaşmaya başladılar. Geçitlerde, üzerlerinde numaralar bulunan kapılar dizilmişti. Langdon kıvrılarak ilerlerken kapıların üstündeki sayıları okudu.</p>

  <p class="calibre2"><span class="italic">S154... S153... S152...</span></p>

  <p class="calibre2">Bu kapıların ardında ne olduğuna dair hiçbir fikri yoktu ama artık en azından bir şey açıklığa kavuşmuştu; Peter Solomon'ın aveunun içindeki dövmenin anlamı. SBB13, ABD Kongre Binası’nm bir yerlerindeki, numaralandırılmış bir kapı olmalıydı.</p>

  <p class="calibre2">Çantasını kaburgalarına iyice yaslayıp, Solomon’ın verdiği küçük paketin SBB13 diye işaretlendirilmiş bir kapıyla ne ilgisi olabileceğini merak eden Langdon, “Bu kapılar ne?” diye sordu.</p>

  <p class="calibre2">Anderson, “Ofisler ve depolar,” dedi. Sato’ya bir göz atıp, <span class="italic">“Özel ofisler ve depolar, ”</span> diye ekledi.</p>

  <p class="calibre2">Sato başını BlackBerry’sinden kaldırıp bakmadı bile.</p>

  <p class="calibre2">Langdon, “Küçük görünüyorlar,” dedi.</p>

  <p class="calibre2">“Pek çoğu büyük bir dolap kadardır ama hâlâ D.C.’nin en gözde gayri menkulleri olduklarını söyleyebilirim. Burası ilk Kongre Binası’nın kalbi, eski Senato ise iki kat üstümüzde.”</p>

  <p class="calibre2">Langdon, “Peki ya SBB?” diye sordu. “Orası kimin ofisi?”</p>

  <p class="calibre2">“Kimsenin. SBB özel bir depodur ve belirtmeliyim ki duyduğumda çok şaşırdım...”</p>

  <p class="calibre2">Kafasını BlackBerry’sinden kaldırmayan Sato, “Şef Anderson,” diyerek lafını kesti. “Siz bizi oraya götürün yeter.”</p>

  <p class="calibre2">Dişlerini sıkan Anderson, artık karma bir depolama tesisiyle destansı bir labirente benzemeye başlayan bu yerde onlara sessizce rehberlik etti. Hemen her duvarda, bu koridorlar ağındaki ofislerin yerini göstermeye çalışan, ileri ve geri işaretleriyle yönlendirme tabelaları vardı.</p>

  <p class="calibre2">5742- <span class="italic">S152...</span></p>

  <p class="calibre2"><span class="italic">ST1- ST70...</span></p>

  <p class="calibre2"><span class="italic">H1-H166&amp;HT1-HT67...</span></p>

  <p class="calibre2">Langdon buradan tek başına çıkabileceğini hiç sanmıyordu. <span class="italic">Burası bir labirent.</span> Tek fark edebildiği, Senato veya Temsilciler Meclisi tarafında bulunmalarına bağlı olarak ofis numaralarının 5 ya da <span class="italic">H</span> harfleriyle başladıklarıydı. ST ve HT diye adlandırılan yerler, Anderson’ın Teras Katı dediği yerde olmalıydı.</p>

  <p class="calibre2"><span class="italic">Hâlâ SBB 'nin esamesi yok.</span></p>

  <p class="calibre2">Sonunda, anahtar kartla açılan ağır bir çelik kapının önüne vardılar.</p>

  <p class="calibre2">Langdon yaklaştıklarını hissetti.</p>

  <p class="calibre2">Anahtarına uzanan Anderson tereddüt etti. Sato’nun taleplerinden rahatsızlık duyuyormuş gibiydi.</p>

  <p class="calibre2">Sato, “Şef,” diyerek onu harekete geçirdi. “Bütün gece bekleyemeyiz.” Anderson isteksizce anahtar kartını yerleştirdi. Çelik kapı aralandı. İterek açınca, ardındaki antreye adımlarını attılar. Ağır kapı arkalarından tıkırdayarak kapandı.</p>

  <p class="calibre2">Langdon’ın bu girişte ne görebileceği konusunda en ufak bir fikri yoktu ama karşısında duran manzarayı beklemediği kesindi. Aşağı doğru inen bir merdivene bakıyordu. Olduğu yerde durup, “Yine mi aşağı iniyoruz?” dedi. “Kriptanın altında bir kat <span class="italic">daha</span> mı var?”</p>

  <p class="calibre2">Anderson, “Evet,” dedi. <span class="italic">“SB</span> Senato Bodrumu’nun kısaltılmışıdır.” Langdon kendi kendine homurdandı. <span class="italic">Tanrım, ne harika!</span></p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_35"></div>
</body>
</html>
