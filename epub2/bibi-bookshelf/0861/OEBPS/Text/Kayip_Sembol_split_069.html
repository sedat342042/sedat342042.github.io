<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos623782"><span class="calibre6"><span class="bold"><span class="calibre12">61. BÖLÜM</span></span></span></p>

  <p class="calibre2">Warren Bellamy’nin gözleri ilk defa bu akşam bağlanmıyordu. Tüm mason kardeşleri gibi, masonluğun üst kademelerine geçtiği tüm İkaf Törenlerinde de “gözbağını” takmıştı. Ama o zamanlar, güvendiği dostları arasındaydı. Bu akşam durum farklıydı. Kötü muamele gördüğü bu adamlar onu bağlamış ve kafasına bir torba geçirmişlerdi. Şimdiyse kütüphanenin rafları arasında yürütüyorlardı.</p>

  <p class="calibre2">Ajanlar Bellamy’ye fiziksel anlamda gözdağı vermişler ve Robert Langdon’ın yerini sormuşlardı. Yaşlı bedeninin fazla hırpalanmayı kaldıramayacağını bilen Bellamy, yalanını çabucak söyleyivermişti.</p>

  <p class="calibre2">Nefes almaya çalışırken, “Langdon benimle buraya hiç inmedi!” demişti. “Ona balkona çıkıp, Musa heykelinin arkasına saklanmasını söyledim ama şimdi nerede olduğunu bilmiyorum!” Görünüşe bakılırsa anlattığı hikâyeye inanmışlardı, çünkü iki ajan hemen peşinden gitmişti. Şimdi geride kalan iki ajan onu raflarından arasında sessizce yürütüyorlardı.</p>

  <p class="calibre2">Bellamy’nin tek avuntusu, Langdon ile Katherine’in piramidi güvenli bir yere kaçırdıklarını bilmesiydi. Yalanda onlara sığınak sağlayacak bir adam, Langdon’la temasa geçecekti. <span class="italic">Ona güven.</span> Bellamy’nin aradığı adamın Mason Piramidi ve onun sırrı hakkında hayli bilgisi vardı. Bu sır, uzun zaman önce gömülmüş hikmetin toprak altında saklandığı yere inen sarmal bir merdivenin gizli yeriydi. Okuma odasından kaçarlarken Bellamy sonunda adama ulaşabilmiş ve gönderdiği kısa mesajı kusursuz biçimde anladığına emin olmuştu.</p>

  <p class="calibre2">Şimdi zifiri karanlıkta yürüyen Bellamy, Langdon’ın çantasındaki taş piramitle altın kapak taşını hayalinde canlandırdı. <span class="italic">Bu iki parça aynı odada bulunmayalı uzun yıllar oluyor.</span></p>

  <p class="calibre2">Bellamy o acı dolu geceyi hiç unutmamıştı. <span class="italic">Peter’ın başına gelecek felaketlerin ilkiydi.</span> Zachary Solomon’ın on sekizinci yaş günü için Potomac’taki Solomon malikânesine davet edilmişti. Asi bir genç olmasına rağmen Zachary bir Solomon’dı ve bu da aile geleneğine uyularak bu akşam miras hakkının ona verileceği anlamına geliyordu. Bellamy, Peter'ın yakın dostlarından ve güvendiği mason kardeşlerinden biriydi, o yüzden geceye şahit olarak katılmasını istemişti. Fakat Bellamy’den şahitlik yapması istenen tek şey miras hakkının verilmesi değildi. Bu akşam ortada paradan çok daha önemli şeyler vardı.</p>

  <p class="calibre2">Bellamy erken gitmiş ve kendisinden istendiği gibi Peter’ın çalışma odasında beklemişti. Bu harika eski oda; deri, odun ateşi ve demleme çay kokuyordu. Peter, oğlu Zachary’yi odaya getirdiğinde Warren yerinde oturmaktaydı. On sekiz yaşındaki sıska delikanlı, Bellamy’yi görünce kaşlarını çatmıştı. “Burada ne işin var?”</p>

  <p class="calibre2">Bellamy, “Şahitlik yapıyorum,” demişti. “Doğum günün kutlu olsun Zachary.”</p>

  <p class="calibre2">Oğlan mırıldanıp başını çevirmişti.</p>

  <p class="calibre2">Peter, “Otur Zadı,” demişti.</p>

  <p class="calibre2">Zachary, babasının büyük ahşap masasının karşısındaki tek koltuğa oturmuştu. Solomon çalışma odasının kapısını kilitlemiş, Bellamy diğer taraftaki koltuğa geçmişti.</p>

  <p class="calibre2">Solomon, Zachary’yle ciddi bir ses tonuyla konuşmaya başlamıştı. “Neden burada olduğunu biliyor musun?”</p>

  <p class="calibre2">Zachary, “Galiba biliyorum,” demişti.</p>

  <p class="calibre2">Solomon derin bir iç çekmişti. “Uzun zamandır seninle hiçbir konuda anlaşamadığımızı biliyorum Zach. İyi bir baba olmak ve seni bu ana hazırlamak için elimden geleni yaptım.”</p>

  <p class="calibre2">Zachary hiçbir şey söylememişti.</p>

  <p class="calibre2">“Bildiğin gibi, her Solomon çocuğuna yetişkinliğe geçtiğinde doğum hakkı verilir ki, bu Solomon servetinden bir pay demektir. Burada amaç bu payın bir <span class="italic">tohum</span> görevi üstlenmesidir... terbiye olman, olgunlaşman ve insanlığın gelişmesine katkıda bulunman için.”</p>

  <p class="calibre2">Solomon duvardaki bir kasanın yanına gidip kilidini açmış ve büyük, siyah bir klasör çıkarmıştı. “Oğlum, bu portföyde maddi mirasını kendi ismine aktarman için gerekli olan her şey var.” Klasörü masanın üstüne bırakmıştı. “İsteğim, bu parayı üretken, refah ve hayırsever bir hayat kurmak için harcaman.”</p>

  <p class="calibre2">Zachary klasöre uzanmıştı. “Teşekkürler.”</p>

  <p class="calibre2">Elini klasörün üstüne koyan babası, “Bekle,” demişti. “Açıklamam gereken başka bir şey daha var.”</p>

  <p class="calibre2">Babasına küçümseyici bir bakış fırlatan Zachary, koltuğa geri çökmüştü. “Solomon mirasının henüz bilmediğin başka boyutları da vardır.” Babası şimdi oğlunun gözlerinin içine bakıyordu. “Sen benim ilk evladımsın Zachary, bu da bir seçim yapabileceğin anlamına geliyor.”</p>

  <p class="calibre2">Delikanlı şaşkınlıkla yerinde doğrulmuştu.</p>

  <p class="calibre2">“Bu senin geleceğinin yönünü tayin edebilecek bir seçim, bu yüzden iyice düşünmeni istiyorum.”</p>

  <p class="calibre2">“Ne seçimi?”</p>

  <p class="calibre2">Babası derin bir nefes almıştı. “Zenginlikle... bilgelik arasında bir seçim.” Zachary, ona boş gözlerle bakmıştı. “Zenginlik veya bilgelik mi? Anlamıyorum.”</p>

  <p class="calibre2">Solomon ayağa kalkıp, yeniden kasanın yanına yürümüş ve üzerine masonik semboller kazınmış ağır, taş bir piramit çıkarmıştı. Taşı masada duran klasörün yanına bırakıp, “Bu piramit uzun zaman önce yapıldı ve nesiller boyu ailemize emanet edildi,” demişti.</p>

  <p class="calibre2">“Bir piramit mi?” Zachary pek heyecanlanmış gibi durmuyordu. “Oğlum, bu piramit bir haritadır... Bize, insanlığın en büyük kayıp hâzinelerinden birinin yerini açıklıyor. Bu harita, hâzinenin bir gün yeniden keşfedilmesi için yapıldı.” Peter’m sesinde şimdi gururlu bir ton vardı. “Ve bu akşam, gelenek olduğu üzere, bazı özel şartlarla... bunu sana veriyorum..” Zachary piramide şüpheyle bakmıştı. “Hazine neymiş?”</p>

  <p class="calibre2">Bellamy, Peter’ın böyle düşüncesiz bir soruyu duymayı beklemediğini biliyordu. Adam yine de tavırlarını değiştirmemişti.</p>

  <p class="calibre2">“Zachary, bunun altında yatan gizemleri öğrenmeden sana bunu açıklamak çok güç. Ama bu hâzinenin özü... Antik Gizemler dediğimiz bir şeydir.” Babasının şaka yaptığını düşünen Zachary kahkahayı basmıştı. Bellamy, Peter’m gözlerinde büyüyen hüznü görebiliyordu.</p>

  <p class="calibre2">“Bunu tasvir etmek benim için çok güç Zach. Geleneksel olarak bir Solomon on sekiz yaşma geldiğinde, yüksek öğretimi için yatırım...”</p>

  <p class="calibre2">Zachary, “Sana söyledim!” diye bağırarak babasının lafını kesmişti. “Üniversiteye gitmek istemiyorum!”</p>

  <p class="calibre2">Hâlâ sakin bir ifadeyle konuşan Peter, <span class="italic">“Üniversiteden</span> bahsetmiyorum,” demişti. “Farmason kardeşliğinden bahsediyorum. İnsanlık biliminde süregelen gizemler üzerine bir eğitimi kastediyorum. Eğer aralarına katılmayı isteseydin, bu akşam vereceğin kararın önemini anlamana yardımcı olacak eğitimi de almaya başlamış olurdun.”</p>

  <p class="calibre2">Zachary gözlerini devirmişti. “Yine bana mason nutuğu atma. Katılmak istemeyen ilk Solomon olduğumu biliyorum. Ne var yani? Anlamıyor musun? Bir avuç yaşlı adamla kıyafet değiştirme oyunu oynamak istemiyorum!”</p>

  <p class="calibre2">Peter uzun süre sessizliğini korumuştu. Bellamy, arkadaşının hâlâ genç görünen gözlerinin etrafında ince çizgilerin oluşmaya başladığını fark edebiliyordu.</p>

  <p class="calibre2">Sonunda Peter, “Peki anladım,” demişti. “Artık devir değişti. Masonluğun sana garip, hatta sıkıcı geldiğini anlıyorum. Ama şunu bilmem isterim ki, fikrini değiştirecek olursan, kapı sana <span class="italic">daima</span> açık olacaktır.”</p>

  <p class="calibre2">Zach, “Nefesini boşa harcama,” diye homurdanmıştı.</p>

  <p class="calibre2">Ayağa fırlayan Peter, “Bu kadarı yeter!” diye oğlunun sözünü kesmişti. “Hayat sana zor geliyor, bunu anlıyorum Zachary, ama seni yönlendirecek tek kişi ben değilim. Seni mason cemaatinin arasına alıp, gerçek potansiyelini göstermeyi bekleyen iyi adamlar var.”</p>

  <p class="calibre2">Zachary alaycı bir tebessümle Bellamy’ye bir göz atmıştı. “Bu yüzden mi buradasınız Bay Bellamy? Siz masonlar toplanıp benim üstüme saldırın diye mi?”</p>

  <p class="calibre2">Hiçbir şey söylemeyen Bellamy, Zachary’ye odada gücün kimde olduğunu hatırlatmak için dönüp Peter Solomon’a saygı dolu gözlerle bakmıştı. Zachary yeniden babasına dönmüştü.</p>

  <p class="calibre2">Peter, “Zach,” demişti. “Bu şekilde hiçbir yere varamıyoruz... Ancak şunu bilmem istiyorum: Bu akşam sana teklif edilen sorumluluğu anlasan da anlamasan da bunu sunmak benim ailevi sorumluluğumdu.” Piramidi işaret ederek, “Bu piramidi muhafaza etmek ender bir ayrıcalıktır,” demişti. “Kararını vermeden önce bu fırsatı birkaç gün değerlendirmeni tavsiye ederim.” Zachary, “Fırsat mı?” demişti. “Bir taşa bakıcılık yapmak mı?”</p>

  <p class="calibre2">Peter içini çekerek, “Bu dünyanın büyük gizemleri var Zach,” demişti. “En akla gelmedik hayalleri aşan sırlar var. Piramit, işte bu sırları koruyor. Ve bundan da önemlisi, muhtemelen henüz sen yaşarken bir gün gelecek, piramit deşifre edilecek ve sırları ortaya çıkacak. Bu, insanlık adına büyük bir değişim anı olacak... ve sen o anda büyük bir rol oynama şansına sahipsin. Bunu dikkatlice düşünmem istiyorum. Zenginlik sıradandır, hikmet ise az bulunur." Önce klasörü, sonra piramidi gösterdi. “Hikmet olmadan zenginliğin felaketle sonuçlanacağını unutmaman için yalvarıyorum.”</p>

  <p class="calibre2">Zachary, babası sanki bir deliymiş gibi ona bakıyordu. “Ne dersen de baba, bunun için mirasımdan vazgeçmeyeceğim.” Piramidi işaret ediyordu.</p>

  <p class="calibre2">Peter ellerini önünde kavuşturmuştu. “Eğer sorumluluk almayı seçersen, masonlar arasındaki eğitimini tamamlayana kadar hem param, hem de piramidi senin için saklarım. Bu, yıllar sürer ama böylece paraya da, piramide de sahip olacak olgunluğa erişirsin. Zenginlik ve hikmet. Güçlü bir birleşim.” Zachary ayağa fırlamıştı. “Tanrım, baba! Hiç vazgeçmeyeceksin, değil mi? Masonlar veya taş piramitler ya da Antik Gizemler umrumda değil!” Uzanıp siyah klasörü kapmış ve babasının yüzüne doğru sallamıştı. “Benim doğum hakkım <span class="italic">bu!</span> Benden önceki Solomon’larla aynı! Eski hazine haritalarıyla ilgili uyduruk hikâyelerle beni mirasımdan vazgeçirmeye çalıştığına inanamıyorum!” Klasörü koltuğunun altına sıkıştırıp, Bellamy’nin yanından odanın terasa açılan kapısına yönelmişti.</p>

  <p class="calibre2">“Zachary, bekle!” Zachary karanlığa doğru yürürken, babası arkasından koşmuştu. “Ne yaparsan yap, gördüğün piramitten asla bahsetmemeli- sin!” Peter Solomon’ın sesi çatallaşmıştı. “Hiç kimseye! Asla!”</p>

  <p class="calibre2">Ama Zachary, ona aldırış etmeden karanlığın içinde gözden kaybolmuştu.</p>

  <p class="calibre2">Masasına geri dönüp, deri koltuğuna kendini bırakan Peter Solomon’ın gözleri keder doluydu. Uzun süren bir sessizliğin ardından, başını kaldırıp Bellamy’ye baktı ve gülümsemeye çalıştı. “İyi gitti.”</p>

  <p class="calibre2">Solomon’ın kederini paylaşan Bellamy içini çekmişti. “Nezaketsizlik yapmak istemem Peter ama... ona güveniyor musun?”</p>

  <p class="calibre2">Solomon anlamsızca boşluğa bakıyordu.</p>

  <p class="calibre2">“Demek istediğim... piramitle ilgili bir şey söylemeyeceğine güveniyor musun?” diye ısrar etmişti.</p>

  <p class="calibre2">Solomon’ın yüzü ifadesizdi. “Ne diyeceğimi gerçekten bilmiyorum Warren. Artık onu tanıdığıma bile emin değilim.”</p>

  <p class="calibre2">Bellamy ayağa kalkıp, büyük masanın önünde aşağı yukarı yürümüştü. “Peter, sen ailevi görevini yerine getirdin. Ama az önce yaşananları göz önünde bulundurarak, sanırım tedbir almamız gerekecek. Ona yeni bir ev bulman için kapak taşını sana geri vermem gerekecek. Artık ona başka biri göz kulak olmalı.”</p>

  <p class="calibre2">Solomon, “Neden?” diye sormuştu.</p>

  <p class="calibre2">“Zachary birisine piramitten bahsedecek olursa... ve bu akşam benim de burada olduğumu söylerse...”</p>

  <p class="calibre2">“Kapak taşı hakkında hiçbir şey bilmiyor ve piramidin önemim kavrayamayacak kadar çocuk. Kapak taşı için yeni bir eve ihtiyacımız yok. Ben piramidi kasamda saklayacağım. Ve sen de kapak taşını nerede saklıyorsan orada tutacaksın. Şimdiye dek yaptığımız gibi.”</p>

  <p class="calibre2">Altı yıl sonra, Noel Günü, aile hâlâ Zachary’nin ölüm acısını atlatamamışken, onu hapiste öldürdüğünü iddia eden bir adam, Solomon malikânesine girmişti. Saldırgan, piramit için gelmiş ama Isabel Solomon’ın hayatını alıp gitmişti.</p>

  <p class="calibre2">Günler sonra Peter, Bellamy’yi ofisine çağırmıştı. Kapıyı kilitleyip piramidi kasadan çıkarmış ve aralarındaki masanın üstüne koymuştu. “Seni dinlemem gerekirdi.”</p>

  <p class="calibre2">Bellamy, Peter’ın bu konuda suçluluk hissettiğim biliyordu. “Bir şey fark etmezdi.”</p>

  <p class="calibre2">Solomon esefle içini çekmişti. “Kapak taşını getirdin mi?”</p>

  <p class="calibre2">Bellamy cebinden küp şeklinde küçük bir paket çıkarmıştı. Rengi solmuş ambalaj kâğıdına düğüm atılmış ve Solomon’ın yüzüğündeki amblemi taşıyan balmumuyla mühürlenmişti. Paketi masanın üstüne bırakan Bellamy, bu akşam Mason Piramidi’nin iki yarısının olmaması gerektiği kadar birbirine yakınlaştığının farkındaydı. “Buna muhafızlık edecek başka birini bul. Kim olduğunu bana söyleme.”</p>

  <p class="calibre2">Solomon başını sallamıştı.</p>

  <p class="calibre2">Bellamy, “Piramidi nerede saklayabileceğin hakkında bir fikrim var,” demişti. Solomon’a Kongre Binası’nın alt bodrumundan bahsetmişti. “Washington’da oradan daha güvenli bir yer yok.”</p>

  <p class="calibre2">Solomon’ın bu fikri hemen benimsediğini hatırlıyordu, çünkü piramidi ulusun sembolik kalbinde saklamak kadar uygun başka bir şey olamazdı. Bellamy, <span class="italic">tipik Solomon,</span> diye düşünmüştü. <span class="italic">Bir krizin ortasında bile idealist davranır.</span></p>

  <p class="calibre2">Şimdi, on yıl sonra, Bellamy gözleri bağlanmış bir halde Kongre Kütüphanesinde yürütülürken, bu gece krizin sona ermekten çok uzak olduğunu biliyordu. Ayrıca Solomon’ın kapak taşına muhafızlık etmek için kimi seçtiğini de... Robert Langdon’ın bu işi başarabilmesi için Tanrı’ya dua etti.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_69"></div>
</body>
</html>
