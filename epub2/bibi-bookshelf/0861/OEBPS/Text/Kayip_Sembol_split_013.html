<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos56182"><span class="calibre6"><span class="bold"><span class="calibre12">5. BÖLÜM</span></span></span></p>

  <p class="calibre2">Dünyanın en büyük ve teknolojik açıdan en gelişmiş müzesi aynı zamanda dünyanın en iyi saklanan sırrıdır. Ermitaj Müzesi; Vatikan Müzesi ve New York Metropolitan Müzesi’nin toplamından daha fazla parçaya ev sahipliği yapar. Ama bu muazzam koleksiyona karşın, sıkı korunan duvarlarının içine halktan çok az kişi davet edilir.</p>

  <p class="calibre2">Washington D.C.’nin hemen dışında, 4210 Silver Hill Yolu’ndaki müze, her biri futbol sahasından daha geniş bir alanı kaplayan ve birbirine bağlı beş bölmeden oluşan zikzak şeklinde dev bir yapıdır. Binanın mavimsi metal dış cephesi, içindeki acayipliklere dair belli belirsiz bir ipucu verir. Bir “ölü bölge” bir “ıslak bölme” ve yirmi kilometreden uzun depolama kabinlerini içeren, elli beş kilometrekarelik yabancı bir dünya.</p>

  <p class="calibre2">Bilim insanı Katherine Solomon bu akşam beyaz Volvo’sunu binanın ana güvenlik kapısına sürerken huzursuzdu.</p>

  <p class="calibre2">Bekçi gülümsedi. “Galiba futbol taraftan değilsiniz Bayan Solomon.” Redskins şampiyonluk maçı öncesi gösterisinin sesini kıstı.</p>

  <p class="calibre2">Katilerine zoraki gülümsedi. “Pazar akşamındayız.”</p>

  <p class="calibre2">“Ah, evet doğru. Toplantınız var.”</p>

  <p class="calibre2">Endişeyle, “Geldi mi?” diye sordu.</p>

  <p class="calibre2">Görevli önündeki kâğıtlara baktı. “Giriş kaydı yaptırdığını görmüyorum.”</p>

  <p class="calibre2">“Erken geldim.” Katherine, adama dostça el salladıktan sonra dolambaçlı giriş yolundan devam edip, iki sıralı küçük otoparkın sonunda bulunan her zamanki yerine park etti. Eşyalarını toplarken, dikiz aynasında kendine bir göz attı; bu davranışı kendini beğenmişlikten çok, alışkanlıktan kaynaklanıyordu.</p>

  <p class="calibre2">Katherine Solomon, atalarının gergin Akdenizli tenine sahipti ve elli yaşında olmasına rağmen, pürüzsüz bir cildi vardı. Neredeyse hiç makyaj yapmıyor, gür siyah saçlarına biçim vermeden açık bırakıyordu. Ağabeyi Peter gibi onun da gri gözleri, ince ve asil bir zarafeti vardı.</p>

  <p class="calibre2">İnsanlar onlara, <span class="italic">ikiz gibisiniz</span> derlerdi.</p>

  <p class="calibre2">Katherine yedi yaşındayken babaları kansere yenik düşmüştü, bu yüzden babasıyla ilgili çok az hatırası vardı. Katherine’den sekiz yaş büyük olan ağabeyi babaları öldüğünde on beş yaşındaydı. Bir Solomon patronu olma yolculuğuna düşünülenden çok daha erken başlamıştı. Ama tahmin edileceği üzere Peter, aile isimlerine yakışan bir asalet ve güçle rolüne uyum sağlamıştı. Bugün hâlâ Katherine’i çocukmuş gibi kolluyordu.</p>

  <p class="calibre2">Ağabeyinin ara sıra sıkıştırmasına ve münasip aday bulmakta hiç güçlük çekmemesine rağmen Katherine hiç evlenmemişti. Bilim onun hayat ortağı haline gelmiş, yaptığı iş herhangi bir erkeğin ümit edemeyeceği kadar doyurucu ve heyecan verici olmuştu. Katherine bu yüzden hiç pişmanlık duymuyordu.</p>

  <p class="calibre2">İlk duyduğunda pek bilinmeyen bir çalışma sahası olan Noetik Bilim, geçen yıllarla birlikte insan beyninin gücünü anlamakta yeni kapılar aralamaya başlamıştı.</p>

  <p class="calibre2"><span class="italic">İşletilmeyen potansiyelimiz sahiden de şok edici.</span></p>

  <p class="calibre2">Katherine’in Noetik dalında yazdığı iki kitap onu bu anlaşılmaz sahada önder konumuna getirmişti ama son keşfi yayınlandığında, tüm dünyada Noetik Bilim’i sohbetlerin baş konusu haline getirmeyi vaat ediyordu.</p>

  <p class="calibre2">Ama bu akşam, bilim aklındaki son şeydi. Günün erken saatlerinde ağabeyiyle ilgili üzücü bir bilgi almıştı. <span class="italic">Doğru olduğuna hâlâ inanamıyorum.</span> Tüm akşamüstü başka bir şey düşünememişti.</p>

  <p class="calibre2">Ön camına yağmur çiselemeye başlayınca, içeri girmek için aceleyle eşyalarını eline aldı. Cep telefonu çaldığında arabadan çıkmak üzereydi.</p>

  <p class="calibre2">Arayanın numarasına bakıp derin bir nefes aldı.</p>

  <p class="calibre2">Ardından saçlarını kulağının arkasına alıp cevap vermeye hazırlandı.</p>

  <p class="calibre2">On kilometre ötede Mal'akh, Kongre Binası’nın koridorlarını kulağına dayadığı cep telefonuyla dolaşıyordu. Hat çalarken sabırla bekledi.</p>

  <p class="calibre2">Sonunda bir kadın sesi, “Efendim?” dedi.</p>

  <p class="calibre2">Mal’akh, “Bir daha buluşmamız gerek,” dedi.</p>

  <p class="calibre2">Uzun bir sessizlik oldu. “Her şey yolunda mı?”</p>

  <p class="calibre2">Mal’akh. “Yeni bilgiler edindim,” dedi.</p>

  <p class="calibre2">“Dinliyorum.”</p>

  <p class="calibre2">Mal’akh derin bir nefes aldı. “Ağabeyinizin D.C.’de saklandığına inandığı şey...”</p>

  <p class="calibre2">“Evet?”</p>

  <p class="calibre2">“Bulunabilir.”</p>

  <p class="calibre2">Katherine Solomon’ın sesinden şaşırdığı anlaşılıyordu. “Bana <span class="italic">gerçek</span> olduğunu mu söylüyorsunuz?”</p>

  <p class="calibre2">Mal’akh kendi kendine gülümsedi. “Bazen bir efsanenin asırlarca sürmesinin... bir sebebi vardır.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_13"></div>
</body>
</html>
