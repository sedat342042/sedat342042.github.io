<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos376823"><span class="calibre6"><span class="bold"><span class="calibre12">33. BÖLÜM</span></span></span></p>

  <p class="calibre2">Sistem güvenliği uzmanı Mark Zoubianis dizüstü bilgisayarının ekranında yazan bilgilere kaşlarını çatarak bakıyor ve oturduğu mindere gittikçe daha fazla gömülüyordu.</p>

  <p class="calibre2"><span class="italic">Bu ne biçim bir adres böyle?</span></p>

  <p class="calibre2">Bildiği en iyi korsan programları bu metni kırmakta ve Trish’in verdiği gizemli IP adresini bulmakta yetersiz kalmıştı. Aradan on dakika geçtiği halde Zoubianis’in programı hâlâ, karşı bilgisayarın güvenlik kalkanını yumruklayıp geri dönüyordu. İçeri sızabileceğine dair umutları tükenmek üzereydi. <span class="italic">Bana neden fazla para verdiklerine şaşmamalı.</span> Telefonu çaldığında, yeni bir programla farklı bir yöntem uygulamak üzereydi.</p>

  <p class="calibre2"><span class="italic">Tanrı aşkına</span>, <span class="italic">seni arayacağımı söylemiştim.</span> Futbol maçının sesini kısıp cevap verdi. “Evet?”</p>

  <p class="calibre2">Bir adam, “Mark Zoubianis ile mi görüşüyorum?” diye sordu. “Adresiniz 357 Kingston Drive, Washington mı?”</p>

  <p class="calibre2">Zoubianis arkadan gelen diğer boğuk sesleri duyabiliyordu. <span class="italic">Şampiyonluk maçı sırasında pazarlama mı yapıyorlar? Bunlar deli mi?</span> “Durun tahmin edeyim, Anguilla'da bir hafta tatil kazandım?”</p>

  <p class="calibre2">“Hayır,” diyen kişinin sesi gayet ciddiydi. “Merkezi Haberalma Teşkilatı’nın sistem güvenliğinden arıyorum. Sınıflandırılmış veritabanlarımızdan birini neden kırmaya çalıştığınızı öğrenmek istiyoruz.”</p>

  <p class="calibre2">Kongre Binası alt bodrumunun üç kat üstündeki geniş ziyaretçi merkezinde, güvenlik görevlisi Nuñez her akşam bu saatlerde yaptığı gibi, ana giriş kapılarını kilitledi. Mermer zemine doğru adım atarken, asker kaputu giyen dövmeli adamı düşündü.</p>

  <p class="calibre2"><span class="italic">Onu ben içeri aldım.</span> Yarın bir işi olacağından şüpheliydi.</p>

  <p class="calibre2">Yürüyen merdivene vardığı sırada dış kapıdan gelen yumruklama sesini duyunca arkasını döndü. Gözlerini kısarak ana girişe baktığında, dışarıda yaşlı bir Afro-Amerikalının avuç içiyle cama vurup, birtakım işaretlerle içeri girmek istediğini söylemeye çalıştığını gördü.</p>

  <p class="calibre2">Nuñez başını iki yana sallayıp saatini gösterdi.</p>

  <p class="calibre2">Adam kapıyı yeniden yumruklayıp ışığın altına geçti. Kusursuz bir mavi takım elbisesi ve kısa gri saçları vardı. Nuñez’in nabzı hızlandı. <span class="italic">Aman Tanrım.</span> Nuñez bu mesafeden bile adamı tanımıştı. Hemen girişe dönüp kapının kilidini açtı. “Üzgünüm efendim. Lütfen içeri girin.”</p>

  <p class="calibre2">Warren Bellamy -Kongre Binası’nın Mimarı- eşikten adımını atıp, başını nazikçe eğerek Nuñez’e teşekkür etti. Bellamy, çevresinde olup bitenlere hâkim olduğunu anlatan keskin gözlere sahip, dik duruşlu ve ince yapılı bir adamdı. Son yirmi beş yıldır ABD Kongre Binası’nın yöneticisiydi.</p>

  <p class="calibre2">Nuñez, “Size yardımcı olabilir miyim efendim?” diye sordu. “Teşekkürler. Evet.” Bellamy bu sözleri güçlü bir kararlılıkla telaffuz etmişti. Kuzeydoğulu bir Ivy League mezunu olan Bellamy’nin diksiyonu öylesine kusursuzdu ki, kulağa İngiliz gibi geliyordu. “Bu akşam burada bir olay olduğunu haber aldım.” Hayli endişeli görünüyordu.</p>

  <p class="calibre2">“Evet efendim. Olanlar...”</p>

  <p class="calibre2">“Şef Anderson nerede?”</p>

  <p class="calibre2">“CIA Güvenlik Ofisi’nden Başkan Sato ile birlikte aşağıda.” Bellamy’nin gözleri kaygıyla büyüdü. “CIA burada mı?”</p>

  <p class="calibre2">“Evet efendim. Başkan Sato olaydan hemen sonra geldi.”</p>

  <p class="calibre2">Bellamy, “Neden?” diye sordu.</p>

  <p class="calibre2">Nuñez omuzlarını silkti. <span class="italic">Sanki sorabilirmişim de!</span></p>

  <p class="calibre2">Bellamy doğruca yürüyen merdivenlere yöneldi. “Neredeler?”</p>

  <p class="calibre2">“Aşağı kata indiler.” Nuñez, onu takip etti.</p>

  <p class="calibre2">Bellamy arkasını dönüp evhamla baktı. “Aşağıya mı? Neden?”</p>

  <p class="calibre2">“Tam olarak bilmiyorum, telsizimden duydum.”</p>

  <p class="calibre2">Bellamy şimdi daha hızlı hareket ediyordu. Beni hemen onların yanına götür.”</p>

  <p class="calibre2">“Peki efendim.”</p>

  <p class="calibre2">İki adam geniş lobide yürürken Nuñez, Bellamy’nin parmağındaki büyük altın yüzüğü fark etti.</p>

  <p class="calibre2">Nuñez telsizini çıkardı. “Şefe aşağı indiğinizi haber vereyim.”</p>

  <p class="calibre2">“Hayır.” Bellamy’nin gözleri tehlikeli bir şekilde parıldadı. “Haber vermemen daha iyi olur.”</p>

  <p class="calibre2">Nuñez bu akşam bazı hatalar yapmıştı ama Şef Anderson’a Mimar’ın binada olduğunu haber vermemek onun sonu demekti. Huzursuzca, “Efendim,” dedi. “Sanırım Şef Anderson...”</p>

  <p class="calibre2">Bellamy, “Bay Anderson’ın işvereni olduğumun farkında mısın?” diye çıkıştı.</p>

  <p class="calibre2">Nuñez başını salladı.</p>

  <p class="calibre2">“O halde sanırım o da benim emirlerime uymanı tercih eder.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_41"></div>
</body>
</html>
