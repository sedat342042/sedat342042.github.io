<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos612564"><span class="calibre6"><span class="bold"><span class="calibre12">59. BÖLÜM</span></span></span></p>

  <p class="calibre2">Robert Langdon kendini ceset gibi hissediyordu.</p>

  <p class="calibre2">Hayatta olabileceği en dar yerde, zifiri karanlıkta sırtüstü yatmış, ellerini göğsünde kavuşturmuştu. Katherine benzer pozisyonda, başına yakın bir yerde yattığı halde onu göremiyordu. İçinde bulunduğu korkutucu yeri bir anlığına bile görmemek için gözlerini kapatmıştı.</p>

  <p class="calibre2">Çok küçük bir yerdeydi.</p>

  <p class="calibre2">Küçücük.</p>

  <p class="calibre2">Altmış saniye önce okuma odasının kapıları yerle bir olurken, o ve Katherine, Bellamy’nin peşinden sekizgen konsola girip, dar merdivenden inmiş ve aşağıdaki beklenmedik yere gelmişlerdi.</p>

  <p class="calibre2">Langdon hemen nerede olduklarını anlamıştı. <span class="italic">Kütüphanenin devridaim sisteminin kalbi.</span> Devridaim odasının, havaalanı bagaj dağıtım bölümündekine benzer, farklı yönlere giden sayısız taşıyıcı bandı vardı. Kongre Kütüphanesi üç farklı binada yerleşik olduğundan, okuma odalarından talep edilen kitaplar yeraltı tünellerinden oluşan bir ağda, taşıyıcı bant sistemi üzerinde uzun mesafelerden getiriliyordu.</p>

  <p class="calibre2">Bellamy hemen odanın karşı tarafındaki çelik kapıya gidip, anahtar kartını girmiş, bir dizi tuşa basmış ve kapıyı iterek açmıştı. Arka taraf karanlıktı ama kapı açılırken harekete duyarlı ışıklar titreşerek yanmıştı.</p>

  <p class="calibre2">Langdon kapının ardındakileri görünce, hayatta çok az insanın gördüğü bir şeye baktığını fark etmişti. <span class="italic">Kongre Kütüphanesi’nin rafları.</span> Bellamy’nin planı ona cesaret vermeye başlamıştı. <span class="italic">Dev bir labirentten daha iyi bir saklanma yeri olabilir mi?</span></p>

  <p class="calibre2">Ama Bellamy onları kitap raflarının arasına götürmek yerine, kapıyı bir kitap yardımıyla açık tutup, yüzünü onlara dönmüştü. “Size daha fazla açıklama yapabilmek isterdim ama vaktimiz yok.” Anahtar kartını Langdon’a vererek, “Buna ihtiyacın olacak,” demişti.</p>

  <p class="calibre2">Langdon, “Sen bizimle gelmiyor musun?” diye sormuştu.</p>

  <p class="calibre2">Bellamy başını iki yana sallayarak, “Ayrılmazsak asla başaramazsınız,” demişti. “O piramidin ve kapak taşının güvenli ellerde olması yapmamız gereken en önemli şey.”</p>

  <p class="calibre2">Langdon, yukarıdaki okuma odasına çıkan merdivenden başka çıkış yolu göremiyordu. “Peki sen nereye gidiyorsun?”</p>

  <p class="calibre2">Bellamy, “Onları sizden uzaklaştırıp, rafların arasına çekeceğim,” demişti. “Kaçmanıza ancak bu kadar yardımcı olabilirim.”</p>

  <p class="calibre2">Langdon nereye gideceklerini sormaya fırsat bulamadan, Bellamy taşıyıcı bantların birinden büyük bir kitap sandığını kaldırıp, “Bantın üstüne yatın,” demişti. “Ellerinizi içeride tutun.”</p>

  <p class="calibre2">Langdon bakakalmıştı. <span class="italic">Ciddi olamazsın.</span> Taşıyıcı bant kısa bir mesafe devam ettikten soma, duvardaki karanlık bir deliğin içinde kayboluyordu. Açıklık, geniş kitap sandıklarının geçebileceği kadardı, daha fazla değil. Langdon, istekle arkadaki kitap raflarına bakıyordu.</p>

  <p class="calibre2">Bellamy, “Unut bunu,” demişti. “Harekete duyarlı ışıklar yüzünden saklanmak imkânsız.”</p>

  <p class="calibre2">Yukarıdan bir ses, “Termal işaret,” diye bağırmıştı. “Etrafını çevirin!” Katherine duyması gerektiği kadarını duymuştu. Başı ile duvardaki delik arasında yalnızca otuz santim bırakarak, taşıyıcı bandın üzerine çıkmış, ellerini de mumya gibi göğsünün üstüne çapraz yapmıştı.</p>

  <p class="calibre2">Langdon donakalmıştı.</p>

  <p class="calibre2">Bellamy, “Langdon,” diyerek onu kendine getirmişti. “Benim için değilse bile bunu Peter için yap.”</p>

  <p class="calibre2">Yukarıdaki sesler şimdi iyiden iyiye yaklaşmıştı.</p>

  <p class="calibre2">Langdon adeta rüyadaymış gibi bantın yanına gitmiş, çantasını bantın üstüne bıraktıktan sonra, başı Katherine’in ayaklarının dibine gelecek şekilde uzanmıştı. Sert kauçuk banttan sırtına soğuk geliyordu. Tavana baktığında kendini, hastanede MRI cihazına girmeye hazırlanan bir hasta gibi hissediyordu.</p>

  <p class="calibre2">Bellamy, “Telefonunu açık tut,” demişti. “Yalanda biri arayıp... yardım teklif edecek. Ona güven.”</p>

  <p class="calibre2"><span class="italic">Birisini arayacak?</span> Bellamy’nin birisine ulaşmaya çalıştığını biliyordu ama ancak mesaj bırakabilmişti. Saniyeler önce, sarmal merdivenden aşağı inerlerken Bellamy son bir kez daha aramayı denemiş, çok alçak sesle kısa bir konuşma yapmış ve sonra da kapatmıştı.</p>

  <p class="calibre2">Bellamy, “Sonuna kadar taşıyıcıyla birlikte gidin. Bant geri dönmeden önce hemen atlayın. Dışarı çıkmak için anahtar kartımı kullanırım,” demişti.</p>

  <p class="calibre2">Langdon da, <span class="italic">“Nerede</span> atlayacağız?!” diye sormuştu.</p>

  <p class="calibre2">Ama Bellamy manivelayı indirmişti bile. Odadaki tüm bantlar homurdayarak çalışmaya başlamıştı. Langdon itildiğini hissederken, yukarıdaki tavanın hareket etmeye başladığını görmüştü.</p>

  <p class="calibre2"><span class="italic">Tanrım beni kurtar.</span></p>

  <p class="calibre2">Langdon duvardaki açıklığa yaklaşırken geriye baktı ve Warren Bellamy’nin rafların arasına dalarken, kapıyı arkasından kapattığını gördü. Hemen ardından Langdon, karanlığın içine kayıp, kütüphane tarafından yutuldu... Bu sırada parlayan kırmızı bir lazer noktası, dans ederek merdivenden aşağı iniyordu.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_67"></div>
</body>
</html>
