<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos912918"><span class="calibre6"><span class="bold"><span class="calibre12">95. BÖLÜM</span></span></span></p>

  <p class="calibre2">Katherine Solomon düştüğünü anlıyor... ama sebebini çıkaramıyordu.</p>

  <p class="calibre2">Koridordan yemek odasındaki güvenlik memuruna doğru koşarken, ayağı, görünmeyen bir nesneye takılmış ve tökezleyerek ayakları yerden kesilmişti.</p>

  <p class="calibre2">Şimdi yere, parke zeminin üstüne yığılmak üzereydi.</p>

  <p class="calibre2">Katherine karnının üstüne düşünce, ciğerlerindeki hava aniden boşaldı. Başının üstündeki ayaklı portmanto tehlikeli biçimde sallandı ve devrilip tam yanına düştü. Soluk soluğa başını kaldırdığında, sandalyede oturan kadın güvenlik memurunun hiç kıpırdamadığını görünce şaşırdı. Bundan daha da tuhafı, yere devrilmiş portmantonun ayağına, koridorun karşı tarafına uzanan ince bir tel bağlanmıştı.</p>

  <p class="calibre2"><span class="italic">Kim, neden böyle bir şey yapsın?...</span></p>

  <p class="calibre2">“Katherine!” Langdon, ona seslenince, Katherine dönüp baktı ve kanının donduğunu hissetti. <span class="italic">Robert! Tam arkanda!</span> Çığlık atmak istedi, ama hâlâ nefes almaya çalışıyordu. Tek yapabildiği; Langdon’ın, arkasındaki Ajan Hartmann’ın boğazını tutarak kapı eşiğinde sendelediğinden habersiz, kendisine yardım etmek için koridorda koşuşunu izlemek oldu. Uzun tornavidayı sapından tutup boynundan çekerken, kanlar Hartmann’ın ellerine fışkırdı.</p>

  <p class="calibre2">Ajan ileri doğru adım atarken, saldırgan belirdi.</p>

  <p class="calibre2"><span class="italic">Tanrım... hayır!</span></p>

  <p class="calibre2">Üzerinde, peştamale benzeyen garip bir iç çamaşırından başka bir şey olmayan iri adamın, giriş salonunda saklandığı anlaşılıyordu. Kaslı vücudu tepeden tırnağa tuhaf dövmelerle kaplanmıştı. Ön kapı kapanırken, koridorda Langdon’ın peşinden koşmaya başladı.</p>

  <p class="calibre2">O sırada Ajan Hartmann yere kapaklandı. Şaşırmış görünen Langdon arkasını döndüğü sırada dövmeli adam çoktan üstüne çullanmış, sırtına bir tür alet saplıyordu. Işık parlamasına eşlik eden bir elektrik cızırtısının ardından Katherine, Langdon’ın kaskatı kesildiğini gördü. Gözleri donarak büyüyen Langdon, öne doğru sendeleyip, felç olmuş bir halde yere yığıldı. Deri çantasının üstüne sertçe düşerken, piramit yerde yuvarlandı.</p>

  <p class="calibre2">Dövmeli adam kurbanına dönüp bakmadan, doğruca Katherine’e yöneldi. Katherine yemek odasına sürünerek girerken bir sandalyeye çarptı. Bu sandalyeye yaslanmış olan kadın güvenlik memuru, sallanıp yanına yığıldı. Kadının cansız ifadesinden dehşet okunuyordu. Ağzına bir bez tıkanmıştı.</p>

  <p class="calibre2">Devasa adam, Katherine’in hareket etmesine fırsat bırakmadan yanına vardı. Onu omuzlarından muazzam bir güçle yakaladı. Artık makyajsız olan yüzü son derece korkutucuydu. Adamın kasları esnerken, Katherine bez bir bebek gibi karnının üstüne çevrildiğini hissetti. Ağır bir diz sırtına yüklenince, bir an için ikiye ayrılacağını sandı. Adam, onu kollarından tutup, geriye doğru çekti.</p>

  <p class="calibre2">Başı yan çevrilmiş ve yanağı halıya bastırılmış Katherine, şimdi sırtı dönük duran Langdon’ın sarsılarak titrediğini görebiliyordu. Onun arkasındaki Ajan Hartmann antrede kıpırdamadan yatıyordu.</p>

  <p class="calibre2">Bileklerini soğuk metal kıstırdığında, Katherine bir telle bağlandığını anladı. Dehşetle kurtulmaya çalıştı, ama bunu yapmak ellerini fena halde acıtıyordu.</p>

  <p class="calibre2">“Hareket edersen bu tel seni keser,” diyen adam, inanılmaz bir hızla el bileklerini bağlayıp, ayak bileklerine geçmişti.</p>

  <p class="calibre2">Katherine, ona tekme atınca, adam güçlü yumruğunu sağ kalçasının altına indirerek, bacağını etkisiz durama getirdi. Birkaç saniye içinde ayak bilekleri de bağlanmıştı.</p>

  <p class="calibre2">Katherine, “Robert!” diye seslenebildi.</p>

  <p class="calibre2">Langdon koridorda, yerde inliyordu. Profesör, başının yanında yere devrilmiş taş piramitle, deri çantasının üstünde iki büklüm yatıyordu.</p>

  <p class="calibre2">Katherine, saldırgana, “Piramidin şifresini çözdük!” dedi. “Sana her şeyi anlatacağım!”</p>

  <p class="calibre2">“Evet anlatacaksın.” Bunu söyledikten sonra bezi ölü kadının ağzından çıkarıp sert bir şekilde Katherine’in ağzına tıkadı.</p>

  <p class="calibre2">Tadı ölüm gibiydi.</p>

  <p class="calibre2">Robert Langdon’ın bedeni sanki kendisine ait değildi. Yanağı parkeye yaslanmış, uyuşuk ve kıpırdayamaz bir halde yatıyordu. Şok silahlarının, geçici süreyle sinir sistemine aşırı yük bindirerek kurbanı etkisiz hale getirdiğini biliyordu. Elektrikli kas/sinir sistemi etkileyici diye bilinen, yıldırım çarpması gibi buseydi. Hissettiği büyük acı, vücudundaki her bir moleküle nüfuz ediyordu. Zihninin odaklandığı isteğe karşın, kasları gönderdiği emre uymayı reddediyordu.</p>

  <p class="calibre2"><span class="italic">Ayağa kalk!</span></p>

  <p class="calibre2">Yerde, felce uğramış halde yüzükoyun yatan Langdon, nefes almakta güçlük çekerken, kısa soluklar almaya çalışıyordu. Kendisine saldıran adama henüz bakamamış olsa da Ajan Hartmann’ın bir kan gölü içinde yattığını görebiliyordu. Adamla mücadele edip tartışan Katherine’in sesi şimdi, sanki adam ağzına bir şey tıkmış gibi boğuk çıkıyordu.</p>

  <p class="calibre2"><span class="italic">Ayağa kalk Robert! Ona yardım etmelisin!</span></p>

  <p class="calibre2">Langdon’ın bacakları karıncalanıyordu. Duyumsadığı, yakıcı ve acı yüklü bir iyileşme hissiydi ama yine de bacakları işbirliği yapmıyordu. <span class="italic">Kıpırda!</span> Yüzüne ve boynuna gelen canla birlikte yeniden bedenini hissetmeye başlarken kolları seğirdi. Büyük bir çabayla, yanağını parkeye sürterek başını hareket ettirmeyi başardı. Başını döndürdüğünde yemek odasını gördü.</p>

  <p class="calibre2">Langdon’ın görüş alanı, çantasından fırlayıp, yerde yan devrilen piramit yüzünden kapanmıştı. Piramidin tabam yüzünün birkaç santim uzağındaydı.</p>

  <p class="calibre2">Langdon bir an için neye baktığını anlayamadı. Önündeki kare, taş piramidin tabanıydı, ama nedense farklı görünüyordu. Çok farklı. Hâlâ kare ve hâlâ taştı... ama artık düz ve pürüzsüz değildi. Piramidin tabanı kazınmış işaretlerle doluydu. <span class="italic">Bu nasıl olabilir?</span> Birkaç dakika hayal gördüğünü sanarak bakakaldı. <span class="italic">Piramidin tabanına defalarca baktım... hiç işaret yoktu!</span></p>

  <p class="calibre2">Langdon bunun sebebini şimdi anlıyordu.</p>

  <p class="calibre2">Nefes alma güdüsü zorlayınca, aniden hava yuttu. Mason Piramidi’nin hâlâ paylaşacağı sırları olduğunu fark ediyordu. <span class="italic">Bir başka değişime tanık oldum.</span></p>

  <p class="calibre2">Langdon o anda Galloway’ın ricasının anlamını çözdü. <span class="italic">Peter’a şunu söyleyin: Mason Piramidi sırrını daima... içtenlikle korudu.</span> O sırada bu sözler tuhaf gelmişti ama Langdon şimdi Başrahip Galloway’ın Peter’a şifreli bir mesaj gönderdiğini anlıyordu. Aynı şifre, Langdon’ın okuduğu sıradan bir gerilim romanında da kullanılmıştı.</p>

  <p class="calibre2"><span class="italic">Sin-cere.<sup class="calibre13"><small class="calibre14"><a href="../Text/Kayip_Sembol_split_143.html#filepos1338686"><span class="calibre15"><span class="italic">{79}</span></span></a></small></sup></span><a id="filepos921280"></a></p>

  <p class="calibre2">Michelangelo’dan beri heykeltıraşlar eserlerindeki kusurları, çatlakların içine sıcak balmumu sürüp, üstünü taş tozuyla kaplayarak kapatmışlardı. Bu aslında bir hileydi, bu yüzden “balmumsuz” -kelime karşılığı <span class="italic">sine cem-</span> heykellerin içtenlikle yapıldıkları düşünülürdü. Bu söz o zamandan sonra yerleşmişti. Bugün hâlâ mektupları “İçtenlikle” diye bitirince, “balmumsuz” yazdığımızı ve sözlerimizin gerçek olduğunu söylüyoruz.</p>

  <p class="calibre2">Piramidin tabanındaki yazılar da aynı yöntemle kapatılmıştı. Katilerine kapak taşının tarifini uygulamak için piramidi <span class="italic">kaynatınca,</span> balmumu eriyerek altındaki yazıları ortaya çıkarmıştı. Oturma odasındayken ellerini piramidin üzerinde gezindiren Galloway’ın, piramidin altındaki işaretleri hissettiği anlaşılıyordu.</p>

  <p class="calibre2">Langdon bir anlığına, Katherine’le birlikte içinde bulundukları tehlikeyi unutmuştu. Piramidin tabanındaki inanılmaz semboller dizisine baktı. Ne anlama geldiklerine... veya neyi ortaya çıkardıklarına dair fikri yoktu ama bir şey kesindi. <span class="italic">Mason Piramidi ’nin hâlâ anlatacak sırları var. Sekiz Franklin Meydanı son cevap değil.</span></p>

  <p class="calibre2">Yeni bir şifreyi daha çözerken salgıladığı adrenalin yüzünden mi, yoksa birkaç saniye daha yatmaktan mı bilinmez ama, Langdon birden vücuduna yeniden hâkim olduğunu hissetti.</p>

  <p class="calibre2">Tek kolunu acıyla yana uzatıp, yemek odasını görebileceği şekilde deri çantayı önünden çekti.</p>

  <p class="calibre2">Katherine’in bağlanmış olduğunu ve ağzının tıkandığını gördüğünde dehşete düştü. Dizlerinin üstüne kalkmak için kaslarını esnetti, ama hemen ardından gözlerine inanamayarak yerinde donakaldı. Yemek odasının kapı eşiğinde ürkütücü bir manzara, Langdon’ın daha önce gördüğü hiçbir şeye benzemeyen bir insan figürü duruyordu.</p>

  <p class="calibre2"><span class="italic">Tanrı aşkına bu da ne?!...</span></p>

  <p class="calibre2">Langdon yuvarlanıp, kaçmak için bacaklarıyla tekmelemeye başladı ama dövmeli adam onu yakalayıp sırtüstü çevirdi ve göğsünün üstüne bindi. Dizlerini Langdon’ın pazularına bastırıp, onu yere çiviledi. Adamın göğsünde çift başlı bir Zümrüdüanka kuşu vardı. Boynu, yüzü ve tıraşlı başı alışılmadık bir dizi karmaşık sembollerle kaplanmıştı. Langdon bunların kara büyü ritüellerinde kullanılan mühürler olduklarını biliyordu.</p>

  <p class="calibre2">Langdon daha ne olduğunu anlayamadan dev adam, onun kulaklarını ellerinin arasına aldı, başını yerden kaldırıp inanılmaz bir kuvvetle parkeye çarptı.</p>

  <p class="calibre2">O an her şey karardı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_103"></div>
</body>
</html>
