<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos175200"><span class="calibre6"><span class="bold"><span class="calibre12">17. BÖLÜM</span></span></span></p>

  <p class="calibre2">Başkan Inoue Sato korkutucu bir tipti; en fazla bir elli boyunda, burnundan alevler püsküren bir kadındı. Sivri hatlı ince bir kemik yapısı ve vitiligo diye bilinen bir cilt bozukluğu vardı. Bu hastalık, benekli tenine liken lekeli yontulmamış granit görünümü veriyordu. Buruşuk pantolon takımı bir deri bir kemik bedeninden çuval gibi sarkıyor, yakası açık bluzu ise boynundaki yara izini saklayamıyordu. İş arkadaşları Sato’nun fiziksel görünüm gibi boş işlere sadece bıyıklarını yolmak için vakit ayırdığını söylüyorlardı.</p>

  <p class="calibre2">Inoue Sato, on yılı aşkın bir zamandır CIA’in Güvenlik Ofisi’nin başındaydı. Üstün zekâ seviyesi ve insanın kanını donduracak kadar doğru çıkan içgüdüleri ona, imkânsızı başaramayanları dehşete düşüren bir kendine güven sağlıyordu. Konuları gırtlak kanseri teşhisi bile onu oturduğu koltuktan indirememişti. Verdiği mücadele işten ayrı geçen bir aya, ses tellerinin yarısına ve ağırlığının üçte birine mal olsa da ofise, hiçbir şey olmamış gibi geri dönmüştü. Inoue Sato adeta tahrip edilemez bir yaratıktı.</p>

  <p class="calibre2">Robert Langdon, telefonda onun erkek olduğu kanısına kapılan ilk kişi olmadığını düşünüyordu, ama başkan, ona öfkeli, siyah gözlerle bakmaya devam etti.</p>

  <p class="calibre2">Langdon, “Tekrar özür dilerim hanımefendi,” dedi. “Hâlâ kendime gelmeye çalışıyorum. Peter Solomon’ı elinde tuttuğunu iddia eden kişi bu akşam beni kandırarak D.C.’ye kadar getirtti.” Faks kâğıdını cebinden çıkardı. “Bana bunu göndermişti. Gönderdiği uçağın kuyruk numarasını yazdım, FAA’<a id="filepos177157"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1328404"><span class="calibre15">{29}</span></a></small></sup>i ararsanız belki...”</p>

  <p class="calibre2">Sato ufak elini uzatıp kâğıdı Langdon’ın elinden kaptı. Bakmadan cebine tıkıştırdı. “Profesör, bir soruşturma yürütüyorum ve bana bilmek istediğim şeyi söyleyinceye kadar size tavsiyem, sizinle konuşulmadıkça konuşmayın.”</p>

  <p class="calibre2">Sato şimdi güvenlik şefine dönmüştü.</p>

  <p class="calibre2">Adamın burnunun dibine kadar girip, küçük siyah gözlerini ona dikerek, “Şef Anderson,” dedi. “Burada ne halt olduğunu anlatacak mısın? Doğu kapısındaki görevli bana, yerde bir insan eli bulunduğunu söyledi. Doğru mu?” Anderson kenara çekilerek, tam ortada duran nesneyi görmesini sağladı. “Evet efendim, birkaç dakika önce.”</p>

  <p class="calibre2">Sato yerdeki ele, adeta bir kumaş parçasıymış gibi baktı. “Ama aradığımda bana bundan bahsetmedin, öyle mi?”</p>

  <p class="calibre2">“Ben... bildiğinizi sanmıştım.”</p>

  <p class="calibre2">“Bana <span class="italic">yalan</span> söyleme.”</p>

  <p class="calibre2">Anderson, onun bakışları altında ezildi ama kendinden emin bir sesle yanıt verdi. “Efendim, durum kontrol altına alındı.”</p>

  <p class="calibre2">Sato onunkine denk bir özgüvenle, “Bundan şüphem var,” dedi.</p>

  <p class="calibre2">“Adli tıptan bir ekip yola çıktı. Bunu yapan kişi parmak izi bırakmış olabilir.”</p>

  <p class="calibre2">Sato kuşkulu gözlerle bakıyordu. “Güvenlik kontrolünden yanında bir insan eliyle geçen kişi, herhalde parmak izi bırakmayacak kadar akıllıdır.” “Bu doğru olabilir ama benim görevini araştırmak.”</p>

  <p class="calibre2">“Doğrusunu istersen şu andan itibaren seni bu sorumluluktan kurtarıyorum. Soruşturmayı ben aldım.”</p>

  <p class="calibre2">Anderson sertleşti. “Burası Güvenlik Ofisi’nin sahasına girmiyor, öyle değil mi?”</p>

  <p class="calibre2">“Kesinlikle. Bu ulusal güvenlik meselesi.”</p>

  <p class="calibre2"><span class="italic">Peter'ın eli mi,</span> diye düşünen Langdon, atışmalarını şaşkınlıkla izliyordu. <span class="italic">Ulusal güvenlik mi?</span> Langdon, Sato’nun asıl amacının Peter’ı bulmak olmadığını seziyordu. Güvenlik Ofisi başkanı konuya tamamen farklı bir açıdan bakıyordu.</p>

  <p class="calibre2">Anderson da şaşırmış gibiydi. “Ulusal güvenlik mi? Saygı duyuyorum efendim ama...”</p>

  <p class="calibre2">Sato, “Rütbem seninkinin üstünde,” diyerek adamın sözünü kesti. “Söylediklerimi harfiyen ve hiç sorgulamadan yerine getirmeni tavsiye ederim.” Başını “evet” anlamında sallayan Anderson, güçlükle yutkundu. “Ama en azından elin Peter Solomon’a ait olduğunu teyit etmek için parmak izi almamız gerekmez mi?”</p>

  <p class="calibre2">Emin olmaktan ötürü rahatsızlık duyan Langdon, “Ben teyit ederim,” dedi. “Yüzüğünü tanıyorum... ve elini.” Durdu. “Ama dövmeler yeni. Birisi bunu ona kısa bir süre önce yapmış.”</p>

  <p class="calibre2">“Anlamadım?” Sato geldiğinden beri ilk defa cesareti kırılmış gibi görünüyordu. “Eline <span class="italic">dövme</span> mi yapılmış?”</p>

  <p class="calibre2">Langdon başını salladı. “Başparmakta bir taç var. İşaret parmağındaysa yıldız.”</p>

  <p class="calibre2">Gözlüğünü çıkaran Sato, ele doğru yürüyüp etrafında köpekbalığı gibi dolaştı.</p>

  <p class="calibre2">Langdon, “Ayrıca,” dedi. “Diğer üç parmak görünmediği halde, onların da uçlarında dövmeler bulunduğuna eminim.”</p>

  <p class="calibre2">Duyduğu yorum karşısında etkilenmiş gibi görünen Sato, Anderson’a işaret etti. “Şef, bizim için diğer parmak uçlarına bakabilir misin, lütfen?” Elin yanında yere çömelen Anderson, dokunmamak için özen gösteriyordu. Yanağını yere dayayıp, kıvrılmış parmak uçlarının altını görmeye çalıştı. “Doğru söylüyor efendim. Tüm parmak uçlarında dövmeler var ama tam olarak ne olduklarını...”</p>

  <p class="calibre2">Langdon sakin bir tonla, “Güneş, fener ve anahtar,” dedi.</p>

  <p class="calibre2">Sato takdir dolu bakışlarını Langdon’a çevirmişti. “Peki bunu nasıl biliyorsunuz?”</p>

  <p class="calibre2">Langdon, kadının bakışlarına karşılık verdi. “Parmak uçları bu şekilde işaretlenmiş insan eli figürü, çok eski bir ikondur. ‘Gizemler Eli’ adıyla bilinir.”</p>

  <p class="calibre2">Anderson aniden ayağa kalktı. “Bu şeyin bir de <span class="italic">adı</span> mı var?”</p>

  <p class="calibre2">Langdon başını salladı. “Antik dünyanın en çok sır barındıran ikonlarından biridir.”</p>

  <p class="calibre2">Sato başını dikti. “Peki o zaman Kongre Binası’nın ortasında ne halt ettiğini sorabilir miyim?”</p>

  <p class="calibre2">Langdon bu kâbustan uyanmayı diliyordu. “Geleneksel olarak hanımefendi, bu el davet yerine geçerdi.”</p>

  <p class="calibre2">“Davet mi... nereye?” diye sordu.</p>

  <p class="calibre2">Langdon başını eğip, arkadaşının kesik elindeki sembollere baktı. “Gizemler Eli asırlar boyunca mistik bir çağrı görevini üstlendi. Temelde, gizli bilgiyi almaya davet eder; sadece seçkin birkaç kişinin bildiği, korunmuş bilgeliği.”</p>

  <p class="calibre2">İnce kollarını kavuşturan Sato, simsiyah gözlerini ona dikti. “Ee, profesör, neden burada olduğunu bilmediğini iddia eden birine göre... şimdiye dek fena gitmediniz.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_25"></div>
</body>
</html>
