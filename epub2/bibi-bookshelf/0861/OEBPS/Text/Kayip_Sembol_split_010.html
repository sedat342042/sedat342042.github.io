<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos25983"><span class="calibre6"><span class="bold"><span class="calibre12">2. BÖLÜM</span></span></span></p>

  <p class="calibre2">Mal’akh adındaki adam iğnenin ucunu tıraşlı başına batırdı. Sivri uçlu alet derisine girip çıktıkça zevkle inliyordu. Elektrikli aygıtın yumuşak iniltisi adeta bağımlılık yapıyordu, tıpkı cildine batıp boyasını bırakan iğnenin ısırığı gibi.</p>

  <p class="calibre2"><span class="italic">Ben bir şaheserim.</span></p>

  <p class="calibre2">Dövme yapmanın amacı hiçbir zaman güzellik olmamıştı. Asıl amaç <span class="italic">değişimdi.</span> MÖ 2000’de derisini kazımış Nübyeli rahiplerden, antik Roma’nın Kibele kültünün dövmeli rahip yardımcılarına ve hatta günümüz Maori’lerinin<a id="filepos26795"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1323811"><span class="calibre15">{6}</span></a></small></sup> <span class="italic">moko</span> boyamalarına kadar insanlar, bir anlamda bedenlerini bu acılara sunarak dövmeler yaptırmışlar ve gösterdikleri fedakârlıklar sonucunda değişmiş varlıklar haline gelmişlerdi.</p>

  <p class="calibre2">Kişinin cildine dövme yapmasını yasaklayan Levililer 19:28’deki<a id="filepos27196"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1323980"><span class="calibre15">{7}</span></a></small></sup> korkutucu ihtarlara rağmen dövmeler, modern çağda milyonların -ergenlik çağındaki temiz çocuklardan, uyuşturucu bağımlılarına ve banliyölerde yaşayan ev hanımlarına kadar herkesin- katıldığı bir geçiş ayini haline gelmişti.</p>

  <p class="calibre2">Bir kişinin derisine dövme yaptırması; gücünü ilan etmesi ve tüm dünyaya, <span class="italic">kendi bedenimin hâkimi benim</span>, diye duyurmasıydı. Fiziksel değişimden kaynaklanan kontrol hissinin verdiği sarhoşluk, milyonlarca insanı bedenini dönüştürme uygulamalarına müptela etmişti: plastik cerrahi, piercing, vücut geliştirme, steroitler... hatta bulimi ve cinsiyet değiştirme. <span class="italic">İnsan ruhu kendi fani kabuğunun üzerinde hâkimiyet kuruyor.</span></p>

  <p class="calibre2">Mal’akh sarkaçlı saatin çam çalınca başını kaldırıp baktı. Saat altı buçuk olmuştu. Aletlerini bırakıp, bir doksanlık çıplak vücuduna Kiryu<a id="filepos28249"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1324238"><span class="calibre15">{8}</span></a></small></sup> ipeğinden olan sabahlığı geçirerek koridora çıktı. Bu büyük malikânenin havası, cilt boyasının ve iğneleri sterilize etmekte kullandığı balmumu kandillerin keskin kokusuyla ağırlaşmıştı. Uzun boylu adam, koridorda paha biçilmez İtalyan antikaların yanından yürüdü; bir Piranesi gravürü, bir Savonarola iskemlesi, gümüş bir Bugarini yağ lambası.</p>

  <p class="calibre2">Yerden tavana kadar uzanan pencerenin önünden geçerken, uzaklardaki şehir siluetine hayranlıkla baktı. Kongre Binası’nın parlak kubbesi, kışın karanlık gökyüzünde görkemli gücüyle ışık saçıyordu.</p>

  <p class="calibre2"><span class="italic">Saklandığı yer burası,</span> diye düşündü. <span class="italic">Orada bir yerde gömülü.</span></p>

  <p class="calibre2">Çok az kişinin varlığından, bundan daha da azının dehşet verici gücünden veya saklanma şeklinin inceliğinden haberi vardı. Bugüne kadar ülkenin en büyük açıklanmamış sırrı olarak kalmıştı. Gerçeği <span class="italic">bilen</span> birkaç kişi, onu sembollerin, efsanelerin ve simgesel anlatımların ardına saklamıştı.</p>

  <p class="calibre2">Mal’akh, <span class="italic">artık kapılarını bana açtılar,</span> diye düşündü.</p>

  <p class="calibre2">Bir süre önce Amerika'nın en nüfuzlu erkeklerinin şahit olduğu karanlık bir törende Mal’akh, dünyadaki en eski kardeşliğin en üst kademesi olan otuz üçüncü dereceye yükselmişti. Yeni rütbesine rağmen, kardeşler ona hiçbir şey söylememişlerdi. <span class="italic">Aslında söylemeyeceklerini</span> iyi biliyordu. İşler böyle yürümezdi. Çemberlerin içinde çemberler... Kardeşlerin içinde kardeşler vardı. Mal’akh yıllarca beklese de gerçek güvenlerini asla kazanamayabilirdi.</p>

  <p class="calibre2">Neyse ki en derin sırlarına ulaşmak için onların güvenine ihtiyacı yoktu.</p>

  <p class="calibre2"><span class="italic">Üyeliğim amacıma hizmet etti.</span></p>

  <p class="calibre2">Kendisini bekleyenlerin verdiği enerjiyle yatak odasına doğru yürüdü. Hoparlörlerden tüm evde -önceki hayatını hatırlatan- Verdi’nin <span class="italic">Requiem</span> ’inden’<a id="filepos30599"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1324468"><span class="calibre15">{9}</span></a></small></sup> <span class="italic">Lux Aeterna</span> yı<a id="filepos30706"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1324651"><span class="calibre15">{10}</span></a></small></sup> söyleyen bir kastratonun ürkütücü nağmeleri yükseliyordu. Mal’akh gürültülü <span class="italic">Dies Irae’yi<sup class="calibre13"><small class="calibre14"><a href="../Text/Kayip_Sembol_split_143.html#filepos1324813"><span class="calibre15"><span class="italic">{11}</span></span></a></small></sup></span><a id="filepos30987"></a> çalmak için uzaktan kumandaya dokundu. Ardından, timpaniler ve düz beşliler eşliğinde sabahlığı dalgalanırken, kaslı bacaklarının üzerinde yükselerek mermer basamakları çıktı.</p>

  <p class="calibre2">Koşarken boş midesi itiraz edercesine guruldadı. Mal’akh iki gündür sadece su tüketerek oruç tutuyor, eski yöntemlere uyarak vücudunu hazırlıyordu. Kendi kendine, <span class="italic">açlığın şafakla birlikte bastırılacak,</span> diye hatırlattı. <span class="italic">Acınla birlikte.</span></p>

  <p class="calibre2">Bir huşu ile yatak odasının mahremiyetine giren Mal’akh, arkasından kapıyı kilitledi. Giysi dolabına doğru yürürken, yaldızlı devasa ayna tarafından adeta çekildiğini hissetti. Karşı koyamadı ve dönüp kendi yansımasına baktı. Paha biçilemez bir hediyeyi açıyormuşçasına, yavaşça sabahlığını çözerek çıplak vücudunu ortaya çıkardı. Görüntü onu büyüledi.</p>

  <p class="calibre2"><span class="italic">Ben bir şaheserim.</span></p>

  <p class="calibre2">Heybetli bedeni tıraşlı ve pürüzsüzdü. Bakışlarını önce şahin pençesi dövmeli ayaklarına indirdi. Bunun üzerindeki kaslı bacakları oymalı sütunları andırıyordu; sol bacağında sarmal, sağ bacağında uzunlamasına çizgiler vardı. <span class="italic">Boaz ve Jakin.<sup class="calibre13"><small class="calibre14"><a href="../Text/Kayip_Sembol_split_143.html#filepos1324974"><span class="calibre15"><span class="italic">{12}</span></span></a></small></sup></span><a id="filepos32446"></a> Süslü bir kemer oluşturan kasıklarıyla karnının üstündeki güçlü göğsünde çift başlı Zümrüdüanka kuşu vardı... Profilden görünen başlardan her birinin gözleri Mal'akh’ın göğüs uçlarını oluşturuyordu. Omuzları, boynu, yüzü ve tıraşlanmış başı tamamıyla eski semboller ve mühürlerden oluşan karmaşık desenlerle kaplanmıştı.</p>

  <p class="calibre2"><span class="italic">Ben bir sanat eseriyim... evrim geçiren bir heykelim.</span></p>

  <p class="calibre2">On sekiz saat önce Mal’akh’ı çıplak gören bir adam korkuyla, “Tanrım, Tanrım, sen bir şeytansın!” diye bağırmıştı.</p>

  <p class="calibre2">“Sen, beni öyle algılıyorsan öyledir,” diye cevap veren Mal’akh, meleklerle şeytanların aynı olduğunu, birbirinin yerine geçebildiğini düşünen eskilerin anlayışıyla konuşuyordu. Savaşta düşmanını alt eden koruyucu melek, düşman tarafından yok edici bir şeytan olarak algılanırdı.</p>

  <p class="calibre2">Mal’akh kafasını hafifçe öne eğip, başının tepesini eğimli bir açıdan görmeye çalıştı. Tacı andıran halenin içinde dövme yapılmamış küçük bir daire parlıyordu. Dikkatle korunmuş bu tuval, Mal’akh’ın teninde bakir kalmış tek yerdi. Bu kutsal yer sabırla beklemişti... ve bu gece doldurulacaktı. Bu şaheseri tamamlamak için ihtiyaç duyduğu şeye henüz sahip olmasa da o anın hızla yaklaştığını biliyordu.</p>

  <p class="calibre2">Yansımasıyla keyiflenen Mal’akh, gücünün şimdiden arttığını hissedebiliyordu. Sabahlığını kapatıp, pencereye doğru yürüdü ve bir kez daha önünde duran gizemli şehre baktı. <span class="italic">Orada bir yerde gömülü.</span></p>

  <p class="calibre2">Yeniden dikkatini işine verip, tuvalet masasına doğru gitti ve dövmeleri kapanıncaya kadar yüzüne, başına, boynuna fondöten sürdü. Ardından bu akşam için itinayla hazırladığı giysileri giydi. İşi bittiğinde aynada kendisini inceledi. Tatmin olunca yumuşak avcunu, başının pürüzsüz tepesinde gezdirip gülümsedi.</p>

  <p class="calibre2"><span class="italic">Orada bir yerde,</span> diye düşündü. <span class="italic">Ve bu akşam, bir adam onu bulmama yardımcı olacak.</span></p>

  <p class="calibre2">Mal’akh evden çıkarken, yakında Kongre Binası’nı sarsacak olan olaya kendini hazırladı. Bu gece gerek duyacağı parçaları bir araya getirmek için çok büyük aşamalar kaydetmişti.</p>

  <p class="calibre2">Ve şimdi, nihayet, son piyonu da oyuna katılmıştı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_10"></div>
</body>
</html>
