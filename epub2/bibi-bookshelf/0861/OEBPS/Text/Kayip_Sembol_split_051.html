<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos458839"><span class="calibre6"><span class="bold"><span class="calibre12">43. BÖLÜM</span></span></span></p>

  <p class="calibre2">Langdon uzun tünelde tek kelime etmeden yürürken, Warren Bellamy’nin hızlı adımlarına yetişmeye çalışıyordu. Kongre Binası’nın Mimarı şimdiye kadar Langdon’a neler olup bittiğini açıklamaktan çok, hu taş piramidi Sato’dan uzaklaştırmakla meşgul olmuştu. Langdon, hayal edebileceklerinin ötesinde bir şeylerin döndüğünü gitgide daha iyi kavrıyordu.</p>

  <p class="calibre2"><span class="italic">CIA? Kongre Binası’nın Mimarı? Otuz üçüncü dereceden iki mason?</span> Langdon’ın cep telefonunun tiz sesi ortamı gerdi. Telefonunu ceketinden çıkardı. Tereddütle cevap verdi. “Alo?”</p>

  <p class="calibre2">Ürkütücü ve tanıdık bir fısıltı konuşuyordu. “Profesör, yarımızda beklenmedik birinin olduğunu duydum.”</p>

  <p class="calibre2">Langdon içinin ürperdiğini hissetti. “Peter nerede?” derken kelimeleri kapalı tünelde yankılandı. Endişeli görünen Warren Bellamy ona bir bakış attı ve yürümeye devam etmesini işaret etti.</p>

  <p class="calibre2">Ses, “Merak etme,” dedi. “Size söylediğim gibi Peter güvende.” “Tanrı aşkına, sen onun elini kestin! Doktora ihtiyacı var!”</p>

  <p class="calibre2">Adam, “Bir rahibe ihtiyacı var,” diye yanıtladı. “Ama siz onu kurtarabilirsiniz. Dediklerimi yaparsanız Peter yaşar. Size söz veriyorum.”</p>

  <p class="calibre2">“Bir delinin verdiği sözlerin benim için anlamı yok.”</p>

  <p class="calibre2">“Deli mi? Profesör, eminim bu akşam eski usullere bağlı kalarak gösterdiğim saygıyı takdir etmişsinizdir. Gizemler Eli sizi bir kapıya, eski bilgeliğin örtüsünü kaldırmayı vaat eden piramide götürdü. Bunun sizde olduğunu biliyorum.”</p>

  <p class="calibre2">Langdon, <span class="italic">“Bunun</span> Mason Piramidi olduğunu mu sanıyorsun?” diye sordu. “Bir taş parçası.”</p>

  <p class="calibre2">Hattın diğer ucunda bir sessizlik oldu. “Bay Langdon, aptalı oynayamayacak kadar akıllısınız. Bu akşam neyi ortaya çıkardığınızı gayet iyi biliyorsunuz. Nüfuzlu bir masonun... Washington D.C.’nin göbeğinde sakladığı... taş bir piramit.”</p>

  <p class="calibre2">“Bir <span class="italic">efsanenin</span> peşinden koşuyorsun! Peter sana her ne anlattıysa, korkudan öyle söylemiştir. Mason Piramidi efsanesi bir <span class="italic">hayal ürünüdür.</span> Masonlar gizli bilgeliği korumak için asla bir piramit inşa etmediler. Bunu yapmış olsalar bile <span class="italic">bu</span> piramit, sandığın şey olamayacak kadar küçük.”</p>

  <p class="calibre2">Adam kendi kendine güldü. “Görüyorum ki Peter size çok az şey anlatmış. Yine de Bay Langdon, şu an elinizde bulunan şeyin ne olduğuna ister inanın ister inanmayın, dediklerimi yapacaksınız. Yanınızdaki piramidin üzerinde şifrelenmiş bir yazı olduğunu çok iyi biliyorum. O yazıyı benim için deşifre edeceksiniz. İşte, ancak o zaman Peter Solomon’ı size geri veririm.”</p>

  <p class="calibre2">Langdon, “Bu yazının her neyi meydana çıkardığına inanıyorsan, şunu bil ki, yazan şey Antik Gizemler olmayacak,” dedi.</p>

  <p class="calibre2">Adam, “Elbette,” diye cevap verdi. “Gizemler, küçük bir taş piramidin üstüne yazılamayacak kadar engin.”</p>

  <p class="calibre2">Cevabı Langdon’ı hazırlıksız yakalamıştı. “Ama eğer bu yazı Antik Gizemleri anlatmıyorsa bu piramit de Mason Piramidi değil. Efsane, Mason Piramidi’nin Antik Gizemleri korumak için inşa edildiğini açıkça belirtiyor.” Şimdi adamın sesi küçümseyiciydi. “Bay Langdon, Mason Piramidi Antik Gizemleri saklamak için inşa edildi ama henüz kavrayamadığınız bir özelliği var. Peter size hiç bahsetmedi mi? Mason Piramidi’nin gücü gizemlerinde <span class="italic">değil...</span> gizemlerin gömülü olduğu gizli yeri meydana çıkarmasındadır.”</p>

  <p class="calibre2">Langdon durumu sonradan anlamıştı.</p>

  <p class="calibre2">Ses, “Yazıyı deşifre edin,” diye devam etti. “Size insanlığın en büyük hâzinesinin nerede saklandığını söyleyecektir.” Kahkaha attı. “Peter size hâzinenin kendisini emanet etmedi profesör.”</p>

  <p class="calibre2">Langdon tünelde yürürken aniden durdu. “Bekle. Piramidin... bir <span class="italic">harita</span> olduğunu mu söylüyorsun?”</p>

  <p class="calibre2">Yerinden sıçrayarak duran Bellamy’nin yüzünde hem şaşkınlık, hem de dehşet ifadesi vardı. Arayan kişinin, bamteline bastığı belli oluyordu. <span class="italic">Piramit bir harita.</span></p>

  <p class="calibre2">Ses, “Bu harita,” diye fısıldadı. “Veya piramit veya kapı veya her ne demeyi seçersen... çok uzun zaman önce Antik Gizemlerin saklandığı yeri emniyete almak için... tarihte kaybolmaması için yapılmıştı.”</p>

  <p class="calibre2">“On altı sembolden oluşan bir dizgi, pek de haritaya benzemiyor.” “Görüntü yanıltıcı olabilir profesör. Ama yine de o yazıyı okuma gücü sadece sizin elinizde.”</p>

  <p class="calibre2">Basit şifreyi gözünün önünde canlandıran Langdon, “Yanılıyorsun,” diye çıkıştı. “Bu yazıyı <span class="italic">herhangi</span> biri deşifre edebilir. O kadar karmaşık değil.” “Sanırım piramitte gözün gördüğünden daha fazlası var. Yine de kapak taşı yalnızca sizde.”</p>

  <p class="calibre2">Langdon çantasındaki küçük kapak taşını hayal etti. <span class="italic">Kaostan çıkan düzen?</span> Artık neye inanacağını bilmiyordu, ama çantasındaki taş piramit her geçen dakika biraz daha ağırlaşıyordu.</p>

  <p class="calibre2">Langdon’ın endişeyle nefes alıp verişim dinlemekten zevk alan Mal’akh telefonu kulağına dayadı. “Şimdi yapmam gereken işler var profesör. Sizin de öyle. Haritayı çözer çözmez beni arayın. Saklandığı yere birlikte gidip değiş tokuş yaparız. Tüm çağların bilgeliğine karşılık... Peter’ın hayatı.”</p>

  <p class="calibre2">Langdon, “Hiçbir şey yapmayacağım,” diye üsteledi. “Özellikle de Peteı ’ın hâlâ hayatta olduğunu kanıtlamazsan.”</p>

  <p class="calibre2">“Beni sınamamanızı öneririm. Büyük bir planın küçük bir parçasısınız. Bana itaat etmezseniz veya beni bulmaya kalkışırsanız, Peter <span class="italic">ölür.</span> Buna yemin ederim.”</p>

  <p class="calibre2">“Benim anladığım kadarıyla Peter çoktan öldü.”</p>

  <p class="calibre2">“Oldukça canlı, profesör, ama çaresizce yardımınızı bekliyor.”</p>

  <p class="calibre2">“Senin aradığın ne?” Langdon telefona bağırmıştı.</p>

  <p class="calibre2">Mal’akh cevap vermeden önce sustu. “Pek çok insan Antik Gizemlerin peşine düşüp, gücü üzerine tartışmalar yaptı. Bu akşam gizemlerin gerçek olduğunu kanıtlayacağım.”</p>

  <p class="calibre2">Langdon konuşmuyordu.</p>

  <p class="calibre2">Mal’akh, “Haritayı hemen çözmeye başlamanızı öneriyorum,” dedi. “O bilgiye <span class="italic">bugün</span> ihtiyacım var.”</p>

  <p class="calibre2">“Bugün mü?! Saat dokuzu geçti!”</p>

  <p class="calibre2">“Kesinlikle. <span class="italic">Tempus fugit.<sup class="calibre13"><small class="calibre14"><a href="../Text/Kayip_Sembol_split_143.html#filepos1332735"><span class="calibre15"><span class="italic">{48}</span></span></a></small></sup></span><a id="filepos466833"></a></p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_51"></div>
</body>
</html>
