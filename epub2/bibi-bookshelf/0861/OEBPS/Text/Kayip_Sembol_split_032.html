<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos275193"><span class="calibre6"><span class="bold"><span class="calibre12">24. BÖLÜM</span></span></span></p>

  <p class="calibre2">Farkındalık Langdon’a dalga gibi çarpmıştı.</p>

  <p class="calibre2"><span class="italic">Neden burada olduğumu biliyorum.</span></p>

  <p class="calibre2">Rotunda’nın ortasında dikilen Langdon, arkasını dönüp, Peter’ın elinden, parıldayan altın yüzükten, Sato ile Anderson’ın kuşku dolu bakışlarından kaçmak için müthiş bir istek duydu. Ama bunun yerine, kıpırdamadan durup, omzundaki deri çantaya daha sıkı sarıldı. <span class="italic">Buradan çıkmalıyım.</span></p>

  <p class="calibre2">Yıllar önce, Cambridge, Massachusetts’teki soğuk bir sabah sahnesini hatırlayınca, dişlerini sıktı. Saat sabahın altısıydı ve Langdon her zamanki gibi Harvard’ın havuzundaki kulaç atma rimelinin ardından sınıfına giriyordu. Kapının eşiğinden geçerken tebeşir tozu ve buhar kokuları onu karşılaşmıştı. Masasına doğru iki adım attıktan sonra durmuştu.</p>

  <p class="calibre2">Kartalı andıran yüz hatlarına ve muhteşem gri gözlere sahip, zarif biri onu orada bekliyordu.</p>

  <p class="calibre2">“Peter?” Langdon şaşkınlık içindeydi.</p>

  <p class="calibre2">Peter Solomon’ın tebessümü loş ışıklı odada, pırıl pırıl parıldıyordu. “Günaydın Robert. Beni gördüğüne şaşırdın mı?” Sesi yumuşak olmasına rağmen, gücünü belli ediyordu.</p>

  <p class="calibre2">Langdon hemen yanına gidip, samimi bir şekilde dostunun elini sıkmıştı. “Mavi kanlı bir Yale mensubu, şafaktan önce Crimson<a id="filepos276980"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1330674"><span class="calibre15">{38}</span></a></small></sup> kampusunda ne arıyor olabilir?”</p>

  <p class="calibre2">Solomon gülerek, “Düşman hattında gizli görev,” demişti. Langdon’ın dümdüz karnını işaret etmişti. “Kulaçlar işe yarıyor. Fiziğin iyi görünüyor.”</p>

  <p class="calibre2">Onunla şakalaşan Langdon, “Sadece sana kendini yaşlı hissettirmeye çalışıyorum,” demişti. “Seni görmek çok güzel Peter. Neler yapıyorsun?”</p>

  <p class="calibre2">Boş sınıfa göz gezdiren adam, “Kısa bir iş seyahati,” demişti. “Böyle karşına çıktığım için üzgünüm Robert, ama sadece birkaç dakikam var. Sana bir şey soracağım... özel bir istek. Bir iyilik.”</p>

  <p class="calibre2"><span class="italic">Bu bir ilk.</span> Langdon, her şeye sahip olan bir adam için, basit bir üniversite hocasının ne yapabileceğini merak etmişti. “Ne istersen,” diye cevap vermişti. Yaşadığı bunca trajediden sonra zenginliğinden tat almayan Peter kendisine bunca iyiliği dokunan bu adam için bir şey yapabilme fırsatını yakaladığına sevinmişti.</p>

  <p class="calibre2">Solomon sesini alçaltmıştı. “Benim için bir şeye göz kulak olabileceğini umut ediyorum.”</p>

  <p class="calibre2">Langdon gözlerini devirmişti. “Umarım Hercules değildir.” Langdon bir zamanlar, Solomon seyahatteyken onun yetmiş beş kiloluk buldoğu Hercules’e bakmayı kabul etmişti. Anlaşılan köpek, Langdon’ın evindeyken en sevdiği deri çiğneme oyuncağını özlemiş ve çalışma odasında onun yerine geçecek başka bir şey keşfetmişti; 1600’lerden kalma, orijinal parşömen üstüne elyazması bir Kitabı Mukaddes. “Kötü köpek” nedense bununla da yetinmemişti.</p>

  <p class="calibre2">Solomon utangaç bir tebessümle, “Biliyorsun, hâlâ onu telafi edecek bir şey arıyorum,” demişti.</p>

  <p class="calibre2">“Unut gitsin. Hercules’in dinden anlaması hoşuma gitti.” Gülümseyen Solomon’ın aklı başka yerde gibiydi. “Robert, sana önemli bir sebeple geldim: benim için fazlasıyla kıymetli olan bir şeye göz kulak olmanı istiyorum. Bir süre önce bana miras kaldı ama artık evde ya da ofiste bıraktığımda içim rahat etmiyor.”</p>

  <p class="calibre2">Langdon bir anda tedirgin oldu. Peter Solomon’ın dünyasındaki “fazlasıyla kıymetli” şey, bir servet değerinde olmalıydı. “Banka kasasına neden koymuyorsun?” <span class="italic">Hem</span>, <span class="italic">Amerika’daki bankaların yarısında kasanız yok mu?</span></p>

  <p class="calibre2">“Bir sürü evrakla ve banka personeliyle muhatap olmak gerekir; oysa ben güveneceğim bir dostumu tercih ederim. Ayrıca sır saklayabildiğim biliyorum.” Solomon elini cebine sokup, çıkardığı küçük paketi Langdon’a uzatmıştı.</p>

  <p class="calibre2">Bu çarpıcı girişin ardından Langdon çok daha etkileyici bir şey beklemişti. Yaklaşık yirmi santimetre karelik küp şeklindeki küçük kutu, kahverengi ambalaj kâğıdına sarılmış ve bir iple bağlanmıştı. Boyutlarına göre ağır olan kutunun içinde taş ya da metal olmalıydı. <span class="italic">Bu kadar mı?</span> Kutuyu elinde çeviren Langdon, ipin bir kenarının balmumuyla dikkatlice mühürlenmiş olduğunu gördü. Mührün üstünde göğsünde 33 rakamı bulunan çift başlı bir Zümrüdüanka kuşu vardı. Bu farmasonların en yüksek derecesinin sembolüydü.</p>

  <p class="calibre2">Langdon yüzünde çarpık bir gülümsemeyle, “Peter,” dedi. “Sen bir mason locasının Üstadı Muhterem’isin, papa değil. Paketleri yüzüğünle mi mühürlüyorsun?”</p>

  <p class="calibre2">Bakışlarını elindeki altın yüzüğe indiren Solomon gülmüştü. “Paketi ben mühürlemedim Robert. Büyük-büyükbabam mühürledi. Yaklaşık yüz yıl önce.”</p>

  <p class="calibre2">Langdon hızla başını kaldırmıştı. “Ne?!”</p>

  <p class="calibre2">Solomon yüzükparmağını havaya kaldırmıştı. “Bu mason yüzüğü ona aitti. Sonra büyükbabamın, sonra babamın... ve en sonunda da benim.” Langdon paketi yukarı kaldırmıştı. “Yani bunu büyük-büyükbaban yaklaşık yüz yıl önce mühürledi ve hiç kimse de açmadı, öyle mi?”</p>

  <p class="calibre2">“Bu doğru.”</p>

  <p class="calibre2">“Ama... neden?”</p>

  <p class="calibre2">Solomon gülümsemişti. “Çünkü zamanı gelmemişti.”</p>

  <p class="calibre2">Langdon bakakalmıştı. <span class="italic">“Neyin</span> zamanı?”</p>

  <p class="calibre2">“Robert, bu kulağa tuhaf geliyor biliyorum, ama ne kadar az bilirsen o kadar iyi. Lütfen bu paketi güvenli bir yere kaldır ve sana verdiğimden kimseye söz etme.”</p>

  <p class="calibre2">Langdon akıl hocasının gözlerinde bunun oyun olduğunu ima edecek bir belirti aradı. Solomon tiyatroya düşkün bir adamdı, bu yüzden Langdon onun kendisiyle oynadığından şüpheleniyordu. “Peter bunun, eski bir mason sırrına erdiğime inanıp, sırf meraktan katılmaya karar vermem için düzenlenmiş kurnazca bir tuzak olmadığına emin misin?”</p>

  <p class="calibre2">“Masonlar adam toplamazlar Robert, bunu sen de biliyorsun. Ayrıca katılmamayı tercih ettiğini bana zaten söyledin.”</p>

  <p class="calibre2">Bu doğruydu. Langdon mason felsefesine ve sembolizmine büyük saygı duyuyordu, ama asla üye olmayı istememişti. Cemiyetin gizlilik yemini, farmasonluğu öğrencileriyle tartışmasını engelleyecekti. Sokrates de aynı sebepten ötürü Eleusis Gizemlerine katılmamıştı.</p>

  <p class="calibre2">Gizemli küçük kutuya ve onun masonik mührüne bakan Langdon, aklına gelen soruyu sormadan edememişti. “Bunu neden mason kardeşlerinden birine emanet etmiyorsun?”</p>

  <p class="calibre2">“Kardeşliğin dışındaki birinde daha güvende olacağına inanıyorum diyelim. Ve lütfen paketin boyutları seni yanıltmasın. Eğer babamın anlattıkları doğruysa, muazzam bir güce sahip demektir.” Durdu. “Bir tür tılsım.”</p>

  <p class="calibre2"><span class="italic">Tılsım mı dedi?</span> Tılsımın kelime anlamı, sihirli güçleri olan nesne demekti. Geleneksel olarak tılsımlar iyi şans getirmeleri, kötü ruhları kovmaları veya ayinlere yardımcı olmaları amacıyla kullanılırlardı. “Peter, tılsımların modası ortaçağda geçti, bunun farkındasın değil mi?”</p>

  <p class="calibre2">Peter elini anlayışla Langdon’ın omzuna koydu. “Kulağa nasıl geldiğini biliyorum Robert. Seni uzun zamandır tanıyorum, şüphecilik bir akademisyen olarak en güçlü özelliklerinden biri. Ama aynı zamanda en büyük zaafın. <span class="italic">İnanmam</span> değil... sadece <span class="italic">güvenmeni</span> isteyebileceğimi bilecek kadar seni tanıyorum. Bu yüzden, tılsımın güçlü olduğunu söylerken senden bana güvenmeni istiyorum. Ona sahip olan kişiye, karmaşanın içinden düzen çıkaracağı söylendi.”</p>

  <p class="calibre2">Langdon bakmakla yetindi. “Karmaşanın içinden düzen çıkması” masonlukta kabul edilmiş gerçeklerden biriydi. <span class="italic">Ordo ab chao.</span> Yine de bir tılsımın, karmaşadan düzen yaratmak bir yana dursun, herhangi bir güç verecek olması bile saçmaydı.</p>

  <p class="calibre2">Solomon, “Bu tılsım yanlış ellerde tehlikeli hale gelir,” diye devam etmişti. “Ve ne yazık ki, güçlü kişilerin onu benden çalmak istediklerine inanmak için sebeplerim var.” Gözleri hiç olmadığı kadar ciddi bakıyordu. “O- nu bir süreliğine benim için saklamam istiyorum. Bunu yapabilir misin?”</p>

  <p class="calibre2">O akşam Langdon mutfak masasında oturup paketin içinde ne olabileceğini hayal etmeye çalışmıştı. Sonunda tüm bunları Peter’ın tuhaflıklarına bağlamış ve kütüphanesindeki kasaya kilitleyerek o andan itibaren unutmuştu.</p>

  <p class="calibre2">Ta ki... bu sabaha kadar.</p>

  <p class="calibre2"><span class="italic">Güneyli aksam olan adamdan telefon gelinceye kadar.</span></p>

  <p class="calibre2">Langdon’a, D.C. seyahatinin ayrıntılarıyla ilgili bilgi verdikten sonra, “Ah, profesör, neredeyse unutuyordum!” demişti. “Bay Solomon bir şey daha rica etti.”</p>

  <p class="calibre2">“Evet?” diyen Langdon daha şimdiden yapmayı kabul ettiği konuşmayı düşünmeye başlamıştı.</p>

  <p class="calibre2">“Bay Solomon size bir not bıraktı.” Adam sanki Peter’ın elyazısını çözmeye çalışıyormuş gibi tuhaf bir biçimde okumaya başlamıştı. “Lütfen Robert’tan... yıllar önce ona verdiğim... küçük, mühürlü paketi yanında getirmesini iste.” Adam durmuştu. “Bu sizin için bir şey ifade ediyor mu?”</p>

  <p class="calibre2">O sırada duvardaki kasasında duran küçük kutuyu hatırlayan Langdon şaşırmıştı. “Doğrusu, evet. Peter’ın neden bahsettiğini biliyorum.” “Getirebilir misiniz?”</p>

  <p class="calibre2">“Elbette. Peter’a getireceğimi söyleyin.”</p>

  <p class="calibre2">“Harika.” Asistanın sesi rahatlamış gibiydi. “Bu akşamki konuşmanızda başarılar. İyi yolculuklar.”</p>

  <p class="calibre2">Langdon evden ayrılmadan önce, paketi kasadan alıp çantasına koymuştu.</p>

  <p class="calibre2">Şimdi ABD Kongre Binası’nda dururken, tek bir şeyden emindi. Peter Solomon, Langdon’ın onu yanılttığını bilseydi, kendini çok kötü hissederdi.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_32"></div>
</body>
</html>
