<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos924373"><span class="calibre6"><span class="bold"><span class="calibre12">96. BÖLÜM</span></span></span></p>

  <p class="calibre2">Koridorda duran Mal’akh etrafındaki katliamı inceledi. Evi savaş alanına dönmüştü.</p>

  <p class="calibre2">Robert Langdon ayaklarının altında şuursuzca yatıyordu.</p>

  <p class="calibre2">Katherine Solomon yemek odasında yerde bağlı ve ağzı tıkalıydı.</p>

  <p class="calibre2">Yaslandığı sandalyeden düşerek yere yığılan kadın güvenlik memurunun cesedi yakınındaydı. Hayatını kurtarmak isteyen güvenlik memuru, Mal’akh ne dediyse onu yapmıştı. Boğazına dayanmış bir bıçakla Mal’akh’ın telefonuna cevap vermiş ve Langdon ile Katherine’i koşturarak buraya getirtecek yalanı söylemişti. <span class="italic">Ortağı yoktu ve Peter Solomon hiç iyi değildi.</span> Kadın rolünü tamamladığı anda Mal’akh onu öldürmüştü.</p>

  <p class="calibre2">Mal’akh’ın evde olmadığı izlenimini tamamlamak için, arabalarından birinin araç kitinden Bellamy’yi aramıştı. Bellamy’ye ve başka her kim dinliyorsa ona, <span class="italic">yoldayım,</span> demişti. <span class="italic">Peter bagajda.</span> Aslında Mal’akh sadece garajla ön bahçe arasında araba kullanıyordu. Farları açık ve motorları çalışır durumda olan bir sürü arabasını buraya gelişigüzel park etmişti.</p>

  <p class="calibre2">Aldatmaca kusursuz biçimde işe yaramıştı.</p>

  <p class="calibre2">Neredeyse.</p>

  <p class="calibre2">Tek pürüz, antrede boynunda tornavidayla yatan, siyahlar içindeki kanlı yığındı. Cesedin üstünü arayan Mal’akh, CIA logosu taşıyan bir telsiz ve cep telefonu bulduğunda kendi kendine güldü. <span class="italic">Demek onlar bile gücümün farkında.</span> Pillerini çıkarıp, her iki aygıtı da ağır bir bronz havanla ezdi. Yeniden Langdon’m yanına yürüdü. Profesör kasılıp kalmıştı ve bir süre daha öyle kalacaktı. Gözleri heyecanla, profesörün açık çantasının yanında duran taş piramide kaydı. Nefesi kesildi, kalbi çarpmaya başladı.</p>

  <p class="calibre2"><span class="italic">Yıllarca bekledim...</span></p>

  <p class="calibre2">Aşağı uzanıp, Mason Piramidi’ni kaldırırken elleri hafifçe titredi. Parmaklarını yavaşça yazıların üstünde gezdirdi, kelimelerin yaydığı umut ona huşu vermişti. Kendini daha fazla büyüsüne kaptırmadan, piramidi kapak taşıyla birlikte Langdon’ın çantasına koydu ve fermuarını kapattı.</p>

  <p class="calibre2"><span class="italic">Yakında piramidi bir araya getireceğim... çok daha güvenli bir yerde.</span></p>

  <p class="calibre2">Çantasını omzuna attıktan sonra profesörü de sırtlamaya çalıştı ama kondüsyonlu fiziği beklediğinden daha ağırdı. Mal’akh onu koltukaltlarından tutup, yerde sürüklemeye karar verdi. Mal’akh, <span class="italic">gittiği yeri beğenmeyecek,</span> diye düşündü.</p>

  <p class="calibre2">Langdon’ı sürüklerken, mutfaktaki televizyondan sesler yükseldi. Televizyondan ses gelmesi, aldatmacanın bir parçasıydı ve şimdi Mal’akh onu kapatacaktı. Kanalda, televizyon yoluyla misyonerlik yapan biri Göklerdeki Babamız duasını cemaate okutuyordu. Mal’akh hipnotize olmuş izleyicilerden kaçının bu duanın çıkış kaynağını bildiğini merak etti.</p>

  <p class="calibre2">Grup makama uyarak, “...Gökte olduğu gibi yeryüzünde de...” dedi.</p>

  <p class="calibre2">Mal’akh, <span class="italic">evet,</span> diye düşündü. <span class="italic">Aşağıdaki yukarıdakine, yukarıdaki aşağıdakine benzer.</span></p>

  <p class="calibre2"><span class="italic">"...</span> Ayartılmamıza izin verme...”</p>

  <p class="calibre2"><span class="italic">Bedenimizin zayıflıklarını terbiye etmemize yardım et.</span></p>

  <p class="calibre2">Hepsi birden "... Kötü olandan bizi kurtar...” diye yalvardı.</p>

  <p class="calibre2">Mal’akh gülümsedi. <span class="italic">Bu zor olabilir. Karanlık büyüyor.</span> Buna rağmen, denedikleri için onları takdir etti. Görünmeyen güçlerle konuşup, yardım dileyen insanların bu modern dünyada soyu tükenmekteydi.</p>

  <p class="calibre2">Ayini yapanlar, “Amen!” dedikleri sırada, Mal’akh, Langdon’ı yemek odasına sürüklüyordu.</p>

  <p class="calibre2">Mal’akh, <span class="italic">Amon,</span> diye düzeltti. <span class="italic">Dininizin beşiği Mısır’dır.</span> Tanrı Afnon, Zeus’un... Jüpiter’in... ve Tanrı’nın tüm yeni yüzlerinin öncüsüydü. Bugüne kadar dünyadaki her din onun ismini farklı şekillerde seslendirmişti. <span class="italic">Amen! Amin! Aum!</span></p>

  <p class="calibre2">Misyoner, İncil’den alıntılar yapıp melekleri, şeytanları, cennet ve cehennemde görevli ruhların hiyerarşisini anlatmaya başladı. Onları, “Ruhlarınızı kötü güçlerden koruyun!” diye uyardı. “Kalplerinizi duayla yüceltin! Tanrı ve melekleri sizi duyacaktır!”</p>

  <p class="calibre2">Mal’akh doğruyu söylediğini biliyordu. <span class="italic">Ama şeytanlar da duyacak.</span></p>

  <p class="calibre2">Mal’akh uzun zaman önce, sanat doğru biçimde uygulandığında, kişinin ruhani dünyaya giden kapıyı açabileceğini öğrenmişti. Oradaki görünmeyen güçlerin, iyi ve kötü, çeşitli biçimleri vardı. Işık olanlar şifa veriyor, koruyor ve evrene düzen getiriyordu. Karanlık olanlar tam tersi iş görüyor, yıkım ve karmaşa getiriyorlardı.</p>

  <p class="calibre2">Doğru şekilde çağrıldıklarında görünmeyen güçler, kişinin dünyadaki arzusunu yerine getirmeye ikna edilebilirdi... kişiye doğaüstü güçler sunarlardı. Çağıran kişiye yapacakları yardımın karşılığında bu güçler adak isterlerdi; Işık’tan gelecekler yardımlar için dua ve övgü... Karanlık’tan gelecek yardımlar için kan dökülmesi.</p>

  <p class="calibre2"><span class="italic">Adak ne kadar büyük olursa, nakledilen güç o denli büyük olur.</span> Mal’akh uygulamalara önemsiz hayvanların kanıyla başlamıştı. Ama geçen zamanla birlikte, adak seçimleri daha cüretkâr olmuştu. <span class="italic">Bu gece son adımı atacağım.</span></p>

  <p class="calibre2">Kıyametin geleceği uyarısını yapan vaiz, “Dikkatli olun!” diye bağırdı. “İnsan ruhunun vereceği son savaş yakında yapılacak!”</p>

  <p class="calibre2">Mal’akh, <span class="italic">sahiden de öyle,</span> diye düşündü. <span class="italic">Ve ben en büyük savaşçısı olacağım.</span></p>

  <p class="calibre2">Elbette bu savaş çok, çok önceleri başlamıştı. Antik Mısır’da sanatı mükemmelleştirenler, tarihin büyük üstatları haline gelmişler, halk kitlelerinin ötesinde gelişerek, Işık’ın gerçek uygulayıcıları olmuşlardı. Yeryüzünde tanrılar gibi dolaşmışlardı. Bilgelikten payını almak için dünyanın öbür ucundan gelen adayların üyeliğe kabul edildiği büyük tapınaklar inşa etmişlerdi. Altın insanlardan bir nesil doğmuştu. Kısa bir süre için insanlık kendini yükseltip, dünyevi bağlarından kurtulacak gibi olmuştu.</p>

  <p class="calibre2"><span class="italic">Antik Gizemlerin altın çağı.</span></p>

  <p class="calibre2">Ama etten vücuda gelen insan; kibir, nefret, sabırsızlık ve hırs günahlarına kolay aldanan bir varlıktı. Zaman içinde sanatı yozlaştıranlar, çarpıtarak, kendi çıkarları için kullananlar olmuştu. Bu çarpıtılmış şeklini karanlık güçleri çağırmak için kullanmışlardı. Böylece yeni bir sanat meydana gelmişti... Daha güçlü, hızlı ve sarhoş edici etkisi olan bir sanat.</p>

  <p class="calibre2"><span class="italic">işte benim sanatım bu.</span></p>

  <p class="calibre2"><span class="italic">Büyük eserim bu.</span></p>

  <p class="calibre2">Aydınlanmış Üstatlar ile onların ezoterik kardeşlikleri kötülüğün doğduğuna tanık olmuşlar ve insanlığın, yeni bulduğu bu bilgiyi kendi türünün iyiliği için kullanmadığını görmüşlerdi. Bu yüzden layık olmayanların ulaşmasını engellemek amacıyla bilgeliklerini saklamışlardı. Sonunda, her şey tarihin içinde kaybolup gitmişti.</p>

  <p class="calibre2">Bunu Cennetten Kovuluş takip etmişti.</p>

  <p class="calibre2">Ve sürekli bir karanlık.</p>

  <p class="calibre2">Günümüze kadar üstatların asil torunları azimle çalışarak, Işık’ı aramış, geçmişte kaybettikleri gücü yeniden ele geçirmeye uğraşmış ve karanlığı uzak tutmaya çabalamışlardı. Onlar, yeryüzündeki tüm dinlerin kiliselerinde, tapınaklarında ve mabetlerindeki kadın ve erkek rahiplerdi. Zaman hatıraları silmiş... onları geçmişlerinden ayırmıştı. Bir zamanlar hikmetin aktığı Kaynak’tan artık haberleri yoktu. Onlara, yani imanın yeni muhafızlarına atalarının ilahi gizemleri sorulduğunda bunları kâfirlik olarak nitelendirip, şiddetle sahipsiz bırakmışlardı.</p>

  <p class="calibre2">Mal’akh, <span class="italic">acaba gerçekten unuttular mı,</span> diye düşündü.</p>

  <p class="calibre2">Antik sanatın tınısı, Musevilikteki mistik Kabalacılardan İslamiyetteki ezoterik Sufilere kadar, dünyanın her köşesinde hâlâ yankılanıyordu. İzlerine Hıristiyanlığın gizli ritüellerinde, Aşai Rabbani’nin Tanrı’yı yeme ayinlerinde, azizler, melekler ve şeytanların hiyerarşisinde, ilahi ve sihirli sözlerinde, kutsal takvimin astrolojik temellerinde, kutsama cüppelerinde ve sonsuz hayat vaadinde rastlamak mümkündü. Şimdi bile papazlar dumanlı buhurdanları sallayarak, kutsal canları çalarak ve kutsal su serpiştirerek kötü ruhları kovuyorlardı. Hıristiyanlar hâlâ doğaüstü şeytan çıkarma hünerlerini kullanıyorlardı; inanışlarındaki bu eski uygulama sadece şeytanları kovmak için değil, aynı zamanda çağırmak için de yapılırdı.</p>

  <p class="calibre2"><span class="italic">Ve hâlâ geçmişlerini anlayamıyorlar mı?</span></p>

  <p class="calibre2">Kilisenin gizemli geçmişi, en çok merkez üssünde belirgindi. St. Peter’s Meydanı’ndaki Vatikan Şehri’nde büyük bir Mısır obeliski duruyordu. İsa ilk nefesini almadan bin üç yüz yıl önce yapılmıştı. Bu kutsal ve esrarlı abidenin ne orayla, ne de modern Hıristiyanlıkla bir ilgisi vardı. Taş bir kule, duyulmak için haykırıyordu. Her şeyin nerede başladığını hatırlayan birkaç bilge için bir anıttı. Antik Gizemlerin rahminden doğan bu kilisede hâlâ onun ayinleri ve sembolleri kullanılıyordu.</p>

  <p class="calibre2"><span class="italic">Hepsinin üstünde tek bir sembol.</span></p>

  <p class="calibre2">Sunakların, cüppelerin, kulelerin ve Kutsal Kitap’ın üstünde Hıristiyanlığın tek bir simgesi vardı, kurban edilen, değerli bir insan. Hıristiyanlık, kurban vermenin dönüştürücü gücünü diğer inanışlardan çok daha iyi anlamıştı. Şimdi bile İsa’nın yaptığı fedakârlığı yüceltmek için müritleri oruç tutarak, büyük perhize girerek, gelirlerinden kiliseye vererek, kendi küçük adaklarını sunuyorlardı.</p>

  <p class="calibre2"><span class="italic">Elbette bu adakların hepsi önemsiz. Kan yoksa... gerçek adak da yoktur.</span></p>

  <p class="calibre2">Karanlığın güçleri uzun zaman boyunca kan adağını kabul etmişlerdi ve bu sayede öylesine güçlenmişlerdi ki, iyilik güçleri artık onları dengelemekte sıkıntı yaşıyordu. Yakında Işık tamamıyla kararacak ve karanlığın uygulayıcıları insanların zihinlerinde özgürce hareket edebileceklerdi.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_104"></div>
</body>
</html>
