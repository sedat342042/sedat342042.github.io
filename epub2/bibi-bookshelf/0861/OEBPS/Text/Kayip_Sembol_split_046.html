<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos417144"><span class="calibre6"><span class="bold"><span class="calibre12">38. BÖLÜM</span></span></span></p>

  <p class="calibre2">Bakışlarını kafatasından çevirip, karanlıkta Langdon’a dönen Sato, “Burası mason odası mı?” diye sordu.</p>

  <p class="calibre2">Langdon sakince başını salladı. “Buraya Tefekkür Odası denir. Bu odalar, masonun kendi ölümlülüğü üzerine düşündüğü sevimsiz ve sade yerler olarak tasarlanırlar. Ölümün kaçınılmazlığını düşünerek meditasyon yapan mason, yaşamın faniliği hakkında değerli bir bakış açısına sahip olur.”</p>

  <p class="calibre2">Ürkütücü yere göz gezdiren Sato’nun ikna olmadığı açıktı. “Burası <span class="italic">meditasyon</span> odası mı?”</p>

  <p class="calibre2">“Aslında evet. Bu odalarda hep aynı semboller bulunur: kafatası ve çarpraz kemikler, tırpan, kum saati, kükürt, tuz, boş sayfa, mum ve diğerleri. Ölümü çağrıştıran semboller masona bu dünyadaki hayatını nasıl daha iyi yaşayabileceğini düşündürür.”</p>

  <p class="calibre2">Anderson, “Ölüm mabedi gibi,” dedi.</p>

  <p class="calibre2"><span class="italic">Zaten konu da bu.</span> “Simgebilim öğrencilerimin çoğu ilk başta aynı tepkileri verirler.” Langdon onlara genellikle Tefekkür Odası’nın güzel fotoğraflarını içeren, Beresniak’ın <span class="italic">Farmasonluk Sembolleri’ni</span> ödev verirdi.</p>

  <p class="calibre2">Sato, “Peki öğrencileriniz, masonların kafatasları ve tırpanlarla meditasyon yapmalarını sinir bozucu bulmuyorlar mı?” diye sordu.</p>

  <p class="calibre2">“Hıristiyanların çarmıha çivilenmiş bir adamın önünde veya Hinduların Ganeşa isimli dört kollu bir filin huzurunda dua etmelerinden daha sinir bozucu değil. Önyargıların sebebi, bir kültürün sembollerini yanlış anlamaktır.”</p>

  <p class="calibre2">Arkasını dönen Sato’nun ders dinleyecek havada olmadığı anlaşılıyordu. Nesnelerin durduğu masaya yöneldi. Anderson feneriyle yolunu aydınlatmaya çalıştı ama ışık zayıflamaya başlamıştı. Daha parlak çıkması için fenerin dibine eliyle vurdu.</p>

  <p class="calibre2">Üçlü, bu dar yerde biraz daha ilerleyince, kükürtün keskin kokusu Langdon’ın burun deliklerine doldu. Alt bodrum rutubetli bir yerdi ve havadaki nem, çanağın içindeki kükürtü etkinleştiriyordu. Masanın başına varan Sato, başını eğip kafatasıyla diğer nesnelere baktı. Yanına giden Anderson, zayıf fener ışığıyla masayı aydınlatmak için elinden geleni yaptı.</p>

  <p class="calibre2">Masadaki her şeyi inceleyen Sato, sonunda ellerini kalçalarına koyarak içini çekti. “Nedir tüm bunlar?”</p>

  <p class="calibre2">Langdon bu odadaki nesnelerin özenle seçilip, yerleştirildiklerini biliyordu. Masaya doğru yanlarına ilerlerken kendini hapsolmuş hissediyordu. “Bunlar dönüşüm sembolleri,” dedi. “Kafatası veya <span class="italic">caput mortuum,</span> öldükten sonra insanın geçireceği son değişimi temsil eder; bir gün hepimizin fani bedenlerimizden ayrılacağını hatırlatır. Kükürt ve tuz, dönüşümü kolaylaştıran simyasal hızlandırıcılardır. Kum saati, zamanın dönüşüm gücünü temsil eder.” Yanmayan mumu gösterdi. “Ve bu mum. ilkel ateş ile insanın cehalet uykusundan uyanışını temsil eder, yani aydınlanma yoluyla dönüşümü.”</p>

  <p class="calibre2">Köşeyi işaret eden Sato, “Peki ya... <span class="italic">bu?”</span> diye sordu.</p>

  <p class="calibre2">Anderson, zayıf fener ışığını, duvara yaslanmış dev tırpana çevirdi. Langdon, “İnsanların sandığı gibi bir ölüm simgesi değildir,” dedi. “Tırpan aslında doğanın dönüştürücü özelliğinin simgesidir, doğanın sunduğu hediyeleri biçer.”</p>

  <p class="calibre2">Sessizleşen Sato ile Anderson belli ki etraflarındaki bu tuhaflığı anlamaya çalışıyordu.</p>

  <p class="calibre2">Langdon ise buradan çıkmak için can atıyordu. Onlara, “Bu odanın alışılmadık bir görüntüsü olduğunun farkındayım,” dedi. “Ama burada görecek bir şey yok; gerçekten de her şey normal. Pek çok mason locasında buna benzer odalar bulunur.”</p>

  <p class="calibre2">Anderson, “Ama burası bir mason locası değil!” dedi. “ABD Kongre Binası’ndayız ve bu odanın binamda ne işi olduğunu öğrenmek istiyorum.”</p>

  <p class="calibre2">“Masonlar bazen, meditasyon yapmak için buna benzer odaları ofislerine ya da evlerine kurarlar. Bilinmedik bir şey değil.” Langdon, ameliyata girmeden önce ölümlülüğü düşünmek için ofisindeki dolabı Tefekkür Odası’na dönüştüren Boston’lı bir kalp cerrahı tanıyordu.</p>

  <p class="calibre2">Sato tedirgin görünüyordu. “Peter Solomon’ın ölüm üzerine düşünmek için buraya geldiğini mi söylüyorsunuz?”</p>

  <p class="calibre2">Langdon samimiyetle, “Gerçekten de bilmiyorum,” dedi. “Belki de binada çalışan mason kardeşleri için bir mabet olarak tasarlamıştır. Onlara maddi dünyanın kargaşasından uzakta ruhani bir yer sağlamak... veya nüfuzlu bir meclis üyesinin insanları etkileyecek kararlar vermeden önce düşünmesine fırsat tanımak için yapmıştır.”</p>

  <p class="calibre2">Sato alaycı bir tonla, “Harika bir duyarlılık,” dedi. “Ama içimden bir ses, Amerikalıların dolapta tırpanlarla ve kafataslarıyla dua eden liderlerle ilgili bir sorunu olduğunu söylüyor.”</p>

  <p class="calibre2"><span class="italic">Ama olmamalı,</span> diye içinden geçiren Langdon, liderler savaş ilan etmeden önce ölümü herkesin tadacağını hatırlasalardı, dünya çok daha farklı bir yer olabilirdi, diye düşündü.</p>

  <p class="calibre2">Sato dudaklarını büküp, loş odanın dörtbir köşesini dikkatle inceledi. “Burada insan kemikleriyle kimyasal kâselerinden başka bir şeyler olmalı profesör. Birisi sizi Cambridge’deki evinizden kaldırıp bu odaya getirtti.” Langdon çantasına sıkıca sarılırken, yarımda taşıdığı paketin bu odayla ne ilgisi olabileceğini hâlâ tahmin edemiyordu. “Hanımefendi, üzgünüm ama ben burada alışılmışın dışında bir şey göremiyorum.” Langdon artık Peter’ı aramaya başlayacaklarını umuyordu.</p>

  <p class="calibre2">Anderson’ın ışığı yeniden titreşince, ona doğru dönen Sato’nun sinirlenmeye başladığı anlaşılıyordu. “Tanrı aşkına, çok mu zor bir şey istedim?” Elini cebine daldırıp bir çakmak çıkardı ve hemen masadaki tek mumu yaktı. Fitili cızırdadıktan sonra yanan mum, bu dar yere hayaletimsi bir aydınlık yaydı. Taş duvarlara uzun gölgeler düşmüştü. Alev kuvvetlenince beklenmedik bir manzarayla karşılaştılar.</p>

  <p class="calibre2">Anderson eliyle işaret etti. “Bakın!”</p>

  <p class="calibre2">Şimdi mum ışığında soluk bir duvar yazısı -yan duvara çizilmiş yedi harf- görüyorlardı.</p>

  <p class="calibre2"><span class="italic">VITRIOL</span></p>

  <p class="calibre2">Mum ışığı harflerin üzerine kafatası şeklinde bir gölge düşürürken Sato, “Tuhaf bir kelime seçimi,” dedi.</p>

  <p class="calibre2">Langdon, “Aslında bu bir kısaltma,” dedi. “Bunun gibi odalarda yan duvara yazılan masonik bir meditasyon düsturudur: <span class="italic">Visita interiora terrae, rectificando invenies occultum lapidem. “</span></p>

  <p class="calibre2">Sato, ona sanki etkilenmiş gibi baktı. “Yani?”</p>

  <p class="calibre2">“Dünyanın derinliklerini ziyaret et. araştırarak gizli taşı bulacaksın.” Sato gözlerini kıstı. “Bu gizli taşın, gizli piramitle bir ilgisi var mı?” Bu karşılaştırmayı cesaretlendirmek istemeyen Langdon omuzlarını silkti. “Washington’daki gizli piramitlerin hayalini kurmak isteyenler <span class="italic">occultum lapidem'in</span> taş piramit olduğunu söyleyeceklerdir, evet. Kimileri ise Felsefe Taşı’ndan -sonsuz hayat getireceğine veya kurşunu altına dönüştüreceğine inanılan bir madde- bahsettiğini söyler. Kimileri Kudsülakdas, yani Süleyman Mabedi’nin merkezindeki gizli bir taş oda olduğunu iddia eder. Bazılarıysa Aziz Petrus’un -Kaya- gizli öğretilerine gönderme yaptığından bahseder. Her ezoterik gelenek, ‘taşı’ kendi yoluyla açıklar ama <span class="italic">occultum lapidem</span> değişmez biçimde güç ve aydınlanma kaynağı olarak kabul edilir.” Anderson boğazını temizledi. “Solomon’ın bu adama yalan söylemiş olması mümkün mü? Belki de ona aşağıda bir şey olduğunu söyledi... ama aslında yok.”</p>

  <p class="calibre2">Langdon da aynı şeyleri düşünüyordu.</p>

  <p class="calibre2">Mum alevi, ansızın sanki bir hava akımı varmış gibi titreşti. Kısa bir süre karardı ama sonra canlanıp yeniden parladı.</p>

  <p class="calibre2">Anderson, “Bu tuhaf,” dedi. “Umarım yukarıdaki kapıyı kimse kapatmamıştır.” Odadan dışarı, koridorun karanlığına yürüdü. “Merhaba?” Langdon onun gittiğinin farkında değildi. Bakışları birden yan duvara çevrilmişti. <span class="italic">Az önce ne oldu?</span></p>

  <p class="calibre2">“Bunu gördün mü?” diye soran Sato da dehşetle duvara bakıyordu. Başını sallayan Langdon’ın nabzı hızlanmıştı. <span class="italic">Az</span> <span class="italic">önce ne gördüm?</span> Yan duvar saniyeler önce, sanki önünden bir enerji dalgası geçmiş gibi parıldamıştı.</p>

  <p class="calibre2">Anderson odadan içeri girdi. “Dışarıda kimse yok.” O içeri girerken duvar yeniden parıldadı. Geriye doğru sıçrayarak, “Vay canına!” diye bağırdı.</p>

  <p class="calibre2">Üçü birlikte duvara bakarken bir süre hiç konuşmadan durdular. Langdon gördükleri şeyin ne olduğunu fark ettiğinde içi yeniden ürperdi. Parmakları odanın yan yüzeyine dokununcaya kadar yavaşça uzandı. “Bu bir duvar değil.”</p>

  <p class="calibre2">Dikkatle bakan Sato ile Anderson yaklaştılar.</p>

  <p class="calibre2">Langdon, “Bu bir tuval,” dedi.</p>

  <p class="calibre2">Sato hemen, “Ama dalgalandı,” dedi.</p>

  <p class="calibre2"><span class="italic">Evet, hem de çok tuhaf bir biçimde.</span> Langdon yüzeyi daha yakından inceledi. Tuvalin parıltısı mum ışığını korkutucu bir biçimde yansıtmıştı, çünkü tuval odadan <span class="italic">uzaklaşarak</span> dalgalanmış... yan duvar düzleminden geriye doğru hareket etmişti.</p>

  <p class="calibre2">Langdon uzattığı parmaklarını nazikçe tuvale bastırdı. Şaşırarak elini geri çekti. <span class="italic">Bir boşluk var!</span></p>

  <p class="calibre2">Sato, “Yana çek!” diye emretti.</p>

  <p class="calibre2">Langdon’ın kalbi şimdi hızla çarpıyordu. Uzanıp tuvali kenarından tuttu ve kumaşı yavaşça yana doğru çekti. Ardında yatan şeye hayretle baktı. <span class="italic">Tanrım.</span></p>

  <p class="calibre2">Sato ile Anderson yan duvardaki açıklığa ağızları açık bir halde bakakaldılar.</p>

  <p class="calibre2">Sonunda Sato konuştu. “Görünüşe bakılırsa piramidimizi bulduk.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_46"></div>
</body>
</html>
