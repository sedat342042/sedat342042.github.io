<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos854186"><span class="calibre6"><span class="bold">88. BÖLÜM</span></span></p>

  <p class="calibre2"><span class="italic">Vakit geçiyor.</span></p>

  <p class="calibre2">Güvenlik uzmanı Nola Kaye’in sinirleri hayli gergindi ve şimdi içtiği üçüncü fincan kahve içinde elektrik akımı gibi dolaşmaya başlamıştı. <span class="italic">Sato’dan henüz haber yok.</span></p>

  <p class="calibre2">Sonunda telefonu çalınca Nola hemen atıldı. “Güvenlik Ofisi,” diye cevap verdi. “Ben Nola.”</p>

  <p class="calibre2">“Nola, ben sistem güvenliğinden Rick Parrish.”</p>

  <p class="calibre2">Nola yerine çöktü. <span class="italic">Sato değil.</span> “Selam Rick. Senin için ne yapabilirim?” “Seni uyarmak için aradım, bizim bölümde, bu akşam üzerinde çalıştığın konuyla ilgili bilgi olabilir.”</p>

  <p class="calibre2">Nola fincanını elinden bıraktı. <span class="italic">Benim bu akşam ne üzerinde çalıştığımı nereden biliyorsun?</span> “Anlayamadım?”</p>

  <p class="calibre2">Parrish, “Pardon, beta testini yaptığımız yeni CI<a id="filepos855367"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1338316"><span class="calibre15">{77}</span></a></small></sup> programı,” dedi. “Sürekli senin bilgisayarını işaretliyor,” dedi.</p>

  <p class="calibre2">Nola, onun neden bahsettiğini anladı. Ajans şimdilerde, birbiriyle alakalı veri alanlarında işlem yapan farklı CIA bölümlerine gerçek zamanlı uyarı yapan yeni bir tür “İmeceli birleştirme” yazılımı çalıştırıyordu. Zaman açısından kritik terörist tehditleri söz konusu olduğunda, felaketi engellemenin yolu genellikle kurumdaki adamın, senin ihtiyacın olan veriyi analiz ettiğini söyleyen bir uyarı almaktan geçiyordu. Nola’nın bildiği kadarıyla bu CI yazılımı fayda getirmekten çok dikkat dağıtmaya yarıyordu. Bu yüzden Nola yazılıma <span class="italic">kesintisiz engelleme</span> diyordu.</p>

  <p class="calibre2">Nola, “Doğru, unutmuşum,” dedi. “Sizde ne var?” Binadaki başka birinin üzerinde çalışmak bir yana, bu krizden haberi bile olmadığına emindi. Nola’nın bu akşam bilgisayarda yaptığı tek iş, ezoterik mason konularında Sato için tarihi araştırma yapmaktı. Ama yine de bu oyunu oynamaya mecburdu.</p>

  <p class="calibre2">Parrish, “Şey, belki de önemli bir şey değildir,” dedi. “Ama bu akşam bir korsanı durdurduk ve CI programı sürekli olarak bilgiyi seninle paylaşmam gerektiğini söylüyor.”</p>

  <p class="calibre2"><span class="italic">Korsan mı?</span> Nola kahvesinden bir yudum aldı. “Dinliyorum.”</p>

  <p class="calibre2">Parrish, “Yaklaşık bir saat önce, Zoubianis isimli birinin, veri tabanımızdaki bir dosyaya ulaşmaya çalıştığını tespit ettik,” dedi. “Adam bu işi yapması için tutulduğunu ama neden özellikle bu dosyaya ulaşması için para verildiğini, hatta CIA sunucusunda olduğunu bile bilmediğini söylüyor.” “Peki.”</p>

  <p class="calibre2">“Sorgulamasını bitirdik, adam temiz. Ama garip bir şey var, hedef aldığı aynı dosya bu akşam daha önce bir arama motoru tarafından da işaretlenmişti. Görünüşe bakılırsa birisi sistemimize korsan giriş yapmaya çalışmış, anahtar kelimelerle bir arama yapmış ve sonuçları elemiş. Sorun şu ki, kullanılan anahtar kelimeler gerçekten garip. İçlerinden birini CI yüksek öncelikli eşleştirme olarak işaretledi, her iki veri kümemizde de benzeri olmayan bir kelime.” Duraksadı. <span class="italic">“Bireşim</span> kelimesini biliyor musun?” Yerinde sıçrayan Nola, kahvesini masaya döktü.</p>

  <p class="calibre2">Parrish, “Diğer anahtar kelimeler de alışılmışın dışında,” diye devam etti. <span class="italic">“Piramit, kapı... ”</span></p>

  <p class="calibre2">Masasını kurulayan Nola, “Buraya gel,” diye emretti. “Ve elindeki her şeyi getir!”</p>

  <p class="calibre2">“Bu kelimeler sana bir şey <span class="italic">ifade</span> ediyor mu?”</p>

  <p class="calibre2">“HEMEN GEL!”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_96"></div>
</body>
</html>
