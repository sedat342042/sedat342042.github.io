<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos328539"><span class="calibre6"><span class="bold"><span class="calibre12">29. BÖLÜM</span></span></span></p>

  <p class="calibre2">SMSC’nin ağaçlıklı giriş yolundaki araba farları, bekçinin son bir saat içinde gördüğü ilk araca aitti. Görev bilinciyle, taşınabilir televizyonunun sesini kıstı ve atıştırmalıklarını tezgâhın altına sokuşturdu. <span class="italic">Kötü zamanlama.</span> Redskins’in açılıştaki tanıtımları bitmek üzereydi ve kaçırmak istemiyordu.</p>

  <p class="calibre2">Araba yaklaşırken, önündeki defterde yazan ismi kontrol etti.</p>

  <p class="calibre2"><span class="italic">Dr. Christopher Abaddon.</span></p>

  <p class="calibre2">Katherine Solomon az önce arayarak, güvenliğe bu konuğun geleceğini haber vermişti. Bu doktorun kim olduğu konusunda bekçinin hiçbir fikri yoktu ama iyi para kazandığı belliydi; siyah bir limuzinle geliyordu. Uzun ve gösterişli araç, nöbetçi kulübesinin yanında durunca, şoförün siyah camı sessizce aşağı indi.</p>

  <p class="calibre2">Şapkasını hafifçe kaldıran şoför, “İyi akşamlar,” dedi. Başı tıraşlı ve iri yapılı bir adamdı. Radyodan futbol maçını dinliyordu. “Dr. Christopher Abaddon’ı, Bayan Katherine Solomon’a getirdim.”</p>

  <p class="calibre2">Bekçi başını salladı. “Kimlik lütfen.”</p>

  <p class="calibre2">Şoför şaşırmış görünüyordu. “Affedersiniz, Bayan Solomon önceden haber vermedi mi?”</p>

  <p class="calibre2">Televizyona kaçamak bir bakış atan bekçi, başını salladı. “Yine de kimlik sorup, ziyaretçi listesine işlemem gerekiyor. Üzgünüm, kurallar böyle. Doktorun kimliğini de görmem gerek.”</p>

  <p class="calibre2">“Sorun değil.” Koltuğunda geriye dönen şoför, yolcu koltukları ve şoför arasındaki bölmeden kısık sesle konuştu. O bunu yaparken, bekçi maça bir kez daha baktı. Redskins oyuncuları şimdi baş başa vermiş konuşuyorlardı ve bekçi, oyun başlamadan önce bu limuzini içeri sokmayı diliyordu.</p>

  <p class="calibre2">Şoför yeniden önüne dönüp, arka taraftan aldığı anlaşılan kimliği uzattı.</p>

  <p class="calibre2">Kartı alan bekçi hemen sisteme girdi. D.C. ehliyeti, Kalorama Height’ta bir tane Christopher Abaddon olduğunu gösteriyordu. Fotoğrafta mavi spor ceketli, kravat ve mendil takmış, yakışıklı, sarışın bir adam vardı. <span class="italic">DMV’ye<sup class="calibre13"><small class="calibre14"><a href="../Text/Kayip_Sembol_split_143.html#filepos1331693"><span class="calibre15"><span class="italic">{43}</span></span></a></small></sup> giderken kini yakasına mendil takar?</span><a id="filepos331310"></a></p>

  <p class="calibre2">Televizyondan boğuk bir sevinç nidası yükselince bekçi dönüp baktı ve Redskins oyuncusunun parmağını yukarı kaldırıp, saha kenarında dans ettiğini gördü. Pencereye dönerken, “Kaçırdım,” diye mırıldandı.</p>

  <p class="calibre2">Ehliyeti şoföre geri verirken, “Tamam,” dedi. “Girebilirsiniz.”</p>

  <p class="calibre2">Limuzin ilerlerken bekçi, sayının tekrar gösterilmesi umuduyla televizyonuna döndü.</p>

  <p class="calibre2">Mal’akh limuzini giriş yolunda sürerken, gülümsemekten kendini alamadı. Peter Solomon’ın gizli müzesine girmek çok kolay olmuştu. Ama bundan daha da güzeli, Mal’akh’ın yirmi dört saat içinde Solomon’a ait özel bir yere ikinci kez giriyor olmasıydı. Dün akşam benzer bir ziyareti Solomon’ın evine yapmıştı.</p>

  <p class="calibre2">Peter Solomon, Potomac’ta muhteşem bir kır evi bulunmasına karşın, vaktinin çoğunu Dorchester Arms’taki çatı dubleksinde geçirirdi. Pek çok süper zengin gibi onun oturduğu bina da gerçek bir kaleydi. Yüksek duvarlar. Bekçili kapılar. Ziyaretçi listeleri. Güvenlikli yeraltı otoparkı.</p>

  <p class="calibre2">Mal’akh aynı limuzini binanın bekçi kulübesine doğru sürmüş, şoför şapkasını tıraşlı başından hafifçe yukarı kaldırmış ve, “Dr. Christopher Abaddon’ı getirdim. Peter Solomon’ın davetlisi olarak geldi,” demişti. Mal’akh bunları sanki York Dükü’nü anons eder gibi söylemişti.</p>

  <p class="calibre2">Bekçi, listeyi ve Abaddon’ın kimliğini inceledikten sonra, “Evet, Bay Solomon’ın Dr. Abaddon’ı beklediğini gördüm,” demişti. Bir düğmeye basmış ve kapı açılmıştı. “Bay Solomon çatı dubleksinde. Ziyaretçiniz sağ taraftaki son asansörü kullansın. Yukarı kadar çıkıyor.”</p>

  <p class="calibre2">“Teşekkürler.” Mal’akh şapkasının ucuna dokunduktan sonra, arabayı sürmüştü.</p>

  <p class="calibre2">Garajdan aşağı dönerek inerken güvenlik kameralarını aramıştı, ama hiçbir şey yoktu. Belli ki burada oturanlar ne araba hırsızlığı yapıyor, ne de izlenilmekten hoşlanıyordu.</p>

  <p class="calibre2">Mal’akh asansörlerin yanındaki karanlık bir alana park etmiş, şoför bölmesiyle yolcu bölmesi arasındaki paravanı indirerek aradaki açıklıktan limuzinin arka tarafına geçmişti. Arka koltuğa geçtikten sonra şoför şapkasından kurtulup sarı peruğunu takmıştı. Ceketiyle kravatını düzelttikten sonra, makyajını bulaştırmadığından emin olmak için aynada kendine bakmıştı. Mal’akh hiçbir şeyi şansa bırakamazdı. Hele bu akşam.</p>

  <p class="calibre2"><span class="italic">Bunun için çok bekledim.</span></p>

  <p class="calibre2">Mal’akh saniyeler sonra özel asansöre binmişti. Üst kata çıkış sessiz ve sarsıntısız olmuştu. Kapı açıldığında kendini zarif ve özel bir girişte bulmuştu. Ev sahibi zaten onu bekliyordu.</p>

  <p class="calibre2">“Dr. Abaddon hoş geldiniz.”</p>

  <p class="calibre2">Adamın ünlü gri gözlerine bakan Mal’akh’ın nabzı hızlanmıştı. “Bay Solomon, beni kabul ettiğiniz için teşekkür ederim.”</p>

  <p class="calibre2">“Lütfen bana Peter de.” El sıkışmışlardı. Mal’akh yaşlı adamla tokalaşırken Solomon’ın elindeki mason yüzüğünü görmüştü... Bir zamanlar Mal’akh’a silah doğrultan el de buydu. Mal’akh’ın geçmişinden bir ses fısıldamıştı. <span class="italic">Eğer o tetiği çekersen, sonsuza kadar yakanı bırakmam.</span></p>

  <p class="calibre2">“Lütfen içeri gel,” diyen Solomon onu, pencerelerinden muhteşem bir Washington şehir manzarası görünen salona geçirmişti.</p>

  <p class="calibre2">Mal’akh içeri girerken, “Demlenen çay kokusu mu alıyorum?” diye sormuştu.</p>

  <p class="calibre2">Solomon etkilenmiş görünüyordu. “Ailem misafirlerini hep çayla ağırlardı. Ben de bu geleneği sürdürüyorum.” Mal’akh’ı şöminenin önündeki çay servisinin beklediği salona yönlendirmişti. “Krema ya da şeker?” “Sade olsun, teşekkürler.”</p>

  <p class="calibre2">Solomon yine etkilenmiş gibi bakıyordu. “Sadelikten yanasın.” İki fincan sade çay doldurdu. “Özel olarak görüşülmesi gereken, hassas bir konuda benimle konuşmak istediğini söylemiştin.”</p>

  <p class="calibre2">“Teşekkürler. Vakit ayırmana çok memnun oldum.”</p>

  <p class="calibre2">“Biz artık seninle mason kardeşiyiz. Aramızda bir bağ var. Söylesene, sana nasıl yardımcı olabilirim?”</p>

  <p class="calibre2">“Öncelikle otuz üçüncü dereye yükseldiğim için teşekkür etmek istiyorum. Bunun benim için çok derin bir anlamı var.”</p>

  <p class="calibre2">“Memnun oldum ama şunu bil ki, bunlar sadece benim kararlarım değil. Yüksek Konsey’in oylarıyla kabul edildi.”</p>

  <p class="calibre2">“Elbette.” Mal’akh, Peter Solomon’ın kendisine karşı oy kullandığından şüpheleniyordu ama her yerde olduğu gibi masonlarda da para, güç demekti. Kendi locasında otuz ikinci dereceye yükselen Mal’akh, Büyük</p>

  <p class="calibre2">Mason Locası adına milyon dolarlık bağış yapmak için bir ay kadar beklemişti. Kendisinden beklenilmeyen bu özveride bulanan Mal’akh, tahmin ettiği gibi kısa sürede otuz üçüncü dereceye davet edilmişti. <span class="italic">Ama hâlâ hiçbir sırrı öğrenemedim.</span></p>

  <p class="calibre2"><span class="italic">“Her şey otuz üçüncü derecede ortaya çıkar”</span> türünden asırlık söylentilere rağmen, Mal’akh’a yeni, aradığı şeyle ilgili hiçbir bilgi verilmemişti. Ama zaten verilmesini de beklemiyordu. Farmasonluğun iç çemberinde daha küçük çemberler vardı... yıllarca beklese de Mal’akh’m öğrenemeyeceği çemberler. Umrunda değildi. Üyeliği işini görmüştü. O Mabet Odası'nda benzersiz bir şey olmuş ve Mal’akh’a hepsinin üstünde bir güç vermişti. <span class="italic">Artık sizin kurallarınızla oynamıyorum.</span></p>

  <p class="calibre2">Çayını yudumlayan Mal’akh, “Sizinle yıllar önce karşılaştığımızın farkında mısınız?” demişti.</p>

  <p class="calibre2">Solomon şaşkın bir ifadeyle bakıyordu. “Gerçekten mi? Hatırlamıyorum.”</p>

  <p class="calibre2">“Uzun bir zaman önceydi.” <span class="italic">Ve gerçek ismim Christopher Abaddon değil.</span></p>

  <p class="calibre2">“Özür dilerim. Sanırım hafızam yaşlanıyor. Seni nereden tanıdığımı bana hatırlatır mısın?”</p>

  <p class="calibre2">Mal’akh, yeryüzündeki herkesten daha fazla nefret ettiği adama son bir kez gülümsemişti. “Hatırlamamanız ne kötü.”</p>

  <p class="calibre2">Mal’akh seri bir hareketle cebinden küçük bir aygıt çıkarıp ileri doğru uzatmış ve adamın göğsüne yaslamıştı. Bir milyon voltluk elektrik Peter Solomon’ın vücudunda gezinirken, mavi bir ışık patlaması olmuş ve sersemletici silahın cızırtısı duyulmuştu. Gözleri kocaman açılan Peter, koltuğuna yığılmıştı. Ayağa kalkıp adamın tepesinden bakan Mal’akh’ın, yaralı avını mideye indirmek isteyen bir aslan gibi ağzından salyalar akıyordu.</p>

  <p class="calibre2">Nefes almaya çalışan Solomon hırıltılar çıkarıyordu.</p>

  <p class="calibre2">Kurbanının gözlerindeki korkuyu gören Mal’akh, büyük Peter Solomon’ın dizlerinin bağının çözüldüğünü dünyada kaç kişinin gördüğünü merak ediyordu. Uzun bir süre bu manzaranın tadını çıkarmış, adamın nefesinin düzelmesini beklerken, çayından bir yudum almıştı.</p>

  <p class="calibre2">Konuşmaya çalışan Solomon’ın sesi titrek çıkıyordu. Sonunda, “Ne... neden?” diyebilmişti.</p>

  <p class="calibre2">Mal’akh, “Sence neden?” diye sormuştu.</p>

  <p class="calibre2">Solomon şaşkınlıkla bakmıştı. “Para mı... istiyorsun?”</p>

  <p class="calibre2"><span class="italic">Para mı?</span> Kahkaha atan Mal’akh biraz daha çay içmişti. “Masonlara milyonlarca dolar verdim, paraya ihtiyacım yok.” <span class="italic">Ben bilgelik için geldim, o bana para teklif ediyor.</span></p>

  <p class="calibre2">“O zaman... ne istiyorsun?”</p>

  <p class="calibre2">“Sende olan bir sır var. Bu gece onu benimle paylaşacaksın.” Solomon onun gözlerine bakabilmek için çenesini yukarı kaldırmaya çalışmıştı. “Ben... anlamıyorum.”</p>

  <p class="calibre2">“Artık yalan yok!” diye bağıran Mal’akh, felç olmuş adama iyice yaklaşmıştı. “Burada, Washington’da ne saklandığını biliyorum.”</p>

  <p class="calibre2">Solomon’ın gri gözleri ona meydan okuyordu. “Neden bahsettiğin hakkında hiç fikrim yok!”</p>

  <p class="calibre2">Çayından bir yudum daha alan Mal’akh, fincanı tabağa yerleştirmişti. “On yıl önce, annenin öldüğü akşam da bana aynı sözleri söyledin.” Solomon’ın gözleri adeta yuvalarından fırlayacaktı. “Sen?...” “Ölmesine gerek yoktu. İstediğim şeyi bana verseydin...”</p>

  <p class="calibre2">Yaşlı adam karşısındakini tanıyınca yüzü dehşet dolu bir ifade almıştı. Mal’akh, “Seni uyarmıştım,” demişti. “Eğer o tetiği çekersen, sonsuza kadar yakanı bırakmayacaktım.”</p>

  <p class="calibre2">“Ama sen...”</p>

  <p class="calibre2">Öne doğru hamle yapan Mal’akh, Taser tabancayı yeniden adamın göğsüne yaslamıştı. Mavi ışık tekrar parladığında, Solomon tamamıyla felç olmuştu.</p>

  <p class="calibre2">Taser’i cebine sokan Mal’akh, sakince çayını bitirmişti. Sonra da dudaklarını nakışlı keten bir peçeteyle silmiş ve kurbanına bakmıştı. “Gidelim mi?”</p>

  <p class="calibre2">Solomon’ın vücudu hareketsizdi ama gözleri fal taşı gibi açılmıştı. Mal’akh ona iyice sokulup kulağına fısıldamıştı. “Seni sadece gerçeğin hayatta kaldığı bir yere götürüyorum.”</p>

  <p class="calibre2">Mal’akh başka tek kelime etmeden nakışlı keten peçeteyi tıkaç yapıp, Solomon'ın ağzına ulaştırmıştı. Ardından, uyuşuk haldeki adamı geniş omuzlarının üstüne kaldırıp özel asansöre yönelmiş, dışarı çıkarken koridordaki konsoldan Solomon’ın iPhone’uyla anahtarlarını almıştı.</p>

  <p class="calibre2">Mal’akh, <span class="italic">bu akşam bana bütün sırlarını anlatacaksın,</span> diye düşünmüştü. <span class="italic">Yıllar önce beni neden ölüme terk ettiğini de.</span></p>

  <p class="calibre2"><span class="italic">&nbsp;</span></p>

  <div class="mbppagebreak" id="calibre_pb_36"></div>
</body>
</html>
