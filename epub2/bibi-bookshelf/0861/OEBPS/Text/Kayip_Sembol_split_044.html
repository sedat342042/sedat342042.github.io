<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos402189"><span class="calibre6"><span class="bold"><span class="calibre12">36. BÖLÜM</span></span></span></p>

  <p class="calibre2">“Bu da ne böyle?...” SBB13’ün eşiğinde duran Anderson elindeki feneri düşürecek gibi oldu ve geriye doğru bir adım attı.</p>

  <p class="calibre2">Langdon da akşam boyunca ilk kez şaşırdığını gördüğü Sato gibi geri çekildi.</p>

  <p class="calibre2">Sato silahı arka duvara doğrultup, Anderson’a feneri tutmasını işaret etti. Anderson feneri kaldırdı. Işık demeti duvara ulaşıncaya kadar zayıflıyordu ama cansız deliklerinden onlara bakan hayaletimsi yüzü aydınlatmaya yetmişti.</p>

  <p class="calibre2"><span class="italic">Bir insan kafatası.</span></p>

  <p class="calibre2">Kafatası, odanın arka duvarına yaslanmış ahşap bir masanın üstünde duruyordu. Kafatasının yanına insan bacak kemikleriyle birtakım nesneler -antika bir kum saati, kristal şişe, bir mum, iki pudriyer ve bir kâğıt sayfası- mabedi andıran bir tarzda, titizlikle dizilmişti. Masanın yanındaysa, Azrail kadar tanıdık kavisli bıçağıyla uzun bir tırpan duruyordu.</p>

  <p class="calibre2">Sato odadan içeri adımını attı. “Evet, bakalım... görünüşe göre Peter Solomon tahmin ettiğimden daha fazla sır saklıyormuş.”</p>

  <p class="calibre2">Hemen arkasından gelen Anderson başını salladı. “Biraz da dolaptaki iskeletlerden bahsedelim.” Işığı kaldırıp odanın geri kalanını inceledi. Burnunu kırıştırarak, “Peki ya bu <span class="italic">koku?”</span> diye ekledi. “Bu ne?”</p>

  <p class="calibre2">Langdon onların arkasından, “Kükürt,” dedi. “Masanın üstünde iki pudriyer olması gerekir. Sağ taraftakinde tuz, diğerinde kükürt olur.”</p>

  <p class="calibre2">Duyduklarına inanamayan Sato olduğu yerde döndü. “Siz bunu nereden biliyorsunuz?”</p>

  <p class="calibre2">“Biliyorum hanımefendi, çünkü dünyanın dörtbir yanında tıpkı buna benzeyen başka odalar var.”</p>

  <p class="calibre2">Alt bodrumun bir kat üstünde, Kongre Binası güvenlik görevlisi Nuñez, binanın mimarı Warren Bellamy’ye doğu bodrumuna giden uzun koridorda eşlik ediyordu. Nuñez aşağıdan gelen boğuk üç el silah sesi duyduğuna yemin edebilirdi. <span class="italic">Başka hiçbir şey olamaz.</span></p>

  <p class="calibre2">Koridorun ilerisinde aralık duran kapıya gözlerini kısarak bakan Bellamy, “Alt bodrumun kapısı açık,” dedi.</p>

  <p class="calibre2">Nuñez, <span class="italic">gerçekten de tuhaf bir akşam,</span> diye düşündü. <span class="italic">Oraya kimse inmez.</span> Telsizine uzanırken, “Neler döndüğünü öğrenirsem çok sevineceğim,” dedi.</p>

  <p class="calibre2">Bellamy, “Sen görevinin başına dön,” dedi. “Buradan sonrasını ben hallederim.”</p>

  <p class="calibre2">Nuñez sıkıntıyla yerini değiştirdi. “Emin misiniz?”</p>

  <p class="calibre2">Warren Bellamy durup, elini Nuñez’in omzuna koydu. “Evlat, ben yirmi beş yıldır burada çalışıyorum. Herhalde yolumu bulurum.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_44"></div>
</body>
</html>
