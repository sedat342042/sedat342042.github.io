<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos160196"><span class="calibre6"><span class="bold"><span class="calibre12">16. BÖLÜM</span></span></span></p>

  <p class="calibre2">Kongre Binası’ndaki Rotunda’dan içeri sert adımlarla giren güvenlik şefi Trent Anderson, ekibinin başarısızlığına ateş püskürüyordu. Adamlarından biri, doğu revağının yanındaki duvar girintisinde bir kol askısıyla, asker kaputu bulmuştu.</p>

  <p class="calibre2"><span class="italic">Lanet olası adam buradan yürüdü gitti!</span></p>

  <p class="calibre2">Anderson ekibine dış cephe görüntülerini taramalarını söylemişti, ama herhangi bir şey bulduklarında çoktan iş işten geçmiş olacaktı.</p>

  <p class="calibre2">Hasar tespiti yapmak için Rotunda’ya girdiğinde, durumun olabildiğince kontrol altına alındığını gördü. Rotunda’nın dört girişi birden, güvenliğin kalabalığı kontrol etmek için yanında bulundurduğu basit bir yöntemle kapatılmıştı; kadife bir kordon, mahcup bir güvenlik görevlisi ve BU SALON TEMİZLİK İÇİN GEÇİCİ OLARAK KAPATILMIŞTIR yazan bir tabela. Yaklaşık bir düzine kadar görgü tanığı, görevlilerin cep telefonlarıyla fotoğraf makinelerine el koyduğu doğu tarafında toplanmıştı. Anderson’ın şu anda en son isteyebileceği şey, bu insanlardan birinin CNN’e cep telefonundan fotoğraf göndermesiydi.</p>

  <p class="calibre2">Alıkoyulan tanıklardan uzun boylu, koyu renk saçlı ve spor tüvit ceket giymiş olan biri, şefle konuşmak için gruptan ayrılmaya çalışıyordu. Adam görevlilerle hararetli bir tartışmaya girmişti.</p>

  <p class="calibre2">Anderson görevlilere, “Onunla biraz sonra konuşacağım,” diye seslendi. “Şimdilik, bu işi çözene kadar lütfen herkesi lobide tutun.”</p>

  <p class="calibre2">Anderson gözlerini odanın ortasında duran ele çevirdi. <span class="italic">Tanrı aşkına.</span> Kongre Binası güvenliğinde çalıştığı on beş yıl boyunca, birtakım tuhaf şeyler görmüştü, ama hiçbiri bunun gibi değildi.</p>

  <p class="calibre2"><span class="italic">Adli tıptakiler bir an önce gelip, bunu binamdan dışarı çıkarsalar iyi olacak.</span></p>

  <p class="calibre2">Anderson olay yerine yaklaştı ve elin dik durması için kanlı bileğin tahta tabana dikilmiş bir sopaya geçirildiğini gördü. <span class="italic">Tahta ve et,</span> diye düşündü. <span class="italic">Metal dedektörler tarafından saptanamaz.</span> Metal olan tek şey, şüphelinin sanki kendisine aitmiş gibi parmağına taktığını veya ölünün parmağından çıkardığını tahmin ettiği altın yüzüktü.</p>

  <p class="calibre2">Anderson eli incelemek için çömeldi. Yaklaşık altmış yaşlarında bir adama aitmiş gibi görünüyordu. Yüzüğün üzerindeki süslü mühürde iki başlı bir kuşla 33 rakamı yer alıyordu. Anderson ne olduğunu anlayamadı. Gözüne asıl çarpan, baş ve işaret parmak uçlarındaki minik dövmelerdi.</p>

  <p class="calibre2"><span class="italic">Lanet olası ucube gösterisi.</span></p>

  <p class="calibre2">“Şef?” Görevlilerden biri elinde telefonla koşturarak yanına geldi. “Sizi arıyorlar. Güvenlik santrali hemen bağlamış.”</p>

  <p class="calibre2">Anderson ona sanki aklını kaçırmış gibi baktı. “Burada bir işin tam ortasındayım,” diye söylendi.</p>

  <p class="calibre2">Görevlinin beti benzi solmuştu. Telefonun ahizesini kapatarak fısıldadı. “CIA’den arıyorlar.”</p>

  <p class="calibre2">Anderson afallamıştı. <span class="italic">CIA bunu şimdiden duydu mu?!</span></p>

  <p class="calibre2">“Güvenlik Ofisi.”</p>

  <p class="calibre2">Anderson kasılmıştı. <span class="italic">Lanet olsun.</span> Görevlinin elindeki telefona huzursuzca baktı.</p>

  <p class="calibre2">Washington’daki istihbarat teşkilatları denizinde, CIA’in Güvenlik Ofisi, adeta Bermuda Şeytan Üçgeni gibiydi, bilen duyan herkesin uygun bir zamanda ortadan kaybolduğu gizemli ve tehlikeli bir bölge. Güvenlik Ofisi, kendi kendini yok edici bir fermanla, tek bir amaç için kurulmuştu; CIA’in kendi casusluğunu yapması. Güvenlik Ofisi, tıpkı güçlü bir içişleri bakanlığı gibi CIA çalışanlarının yasadışı davranışlarını takip ediyordu: zimmetine fon geçirmek, sır satmak, sınıflandırılmış teknolojileri çalmak ve yasadışı işkence yöntemleri uygulamak gibi.</p>

  <p class="calibre2"><span class="italic">Amerikan casuslarının casusluğunu yapıyorlar.</span></p>

  <p class="calibre2">Ulusal güvenliği ilgilendiren tüm konularda sınırsız soruşturma yetkisine sahip olan Güvenlik Ofisi’nin kolları her yere uzanıyordu. Anderson, onların Kongre Binası’ndaki bu olayla neden ilgilendiklerini veya nasıl bu kadar çabuk öğrendiklerini tahmin edemiyordu. Ama Güvenlik Ofisi’nin her yerde gözleri olduğu söylenirdi. Bildiği kadarıyla, Kongre Binası güvenlik kameraları görüntülerini gerçek zamanlı izleyebiliyorlardı. Gelen çağrının zamanlaması, kesik elden başka bir şeyle ilgili olamayacağını gösterse de, Anderson bu olayın Güvenlik Ofisi yönergelerine uymadığını düşünüyordu.</p>

  <p class="calibre2">“Şef?” Görevli, telefonu eli yanıyormuş gibi uzatmıştı. “Bu çağrıya hemen cevap vermelisiniz. Arayan...” Durup, kısık bir sesle iki hece fısıldadı. “SA-TO.”</p>

  <p class="calibre2">Anderson gözlerini kısarak adama baktı. <span class="italic">Şaka yapıyor olmalısın.</span> Avuçlarının terlediğini hissetmeye başlamıştı. <span class="italic">Bu ise bizzat Sato mu bakıyor?</span></p>

  <p class="calibre2">Güvenlik Ofisi’nin efendisi -Başkan Inoue Sato- istihbarat dünyasında bir efsaneydi. Pearl Harbor’dan sonra Kaliforniya, Manzanar’daki bir Japon cezaevinin parmaklıkları arkasında dünyaya gelen Sato, savaşın dehşetini ve yetersiz askeri istihbaratın yarattığı tehlikeleri hiç unutmamış sert mizaçlı biriydi. Şimdi ABD istihbarat dünyasındaki en gizli ve en yetkili mevkilerden birine gelen Sato, sözünden dönmeyen bir vatansever olduğu kadar, düşmanlarına karşı amansız biri olduğunu da ispatlamıştı. Ortalıkta pek görülmeyen ama kalplere korku salan Güvenlik Ofisi başkanı, CIA’in derin sularında sadece avını yutmak için yüzeye çıkan bir canavar gibi dolaşıyordu.</p>

  <p class="calibre2">Anderson onunla sadece bir kez yüz yüze gelmiş olsa da aklında kalan o soğuk, siyah gözler, bu telefon konuşmasına başlamadan önce bildiği duaları sıralamasına yetmişti.</p>

  <p class="calibre2">Telefonu eline alan Anderson, ahizeyi dudaklarına götürdü. Elinden geldiğince dost canlısı bir sesle, “Başkanım,” dedi. “Ben Şef Anderson. Size nasıl...”</p>

  <p class="calibre2">“Binanda bulunan bir adamla hemen konuşmam gerek.” Güvenlik Ofisi başkanının sesi şüpheye yer bırakmıyordu, tıpkı kara tahtada gıcırdayan tebeşir gibiydi. Geçirdiği gırtlak kanseri ameliyatı Sato’da sinir bozucu bir ses tonu ve boynunda belirgin bir yara izi bırakmıştı. “Onu hemen bulmanı istiyorum.”</p>

  <p class="calibre2"><span class="italic">Bu kadar mı? Sana birini getirmemi mi istiyorsun?</span> Anderson gelen telefonun zamanlamasının tesadüften ibaret olabileceği ümidine kapıldı. “Kimi arıyorsunuz?”</p>

  <p class="calibre2">“İsmi Robert Langdon. Şu anda binanın içinde olduğunu sanıyorum.”</p>

  <p class="calibre2"><span class="italic">Langdon mı?</span> İsim tanıdık geliyordu ama Anderson çıkaramamıştı. Şimdi Sato’nun kesik elden haberi olup olmadığını merak ediyordu. “Şu anda Rotunda’dayım," dedi. “Ama burada bazı turistler var... bekleyin.” Telefonu aşağı indirip gruptaki insanlara seslendi. “Millet, orada Langdon isimli biri var mı?”</p>

  <p class="calibre2">Kısa bir sessizlikten sonra, turist kalabalığının arasından bir ses cevap verdi. “Evet, ben Robert Langdon’ım.”</p>

  <p class="calibre2"><span class="italic">Sato her şeyi biliyor.</span> Kimin konuştuğunu görmek için Anderson boynunu uzattı.</p>

  <p class="calibre2">Daha önce kendisiyle konuşmak isteyen adam, diğerlerinin yanından ayrıldı. Şaşırmış gibiydi... ama yüzü tanıdıktı.</p>

  <p class="calibre2">Anderson telefonu dudaklarına götürdü. “Evet. Bay Langdon burada.”</p>

  <p class="calibre2">Sato kabaca, “Telefonu ona ver.” dedi.</p>

  <p class="calibre2">Anderson nefes verdi. <span class="italic">Benimle uğraşacağına onunla uğraşsın.</span> “Bekleyin.” Langdon’a eliyle yanına gelmesini işaret etti.</p>

  <p class="calibre2">Langdon yaklaşırken, Anderson isminin neden tanıdık geldiğini anladı. <span class="italic">Bu adam hakkında daha yeni bir makale okudum. Burada ne işi var?</span></p>

  <p class="calibre2">Langdon’m bir seksen ikilik boyuna ve atletik yapısına rağmen Anderson, Vatikan’daki patlama ve Paris’teki insan avından sağ çıkarak meşhur olan bir adamdan beklediği o soğukluğu ve kibiri onda göremedi. <span class="italic">Bu adanı Fransız polisini mokasenlerle mi adattı?</span> Oysa daha çok, Ivy League<a id="filepos169896"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1328208"><span class="calibre15">{28}</span></a></small></sup> kütüphanelerinde Dostoyevski okurken görülecek birine benziyordu.</p>

  <p class="calibre2">Anderson yanına doğru yürüyüp, “Bay Langdon?” dedi. “Ben Şef Anderson. Buradaki güvenliğin başındayım. Size bir telefon var.”</p>

  <p class="calibre2"><span class="italic">“Bana</span> mı?” Langdon’ın mavi gözleri endişe ve şüpheyle bakıyordu.</p>

  <p class="calibre2">Anderson telefonu uzattı. “CIA, Güvenlik Ofisi’nden arıyorlar.”</p>

  <p class="calibre2">“Hiç duymadım.”</p>

  <p class="calibre2">Anderson anlamlı bir şekilde güldü. “Şey... bayım, onlar sizi duymuşlar.”</p>

  <p class="calibre2">Langdon telefonu kulağına götürdü. “Efendim?”</p>

  <p class="calibre2">“Robert Langdon mı?” Başkan Sato’nun sert sesi minik mikrofonda, Anderson’ın duyabileceği kadar yüksek çıkmıştı.</p>

  <p class="calibre2">Langdon, “Evet?” diye cevap verdi.</p>

  <p class="calibre2">Anderson, Sato’nun söylediklerini duyabilmek için yaklaştı.</p>

  <p class="calibre2">“Bay Langdon, ben Başkan Inoue Sato. Şu anda bir krizi yönetiyorum ve bana yardımcı olacak bir bilgiye sahip olduğunuza inanıyorum.” Langdon umutlanmıştı. “Peter Solomon’la mı ilgili? Yerini biliyor musunuz?”</p>

  <p class="calibre2"><span class="italic">Peter Solomon mı?</span> Anderson konuşmadan tamamıyla koptuğunu hissetti.</p>

  <p class="calibre2">Sato, “Profesör,” dedi. “Şu anda soruları ben soruyorum.”</p>

  <p class="calibre2">Langdon heyecanla, “Peter Solomon’ın başı ciddi bir şekilde dertte!” diye bağırdı. “Çılgın bir adam az önce...”</p>

  <p class="calibre2">Konuşmayı kesen Sato, “Affedersiniz,” dedi.</p>

  <p class="calibre2">Anderson yerinde sindi. <span class="italic">Yanlış hareket.</span> Üst düzey bir CIA yetkilisinin sorgulamasını kesmek, sadece sivillerin yapabileceği türden bir hataydı. <span class="italic">Langdon ’in zeki olduğunu sanırdım.</span></p>

  <p class="calibre2">Sato, “Dikkatle dinleyin,” dedi. “Biz konuşurken ulusumuz bir krize doğru gidiyor. Durumu değiştirebilecek olan bilgiye bir tek sizin sahip olduğunuz bana bildirildi. Şimdi size bir kez daha soruyorum. Ne gibi bir bilgiye sahipsiniz?”</p>

  <p class="calibre2">Langdon şaşırmış görünüyordu. “Bakın, neden bahsettiğiniz hakkında hiçbir fikrim yok. Beni kaygılandıran tek şey Peter...”</p>

  <p class="calibre2">Sato, “Hiçbir fikriniz yok mu?” diyerek meydan okudu.</p>

  <p class="calibre2">Anderson, Langdon’ın öfkeyle yerinde dikildiğini gördü. Profesör şimdi daha kavgacı bir tonla konuşuyordu. “Hayır bayım. Hiçbir fikrim yok.” Anderson geri çekildi. <span class="italic">Yanlış. Yanlış. Yanlış.</span> Robert Langdon, az önce Başkan Sato’yla konuşurken çok büyük bir hata yapmıştı.</p>

  <p class="calibre2">O anda Anderson çok geç olduğunu fark etti. Başkan Sato, Rotunda’nın diğer ucundan çıkmış, Langdon’a arkadan yaklaşıyordu. <span class="italic">Sato binanın içinde!</span> Nefesini tutan Anderson, çarpışmaya kendini hazırladı.</p>

  <p class="calibre2">Başkanın kulağında telefonla, siyah gözlerini Langdon’ın ensesine kilitlemiş karanlık görüntüsü gittikçe yaklaşıyordu.</p>

  <p class="calibre2">Polis şefinin telefonunu sıkıca tutan Langdon, Güvenlik Ofisi başkanı kendisini sıkıştırırken boşuna uğraştığını hissediyordu. Lafı uzatmadan, “Üzgünüm bayım,” dedi. “Ama zihninizi okuyamıyorum. Benden ne istiyorsunuz?”</p>

  <p class="calibre2">“Sizden ne mi istiyorum?” Başkanın, streptokok boğaz ağrısıyla ölen bir adamınkine benzeyen paslı sesi Langdon’ın telefonunda cızırdadı.</p>

  <p class="calibre2">Telefondaki ses konuşurken Langdon birisinin omzuna dokunduğunu hissetti. Arkasını döndüğünde gözlerini aşağı indirerek ufak tefek bir Japon kadının yüzüne odaklandı. Sert bir ifadesi, lekeli bir cildi, ince saçları, sigaradan sararmış dişleri ve boynundan enlemesine geçen beyaz bir yara izi vardı. Kadının boğumlu eli kulağındaki telefonu tutuyordu ve dudaklarını hareket ettirdiğinde Langdon telefonundaki o tanıdık paslı sesi duydu.</p>

  <p class="calibre2">“Sizden ne mi istiyorum profesör?” Telefonu sakince kapatıp bakışlarını ona dikti. “Başlangıç olarak bana ‘bayım’ demekten vazgeçin.”</p>

  <p class="calibre2">Adeta yerin dibine geçen Langdon, kadına bakakalmıştı. “Bayan, ben... özür dilerim. Bağlantı iyi değildi...”</p>

  <p class="calibre2">“Bağlantımızda sorun yoktu profesör,” dedi. “Ve saçmalıklara hiç taviz vermem.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_24"></div>
</body>
</html>
