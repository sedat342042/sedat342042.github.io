<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos936543"><span class="calibre6"><span class="bold"><span class="calibre12">97. BÖLÜM</span></span></span></p>

  <p class="calibre2">Sato, “Sekiz Franklin Meydanı diye bir yer olmalı,” diye ısrar etti. “Bir daha bak!”</p>

  <p class="calibre2">Masasında oturan Nola Kaye, kulaklığını başına yerleştirdi. “Efendim, her yere baktım... D.C.’de bu adres yok.”</p>

  <p class="calibre2">Sato, “Ama şu anda <span class="italic">Bir</span> Franklin Meydanı’nın çatısındayım,” dedi. <span class="italic">“Sekiz</span> de olmalı!”</p>

  <p class="calibre2"><span class="italic">Başkan Sato bir çatıda mı?</span> “Bekleyin.” Nola yeni bir arama başlattı. Başkan Sato’ya bilgisayar korsanından bahsetmeyi düşündü ama Sato şimdilik Sekiz Franklin Meydanı’na kilitlenmiş gibiydi. Zaten Nola tüm bilgiye sahip değildi. <span class="italic">Şu lanet olası sistem güvenliği nerede ki?</span></p>

  <p class="calibre2">Ekrana bakan Nola, “Tamam,” dedi. “Sorunu anladım. Bir Franklin Meydanı binanın adı... adresi değil. Asıl adres 1301 K Sokağı.”</p>

  <p class="calibre2">Haber başkanın kafasını karıştırmış gibiydi. “Nola açıklamaya vaktim yok... Piramit açık bir şekilde Sekiz Franklin Meydanı adresini işaret ediyor.” Nola oturduğu yerde aniden doğruldu. <span class="italic">Piramit belirli bir adresi mi işaret ediyor?</span></p>

  <p class="calibre2">Sato, “Yazıda, ‘Sır Düzen’in içinde gizli- Sekiz Franklin Meydanı’ diyor,” diye devam etti.</p>

  <p class="calibre2">Nola pek anlam veremiyordu. “Düzen dediği... mason veya kardeşlik tarikatları gibi bir şey mi?”</p>

  <p class="calibre2">Sato, “Öyle sanıyorum,” diye yanıt verdi.</p>

  <p class="calibre2">Nola bir süre düşündükten sonra yeniden klavyeyi tuşlamaya başladı. “Efendim, meydandaki sokak numaraları geçen yıllar içinde değişmiş olabilir mi? Yani, eğer bu piramit efsanede iddia edildiği kadar eskiyse, belki de piramit yapıldığı sırada Franklin Meydanı’ndaki numaralar farklıydı. Sekiz sayısını içermeden ‘düzen’ ve ‘Franklin Meydanı’ ve ‘Washington D.C yazarak yeni bir arama başlatıyorum... Bu şekilde bir fikir edinebiliriz tabii eğer...” Arama sonuçları belirirken, cümlesini yanda kesti.</p>

  <p class="calibre2">Sato, “Ne buldun?” diye sordu.</p>

  <p class="calibre2">Nola listedeki ilk sonuca baktı. Mısır’daki Büyük Piramit’in hayranlık uyandırıcı bir resmi, Franklin Meydanı’ndaki bir binaya ayrılan web sitesi anasayfasının arka planını oluşturuyordu. Bu bina meydandaki diğerlerine hiç benzemiyordu.</p>

  <p class="calibre2"><span class="italic">Veya bu açıdan şehirdeki başka hiçbir binaya da benzemediği söylenebilirdi.</span></p>

  <p class="calibre2">Nola’nın donup kalmasına neden olan binanın acayip mimarisi değil, <span class="italic">amacının</span> açıklamasıydı. Web sitesine göre, bu alışılmadık yapı; eski bir gizli tarikat tarafından... ve yine bu tarikat için... kutsal bir mabet olarak inşa edilmişti.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_105"></div>
</body>
</html>
