<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1196798"><span class="calibre6"><span class="bold"><span class="calibre12">125. BÖLÜM</span></span></span></p>

  <p class="calibre2">Robert Langdon, Mabet Evi’nin zemin katındaki şık banyonun sessizliğinde, lavaboya sıcak su akıtırken, aynada kendisine bakıyordu. Loş ışıkta bile, tamamıyla tükenmiş görünüyordu.</p>

  <p class="calibre2">Çantası yine omzundaydı ama şimdi çok daha hafifti... içinde sadece kişisel eşyaları ve buruşmuş konferans notları vardı. Kendi kendine güldü. Bu akşam konferans vermek üzere başkente yaptığı ziyaret, tahmin ettiğinden yorucu olmuştu.</p>

  <p class="calibre2">Öyle olsa da, Langdon’ın minnettar olması gereken çok şey vardı.</p>

  <p class="calibre2"><span class="italic">Peter hayatta.</span></p>

  <p class="calibre2"><span class="italic">Ve video görüntüleri durduruldu.</span></p>

  <p class="calibre2">Langdon yüzüne ılık su çarparken, yavaşça hayata döndüğünü hissetti. Hâlâ her şey bulanıktı, ama vücudundaki adrenalin sonunda yok oluyor... ve tekrar kendisi gibi hissetmeye başlıyordu. Ellerini kuruladıktan sonra Mickey Mouse saatine baktı.</p>

  <p class="calibre2"><span class="italic">Tanrım, geç olmuş.</span></p>

  <p class="calibre2">Langdon banyodan çıktı ve Şeref Salonu’nun kavisli duvarı -başarılı masonların, Amerikan Başkanlarının, hayırseverlerin, aydınların ve diğer nüfuzlu Amerikalıların portreleriyle donatılarak zarifçe kavis verilmiş geçit- boyunca ilerledi. Harry S. Truman’ın yağlıboya resminin önünde durdu ve adamın mason olmak için gerekli olan törenlere, rimellere ve çalışmalara katlanışını hayal etmeye çalıştı.</p>

  <p class="calibre2"><span class="italic">Hepimizin gördüğü dünyanın arkasında gizli bir dünya var. Hepimiz için.</span></p>

  <p class="calibre2">Koridorda bir ses, “Kayboldun,” dedi.</p>

  <p class="calibre2">Langdon arkasını döndü.</p>

  <p class="calibre2">Konuşan Katherine’di. Bu akşam çok kötü şeyler yaşamış olmasına rağmen, yine de ışık saçıyordu... her nasılsa gençleşmişti.</p>

  <p class="calibre2">Langdon bitkin bir ifadeyle gülümsedi. “Peter nasıl?”</p>

  <p class="calibre2">Katherine yanına gidip, onu sevgiyle kucakladı. “Sana nasıl teşekkür edebilirim?”</p>

  <p class="calibre2">Langdon güldü. “Benim hiçbir şey <span class="italic">yapmadığımı</span> biliyorsun, öyle değil mi?”</p>

  <p class="calibre2">Katherine uzun bir süre onu bırakmadı. “Peter iyi olacak...” Kendini bırakıp, Langdon’ın gözlerinin derinliklerine baktı. “Ve bana inanılmaz bir şey anlattı... <span class="italic">harika</span> bir şey.” Sesi heyecandan titriyordu. “Gidip, kendim bakmalıyım. Biraz sonra dönerim.”</p>

  <p class="calibre2">“Ne? Nereye gidiyorsun?”</p>

  <p class="calibre2">“Hemen dönerim. Peter seninle hemen konuşmak istiyor... <span class="italic">baş başa.</span> Kütüphanede.”</p>

  <p class="calibre2">“Ne hakkında olduğunu söyledi mi?”</p>

  <p class="calibre2">Katherine gülerek, başını iki yana salladı. “Peter’ı ve sırlarını bilirsin.”</p>

  <p class="calibre2">“Ama...”</p>

  <p class="calibre2">“Birazdan görüşürüz.”</p>

  <p class="calibre2">Ve sonra gitti.</p>

  <p class="calibre2">Langdon derin derin içini çekti. Bir akşam için yeteri kadar sır öğrendiğini düşünüyordu. Tabii ki Mason Piramidi ve Kayıp Kelime gibi cevaplanmamış sorular vardı, ama eğer cevaplar varsa, bunların kendisi için olmadığını hissediyordu. <span class="italic">Mason olmadığım için.</span></p>

  <p class="calibre2">Kalan son enerjisini toplayarak, mason kütüphanesine doğru yürüdü. Oraya vardığında, Peter önünde taş piramitle tek başına masada oturuyordu.</p>

  <p class="calibre2">“Robert?” Peter gülümsedi ve elini sallayarak içeri girmesini işaret etti. “Bir iki kelime etmek istiyorum.”</p>

  <p class="calibre2">Langdon gülümsemeyi başararak, “Evet, bir tanesini <span class="italic">kaybettiğini</span> duydum,” dedi.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_133"></div>
</body>
</html>
