<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1279309"><span class="calibre6"><span class="bold"><span class="calibre12">132. BÖLÜM</span></span></span></p>

  <p class="calibre2">Katherine Solomon, Washington Anıtı’nın kaidesine doğru hızla tepeyi tırmanırken, kendini iyi hissediyordu. Bu akşam büyük şok ve üzüntü yaşamıştı, ama düşünceleri şimdi, geçici de olsa Peter’ın ona verdiği harika habere -kendi gözleriyle görüp, onayladığı habere- odaklanmıştı.</p>

  <p class="calibre2"><span class="italic">Araştırmam güvende. Hepsi.</span></p>

  <p class="calibre2">Laboratuvarının holografik veri sürücüleri bu akşam imha edilmişti, ama Peter, Mabet Evi’nde ona bu olaydan önce, tüm Noetik araştırmalarının yedeklenerek gizlice SMSC yönetim ofislerinde sakladığını söylemişti. <span class="italic">Biliyorsun ki, çalışmalarına hayranım ve seni rahatsız etmeden ilerleyişini takip etmek istemiştim,</span> diye açıklamıştı.</p>

  <p class="calibre2">Boğuk bir ses, “Katherine?” dedi.</p>

  <p class="calibre2">Başını kaldırıp baktı.</p>

  <p class="calibre2">Aydınlatılmış anıtın kaidesinde tek başına duran bir siluet vardı.</p>

  <p class="calibre2">“Robert!” Katherine koşarak yanına gidip ona sarıldı.</p>

  <p class="calibre2">Langdon, “İyi haberi aldım,” diye fısıldadı. “Rahatlamışsındır.”</p>

  <p class="calibre2">Duygulanmıştı ve sesi çatlak çıkıyordu. “Hem de çok.” Peter’ın kurtardığı araştırma, bilimsel bir güç gösterisiydi; insan düşüncesinin, dünyada gerçek ve ölçülebilir bir güç olduğunu kanıtlayan büyük bir deney koleksiyonuydu. Katherine’in deneyleri insan düşüncesinin; buz kristallerinden, Rassal Olay Üreticilerine ve atom altı parçacıklarının hareketlerine kadar her şeyin üzerinde <span class="italic">etkili olduğunu</span> gösteriyordu. Şüphecileri inananlara dönüştürebilen ve ortak bilinci büyük ölçüde etkileme potansiyeli bulunan, kesin ve aksi iddia edilemez sonuçlara ulaşmıştı. “Her şey değişecek, Robert. <span class="italic">Her şey. ”</span></p>

  <p class="calibre2">“Peter kesinlikle böyle düşünüyor.”</p>

  <p class="calibre2">Katherine etrafta ağabeyini aradı.</p>

  <p class="calibre2">Langdon, “Hastanede,” dedi. “Benim hatırım için gitmesi konusunda ısrar ettim.”</p>

  <p class="calibre2">Katherine rahat bir soluk aldı. “Teşekkür ederim.”</p>

  <p class="calibre2">“Seni burada beklememi söyledi.”</p>

  <p class="calibre2">Katherine, gözlerini parlak, beyaz dikilitaşa doğru kaldırarak, başını salladı. “Seni buraya getirdiğini söyledi. <span class="italic">'Laus</span> Deo’yla ilgili bir şeymiş. Ayrıntılara girmedi.”</p>

  <p class="calibre2">Langdon bezgin bir ifadeyle güldü. “Ben de ne olduğunu tam olarak anlamış değilim.” Başını kaldırıp anıtın tepesine baktı. “Ağabeyin bu akşam pek anlamadığım birçok şey söyledi.”</p>

  <p class="calibre2">Katherine, “Dur, tahmin edeyim,” dedi. “Antik Gizemler, bilim ve kutsal kitaplar.”</p>

  <p class="calibre2">“Bingo.”</p>

  <p class="calibre2"><span class="italic">“Benim</span> dünyama hoş geldin.” Göz kırptı. “Peter beni buna uzun zaman önce bulaştırdı. Araştırmamın çoğuna bunlar yön verdi.”</p>

  <p class="calibre2">“Sezgilerim, anlattığı bazı şeylerin mantıklı olduğunu söylüyor.” Langdon başını iki yana salladı. “Ama aklım...”</p>

  <p class="calibre2">Katherine gülümseyerek ona sarıldı. “Biliyorsun, Robert, sana bu konuda yardımcı olabilirim.”</p>

  <p class="calibre2">Kongre Binası’nın içinde, Mimar Warren Bellamy tenha bir koridorda yürüyordu.</p>

  <p class="calibre2"><span class="italic">Bu akşam yapacak tek bir şey kaldı,</span> diye düşündü.</p>

  <p class="calibre2">Ofisine varınca, çalışma masasının çekmecesinden çok eski bir anahtar çıkardı. Siyah, ince uzun bir demirden yapılmıştı ve üzerinde solmuş işaretler vardı. Anahtarı cebine attıktan sonra misafirlerini karşılamaya hazırlandı.</p>

  <p class="calibre2">Robert Langdon ve Katherine Solomon, Kongre Binası’na gelmek üzereydiler. Bellamy, Peter’ın ricası üzerine onlara çok nadir elde edilen bir fırsat tanıyacaktı; bu binanın en olağanüstü ve sadece Mimar tarafından gösterilebilecek sırrını görme fırsatını.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_140"></div>
</body>
</html>
