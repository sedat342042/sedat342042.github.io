<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos183448"><span class="calibre6"><span class="bold"><span class="calibre12">18. BÖLÜM</span></span></span></p>

  <p class="calibre2">Beyaz laboratuvar önlüğünü giyen Katherine Solomon, günlük turuna -ağabeyinin deyişiyle “devriyeye”- başladı.</p>

  <p class="calibre2">Katherine uyuyan bebeğini kontrol eden evhamlı bir ebeveyn gibi başını mekanik odasından içeri soktu. Yedek tankları raflarında duran hidrojen yakıt hücresi, sorunsuz bir şekilde çalışıyordu.</p>

  <p class="calibre2">Koridordan veri depolama odasına doğru ilerledi. Her zamanki gibi, iki holografik yedekleme ünitesi, ısı kontrollü yuvalarının içinde güvenle vınlıyorlardı. Yedi buçuk santimlik kırılmaz camın ardına göz gezdirirken, <span class="italic">tüm araştırmam</span>, diye düşündü. Holografik veri depolama cihazları, buzdolabı boyutlarındaki öncülerine kıyasla, sütun kaidelerinin üzerine yerleştirilmiş daha zarif aygıtlardı.</p>

  <p class="calibre2">Laboratuvarının her iki holografik sürücüsü de senkronize ve birbirinin aynıydı; çalışmasının kopyalarını saklamak için yedekleme yapıyorlardı. Yedekleme protokollerinin büyük çoğunluğu deprem, yangın ve hırsızlık gibi durumlara karşı <span class="italic">dışarıda</span> ikinci bir yedekleme sistemi kurulmasını tavsiye ederdi, ama Katherine ile ağabeyi, gizliliğin fazlasıyla önemli olduğu konusunda hemfikirlerdi; bu veriler binadan çıkıp dışarıdaki bir sunucuya gittiği andan itibaren, gizli kalacağından emin olamazlardı.</p>

  <p class="calibre2">Burada her şeyin yolunda gittiğinden emin olunca koridora geri döndü. Köşeyi dönerken, laboratuvarın karşı tarafında beklenmedik bir şey gözüne çarptı. <span class="italic">Bu da ne?</span> Zayıf bir ışık cihazları aydınlatıyordu. Bakmak için içeri girince ışığın, kontrol odasının pleksiglas duvarından geldiğini gördü.</p>

  <p class="calibre2"><span class="italic">Burada.</span> Laboratuvara koşan Katherine, kontrol odasının kapısını iterek açtı. İçeri girerken, “Peter!” dedi.</p>

  <p class="calibre2">Kontrol odasındaki ana bilgisayarın başında oturan tombul kadın yerinde sıçradı. “Ah Tanrım! Katherine! Beni korkuttun!”</p>

  <p class="calibre2">Trish Dunne -dünyada buraya girme yetkisi olan diğer kişi- Katherine’in metasistem uzmanıydı ve hafta sonları nadiren çalışırdı. Yirmi altı yaşındaki kızıl saçlı kadın, veri modelleme dâhisiydi ve KGB ‘ye layık bir gizlilik anlaşması imzalamıştı. Görünüşe bakılırsa bu akşam kontrol odasının plazma duvarında -NASA görev kontrol merkezinden fırlamış gibi görünen dev bir ekran- data analizi yapıyordu.</p>

  <p class="calibre2">Trish, “Affedersin,” dedi. “Geldiğinden haberim yoktu. Ağabeyinle sen gelmeden önce bitirmeye çalışıyordum.”</p>

  <p class="calibre2">“Onunla konuştun mu? Gecikti ve telefonuna cevap vermiyor.”</p>

  <p class="calibre2">Trish başını iki yana salladı. “Bahse girerim hâlâ ona verdiğin iPhone’u nasıl kullanacağını çözmeye çalışıyordur.”</p>

  <p class="calibre2">Trish’in nüktedanlığı Katherine’in hoşuna gidiyordu. Ayrıca bu akşam burada olması aklına yeni bir fikir getirmişti. “Doğrusunu istersen bu akşam gelmene sevindim. Bana bir konuda yardımcı olabilirsin, tabii sakıncası yoksa.”</p>

  <p class="calibre2">“Her ne ise, eminim futboldan iyidir.”</p>

  <p class="calibre2">Katherine derin bir nefes alarak, sakinleşmeye çalıştı. “Bunu nasıl açıklayacağımı bilmiyorum, ama bugün olağandışı bir hikâye duydum...”</p>

  <p class="calibre2">Trish Dunne, Katherine Solomon’ın nasıl bir hikâye duyduğunu bilmiyordu ama onu huzursuz ettiği belliydi. Patronunun genellikle sakin bakan gri gözleri şu anda tedirgin görünüyordu, ayrıca içeri girdiğinden beri üç defa saçlarını kulak arkasına atmıştı ki, Trish buna “gerginlik” belirtisi diyordu. <span class="italic">Zeki bir bilim insanı. Kötü bir poker oyuncusu.</span></p>

  <p class="calibre2">Katherine, “Bana göre bu hikâye biraz hayal ürünü...” dedi. “Eski bir efsane. Ama yine de...” Bir tutam saçı yeniden kulak arkasına atarak sustu. “Ama yine de?”</p>

  <p class="calibre2">Katherine içini çekti. “Ama yine de bugün güvenilir bir kaynak bana efsanenin gerçek olduğunu söyledi.”</p>

  <p class="calibre2">“Tamam...” <span class="italic">Buradan nereye varacak acaba?</span></p>

  <p class="calibre2">“Bu konuyu ağabeyimle konuşacağım, ama bana öyle geliyor ki bunu yapmadan önce sen konuyu aydınlatmama yardımcı olabilirsin. Bu efsanenin tarihte başka bir şekilde doğrulanıp doğrulanmadığını bilmek istiyorum.”</p>

  <p class="calibre2">“Tüm tarihte mi?”</p>

  <p class="calibre2">Katherine başını salladı. “Dünyanın herhangi bir yerinde, herhangi bir dilde ve herhangi bir zamanda.”</p>

  <p class="calibre2">Trish, <span class="italic">tuhaf bir istek ama yapılabilir,</span> diye düşündü. On yıl öncesine kadar bunu yapmak imkânsızdı. Ama bugün internet ve büyük kütüphanelerle müzelerin sanal ortama aktarılması sayesinde Katherine’in isteği, çeviri birimleriyle donatılmış basit bir arama motoru ve iyi seçilmiş anahtar kelimelerle gerçekleştirilebilirdi.</p>

  <p class="calibre2">Trish, “Sorun değil,” dedi. Laboratuvarın araştırma kitaplarının pek çoğunda eski dillerde yazılmış pasajlar vardı ve anlaşılmayan dilleri İngilizce metinlere dönüştürmesi için Trish’ten sıklıkla Optik Karakter Tanıma (OCR)<a id="filepos189509"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1328614"><span class="calibre15">{30}</span></a></small></sup> çeviri modülleri yazması istenirdi. Trish, eski Frizye<a id="filepos189652"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1328798"><span class="calibre15">{31}</span></a></small></sup>, Maek<a id="filepos189743"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1329177"><span class="calibre15">{32}</span></a></small></sup> ve Akad dilleri için OCR çeviri modülleri oluşturan dünyadaki tek metasistem uzmanı olmalıydı.</p>

  <p class="calibre2">Modüllerin yardımı olsa da etkin bir arama örümceği oluşturmanın sırrı, doğru anahtar kelimeyi seçmekti. <span class="italic">Benzersiz ama fazla sınırlayıcı değil.</span></p>

  <p class="calibre2">Bir kâğıt parçasına olası anahtar kelimeleri karalamaya başlayan Katherine, görünüşe bakılırsa ondan bir adım öndeydi. Katherine bir sürü kelime yazdıktan sonra biraz durup yeniden yazmaya başladı. Sonunda Trish’e kâğıdı uzatırken, “Tamam,” dedi.</p>

  <p class="calibre2">Trish listedeki sözcükleri okurken, gözleri fal taşı gibi açıldı. <span class="italic">Katherine hangi çılgın efsaneyi araştırıyor?</span> “Bu anahtar kelimelerin <span class="italic">hepsini</span> mi aramamı istiyorsun?” Kelimelerden birinin hangi dilde olduğunu bile bilmiyordu. <span class="italic">Bu İngilizce mi?</span> “Sence bunların hepsini aynı yerde bulabilir miyiz? Kelimesi kelimesine?”</p>

  <p class="calibre2">“Denemek istiyorum.”</p>

  <p class="calibre2">Trish <span class="italic">imkânsız</span> demek isterdi ama “İ” ile başlayan o kelime burada yasaktı. Katherine, gerçeğe aykırı kabul edilen pek çok yargının doğruluğunun teyit edildiği bir sahada, bu kelimenin tehlikeli bir şartlandırma olacağına inanıyordu. Trish Dunne, önünde duran anahtar kelimelerle yapacağı aramanın bu sınıfa gireceğinden cidden şüphe duyuyordu.</p>

  <p class="calibre2">Katherine, “Sonuçların çıkması ne kadar sürer?” diye sordu. “Örümceği yazıp, aramayı başlatmak birkaç dakika alır. Bundan sonra örümceğin bulup çıkarması yaklaşık on beş dakika sürer.”</p>

  <p class="calibre2">“O kadar çabuk mu?” Katherine’in cesareti artmıştı.</p>

  <p class="calibre2">Trish başını salladı. Geleneksel arama motorlarının interneti taraması, yeni belgeler bulması, içeriklerini sınıflandırması ve kendi taranabilir veritabanına aktarması normalde bir tam gün alırdı. Ama Trish’in yazdığı örümcek böyle değildi.</p>

  <p class="calibre2">Trish, <span class="italic">“Delegator</span> denilen bir program yazacağım,” dedi. “Tamamıyla uygun sayılmaz ama hızlıdır. Diğer insanların arama motorlarına bizim işimizi yapmasını söyleyen bir programdır. Pek çok veritabanının -kütüphanelerin, müzelerin, üniversitelerin, hükümetlerin- içinde bir arama fonksiyonu bulunur. Ben de <span class="italic">onların</span> arama motorlarını bulan, anahtar kelimeleri giren ve arama yapmalarını söyleyen bir örümcek program yazacağım. Bu şekilde ahenk içinde çalışan binlerce motorun gücünü kullanacağız.” Katherine etkilenmiş gibiydi. “Paralel komut işleme.”</p>

  <p class="calibre2"><span class="italic">Bir tür metasistem.</span> “Bir şey bulursam seni ararım.”</p>

  <p class="calibre2">“Çok işime yarayacak Trish.” Katherine elini onun sırtına koyduktan sonra kapıya yöneldi. “Kütüphanede olacağım.”</p>

  <p class="calibre2">Trish, programı yazmaya hazırlandı. Arama örümceğini kodlamak onun seviyesinin çok altında bir iş olsa da umrunda değildi. Katherine Solomon için her şeyi yapardı. Bazen, şansının kendisini buraya getirecek kadar iyi gittiğine inanamıyordu.</p>

  <p class="calibre2"><span class="italic">Çok büyük mesafe kat ettin güzelim.</span></p>

  <p class="calibre2">Trish bir yıl önce, yüksek teknoloji endüstrisindeki şirketlerden birindeki metasistem uzmanlığı görevinden istifa etmişti. İş dışındaki saatlerinde serbest programcı olarak çalışmış ve bir blog -Bilişimsel Metasistem Analizinin Gelecekte Uygulanması- başlatmıştı, ama herhangi birinin bunu okuduğundan emin değildi. Sonra bir gün telefonu çalmıştı.</p>

  <p class="calibre2">Bir kadın sesi nazikçe, “Trish Dunne?” diye sormuştu.</p>

  <p class="calibre2">“Evet, kiminle görüşüyorum?”</p>

  <p class="calibre2">“İsmim Katherine Solomon.”</p>

  <p class="calibre2">Trish o an neredeyse bayılacaktı. <span class="italic">Katherine Solomon mı?</span> “Kitabınızı yeni okudum. <span class="italic">Noetik Bilim: Antik Bilime Açılan Modern Kapı</span> ve bloğumda bununla ilgili yazdım!”</p>

  <p class="calibre2">Kadın kibarca, “Evet, biliyorum,” diye cevap vermişti. “Bu yüzden arıyorum.”</p>

  <p class="calibre2"><span class="italic">Elbette öyle,</span> diye düşünen Trish, kendini aptal gibi hissetmişti. <span class="italic">Zeki bilim insanları da kendilerini Google'da ararlar.</span></p>

  <p class="calibre2">Katherine, ona, “Bloğunuz ilgimi çekti,” demişti. “Metasistem modellemesinin bu kadar ilerlediğinden haberim yoktu.”</p>

  <p class="calibre2">Sersemlemiş olan Trish ancak, “Evet efendim, öyle,” diyebilmişti. “Veri modellemeleri, geniş kapsamlı uygulamaları olabilecek yeni bir teknoloji.”</p>

  <p class="calibre2">İki kadın dakikalarca Trish’in geniş data alanlarını tahlil etme, modelleme ve tahmin etme deneyimlerini tartışarak, metasistem çalışmaları hakkında konuşmuşlardı.</p>

  <p class="calibre2">Trish, “Yazdığınız kitap benim çok üstümde, ama metasistem çalışmalarımla arasındaki ilişkiyi anlayabildim,” demişti.</p>

  <p class="calibre2">“Bloğunuzda metasistem modellemesinin Noetik çalışmalarını <span class="italic">değiştirebileceğini</span> söylemişsiniz.”</p>

  <p class="calibre2">“Kesinlikle. Metasistemin Noetik’i gerçek bilime dönüştürebileceğine inanıyorum.”</p>

  <p class="calibre2"><span class="italic">“Gerçek</span> bilim mi?” Katherine’in sesi ciddileşmişti. “Neyle kıyaslandığında?”</p>

  <p class="calibre2"><span class="italic">Ah, kahretsin, yanlış anlaşıldı.</span> “Ee, söylemek istediğim, Noetik’in daha çok... ezoterik olduğu.”</p>

  <p class="calibre2">Katherine kahkaha atmıştı. “Sakin ol, şaka yapıyordum. Bununla hep karşılaşırım.”</p>

  <p class="calibre2">Trish, <span class="italic">şaşırmadım,</span> diye düşünmüştü. Kaliforniya’daki Noetik Bilimler Enstitüsü bile bu alanı gizemli ve muğlak bir dille tasvir etmiş, söz konusu çalışmayı “normal duyularımızla ve mantığımızla algılayabileceğimizin ötesindeki bilgiye doğrudan geçiş” diye açıklamıştı.</p>

  <p class="calibre2">Trish, <span class="italic">noetik</span> kelimesinin Yunancadaki <span class="italic">nous</span> -kabaca çevirisi “İçsel bilgi” veya “sezgisel bilinç”- kelimesinden türetildiğini öğrenmişti.</p>

  <p class="calibre2">Katherine, “Metasistem çalışmalarınız ve şu an meşgul olduğum projeyle bunun nasıl ilişkilendirilebileceği konusu ilgimi çekiyor,” demişti. “Buluşmak ister misiniz? Zekânızdan faydalanmak isterim.”</p>

  <p class="calibre2"><span class="italic">Katherine Solomon benim zekâmdan mı faydalanmak istiyor?</span> Bu, tenis taktikleri almak için Maria Şarapova’nın araması gibi bir şeydi.</p>

  <p class="calibre2">Ertesi gün beyaz bir Volvo, Trish’in garaj yoluna girmiş ve içinden mavi kot pantolon giymiş, zarif ve çekici bir kadın çıkmıştı. Trish bir anda boyunun altmış santime indiğini hissetmişti. <span class="italic">Harika,</span> diye homurdanmıştı. <span class="italic">Akıllı, zeki ve zayıf... ve ben de Tanrı’nın iyi olduğuna inanacağım, öyle mi?</span> Ama Katherine’in mütevazı havası Trish’i hemen rahatlatmıştı.</p>

  <p class="calibre2">İkisi birlikte Trish’in arka taraftaki verandasında oturup, evinin etkileyici manzarasını seyretmişlerdi.</p>

  <p class="calibre2">Katherine, “Evin çok güzel,” demişti.</p>

  <p class="calibre2">“Teşekkürler. Üniversitedeyken şansım yaver gitti ve kendi hazırladığım bir yazılımın lisansını aldım.”</p>

  <p class="calibre2">“Metasistemle mi ilgili?”</p>

  <p class="calibre2">“Metasistemlerin öncüsü. 11 Eylül’den sonra teröristlerin haberleşmeleriyle ilgili anahtar kelimelerin peşine düşen hükümet, dev veri alanlarıyla -sivillerin e-postaları, cep telefonları, faks, metin, web siteleri- karşılaşmaya başlamıştı. Ben de veri alanlarını başka bir yoldan işletebilecekleri bir yazılım hazırladım... böylece yeni bir istihbarat ürünü ortaya çıktı.” Gülümsedi. “Sonuç olarak, benim yazılımım Amerika’nın havasını yoklamalarına olanak sağladı.”</p>

  <p class="calibre2">“Anlamadım?”</p>

  <p class="calibre2">Trish gülmüştü. “Evet, kulağa çılgınca geliyor. Yani demek istediğim, ulusun <span class="italic">duygusal</span> halini ölçüyordu. Başka bir deyişle, kozmik bilinç barometresi görevi görüyordu.” Trish haberleşmedeki veri alanları kullanılarak bazı anahtar kelimelerin “belirme sıklığına” ve veri alanındaki duygusal göstergelerine dayanarak insanların <span class="italic">ruh halinin</span> ölçülebildiğini açıkladı. Daha mutlu zamanlarda daha mutlu bir dil kullanılıyordu, sıkıntılı zamanlarda bunun tam tersi geçerliydi. Mesela bir terörist saldırısı gerçekleştiğinde, hükümet Amerika’nın psikolojisindeki değişimi ölçebilir ve başkana olayın duygusal etkileri konusunda daha iyi tavsiyelerde bulunabilirdi.</p>

  <p class="calibre2">Katherine eliyle çenesini ovuştururken, “Büyüleyici,” demişti. “Demek ki, bireylerden oluşan bir toplumu... adeta <span class="italic">tek</span> bir organizmaymış gibi inceleyebiliyorsun.”</p>

  <p class="calibre2">“Aynen öyle. Bir <span class="italic">metasistem.</span> Parçaların toplamıyla tanımlanan bir bütün. Sözgelimi insan bedeni, her biri farklı nitelik ve görevlere sahip milyonlarca hücreden oluşmuştur, ama bir bütün olarak işlev görürler.” Katherine coşkuyla başını sallamıştı. “Tekmiş gibi hareket eden bir kuş ya da balık sürüsü gibi. Biz buna yakınsaklık veya dolaşıklık diyoruz.” Trish ünlü konuğunun metasistem programlamasının Noetik alanındaki potansiyelini anlamaya başladığını hissediyordu. Trish, “Benim yazılımım, hükümet organlarına geniş ölçekli krizleri -bulaşıcı hastalıklar, afetler, terörizm ve buna benzer şeyler- uygun biçimde değerlendirip, karşılık vermelerine yardımcı olmak için tasarlandı,” diye açıkladı. Durdu. “Elbette, başka sahalarda da kullanılabilir... Ulusal bilincin fotoğrafını çekip, seçim sonuçlarını veya açılış gongunun ardından borsanın hangi yönde hareket edeceğini tahmin etmek gibi.”</p>

  <p class="calibre2">“Oldukça etkileyici görünüyor.”</p>

  <p class="calibre2">Trish eliyle büyük evini işaret etti. <span class="italic">“Hükümet</span> de öyle düşündü.” Şimdi Katherine’in gri gözleri ona odaklanmıştı. “Trish, yaptığın işin ahlaki çıkmazından bahsedebilir miyiz?”</p>

  <p class="calibre2">“Ne demek istiyorsun?”</p>

  <p class="calibre2">“Kolaylıkla kötüye kullanılabilecek bir yazılım yarattığını söylemek istiyorum. Bunu elinde bulunduran kişiler, başka kimselerin sahip olmadığı güçlü bir bilgiye sahip oluyorlar. Bunu oluştururken hiç tereddüt etmedin mi?”</p>

  <p class="calibre2">Trish gözünü bile kırpmadı. “Kesinlikle hissetmedim. Benim yazılımımın... mesela bir uçuş simulatörü programından hiçbir farkı yok. Bazıları bunu az gelişmiş ülkelere ilkyardım uçuşu pratiği yapmak için kullanırlar. Bazılarıysa yolcu uçaklarını gökdelenlere çarpma pratiği yapmak için. Bilgi bir araçtır ve tüm araçlar gibi, etkisi onu kullanan kişinin elindedir.” Etkilenmiş gibi görünen Katherine arkasına yaslanmıştı. “Peki o zaman sana varsayımsal bir soru sorayım.”</p>

  <p class="calibre2">Trish sohbetlerinin aniden bir iş görüşmesine dönüştüğünü fark etmişti. Katherine uzanıp, yerden aldığı bir kum tanesini Trish’in görebileceği şekilde tuttu. “Anladığım kadarıyla,” dedi. “Yaptığın metasistem çalışmaları, tek bir kum tanesinin ağırlığını ölçerek, tüm kumsalın ağırlığını hesaplayabiliyor.”</p>

  <p class="calibre2">“Evet, temel olarak böyle.”</p>

  <p class="calibre2">“Bildiğin gibi bu kum tanesinin bir <span class="italic">kütlesi</span> vardır. Çok ufak bir kütledir ama yine de kütledir.”</p>

  <p class="calibre2">Trish başını salladı.</p>

  <p class="calibre2">“Ve bu kum tanesinin bir kütlesi olduğu için, bir <span class="italic">çekim kuvvetine</span> de sahiptir. Evet, belki hissedilmeyecek kadar küçük ama yine de vardır.”</p>

  <p class="calibre2">“Doğru.”</p>

  <p class="calibre2">Katilerine, “Şimdi,” demişti. “Bu kum tanelerinden trilyonlarcasını alıp... sözgelimi ayı oluşturacak şekilde birbirlerine kenetlenmelerine izin verirsek, bunların birleşmiş çekim kuvveti okyanusları hareket ettirip, gezegenimizde gelgitlere sebep olabilir.”</p>

  <p class="calibre2">Trish tüm bunların nereye varacağını kestiremese de dinlemek hoşuna gitmişti.</p>

  <p class="calibre2">Kum tanesini bırakan Katherine, “O halde bir varsayımda bulunursak,” demişti. “Sana <span class="italic">düşüncenin</span> ya da zihninde oluşan minik bir fikrin... gerçekte ölçülebilir bir kütleye sahip, ölçülebilir bir varlık olduğunu söylesem? Elbette minimal bir kütle, ama yine de <span class="italic">kütle.</span> O zaman etkileri ne olurdu?”</p>

  <p class="calibre2">“Varsayımda bulunuyoruz, değil mi? Şey, en belirgin etkisi... düşünce bir kütle olduğuna göre, bir çekim kuvveti de olurdu ve nesneleri kendine çekebilirdi.”</p>

  <p class="calibre2">Katherine gülümsedi. “Çok iyisin. Şimdi bir adım ilerleyelim. Bir sürü insan <span class="italic">aynı</span> düşünceye odaklanırsa ne olur? Bu aynı düşüncenin kaynakları birbiriyle kaynaşmaya ve bu düşüncenin toplam kütlesi artmaya başlar. Tabii bu sebeple çekim kuvveti de artar.”</p>

  <p class="calibre2">“Peki.”</p>

  <p class="calibre2">“Yani şunu demek istiyorum: Yeterli sayıda insan aynı şeyi düşünmeye başlarsa, o düşüncenin çekim kuvveti somutlaşır... ve gerçek bir güç ortaya koyar.” Katherine göz kırptı. “Ve fiziki dünyamızda ölçülebilir bir etkisi olur.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_26"></div>
</body>
</html>
