<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos361159"><span class="calibre6"><span class="bold"><span class="calibre12">31. BÖLÜM</span></span></span></p>

  <p class="calibre2">Trish Dunne, Küp’ün parlak ışıklarından çıkıp, boşluğun zifiri karanlığına girerken, her zamanki gibi yine adrenalin salgıladığını hissetti. Az önce SMSC’nin ön kapısından arayıp, Katherine Solomon’ın misafiri Dr. Abaddon’ın geldiğini ve 5. Bölme’ye girmek için yanına bir refakatçi gönderilmesi gerektiğini söylemişlerdi. Trish ise büyük bir merakla kendisi gitmek istemişti. Katherine, ziyarete gelen adam hakkında fazla bir şey anlatmamıştı ve bu durum Trish’in ilgisini çekmişti. Peter Solomon’ın bu adama hayli güvendiği anlaşılıyordu: Solomon’lar, Küp’e kimseyi davet etmezlerdi. Bu bir ilk olacaktı.</p>

  <p class="calibre2">Karanlıkta ilerlerken, <span class="italic">umarım buradan geçmeyi bünyesi kaldırır,</span> diye düşündü. İstediği son şey, Katherine’in çok önemli misafirinin laboratuvara girmek için ne yapması gerektiğini anladığında paniğe kapılmasıydı. <span class="italic">İlk seferi daima en kötüsüdür.</span></p>

  <p class="calibre2">Trish’in ilk seferi bundan bir yıl önceydi. Katherine’in iş teklifini kabul etmiş, gizlilik anlaşması imzalamış ve sonra laboratuvarı görmek için Katherine’le birlikte SMSC’ye gelmişti. İki kadın birlikte “Sokak”tan yürüdükten sonra, 5. BÖLME yazan metal bir kapıya gelmişlerdi. Katherine laboratuvarın ıssız bir yerde olduğunu söyleyerek onu hazırlamaya çalışmış olsa da bölmenin kapısı açıldığında Trish gördüklerine hazır olmadığını hissetmişti.</p>

  <p class="calibre2"><span class="italic">Boşluk.</span></p>

  <p class="calibre2">Katherine eşikten geçerek karanlığa doğru birkaç adım atmış ve Trish’e takip etmesini işaret etmişti. “Güven bana. Kaybolmazsın.”</p>

  <p class="calibre2">Kendini stadyum boyutlarında simsiyah bir yerde hayal eden Trish terlemeye başlamıştı.</p>

  <p class="calibre2">“Yolu takip etmen için bir kılavuz sistemimiz var,” diyen Katherine yeri göstermişti. “Çok ilkel bir teknoloji.”</p>

  <p class="calibre2">Trish karanlıkta gözlerini kısarak beton zemine bakmıştı. Görmesi biraz zaman alsa da yere düz çizgi halinde serilmiş bir yolluk olduğunu fark etmişti. Yol gibi uzanan halı, karanlıkta gözden kayboluyordu.</p>

  <p class="calibre2">Arkasını dönüp yürüyen Katherine, “Ayaklarınla göreceksin,” demişti. “Tam arkamdan gel.”</p>

  <p class="calibre2">Katherine karanlığın içinde kaybolurken, Trish korkusunu bastırıp onu takip etmişti. <span class="italic">Bu delilik!</span> 5. Bölme’nin kapısı, kalan ışığı da söndürerek arkasından kapandığında halıda sadece birkaç adım atabilmişti. Nabzı hızlanan Trish, tüm dikkatini ayaklarının altındaki hah hissine vermişti. Sağ ayağının kenarının sert betonla temas ettiğini hissettiğinde birkaç adım ilerlemişti. İçgüdüleriyle hareket edip sola kayarak, her iki ayağıyla yeniden yumuşak halıya basmıştı.</p>

  <p class="calibre2">Karanlığın ötesinden sesi duyulan Katherine’in sözleri, bu cansız boşluğun akustiği tarafından yutuluyordu. “İnsan vücudu müthiştir,” demişti. “Duyularından birinden mahrum kalırsan, diğer duyular hemen devreye girer. Şu anda ayaklarındaki sinirler kelimenin tam anlamıyla kendilerini yeniden yapılandırıyorlar.”</p>

  <p class="calibre2">Yönünü yeniden bulan Trish, <span class="italic">aman ne iyi,</span> diye düşünmüştü.</p>

  <p class="calibre2">Fazlasıyla uzun gelen bir süre boyunca yürümüşlerdi. Trish sonunda, “Daha ne kadar var?” diye sormuştu.</p>

  <p class="calibre2">“Yolu yarıladık.” Katherine’in sesi artık daha da uzaktan geliyordu.</p>

  <p class="calibre2">Trish sükûnetini korumak için elinden geleni yaparak hızlanmıştı ama karanlığın enginliği onu yutacak gibiydi. <span class="italic">Yüzümün bir milimetre ötesini bile göremiyorum!</span> “Katherine? Ne zaman duracağını nasıl anlıyorsun?”</p>

  <p class="calibre2">Katherine, “Birazdan anlarsın,” demişti.</p>

  <p class="calibre2">Tüm bunlar bir yıl önceydi ve şimdi, bu akşam, Trish yine boşlukta, bu sefer aksi yöne, lobiye doğru patronunun misafirini almaya gidiyordu. Ayağının altındaki halının dokusundaki ani değişiklik, çıkışın üç metre ileride olduğunu haber verdi. Tutkulu bir beyzbol hayranı olan Peter Solomon’ın deyişiyle bu, <span class="italic">uyarı parkuruydu.</span> Aniden duran Trish anahtar kartını çıkarıp, yuvayı buluncaya kadar karanlıkta duvarı yokladı ve kartı yerleştirdi.</p>

  <p class="calibre2">Kapı tıslayarak açıldı.</p>

  <p class="calibre2">Trish, SMSC koridorunun sıcak ışıklarında gözlerini kısarak ileriye baktı.</p>

  <p class="calibre2"><span class="italic">Yine başardım.</span></p>

  <p class="calibre2">Boş koridorlarda ilerlerken, güvenli bir ağda buldukları redakte edilmiş, tuhaf dosyayı düşündü. <span class="italic">Eski bir kapı mı? Yeraltında gizli bir yer mi?</span> Mark Zoubianis’in bu gizemli dokümanın nereden geldiğini bulup bulamadığını merak etti.</p>

  <p class="calibre2">Kontrol odasındaki Katherine, plazma duvarın yumuşak ışığında durmuş, buldukları esrarengiz metne bakıyordu. Şimdi anahtar sözcüklerin hepsini bir arada görüyor ve bu metnin, ağabeyinin Dr. Abaddon’la paylaştığı uçuk efsaneden bahsettiğinden giderek daha fazla emin oluyordu.</p>

  <p class="calibre2">...bulunduğu <span class="underline">YERALTINDAKİ</span> gizli...</p>

  <p class="calibre2">...bir yerde, <span class="underline">WASHINGTON P.C</span>.’deki koordinatları...</p>

  <p class="calibre2">...götüren <span class="underline">ANTİK KAPIYI b</span>uldu...</p>

  <p class="calibre2">...uyararak <span class="underline">PİRAMİDİN</span> tehlikeli...</p>

  <p class="calibre2">...ortaya çıkaracak <span class="underline">KAZINMIŞ BİREŞİMİ</span> deşifre...</p>

  <p class="calibre2"><span class="italic">Dosyanın geri kalanını görmeliyim,</span> diye düşündü.</p>

  <p class="calibre2">Bir süre daha baktıktan sonra plazma duvarın güç düğmesini kapattı. Yakıt hücresinin sıvı hidrojen rezervlerini boşa harcamamak için bu enerji tüketici ekranı daima kapatırdı.</p>

  <p class="calibre2">Anahtar kelimelerin yavaşça solup, duvarın ortasında minik beyaz noktacıklara dönüşmelerini ve en sonunda titreşerek kaybolmalarını izledi.</p>

  <p class="calibre2">Arkasını dönüp ofisine yürüdü. Dr. Abaddon biraz sonra burada olacaktı ve ona hoş karşılandığını hissettirmek istiyordu.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_38"></div>
</body>
</html>
