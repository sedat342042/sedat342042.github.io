<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1129467"><span class="calibre6"><span class="bold"><span class="calibre12">118. BÖLÜM</span></span></span></p>

  <p class="calibre2">Mal’akh, peştamalını tekrar beline bağlamış Peter Solomon’ın tekerlekli sandalyesinin önünde ileri geri yürüyordu. Tutsağının korkusunun her saniyesinden zevk alırken, “Peter,” diye fısıldadı. <span class="italic">“İkinci</span> bir ailen olduğunu... mason kardeşlerini unuttun. Ve eğer bana yardım etmezsen onları da yok edeceğim.”</p>

  <p class="calibre2">Solomon kucağındaki dizüstü bilgisayarının ışığında neredeyse katatonik görünüyordu. Sonunda başını kaldırıp, “Lütfen,” diye kekeledi. “Eğer bu video dışarı sızarsa...”</p>

  <p class="calibre2">Mal’akh gülerek, “Eğer mi?” dedi. <span class="italic">“Eğer</span> dışarı çıkarsa mı?” Dizüstü bilgisayarının yanına takılmış küçük hücresel modemi gösterdi. “Bununla tüm dünyaya bağlanabiliyorum.”</p>

  <p class="calibre2">“Bunu yapamazsın...”</p>

  <p class="calibre2">Mal’akh, Solomon’ın korkusundan zevk alarak, <span class="italic">yaparım</span>, diye düşündü. “Beni durduracak ve kız kardeşini kurtaracak gücün var,” dedi. “Ama bana bilmek istediğim şeyi anlatmalısın. Kayıp Kelime bir yerde saklı, Peter ve bu tablo onun tam olarak nerede olduğunu gösteriyor.”</p>

  <p class="calibre2">Peter sembol tablosuna tekrar baktı, yüzünden hiçbir şey okunmuyordu.</p>

  <p class="calibre2">“Belki bu sana ilham verir.” Mal’akh, Peter’ın omuzlarının üzerinden uzanıp, dizüstü bilgisayarın birkaç tuşuna bastı. Ekranda bir e-posta programı açıldı ve Peter kaskatı kesildi. Ekranda Mal’akh’ın o akşam yazmaya başladığı bir e-posta -büyük medya kuruluşlarından oluşan uzun bir listeye gönderilmek üzere hazır bekleyen bir video dosyası- vardı.</p>

  <p class="calibre2">Mal’akh gülümsedi. “Bence paylaşmamızın vakti geldi, sence de öyle değil mi?”</p>

  <p class="calibre2">“Yapma!”</p>

  <p class="calibre2">Mal’akh uzanıp, programın gönder butonuna bastı. Peter dizüstü bilgisayarı yere düşürmek için işe yaramayacak bir çabayla iplerinden kurtulmaya çalıştı.</p>

  <p class="calibre2">Mal’akh, “Sakin ol, Peter,” diye fısıldadı. “Bu büyük bir dosya. Gitmesi birkaç dakika sürer.” Parmağıyla işlem çubuğunu gösterdi:</p>

  <p class="calibre2">MESAJ GÖNDERİLİYOR: İŞLEMİN %2’Sİ TAMAMLANDI.</p>

  <p class="calibre2">“Eğer bana bilmek istediğim şeyi söylersen, e-postayı durdururum ve kimse bunu görmez.”</p>

  <p class="calibre2">Peter beti benzi atmış bir halde işlem çubuğunun yavaş yavaş hareket edişini izliyordu.</p>

  <p class="calibre2">MESAJ GÖNDERİLİYOR: İŞLEMİN %4’Ü TAMAMLANDI.</p>

  <p class="calibre2">Mal’akh, dizüstü bilgisayarı Peter’ın kucağından alıp, yakındaki domuz derisi sandalyelerden birinin üzerine koydu ve diğer adamın işlemi izleyebilmesi için ekranı ona doğru çevirdi. Sonra, Peter’ın yanına dönüp, sembollerin bulunduğu sayfaları onun kucağına yaydı. “Efsaneler, Mason Piramidi’nin Kayıp Kelime’yi açığa çıkaracağını söylüyor. Bu, piramidin son şifresi. Nasıl okunacağını bildiğine eminim.”</p>

  <p class="calibre2">Mal’akh dizüstü bilgisayara baktı.</p>

  <p class="calibre2">MESAJ GÖNDERİLİYOR: İŞLEMİN %8’İ TAMAMLANDI.</p>

  <p class="calibre2">Mal’akh bakışlarını tekrar Peter’a çevirdi. Solomon nefretle parlayan gri gözleriyle ona bakıyordu.</p>

  <p class="calibre2">Mal’akh, <span class="italic">benden nefret et,</span> diye düşündü. <span class="italic">Duygular ne kadar yoğun olursa, ritüel tamamlandığında ortaya çıkacak eneıji o kadar etkili olur.</span></p>

  <p class="calibre2">Langley’de, helikopter sesi yüzünden Sato’yu güçlükle duyabilen Nola Kaye telefonu kulağına iyice bastırdı.</p>

  <p class="calibre2">Nola, “Dosya transferini durdurmanın imkânsız olduğunu söylediler!” diye bağırdı. “Yerel ISP’leri<a id="filepos1133986"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1341749"><span class="calibre15">{95}</span></a></small></sup> kapatmak en az bir saat alırmış ve eğer kablosuz bir bağlantıyla giriş yapabiliyorsa, kablolu interneti çökertmek dosyayı göndermesini engelleyemeyecektir.”</p>

  <p class="calibre2">Son zamanlarda, dijital bilgilerin akışını durdurmak neredeyse imkânsız hale gelmişti. İnternete birçok giriş yolu vardı. Bilgisayarlar, Wi-Fi noktaları, hücresel modemler, uydu telefonları, süper telefonlar ve e-posta donanımlı PDA’lar arasında olası bir veri sızıntısını engellemenin tek yolu kaynak makineyi yok etmekti.</p>

  <p class="calibre2">Nola, “Uçtuğunuz UH-60’ın teknik özelliklerini araştırdım,” dedi. “Ve görünüşe bakılırsa, helikopterde EMP<a id="filepos1134813"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1341954"><span class="calibre15">{96}</span></a></small></sup> donanımı var.”</p>

  <p class="calibre2">Elektromanyetik darbe ve elektromanyetik silahlar, artık polis teşkilatında, kaçan arabaları güvenli bir uzaklıktan durdurmak için yaygın bir şekilde kullanılıyordu. Bir EMP silahı, yüksek yoğunlukta bir elektromanyetik radyasyon darbesi ateşleyerek, hedef aldığı herhangi bir aracın -arabaların, cep telefonlarının, bilgisayarların- elektroniğini etkili bir şekilde bozabiliyordu. Nola’nın elindeki teknik bilgilere göre, UH-60’ta gövdeye monte edilmiş, lazer görüşlü, on gigavatlık darbe etkisi yaratan elli-dB kazanç kontrolüyle, altı gigahertz manyetron bulunuyordu. Darbe, doğrudan bir dizüstü bilgisayara gönderildiğinde, bilgisayarın ana kartını yakıp, sabit sürücüyü anında siliyordu.</p>

  <p class="calibre2">Sato bağırarak, “EMP işe yaramaz,” diye karşılık verdi. “Hedef, taş bir binanın içinde. Görüş hattı yok ve kalın elektromanyetik kalkanlar var. Videonun gönderildiğine dair herhangi bir bulgu var mı?”</p>

  <p class="calibre2">Nola, masonlar hakkında son dakika haberleri araması yapan ikinci monitöre baktı. “Henüz yok, efendim. Ancak halka açıklandığı anda öğrenebileceğiz.”</p>

  <p class="calibre2">“Beni haberdar et.” Sato telefonu kapattı.</p>

  <p class="calibre2">Helikopter gökyüzünden Dupont Meydanı’na doğru alçalırken Langdon nefesini tuttu. Hava aracı, Lincoln Anıtı’nı yapan iki adamın tasarladığı iki katlı ünlü fıskiyenin güneyindeki araziye ağaçların arasından sertçe inerken, bir avuç dolusu yaya etrafa kaçıştı.</p>

  <p class="calibre2">Otuz saniye sonra Langdon, New Hampshire Bulvarı’ndan Mabet Evi’ne doğru ilerleyen askeri bir Lexus SUV’un yolcu koltuğunda oturuyordu.</p>

  <p class="calibre2">Peter Solomon çaresizlik içinde ne yapması gerektiğine karar vermeye çalışıyordu. Gözünün önüne, kan kaybeden Katherine'in bodrumdaki hali ve biraz önce tanık olduğu videonun görüntüleri geliyordu. Başını yavaş yavaş birkaç metre uzaktaki domuz derisi sandalyenin üzerinde duran dizüstü bilgisayara doğru çevirdi. İşlem çubuğunun neredeyse üçte biri dolmuştu.</p>

  <p class="calibre2">MESAJ GÖNDERİLİYOR: İŞLEMİN %29’U TAMAMLANDI.</p>

  <p class="calibre2">Dövmeli adam, bir buhurdan sallayarak ve kendi kendine ilahiler söyleyerek, ağır ağır kare şeklindeki sunağın etrafında dönüyordu. Yoğun, beyaz dumanlar tavan penceresine doğru yükseliyordu. Adamın gözleri iyice açılmıştı ve şeytani bir transa girmiş gibi görünüyordu. Peter gözlerini, sunağa yayılmış beyaz ipek kumaşın üzerinde duran antika bıçağa çevirdi.</p>

  <p class="calibre2">Peter Solomon’ın bu gece, bu mabette öleceğinden hiç şüphesi yoktu. Sadece, nasıl öleceğini bilmiyordu. Kız kardeşini ve kardeşliğini kurtarmanın bir yolunu bulabilecek miydi... yoksa, boşu boşuna mı ölecekti?</p>

  <p class="calibre2">Kucağında duran sembol tablosuna baktı. Tabloya ilk kez baktığında, bu anın şoku gözlerini kör etmiş, görüşünün kaos perdesini delip geçmesini, ürkütücü gerçeği görmesini engellemişti. Ama şimdi, bu sembollerin gerçek anlamları kristal berraklığında gözünün önünde duruyordu. Tabloyu bambaşka bir açıdan görüyordu.</p>

  <p class="calibre2">Peter Solomon tam olarak ne yapması gerektiğini biliyordu.</p>

  <p class="calibre2">Derin bir nefes aldı ve başını kaldırıp, tavan penceresinden Ay’a baktı. Sonra konuşmaya başladı.</p>

  <p class="calibre2"><span class="italic">Bütün büyük gerçekler basittir.</span></p>

  <p class="calibre2">Mal’akh bunu uzun zaman önce öğrenmişti.</p>

  <p class="calibre2">Peter Solomon’ın şu anda açıkladığı çözüm o kadar zarif ve saftı ki, Mal’akh bunun doğru olduğuna emindi. Piramidin son şifresi, onun düşündüğünden çok daha basitti.</p>

  <p class="calibre2"><span class="italic">Kayıp Kelime gözümün önündeymiş.</span></p>

  <p class="calibre2">Bir anda parlak bir ışın, Kayıp Kelime’yi çevreleyen karanlık tarihi ve efsaneyi delip geçti. Kayıp Kelime, vaat edildiği gibi, gerçekten antik bir dilde yazılmıştı ve insanoğlunun bildiği her felsefede, dinde ve bilimde mistik güçler içeriyordu. <span class="italic">Simya, astroloji, Kabala, Hıristiyanlık, Budizm, Gül Haç, farmasonluk, astronomi, fizik, Noetik.</span></p>

  <p class="calibre2">Şimdi, Büyük Heredom piramidinin tepesindeki bu kabul töreni salonunda durmuş, bunca yıldır aradığı hâzineye bakan Mal’akh, kendini en mükemmel şekilde hazırlamış olduğunu düşünüyordu.</p>

  <p class="calibre2"><span class="italic">Yakında tamamlanacağım.</span></p>

  <p class="calibre2"><span class="italic">Kayıp Kelime bulundu.</span></p>

  <p class="calibre1"><span class="calibre8">***</span></p>

  <p class="calibre2">Kalorama Heights’ta bir CIA ajanı, garajda bulduğu çöp tenekelerinden boşalttığı çöp yığınının içinde tek başına ayakta duruyordu.</p>

  <p class="calibre2">Telefonda Sato’nun uzmanına, “Bayan Kaye?” dedi. “Çöpü aramak iyi fikirdi. Sanırım, bir şey buldum.”</p>

  <p class="calibre2">Evin içindeki Katherine Solomon her geçen saniye daha da güçlendiğini hissediyordu. Laktozlu Ringer solüsyonu iğnesi, tansiyonunu düzeltmiş ve baş ağrısını geçirmişti. Şimdi, ayağa kalkmaması konusunda verilen kesin talimatlar doğrultusunda yemek odasında bir koltuğa oturmuş, dinleniyordu. Sinirleri iyice zayıflamıştı ve ağabeyinden gelecek haberler için giderek endişeleniyordu.</p>

  <p class="calibre2"><span class="italic">Herkes nerede?</span> CIA’in adli tıp ekibi henüz gelmemişti ve evde kalan ajan hâlâ çevreyi kolaçan ediyordu. Folyo battaniyeye sarılmış Bellamy, onunla birlikte yemek odasında oturmuştu ama şimdi o da CIA’in Peter’ı kurtarmasına yardımcı olabilecek bir şeyler bulabilmek için dışarı çıkmıştı.</p>

  <p class="calibre2">Boş boş oturamayan Katherine sendeleyerek ayağa kalktı, sonra yavaşça oturma odasına doğru yürüdü. Bellamy’yi çalışma odasında buldu. Mimar, açık bir çekmecenin önünde ayakta duruyordu, sırtı ona dönüktü. Görünüşe bakılırsa çekmecenin içindekilerle onun içeri girdiğini duyamayacak kadar meşguldü.</p>

  <p class="calibre2">Arkasından yaklaştı. “Warren?”</p>

  <p class="calibre2">Yaşlı adam irkilerek ona doğru dönerken kalçasıyla çekmeceyi kapattı. Yüzüne şok ve keder ifadesi yerleşmişti, yanaklarından aşağı gözyaşları süzülüyordu.</p>

  <p class="calibre2">“Ne oldu?” Katherine çekmeceye baktı. “Ne var orada?”</p>

  <p class="calibre2">Bellamy’nin konuşmaya gücü yok gibiydi. Az önce, hiç görmemiş olmayı dilediği bir şeyi görmüş bir adama benziyordu.</p>

  <p class="calibre2">“Çekmecede ne var?”</p>

  <p class="calibre2">Bellamy, yaşlı ve kederli gözlerle onun gözlerinin içine, uzunca bir süre baktı. Sonunda konuştu. “Sen ve ben hep... bu adamın <span class="italic">neden</span> ailenden nefret ettiğini merak ederdik.”</p>

  <p class="calibre2">Katherine kaşlarını çatarak, “Evet?” dedi.</p>

  <p class="calibre2">“Şey...” Bellamy’nin sesi çatallaştı. “Biraz önce nedenini öğrendim.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_126"></div>
</body>
</html>
