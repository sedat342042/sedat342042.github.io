<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos950814"><span class="calibre6"><span class="bold"><span class="calibre12">100. BÖLÜM</span></span></span></p>

  <p class="calibre2">Robert Langdon zifiri karanlıkta çıplak ve tek başına, titreyerek yatıyordu. Korku, kaslarını felce uğrattığından, artık ne yumrukluyor, ne de bağırıyordu. Bunun yerine gözlerini kapatıp, gümbürdeyen kalbiyle paniklemiş nefesini kontrol etmek için elinden geleni yapıyordu.</p>

  <p class="calibre2">Kendini, <span class="italic">geceleyin, büyük gökyüzünün altında yatıyorsun,</span> diye telkin etmeye çalıştı. <span class="italic">Üstünde kilometrelerce açık alandan başka hiçbir şey yok.</span></p>

  <p class="calibre2">Kapalı MRI makinesinde kalmaya ancak bu sakinleştirici hayal ve üç doz Valium’la dayanabiliyordu. Ama bu gece, kurduğu hayalin nedense hiç etkisi olmuyordu.</p>

  <p class="calibre2">Katherine Solomon’ın ağzını tıkayan bez geri kaçmış, onu boğuyordu. Onu esir alan adamın omzunda dar bir rampadan, bodrumdaki karanlık koridora inmişlerdi. Koridorun sonunda, ürkütücü bir kırmızımsı mor ışığın aydınlattığı bir oda olduğunu gördü, ama oraya kadar gitmediler. Adam yan taraftaki küçük bir odada durup onu içeri taşıdı ve ahşap bir iskemleye oturttu. Bağlı ellerini, hiç kıpırdatamaması için iskemlenin arkasına aldı.</p>

  <p class="calibre2">Katherine bileklerindeki tellerin daha da derin kesikler açtığını hissediyordu. Nefes alamamanın yarattığı panik yüzünden acıyı pek hissetmiyordu. Boğazının iyice gerisine kaçan bez yüzden içgüdüsel olarak öğürüyordu. Görüşü daralmaya başladı.</p>

  <p class="calibre2">Arkasındaki dövmeli adam kapıyı kapatıp ışığı açtı. Artık Katherine’in gözleri iyice sulandığından, hemen yakınındaki nesneleri bile ayırt edemiyordu. Her şey bulanıklaşmıştı.</p>

  <p class="calibre2">Önünde, şekli bozulmuş renkli bir vücut belirdi. Katherine bayılmanın eşiğindeyken, gözlerinin seğirdiğini hissetti. Pullarla kaplı bir kol uzanıp, ağzındaki bezi çekti.</p>

  <p class="calibre2">Derin soluklar alan Katherine’in ciğerlerine hava dolarken bir öksürüyor, bir nefesi kesiliyordu. Görüşü yavaşça berraklaşmaya başlayınca kendini şeytanın yüzüne bakarken buldu. Bu görüntü insan sayılmazdı. Boynunu, yüzünü ve tıraşlı başını garip sembollerden oluşan dövmelerle örtmüştü. Başının tepesindeki ufak bir daire hariç, vücudunun her bir noktası dövmelerle işlenmişti. Göğsündeki çift başlı Zümrüdüanka kuşu, göğüs uçlarından oluşan gözleriyle ölümünü sabırla bekleyen aç bir akbaba gibi bakıyordu.</p>

  <p class="calibre2">Adam, “Ağzını aç,” diye fısıldadı.</p>

  <p class="calibre2">Katherine canavara tiksinerek baktı. <span class="italic">Ne?</span></p>

  <p class="calibre2">Adam, “Ağzını aç,” diye yineledi. “Yoksa bez geri gelir.”</p>

  <p class="calibre2">Katherine titreyerek ağzını açtı. Adam kalın, dövmeli işaretparmağını dudaklarının arasına soktu. Diline dokunduğunda Katherine kusacağını sandı. Adam ıslak parmağını çıkarıp, tıraşlı başının tepesine götürdü. Gözlerini kapatıp, tükürüğü derisindeki dövme yapılmamış daireye sürdü.</p>

  <p class="calibre2">Görmek istemeyen Katherine başını çevirdi.</p>

  <p class="calibre2">Oturduğu yer bir tür kazan dairesine benziyordu; duvarlarda borular, guruldayan sesler ve floresan ışıklar vardı. Etrafına henüz iyice bakamamıştı, ama gözleri yanında, yerde duran bir şeye takıldı. Bir kıyafet yığını vardı; balıkçı yaka kazak, tüvit spor ceket, mokasenler, Mickey Mouse saat.</p>

  <p class="calibre2">“Tanrım!” Önünde duran dövmeli hayvana döndü. “Robert’a ne yaptın?”</p>

  <p class="calibre2">Adam, “Şş,” diye fısıldadı. “Yoksa seni duyar.” Yan tarafa adım atıp, arkasını işaret etti.</p>

  <p class="calibre2">Langdon orada yoktu. Katherine’in tek görebildiği; devasa, siyah bir fiberglas kutuydu. Rahatsız edici bir şekilde, savaştan eve gönderilen cesetlerin konulduğu ağır sandıklara benziyordu. Kocaman iki mandalla, sandık sıkıca kapatılmıştı.</p>

  <p class="calibre2">Katherine, “Onun <span class="italic">içinde</span> mi?” dedi. “Ama... boğulacak!”</p>

  <p class="calibre2">Adam. “Hayır, boğulmayacak,” derken, duvardan sandığın alt kısmına ilerleyen şeffaf boruları gösterdi. “Ama boğulmak için dua edecek.”</p>

  <p class="calibre2">Kesif karanlıktaki Langdon, dış dünyadan gelen seslerin boğuk titreşimlerini dinledi. <span class="italic">Sesler?</span> Sandığı yumruklayıp, var gücüyle bağırmaya başladı. “İmdat! Kimse duyuyor mu?!”</p>

  <p class="calibre2">Uzaklardan, kısık bir ses duyuldu. “Robert! Tanrım, hayır! HAYIR!” Bu sesi tanıyordu. Katherine’di ve korkmuştu. Buna rağmen, sesi duyduğuna memnun oldu. Ona seslenmek için derin bir nefes aldı ama boynunun arkasında beklenmedik bir şey hissedince aniden durdu. Kutunun altından hafif bir esinti geliyor gibiydi. <span class="italic">Bu olabilir mi?</span> Tam olarak anlamak için kıpırdamadan durdu. <span class="italic">Evet, kesinlikle.</span> Ensesindeki tüylerin havanın hareketiyle kıpırdadığını hissedebiliyordu.</p>

  <p class="calibre2">Langdon hemen sandığın alt kısmında havanın geldiği yeri aramaya başladı ve kısa sürede buldu. <span class="italic">Minik bir havalandırma var!</span> Küçük açıklık, lavaboların gider deliği gibiydi ama buradan yukarı doğru yumuşak ve sürekli bir esinti geliyordu.</p>

  <p class="calibre2"><span class="italic">İçeri hava pompalıyor. Boğulmamı istemiyor.</span></p>

  <p class="calibre2">Bu rahatlık kısa sürdü. Şimdi havalandırmadaki delikten korkunç bir ses geliyordu. Akan sıvının şüpheye yer bırakmayan tıkırtısı... ve ona doğru geliyordu.</p>

  <p class="calibre2">Katilerine, borulardan birinden Langdon’ın sandığına doğru ilerleyen berrak sıvıya şaşkınlık içinde baktı. Manzara, sapık bir sihirbazın sahne gösterilerini andırıyordu.</p>

  <p class="calibre2"><span class="italic">Sandığa su mu pompalıyor?</span></p>

  <p class="calibre2">Tellerin, bileklerini derinden kesmesine aldırış etmeyen Katherine, bağlarına asıldı. Tek yapabildiği panik içinde bakmaktı. Langdon’ın çaresizlikle yumrukladığını duyabiliyordu, ama su kutunun alt kısmına ulaştığında yumruklama kesildi. Ürkütücü bir sessizlik anı oldu. Ardından yumruklama yeni bir çaresizlikle tekrar başladı.</p>

  <p class="calibre2">Katherine, “Onu çıkar!” diye yalvardı. “Lütfen! Bunu yapamazsın!”</p>

  <p class="calibre2">“Bilirsin, boğulmak korkunç bir ölümdür.” Adam daireler çizerken sakin bir sesle konuşuyordu. “Asistanın Trish, sana nasıl olduğunu anlatabilir.”</p>

  <p class="calibre2">Katherine söylediklerini duymuştu ama anlamakta güçlük çekiyordu.</p>

  <p class="calibre2">Adam, “Benim de bir zamanlar neredeyse boğulduğumu hatırlarsın,” diye fısıldadı. “Ailenin Potomac’taki malikânesinde olmuştu. Ağabeyin beni vurdu ve Zach’in köprüsünden buzların üstüne düştüm.”</p>

  <p class="calibre2">Katherine nefret dolu gözlerle ona baktı. <span class="italic">Annemi öldürdüğün gece.</span></p>

  <p class="calibre2">“O akşam tanrılar beni korudu,” dedi. “Ve içlerinden biri olmam için... bana yol gösterdiler.”</p>

  <p class="calibre2">Langdon’ın başının altından kutuya dolan su sıcaktı... vücut ısısındaydı. Sıvı şimdiden birkaç santim yükselmiş ve çıplak vücudunun arka tarafını tamamen içine almıştı. Göğüskafesinden yukarı tırmanırken, Langdon acı gerçeğin hızla yaklaştığını hissetti.</p>

  <p class="calibre2"><span class="italic">Öleceğim.</span></p>

  <p class="calibre2">Yeni bir panikle kollarını kaldırdı ve yeniden çılgınca yumruklamaya başladı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_108"></div>
</body>
</html>
