<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos137387"><span class="calibre6"><span class="bold"><span class="calibre12">14. BÖLÜM</span></span></span></p>

  <p class="calibre2">Mal’akh’ın uzun limuzini Kongre Binası’ndan uzaklaşarak, Independence Bulvarı’ndan doğuya doğru ilerledi. Kaldırımdaki bir çift, ünlü binlerine rastlamak ümidiyle siyah camların arkasını görmeye çabaladı.</p>

  <p class="calibre2">Kendi kendine gülümseyen Mal’akh, <span class="italic">öne geçtim,</span> diye düşündü.</p>

  <p class="calibre2">Mal’akh bu koca arabayı tek başına kullanmanın verdiği güç hissini seviyordu. Diğer beş arabası bu akşam ihtiyaç duyduğu şeyi ona sunamazdı; mahremiyet <span class="italic">garantisini.</span> Tam mahremiyet. Bu şehirdeki limuzinlerin açığa vurulmayan bir ayrıcalığı vardı. Onlara <span class="italic">tekerlekli büyükelçilikler</span> de denebilirdi aslında. Capitol Hill<a id="filepos138309"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1326526"><span class="calibre15">{20}</span></a></small></sup> civarında görev yapan polisler, kenara çektikleri limuzinin içinde hangi nüfuzlu kişinin oturduğunu asla bilemezlerdi, bu yüzden riske girmezlerdi.</p>

  <p class="calibre2">Mal’akh, Maryland’e doğru, Anacostia Nehri’nin üstünden geçerken, kaderin kendisini Katherine’e doğru yaklaştırdığını hissediyordu. <span class="italic">Bu akşam ikinci göreve çağrılıyorum... daha önce lıayal bile edemeyeceğim bir göreve.</span> Dün gece Peter Solomon son sırrını açıklarken, Katherine Solomon’ın mucizeler yarattığı gizli bir laboratuvarın varlığını öğrenmişti. Duyurulduğu anda, dünyayı değiştirecek olan şaşkınlık verici buluşlar gerçekleştiriliyordu.</p>

  <p class="calibre2"><span class="italic">Çalışmaları her şeyin özünü açığa çıkaracak.</span></p>

  <p class="calibre2">“Parlak zekâlar” yüzyıllar boyunca antik bilimleri göz ardı etmişler, batıl inanışlar diye küçümseyerek, kendilerini kibirli bir şüphecilik ve yeni teknolojilerle donatmışlardı. Ama bu yeni araçlar onları gerçeklerden daha da uzaklaştırmaktan öteye gitmemişti. <span class="italic">Her bir neslin buluşlarının yanlış olduğu, bir sonraki neslin teknolojisiyle ispatlandı.</span> Ve asırlarca böyle devam etmişti. İnsan öğrendikçe, bilmediğini anlamıştı.</p>

  <p class="calibre2">İnsanoğlu bin yıl boyunca karanlıkta dolaşmıştı... ama şimdi, önceden kehanet edildiği gibi, bir değişiklik yaşanacaktı. Tarih boyunca kör gibi oradan oraya savrulduktan sonra, insanoğlu bir yol ayrımına gelmişti. Bu anın geleceği çok önceden, antik metinlerde, ilkel takvimlerde ve hatta yıldızlarda kehanet edilmişti. Özel bir tarihti ve çok yakındı. Bu anı göz alıcı bir bilgi patlaması takip edecekti... karanlığı aydınlatacak, insanlığa boşluktan kurtulup, irfan yoluna girmek için son bir şans verecek olan parlama.</p>

  <p class="calibre2">Mal’akh, <span class="italic">ışığı karanmak için geldim,</span> diye düşündü. <span class="italic">Benim rolüm bu.</span></p>

  <p class="calibre2">Kader onu, Peter ve Katherine Solomon’a bağlamıştı. Katherine Solomon’ın SMSC’de yaptığı buluşlar, yeni düşüncelerin kapılarını açarak, yeni bir Rönesans başlatacaktı. Katherine’in buluşları halka duyurulduğu takdirde, insanlığın kaybettiği bilgiyi yeniden keşfetmesini sağlayarak, onlara hayal edilemeyecek bir güç sunacaktı.</p>

  <p class="calibre2"><span class="italic">Katherine’in kaderi bu meşaleyi yakmak.</span></p>

  <p class="calibre2"><span class="italic">Benimkiyse onu söndürmek.</span></p>

  <p class="calibre2"><span class="italic">&nbsp;</span></p>

  <div class="mbppagebreak" id="calibre_pb_22"></div>
</body>
</html>
