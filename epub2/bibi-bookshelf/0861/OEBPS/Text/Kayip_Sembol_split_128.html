<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1160428"><span class="calibre6"><span class="bold"><span class="calibre12">120. BÖLÜM</span></span></span></p>

  <p class="calibre2">Langdon askeri Lexus SUV’un arka koltuğundan, “Sağa dön!” diye bağırdı.</p>

  <p class="calibre2">Simkins, S Sokağı’na döndü ve ağaçlıklı bir yerleşim bölgesinde aracı tam gaz sürmeye başladı. On Altıncı Sokak’ın köşesine yaklaşırlarken, Mabet Evi sağ tarafta bir dağ gibi yükseldi.</p>

  <p class="calibre2">Simkins başını kaldırıp, dev yapıya baktı. Birisi Roma’daki Panteon’un tepesine bir piramit inşa etmiş gibi görünüyordu. Binanın ön tarafına doğru gitmek için On Altıncı Sokak’tan sağa dönmeye hazırlandı. Langdon, “Dönme!” diye bağırdı. “Düz git! S’de kal.”</p>

  <p class="calibre2">Simkins söyleneni yaptı ve binanın doğu tarafından ilerlemeye devam etti.</p>

  <p class="calibre2">Langdon, “On Beşinci Sokak’tan sağa dön!” dedi.</p>

  <p class="calibre2">Simkins kılavuzunun söylediğini yaptı ve saniyeler sonra Langdon, Mabet Evi’nin arkasındaki bahçeleri ikiye ayıran asfaltsız giriş yolunu gösterdi. Buranın dışarıdan görünmesi çok zordu. Simkins araba yoluna döndü ve Lexus’i hızla binanın arka tarafına doğru sürdü.</p>

  <p class="calibre2">Langdon, arka girişe park edilmiş aracı göstererek, “Bak!” dedi. Bu büyük bir minibüstü. “Buradalar.”</p>

  <p class="calibre2">Simkins, SUV’u park etti ve motoru kapattı. Sessizce, dışarı çıkarak binaya girmek için hazırlandılar. Simkins muazzam yapıya baktı. “Tapınak Odası <span class="italic">yukarıda</span> mı diyorsun?”</p>

  <p class="calibre2">Langdon, binanın kulesini göstererek başını salladı. “Piramidin tepesindeki düz alan aslında bir tavan penceresi.”</p>

  <p class="calibre2">Simkins, Langdon’a döndü. “Tapınak Odası’nın <span class="italic">taran penceresi</span> mi var?” Langdon, ona tuhaf biçimde baktı. “Tabii ki. Cennete açılan pencere... sunağın tam üzerinde.”</p>

  <p class="calibre1"><span class="calibre8">* * *</span></p>

  <p class="calibre2">UH-60, Dupont Meydanı’nda rölantide duruyordu.</p>

  <p class="calibre2">Yolcu koltuğunda oturan Sato, ekibinden gelecek haberleri beklerken tırnaklarını kemiriyordu.</p>

  <p class="calibre2">Sonunda telsizde Simkins’in cızırtılı sesi duyuldu. “Başkan?”</p>

  <p class="calibre2">“Ben Sato.”</p>

  <p class="calibre2">“Binaya giriyoruz ama size iletmem gereken bir ek bilgi var.” “Devam et.”</p>

  <p class="calibre2">“Bay Langdon az önce bana içinde büyük ihtimalle hedefin bulunduğu odanın çok büyük bir tavan penceresi olduğunu söyledi.”</p>

  <p class="calibre2">Sato bu bilgiyi birkaç saniye değerlendirdi. “Anlaşıldı. Teşekkür ederim.”</p>

  <p class="calibre2">Simkins telsizi kapattı.</p>

  <p class="calibre2">Sato tırnağını tükürüp, pilota döndü. “Helikopteri havalandır.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_128"></div>
</body>
</html>
