<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos728363"><span class="calibre6"><span class="bold"><span class="calibre12">76. BÖLÜM</span></span></span></p>

  <p class="calibre2">Freedom Plaza bir haritadır.</p>

  <p class="calibre2">Pennsylvania Bulvarı ile On Üçüncü Sokak’ın köşesinde yer alan meydanın desenli taş döşemesi, Pierre L’Enfant’ın ilk tasarladığı şekliyle Washington sokaklarını yansıtır. Üzerinde yürümesi eğlenceli bir harita olmasının yanı sıra, meydanın ismi buraya gelen turistlerin de ilgisini çekmektedir. Çünkü Martin Luther King Jr. “Bir Hayalim Var” konuşmasını yakınlardaki Willard Otel’de hazırlamıştır.</p>

  <p class="calibre2">D.C. taksi şoförü, turistleri Freedom Plaza’ya hep getirirdi ama bu geceki iki yolcusunun sıradan turistler olmadıkları belliydi. <span class="italic">CIA peşlerinde.</span> Ömer daha kaldırımın yanında durmadan adamla kadın taksiden dışarı fırladılar.</p>

  <p class="calibre2">Tüvit ceketli adam, Ömer’e, “Burada bekle!” dedi. “Hemen geri döneceğiz!”</p>

  <p class="calibre2">Ömer ikisinin dev haritaya koşup, kesişen caddelerin geometrisini inceleyerek birbirlerine işaretlerle bağrışmalarını izledi. Ömer torpido gözünden cep telefonunu aldı. “Efendim, hâlâ orada mısınız?”</p>

  <p class="calibre2">Hattın diğer ucunda, gürültünün bastırdığı ses, “Evet Ömer!” diye bağırdı. “Şimdi nerdesin?”</p>

  <p class="calibre2">“Haritadayım. Bir şey arıyor gibiler.”</p>

  <p class="calibre2">Ajan, “Onları gözünün önünden ayırma,” diye bağırdı. “Geldim sayılır.”</p>

  <p class="calibre2">Ömer, iki kaçağın meydandaki ünlü Devlet Mührü’nü -şimdiye dek dökülmüş en büyük bronz madalyonlardan biriydi- bulmalarını seyretti. Bir süre yarımda durduktan sonra, birbirlerine güneybatıyı işaret ettiler. Ardından, tüvit ceketli adam taksiye doğru koştu. Adam soluk soluğa yanma gelirken, Ömer cep telefonunu hemen torpido gözüne bıraktı.</p>

  <p class="calibre2">“Alexandria, Virginia hangi yönde?” diye sordu.</p>

  <p class="calibre2">“Alexandria mı?” Ömer, adamla kadının işaret ettiği aynı yönü, güneybatıyı gösterdi.</p>

  <p class="calibre2">Adam kısık bir sesle, “Biliyordum!” dedi. Yerinde dönüp kadına seslendi. “Haklıymışsın! Alexandria!”</p>

  <p class="calibre2">Kadın şimdi meydanın karşı tarafındaki ışıklı METRO tabelasını gösteriyordu. “Mavi Hat doğrudan oraya gidiyor. Biz King Sokağı İstasyonu’na gitmek istiyoruz!”</p>

  <p class="calibre2">Ömer birden paniğe kapıldığını hissetti. <span class="italic">Hayır, olamaz.</span></p>

  <p class="calibre2">Adam, Ömer’e dönüp tarifede yazandan fazla para uzattı. “Teşekkürler. Burada iniyoruz.” Deri çantasını kapıp koşmaya başladı.</p>

  <p class="calibre2">“Durun! Sizi götürebilirim! Oraya hep giderim!”</p>

  <p class="calibre2">Ama çok geç kalmıştı. Adamla kadın meydanın öbür tarafına doğru koşup metro istasyonuna inen merdivenlerde gözden kayboldular.</p>

  <p class="calibre2">Ömer telefonuna sarıldı. “Efendim! Metroya girdiler! Onları durduramadım! Mavi Hat’la Alexandria’ya gidiyorlar!”</p>

  <p class="calibre2">Ajan, “Sen orada bekle!” diye bağırdı. “On beş saniye sonra oradayım!” Ömer adamın kendisine verdiği kâğıt paralara baktı. En üsttekinin, üstüne çizim yaptıkları banknot olduğu anlaşılıyordu. Birleşik Devletler Mührü’nün üstüne bir Yahudi yıldızı çizilmişti. Ve elbette yıldızın köşeleri MASON harflerine denk düşüyordu.</p>

  <p class="calibre2">Ömer aniden sanki bir tır romörkü taksisinin üstüne düşüyormuş gibi, sağır edici bir gümbürtü duydu. Karşısına baktı ama sokak boştu. Ses yükseldiğinde, siyah bir helikopter siyah gökyüzünden aşağı inip, meydandaki haritanın üstüne kondu.</p>

  <p class="calibre2">İçinden siyah zırhlı bir grup adam indi. Çoğu metro istasyonuna doğru koştu ama içlerinden biri Ömer’in taksisinin yanına geldi. Yolcu kapısını hızla çekip açtı. “Ömer? Sen misin?”</p>

  <p class="calibre2">Dili tutulan Ömer, başını salladı.</p>

  <p class="calibre2">Ajan, “Nereye gittiklerini söylediler mi?” diye sordu.</p>

  <p class="calibre2">“Alexandria! King Sokağı İstasyonu,” dedi. “Onları götürmeyi teklif ettim ama...”</p>

  <p class="calibre2">“Alexandria’da <span class="italic">nereye</span> gittiklerini söylediler mi?”</p>

  <p class="calibre2">“Hayır! Meydandaki Devlet Mührü madalyonuna baktılar, sonra da Alexandria’yi sordular ve bana <span class="italic">bununla</span> ödeme yaptılar.” Ajana, üstünde acayip çizimin bulunduğu banknotu uzattı. Ajan banknotu incelerken Ömer parçaları bir araya getirmişti. <span class="italic">Masonlar! Alexandria!</span> Amerika’daki en ünlü masonik binalardan biri Alexandria’daydı. “Tabii ya!” dedi. “George Washington Masonik Anıtı! King Sokağı İstasyonu’ndan çıkar çıkmaz orada!” Diğer ajanlar istasyondan koşarak gelirlerken, şoförle aynı kanıya varan ajan, “Tabii ya,” dedi.</p>

  <p class="calibre2">Adamlardan biri, “Onları kaçırdık!” diye seslendi. “Mavi Hat hemen soldaydı! Orada değillerdi!”</p>

  <p class="calibre2">Saatine bakan ajan Simkins, Ömer’e döndü. “Metro kaç dakikada Alexandria’ya gider?”</p>

  <p class="calibre2">“En az on dakika. Belki de daha fazla.”</p>

  <p class="calibre2">“Ömer, harika bir iş çıkardın. Teşekkürler.”</p>

  <p class="calibre2">“Önemli değil. Tüm bunlar neyle ilgili?”</p>

  <p class="calibre2">Ajan Simkins, bir yandan bağırarak, helikoptere doğru koşmaya başlamıştı bile. “King Caddesi İstasyonu! Oraya onlardan önce varacağız!” Ömer sersemlemiş bir halde siyah kuşun havalanmasını izledi. Pennsylvania Bulvarı’nın üstünden güneye kıvrılarak, karanlık gökyüzünde gürültüyle kayboldu.</p>

  <p class="calibre2">Taksi şoförünün ayaklarının altındaki bir metro treni, Freedom Plaza’dan hızla uzaklaşıyordu. İçerideki yolculardan Robert Langdon ile Katherine Solomon, tren onları varacakları yere götürürken tek kelime konuşmadılar.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_84"></div>
</body>
</html>
