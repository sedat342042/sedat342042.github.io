<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos846677"><span class="calibre6"><span class="bold"><span class="calibre12">87. BÖLÜM</span></span></span></p>

  <p class="calibre2">Katherine koşarken, <span class="italic">her şey otuz üçüncü derecede açığa çıkacak,</span> diye düşündü. <span class="italic">Piramidin nasıl değişeceğini biliyorum!</span> Cevap gece boyunca önlerinde durmuştu.</p>

  <p class="calibre2">Katherine ile Langdon, “Avlu” işaretlerini takip ederek, katedralin yan kanadında koşuyorlardı. Tıpkı başrahibin söylediği gibi, katedralden duvarlarla çevrili büyük bir avluya çıktılar.</p>

  <p class="calibre2">Katedralin avlusu, bronzdan postmodern bir çeşme ile kapalı, beşgen bir bahçeden oluşuyordu. Katherine, çeşmeden akan suyun avluda yüksek sesle yankılanmasına şaşırdı. Ama sonra, duyduğu sesin su olmadığını anladı.</p>

  <p class="calibre2">Başlarının üstündeki karanlık gökyüzünü delen ışığı görünce, “Helikopter!” diye bağırdı. “Revağın altına gir!”</p>

  <p class="calibre2">Projektörün göz alıcı ışığı avluya dolduğu sırada, Langdon ile Katherine diğer tarafa ulaşıp, kendilerini dışarıdaki çimenlere götüren bir tünelin başındaki Gotik kemerin altına girdiler. Helikopter başlarının üstünden geçip, büyük kavisler çizerek katedralin üstünde dönerken, tünelin içinde beklediler.</p>

  <p class="calibre2">Katherine, “Galiba Galloway sesini duyduğu ziyaretçiler konusunda haklıymış,” dedi. <span class="italic">Kötü gözler iyi kulakları doğurur.</span> Kendi kulakları şimdi, hızlanan nabzıyla birlikte ritmik bir şekilde zonkluyordu.</p>

  <p class="calibre2">Çantasını kapıp, geçitte yürümeye başlayan Langdon, “Bu taraftan,” dedi.</p>

  <p class="calibre2">Başrahip Galloway onlara tek bir anahtar ve açık bir tarif vermişti. Ne yazık ki kısa tünelin sonuna vardıklarında, gitmek istedikleri yerle aralarında, yukarıdaki helikopterin ışığıyla aydınlanmış geniş bir çayırlık alan vardı.</p>

  <p class="calibre2">Katherine, “Geçemeyiz,” dedi.</p>

  <p class="calibre2">“Bekle... bak.” Langdon, çimenlik alanın sol tarafında beliren siyah gölgeyi işaret etti. Biçimsiz bir leke gibi başlayan gölge, hızla büyüyerek onlara doğru ilerledi, daha da belirginleşti, gittikçe uzayarak bulundukları tarafa ilerledi ve sonunda iki uzun kuleyle taçlandırılmış, büyük siyah bir dörtgene dönüştü.</p>

  <p class="calibre2">Langdon, “Katedralin ön cephesi, projektörü engelliyor,” dedi.</p>

  <p class="calibre2">“Ön tarafa iniyorlar!”</p>

  <p class="calibre2">Langdon, Katherine’i elinden tuttu. “Koş! Şimdi!”</p>

  <p class="calibre2">Katedralin içindeki Başrahip Galloway, attığı her adımda yıllardır hissetmediği bir hafiflik duyuyordu. Büyük Çarmıh’ın önünden geçip, orta sahından nartekse ve oradan da ön kapıya yürüdü.</p>

  <p class="calibre2">Helikopterin katedralin önünde alçaldığını duyabiliyordu. Işıklarının karşısındaki gül penceresinden girdiğini ve mabedin her bir yanına harikulade renkler saçtığını hayal etti. Renkleri görebildiği günleri hatırladı. Ne tuhaf ki, şimdi dünyası haline gelen ışıksız boşluk pek çok şeyi aydınlatıyordu. <span class="italic">Artık eskisinden çok daha net görüyorum.</span></p>

  <p class="calibre2">Galloway, Tanrı’nın hizmetine çok genç yaşlarda girmiş ve yaşamı boyunca kiliseyi her şeyden çok sevmişti. Yaşamlarını samimiyetle Tanrı’ya adayan pek çok meslektaşı gibi Galloway de yorgundu. Hayatı boyunca cehaletin sesini bastırmaya uğraşmıştı.</p>

  <p class="calibre2"><span class="italic">Ne bekliyordum?</span></p>

  <p class="calibre2">Haçlılardan engizisyona, hatta Amerikan politikasına kadar İsa’nın ismi, her türlü güç savaşında kendi taraflarındaymış gibi kullanılmıştı. Zamanın başlangıcından bu yana cahiller daima sesini en fazla duyuranlar, masum kitleleri sürükleyerek kendi arzularını zorla yaptıranlar olmuşlardı. Dünyevi arzularını, anlamadıkları Kutsal Kitap’a atıfta bulunarak haklı göstermeye çalışmışlardı. Hoşgörüsüzlüklerini inançlarının kanıtı olarak kabul etmişlerdi. Bunca yıldan sonra insanoğlu sonunda, bir zamanlar İsa hakkındaki güzel şeylerin tümünü yok etmeyi başarmıştı.</p>

  <p class="calibre2">Bu gece Gül Haç sembolüyle karşılaşmak içini ümitle doldurmuştu. Geçmişte defalarca okuduğu ve hâlâ anımsayabildiği, Gül Haçlılar bildirilerinde yazılanları hatırlatmıştı.</p>

  <div class="calibre41">
    Birinci BÖLÜM: Yehova, daha önceden sadece seçilmişler için ayırdığı sırları açığa çıkararak, insanlığa verdiği sözü yerine getirecek.
  </div>

  <div class="calibre42">
    Dördüncü BÖLÜM: Tüm dünya tek bir kitapta bir araya gelecek ve bilim ve teknolojiye karşı çıkanlar uzlaşacaklar.
  </div>

  <div class="calibre42">
    Yedinci BÖLÜM: Dünyanın sonu gelmeden önce Tanrı, insanlığın sıkıntılarını hafifletmek için büyük bir ışık seli yaratacak.
  </div>

  <div class="calibre42">
    Sekizinci BÖLÜM: Bu vahiy gerçekleşmeden önce dünya, insanların yaşamını zehirleyip beyinlerini efsunlayan ilahiyat şarabının uyuşturucu etkisinden uyanmalı.
  </div>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2">Galloway kilisenin uzun zaman önce yoldan çıktığını biliyordu. Hayatını bu yolu düzeltmeye adamıştı. Şimdi bu anın hızla yaklaştığını hissediyordu.</p>

  <p class="calibre2"><span class="italic">Karanlığın en yoğun olduğu an, daima şafaktan hemen öncesidir.</span></p>

  <p class="calibre2">CIA ajanı Turner Simkins, buz tutmuş çimenlerin üzerine inen Sikorsky helikopterin eşiğine tünemişti. Arkasından, adamlarıyla birlikte yere atladı ve hemen helikoptere tüm çıkışları gözetlemesi için yeniden havalanmasını işaret etti.</p>

  <p class="calibre2"><span class="italic">Bu binadan kimse çıkamayacak.</span></p>

  <p class="calibre2">Helikopter yeniden gökyüzüne yükselirken, Simkins ile adamları katedralin ana kapısına giden merdivenleri çıktılar. Altı kapıdan hangisini çalması gerektiğine henüz karar verememişken, kapılardan biri aralandı.</p>

  <p class="calibre2">Karanlığın içinden bir ses, “Evet?” dedi.</p>

  <p class="calibre2">Simkins, rahip kıyafetleri içindeki kambur adamı güçlükle seçebiliyordu. “Başrahip Colin Galloway siz misiniz?”</p>

  <p class="calibre2">Yaşlı adam, “Benim,” diye cevap verdi.</p>

  <p class="calibre2">“Robert Langdon’ı arıyorum. Onu gördünüz mü?”</p>

  <p class="calibre2">Öne doğru bir adım atan yaşlı adam, korkutucu boş gözlerini Simkins’e dikti. “İşte <span class="italic">bu</span> bir mucize olurdu.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_95"></div>
</body>
</html>
