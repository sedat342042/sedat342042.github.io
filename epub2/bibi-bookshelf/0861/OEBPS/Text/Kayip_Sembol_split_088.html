<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos773558"><span class="calibre6"><span class="bold"><span class="calibre12">80. BÖLÜM</span></span></span></p>

  <p class="calibre2">Warren Bellamy birden ümitlendi.</p>

  <p class="calibre2">Operasyon ajanından telefon alan Başkan Sato hemen söylenmeye başlamıştı. “İyi, o zaman onları hemen bulsan iyi olur!” diye bağırdı. “Vaktimiz daralıyor!” Telefonu kapattıktan sonra, sanki bundan sonra ne yapacağına karar vermeye çalışıyormuş gibi Bellamy’nin önünde aşağı yukarı yürüdü.</p>

  <p class="calibre2">Sonunda tam karşısında durup döndü. “Bay Bellamy, size bunu sadece bir kez soracağım.” Gözlerinin içine baktı. “Evet veya hayır... Robert Langdon’ın nerede olabileceğine dair bir fikrin var mı?”</p>

  <p class="calibre2">Bellamy fikir sahibi olmaktan çok daha fazlasını biliyordu, ama başını iki yana salladı. “Hayır.”</p>

  <p class="calibre2">Sato hâlâ delici gözlerle bakıyordu. “Ne yazık ki, işimin bir parçası da insanların ne zaman yalan söylediğini anlamaktır.”</p>

  <p class="calibre2">Bellamy gözlerini başka yöne çevirdi. “Üzgünüm, size yardımcı olamam.”</p>

  <p class="calibre2">Sato, “Mimar Bellamy,” dedi. “Bu akşam saat yediyi biraz geçe, şehir dışındaki bir restoranda yemek yerken, Peter Solomon’ı kaçırdığını söyleyen bir adam seni telefonla aradı.”</p>

  <p class="calibre2">Birden içinin ürperdiğini hisseden Bellamy, gözlerini yeniden Sato’ya çevirdi. <span class="italic">Sen bunu nereden biliyorsun?</span></p>

  <p class="calibre2">Sato, “Bu adam Robert Langdon’a bir görev vererek onu Kongre Binası’na gönderdiğini söyledi,” diye devam etti. <span class="italic">“Senin</span> yardımına ihtiyaç duyacağı bir görevdi. Langdon bu işi başaramazsa dostun Peter Solomon’ın öleceği konusunda seni uyardı. Paniğe kapılıp Peter’ın tüm numaralarını aradın ama ona ulaşamadın. Sonra da panik halinde Kongre Binası’na koştun.” Bellamy, Sato’nun bu telefonu nereden bildiğini tahmin edemiyordu. Sato bir yandan sigarasını içerken bir yandan da konuşuyordu. “Kongre Binası’ndan kaçarken, Solomon’ı kaçıran kişiye, Langdon’la birlikte Mason Piramidi’ni ele geçirdiğini bildiren bir mesaj attın.”</p>

  <p class="calibre2">Bellamy, <span class="italic">bu bilgileri nereden alıyor,</span> diye merak etti. <span class="italic">O kısa mesajı gönderdiğimi Langdon bile bilmiyor.</span> Kongre Kütüphanesi’ne giden tünele girer girmez, Bellamy inşaat ışıklarını yakmak için elektrik odasına gitmişti. Yalnız kaldığı sırada Solomon’ı alıkoyan adama, Sato’nun devreye girdiğini, ama Langdon’la birlikte Mason Piramidi’ni ele geçirdiklerini ve isteklerini yerine getireceklerini söyleyen bir mesaj göndermeye karar vermişti. Elbette bu bir yalandı ama Bellamy güven vererek, hem Peter Solomon için, hem de piramidi saklamak için vakit kazanacaklarını ümit etmişti.</p>

  <p class="calibre2">Bellamy, “Mesaj gönderdiğimi sana kim söyledi?” diye sordu.</p>

  <p class="calibre2">Sato, Bellamy’nin cep telefonunu onun yanına fırlattı. “Uzay teknolojisine gerek yok.”</p>

  <p class="calibre2">Bellamy, cep telefonuyla anahtarlarını onu yakalayan ajanların aldığını hatırladı.</p>

  <p class="calibre2">Sato, “Geri kalan bilgiyi nereden öğrendiğime gelince,” dedi. “Terörle Mücadele Yasası ulusal güvenlik için tehlikeli gördüğüm herkesin telefonunu dinleme hakkını bana tanıyor. Peter Solomon’ın böylesi bir tehdit oluşturduğuna inanıyorum ve dün gece eyleme geçtim.”</p>

  <p class="calibre2">Bellamy, onun söylediklerini anlamakta güçlük çekiyordu. “Peter Solomon’ın telefonunu mu dinliyorsun?”</p>

  <p class="calibre2">“Evet. Onu kaçıran adamın seni restorandayken aradığını bu sayede öğrendim. Peter’ın cep telefonunu aradın ve olanları anlatan endişeli bir mesaj bıraktın.”</p>

  <p class="calibre2">Bellamy, onun doğruyu söylediğini biliyordu.</p>

  <p class="calibre2">“Ayrıca, buraya neden kandırılarak getirildiğini öğrenmeye çalışan Robert Langdon’ın Kongre Binası’ndan açtığı telefonu da tespit ettik. Ben de hemen Kongre Binası’na doğru yola çıktım ve daha yalan olduğum için senden önce vardım. Langdon’ın çantasının röntgen filmine bakmam gerektiğini nereden bildiğime gelince... Langdon’ın bu işe karıştığını öğrendiğim için, ekibimden Langdon ile Peter Solomon’ın sabahın erken saatlerinde cep telefonundan yaptıkları görüşmeyi yeniden incelemelerini istedim. Bu görüşmede Solomon’ı kaçıran kişi kendini onun asistanı gibi tanıtıyor ve Peter’ın Langdon’a emanet ettiği küçük paketi seminere gelirken yarımda getirmesini rica ediyordu. Langdon yanında taşıdığı paket hakkında bilgi vermeyince, çantasının filmim istedim.”</p>

  <p class="calibre2">Bellamy artık doğru düzgün düşünemiyordu. Sato’nun söylediği her şey akla yatkındı ama bir şey yerine oturmuyordu. “Ama... Peter Solomon’ın ulusal güvenlik için tehdit oluşturduğunu nereden çıkardın?”</p>

  <p class="calibre2">Sato, “İnan bana Peter Solomon ulusal güvenlik için ciddi bir tehdit,” diye homurdandı. “Ve samimi olmak gerekirse Bay Beilamy, sen de öylesin.” Yerinde doğrulan Bellamy’nin bileklerindeki kelepçeler canını acıtıyordu. “Anlayamadım?!”</p>

  <p class="calibre2">Sato yüzünde zoraki bir gülümsemeyle, “Siz masonlar, tehlikeli bir oyun oynuyorsunuz. Çok <span class="italic">çok</span> tehlikeli bir sırrı saklıyorsunuz,” dedi.</p>

  <p class="calibre2"><span class="italic">Antik Gizemlerden mi bahsediyor?</span></p>

  <p class="calibre2">“Neyse ki, sırlarınızı gizli tutmak konusunda her zaman iyi iş başardınız. Ancak, son zamanlarda dikkatsiz davranıyorsunuz ve bu akşam, en tehlikeli sınınız dünyaya açıklanmak üzere. Ve eğer biz bunu durduramazsak, seni temin ederim sonuçları felaket olacak.”</p>

  <p class="calibre2">Beilamy şaşkınlık içindeydi.</p>

  <p class="calibre2">Sato, “Bana saldırmasaydın, ikimizin aynı takımda olduğunu anlayacaktın,” dedi.</p>

  <p class="calibre2"><span class="italic">Aynı takım.</span> Bu kelimeler Bellamy’nin aklına imkansız gibi görünen bir fikir getirdi. <span class="italic">Sato, Eastern Star üyesi mi?</span> Eastern Star Cemiyeti masonların kız kardeş örgütüydü. Benzer bir yardımseverlik, gizli bilgelik ve ruhani bir açık fikirlilik felsefesini benimserdi. Aynı <span class="italic">takım mı? Ellerim kelepçeli! Peter’ın telefonunu dinliyor!</span></p>

  <p class="calibre2">Sato, “O adamı durdurmama yardım edeceksin,” dedi. “Bu ülkenin telafi edemeyeceği bir felakete yol açma kapasitesine sahip.” Yüzü duvar gibiydi.</p>

  <p class="calibre2">“Peki o zaman neden onu <span class="italic">takip</span> etmiyorsun?”</p>

  <p class="calibre2">Sato şüpheyle baktı. “Bunu <span class="italic">denemediğimi</span> mi sanıyorsun? Yer tespiti yapamadan Solomon’ın telefonu kesildi. Diğer numarası kullanılıp atılan türden, ki onu takip etmek imkânsız. Özel jet şirketi, Langdon’ın uçuşunu Solomon’ın asistanının, Solomon’ın cep telefonundan ve Solomon’ın Marquis Jet kartıyla yapıldığını söyledi. Hiç iz yok. Zaten fark etmez. Tam olarak bulunduğu yeri tespit etsek bile, içeri girip onu yakalamayı göze alamam.” “Neden?”</p>

  <p class="calibre2">Sabrının sonuna geldiği anlaşılan Sato, “Bu gizli bir bilgi olduğundan paylaşamam,” dedi. “Bana bu konuda güvenmeni istiyorum.”</p>

  <p class="calibre2">“İyi ama güvenmiyorum!”</p>

  <p class="calibre2">Sato’nun gözleri buz gibiydi. Aniden dönüp, Orman’a doğru bağırmaya başladı. “Ajan Hartmann! Evrak çantası lütfen.”</p>

  <p class="calibre2">Bellamy elektronik kapının tıslamasını ve bir ajanın Orman’dan içeri girdiğini duydu. Elinde tuttuğu ince titanyum çantayı, başkanın yanında yere bıraktı.</p>

  <p class="calibre2">Sato, “Bizi yalnız bırak,” dedi.</p>

  <p class="calibre2">Ajan çıkarken kapı bir kez daha tısladı ve etraf sessizliğe gömüldü. Sato metal çantayı yerden alıp kucağına yatırdı ve mandallarını açtı. Ardından gözlerini yavaşça Bellamy ye çevirdi. “Bunu yapmak istemiyordum ama vaktimiz tükeniyor ve bana başka seçenek bırakmadın.”</p>

  <p class="calibre2">Garip çantaya bakan Bellamy, içini bir korku kapladığını hissetti. <span class="italic">Bana işkence mi edecek?</span> Yeniden kelepçelerini zorladı. “O çantada ne var?!” Sato gaddarca gülümsedi. “Olayları benim gözümden görmeni sağlayacak bir şey. Garanti veririm.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_88"></div>
</body>
</html>
