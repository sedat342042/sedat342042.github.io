<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1109327"><span class="calibre6"><span class="bold"><span class="calibre12">117. BÖLÜM</span></span></span></p>

  <p class="calibre2">CIA helikopteri çimenlerden havalanıp, bir helikopterden beklendiğinden daha hızlı uçarken, Langdon midesinin ağzına geldiğini hissetti. CIA ajanlarından biri malikâneyi araştırıp bir yandan da destek ekibini beklerken. Katherine, Bellamy’yi teselli etmek için arkada kalmıştı.</p>

  <p class="calibre2">Langdon ayrılmadan önce onu yanağından öpüp, “Dikkatli ol Robert,” demişti.</p>

  <p class="calibre2">Askeri helikopter Mabet Evi’ne hızla yaklaşırken, Langdon var gücüyle hayata tutunuyordu.</p>

  <p class="calibre2">Yanında oturan Sato, sağır edici gürültüyü bastırıp pilota bağırdı. “Dupont Meydanı’na git! Orada ineceğiz!”</p>

  <p class="calibre2">Şaşıran Langdon, ona döndü. “Dupont mu?! Orası Mabet Evi’nden çok uzak! Mabet’in park yerine inebiliriz!”</p>

  <p class="calibre2">Sato başını iki yana salladı. “Binaya <span class="italic">sessizce</span> girmemiz lazım. Hedef geldiğimizi duyarsa...”</p>

  <p class="calibre2">Langdon, “Vaktimiz yok!” diye itiraz etti. “Bu kaçık adam Peter’ı öldürmek üzere! Helikopterin sesi belki onu korkutup durdurur!”</p>

  <p class="calibre2">Sato, ona buz gibi soğuk gözlerle baktı. “Size daha önce de söylediğim gibi, Peter Solomon’ın güvenliği benim asıl amacım değil. Bunun anlaşıldığını sanıyordum.”</p>

  <p class="calibre2">Langdon başka bir ulusal güvenlik nutku dinleyecek havada değildi. “Bakın, bu helikopterde o binaya nasıl girileceğini bilen tek kişi benim...” Sato, “Dikkatli olun profesör,” diye uyardı. “Burada ekibimin bir üyesi olarak bulunuyorsunuz ve tam işbirliği içinde olmamız gerekiyor.” Bir süre durduktan sonra ekledi. “Aslında, bu geceki krizin ciddiyetini size açıklamam iyi olur.”</p>

  <p class="calibre2">Sato koltuğunun altına uzanıp, parlak bir titanyum çanta çıkardı. Çantayı açtığında, alışılmışın dışında, karmaşık görünen bir bilgisayar ortaya çıktı. Bilgisayarı çalıştırınca oturum açma istemiyle birlikte bir CIA logosu belirdi.</p>

  <p class="calibre2">Sato sisteme giriş yaparken, “Profesör, adamın evinde bulduğumuz sarı peruğu hatırlıyor musunuz?” diye sordu.</p>

  <p class="calibre2">“Evet.”</p>

  <p class="calibre2">“İyi, o peruğun içine fiber optik bir kamera gizlenmişti... Saçların arasında görünmüyordu.”</p>

  <p class="calibre2">“Gizli kamera mı? Anlamıyorum.”</p>

  <p class="calibre2">Sato gözlerinden ateş saçarak bakıyordu. “Anlayacaksınız.” Dizüstü bilgisayarındaki bir dosyayı çalıştırdı.</p>

  <p class="calibre2">LÜTFEN BEKLEYİN...</p>

  <p class="calibre2">DOSYA ÇÖZÜLÜYOR..</p>

  <p class="calibre2">Başka bir pencerede açılan video görüntüsü tüm ekranı kapladı. Sato çantayı kaldırıp, Langdon’ın kucağına koyarak, filmi ön koltuktan izlemesini sağladı.</p>

  <p class="calibre2">Ekranda alışılmadık bir görüntü belirmişti.</p>

  <p class="calibre2">Langdon şaşırarak geri çekildi. <span class="italic">Bu da ne?</span></p>

  <p class="calibre2">Puslu ve karanlık kayıtta gözleri bağlanmış bir adam vardı. Darağacına götürülen ortaçağdaki kâfirlerin kıyafetini giymişti; boynunda halattan bir ilmek vardı, pantolonunun sol paçası dize kadar, gömleğinin sağ kolu dirseğine kadar sıyrılmıştı ve düğmeleri açık gömleğinden çıplak göğsü görünüyordu.</p>

  <p class="calibre2">Langdon hayretle baktı. Mason törenleri hakkında, gördüklerinin ne anlama geldiğini anlayacak kadar bilgi sahibiydi.</p>

  <p class="calibre2"><span class="italic">Bir mason aday... ilk derecesine girmeye hazırlanıyor.</span></p>

  <p class="calibre2">Bronz tenli, kaslı ve uzun boylu adamın başında tanıdık bir sarı peruk vardı. Langdon, onu hemen tanımıştı. Adamın dövmelerinin bronz makyajın altında saklandığı belli oluyordu. Peruğunun içine gizlediği kamerayla boy aynasından kendi yansımasını çekiyordu.</p>

  <p class="calibre2"><span class="italic">Ama... neden?</span></p>

  <p class="calibre2">Ekran karardı.</p>

  <p class="calibre2">Yeni bir kayıt belirdi. Küçük, loş ve dörtgen bir oda. Siyah beyaz karolardan etkileyici bir satranç tahtası zemin. Üstünde titreşen mumların yandığı, üç sütunun çevrelediği, ahşap, alçak bir sunak.</p>

  <p class="calibre2">Langdon birden olanları anladı.</p>

  <p class="calibre2"><span class="italic">Aman Tanrım.</span></p>

  <p class="calibre2">Amatör filmleri hatırlatan bir tarzda çekilmişti. Sonra kamera, odada dönerek üyeyi gözlemleyen küçük bir grubu gösterdi. Adamlar mason tören giysilerini giymişlerdi. Langdon karanlıkta onların yüzlerini seçemiyordu, ama bu törenin nerede yapıldığına dair hiçbir kuşkusu yoktu.</p>

  <p class="calibre2">Bu Loca Salonu’nun geleneksel düzeni, dünyadaki herhangi bir yer olabilirdi ama üstadın sandalyesinin üstündeki bebek mavisi üçgen alınlık, buranın D.C.’deki en eski mason locası olduğunu belirtiyordu. Potomac Locası No. 5; Beyaz Saray ile Kongre Binası’nın köşe taşlarını yerleştiren George Washington ve ülkenin mason kurucularının evi.</p>

  <p class="calibre2">Loca bugün hâlâ faaldi.</p>

  <p class="calibre2">Peter Solomon, Mabet Evi’ni yönetmenin yanı sıra, kendi yerel locasının da üstadıydı. Ve bir mason üyenin yolculuğu bunun gibi localarda başlardı... Farmasonluğun ilk üç derecesine buralarda yükseltilirdi.</p>

  <p class="calibre2">Peter’ın tanıdık sesi, “Kardeşlerim,” dedi. “Evrenin Yüce Mimarı adına, birinci dereceden mason töreni için bu locayı açıyorum!”</p>

  <p class="calibre2">Bir tokmağın gürültülü sesi duyuldu.</p>

  <p class="calibre2">Langdon, Peter Solomon’ın bu ayindeki bazı katı âdetleri uyguladığını gösteren videoyu inanamayan gözlerle izledi.</p>

  <p class="calibre2"><span class="italic">Üyenin çıplak göğsüne parlak hançer dayıyor... Üye, masonluğun gizemlerini “uygunsuz biçimde" açıklayacak olursa kazığa vurmakla tehdit ediyor... Siyah beyaz yer döşemesinin “yaşayanlarla ölüleri” temsil ettiğini açıklıyor... “Boğazın kesilmesi, dilin kökünden koparılması, kişinin cesedinin denizin sert kumlarına gömülmesi” şeklindeki cezalardan bahsediyor...</span></p>

  <p class="calibre2">Langdon bakakalmıştı. <span class="italic">Tanık olduğum tüm bu görüntüler gerçek mi?</span> Mason üyelik törenleri asırlar boyunca gizliliğini korumuştu. Dışarı sızan tasvirler sadece uzaklaştırılan bir avuç kardeş tarafından yazılmıştı. Elbette Langdon anlatılanları okumuştu, ama üyeliğe kendi gözleriyle tanık olmak... bu çok daha farklı bir şeydi.</p>

  <p class="calibre2"><span class="italic">Özellikle de bu şekilde işlenmişse.</span> Langdon bu çekimin haksız propaganda olduğunun farkındaydı. Üyeliğin asil yönlerini atlayarak, sadece en rahatsızlık verici kısımlarını gösteriyordu. Bu video yayınlanacak olursa, bir gecede internette sansasyon yaratacağından emindi. <span class="italic">Masonluk karşıtı komplo teorisyenleri bu çekime köpekbalığı gibi saldırırlar.</span> Mason örgütü ve özellikle de Peter Solomon, zararsız ve tamamıyla sembolik bir tören olmasına karşın, kendilerini karşıtların cadı kazanında bulur ve hasar almamak için boş yere uğraşırlardı.</p>

  <p class="calibre2">Videoda ürkütücü şekilde, insan kurban vermeye dair İncil’den alıntılar yapılıyordu. <span class="italic">“İbrahim’in, ilk oğlu İshak’ı Yüce Varlık’a kurban olarak sunması. ”</span> Peter’ı düşünen Langdon, helikopterin daha hızlı uçmasını diledi.</p>

  <p class="calibre2">Video kaydı şimdi değişmişti.</p>

  <p class="calibre2">Aynı oda. Başka bir akşam. Daha büyük bir grup mason izleyici. Peter Solomon, üstat koltuğundan gözlüyordu. Bu ikinci dereceydi. Şimdi her şey daha etkileyiciydi. <span class="italic">Sunakta diz çöküyor... “Farmasonlukta var olan esrarları sonsuza dek saklamaya” yemin ediyor... “Göğüskafesinin yarılarak açılması ve çarpan kalbinin yırtıcı hayvanlara yem olması için yeryüzüne savrulması” cezasını kabul ediyor...</span></p>

  <p class="calibre2">Görüntü bir kez daha değişirken, Langdon’ın kalbi deli gibi çarpıyordu. Daha kalabalık bir topluluk. Yerde tabut şeklinde bir “İşaret tahtası”.</p>

  <p class="calibre2"><span class="italic">Üçüncü derece.</span></p>

  <p class="calibre2">Bu ölüm töreniydi, tüm derecelerin en şiddetlisi. Üyenin, “kendi yok oluşunun son aşamasıyla yüzleşmeye” zorlandığı an buydu. <span class="italic">Birisini üçüncü dereceye yükseltmek<sup class="calibre13"><small class="calibre14"><a href="../Text/Kayip_Sembol_split_143.html#filepos1341345"><span class="calibre15"><span class="italic">{93}</span></span></a></small></sup></span><a id="filepos1119118"></a> deyimi aslında, bu işkenceci sorgulamadan geliyordu. Langdon bu törenle ilgili akademik anlatılara aşina olsa da göreceklerine asla hazır değildi.</p>

  <p class="calibre2"><span class="italic">Cinayet.</span></p>

  <p class="calibre2">Hızlı ara çekimlerle kayıtta, üyenin vahşice öldürülüşü kurbanın bakış açısından yansıtılıyordu. Başına aldığı darbelerden birinin de mason çekiciyle indirildiği canlandırılıyordu. Bu sırada bir diyakoz kederle, “dul kadının oğlu” hikâyesini okuyordu. Kral Süleyman Tapınağı’nın Üstat Mimar’ı Hiram Abiff, sahip olduğu gizli bilgeliği açıklamak yerine ölmeyi tercih etmişti.</p>

  <p class="calibre2">Elbette saldırılar canlandırmaydı ama kameradaki etkisi insanın kanını donduruyordu. Öldürücü darbenin ardından üye -artık “eski hali ölmüştü”- sembolik tabutuna yerleştirilip, gözleri kapatılıyor ve kolları cesetlere yapıldığı gibi çaprazlamasına kavuşturuluyordu. Kilise orgu ölüm marşını çalarken, mason kardeşler ölünün etrafında yas tutarak çember çiziyorlardı.</p>

  <p class="calibre2">Ölüm sahnesi gerçekten rahatsız ediciydi.</p>

  <p class="calibre2">Ve durum daha da kötüleşiyordu.</p>

  <p class="calibre2">Adamlar katledilen kardeşlerinin etrafında toplanırken, gizli kamera yüzlerini net bir biçimde çekiyordu. Langdon şimdi Solomon’ın salondaki tek ünlü olmadığını fark ediyordu. Üyenin tabutuna bakan adamlardan biri hemen her gün televizyona çıkıyordu.</p>

  <p class="calibre2">Ünlü bir ABD senatörüydü.</p>

  <p class="calibre2"><span class="italic">Aman Tanrım...</span></p>

  <p class="calibre2">Sahne yeniden değişti. <span class="italic">Dışarısı... gece vakti... Aynı sallantılı video çekimi... Adam şehirdeki bir caddede yürüyor... Kameranın önünde sarı saç telleri var... Bir köşeden dönüyor... Kamera adamın elindeki bir şeyi gösteriyor... bir dolarlık banknot... Devlet Mührü’nü yakın çekim alıyor... her şeyi gören göz... bitmemiş piramit... Ve sonra aniden, uzaklardaki benzer bir şekli gösteriyor... Piramit şeklinde heybetli bir bina... eğimli cepheleri, kesik tepesinde birleşiyor.</span></p>

  <p class="calibre2"><span class="italic">Mabet Evi.</span></p>

  <p class="calibre2">Langdon panik içindeydi.</p>

  <p class="calibre2">Video hareket etmeye devam etti. <span class="italic">Adanı şimdi aceleyle binaya gidiyor... çok katlı merdivenlerden çıkıyor... büyük bronz kapılara doğru gidiyor... on yedişer tonluk iki sfenks gardiyanın arasından geçiyor.</span></p>

  <p class="calibre2"><span class="italic">Üyeliğe kabul piramidine giren bir aday.</span></p>

  <p class="calibre2">Şimdi karanlık vardı.</p>

  <p class="calibre2">Uzaklardan güçlü bir kilise orgunun sesi duyuldu... ve yeni bir görüntü belirdi.</p>

  <p class="calibre2"><span class="italic">Tapınak Odası.</span></p>

  <p class="calibre2">Langdon güçlükle yutkundu.</p>

  <p class="calibre2">Ekrandaki mağaramsı mekân, coşkulu bir faaliyet içindeydi. Tavan penceresinin altındaki siyah mermer sunak, ay ışığında parlıyordu. Bunun etrafındaki el yapımı domuz derisinden sandalyelerinde oturan adamlar, otuz üçüncü dereceden seçkin masonların oluşturduğu bir konseydi ve tanıklık etmek için buradaydılar. Video şimdi yavaş ve kasıtlı bir şekilde yüzlerini gösteriyordu.</p>

  <p class="calibre2">Langdon dehşet içinde seyretmeye devam etti.</p>

  <p class="calibre2">Daha görmediği halde, bakması anlamasına yetmişti. Dünyanın en güçlü şehrindeki en yüksek dereceli ve en usta masonların toplantısına, doğal olarak pek çok nüfuzlu ve tanınmış kişi katılacaktı. Sunağın etrafında, uzun ipek eldivenleri, mason önlükleri ve parlayan madalyonlarıyla, ülkenin en nüfuzlu adamlarından bazıları oturuyordu.</p>

  <p class="calibre2"><span class="italic">Anayasa Mahkemesi 'nden iki yargıç...</span></p>

  <p class="calibre2"><span class="italic">Savunma bakanı...</span></p>

  <p class="calibre2"><span class="italic">Beyaz Saray sözcüsü...</span></p>

  <p class="calibre2">Kamera dönerek, katılımcıların yüzlerini göstermeye devam ederken Langdon midesinin bulandığını hissetti.</p>

  <p class="calibre2"><span class="italic">Üç tanınmış senatör... içlerinden biri çoğunluk lideri...</span></p>

  <p class="calibre2"><span class="italic">Milli güvenlik bakanı...</span></p>

  <p class="calibre2"><span class="italic">Ve...</span></p>

  <p class="calibre2"><span class="italic">CIA başkanı...</span></p>

  <p class="calibre2">Langdon başını çevirmek istedi, ama yapamadı. Çarpıcı manzara, onu bile dehşete düşürüyordu. Bir anda Sato’nun kaygı ve endişesinin sebebini anladı.</p>

  <p class="calibre2">Şimdi ekran, şok edici tek bir görüntüye odaklanmıştı.</p>

  <p class="calibre2">Bir insan kafatası... koyu kırmızı sıvıyla doluydu. Ünlü <span class="italic">caput mortuum ’u</span> üyeye, mum ışığında altın mason yüzüğü parlayan Peter Solomon elleriyle sunuyordu. Kırmızı sıvı şaraptı... ama kan gibi parıldıyordu. Görsel etkisi korkutucuydu.</p>

  <p class="calibre2">John Quincy Adams’ın <span class="italic">Letters on the Masonic Institution<sup class="calibre13"><small class="calibre14"><a href="../Text/Kayip_Sembol_split_143.html#filepos1341569"><span class="calibre15"><span class="italic">{94}</span></span></a></small></sup></span><a id="filepos1124917"></a> isimli eserinde bu töreni ilk ağızdan okumuş olan Langdon, bunun <span class="italic">Beşinci İşret</span> olduğunu fark etti. Buna rağmen, gözleriyle görmek... Amerika’nın en güçlü adamlarının buna soğukkanlılıkla tanık olduğunu seyretmek... Langdon’ın daha önce hiç görmediği kadar dikkat çekici bir şeydi.</p>

  <p class="calibre2">Üye, kafatasını ellerinin arasına aldı... Yüzü şarabın dingin yüzeyine yansımıştı. <span class="italic">“Yeminimi bilerek ve isteyerek bozacak olursam, içtiğim bu şarap bana ölümcül bir zehir olsun, ”</span> dedi.</p>

  <p class="calibre2">Bu üyenin yeminini bozmaya niyetli olduğu artık belliydi.</p>

  <p class="calibre2">Kayıtlar halka gösterildiğinde neler olacağını hayal bile edemiyordu. <span class="italic">Kimse anlamaz.</span> Hükümet devrilirdi. Yayın organları, mason karşıtı grupların, köktendincilerin ve komplo teorişyenlerinin nefret ve korku salan sesleriyle dolar, yeniden bir Pürken cadı avı başlatılırdı.</p>

  <p class="calibre2">Langdon, <span class="italic">gerçeğin çarpıtılacağını</span> biliyordu. <span class="italic">Masonlara her zaman yapıldığı gibi.</span></p>

  <p class="calibre2">Gerçek şuydu ki, kardeşliğin ölüme odaklanması, <span class="italic">hayatı</span> cesurca kucaklamalarından kaynaklanıyordu. Mason törenleri kişinin içinde uyuyan insanı canlandırmak, onu karanlık cehalet tabutundan kaldırmak, ışığa tutmak ve görecek gözleri vermek için tasarlanmıştı. İnsan sadece <span class="italic">ölümü</span> deneyimleyerek <span class="italic">hayat</span> deneyimini tam anlamıyla kavrayabilirdi. Yeryüzündeki günlerinin sayılı olduğunu fark ettiğinde, bu günleri şeref, dürüstlük ve dostlarına hizmet ederek yaşamanın önemini anlayabilirdi.</p>

  <p class="calibre2">Mason üyelik törenleri şaşırtıcıydı, çünkü dönüştürücü olmaları gerekiyordu. Mason yeminleri acımasızdı, çünkü insanın şerefinin ve verdiği “sözün” bu dünyadan giderken yanında götürebileceği yegâne şeyler olduğunu hatırlatıyordu. Mason öğretileri esrarengizdi, çünkü <span class="italic">evrensel</span> olmaları gerekiyordu... Bu öğretileri; dinlere, kültürlere ve ırklara üstün gelen semboller ve mecazların ortak dili aracılığıyla öğretiyordu... kardeş sevgisiyle ortak bir “dünya bilinci” oluşturuyordu.</p>

  <p class="calibre2">Langdon bir an için ümide kapıldı. Bu video dışarı sızarsa halk, yüklendikleri anlam bir yana bırakıldığında tüm dini törenlerin korkutucu görülebileceğini fark ederek, açık görüşlü ve hoşgörülü olacaktı; çarmıha germe sahnelemeleri, Musevilerin sünnet törenleri, Mormon’ların ölüyü vaftiz etmeleri, Katoliklerin şeytan çıkarmaları, İslamiyetteki peçe, Samanların şifa vermesi, Musevilerin Kaparot töreni, hatta İsa’nın etiyle kanını sembolik olarak yemek.</p>

  <p class="calibre2">Langdon <span class="italic">rüya gördüğünü</span> sanıyordu. <span class="italic">Bu kayıtlar yayınlanırsa karmaşa yaratır.</span> Rusya’nın veya İslam dünyasının ileri gelen liderlerinin, çıplak göğüslere hançer dayadığı, vahşi yeminler ettiği, sahte cinayetler işlediği, sembolik tabutlarda yattığı ve insan kafatasından şarap içtiği bu video kayıtları görülürse neler olacağını tahmin edebiliyordu. Tüm dünya bir anda derinden sarsılıp, şok olacaktı.</p>

  <p class="calibre2"><span class="italic">Tanrım bize yardım et...</span></p>

  <p class="calibre2">Şimdi görüntülerde üye, kafatasını dudaklarına götürüyordu. Başını geriye doğru eğdi... kan kırmızı şarabı yudumladı... yeminini etti. Ardından kafatasını indirip, etrafındaki topluluğa baktı. Amerika’nın en güçlü ve güvenilir erkekleri, kabul ettiklerini belirtir şekilde, memnuniyetle başlarını salladılar.</p>

  <p class="calibre2">Peter Solomon, <span class="italic">“Hoş geldin kardeşim, ”</span> dedi.</p>

  <p class="calibre2">Görüntü kararırken, Langdon nefes almadığını fark etti.</p>

  <p class="calibre2">Sato hiç konuşmadan uzanıp çantayı kapattı ve kucağından kaldırdı. Langdon konuşmaya çalışarak ona döndü, ama söyleyecek söz bulamadı. Önemi yoktu. Anladığı yüzünden belli oluyordu. Sato haklıydı. Bu gece ulusal güvenlik meselesiydi... hem de tahmin edilemez boyutlarda.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_125"></div>
</body>
</html>
