<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos99004"><span class="calibre6"><span class="bold"><span class="calibre12">9. BÖLÜM</span></span></span></p>

  <p class="calibre2">Robert Langdon, Ulusal Heykel Salonu’nda cep telefonunu kulağına bastırmış, olduğu yerde daire çiziyordu. “Sen de kimsin?”</p>

  <p class="calibre2">Adam inanılmaz bir sükûnetle fısıldıyordu. “Paniğe kapılmayın profesör. Buraya çağrılmanızın bir sebebi var.”</p>

  <p class="calibre2">“Çağrılmak mı?” Langdon kendini kafese kapatılmış gibi hissediyordu. “Kaçırıldım desek?”</p>

  <p class="calibre2">“Sanmam.” Adamın sesi ürkütücü derecede sakindi. “Size zarar vermek isteseydim, şimdi limuzinin içinde ölü olurdunuz.” Sözlerinin anlaşılması için bir süre durdu. “Sizi temin ederim, tamamıyla asil bir niyetim var. Sadece sizi davet etmek istedim.”</p>

  <p class="calibre2"><span class="italic">Kalsın teşekkürler.</span> Son birkaç yıldır, Avrupa’daki tecrübeleri yüzünden yakasına yapışan şöhret, onu çılgınları çeken bir mıknatıs haline getirmişti ve bu seferki haddini cidden aşmıştı. “Bak, orada neler döndüğünü bilmiyorum ama şimdi telefonu kapatıyorum...”</p>

  <p class="calibre2">Adam, “Akıllıca olmaz,” dedi. “Peter Solomon’ın ruhunu kurtarmak istiyorsan seçeneklerin oldukça kısıtlı.”</p>

  <p class="calibre2">Langdon ani ve kesik bir nefes aldı. “Ne dedin?”</p>

  <p class="calibre2">“Söylediklerimi duyduğunuzdan eminim, profesör.”</p>

  <p class="calibre2">Bu adamın Peter’dan bahsetme şekli Langdon’ın kanını dondurmuştu. “Peter hakkında ne biliyorsun?”</p>

  <p class="calibre2">“Şu anki noktada onun en büyük sırlarını biliyorum. Bay Solomon benim misafirim ve ikna edici bir ev sahibi olabilirim.”</p>

  <p class="calibre2"><span class="italic">Bu gerçek olamaz.</span> “Peter yanında değil.”</p>

  <p class="calibre2">“Cep telefonuna ben cevap verdim. Bu sizi düşündürmeli.”</p>

  <p class="calibre2">“Polisi arıyorum.”</p>

  <p class="calibre2">Adam. “Gerek yok,” dedi. “Yetkililer biraz sonra yanınıza gelecekler.” <span class="italic">Bu kaçık neden bahsediyor?</span> Langdon’ın ses tonu sertleşti. “Peter yanındaysa telefonu ona ver!”</p>

  <p class="calibre2">“Bu imkânsız. Bay Solomon talihsiz bir yerde kapana kısıldı.” Adam durdu. “Arafta.”</p>

  <p class="calibre2"><span class="italic">“Nerede?”</span> Langdon telefonu öyle sıkı tutuyordu ki, parmaklarının uyuştuğunu hissetti.</p>

  <p class="calibre2">“Araf? Hamistagan? Dante’nin efsanevi <span class="italic">Cehennem’inin</span> hemen ardından gelen kantoyu adadığı yer.”</p>

  <p class="calibre2">Adamın dini ve edebi alıntıları Langdon’ın bir deliyle uğraştığına dair şüphelerini doğruluyordu. <span class="italic">İkinci kanto.</span> Langdon bunu çok iyi biliyordu; Phillips Exeter Akademisi’nden Dante’yi okumadan kimse paçayı kurtaramazdı. “Yani Peter Solomon’ın... <span class="italic">arafta</span> olduğunu mu söylüyorsun?”</p>

  <p class="calibre2">“Siz Hıristiyanların kullandığı acımasız bir kelime ama evet, Bay Solomon şu an <span class="italic">arada bir yerde. ”</span></p>

  <p class="calibre2">Adamın sözleri Langdon’ın kulaklarında yankılanıyordu. “Peter’ın... öldüğünü mü söylüyorsun?”</p>

  <p class="calibre2">“Tam olarak değil, hayır.”</p>

  <p class="calibre2">“Tam olarak değil mi?” Langdon bağırırken sesi koridorda yankılandı. Bir turist grubu ona baktı. Arkasını dönüp sesini alçalttı. “Ölüm ya vardır ya da yoktur!”</p>

  <p class="calibre2">“Beni şaşırtıyorsunuz profesör. Yaşamla ölümün gizemlerini daha iyi anladığınızı sanıyordum. İkisinin arasında bir dünya var, yani şu anda Peter Solomon’ın asılı kaldığı dünya. Ya sizin dünyanıza dönecek ya da diğerine geçecek... bu, şu andaki davranışlarınıza bağlı.”</p>

  <p class="calibre2">Langdon olanları anlamaya çalıştı. “Benden ne istiyorsun?”</p>

  <p class="calibre2">“Basit... çok eski bir şeye erişmenin anahtarı sizde. Ve bu akşam onu benimle paylaşacaksınız.”</p>

  <p class="calibre2">“Neden bahsettiğin hakkında hiçbir fikrim yok.”</p>

  <p class="calibre2">“Yok mu? Size emanet edilen antik sırları anlamıyormuş gibi mi yapıyorsunuz?”</p>

  <p class="calibre2">O anda bunun neyle ilgisi olabileceğini tahmin eden Langdon, birden durumu kavramaya başlamıştı. <span class="italic">Antik sırlar.</span> Yıllar önce Paris’te yaşadığı tecrübelerden kimseye bahsetmemişti, ama Kâse fanatikleri medyayı yakından takip etmişler ve boşluklar arasında bağlantı kuran bazıları, Langdon’ın şimdi Kutsal Kâse’yle ilgili bazı gizli bilgilere -hatta belki de yerine- sahip olduğuna inanmışlardı.</p>

  <p class="calibre2">Langdon, “Bak,” dedi. “Eğer bu Kutsal Kâse’yle ilgili bir şeyse, seni temin ederim bildiklerim...”</p>

  <p class="calibre2">Adam, “Zekâmı küçümsemeyin Bay Langdon,” diye lafını kesti. “Kutsal Kâse’yle veya kimin tarih bilgileri doğru gibi boş çekişmelerle ilgilenmiyorum. Dini anlamlar üzerine tartışmalar ilgi alanıma girmiyor. Bunlar sadece ölümden sonra cevaplanacak sorular.”</p>

  <p class="calibre2">Bu yalın sözler Langdon’ın aklını karıştırmıştı. “Peki o zaman tüm bunlar hangi haltla ilgili?”</p>

  <p class="calibre2">Adam birkaç saniye konuşmadı. “Bildiğiniz gibi bu şehirde antik bir kapı var.”</p>

  <p class="calibre2"><span class="italic">Antik bir kapı mı?</span></p>

  <p class="calibre2">“Ve bu akşam profesör, onu benim için açacaksınız. Sizinle temasa geçtiğim için onur duymalısınız, bu hayatınızın daveti. Sadece siz seçildiniz.”</p>

  <p class="calibre2"><span class="italic">Ve sen de aklını kaçırdın.</span> Langdon, “Üzgünüm ama kötü bir seçim yapmışsın,” dedi. “Benim herhangi bir antik kapıyla ilgili bilgim yok.” “Anlamıyorsunuz profesör. Sizi seçen <span class="italic">ben</span> değilim... <span class="italic">Peter Solomon.”</span> “Ne?” diye cevap veren Langdon’ın sesi neredeyse fısıltıya dönüşmüştü. “Bay Solomon, bana kapının nasıl bulunacağını anlattı ve dünyada tek bir adamın açabileceğini söyledi. Ve bu kişi de <span class="italic">sizsiniz. ”</span></p>

  <p class="calibre2">“Peter bu konuda yanılıyor olmalı... veya yalan söylüyor.” “Sanmıyorum. Gerçeği itiraf ettiğinde çok hassas bir durumdaydı ve ben de ona inanmayı tercih ediyorum.”</p>

  <p class="calibre2">Langdon birden öfkelendiğini hissetti. “Seni uyarıyorum, eğer Peter’a zarar verecek olursan...”</p>

  <p class="calibre2">Adam neşeli bir ses tonuyla, “Bunun için çok geç,” dedi. “Peter Solomon’dan istediğimi çoktan aldım. Ama onun iyiliği için size tavsiyem, ihtiyacım olan şeyi bana vermeniz. Zaman h<span class="italic">er ikiniz</span> için de çok önemli. Kapıyı bulup açmanızı öneriyorum. Yolu Peter gösterecek.”</p>

  <p class="calibre2"><span class="italic">Peter mı?</span> “Peter’ın arafta olduğunu söylediğini sanmıştım.”</p>

  <p class="calibre2">Adam, “Aşağıdaki yukarıdakine, yukarıdaki aşağıdakine benzer,” dedi. Langdon iliklerine kadar donduğunu hissetti. Bu tuhaf cevap, cennetle dünya arasındaki fiziksel bağlantı inancını bildiren eski bir Hermetik<a id="filepos107126"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1326340"><span class="calibre15">{19}</span></a></small></sup> özdeyişti. <span class="italic">Aşağıdaki yukarıdakine, yukarıdaki aşağıdakine benzer.</span> Geniş salona göz gezdiren Langdon. bu akşam her şeyin nasıl bu kadar ani kontrolden çıktığını merak etti. “Bak, ben eski bir kapının nasıl bulunacağım bilmiyorum. Polisi arıyorum.”</p>

  <p class="calibre2">“Gerçekten de henüz kavrayamadınız değil mi? Neden seçildiğinizi?...” Langdon, “Hayır,” dedi.</p>

  <p class="calibre2">Adam kendi kendine gülerek, “Anlarsınız,” dedi. “Eli kulağında.” Sonra hat kapandı.</p>

  <p class="calibre2">Birkaç dehşet dolu saniye boyunca yerinden kımıldayamayan Langdon, olanları özümsemeye çalıştı.</p>

  <p class="calibre2">Birden, uzaklardan beklenmedik bir ses duydu.</p>

  <p class="calibre2">Rotunda’dan geliyordu.</p>

  <p class="calibre2">Birisi çığlık atıyordu.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_17"></div>
</body>
</html>
