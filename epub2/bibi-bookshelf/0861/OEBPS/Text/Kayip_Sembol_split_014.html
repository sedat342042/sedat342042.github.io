<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos62291"><span class="calibre6"><span class="bold"><span class="calibre12">6. BÖLÜM</span></span></span></p>

  <p class="calibre2">“Bu kadar mı yaklaşabiliyorsun?” Şoför, Kongre Binası’ndan dört yüz metre uzaktaki 1. Sokak’ta park ettiğinde Langdon içini bir endişe kapladığını hissetti.</p>

  <p class="calibre2">Şoför, “Korkarım ki öyle,” dedi. “İç Güvenlik. Artık anıt binaların yanına araçlar giremiyor. Üzgünüm efendim.”</p>

  <p class="calibre2">Saatine bakan Langdon, 18.50 olduğunu görünce şaşırdı. Ulusal Park’ın etrafındaki bir inşaat alanı onları yavaşlatmıştı ve konuşması on dakika içinde başlayacaktı.</p>

  <p class="calibre2">Arabadan fırlayıp Langdon’ın kapısını açan şoför, “Hava bozuyor,” dedi. “Acele etseniz iyi olur.” Langdon bahşiş vermek için cüzdanına yeltendi, ama adam yapmamasını işaret etti. “Ev sahibiniz ücrete cömert bir bahşiş ekledi.”</p>

  <p class="calibre2">Eşyalarını toplayan Langdon, <span class="italic">tam Peter’ın yapacağı cinsten bir iş,</span> diye düşündü. “Peki, yolculuk için teşekkürler.”</p>

  <p class="calibre2">Langdon yeni “yeraltı” ziyaretçi girişine inen kavisli yolun başına geldiğinde ilk yağmur damlaları düşmeye başlamıştı.</p>

  <p class="calibre2">Kongre Binası Ziyaretçi Merkezi yüksek maliyetli ve tartışmalı bir proje olmuştu. Disney Dünyası’na rakip bir yeraltı şehri olarak tasvir edilen bu yer; sergiler, restoranlar ve toplantı salonları ile elli kilometrekarelik bir alanı kaplıyordu.</p>

  <p class="calibre2">Bu kadar uzun bir yürüyüş yapmayı planlamamış olmasına rağmen Langdon görmek için can atıyordu. Gökyüzü her an boşalacak gibiydi, hemen koşmaya başladı, ama mokasenleri ıslak zemine pek tutunamıyordu. <span class="italic">Konferans için giyindim, yağmurda yokuş aşağı üç yüz yetmiş metre koşmak için değil!</span></p>

  <p class="calibre2">Sonunda aşağı indiğinde nefes nefese kalmıştı. Döner kapıyı iten Langdon, soluk almak ve ıslanan giysilerini düzeltmek için girişte biraz durdu. Bunu yaparken, önündeki yeni tamamlanan yere bir göz gezdirdi.</p>

  <p class="calibre2"><span class="italic">Pekâlâ, etkilendim.</span></p>

  <p class="calibre2">Kongre Binası Ziyaretçi Merkezi beklediği gibi değildi. Yeraltında olduğundan Langdon içeri girerken endişeye kapılmıştı. Çocukluğunda geçirdiği bir kaza yüzünden bütün gece derin bir kuyunun dibinde beklemek zorunda kalmıştı ve Langdon şimdi kapalı yerleri felç geçirtecek kadar sevimsiz buluyordu. Ama yeraltındaki bu alan, bir şekilde havadardı. <span class="italic">Işıklı ve ferah.</span></p>

  <p class="calibre2">Geniş cam tavanda, içerideki inci rengi boyaya parıltı veren etkileyici bir dizi ışık düzeneği vardı.</p>

  <p class="calibre2">Langdon normal şartlarda buranın mimarisini hayranlıkla incelemek için bir saatini harcardı ama gösteriye beş dakika kaldığından, başını önüne eğip ana koridordan güvenlik kontrol noktasına ve yürüyen merdivenlere doğru ilerledi. Kendi kendine, <span class="italic">rahatla,</span> dedi. <span class="italic">Peter yolda olduğunu biliyor. Bu etkinlik sensiz başlamayacak.</span></p>

  <p class="calibre2">Güvenlik noktasında Latin Amerikalı bir görevli, Langdon ceplerini boşaltıp eski saatini çıkarırken onunla çene çaldı.</p>

  <p class="calibre2">“Mickey Mouse mu?” diyen kibar görevli oldukça neşeliydi. Yorumlara alışkın olan Langdon başını salladı. Koleksiyon ürünü olan Mickey Mouse saati, dokuzuncu doğum gününde annesiyle babası hediye etmişti. “Bana yavaşlayıp, hayatı fazla ciddiye almamayı hatırlatması için takıyorum."</p>

  <p class="calibre2">Görevli gülümseyerek, “İşe yaramıyor galiba,” dedi. “Aceleniz varmış gibi görünüyorsunuz.”</p>

  <p class="calibre2">Langdon da gülümseyerek çantasını X-ray cihazına koydu. “Ulusal Heykel Salonu’na nereden gidiliyor?”</p>

  <p class="calibre2">Görevli yürüyen merdiveni gösterdi. “İşaretleri göreceksiniz.” “Teşekkürler.” Langdon çantasını banttan alıp acele etti.</p>

  <p class="calibre2">Yürüyen merdiven yukarı çıkarken derin bir nefes alıp, düşüncelerini toplamaya çalıştı. Başının üstündeki yağmurdan ıslanmış cam tavandan, aydınlatılmış kubbenin heybetli biçimine baktı. İnsanı şaşkınlığa düşüren bir binaydı. Çatının tepesinde doksan metre yükseklikteki Özgürlük Anıtı, puslu karanlığın içinden kutsal bir koruyucu gibi yükseliyordu. Langdon, bu altı metrelik bronz heykelin her bir parçasını yerleştiren işçilerin köle olmalarını her zaman anlamlı bulmuştu, pek az lisenin müfredatına giren bir Kongre Binası sırrı.</p>

  <p class="calibre2">Aslında tüm bina; Başkan Yardımcısı Henry Wilson’in zatürreeden ölmesine sebep olan “katil banyonun”, sayısız ziyaretçinin ayağının takıldığı kan lekeli bir merdivenin, 1930’da bodrumda işçilerin General John Aleksander Logan’ın içi doldurulmuş atını buldukları mühürlü bir odanın yer aldığı garip gizemlerden oluşan bir hâzineydi.</p>

  <p class="calibre2">Ama hiçbir efsane, binada on üç farklı hayalet yaşadığı iddialarından daha etkili olmamıştı. Şehir planlamacısı Pierre L’Enfant’ın hayaletinin gecikmiş alacaklarını tahsil etmek için iki yüz yıl koridorlarda dolaştığı söylenirdi. İnşaat sırasında Kongre Binası Kubbesi’nden düşen bir işçinin ruhunun, elinde aletlerle koridorlarda dolaştığı görülmüştü. Ve elbette görülen hayaletlerin en ünlüsü sayısız kez bodrum katında belirmişti; binanın yeraltındaki dar geçitler ve bölmelerden oluşan tekinsiz labirentinde sinsice dolaşan siyah bir kedi...</p>

  <p class="calibre2">Yürüyen merdivenden adımını atan Langdon bir kez daha saatine baktı. <span class="italic">Üç dakika.</span> Koridorda koşturarak Ulusal Heykel Salonu’na doğru işaretleri takip ederken açılış cümlelerini zihninde tekrarlıyordu. Peter’ın asistanının doğruyu söylediğini itiraf etmek zorundaydı; bu konuşma, önde gelen bir masonun Washington D.C.’deki etkinliği için mükemmel seçimdi.</p>

  <p class="calibre2">D.C.’nin masonik bir tarihi olduğu sır değildi. Bu binanın köşe taşı, George Washington tarafından masonik bir törenle yerleştirilmişti. Bu şehir, yeni başkentlerini masonik semboller, mimari ve sanatla donatan güçlü beyinlere sahip usta masonlar -George Washington, Benjamin Franklin ve Pierre L’Enfant- tarafından yaratılıp tasarlanmıştı.</p>

  <p class="calibre2"><span class="italic">Elbette insanlar bu sembollerde her türden çılgınca fikri görebiliyor.</span></p>

  <p class="calibre2">Komplo teorisyenlerinin pek çoğu, masonik kurucuların şehrin sokaklarında sakladıkları sembolik mesajlarla güçlü bir sırrı koruduklarını iddia ediyordu. Langdon bunlara hiç kulak asmamıştı. Masonlar hakkında o kadar çok yanlış bilgi vardı ki, eğitimli Harvard öğrencileri bile kardeşlik hakkında şaşırtıcı derecede çarpık kavramlara kendilerini kaptırabiliyorlardı.</p>

  <p class="calibre2">Geçen sene, birinci sınıf öğrencilerinden biri elinde internetten aldığı çıktılarla Langdon’ın sınıfına dehşet dolu gözlerle dalmıştı. Washington D.C. sokaklarının çeşitli şekiller alacak biçimde işaretlendiği bir haritaydı: satanik beş köşeli yıldızlar, masonik pergel ve cetvel, Baphomet’in<a id="filepos70374"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1325538"><span class="calibre15">{15}</span></a></small></sup> başı.</p>

  <p class="calibre2">Bu Washington D.C.’yi tasarlayan masonların bir tür karanlık ve gizemli düzenin içinde olduklarının kanıtıydı.</p>

  <p class="calibre2">Langdon, “Hoş,” demişti. “Ama inandırıcı değil. Bir harita üzerinde kesişen çizgiler bulmayı kafana koyarsan her türden şekil oluşturabilirsin.” Çocuk, “Ama bunlar tesadüf olamaz!” diye bağırmıştı.</p>

  <p class="calibre2">Langdon, öğrenciye sabırla aynı şekillerin Detroit sokak haritasında da oluşturulabileceğini göstermişti.</p>

  <p class="calibre2">Çocuk çok kötü hayal kırıklığına uğramıştı.</p>

  <p class="calibre2">Langdon, “Şevkin kırılmasın,” demişti. “Washington’in bazı inanılmaz sırları var... ama bu harita üzerinde değiller.”</p>

  <p class="calibre2">Genç adam birden canlanmıştı. “Sırlar mı? Ne gibi?”</p>

  <p class="calibre2">“Her bahar döneminde okült semboller dersi veriyorum. D.C.’den hayli sık bahsederim. O dersi almalısın.”</p>

  <p class="calibre2"><span class="italic">“Okült</span> semboller!” Birinci sınıf öğrencisi yine heyecanlanmıştı. “Demek D.C.’de şeytani semboller var!”</p>

  <p class="calibre2">Langdon gülümsemişti. “Üzgünüm ama <span class="italic">okült</span> kelimesi, şeytana tapmakla ilgili görüntüler çağrıştırsa da aslında "gizli’ ya da ‘anlaşılmaz’ demektir. Dini baskının yaşandığı dönemlerde öğretilere aykırı bilgilerin saklı ya da ‘okült’ kalması gerekiyordu ve kilise bunu bir tehdit olarak algıladığından ‘okült’ olan her şeyi şeytani olarak tanımladı ve bu yargı böylece kaldı.” “Ah...” Çocuk yıkılmıştı.</p>

  <p class="calibre2">Yine de o bahar beş yüz öğrenci, çatırdayan tahta sıralarıyla eski bir derslik olan Harvard Sanders Tiyatrosu’na doluştuğunda, Langdon bu öğrencinin ön sırada oturduğunu fark etmişti.</p>

  <p class="calibre2">Langdon geniş sahneden, “Herkese günaydın,” diye seslenmişti. Projeksiyon makinesini açınca, arkasında bir resim belirmişti. “Yerlerinize otururken, içinizden kaçı bu resimdeki binayı tanıyabildi?”</p>

  <p class="calibre2">Onlarca ses hep bir ağızdan, “ABD Kongre Binası!” diye bağırmıştı. “Washington D.C.”</p>

  <p class="calibre2">“Evet. Bu kubbede dört bin ton demir kullanıldı. 1850’ler için mimari yaratıcılıkta benzersiz bir ustalık.”</p>

  <p class="calibre2">Birisi, “Dehşet!” diye bağırmıştı.</p>

  <p class="calibre2">Gözlerini deviren Langdon, içten içe bu kelimenin yasaklanmasını dilemişti. “Peki, aramızdan kaç kişi Washington’a gitti?”</p>

  <p class="calibre2">Tek tük eller havaya kalkmıştı.</p>

  <p class="calibre2">“Bu kadar az mı?” Langdon şaşırmış gibi yapmıştı. “Peki kaç kişi Roma’ya, Paris’e, Madrid’e veya Londra’ya gitti?”</p>

  <p class="calibre2">Salondaki ellerin neredeyse tümü havadaydı.</p>

  <p class="calibre2"><span class="italic">Her zamanki gibi.</span> Amerikalı üniversite öğrencilerinin rimellerinden biri de; hayatın gerçekleri üzerlerine çökmeden bir Eurorail biletiyle yazı geçirmekti. “Görünüşe bakılırsa kendi başkentinize gidenlerden çok daha fazlası Avrupa’yı ziyaret etmiş. Peki sizce bunun sebebi ne?”</p>

  <p class="calibre2">Arkalardan biri, “Avrupa’da içki içme yaşı yok!” diye seslenmişti. Langdon gülümsemişti. “Sanki içki içme yaşı burada sizi engelliyormuş gibi...”</p>

  <p class="calibre2">Herkes gülmüştü.</p>

  <p class="calibre2">Okulun ilk günüydü ve tahta sıralarında kıpırdanıp, gıcırtılar çıkaran öğrencilerin dikkatini toplaması daha uzun sürüyordu. Langdon bu salonda ders vermeyi seviyordu, çünkü öğrencilerin sıralarındaki kıpırtılarından kendilerini derse ne kadar verdiklerini arılayabiliyordu.</p>

  <p class="calibre2">“Gerçekten de,” demişti. “Washington D.C.’de dünyanın en iyi mimarisi, sanatı ve sembolizmi mevcut. Kendi başkentinizi görmeden neden dünyanın öbür ucuna gidesiniz ki?”</p>

  <p class="calibre2">Birisi, “Eski şeyler daha ilginç,” demişti.</p>

  <p class="calibre2">Langdon, “Eski şeyler derken,” diyerek durumu açıklığa kavuşturmuştu. “Sanırım şatolardan, mahzenlerden, tapınaklardan ve bu tür şeylerden bahsediyorsunuz?”</p>

  <p class="calibre2">Hepsi birden başını sallamıştı.</p>

  <p class="calibre2">“Peki. Şimdi ya size Washington D.C.’de bunların hepsinin bulunduğunu söylesem? Şatolar, mahzenler, piramitler, tapınaklar... hepsi orada.” Gıcırtı sesleri kesilmişti.</p>

  <p class="calibre2">Sesini alçaltıp, sahnenin önüne doğru ilerleyen Langdon, “Arkadaşlar,” demişti. “Önümüzdeki bir saat içinde, ulusumuzun sırlar ve gizli tarihle dolup taştığını göreceksiniz. Ve tıpkı Avrupa’da olduğu gibi, en iyi sırların tümü apaçık ortadadır.”</p>

  <p class="calibre2">Artık tahta sıralarda ölüm sessizliği hâkimdi. <span class="italic">İşte bu kadar.</span></p>

  <p class="calibre2">Langdon ışıkları karartıp ikinci slayta geçmişti. “George Washington’ın burada ne yaptığını bana kim söyleyebilir?”</p>

  <p class="calibre2">Slaytta George Washington’ın masonik loca kıyafetiyle tuhaf bir tertibatın -ucundan büyük bir taşın sarktığı ip ve makara sistemini destekleyen dev bir tahta tripod- önünde durduğu duvar resmi görünüyordu. İyi giyimli bir grup izleyici de etrafını sarmıştı.</p>

  <p class="calibre2">Birisi, “Şu büyük taşı mı kaldırıyor?” diye fikir yürüttü.</p>

  <p class="calibre2">Hiçbir şey söylemeyen Langdon, başka bir öğrencinin bunu düzeltmesini beklemişti.</p>

  <p class="calibre2">Başka bir öğrenci araya girmişti. “Aslına bakılırsa bence Washington burada taşı <span class="italic">indiriyor.</span> Üstünde mason kıyafeti var. Daha önce de köşe taşı yerleştiren mason resimleri görmüştüm. Törenlerde ilk taşı indirmek için hep şu tripodu kullanırlar.”</p>

  <p class="calibre2">Langdon, “Mükemmel,” demişti. “Bu duvar resminde ülkemizin kurucusu, 18 Eylül 1793 tarihinde saat on biri çeyrek geçe ile yarım arasında, tripod ve makara yardımıyla Kongre Binası’nın ilk köşe taşını yerleştiriyor.” Langdon susup gözleriyle sınıfı incelemişti. “Bana bu günün ve tarihin önemini söyleyebilecek olan var mı?”</p>

  <p class="calibre2">Sessizlik.</p>

  <p class="calibre2">“Peki ya size bu özel anın üç ünlü mason -George Washington, Benjamin Franklin ve D.C.’nin baş mimarı Pierre L’Enfant- tarafından seçildiğini söyleseydim?”</p>

  <p class="calibre2">Daha fazla sessizlik.</p>

  <p class="calibre2">“Aslında basit; köşe taşı o gün ve o saatte yerleştirilmişti, çünkü diğer etkenlerle birlikte, uğurlu Caput Draconis<a id="filepos78186"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1325795"><span class="calibre15">{16}</span></a></small></sup> başak burcundaydı.”</p>

  <p class="calibre2">Herkes birbirine şaşkınlıkla bakmıştı.</p>

  <p class="calibre2">Birisi, “Bir saniye...” demişti. “Yani... bu <span class="italic">astroloji</span> gibi bir şeyle mi ilgili?”</p>

  <p class="calibre2">“Kesinlikle. Ama bugün bildiğimizden farklı bir astroloji.”</p>

  <p class="calibre2">Bir el havaya kalkmıştı. “Yani ülkemizin kurucuları astrolojiye mi inanıyorlardı?”</p>

  <p class="calibre2">Langdon sırıtmıştı. “Büyük ölçüde. Washington D.C.’de, dünyanın herhangi başka bir şehrinden daha fazla astrolojik işaret olduğunu söyleseydim ne derdiniz? Zodyaklar, yıldız haritaları, özel bazı astrolojik tarih ve zaman dilimlerinde yerleştirilen köşe taşlan? Anayasamızı oluşturanların yarısından çoğu, yıldızlarla kaderin iç içe geçtiğine inanan, Yenidünya’yı şekillendirirken gökyüzünün girdiği düzeni dikkate alan masonlardı.” “Ama Kongre Binası köşe taşının Caput Draconis başak burcundayken yerleştirilmesi kimin umrunda? Tesadüf olamaz mı?”</p>

  <p class="calibre2">“Federal Üçgen’i -Kongre Binası, Beyaz Saray, Washington Anıtı- meydana getiren her üç yapının köşe taşlarının farklı senelerde ama tam olarak aynı astrolojik koşullarda yerleştirildiğini düşünecek olursak, ilginç bir tesadüf.”</p>

  <p class="calibre2">Langdon’ın bakışları, salonda kocaman açılmış gözlerle karşılaşmıştı. Bazı öğrenciler not alırken başlarını öne eğmişlerdi.</p>

  <p class="calibre2">Arka sıralardan bir el kalkmıştı. “Bunu neden yaptılar?”</p>

  <p class="calibre2">Langdon gülmüştü. “Bunun cevabı bir sömestri kadar çalışma gerektiriyor. Merak ediyorsanız, gizemcilik dersimi almalısınız. Samimi olmak gerekirse, sizin cevabı duymaya duygusal açıdan hazır olduğunuzu sanmıyorum.”</p>

  <p class="calibre2">Öğrenci, “Ne?” diye bağırmıştı. “Bir deneyin!”</p>

  <p class="calibre2">Langdon bunu düşünüyormuş gibi yapıp, onlarla oynayarak başım iki yana sallamıştı. “Üzgünüm, bunu yapamam. Bazılarınız henüz birinci sınıf öğrencisi. Beyinlerinizi havaya uçurmaktan korkarım.”</p>

  <p class="calibre2">Hep bir ağızdan, “Bir deneyin!” diye bağırmışlardı.</p>

  <p class="calibre2">Langdon omuzlarını silkinişti. “Belki de masonlara veya Eastern Star’a<a id="filepos80971"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1325983"><span class="calibre15">{17}</span></a></small></sup> katılıp, bunu kaynağından öğrenmelisiniz.”</p>

  <p class="calibre2">Genç bir erkek öğrenci, “Aralarına katılamayız,” diye karşı çıkmıştı. “Masonlar çok gizli bir topluluktur.”</p>

  <p class="calibre2">“Çok mu gizli? Gerçekten mi?” Dostu Peter Solomon’ın sağ elinin parmağında gururla taşıdığı mason yüzüğünü hatırlamıştı. “Peki o zaman neden masonlar belirgin yüzükler, kravat iğneleri veya rozetler takıyorlar? Mason binaları neden açık bir şekilde işaretlenmiş? Toplantı tarihleri neden gazetelerde duyuruluyor?” Langdon şaşkın yüzleri görünce gülümsemişti. “Arkadaşlar, masonlar gizli bir topluluk değil... sırları olan bir topluluktur.”</p>

  <p class="calibre2">Birisi, “Aynı şey,” diye mırıldanmıştı.</p>

  <p class="calibre2">“Öyle mi?” Langdon, ona meydan okuyordu. “Sizce Coca Cola gizli bir topluluk mu?”</p>

  <p class="calibre2">Öğrenci, “Elbette değil,” demişti.</p>

  <p class="calibre2">“Peki ya şirket merkezinin kapısını çalıp klasik Cola’nın tarifini isteseydiniz?”</p>

  <p class="calibre2">“Asla söylemezler.”</p>

  <p class="calibre2">“Kesinlikle. Coca Cola’nın en büyük sırrını öğrenmek için şirkete girmen, yıllarca çalışman, güvenilir biri olduğunu kanıtlaman ve şirkette bu sırrı seninle paylaşabilecekleri üst kademelere yükselmen gerekir. Ardından da gizlilik yemini edersin.”</p>

  <p class="calibre2">“Yani farmasonluk şirket gibidir diyorsunuz.”</p>

  <p class="calibre2">“Bir de şu var: masonlukta da katı bir hiyerarşi söz konusudur ve gizliliği fazlasıyla ciddiye alırlar.”</p>

  <p class="calibre2">Genç bir kız, “Amcam bir mason,” diye seslenmişti. “Ve yengem bundan nefret ediyor, çünkü ona bu konudan hiç bahsetmiyormuş. Masonluğun tuhaf bir tür din olduğunu söylüyor.”</p>

  <p class="calibre2">“Ortak bir yanlış algılama.”</p>

  <p class="calibre2">“Din değil mi?”</p>

  <p class="calibre2">Langdon, “Turnusol testi yapalım,” demişti. “Profesör Witherspoon’un karşılaştırmalı din dersini alanlarınız var mı?”</p>

  <p class="calibre2">Pek çok el havaya kalkmıştı.</p>

  <p class="calibre2">“Güzel. Peki söyleyin bakalım, bir ideolojinin din kabul edilebilmesi için gerekli olan üç önkoşul nedir?”</p>

  <p class="calibre2">Bir kız, “Temin etmek, inanmak ve dönüştürmek,” demişti.</p>

  <p class="calibre2">“Doğru. Dinler kurtuluşu <span class="italic">temin eder,</span> belli bir teolojiye <span class="italic">inanır</span> ve inanmayanları <span class="italic">dönüştürürler.”</span> Sonra durmuştu. “Ama masonlukta bu üçünden hiçbiri bulunmaz. Masonlar herhangi bir kurtuluş sözü vermezler, belirli bir teolojileri yoktur ve sizi dönüştürmeye çalışmazlar. Doğrusunu isterseniz, masonluk localarında dinden bahsetmek yasaktır.”</p>

  <p class="calibre2">“O halde... masonluk din karşıtlığıdır.”</p>

  <p class="calibre2">“Tam tersine. Mason olmanın önkoşullarından biri de yüce bir güce inanmaktır. Masonluktaki dinsellikle herhangi bir din arasındaki fark, masonların bu yüce güce özel bir isim veya tanımlama yüklememeleridir. Tanrı, Allah, Buda veya İsa gibi teolojik kavramların yerine Yüce Varlık ya da Kainatın Yüce Mimarı gibi terimler kullanırlar. Farklı inanışlara sahip masonlar bu sayede bir araya gelirler.”</p>

  <p class="calibre2">Birisi, “Biraz acayip,” demişti.</p>

  <p class="calibre2">Langdon, “Veya belki de açık fikirli, olabilir mi?” diye sormuştu. “Kimin Tanrı kavramının daha iyi olduğu gerekçesiyle kültürlerin birbirini öldürdüğü bir çağda, masonların hoşgörü ve açık fikirlilik geleneği övgüye değer kabul edilebilir.” Langdon sahneyi adımlıyordu. “Bundan başka; masonluk tüm ırklardan, renklerden ve inançlardan insanlara açıktır ve hiçbir şekilde ayrımcılık yapmayan bir kardeşlik sunar.”</p>

  <p class="calibre2">“Ayrımcılık yapmaz mı?” Üniversitenin Kadın Araştırmaları Merkezi’nden biri ayağa kalkmıştı. “Kaç <span class="italic">kadının</span> mason olmasına izin verildi Profesör Langdon?”</p>

  <p class="calibre2">Langdon teslim olur gibi ellerini havaya kaldırmıştı. “Haklı bir yaklaşım. Farmasonluğun kökleri, geleneksel olarak Avrupa’daki taş ustaları birliklerinden gelir ve bu yüzden bir erkek cemiyetidir. Birkaç yüz yıl önce, kimilerine göre 1703’te, Eastern Star ismiyle bir kadın locası kurulmuştu. Bir milyondan fazla üyesi var.”</p>

  <p class="calibre2">Kadın, “Yine de masonluk, kadınların dışlandığı güçlü bir örgüt,” demişti.</p>

  <p class="calibre2">Langdon, masonların artık ne derece <span class="italic">güçlü</span> olduklarından pek emin değildi ve bu konuya girmeyecekti. Günümüz masonlarına dair algılar, onların giyinip süslenmeyi seven bir grup zararsız yaşlı adam olmalarından, dünyayı yöneten güçlerin yeraltı lobisi olduklarına kadar değişiyordu. Ama şüphe götürmeyen şey, ikisinin arasında bir yerde bulunduklarıydı.</p>

  <p class="calibre2">Arka sıralardan kıvırcık saçlı genç bir adam, “Profesör Langdon,” diye seslenmişti. “Masonluk gizli bir cemiyet değilse, örgüt değilse, din değilse, peki o zaman nedir?”</p>

  <p class="calibre2">“Şey... eğer bunu bir masona sorsaydınız, size şöyle bir tanımlama yapardı: Masonluk simgesel anlatımlarla gizlenip, sembollerle aydınlatılan bir erdem sistemidir.”</p>

  <p class="calibre2">“Bana ‘ucube bir tarikatın’ örtülmesi gibi geliyor.”</p>

  <p class="calibre2"><span class="italic">“Ucube</span> mi dedin?”</p>

  <p class="calibre2">Çocuk ayağa kalkarak, “Tabii öyle!” demişti. “O gizli binaların içinde neler yaptıklarını duydum! Mum ışığında tabutlarla acayip törenler, boyuna geçirilen ipler ve kafatasından şarap içmeler. Ucubelik burada.”</p>

  <p class="calibre2">Langdon gözleriyle sınıfı incelemişti. “Ucubelik olduğunu düşünen başka biri var mı?”</p>

  <p class="calibre2">Hepsi bir ağızdan, “Evet!’’ demişti.</p>

  <p class="calibre2">Langdon üzgün bir tavırla içini çekmişti. “Çok kötü. Eğer bunun ucubelik olduğunu düşünüyorsanız o halde benim tarikatıma katılmak istemezsiniz.”</p>

  <p class="calibre2">Salona sessizlik hâkim olmuştu. Üniversitenin Kadın Araştırmaları Merkezi’nden gelen öğrenci rahatsız olmuş gibiydi. “Siz bir tarikat üyesi misiniz?”</p>

  <p class="calibre2">Başını sallayan Langdon, sesini iyice alçaltmıştı. “Kimseye söylemeyin ama Güneş Tanrısı Ra’nın ayakları dibindeki kan ve beden ritüelini sembolize eden eski bir işkence aletinin önünde diz çöküyorum.”</p>

  <p class="calibre2">Sınıftakiler dehşete düşmüş gibiydiler.</p>

  <p class="calibre2">Langdon omuzlarını silkinişti. “Ve eğer aranızdan bana eşlik etmek isteyen olursa, pazar günü Harvard şapeline gidip, çarmıhın önünde diz çökerim ve Aşai Rabbani Ayini’ne katılalım.”</p>

  <p class="calibre2">Sınıf sessizliğini bozmuyordu.</p>

  <p class="calibre2">Langdon göz kırpmıştı. “Arkadaşlar, zihninizi açın. Anlamadığımız şeylerden korkarız.”</p>

  <p class="calibre2">Bir saatin gong sesi Kongre Binası koridorlarında yankılandı.</p>

  <p class="calibre2"><span class="italic">Saat yedi.</span></p>

  <p class="calibre2">Robert Langdon artık koşuyordu. <span class="italic">Çarpıcı bir giriş böyle olur.</span> Binanın birleştirici koridorlarından geçerken. Ulusal Heykel Salonu’nun girişi gözüne çarptı ve hemen o yöne döndü.</p>

  <p class="calibre2">Kapıya yaklaşınca adımlarını yavaşlattı ve birkaç derin nefes aldı. Ceketini ilikleyip, çenesini hafifçe yukarı kaldırdı ve son gong çalarken köşeyi döndü.</p>

  <p class="calibre2"><span class="italic">Gösteri zamanı.</span></p>

  <p class="calibre2">Profesör Langdon, Ulusal Heykel Salonu’ndan içeri adımını atarken bakışlarını kaldırıp sıcak bir tebessüm takındı. Hemen sonra tebessümü kayboldu. Olduğu yerde kalmıştı.</p>

  <p class="calibre2">Bir şeyler çok, ama çok ters gidiyordu.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_14"></div>
</body>
</html>
