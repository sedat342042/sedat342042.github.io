<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos1190636"><span class="calibre6"><span class="bold"><span class="calibre12">124. BÖLÜM</span></span></span></p>

  <p class="calibre2">Asansör açıldığında, Tapınak Odası’nın tüm ışıkları pırıl pırıl yanıyordu.</p>

  <p class="calibre2">Katherine Solomon, ağabeyini bulmak için telaşla içeri koşarken, bacakları hâlâ pelte gibiydi. Oldukça soğuk olan bu muazzam oda, tütsü kokuyordu. Önüne çıkan manzara karşısında olduğu yerde kalakaldı.</p>

  <p class="calibre2">Bu ihtişamlı odanın ortasında, alçak bir taş sunağın üzerinde, kanlı, dövmeli ve kırık cam parçaları saplanmış bir ceset duruyordu. Yukarıda, tavandaki bir delik gökyüzüne açılıyordu.</p>

  <p class="calibre2"><span class="italic">Tanrım.</span> Katherine hemen başını başka tarafa çevirdi ve gözleriyle Peter’ı aramaya başladı. Ağabeyini odanın diğer tarafında otururken gördü. Langdon ve Başkan Sato’yla konuşurken bir sağlık görevlisi tarafından muayene ediliyordu.</p>

  <p class="calibre2">Katherine, ona doğru koşarak, “Peter!” diye seslendi. “Peter!”</p>

  <p class="calibre2">Ağabeyi dönüp kardeşine bakınca, yüzüne rahatlamış bir ifade yerleşti. Hemen ayağa kalkıp, ona doğru yürüdü. Üzerinde, olasılıkla birinin aşağıdaki ofisinden getirdiği basit bir beyaz tişört ve siyah bir pantolon vardı. Sağ kolu askıya alınmıştı. Nazik kucaklaşmaları biraz tuhaf görünse de Katherine bunu pek fark etmedi. O tanıdık huzur her zamanki gibi, hatta çocukluğunda kendisini kollayan ağabeyi sarıldığında olduğu gibi, bir koza misali onu sardı.</p>

  <p class="calibre2">Sessizce birbirlerine sarıldılar.</p>

  <p class="calibre2">Sonunda Katherine, “İyi misin? Yani... gerçekten?” diye fısıldadı. Peter’ı bırakıp, askıya ve eskiden sağ elinin olduğu yerdeki bandaja baktı. Gözleri yine yaşlarla doldu. “Ben çok... çok üzgünüm.”</p>

  <p class="calibre2">Peter çok önemli bir şey değilmiş gibi omzunu silkti. “Ölümlü beden. İnsan vücudu sonsuza dek kalmaz. Önemli olan her şeye rağmen iyi olmak.”</p>

  <p class="calibre2">Peter’ın verdiği cevap duygularını harekete geçirip, onu neden çok sevdiğini hatırlamasına neden oldu. Ailenin kopmaz bağlarını... damarlarında akan ortak kanı hissederek, Peter’ın başını okşadı.</p>

  <p class="calibre2">Katherine, maalesef bu akşam odada <span class="italic">üçüncü</span> bir Solomon bulunduğunu biliyordu. Bakışları sunağın üzerindeki cesede kaydı. Gördüğü fotoğrafları zihninden silmeye çalışarak ürperdi.</p>

  <p class="calibre2">Başını başka tarafa çevirince, gözleri Robert Langdon’ınkilerle karşılaştı. Orada derin ve anlayışlı bir merhamet vardı. Langdon her nasılsa onun ne düşündüğünü anlıyor gibiydi. <span class="italic">Peter biliyor.</span> Katherine’in içini saf duygular -rahatlama, şefkat, çaresizlik- kapladı. Ağabeyinin bir çocuk gibi titrediğini hissetti. Bu, onun daha önce hiç tanık olmadığı bir şeydi.</p>

  <p class="calibre2">“Kendini rahat bırak,” diye fısıldadı. “Sorun değil. Kendini rahat bırak.”</p>

  <p class="calibre2">Peter’ın titremesi arttı.</p>

  <p class="calibre2">Katherine, ona tekrar sarılıp başını okşadı. “Peter, sen <span class="italic">her zaman</span> güçlü olan taraftın... <span class="italic">her zaman</span> benim yanımda oldun. Ama şimdi ben <span class="italic">senin</span> için buradayım. Her şey yolunda. Buradayım.”</p>

  <p class="calibre2">Katherine, ağabeyinin başını omzuna yatırdı... ve büyük Peter Solomon kendini hıçkırıklar içinde kardeşinin kollarına bıraktı.</p>

  <p class="calibre2">Başkan Sato, gelen telefonu cevaplamak için uzaklaştı.</p>

  <p class="calibre2">Arayan Nola Kaye’di. İlk defa, iyi haberler veriyordu.</p>

  <p class="calibre2">“Hâlâ dağıtıldığına dair bir işaret yok efendim.” Sesi umutlu geliyordu. “Olsaydı, şimdiye kadar mutlaka görürdük. Durumu kontrol altına almış görünüyorsunuz.”</p>

  <p class="calibre2">Sato, Langdon’ın aktarımın tamamlandığını görmüş olduğu dizüstü bilgisayara bakarak, <span class="italic">sayende, Nola,</span> diye düşündü. <span class="italic">Kıl payı kurtardık.</span></p>

  <p class="calibre2">Nola’nın önerisiyle malikâneyi arayan ajan, çöp tenekelerini kontrol etmiş ve yeni alınmış bir hücresel modem kutusu bulmuştu. Elinde model numarası bulunan Nola, dizüstü bilgisayarın tapınaktan üç blok ilerideki olası erişim düğümünü -On Altıncı Sokak ile Corcoran Caddesi’nin köşesindeki küçük bir verici- yalıtarak, uyumlu taşıyıcılarına, bant genişliğine ve hizmet ızgaralarına<a id="filepos1195759"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1342452"><span class="calibre15">{98}</span></a></small></sup> çapraz başvuru yapabilmişti.</p>

  <p class="calibre2">Nola bilgiyi hemen helikopterdeki Sato’ya aktarmıştı. Mabet Evi’ne doğru yaklaşırken, pilot bir alçaktan uçuş gösterisi sergilemiş ve elektromanyetik radyasyon darbesiyle aktarıcı düğümü vurarak, dizüstü bilgisayar aktarımı tamamlamadan saniyeler önce devre dışı bırakmıştı.</p>

  <p class="calibre2">Sato, “Bu gece iyi iş çıkardın,” dedi. “Şimdi, git biraz uyu. Bunu hak ettin.”</p>

  <p class="calibre2">“Teşekkür ederim, efendim.” Nola bir şey söylemek ister gibiydi.</p>

  <p class="calibre2">“Başka bir şey var mıydı?”</p>

  <p class="calibre2">Uzun süre sessiz kalan Nola’nın, söyleyip söylememekte tereddüt ettiği anlaşılıyordu. “O kadar da acelesi yok efendim. İyi geceler.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_132"></div>
</body>
</html>
