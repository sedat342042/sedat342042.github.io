<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos229231"><span class="calibre6"><span class="bold"><span class="calibre12">21. BÖLÜM</span></span></span></p>

  <p class="calibre2"><span class="italic">Washington’ın Göğe Yükselişi</span> -Kongre Binası Rotundası’nın kubbesini kaplayan dört yüz otuz üç metrekarelik fresk-1865 yılında Constantino Brumidi tarafından tamamlanmıştı.</p>

  <p class="calibre2">“Kongre Binası’nın Michelangelo’su” diye bilinen Brumidi, tıpkı Michelangelo’nun Şistine Şapeli’ne sahip çıktığı gibi, salonun en yüksek tuvaline -tavana- bir fresk yaparak, Kongre Binası Rotundası’na sahip çıkmıştı. Michelangelo gibi Brumidi’nin de en güzel eserlerinden bazıları Vatikan’daydı. Fakat Brumidi, yeni bir tapınak uğruna Tanrı’nın en büyük tapınağını terk ederek 1852 yılında Amerika’ya göç etmişti. Bu yeni tapmak, yani ABD Kongre Binası şimdi -Brumidi Koridorlarında göz yanılgısına sebep olan perspektif resimlerden, Başkan Yardımcısı Odası’nın friz tavanına kadar- onun ustalığının örnekleriyle parıldıyordu. Fakat pek çok tarihçiye göre Brumidi’nin şaheseri, Rotunda’nın tepesinden bakan dev resimdi.</p>

  <p class="calibre2">Robert Langdon başını kaldırıp, tavam kaplayan büyük freske baktı. Öğrencilerinin bu freskteki tuhaf betimlemeler karşısında gösterdikleri tepkiler genellikle hoşuna giderdi, ama şu anda kendini henüz anlayamadığı bir kâbusun içinde kapana kısılmış gibi hissediyordu.</p>

  <p class="calibre2">Ellerini kalçasına koyan Başkan Sato yanında durmuş, tepedeki tavana kaşlarını çatarak bakıyordu. Langdon onun, ulusun merkezindeki bu resmi incelemek için ilk defa bakanlarla aynı tepkileri verdiğim fark etti.</p>

  <p class="calibre2">Mutlak bir akıl karışıklığı.</p>

  <p class="calibre2">Langdon, <span class="italic">yalnız değilsin,</span> diye düşündü. <span class="italic">Washington'ın Göğe Yükselişi</span> pek çok insan için baktıkça daha da tuhaflaşan bir resimdi. Elli beş metre yükseklikteki kubbenin ortasını gösteren Langdon, "Tablonun merkezinde görülen kişi George Washington,” dedi. “Gördüğünüz gibi cüppesinin içinde, bir bulutun üzerinden, etrafında on üç genç kızla ölümlülere tepeden bakıyor. Bu <span class="italic">apotheosis</span> anıdır... yani Tanrı’ya dönüştüğü an.”</p>

  <p class="calibre2">Ne Sato, ne de Anderson bir şey söylediler.</p>

  <p class="calibre2">Langdon, “Onun yanında,” diye devam etti. “Yanlış bir krolonojik sıralamayla oturan figürler görürüz. Bunlar kurucularımıza ileri düzeyde bilgi bahşeden antik tanrılardır. Minerva, ulusumuzun büyük mucitlerine -Ben Franklin, Robert Fulton ve Samuel Morse’a- teknolojik ilham yeriyor.” Langdon her birini tek tek gösterdi. “Ve işte şurada Vulcanus, buharlı makine yapmamıza yardım ediyor. Onun yanındaki Neptün, transatlantik kabloyu nasıl döşeyeceğimizi gösteriyor. Yanında Ceres; tarım tanrıçası, zahire kelimesi onun isminden türetildi. Bu ülkenin gıda üretiminde dünya lideri haline gelmesini sağlayan McCormick biçerdöverinin üstünde oturuyor. Bu resim açık biçimde, kurucularımızın tanrılardan büyük bir ilim aldıklarını tasvir ediyor.” Başını indirip Sato’ya baktı. “Bilgi güçtür ve <span class="italic">doğru</span> bilgi insanın, adeta tanrısal mucizeler gerçekleştirmesini sağlar.”</p>

  <p class="calibre2">Bakışlarını yeniden Langdon’a indiren Sato, ensesini sıvazladı. “Telefon kablosu döşemek için Tanrı olmaya gerek yok.”</p>

  <p class="calibre2">Langdon, “Günümüz insanı için belki,” diye yanıt verdi. “Ama eğer George Washington, okyanusun diğer ucundaki insanlarla konuşabilen, ses hızında uçabilen ve Ay’a ayak basan bir ırk haline geldiğimizi bilseydi, mucizeler yaratabilen tanrılara dönüştüğümüzü düşünürdü.” Durdu. “Bu durumu, gelecek bilimci Arthur C. Clarke’ın sözleriyle tanımlayabilirim: ‘Yeterince ileri olan herhangi bir teknoloji, sihirden ayırt edilemez.’“</p>

  <p class="calibre2">Dudaklarını büken Sato’nun derin düşüncelere daldığı belli oluyordu. Bakışlarını yerdeki ele çevirip, uzatılmış işaretparmağının gösterdiği yönü kubbeye kadar takip etti. “Profesör, size ‘yolu Peter’ın göstereceği’ söylenmişti, öyle değil mi?”</p>

  <p class="calibre2">“Evet, hanımefendi, ama...”</p>

  <p class="calibre2">Başını Langdon’dan güvenlik şefine çeviren Sato, “Şef,” diye seslendi. “Şu resme daha yakından bakabilir miyiz?”</p>

  <p class="calibre2">Anderson başını salladı. “Kubbenin iç tarafında yürümek için bir köprü var.”</p>

  <p class="calibre2">Langdon başını kaldırıp, resmin hemen altında belli belirsiz görünen ince parmaklıklara bakınca, vücudunun kaskatı kesildiğini hissetti. “Oraya çıkmamıza gerek yok.” Bir zamanlar ABD senatörü ve eşinin davetlisi olarak o köprüye çıkmıştı ve baş döndürücü yükseklikteki korkunç geçit yüzünden bayılacak gibi olmuştu.</p>

  <p class="calibre2">Sato, “Gerek yok mu?” diye sordu. “Profesör, bu salonda kendisini Tanrı’ya dönüştürebilecek bir kapı bulunduğuna inanan bir adam var; tavandaki fresk insanın Tanrı’ya dönüşmesini sembolize ediyor ve yerdeki el doğruca tavanı işaret ediyor. Görünüşe bakılırsa, her şey bizi <span class="italic">yukarıya</span> yönlendiriyor.”</p>

  <p class="calibre2">Yukarı bakan Anderson, “Aslında,” diyerek söze girdi. “Bunu pek kimse bilmez ama kubbede tıpkı bir kapı gibi açılan, girintili, altıgen bir pano vardır. Oradan bakıp...”</p>

  <p class="calibre2">Langdon, “Bir saniye. Asıl meseleyi göz ardı ediyorsunuz,” dedi. “Adam <span class="italic">sembolik</span> bir kapı -var olmayan bir geçit- arıyor. ‘Yolu Peter gösterecek’ derken mecaz yapıyordu. İşaret ve başparmakları yukarı yönelmiş, yön gösteren el figürü Antik Gizemlerin iyi bilinen bir sembolüdür ve tüm dünyadaki antik sanatta sıkça görülür. Aynı el hareketi, Leonardo da Vinci’nin ünlü başyapıtlarında da <span class="italic">-Son Akşam Yemeği, Müneccimlerin Tapınışı</span> ve <span class="italic">Vaftizci Yahya-</span> vardır. İnsanın Tanrı’yla olan mistik bağlantısının sembolüdür.” <span class="italic">Yukarıdaki aşağıdakine, aşağıdaki yukarıdakine benzer.</span> Kaçık adamın kelime seçimi şimdi daha anlamlı geliyordu.</p>

  <p class="calibre2">Sato, “Ben daha önce hiç görmedim,” dedi.</p>

  <p class="calibre2"><span class="italic">O halde daha fazla ESPN<sup class="calibre13"><small class="calibre14"><a href="../Text/Kayip_Sembol_split_143.html#filepos1330215"><span class="calibre15"><span class="italic">{36}</span></span></a></small></sup></span><a id="filepos236302"></a> <span class="italic">seyret,</span> diye düşünen Langdon, ipi göğüsledikten sonra Tanrı’ya duydukları şükranla, gökyüzünü işaret eden atletleri seyretmekten her zaman keyif alırdı. Onları kısa bir anlık da olsa mucizeler gerçekleştiren bir Tanrı’ya dönüştüren ve yukarıdaki varlığını tasdik eden bu hareketin, acaba araçlarından kaçı Hıristiyanlık öncesi bir geleneğe ait olduğunu biliyordu.</p>

  <p class="calibre2">Langdon, “Eğer yardımı dokunacaksa, Rotunda’da bu şekilde ilk görülen el Peter’ınki değil,” dedi.</p>

  <p class="calibre2">Sato, ona sanki aklını kaçırmış gibi baktı. “Anlayamadım?”</p>

  <p class="calibre2">Langdon, onun BlackBerry’sini işaret etti. “George Washington Zeus yazıp, Google’da arar mısınız?”</p>

  <p class="calibre2">Sato kuşkuyla baktı ama yine de yazmaya başladı. Ona yaklaşan Anderson, omzunun üstünden merakla bakıyordu.</p>

  <p class="calibre2">Langdon, “Bir zamanlar Rotunda’da, Tanrı olarak tasvir edilmiş, çıplak göğüslü bir George Washington heykeli vardı,” dedi. “Panteon’daki Zeus’la aynı pozisyonda oturuyordu. Üst kısmı çıplaktı, sol eliyle bir kılıç tutuyordu, işaret ve başparmaklarını uzattığı sağ elini yukarı kaldırmıştı.”</p>

  <p class="calibre2">Anderson’ın BlackBerry’ye şaşkınlık dolu bakışlarından, Sato’nun internette resmi bulduğu anlaşılıyordu. “Dur biraz. Bu George Washington mı?” Langdon, “Evet,” dedi. “Zeus gibi gösterilmiş.”</p>

  <p class="calibre2">Hâlâ Sato’nun omzunun üzerinden bakan Anderson, “Eline bakın,” dedi. “Sağ eli Bay Solomon’ınkiyle aynı pozisyonda duruyor.”</p>

  <p class="calibre2">Langdon, <span class="italic">dediğim gibi. Burada bu şekilde görülen ilk el Peter’ınki değil,</span> diye düşündü. Horatio Greenough’ın çıplak George Washington’ı Rotunda’da ilk sergilendiğinde, Washington’in kıyafet bulmak için çaresizce gökyüzüne uzandığı şakaları yapılmıştı. Ama Amerika’nın dini hedefleri değişince şakacı eleştiriler tartışmalara dönüşmüş ve heykel kaldırılarak, doğu bahçesindeki bir kulübeye gönderilmişti. Şimdiyse Smithsonian Ulusal Amerikan Tarihi Müzesi’ndeki yerinde duruyordu. Heykeli orada görenler, kurucusunun Kongre Binası’ndan bir Tanrı gibi ülkesine bakıp gözettiği bir zamanın izlerini taşıdığına hiç şüphe duymuyorlardı... tıpkı Panteon’dan bakıp gözeten Zeus gibi.</p>

  <p class="calibre2">Ekibindekilerle konuşmak için uygun bir zaman olduğunu düşünen Sato, BlackBerry’sinde bir numara tuşlamaya başlamıştı. “Ne öğrendik?” Sabırla dinledi. “Anlıyorum...” Önce Langdon’a sonra Peter’ın eline baktı. “Emin misin?” Biraz daha dinledi. “Tamam, teşekkürler.” Telefonu kapatıp, yüzünü yeniden Langdon’a döndü. “Destek ekibim biraz araştırma yaptı, şu Gizemler Eli’nin var olduğunu teyit ediyorlar. Söylediğiniz her şeyi; parmak uçlarındaki beş işareti -yıldız, güneş, anahtar, taç ve fener- ve bu elin eski zamanlarda gizli bilgeliği öğrenmek için bir davet olarak kullanıldığını onaylıyorlar.”</p>

  <p class="calibre2">Langdon, “Sevindim,’’dedi.</p>

  <p class="calibre2">Sato, onu tersleyerek, “Sevinmeyin,” dedi. “Anlaşılan, benden sakladığınız şeyi anlatıncaya kadar bir çıkmazın içindeyiz.”</p>

  <p class="calibre2">“Anlamadım?”</p>

  <p class="calibre2">Sato, ona doğru bir adım attı. “Dönüp dolaşıp aynı noktaya geliyoruz profesör. Kendi ekibimden öğrenebileceklerimden başka hiçbir şey söylemediniz. Bu yüzden bir kez daha soruyorum: Bu akşam neden buraya getirildiniz? Sizi bu kadar özel kılan şey ne? Sadece sizin bildiğiniz şey ne?” Langdon, “Bunu daha önce konuşmuştuk!” diye çıkıştı. “Bu adamın neden benim bir şeyler bildiğimi düşündüğünü bilmiyorum!”</p>

  <p class="calibre2">Az kalsın bu akşam Kongre Binası’nda olduğunu Sato’nun nasıl bildiğini soracaktı ama daha önce de bunu konuşmuşlardı. <span class="italic">Sato bilgi vermiyor.</span> Langdon, “Bundan sonraki adımı bilseydim, size söylerdim,” dedi. “Ama bilmiyorum. Geleneksel olarak Gizemler Eli öğretmen tarafından öğlenciye uzatılır. Bunun hemen ardından bir dizi talimatlar verilir... bir tapmağa nasıl gidileceği, eğitimi verecek ustanın ismi gibi <span class="italic">şeyler.</span> Ama bu adamın bize bıraktığı tek şey beş tane dövme! Buradan...” Langdon aniden sustu.</p>

  <p class="calibre2">Sato, ona baktı. “Ne oldu?”</p>

  <p class="calibre2">Langdon gözlerini yeniden ele çevirdi. <span class="italic">Beş dövme.</span> Şimdi söylediklerinin doğru olmayabileceğini anlamaya başlamıştı.</p>

  <p class="calibre2">Sato, “Profesör?” diyerek üsteledi.</p>

  <p class="calibre2">Langdon tüyler ürpertici nesneye yaklaştı. <span class="italic">Yolu Peter gösterecek.</span> “Daha önce bu adamın Peter’ın avcunda bir nesne bırakmış olabileceğini düşünmüştüm. Harita, mektup veya talimatlar dizisi gibi bir şey.”</p>

  <p class="calibre2">Anderson, “Bırakmamış,” dedi. “Gördüğünüz gibi üç parmağı yeterince sıkı kapatılmamış.”</p>

  <p class="calibre2">Langdon, “Haklısınız,” dedi. “Ama bana öyle geliyor ki...” Eğilip, Peter’ın avcunda, parmakların altında kalan kısmı görmeye çalıştı. “Belki de kâğıda yazılmamıştır.”</p>

  <p class="calibre2">Anderson, “Dövme mi?” diye sordu.</p>

  <p class="calibre2">Langdon başını salladı.</p>

  <p class="calibre2">Sato, “Avcunda herhangi bir şey görüyor musunuz?” diye sordu. Daha aşağı eğilen Langdon, gevşekçe bükülmüş parmakların altını görmeye çalıştı. “Bu açıdan imkânsız. Ben...”</p>

  <p class="calibre2">Ona doğru yürüyen Sato, “Ah, Tanrı aşkına,” dedi. “Açın şu lanet şeyi!” Anderson onun önüne geçti. “Efendim! Dokunmadan önce gerçekten de adli tıbbı beklemeliyiz...”</p>

  <p class="calibre2">Sato, onu iterek elin yanına geldi. “Ben cevap istiyorum,” diyerek yere çömelip Langdon’ı elin yanından uzaklaştırdı.</p>

  <p class="calibre2">Ayağa kalkan Langdon, Sato’nun cebinden bir kalem çıkarıp, kapalı duran üç parmağın altına dikkatlice yerleştirmesini ürpertiyle izledi. Sonra, avcunun içi görünüp, el tamamen açılıncaya kadar parmakları teker teker yukarı kaldırdı.</p>

  <p class="calibre2">Başını Langdon’a doğru kaldırdığında yüzünde hafif bir tebessüm vardı. “Yine haklı çıktınız profesör.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_29"></div>
</body>
</html>
