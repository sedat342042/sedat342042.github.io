<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos893501"><span class="calibre6"><span class="bold"><span class="calibre12">92. BÖLÜM</span></span></span></p>

  <p class="calibre2">Langdon, Katherine ve Bellamy, silahlı CIA ajanlarının bakışları altında, Sato ile birlikte, Katedral Koleji’ndeki oturma odasında bekliyorlardı. Önlerindeki sehpanın üstünde, içindeki altın kapak taşı göründüğü Langdon’ın deri çantası hâlâ açık duruyordu. <span class="italic">Sekiz Franklin Karesi</span> kelimeleri, arkalarında orada bulunduklarına dair hiç iz bırakmadan, ortadan kaybolmuştu.</p>

  <p class="calibre2">Katherine, ağabeyini görmesine izin vermesi için Sato’ya yalvarmış ama o, gözlerini Bellamy’nin cep telefonundan ayırmadan, başını iki yana sallamakla yetinmişti. Sehpanın üstünde duran telefon henüz çalmamıştı.</p>

  <p class="calibre2">Langdon, <span class="italic">Bellamy, bana neden doğruyu söylemedi,</span> diye düşünüyordu. Görünüşe bakılırsa Mimar, gece boyunca Peter’ı kaçıran adamla temas halinde olmuş, Langdon’ın piramidi deşifre ederken kat ettiği aşamalar hakkında ona bilgi vermişti. Bu, Peter’a zaman kazandırmak için başvurduğu bir blöftü. Aslında Bellamy’nin amacı, piramidin sırrını çözmek için uğraşan herkesi durdurmaktı. Ama şimdi taraf değiştirmiş gibi görünüyordu. O ve Sato, bu adamı yakalamak uğruna, piramidin sırrını tehlikeye atmaya hazırdılar.</p>

  <p class="calibre2">Koridordan gelen yaşlı bir ses, “Çek ellerini üzerimden!” diye bağırdı. “Ben <span class="italic">körüm,</span> alil değil! Burada yolumu bulabilirim!” Başrahip Galloway, bir CIA ajanı, onu oturma odasından içeri sokup, sandalyelerden birine oturturken hâlâ yüksek sesle söyleniyordu.</p>

  <p class="calibre2">Boş gözleri dimdik ileri bakarken Galloway, “Burada kimler var?” diye sordu. “Seslerden çok kişinin olduğu anlaşılıyor. Kör bir adamı alıkoymak için kaç kişiye ihtiyacınız var? Cevap verin!”</p>

  <p class="calibre2">Sato, “Yedi kişiyiz,” dedi. “Aralarında Robert Langdon, Katherine Solomon ve mason kardeşiniz Wanen Bellamy de var.”</p>

  <p class="calibre2">Yerinde çöken Galloway, patırtıyı kesti.</p>

  <p class="calibre2">Langdon, “Biz iyiyiz,” dedi. “Peterin güvende olduğunu öğrendik. Durumu kötü ama yanında polis var.”</p>

  <p class="calibre2">Galloway, “Tanrı’ya şükürler olsun,” dedi. “Peki...”</p>

  <p class="calibre2">Gürültülü bir takırtı, odadaki herkesin yerinde sıçramasına sebep oldu. Bcllamy’nin cep telefonu sehpanın üstünde titreşiyordu. Herkes sustu.</p>

  <p class="calibre2">Sato, “Pekâlâ Bay Bellamy,” dedi. “İşi berbat etmeyin. Tehlikeyi biliyorsunuz.”</p>

  <p class="calibre2">Bellamy derin bir nefes aldıktan sonra uzanıp, çağrıya cevap vermek için hoparlöre bastı.</p>

  <p class="calibre2">Sehpanın üzerindeki telefona doğru yüksek sesle, “Ben Bellamy,” dedi. Hoparlörden yükselen ürkütücü fısıltı tanıdıktı. Arabanın içinde cep telefonu kitinden konuşuyor gibiydi. “Saat gece yarısını geçti Bay Bellamy. Peter’ı çektiği cefadan kurtarmak üzereydim.”</p>

  <p class="calibre2">Odada endişeli bir sessizlik oldu. “Onunla konuşmak istiyorum.” Adam, “İmkânsız,” diye cevap verdi. “Arabadayız. Bagajda bağlı.” Birbirlerine bakan Langdon ile Katherine, diğerlerine doğru başlarını iki yana salladılar. <span class="italic">Blöf yapıyor! Peter artık onda değil!</span></p>

  <p class="calibre2">Sato, Bcllamy’ye baskıya devam etmesini işaret etti.</p>

  <p class="calibre2">Bellamy, “Peter’ın hayatta olduğuna dair <span class="italic">kanıt</span> istiyorum!” dedi. “Yoksa sana eksik kalan...”</p>

  <p class="calibre2">“Üstadı Muhterem'inin doktora ihtiyacı var. Pazarlık yapmakla vakit kaybetme. Franklin Meydanı’ndaki numarayı bana söyle, ben de Peter’ı oraya getireyim.”</p>

  <p class="calibre2">“Sana söyledim, ben...”</p>

  <p class="calibre2">Adam, “Şimdi!” diye parladı. “Yoksa kenara çekerim ve Peter Solomon hemen ölür!”</p>

  <p class="calibre2">Bellamy güçlü bir sesle, “Sen beni dinle,” dedi. “Adresin geri kalanını istiyorsan, benim kurallarımla oynayacaksın! Benimle Franklin Meydanı’nda buluş. Peter’ı canlı olarak getirdiğinde, sana hangi bina olduğunu söyleyeceğim.”</p>

  <p class="calibre2">“Yetkilileri yanında getirmeyeceğini nereden bileyim?”</p>

  <p class="calibre2">“Çünkü seni kandırma tehlikesini göze alamam. Elindeki tek kart Peter’ın hayatı değil. Bu gece başka şeylerin de tehlikede olduğunu biliyorum.” Telefondaki adam, “Şunu iyi bil ki, eğer Franklin Meydanı’nda senden başka birinin bulunduğunu fark edersem, gaza basar devam ederim ve</p>

  <p class="calibre2">bir daha Peter Solomon’ın izine rastlayamazsın,” dedi. “Ve elbette... dertlerin bununla da bitmez.”</p>

  <p class="calibre2">Bellamy kasvetli bir sesle, “Yalnız geleceğim,” dedi. “Peter’ı teslim ettiğinde, sana ihtiyacın olan her şeyi vereceğim.”</p>

  <p class="calibre2">Adam, “Meydanın ortası,” dedi. “Oraya varmam yirmi dakikamı alır. Sana ne kadar sürerse sürsün, beni beklemeni tavsiye ederim.”</p>

  <p class="calibre2">Hat kapandı.</p>

  <p class="calibre2">Oda birden canlandı. Sato emirler yağdırmaya başladı. Birkaç ajan telsizlerini kapıp kapıya koştular. “Çabuk! Çabuk!”</p>

  <p class="calibre2">O kargaşa sırasında Langdon, bu gece gerçekte nelerin döndüğünü sorarcasına Bellamy’ye baktı ama yaşlı adamı aceleyle kapıya götürüyorlardı.</p>

  <p class="calibre2">Katilerine, “Ağabeyimi görmem gerek!” diye bağırdı. “Bizi bırakmanız gerekiyor!”</p>

  <p class="calibre2">Sato, Katherine’in yanına yürüdü. “Hiçbir şey yapmam gerekmiyor Bayan Solomon. Anlaşıldı mı?”</p>

  <p class="calibre2">Katherine ısrarından vazgeçmeden, Sato’nun küçük gözlerine umutsuzca baktı.</p>

  <p class="calibre2">“Bayan Solomon, önceliğim Franklin Meydanı’ndaki adamı tutuklamak ve ben bu görevi tamamlayıncaya kadar siz burada, adamlarımla birlikte oturacaksınız. İşte ancak ondan sonra ağabeyinizle ilgilenebiliriz.” Katherine, “Bir konuyu atlıyorsunuz,” dedi. “Ben bu adamın nerede yaşadığını biliyorum! Kalorama Heights’ta, beş dakikalık mesafede ve orada gerçekten işinize yarayacak deliller var! Ayrıca bu işin duyulmamasını istediğinizi söylediniz. Durumu düzeldikten sonra kim bilir Peter yetkililere neler anlatacak?”</p>

  <p class="calibre2">Katherine’in söylemek istediklerini anlayan Sato, dudaklarını büktü. Dışarıda helikopterin pervane kanatları dönmeye başlamıştı. Sato kaşlarını çattıktan sonra adamlarından birine döndü. “Hartmann, sen Escalade’i al. Bayan Solomon ile Bay Langdon’ı Kalorama Heights’a götür. Peter Solomon <span class="italic">hiç kimseyle</span> konuşmayacak. Anlaşıldı mı?”</p>

  <p class="calibre2">Ajan, “Evet efendim,” dedi.</p>

  <p class="calibre2">“Oraya varınca beni ara. Ne bulduğunuzu bildir. Ve bu ikisini gözünün önünden ayırma.”</p>

  <p class="calibre2">Ajan Hartmann hemen başını salladıktan sonra Escalade’in anahtarlarını çıkardı ve kapıya yöneldi.</p>

  <p class="calibre2">Katherine tam arkasındaydı.</p>

  <p class="calibre2">Sato, Langdon’a döndü. “Sizinle birazdan görüşeceğiz Bay Langdon. Beni düşman tarafta gördüğünüzü biliyorum ama emin olun ki durum öyle değil. Hemen Peter’ın yanına gidin. Bu iş henüz bitmedi.”</p>

  <p class="calibre2">Langdon’ın yanındaki Başrahip Galloway, sehpanın başında sessizce oturuyordu. Önündeki açık deri çantanın içinde duran piramidi elleriyle bulmuştu. Yaşlı adam ellerini taşın sıcak yüzeyinde gezdiriyordu.</p>

  <p class="calibre2">Langdon, “Peder, siz de Peter’ı görmeye geliyor musunuz?” dedi.</p>

  <p class="calibre2">“Ben, sizi sadece yavaşlatırım.” Galloway ellerini çantadan çıkarıp, fermuarını çekip kapattı. “Ben burada oturup, Peter’ın iyileşmesi için dua edeceğim. Daha sonra konuşuruz. Ama Peter’a piramidi gösterdiğinizde, ona benim için bir şey söyler misiniz?”</p>

  <p class="calibre2">“Elbette.” Langdon çantayı omzuna astı.</p>

  <p class="calibre2">“Ona şunu söyleyin.” Galloway boğazını temizledi. “Mason Piramidi sırrını daima... <span class="italic">içtenlikle</span> korudu.”</p>

  <p class="calibre2">“Anlamıyorum.”</p>

  <p class="calibre2">Yaşlı adam gözlerini açıp kapattı. “Siz Peter’a bunu söyleyin. O anlayacaktır.”</p>

  <p class="calibre2">Bunun ardından Başrahip Galloway, başını eğip dua etmeye başladı.</p>

  <p class="calibre2">Aklı karışan Langdon, yaşlı adamı orada bırakıp dışarı çıktı. Katherine çoktan SUV’un ön koltuğuna oturmuş, şoföre yolu tarif ediyordu. Langdon, dev araç kuzeydeki Kalorama Heights’a doğru çimlerin üstünden hızlanarak ilerlerken son anda arka koltuğa geçip kapıyı kapattı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_100"></div>
</body>
</html>
