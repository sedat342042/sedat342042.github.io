<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos492025"><span class="calibre6"><span class="bold"><span class="calibre12">47. BÖLÜM</span></span></span></p>

  <p class="calibre2">Katherine Solomon’ı yutan karanlık ona sonsuz gibi geliyordu.</p>

  <p class="calibre2">Halının o alıştığı güvenliğinden çıkmış kör gibi önünü yoklarken, önüne uzattığı kolları sadece bu ıssız boşluğa dokunuyordu. Çoraplı ayaklarının altındaki soğuk beton buzlu bir göl gibiydi... ve bu düşman ortamdan hemen kurtulması gerekiyordu.</p>

  <p class="calibre2">Artık etanol kokusu almayınca, karanlıkta durdu. Hiç kıpırdamadan etrafı dinlerken, kalbinin böyle gürültülü atmamasını diledi. Arkasından gelen ayak sesleri kesilmiş gibiydi. <span class="italic">Onu atlattım mı?</span> Katherine gözlerini kapatıp, nerede olduğunu tahmin etmeye çalıştı. <span class="italic">Hangi yöne koştum? Kapı nerede?</span> İşe yaramıyordu. O kadar çok dönmüştü ki, çıkış herhangi bir yerde olabilirdi.</p>

  <p class="calibre2">Katilerine bir zamanlar korkunun, insanın düşünme yeteneğini kamçılayan bir unsur olduğunu okumuştu. Ama şu anda içinde bulunduğu durum yüzünden, zihni korku ve şaşkınlıkla kaynayan bir kazana dönmüştü. <span class="italic">Çıkışı bulsam bile dışarı çıkamam.</span> Laboratuvar önlüğünden kurtulurken anahtar kartını da kaybetmişti. Şimdi tek ümidi, samanlıktaki bir topluiğne gibi olmaktı. İki bin sekiz yüz metrekarelik bir alanda adeta bir noktaya dönüşmüştü. Kaçmak için dayanılmaz bir arzu duysa da analitik zihni ona tek bir mantıklı harekette bulunmasını söylüyordu; hiç kıpırdamamayı. <span class="italic">Kıpırdama. Ses çıkarma.</span> Güvenlik görevlisi yoldaydı ve bilinmeyen bir sebepten ötürü saldırganın üstünde keskin bir etanol kokusu vardı. <span class="italic">Yaklaşırsa anlarım.</span></p>

  <p class="calibre2">Katherine karanlıkta dururken, aklına Langdon’ın söyledikleri geldi. <span class="italic">Ağabeyin... kaçırıldı.</span> Soğuk bir ter damlasının kolundan aşağı, sağ elinde tuttuğu cep telefonuna kaydığını hissetti. Bu unuttuğu bir tehlikeydi. Telefon çalarsa bulunduğu yeri belli edecekti ama ekran aydınlanmadan kapatmasının da imkânı yoktu.</p>

  <p class="calibre2"><span class="italic">Telefonu yere bırak... ve ondan uzaklaş.</span></p>

  <p class="calibre2">Ne yazık ki çok geç kalmıştı. Ona sağ tarafından yaklaşan etanol kokusu gitgide artmaktaydı. Katherine kaçma dürtüsünü bastırarak, sakin kalmaya çalıştı. Temkinle ve yavaşça sol tarafa bir adım attı. Kıyafetinin hışırtısı saldırganın ihtiyacı olan tek şeydi. İleri doğru atıldığını duydu ve güçlü bir el onu omzundan kavrarken etanol kokusu üstüne çöktü. Dehşetle olduğu yerde döndü. Matematiksel olasılıklar pencereden uçup gitti ve Katherine var gücüyle kaçmaya başladı. Sola dönüp yönünü değiştirerek olanca hızıyla boşluğa daldı.</p>

  <p class="calibre2">Birden karşısına duvar çıktı.</p>

  <p class="calibre2">Duvara sertçe toslayan Katherine’in ciğerlerindeki hava boşaldı. Kolu ve omzu acıdı ama ayakta kalmayı başardı. Duvara ters bir açıyla çarpması onu daha kötü bir çarpışmadan korumuştu, ama bu içini rahatlatmaya yetmedi. Çıkan ses her yerde yankılanmıştı. <span class="italic">Nerede olduğumu biliyor.</span> Acıyla başını çevirip önünde uzanan karanlığına bakarken, saldırganın da kendisine baktığını hissetti.</p>

  <p class="calibre2"><span class="italic">Yerini değiştir. Hemen.</span></p>

  <p class="calibre2">Nefesi henüz düzelmeden, her bir kabaraya sol eliyle sessizce dokunarak duvar boyunca yürümeye başladı. <span class="italic">Duvarın yanından ayrılma. Seni köşeye sıkıştırmadan yanından geç git.</span> Gerek duyarsa canını acıtmak için fırlatmak üzere, cep telefonunu hâlâ sağ elinde tutuyordu.</p>

  <p class="calibre2">Bundan sonra duyduğu sese hiç hazırlıklı değildi. Kıyafet hışırtısı tam önünden gelmişti. Olduğu yerde durup nefes almayı kesti. <span class="italic">Bu kadar kısa sürede duvara nasıl ulaşmış olabilir?</span> Etanol kokusuyla karışmış hafif bir esinti hissetti. <span class="italic">Duvardan bana doğru geliyor!</span></p>

  <p class="calibre2">Katherine geriye doğru birkaç adım attı. Sonra sessizce 180 derece dönüp, duvarda ters yöne doğru hızla ilerlemeye başladı. O imkânsız şey olduğunda yaklaşık beş metre gitmişti. Bir kez daha duvarda, tam önünde, kıyafet hışırtısı duydu. Ve ardından aynı etanol kokan esinti geldi. Katherine Solomon donakaldı.</p>

  <p class="calibre2"><span class="italic">Tanrım, bu adam her yerde!</span></p>

  <p class="calibre2">Çıplak göğüslü Mal’akh karanlığa baktı.</p>

  <p class="calibre2">Kıyafetinin koluna bulaşan etanol kokusu fark edilir olduğunu kanıtlamıştı. Bu yüzden o da gömleğinin ve ceketinin kollarını yırtıp, avını kıstırmak için işe yarar bir malzeme olarak kullanmıştı. Ceketini sağ tarafa doğru atınca. Katherine’in durup, yönünü değiştirdiğini duymuştu. Sonra gömleğini sola doğru fırlatınca, yine durduğunu duymuştu. Katherine’i geçmeye cesaret edemeyeceği duvardaki iki nokta arasında kıstırmıştı.</p>

  <p class="calibre2">Şimdi kulaklarını dikmiş bekliyordu. <span class="italic">Hareket edebileceği tek yön kaldı, bana doğru gelecek.</span> Buna rağmen, hiçbir şey duymadı. Katherine ya korkudan donakalmıştı ya da 5. Bölme’ye yardım gelene kadar hareket etmemeye karar vermişti. <span class="italic">Her iki şekilde de kaybedecek.</span> 5. Bölme’ye bu sıralar kimse giremeyecekti; Mal’akh anahtar kart girişini kaba ama çok etkili bir yöntemle kullanılmaz hale getirmişti. Trish’in anahtar kartını kullandıktan sonra, yuvaya on sentlik bozuk para atıp, tüm mekanizmayı devre dışı bırakmadan kapının başka herhangi bir anahtar kartla açılmasını engellemişti.</p>

  <p class="calibre2"><span class="italic">Sen ve ben yalnızız Katherine... ne kadar sürerse sürsün.</span></p>

  <p class="calibre2">Usulca ileri giden Mal’akh herhangi bir hareket sesi duymayı bekledi. Katherine Solomon bu gece ağabeyinin müzesinin karanlığında ölecekti. Şiirsel bir son. Mal’akh, Katherine’in ölüm haberim ağabeyiyle paylaşmak için sabırsızlanıyordu. Yaşlı adamın ıstırabı, uzun süredir gerçekleşmesini beklediği intikamı olacaktı.</p>

  <p class="calibre2">Hiç beklemediği bir anda, karanlıkta minik bir parıltı gördü ve Katherine’in karar verirken ölümcül bir hata yaptığını fark etti. <span class="italic">Yardım istemek için telefon mu açıyor?!</span> Az önce yanan elektronik ekran, bel hizasında yaklaşık yirmi metre ötesinde siyah bir okyanustaki fener gibi parlıyordu. Mal’akh, Katherine’i beklemeye hazırlanmıştı ama artık buna gerek yoktu.</p>

  <p class="calibre2">Işığa doğru hızla koşan Mal’akh. yardım çağrısını bitiremeden onu yakalayacağını biliyordu. Saniyeler içinde oraya vardı ve adeta onu yutmaya hazırlanır gibi parlayan cep telefonunun her iki yanına doğru kollarını açarak atıldı.</p>

  <p class="calibre2">Sert duvara çarpan parmakları geriye doğru bükülürken neredeyse kınlıyordu. Ardından başı çelik sütuna çarptı. Duvarın yanında yere çökerken acıyla feryat etti. Lanet okuyup, Katherine’in cep telefonunu açık bıraktığı bel hizasındaki payandaya tutunarak doğruldu.</p>

  <p class="calibre2">Katherine yeniden koşmaya başlamıştı. Bu kez elinin, 5. Bölme’nin aralıklı yerleştirilmiş metal kabaralarının üstünden geçerken çıkardığı seslere aldırmıyordu. <span class="italic">Koş!</span> Bölmenin etrafındaki duvarı takip ederse, önünde sonunda çıkış kapısını bulabileceğini biliyordu.</p>

  <p class="calibre2"><span class="italic">Güvenlik hangi cehennemde kaldı ?</span></p>

  <p class="calibre2">Sol eli duvarda, sağ eli kendini korumak için öne uzatılmış bir halde koşarken, aralıklı yerleştirilmiş kabaraları hâlâ takip edebiliyordu. <span class="italic">Köşeye ne zaman ulaşacağım?</span> Duvar sonsuza kadar devam ediyormuş gibiydi, ama kabaralardan gelen ritmik ses birden kesildi. Sol eli uzun süre kabalasız yüzeyi takip etti, sonra kabaralar yeniden başladı. Katherine güçlükle durup, pürüzsüz metal yüzeyden yararlanarak geri döndü. <span class="italic">Burada neden kabara yok?</span></p>

  <p class="calibre2">Saldırganın, arkasından gürültüyle yürüyüp, kendisine doğru yaklaştığını duyabiliyordu. Ama Katherine’i ürküten başka bir sesti: fenerini 5. Bölme kapısına vuran güvenlik görevlisinin çıkardığı ritmik yumruklama sesi.</p>

  <p class="calibre2"><span class="italic">Görevli içeri giremiyor mu?</span></p>

  <p class="calibre2">Bu düşünce korkutucu olmakla beraber, yumruklamanın geldiği yer -sağ çaprazı- Katherine’in yön duygusunu yeniden kazanmasına yardımcı oldu. Artık 5. Bölme’nin neresinde olduğunu hayalinde canlandırabiliyordu. Bu ani görüntü başka bir şeyi daha fark etmesine yaradı. Şimdi duvardaki bu düz panelin ne olduğunu biliyordu.</p>

  <p class="calibre2">Her bölmenin bir numune iskelesi vardı. Hareketli bu dev duvar, büyük numuneleri bölmelere alıp çıkarırken, geri çekilerek kullanılabiliyordu. Bu kapı da bir uçak hangarınınki kadar büyüktü ama, Katherine en korkunç rüyalarında bile onu açmak zorunda kalacağını hayal etmemişti. Fakat şu anda, tek çaresi buymuş gibi görünüyordu.</p>

  <p class="calibre2"><span class="italic">Acaba çalışıyor mu?</span></p>

  <p class="calibre2">Katherine büyük metal kolu buluncaya kadar karanlıkta kapıyı eliyle yokladı. Kavrayıp, ağırlığını geriye vererek kapıyı açmaya çalıştı. Hiçbir şey olmadı. Bir daha denedi. Yerinden kıpırdamadı.</p>

  <p class="calibre2">Onun çıkardığı seslerle yönünü tayin eden saldırganın şimdi daha hızlı yaklaştığını duyabiliyordu. <span class="italic">İskele kapısı kilidi!</span> Dehşete kapılıp, herhangi bir levye ya da kapı mandalı bulmak için ellerini telaşla kapının her yerinde gezdirdi. Birden eli direğe benzer bir şeye çarptı. Yere kadar takip edip çömelince, betonun içindeki bir deliğe yerleştirildiğini anladı. <span class="italic">Güvenlik çubuğu!</span> Ayağa kalkıp çubuğu kavradı ve bacaklarından güç alarak deliğin içinde aşağı yukarı kaydırdı.</p>

  <p class="calibre2"><span class="italic">Neredeyse geldi!</span></p>

  <p class="calibre2">Katherine kapının kolunu yoklayıp buldu ve tüm gücüyle asıldı. Devasa panel biraz kımıldar gibi oldu ve 5. Bölme’den içeri bir parça ay ışığı girdi. Katherine yeniden kolu çekti. Binanın dışından gelen ışık büyüdü. <span class="italic">Biraz daha!</span> Son bir kez daha asılırken, saldırganın birkaç metre uzağında olduğunu hissediyordu.</p>

  <p class="calibre2">Işığa doğru atılıp, ince vücudunu açıklıktan yanlamasına kaydırdı. Karanlıkta beliren pençe gibi bir el onu içeri çekmeye çalıştı. Katherine kendini açıklıktan dışarı çıkarırken, dövmelerle kaplı iri bir kol peşinden geldi. Ürkütücü kol, onu yakalamaya çalışan kızgın bir yılan gibi kıvrandı.</p>

  <p class="calibre2">Katherine dönüp, 5. Bölme’nin uzun ve soluk renkli dış duvarı boyunca koşmaya başladı. SMSC’yi çevreleyen gevşek taşlar çoraplı ayaklarına batsa da o, ana girişe doğru ilerlemeye devam etti. Gecenin karanlığına rağmen, 5. Bölme’nin mutlak karanlığında genişlemiş gözbebekleri sayesinde, sanki gün ışığındaymış gibi iyi görebiliyordu. Ağır iskele kapısı arkasından açılınca, binanın yan duvarını takip eden ayak seslerinin hızlandığını duydu. Ayak sesleri inanılmaz derecede hızlıydı.</p>

  <p class="calibre2"><span class="italic">Asla ondan kurtulup ana girişe varamam.</span> Volvo’sunun yalanlarda olduğunu biliyordu ama o bile şu anda çok uzak görünüyordu. <span class="italic">Başaramayacağım.</span></p>

  <p class="calibre2">Ardından Katherine, son bir kozunun kaldığını fark etti.</p>

  <p class="calibre2">5. Bölme’nin köşesine yaklaştığında, ayak seslerinin arayı iyice kapattığını duyabiliyordu. <span class="italic">Ya şimdi ya hiç.</span> Köşeden dönmek yerine aniden sola sapıp, binadan <span class="italic">uzağa</span>, çimlere yöneldi. Bunu yaparken gözlerini sıkıca yumup, ellerini yüzüne kapattı ve çimlerin üstünde kör gibi koşmaya başladı.</p>

  <p class="calibre2">5. Bölme’nin bulunduğu kısımda yanan hareket sensörlü güvenlik ışıkları, geceyi gündüze çevirmişti. Saldırganın aşırı büyümüş gözbebeklerine yirmi beş milyon mumluk ışık nüfuz ederken, gerilerden acı dolu bir feryat yükseldi. Katherine, adamın taşların üstünde sendelediğini duyabiliyordu.</p>

  <p class="calibre2">Açık çimlerin üstünde içgüdülerine güvenen Katherine, gözlerini kapalı tutmaya devam etti. Binadan ve ışıklardan yeterince uzaklaştığını hissedince gözlerini açtı, yönünü belirledi ve karanlıkta deli gibi koşmaya başladı.</p>

  <p class="calibre2">Volvo’sunun anahtarları her zaman bıraktığı yerde, orta panelde duruyordu. Nefesi kesilmiş bir halde, titreyen elleriyle anahtarı aldı ve kontağa soktu. Motor gürültüyle çalışıp farları yanınca, korkutucu bir manzarayla karşı karşıya kaldı.</p>

  <p class="calibre2">İğrenç bir şekil üstüne doğru geliyordu.</p>

  <p class="calibre2">Katherine o an donakaldı.</p>

  <p class="calibre2">Farlarına yakalanan yaratık, bedeni semboller ve yazılarla dövmelenmiş, çıplak göğüslü ve dazlak kafalı bir hayvandı. Parlak ışığa doğru koşarken böğürüp, gün ışığına ilk kez çıkan bir mağara canlısı gibi ellerini gözlerinin önüne kaldırdı. Katherine vitese uzandı ama adam bir anda yanında bitivermişti. Yan cama dirseğiyle vurup, kırık cam parçalarını kadının kucağına döktü.</p>

  <p class="calibre2">Dövmelerle kaplı dev bir kol camdan içeri girerek, el yordamıyla boynunu buldu. Katherine vitesi geriye takıp hareket ettirdi ama saldırganı boğazına sarılmış, inanılmaz bir kuvvetle sıkıyordu. Kurtulma çabasıyla başını çevirdiğinde birden adamın yüzünü karşısında gördü. Tırnak izine benzeyen üç şerit, makyajını sıyırmış ve altındaki dövmeleri ortaya çıkarmıştı. Gözleri vahşi ve acımasızdı.</p>

  <p class="calibre2">“Seni on yıl önce öldürmeliydim,” diye gürledi. “Anneni öldürdüğüm akşam.”</p>

  <p class="calibre2">Duyduğu bu sözler, Katherine’in korkunç bir anının etkisine girmesine sebep oldu. Bu vahşi bakışı daha önce de görmüştü. Boğazını böyle kuvvetli sıkmasa çığlık atacaktı.</p>

  <p class="calibre2">Gaz pedalını kökleyince, araba geriye doğru fırladı. Adam arabanın yanında sürüklenirken, Katherine’in boynu kopacak gibi oldu. Araba hızla bankete çıkıp yan yattı. Katherine boynunun, adamın ağırlığıyla ezildiğini hissedebiliyordu. Birden ağaç dalları arabanın yan tarafını sıyırmaya, camları kamçılamaya başladı ve ağırlık kayboldu.</p>

  <p class="calibre2">Araba yeşillikten, yukarıdaki otoparka doğru ilerlerken, Katherine gaza asıldı. Aşağıda kalan yarı çıplak adam ayağa kalkıp farlara baktı. Dehşet verici bir sakinlikle dövmeli kolunu kaldırdı ve Katherine’e doğrulttu.</p>

  <p class="calibre2">Korku ve nefretle kanı donan Katherine, direksiyonu çevirip gaza bastı. Birkaç saniye sonra yalpalayarak Silver Hill Yolu’na çıkmıştı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_55"></div>
</body>
</html>
