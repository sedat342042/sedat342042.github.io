<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos466869"><span class="calibre6"><span class="bold"><span class="calibre12">44. BÖLÜM</span></span></span></p>

  <p class="calibre2">New York’lu editör Jonas Faukman telefonu çaldığında, Manhattan'daki ofisinin ışıklarını kapatmak üzereydi. Bu saatte kimseye cevap vermeye niyeti yoktu ama sonra ekranda arayanın kim olduğunu gördü. Ahizeye uzanırken, <span class="italic">iyi bir şey olmalı,</span> diye düşündü.</p>

  <p class="calibre2">Faukman şakayla karışık bir tonla, “Kitaplarınızı halâ biz mi basıyoruz?” diye sordu.</p>

  <p class="calibre2">“Jonas!” Robert Langdon’ın sesi endişeliydi. “Tanrı’ya şükürler olsun. Yardımına ihtiyacım var.”</p>

  <p class="calibre2">Faukman’ın neşesi yerine gelmişti. “Bana düzeltmem için yüzlerce sayfa mı gönderiyorsun Robert?” <span class="italic">Nihayet.</span></p>

  <p class="calibre2">“Hayır, bilgiye ihtiyacım var. Geçen yıl Katherine Solomon isminde bir bilim insanıyla görüşmeni sağlamıştım. Peter Solomon’ın kız kardeşi, hatırladın mı?”</p>

  <p class="calibre2">Faukman kaşlarını çattı. <span class="italic">Sayfa göndermiyor.</span></p>

  <p class="calibre2">“Noetik Bilim dalındaki bir çalışma için yayıncı arıyordu. Onu hatırladın mı?”</p>

  <p class="calibre2">Faukman gözlerini devirdi. “Tabii hatırlıyorum. Ve o tanıştırma için milyonlarca teşekkürler. Araştırmasının sonuçlarını okumamı reddetmekle kalmadı, gelecekteki sihirli bir tarihe kadar da herhangi bir şey yayınlamak istemedi.”</p>

  <p class="calibre2">“Jonas, beni dinle. Vaktim yok. Katherine’in telefon numarasına ihtiyacım var. Hemen. Sende var mı?”</p>

  <p class="calibre2">“Seni uyarmam gerek... fazlasıyla çaresiz davranıyorsun. Çok güzel bir kadın ama onu bu halinle etkilemen...”</p>

  <p class="calibre2">“Şaka yapmıyorum Jonas. Telefonuna şimdi ihtiyacım var.”</p>

  <p class="calibre2">“Tamam... bekle.” Langdon’ın ne zaman ciddi olduğunu anlayacak kadar uzun süredir arkadaştılar. Jonas bir arama penceresine Katherine Solomon ismini yazdı ve şirketin e-posta sunucusunu taramaya başladı.</p>

  <p class="calibre2">Faukman. “Arıyorum,” dedi. “Ve belki önemli değil ama Harvard Havuzu’ndan aramasan iyi edersin. Sesin tımarhaneden geliyor gibi.” “Havuzda değilim. ABD Kongre Binası’nın altındaki bir tüneldeyim." Faukman onun sesinden, şaka yapmadığını anladı. <span class="italic">Bu adamın nesi var?</span> “Robert neden evde oturup yazamıyorsun?” Bilgisayarı bipledi. “Tamam. bekle... numarayı buldum.” Eski e-postayı sonuna kadar inceledi. “Galiba sadece cep telefonu var.”</p>

  <p class="calibre2">“Onu ver.”</p>

  <p class="calibre2">Faukman ona numarayı verdi.</p>

  <p class="calibre2">Langdon müteşekkir bir sesle, “Teşekkürler Jonas,” dedi. “Sana bir iyilik borçluyum.”</p>

  <p class="calibre2">“Bana bir kitap taslağı borçlusun Robert. Ne kadar sürecek...”</p>

  <p class="calibre2">Hat kapanmıştı.</p>

  <p class="calibre2">Ahizeye bakan Faukman başını iki yana salladı. Yazarlar olmasa, kitap yayınlamak çok kolay olacaktı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_52"></div>
</body>
</html>
