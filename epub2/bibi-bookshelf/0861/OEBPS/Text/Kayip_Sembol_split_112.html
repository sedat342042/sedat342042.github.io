<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos983610"><span class="calibre6"><span class="bold"><span class="calibre12">104. BÖLÜM</span></span></span></p>

  <p class="calibre2">Bitti.</p>

  <p class="calibre2">Katherine Solomon çığlık atmayı kesmişti. Az önce tanık olduğu boğulma, onu şok ve umutsuzlukla felç etmişti.</p>

  <p class="calibre2">Langdon’ın, pleksiglas pencerenin altındaki ölü gözleri onu geçip, boşluğa bakıyordu. Donuk ifadesinde acı ve pişmanlık vardı. Cansız ağzının etrafından son hava baloncukları yükseldi ve sonra ruhunun çıkmasına izin verir gibi, Harvard’lı profesör tankın dibine doğru çökmeye başladı... ve karanlıkta kayboldu.</p>

  <p class="calibre2"><span class="italic">Gitti.</span> Katherine uyuşmuştu.</p>

  <p class="calibre2">Dövmeli adam uzanıp, acımasız bir son hareketle küçük pencereyi çekerek kapattı ve Langdon’ın cesedini içine mühürledi.</p>

  <p class="calibre2">Sonra Katherine’e bakarak gülümsedi. “Başlayalım mı?”</p>

  <p class="calibre2">Katherine cevap vermeye bile fırsat bulamadan, üzüntüden kaskatı kesilmiş vücudunu omzuna kaldırıp, ışığı kapattı ve odadan dışarı taşıdı. Birkaç güçlü adımdan sonra onu koridorun sonundaki, kırmızımsı mor ışıkla yıkanmış gibi görünen geniş alana götürdü. Bu oda tütsü kokuyordu. Onu odanın ortasındaki kare masaya taşıyıp, sırtının üstüne sert bir şekilde bırakırken, kadının ciğerlerindeki havayı boşalttı. Yüzeyi sert ve soğuktu. <span class="italic">Taş mı bu?</span></p>

  <p class="calibre2">Adam el ve ayak bileklerindeki telleri çözerken, Katherine kafasını yeni toparlıyordu. İçgüdüsel olarak onunla mücadele etmeye çalıştı ama tutulmuş kollarıyla bacakları güçlükle cevap veriyordu. Adam onu masaya kalın deri şeritlerle bağlamaya başladı. Bantlardan birini dizlerinin üstünden geçirdikten sonra, bir diğerini kalçasının üstünden kopçaladı. Kollarını iki yanma sabitledi. Sonra, göğüslerinin hemen üstünden, son şeridi bağladı.</p>

  <p class="calibre2">Bu işlem sadece birkaç saniye sürmüş, Katherine yine hareketsiz kalmıştı. Kollarıyla bacaklarında kan yeniden dolaşmaya başlarken, el ve ayak bilekleri zonkluyordu.</p>

  <p class="calibre2">Kendi dövmeli dudaklarını yalayan adam, “Ağzını aç,” diye fısıldadı.</p>

  <p class="calibre2">Katherine tiksintiyle dişlerini birbirine kenetledi.</p>

  <p class="calibre2">Adam bir kez daha işaretparmağını uzatıp, Katherine’in dudaklarında gezdirdi. Tüyleri diken diken olan Katherine, dişlerini daha çok sıktı. Dövmeli adam kendi kendine gülüp, diğer eliyle kurbanının boynundaki baskı noktasını buldu ve sıktı. Katherine’in çenesi o anda açıldı. Adamın parmağının ağzına girip, dilinin üstünde gezindiğini hissedebiliyordu. Öğürüp, ısırmaya çalıştı ama katil, parmağını çoktan çekmişti. Hâlâ sırıtırken, ıslak parmak ucunu Katherine’in görebileceği şekilde kaldırdı. Sonra gözlerini kapatarak bir kez daha, tükürüğü başındaki çıplak çembere sürdü.</p>

  <p class="calibre2">Adam içini çekip yavaşça gözlerini açtı. Sonra ürkütücü bir sükûnetle arkasını dönüp odadan çıktı.</p>

  <p class="calibre2">Bu ani sessizlikte Katherine kalbinin gümbürtüsünü duyabiliyordu. Tam üstündeki bir dizi alışılmadık ışık, morumsu kırmızıdan koyu kırmızıya değişerek, odanın alçak tavanını aydınlatıyordu. Tavana dikkatle bakıldığında, gördükleri karşısında donakaldı. Her bir santimi çizimlerle kaplıydı. Yukarıdaki akıl karıştırıcı kompozisyon, gök haritasını tasvir ediyor gibiydi. Yıldızlar, gezegenler ve burç takımları astrolojik semboller, haritalar ve formüllerle karışmıştı. Eliptik yörüngeleri gösteren oklar, ufuktan yükseliş derecelerini gösteren geometrik semboller ve ona yukarıdan bakan zodyak yaratıkları vardı. Çılgın bir bilim adamı Şistine Şapeli’nde kontrolü kaybetmiş gibiydi.</p>

  <p class="calibre2">Katherine başka tarafa bakmak için başını çevirdi ama sol tarafındaki duvar, tavandakinden farklı değildir. Ortaçağa özgü bir şamdandaki mumların titreşen ışığı; yazılar, fotoğraflar ve çizimlerin altında kalmış bir duvarı aydınlatıyordu. Sayfalardan bazıları antik kitaplardan yırtılmış papirüs veya tirşe kâğıtlara benziyordu; diğerlerinin daha yeni yazılar oldukları belliydi; aralarındaysa fotoğraflar, çizimler, haritalar ve şemalar vardı; hepsi de duvara belirli bir titizlikle yapıştırılmış gibi görünüyordu. Aralarından örümcek ağı gibi geçen ipler, bunları birbirine sonsuz olasılıklarla bağlıyordu.</p>

  <p class="calibre2">Katherine bu kez başını çevirip öbür tarafa baktı.</p>

  <p class="calibre2">Ne yazık ki, bu taraftaki gördüklerinin en korkuncuydu.</p>

  <p class="calibre2">Bağlı olduğu taş tezgâhın yanında, ona hastanelerin ameliyathanelerini hatırlatan küçük bir servis masası duruyordu. Masanın üstüne birtakım nesneler dizilmişti; aralarında şırınga, koyu renk sıvı ihtiva eden bir şişe, kemik saplı ve fazlasıyla parlatılmış demirden büyük bir hançer vardı.</p>

  <p class="calibre2"><span class="italic">Tanrım... bana ne yapmayı planlıyor?</span></p>

  <p class="calibre2"><span class="italic">&nbsp;</span></p>

  <div class="mbppagebreak" id="calibre_pb_112"></div>
</body>
</html>
