<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos124237"><span class="calibre6"><span class="bold"><span class="calibre12">12. BÖLÜM</span></span></span></p>

  <p class="calibre2">Kongre Binası güvenlik şefi Trent Anderson, on yılı aşkın bir süredir burada güvenlikten sorumluydu. İriyarı, geniş omuzlu, keskin yüz hatlarına sahip adam kızıl saçlarını sıfıra vurdurmuştu. Bu da ona asker havası veriyordu. Yetkisinin sınırlarını sorgulamak gibi bir aptallık yapanlara gözdağı veren bir silah taşıyordu.</p>

  <p class="calibre2">Anderson zamanının çoğunu, Kongre Binası’nın bodrum katındaki yüksek teknoloji ile donatılmış denetim merkezinde, küçük polis ekibini yönetmekle geçirirdi. Burada; monitörleri, bilgisayar çıktılarını ve emrindeki güvenlik personeliyle temas halinde kalmasını sağlayan telefon santralindeki teknisyenleri denetlerdi.</p>

  <p class="calibre2">Bu akşam ortalık alışılmadık bir şekilde sessizdi ve Anderson bu durumdan memnundu. Ofisindeki plazma televizyondan Redskins maçının bir bölümünü seyredebilecekti. Dahili telefonu çaldığında maç daha yeni başlamıştı.</p>

  <p class="calibre2">“Şef?”</p>

  <p class="calibre2">Anderson gözlerini televizyondan ayırmadan düğmeye basarken, homurdandı. “Evet.”</p>

  <p class="calibre2">“Rotunda’da karışıklık çıktı. Ben şimdi bir görevli gönderiyorum, ama sizin de görmek isteyeceğinizi düşündüm.”</p>

  <p class="calibre2">“Tamam.” Anderson güvenlik merkezine doğru yürüdü. Burası bilgisayar monitörleriyle dolu, sıkış tıkış yepyeni bir tesisti. “Elimizde ne var?”</p>

  <p class="calibre2">Teknisyen ekranda bir video görüntüsünü takip ediyordu. “Rotunda doğu balkonu. Yirmi saniye önce.” Görüntüyü izlettirdi.</p>

  <p class="calibre2">Anderson teknisyenin omzunun üstünden videoyu seyretti.</p>

  <p class="calibre2">Birkaç turist dışında Rotunda bugün neredeyse bomboştu. Anderson'ın deneyimli gözleri hemen tek başına dolaşan, ama diğerlerinden hızlı hareket eden kişiye kaydı. Başı tıraşlıydı. Yeşil asker kaputu. Askıda duran yaralı kol. Hafif topallama. Kambur duruş. Cep telefonunda konuşuyor.</p>

  <p class="calibre2">Dazlak adamın ayak sesleri Rotunda’nın tam ortasında duruncaya kadar ses düzeneğinde çıtırtılarla yankılandı. Aniden durup cep telefonunu kapattı ve sanki ayakkabısını bağlayacakmış gibi çömeldi. Ama ayakkabısını bağlamak yerine, kol askısından çıkardığı şeyi yere koydu. Sonra ayağa kalkıp, doğu çıkışına doğru topallayarak ilerledi.</p>

  <p class="calibre2">Anderson, adamın ardında bıraktığı tuhaf biçimli nesneye baktı. <span class="italic">Bu ne böyle?</span> Yaklaşık yirmi santim yüksekliğindeydi ve dikine duruyordu.</p>

  <p class="calibre2">Dazlak adam aceleyle doğudaki revaktan geçip gözden kaybolurken, yalandaki bir çocuğun, “Anne, adam bir şey düşürdü,” dediği duyuldu. Nesneye doğru giden çocuk birden durdu. Uzun bir süre hiç kıpırdamadan bekledikten sonra, eliyle işaret edip, kulakları tırmalayan bir çığlık attı.</p>

  <p class="calibre2">Polis şefi hemen arkasını dönüp kapıya koştu ve etrafa emirler yağdırmaya başladı. “Tüm birimlere haber verin! Kolu askılı dazlak adamı bulup gözaltına alsınlar! HEMEN!”</p>

  <p class="calibre2">Güvenlik merkezinden fırlayarak, aşınmış merdivenin basamaklarını üçer üçer çıktı. Güvenlik kayıtlarında, kolu askılı dazlak adamın doğu revağını kullanarak Rotunda’dan çıktığı görülüyordu. Bu yüzden binadan çıkmak için en kestirme yol onu doğu-batı koridoruna götürecekti, ki tam önündeydi.</p>

  <p class="calibre2"><span class="italic">Önüne geçebilirim.</span></p>

  <p class="calibre2">Merdivenin başına gelip köşeden döndüğünde Anderson karşısında duran sessiz koridoru inceledi. En uçta yaşlı bir çift el ele yürüyordu. Yanındaysa, elindeki rehberi okuyup mozaik tavam inceleyen mavi, spor ceketli bir turist vardı.</p>

  <p class="calibre2">Ona doğru koşan Anderson, “Affedersiniz bayım,” diye seslendi. “Kolu askıda dazlak bir adam gördünüz mü?”</p>

  <p class="calibre2">Adam başını kitabından kaldırıp şaşkın bir ifadeyle baktı.</p>

  <p class="calibre2">Anderson daha sert bir tonla, “Kolu askıda dazlak bir adam!” diye yineledi. “Gördünüz mü?”</p>

  <p class="calibre2">Turist tereddüt ettikten sonra koridorun doğu çıkışına doğru ürkek bir ifadeyle baktı. “Ee... evet,” dedi. “Galiba az önce yanımdan geçti... şuradaki merdivenlere doğru.” Koridorun sonunu gösteriyordu.</p>

  <p class="calibre2">Anderson telsizini çıkarıp, yüksek sesle emir verdi. “Tüm birimler! Şüpheli güneydoğu çıkışına ilerliyor. Toplanın!” Çıkışa doğru koşarken, telsizini yerine yerleştirip tabancasını kılıfından çıkardı.</p>

  <p class="calibre2">Otuz saniye sonra, mavi spor ceket giyen, iri yapılı sarışın bir adam, Kongre Binası’nın doğu tarafındaki çıkıştan rutubetli geceye adımını attı. Akşam serinliğinin tadını çıkararak gülümsedi.</p>

  <p class="calibre2"><span class="italic">Değişim.</span></p>

  <p class="calibre2">Çok kolay olmuştu.</p>

  <p class="calibre2">Daha bir dakika önce, bir asker kaputuyla Rotunda’da topallayarak koşturuyordu. Duvarların arasındaki karanlık bir girintinin içine dalarak asker kaputundan kurtulunca, altındaki mavi spor ceket ortaya çıkmıştı. Kaputunu bırakmadan önce, cebinden sarı bir peruk çıkarıp özenle başına oturtmuştu. Sonra doğrulup, ceketinin cebinden Washington rehberini almış ve zarif adımlarla nişten dışarı çıkmıştı.</p>

  <p class="calibre2"><span class="italic">Değişim. Benim yeteneğim de bu.</span></p>

  <p class="calibre2">Mal’akh’ın ölümlü bacakları onu, kendisini bekleyen limuzine doğru götürürken sırtını dikleştirip, omuzlarını geriye atarak yeniden bir doksanlık bir adam olmuştu. Derin bir nefes alıp ciğerlerini havayla doldurdu. Göğsündeki Zümrüdüanka kuşu dövmesinin kanatlarının açıldığını hissedebiliyordu.</p>

  <p class="calibre2">Şehre göz gezdirirken, <span class="italic">gücümü bir bilselerdi,</span> diye düşündü. <span class="italic">Bu gece dönüşümüm tamamlanacak.</span></p>

  <p class="calibre2">Mal’akh tüm antik ritüellere saygı göstererek, Kongre Binası’nda kartlarını kurnazca oynamıştı. <span class="italic">Antik davet gönderildi.</span> Langdon bu akşam hangi rolü oynayacağını henüz anlamadıysa, yakında anlayacaktı.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_20"></div>
</body>
</html>
