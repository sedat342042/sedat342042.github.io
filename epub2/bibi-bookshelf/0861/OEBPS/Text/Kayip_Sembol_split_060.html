<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos548025"><span class="calibre6"><span class="bold"><span class="calibre12">52. BÖLÜM</span></span></span></p>

  <p class="calibre2">Mal’akh 5. Bölme’nin açık iskele kapısına doğru hızla koşarken, sırtındaki dövmeli kasların dalgalandığını hissediyordu.</p>

  <p class="calibre2"><span class="italic">Laboratuvarına girmek zorundayım.</span></p>

  <p class="calibre2">Katherine’in kaçması beklenmedik bir olaydı... aynı zamanda sorun da çıkaracaktı. Mal’akh’ın yaşadığı yerle birlikte artık gerçek kimliğini, on yıl önce evlerine giren kişi olduğunu da biliyordu.</p>

  <p class="calibre2">O akşamı Mal’akh da unutmamıştı. Piramidi ele geçirmesine ramak kalmıştı ama kader ona engel olmuştu. <span class="italic">Henüz hazır değildim.</span> Ama artık hazırdı. Daha güçlüydü. Daha nüfuzluydu. Dönüşü için akıl almaz güçlüklere katlanan Mal’akh sonunda bu akşam kaderini yerine getirmeye kararlıydı. Bu gece sona ermeden Katherine Solomon’ın can veren gözlerine bakacağına emindi.</p>

  <p class="calibre2">İskele kapısına vardığında kendine Katherine’in gerçekten kaçmadığını telkin etti; kaçınılmaz sonunu ertelemişti o kadar. Açıklıktan sıyrılarak içeri geçti ve ayaklarıyla halıyı buluncaya dek emin adımlarla ilerledi. Soma sağa dönüp, Küp’e yöneldi. 5. Bölme kapısındaki yumruklama sesi kesilmişti, bu yüzden, işe yaramaz hale getirmek için anahtar kart yuvasına attığı bozuk parayı görevlinin çıkarmaya çalıştığından şüphe etti.</p>

  <p class="calibre2">Küp’e açılan kapıya geldiğinde, dışarıdaki tuş takımını buldu ve Trish’in anahtar kartını soktu. Panelin ışıkları yandı. Trish’in PIN kodunu girip içeri geçti. Tüm ışıklar yanıyordu. Bu steril yerde gezinirken, cihazların ihtişamına gözlerini kısarak baktı. Mal’akh teknolojinin gücüne yabancı değildi; kendi bilim türünü evinin bodrum katında uyguluyordu. Ve dün akşam bu bilimin bir kısmı meyvesini vermişti.</p>

  <p class="calibre2"><span class="italic">Gerçek.</span></p>

  <p class="calibre2">Peter Solomon’ın benzersiz tutsaklığı -arada bir yerde kapana kısılmış olması- adamın sırlarını tüm çıplaklığıyla ortaya çıkarmıştı. <span class="italic">Ruhunu görebiliyorum.</span> Öğrendiği sırların bazılarını zaten tahmin ediyordu. Ama Katherine’in laboratuvarı ve şaşırtıcı buluşları gibi bazı sırlarıysa hiç tahmin etmemişti. Mal’akh, <span class="italic">bilimin artık çok yaklaştığını</span> fark etmişti. <span class="italic">Ve hak etmeyenlerin yolunu aydınlatmasına müsade edemem.</span></p>

  <p class="calibre2">Katherine’in burada yaptığı iş, eski felsefe sorularına cevap bulmak için modern bilimi kullanmak suretiyle başlamıştı. <span class="italic">Dualarımızı duyan var mı? Ölümden sonra hayat var mı? İnsanların ruhu var mı?</span> İnanılmaz bir şekilde Katherine tüm bu sorularla birlikte başkalarını da cevaplamıştı. Bilimsel olarak. Kesin bir biçimde. Kullandığı yöntemler reddedilemezdi. Deneylerinin sonuçları en şüpheci insanları bile ikna edecek cinstendi. Bu bilgi yayınlanıp duyurulursa, insan bilincinde köklü bir değişim olacaktı. <span class="italic">Yollarını bulmaya başlayacaklar.</span> Mal’akh’ın bu akşamki dönüşümünden önce son görevi, bunun olmamasını sağlamaktı.</p>

  <p class="calibre2">Laboratuvarda dolaşırken, Peter’ın bahsettiği veri odasını buldu. Kalın camların arkasındaki iki holografik veri depolama ünitesine baktı. <span class="italic">Tıpkı söylediği gibi.</span> Mal’akh bu küçük kutuların içeriğinin insani gelişimin yönünü değiştireceğine inanmakta güçlük çekiyordu, ama Gerçek her zaman en güçlü hızlandırıcılardan biri olmuştu.</p>

  <p class="calibre2">Holografik depolama birimlerine bakan Mal’akh, Trish’in anahtar kartını çıkardı ve kapının güvenlik paneline soktu. Panelin ışığının yanmamasına şaşırdı. Trish Dunne’a bu odaya girecek kadar güvenmedikleri anlaşılıyordu. Bunun üzerine Katherine’in laboratuvar önlüğünün cebindeki anahtar karta uzandı. Bunu sokunca panelin ışığı yandı.</p>

  <p class="calibre2">Mal’akh’ın bir sorunu vardı. <span class="italic">Katherine’in PIN’i bende yok.</span> Trish’in PIN kodunu denedi ama işe yaramadı. Çenesine hafifçe vururken, geriye doğru adım atıp, sekiz santim kalınlığındaki pleksiglas kapıya baktı. İçeri girmenin bir baltayla bile mümkün olmadığını biliyordu.</p>

  <p class="calibre2">Ama Mal’akh bu ihtimali de düşünmüştü.</p>

  <p class="calibre2">Güç sağlama odasında, tam da Peter’ın tasvir ettiği şekilde, büyük dalış tüplerini andıran metal silindirler taşıyan bir raf buldu. Silindirlerin üzerinde <span class="italic">LH harfleri, 2</span> sayısı ve yanıcı madde sembolü vardı. Bunlardan biri laboratuvarın hidrojen yakıt hücresine bağlıydı.</p>

  <p class="calibre2">Mal’akh silindirlerden birini takılı bıraktı. Yedek silindirlerden birini dikkatle kaldırıp, rafın yanındaki çekçeğin üstüne koydu. Sonra silindiri güç sağlama odasından iterek çıkarıp veri depolama odasının pleksiglas kapısının önüne götürdü. Bulunduğu konum yeterince yakın olsa da ağır pleksiglas kapının zayıf bir noktası olduğunu fark etti. Kapının altıyla pervaz arasındaki küçük boşluk.</p>

  <p class="calibre2">Silindiri eşikte dikkatlice yan yatırdı ve esnek plastik borusunu kapının altından kaydırdı. Emniyet mührünü açıp, silindirin supabına ulaşması bir saniyesini aldı. Daha sonra yavaşça supabı kaldırdı. Baloncuktu, berrak sıvının borudan boşalarak, depolama odasının zeminine döküldüğünü camın ardından görebiliyordu. Mal’akh gölcüğün buharlar ve baloncuklar çıkararak büyümesini, tüm odaya yayılmasını izledi. Hidrojen sadece soğukta sıvı halde kalıyordu, ısıtıldığında kaynamaya başlıyordu. Ortaya çıkan gaz, doğal olarak sıvı halinden daha yanıcı oluyordu.</p>

  <p class="calibre2"><span class="italic">Hindenburg’u hatırla.</span></p>

  <p class="calibre2">Hemen laboratuvara koşup, payreks kavanozun içindeki Bunsen ocağı yakıtını aldı; yapışkan, alev alıcı fakat yanıcı olmayan bir yağdı. Bunu pleksiglas kapıya taşıdığında, sıvı hidrojenin hâlâ damlamakta olduğunu görünce sevindi. Veri depolama odasındaki kaynayan sıvı gölcüğü artık zeminin tamamını kaplamış, holografik depolama birimlerini taşıyan kaideleri çevrelemişti. Sıvı hidrojen gaza dönüşüp... küçük odayı doldururken, kaynayan gölcükten beyazımsı bir buğu yükseliyordu.</p>

  <p class="calibre2">Mal’akh, Bunsen ocağı yakıtını kaldırıp, hidrojen tankının üstüne, boruya ve kapının altındaki küçük boşluğa hatırı sayılır bir miktar döktü. Sonra dikkatlice laboratuvardan geri geri çıkarken, yerde uzun bir yağ şeridi bıraktı.</p>

  <p class="calibre2">Washington D.C.’nin 911 çağrılarına cevap veren operatör, bu akşam alışılmadık derecede yoğundu. Ekranında yeni bir acil arama belirirken, <span class="italic">futbol, bira ve dolunay,</span> diye düşündü. Bu telefon, Anacostia’daki Suitland Yolu’nda bulunan bir benzin istasyonunun ankesörlü telefonundan geliyordu. <span class="italic">Herhalde bir araba kazasıdır.</span></p>

  <p class="calibre2">“Dokuz-yüz-on-bir,” diye cevap verdi. “Acil durumunuz nedir?”</p>

  <p class="calibre2">Bir kadın sesi panik içinde, “Smithsonian Müzesi Destek Merkezi’nde az önce saldırıya uğradım,” dedi. “Lütfen polis gönderin! Kırk-iki- on Silver Hill Yolu!”</p>

  <p class="calibre2">Operatör, “Pekâlâ, sakin olun,” dedi. “Şimdi yapmanız gereken...” “Yapmanız gereken Kalorama Heights’taki malikâneye de bir ekip göndermek, ağabeyim orada esir alındı!”</p>

  <p class="calibre2">Operatör içini çekti. <span class="italic">Dolunay.</span></p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_60"></div>
</body>
</html>
