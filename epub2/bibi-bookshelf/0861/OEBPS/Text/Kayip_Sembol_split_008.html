<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos6513"><span class="calibre6"><span class="bold"><span class="calibre12">ÖNSÖZ</span></span></span></p>

  <p class="calibre2"><span class="bold">Mabet Evi</span></p>

  <p class="calibre2">20.33</p>

  <p class="calibre2"><span class="calibre11"><span class="italic">İ</span></span><span class="italic">şin sırrı ölümün nasıl olduğu...</span></p>

  <p class="calibre2">Zamanın başlangıcından bu yana sır, ölümün nasıl olacağıydı.</p>

  <p class="calibre2">Otuz dört yaşındaki üye, bakışlarını avcunda tuttuğu insan kafatasına indirdi. Bir kâse gibi çukur olan kafatası, kan kırmızısı şarapla doldurulmuştu.</p>

  <p class="calibre2">Kendi kendine <span class="italic">iç,</span> dedi. <span class="italic">Korkacak bir şey yok.</span></p>

  <p class="calibre2">Gelenek olduğu gibi yolculuğuna; üzerinde çıplak göğsünü gösteren ve sağ kolu dirseğe kadar kıvrılmış bol bir gömlek ve sol bacağı dize kadar sıvanmış bir pantolonla darağacına götürülen bir ortaçağ kâfirini tasvir eden rituel kıyafetiyle başlamıştı. Boynuna geçirilmiş kalın bir ip yere kadar sarkıyordu, yani kardeşlerin deyimiyle “cable-tow<a id="filepos7743"></a><sup class="calibre13"><small class="calibre14"><a href="../Text/Kayip_Sembol_split_143.html#filepos1323419"><span class="calibre15">{5}</span></a></small></sup>”. Ama bu akşam şahitlik eden diğer kardeşler gibi o da usta kıyafetleri içindeydi.</p>

  <p class="calibre2">Etrafını çevreleyen kardeşler topluluğu koyun derisi önlükleri, kordonları ve beyaz eldivenleriyle loca kıyafetlerini giyinmişlerdi. Boyunlarında, loş ışıkta hayalet gözleri gibi parlayan tören madalyonları asılıydı. Bu adamların pek çoğu gerçek yaşamlarında önemli mevkilere sahiptiler, ama üye, onların dünyevi mevkilerinin bu duvarların arasında hiçbir şey ifade etmediğini biliyordu. Burada herkes eşitti, hepsi de gizemli bir bağı paylaşan yeminli kardeşlerdi.</p>

  <p class="calibre2">Üye, ürkütücü topluluğa göz gezdirirken, bu adamların bir yerde, hem de <span class="italic">böyle</span> bir yerde toplanacağına dışarıdaki dünyadan kimlerin inanacağını merak etti. Bu oda, antik dünyanın mabetlerini andırıyordu.</p>

  <p class="calibre2">Ama gerçek daha da garipti.</p>

  <p class="calibre2"><span class="italic">Beyaz Saray’dan birkaç blok ötedeyim.</span></p>

  <p class="calibre2">Washington D.C., 1733 16. Sokak Kuzeybatı adresindeki devasa yapı, Hıristiyanlık öncesi tapınakların bir kopyasıydı; Kral Mausollus’un tapınağı, orijinal <span class="italic">mozole...</span> ölümden sonra götürülen yer. Ana girişin dışında, on yedi tonluk iki sfenks, bronz kapılara bekçilik ediyordu. İçerisi ise tören odaları, koridorlar, mühürlü mahzenler, kütüphaneler ve hatta duvara yapılmış niş benzeri bir bölmede yatan iki cesedin bulunduğu gösterişli bir labirentten oluşuyordu. Üyeye bu binadaki her odanın bir sırrı sakladığı söylenmişti, ama o hiçbir odanın, şu anda avcundaki kafatasıyla diz çöktüğü bu dev salondan daha derin bir sırrı saklamadığını biliyordu.</p>

  <p class="calibre2"><span class="italic">Mabet Odası.</span></p>

  <p class="calibre2">Burası kusursuz ölçülerde yapılmış kare şeklinde bir odaydı ve mağarayı andırıyordu. Yeşil granitten yekpare kolonların taşıdığı tavan, yerden otuz metre yüksekteydi. Domuz derisiyle koyu ceviz ağacından el yapımı sıralar odayı çevrelemişti. On metre uzunluğundaki bir taht batı duvarına hâkimdi, karşısındaysa gizlenmiş bir kilise orgu duruyordu. Duvarlar; Mısır’la, İbrani kültürüyle, astronomiyle, simyayla ve bilinmeyen pek çok şeyle ilgili antik sembollerden oluşan bir kaleydoskoptu...</p>

  <p class="calibre2">Bu akşam Mabet Odası özenle yerleştirilmiş mumlarla aydınlanıyordu. Onların loş ışıltısına sadece tavandaki yuvarlak açıklıktan süzülen soluk ay ışığı eşlik ediyordu. Odanın tam ortasına yerleştirilmiş en şaşırtıcı unsur olan siyah Belçika mermerinden yontulmuş devasa sunağa ay ışığı vuruyordu.</p>

  <p class="calibre2">Üye kendi kendine, <span class="italic">işin sırrı ölümün nasıl olduğu,</span> diye hatırlattı.</p>

  <p class="calibre2">Bir ses, “Vakit geldi,” diye fısıldadı.</p>

  <p class="calibre2">Üye, önünde duran beyaz cüppeli şahsı tepeden tırnağa süzdü. <span class="italic">Üstadı Muhterem.</span> Ellili yaşlarının sonlarındaki adam; çok sevilen, güçlü ve büyük servet sahibi olan bir Amerikan ikonuydu. Bir zamanlar koyu olan saçları artık griye dönüyordu, ünlü siması gücünü ve dinç zekâsını yansıtıyordu.</p>

  <p class="calibre2">Üstadı Muhterem düşen bir kar tanesi kadar yumuşak sesiyle, “Yeminini et,” dedi. “Yolculuğunu tamamla.”</p>

  <p class="calibre2">Üyenin yolculuğu, bu türden tüm yolculuklar gibi birinci dereceden başlamıştı. O akşam, şimdikine benzeyen bir törende Üstadı Muhterem siyah kadife bir bağla gözlerini kapatmış ve çıplak göğsüne tören hançerini dayayarak, “Hiçbir çıkar gözetmeden veya başka hiçbir yakışıksız amaç gütmeden, bu kardeşliğin gizemlerine ve ayrıcalıklarına kendi özgür iraden ve isteğinle aday olduğuna şerefin üzerine yemin eder misin?” diye sormuştu.</p>

  <p class="calibre2">Üye, “Evet,” diye yalan söylemişti.</p>

  <p class="calibre2">Üstat, “O halde sana açıklanan sırlara ihanet edecek olursan, bu hançer vicdanına saplanıp sana ölüm getirsin,” diye onu uyarmıştı.</p>

  <p class="calibre2">O sırada üye hiç korku duymamıştı. <span class="italic">Buradaki asıl amacımı asla öğrenemeyecekler.</span></p>

  <p class="calibre2">Bu akşam ise Mabet Odası’nda esen ciddi hava, yolculuğunda kendisine yapılan dehşet verici uyarıları hatırlatıyordu. Öğreneceği sırları başkasıyla paylaşacak olursa başına gelebilecek felaket tehditlerini: <span class="italic">kulaktan kulağa kesilen boğaz... kökünden koparılan dil... çıkarılıp yakılan bağırsaklar... ve küllerinin dörtbir yandan esen rüzgârla gökkubbeye savrulması... yerinden sökülüp vahşi hayvanlara verilen kalp...</span></p>

  <p class="calibre2">Sol elini üyenin omzuna koyan gri gözlü üstat, “Kardeşim,” dedi. “Son yemini et.”</p>

  <p class="calibre2">Yolculuğunun son adımına kendini hazırlayan üye, kaslı bedenini kıpırdattı ve dikkatini avuçlarında tuttuğu kafatasına verdi. Koyu kırmızı şarap, loş ışıkta neredeyse siyah gibi görünüyordu. Odada ölüm sessizliği hâkimdi. Son yeminini edip, seçkinler mertebesinde aralarına katılmasını bekleyen şahitlerin bakışlarını hissedebiliyordu.</p>

  <p class="calibre2"><span class="italic">Bu akşam,</span> diye düşündü. <span class="italic">Bu duvarların arasında daha önce kardeşlik tarihinde hiç olmamış bir şey meydana gelecek. Yüzyıllar boyunca bir kez bile vuku bulmamış bir şey.</span></p>

  <p class="calibre2">Bunun kıvılcım gibi çakıp, ona akıl ermez bir güç vereceğini biliyordu. Enerjiyle dolup, derin bir nefes aldı ve kendisinden önce dünyanın dörtbir yanından sayısız adamın yüzyıllar boyunca söylediği sözleri yüksek sesle dile getirdi.</p>

  <p class="calibre2"><span class="italic">“Bilerek veya kendi irademle yeminimi bozacak olursam... içtiğim bu şarap ölümcül bir zehir olsun.”</span></p>

  <p class="calibre2">Sözleri odanın derinliğinde yankılandı.</p>

  <p class="calibre2">Sonra etraf sessizleşti.</p>

  <p class="calibre2">Ellerini titretmeden kafatasını ağzına götürdü ve dudaklarının kuru kemiğe dokunduğunu hissetti. Gözlerini kapatıp, kafatasını hafifçe kaldırarak uzun ve derin yudumlarla şarabı içti. Son damla bittiğinde kafatasını indirdi.</p>

  <p class="calibre2">Bir an ciğerlerinin sıkıştığını ve kalbinin deli gibi attığını sandı. <span class="italic">Tanrım, biliyorlar!</span> Ama sonra bu düşünce geldiği gibi gitti.</p>

  <p class="calibre2">Vücuduna keyif verici bir sıcaklık yayılmaya başladı. Nefesini veren üye başını kaldırıp, kendisini hiç şüphelenmeden kardeşliğin en önemli sırlarını barındıran sınıfına aptalca kabul eden gri gözlü adama baktı.</p>

  <p class="calibre2"><span class="italic">Yakında değer verdiğin her şeyi kaybedeceksin.</span></p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_8"></div>
</body>
</html>
