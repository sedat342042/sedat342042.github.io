<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kayıp Sembol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos939866"><span class="calibre6"><span class="bold"><span class="calibre12">98. BÖLÜM</span></span></span></p>

  <p class="calibre2">Robert Langdon korkunç bir başağrısıyla kendine gelmeye başlamıştı.</p>

  <p class="calibre2"><span class="italic">Neredeyim?</span></p>

  <p class="calibre2">Her neredeyse, etraf karanlıktı. Zifiri bir karanlık ve ölüm sessizliği...</p>

  <p class="calibre2">Kolları iki yanında, sırtüstü yatıyordu. Aklı karışmış bir halde el ve ayak parmaklarını hareket ettirmeye çalıştı ve ağrımadan hareket ettiklerini anlamak onu rahatlattı. <span class="italic">Neler oldu?</span> Başağrısı ve mutlak karanlık dışında, her şey normale benziyordu.</p>

  <p class="calibre2">Neredeyse her şey...</p>

  <p class="calibre2">Langdon, fazlasıyla düzgün, cam gibi sert bir yüzeyin üstünde yattığını fark etti. Ama bundan daha da garibi, muntazam yüzey çıplak teniyle; omuzları, sırtı, uylukları, kalçası, baldırlarıyla doğrudan temas halindeydi. <span class="italic">Çıplak mıyım?</span> Şaşkınlıkla ellerini vücudunda gezdirdi.</p>

  <p class="calibre2"><span class="italic">Tanrım! Kıyafetlerim nerede?</span></p>

  <p class="calibre2">Sis perdesi karanlığın içinde dağılmaya başlayınca hatırladıktan Langdon’ın gözünün önünden geçti... korkutucu fotoğraf kareleri... ölü bir CIA ajanı... dövmeli bir canavarın yüzü... başının yere çarpması. Resimler hızla akmaya bağladı... şimdi Katherine Solomon’ın yemek odasında bağlanmış ve ağzı tıkanmış görüntüsünü mide bulantısıyla hatırlıyordu.</p>

  <p class="calibre2"><span class="italic">Tanrım!</span></p>

  <p class="calibre2">Langdon dikilip oturmaya kalkıştı, ama bunu yaparken, alnı birkaç santim üstünde duran bir şeye çarptı. Kafatasına acı dalgası yayılırken, bilincini kaybeder gibi oldu ve geri düştü. Sersemlemiş bir halde ellerini uzatıp, karanlıkta engelin ne olduğunu bulmak için yokladı. Bulduğu şey ona anlam ifade etmedi. Bu odanın tavanı otuz santimden daha alçak gibiydi. <span class="italic">Neresi burası?</span> Dönmek için kollarını açtığında, iki eli birden yan duvarlara çarptı.</p>

  <p class="calibre2">Şimdi gerçeği kavramaya başlıyordu. Robert Langdon bir odada değildi.</p>

  <p class="calibre2"><span class="italic">Bir kutunun içindeyim!</span></p>

  <p class="calibre2">Tabut benzeri küçük kutuya, var gücüyle yumruklarıyla vurmaya başladı. Üst üste defalarca, yardım isteyerek bağırdı. Onu saran dehşet, her geçen saniye artarak sonunda dayanılmaz seviyeye geldi.</p>

  <p class="calibre2"><span class="italic">Canlıyken gömüldüm.</span></p>

  <p class="calibre2">Çılgın bir panik içinde, kolları ve bacaklarıyla tüm gücünü vererek ittiği halde tuhaf tabutun kapağı yerinden kımıldamadı. Tek anlayabildiği kutunun fiberglastan yapıldığıydı. Hava geçirmiyor, ses geçirmiyor, ışık geçirmiyor, içinden çıkılmıyordu.</p>

  <p class="calibre2"><span class="italic">Bu kutunun içinde boğularak öleceğim.</span></p>

  <p class="calibre2">Küçükken düştüğü derin kuyuyu ve dipsiz çukurun karanlığında suyla mücadele ederek geçirdiği korkunç geceyi hatırladı. Yaşadığı bu travma Langdon’ın psikolojisini etkileyerek, kapalı yerlerde kalma korkusuyla yaşamasına yol açmıştı.</p>

  <p class="calibre2">Bu gece canlıyken gömülen Robert Langdon, en büyük kâbusunu yaşıyordu.</p>

  <p class="calibre2">Mal’akh’ın yemek odasındaki Katherine Solomon, yerde sessizce titredi. Teller el ve ayak bileklerini kesmişti. En ufak bir hareketiyle bağlar sanki daha da sıkılaşıyordu.</p>

  <p class="calibre2">Dövmeli adam Langdon’a vahşice saldırıp onu bayıltmış, baygın vücudunu deri çanta ve taş piramitle birlikte yerde sürüklemişti. Katherine nereye gittiklerini bilmiyordu. Kendilerine eşlik eden ajan ölmüştü. Dakikalardır tek bir ses duymuyor, Langdon ile dövmeli adamın hâlâ evde olduklarından şüphe ediyordu. Yardım istemek için çığlık atmaya çalışıyor, ama bunu her denediğinde ağzındaki tıkaç nefes borusuna tehlikeli biçimde yaklaşıyordu.</p>

  <p class="calibre2">Yerde yaklaşan ayak seslerini duyunca, birisinin yardıma geldiği ümidiyle başını çevirdi. Onu yakalayan kişinin dev silueti kapı eşiğinde belirdi. On yıl önce ailesinin evindeki görüntüsünü hatırlayınca Katherine ürküp geri çekildi.</p>

  <p class="calibre2"><span class="italic">Ailemi öldürdü.</span></p>

  <p class="calibre2">Adam şimdi ona doğru yürüyordu. Langdon ortalarda yoktu. Adam çömelip, onu belinden kavradı ve kaba bir şekilde omzuna attı. Tel bileklerini keserken, ağzındaki tıkaç acı dolu çığlıklarını bastırdı. Onu koridordan, daha bugün birlikte sakince çay içtikleri oturma odasına doğru götürdü.</p>

  <p class="calibre2"><span class="italic">Beni nereye götürüyor?!</span></p>

  <p class="calibre2">Katherine’i oturma odasından geçirirken, akşamüstü hayranlıkla baktığı <span class="italic">Üç Güzeller</span> yağlıboya tablosunun önünde durdu.</p>

  <p class="calibre2">Dudakları Katherine’in kulaklarına değen adam, “Bu resmi beğendiğini söylemiştin,” diye fısıldadı. “Memnun oldum. Gördüğün son güzellik bu olabilir.”</p>

  <p class="calibre2">Bunu söyledikten sonra, uzanıp avuç içini dev çerçevenin sağ kenarına bastırdı. Katherine’in şaşkın bakışları altında, resim adeta döner bir kapı gibi duvarın içine doğru çevrildi. <span class="italic">Gizli bir geçit.</span></p>

  <p class="calibre2">Katherine kıvranarak kurtulmaya çalıştı ama adam onu sıkıca tutarak, tablonun arkasındaki açıklığa taşıdı. <span class="italic">Üç Güzeller</span> arkalarından dönerek kapanırken, Katherine tablonun arkasındaki yoğun yalıtımı gördü. Anlaşılan, burada çıkan seslerin dış dünyadan duyulmaması gerekiyordu.</p>

  <p class="calibre2">Tablonun arkası, odadan çok bir koridora benziyordu. Adam onu koridorun sonuna kadar taşıyıp, ağır bir kapıyı açtı ve buradan küçük bir sahanlığa geçirdi. Katherine, bodruma inen dar bir rampadan aşağı bakıyordu. Çığlık atmak için önce nefes aldı ama tıkaç onu boğuyordu.</p>

  <p class="calibre2">İniş dik ve dardı. İki yandaki beton duvarlar, aşağıdan yayılan mavimsi bir ışıkla renklenmişti. Yukarı doğru yükselen, kokuların ürkütücü bir karışımıyla yüklü hava; kimyasalların sert ısırığı, tütsünün yumuşak sakinliği, insan terinin topraksı kokusu ve hepsini bastıran hayvani bir korku atmosferiyle... sıcak ve keskindi.</p>

  <p class="calibre2">Rampanın sonuna geldiklerinde adam, “Uğraştığın bilim beni etkiledi,” diye fısıldadı. “Umarım <span class="italic">benimki</span> de seni etkiler.”</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_106"></div>
</body>
</html>
