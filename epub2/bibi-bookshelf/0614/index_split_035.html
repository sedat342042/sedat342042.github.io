<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>(Microsoft Word - Ahmet \334mit _ Sis Ve Gece.doc)</title>
    <meta name="generator" content="pdftohtml 0.36"/>
    <meta name="author" content="f"/>
    <meta name="date" content="2007-03-29T11:11:59+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_34">223 </h2>
<p class="calibre1">'Çok üzgünüm Metin Amca' dedi. </p>
<p class="calibre1">'Mine'ye ne oldu Selin, nerede bu kız ?' diye sordum. </p>
<p class="calibre1">Bakışlarını kaçırdı. </p>
<p class="calibre1">'Ben bir şey bilmiyorum' dedi. </p>
<p class="calibre1">'Sen onun en yakın arkadaşıydın, ayrılmadan önce ne yapıyordu, bir yere gideceğini filan söyledi mi sana?' </p>
<p class="calibre1">'Bilmiyorum' dedi sanki benden kaçmak ister gibi bir hali vardı. O zaman anladım ki Selin bir şeyler saklıyor. </p>
<p class="calibre1">'Bak Selin, sana hiçbir zarar gelmeyecek. Konuştuğumuzu kimseye söylemeyeceğim, ne olur bildiklerini gizleme' dedim. </p>
<p class="calibre1"/>
<p class="calibre1">Bir an yüzüme baktı. </p>
<p class="calibre1">'Bir şey var, ama emin değilim' dedi. </p>
<p class="calibre1">'Neymiş' dedim </p>
<p class="calibre1">'Mine hamileydi' dedi yüzü kızararak. </p>
<p class="calibre1">'Hamile mi?!' dedim hayretler içinde kalarak... Düşünebiliyor musunuz Sedat Bey! </p>
<p class="calibre1">Yirmr yaşlarında bir kız, henüz evlenmemiş, nişanlı bile değil, ama hamile. </p>
<p class="calibre1">Almanları kınardık, Türkiye'nin de hiç farkı kalmamış Almanya'dan..." Sanki benim bir şeyler söylememi beklemiş gibi bir süre susuyor. Ama benden yanıt alamayınca devam ediyor öyküsüne. </p>
<p class="calibre1">"Đnanamadım tabiî. 'Emin misin kızım ?' diye sordum. </p>
<p class="calibre1">'Mine söyledi' dedi Selin. </p>
<p class="calibre1">'Çocuk Fahri'den miymiş?' diye sordum bunun üzerine." </p>
<p class="calibre1">Bunları anlatarak bir yerlere mi varmaya çalışıyor Metin ? Dikkatle yüzüne bakıyorum, ama beni suçladığına ilişkin hiçbir belirti göremiyorum. </p>
<p class="calibre1">"Selin çocuğun Fahri'den olmadığını söyledi. Başka bir sevgilisi varmış. Bir ay kadar önce ayrılmış. Çocuk ondanmış. Şu hale bakın bir ay önce başka bir sevgili. Anne, anne değil ki ilgilensin kızıyla. Ben de pek masum sayılmam tabiî..." </p>
<p class="calibre1">"Kimmiş bu adam ?" diyorum sahte bir merakla. </p>
<p class="calibre1">"Tanımadığını söyledi" diyor Metin. "Ama bence tanıyordu. Onu korkutmaktan çekindiğim için çok üzerine gitmedim. Belki diyorum, bu adam kıskançlıkla bir zarar vermiş olabilir Mine'ye. Kızı kaçırıp bir yerde saklıyor da olabilir." </p>
<p class="calibre1">"Adam hakkında Selin ne söyledi?" </p>
<p class="calibre1">"Adamın Mine'ye bir kötülük yapacağmı sanmıyormuş. Mine de hiçbir zaman kötü söz etmemiş adam hakkında. Selin başka bir ihtimalden söz etti. 'Mine kürtaj olacaktı' dedi. 'Belki kaybolması bu kürtajla ilgili olabilir. Aslında Türkiye'de kürtaj olmayı düşünmüyordu. Ama ben Đstanbul'dan ayrılacağım gün telefon </p>
<p class="calibre1">etti. Öğleden sonra havaalanına beni yolcu etmeye gelecekti. Kanamam var, doktora gideceğim, dedi. Nereye gideceksin? diye sordum. Zeynep Kâmil'de Fahri'nin Gülizar adında hemşire bir arkadaşı var. Onu aradım. Hemen gel, dedi. </p>
<p class="calibre1">Salih diye bir kadın doğumcu varmış, işinin uzmanıymış seni ona gösterelim, dedi. Fahri de yanında değil, istersen yolculuğumu erteleyeyim, dedim. Önemli bir şey olduğunu sanmıyorum, belki önemsiz bir kanamadır, dedi. </p>
<p class="calibre1">italya'dan geç saatlerde Mine'yi aradım. Neşeyle açtı telefonumu. Hastaneye gittiğini, ama Salih Bey'i bulamadıklarını, Güli-zar'ın onu başka bir doktora götürdüğünü söyledi. Doktor bakmış, Önemli bir şey yok, demiş. Ağır işler yapmamasını, eve gidip dinlenmesini söylemiş. Ama bir gelişme olursa gecikmeden gel, demiş. Zaten kanama da kesilmiş. </p>
<p class="calibre1">Bunları duyunca rahatladım. Bir gün sonra aradığımda Mine evde yoktu. Sonra kaybolduğunu öğrendim. Zayıf olasılık ama, acaba diyorum yine kanaması filan oldu da hastaneye mi gitti ? Orada rahatsızlandı da...' </p>
<p class="calibre1">'Olabilir' dedim Selin'e. Hemşire ile doktorun ismini aldım. Ama benim asıl niyetim eski sevgilisinin adını öğrenmek. Kızı ürkütmeden nasıl sorarım diye düşünürken, birden ayaklarımın yerden kesildiğini hissettim. Baktım irikıyım iki adam kollarımdan tuttukları gibi beni havaya kaldırmışlar. </p>
<p class="calibre1">'Niye rahatsız ediyorsun, küçükhanımı ?' diyerek beni yandaki duvara yapıştırdılar. Selin, 'Bırakın onu, bana bir şey yapmadı' dedi de öyle yere indirdiler. 'Bir daha da buralarda görünme' dediler. Çaresiz uzaklaştım oradan. </p>
<p class="calibre1">Ne dersiniz, bu hemşire ile doktorun ismi işimize yarar mı ?" </p>
<p class="calibre1">"Hem de çok" diyorum. "Mine'nin hamile olduğunu biz de öğrenmiştik, ama hangi hastaneye gittiğini bilmiyorduk. Bunları öğrenmeniz iyi olmuş. Benim asıl merak ettiğim Selin'in bunu polise neden söylemediği." </p>
<p class="calibre1">"Çok korkmuş kızcağız" diyor Metin. "Biraz da ailesi abartıyor. Mine'nin kaybolmasının ardından, Fahri de ölünce aile iyice paniklemiş. Fahri anarşistmiş </p>
<p class="calibre1">ya, kızlarını yasadışı işlere bulaşmış olmasından çekiniyorlar. Türkiye'den de birileri öyle şeyler söylemiş galiba. Babası çok nüfuzlu bir adam. Burada bile peşime adam takmış olabilir." </p>
<p class="calibre1">"Sanmıyorum, o yalnızca kızını korumaya çalışıyor. Bunu da en iyi Đtalya'da yapabilir. Onun için de kızını Türkiye'ye yollamı-yor ya. Rahat olun, burada kimse sizi izlemez." </p>
<p class="calibre1"/>
<p class="calibre1">"Bu adamı bulabilecek miyiz ?" diye soruyor. </p>
<p class="calibre1">"Hangi adamı ?" diye soruyorum anlamazlığa vurarak. </p>
<p class="calibre1">"Eski sevgilisini canım." </p>
<p class="calibre1">"Araştıracağız" diyorum. "Ama öncelikle Zeynep Kâmil'deki şu Salih adındaki doktorla görüşmek istiyorum. </p>
<p class="calibre1">"Sizinle gelebilir miyim ?" diyor. </p>
<p class="calibre1">"Maalesef bu imkânsız. Araştırmalarımıza sivilleri katamayız. Siz zaten yeterince yardımcı oldunuz. Sağolun." </p>
<p class="calibre1">"Bu benim meselem. Kızımı bulmalıyım..." Bir an susup yüzüme bakıyor. "Size bir şey sormak istiyorum. Kayıp aileleri bir araya gelip, dernek kurmuşlar. </p>
<p class="calibre1">Çocuklarının bulunması için hafta sonları Galatasaray Lisesi'nin önünde toplanıyorlarmış. Mine'nin resmini çoğaltıp ben de onlara katılsam, diyorum." </p>
<p class="calibre1">"Kim önerdi size bunu ?" diye soruyorum kuşkuyla. </p>
<p class="calibre1">"Hiç kimse" diyor. "Gazetede okudum." </p>
<p class="calibre1">"Bir yaran olacağını sanmıyorum. Hem onların çoğu siyasî faaliyetler. Devletin teröre karşı politikasını karalamak için yasadışı örgütlerin düzenlediği amaçlı eylemler. Bence beklemelisiniz." </p>
<p class="calibre1">"Şu ana kadar beklemekten başka bir şey yapmadım ki. Ama hiçbir gelişme de olmadı" diyor. </p>
<p class="calibre1">"Sabırlı olmalısınız" diyorum. "Bu işler sanıldığından daha zordur." </p>
<p class="calibre1">Yirmi dördüncü bölüm </p>
<p class="calibre1">Koridorları, kadın hastaların sesleriyle uğuldayan hastanenin içinde Doktor Salih Kemer'i bulmak, sandığım kadar zor olmuyor. Sorduğum yaşlı hastabakıcı, Salih Bey'in ikinci katta, soldan üçüncü odada hâsta kabul ettiğini söylüyor. </p>
<p class="calibre1">Anlaşılan oldukça tanınan biri bu Doktor Salih. Muayene yaptığı odaya geldiğimde içerisinin de tıpkı koridor gibi tıklım tıklım hastalarla dolu olduğunu görüyorum. Beklemeye kalksam, belki de akşama kadar görüşemeyeceğini adamla. </p>
<p class="calibre1">Asık bir suratla, gelen hastaların kayıtlarını yapan genç hemşireye yaklaşıyorum. Kimlik kartımı göstererek: </p>
<p class="calibre1">"Ben Emniyet'ten geliyorum" diyorum. "Doktor Bey'le çok önemli bir konu görüşeceğim." </p>
<p class="calibre1">Genç hemşire, bolca sürdüğü rimelden neredeyse birbirine yapışmış kirpiklerim güçlükle kırparak, sen de nereden çıktın der-cesine sıkıntıyla yüzüme bakıyor. </p>
<p class="calibre1">"Doktor Bey'e sormam gerek" diyor. </p>
<p class="calibre1">"O zaman sor" diyorum. "Ama çok önemli olduğunu da eklemeyi unutma." </p>
<p class="calibre1">Hemşire içeri giriyor. Kadın hastalar kötü kötü bana bakıyor. Aldırmıyorum. </p>
<p class="calibre1">Onların arasında saatlerce beklemeyi göze alamam doğrusu. </p>
<p class="calibre1">"Sizin de mi hastanız var ?" diyor, masanın yanında oturan orta yaşlı, zayıf bir kadm. </p>
<p class="calibre1">"Hayır benim hastam yok, Doktor Bey'le başka bir konu konuşacağım. Merak etmeyin uzun sürmez." </p>
<p class="calibre1">"Böyle işler mesai saatleri dışında yapılmalı. Ne haklan var zamanımızı almaya" </p>
<p class="calibre1">diyor kalabalığın arasından biri. Duymazlığa vuruyorum. Ama kalabalığın içinde homurtular artıyor. Neyse ki </p>
<p class="calibre1">fazla beklemeden hemşire kız çıkıyor: </p>
<p class="calibre1">"Doktor Bey sizi bekliyor" diyor. </p>
<p class="calibre1">Đçerdeki hasta çıkarken giriyorum içeri. Arkamdan kalabalığın homurtusu artıyor. </p>
<p class="calibre1">Hemşirenin onlara ters ters bir şeyler söylediğini işitiyorum. </p>
<p class="calibre1">Küçük bir masanın arkasında oturuyor Doktor Salih. Kırk yaşlarında atletik vücutlu, yakışıklı bir adam. Oldukça yorgun görünüyor. Meraklı bakışlarını yüzüme dikerek: </p>
<p class="calibre1">"Nasıl yardımcı olabilirim ?" diye soruyor. </p>
<p class="calibre1">"Bir hasta hakkında bilgi alacaktım" diyorum. </p>
<p class="calibre1">Gerginleşir gibi oluyor. </p>
<p class="calibre1">"Kimliğinizi görebilir miyim?" </p>
<p class="calibre1">Cüzdanımı uzatıyorum, kayıtsızca baktıktan sonra: </p>
<p class="calibre1">"Buyurun oturun" diyor. "Bu kişi benim hastam mı?" </p>
<p class="calibre1">"Ondan emin değilim. Adı Mine..." </p>
<p class="calibre1">"Kayıtlara bakalım" diyor. </p>
<p class="calibre1">"Adı kayıtlarda olmayabilir" diyorum. "Gülizar admda bir hemşire aracılığıyla gelmiş." </p>
<p class="calibre1"/>
<p class="calibre1">Doktorun yüzünün değiştiğini görüyorum. </p>
<p class="calibre1">"Bir şey mi oldu?" diyorum. </p>
<p class="calibre1">"Ne zaman gelmiş bu hasta?" diyor soğuk bir tavırla. </p>
<p class="calibre1">"Bir ay önce falan olmalı. Niye sordunuz ?" </p>
<p class="calibre1">"Gülizar Hemşire öldü" diyor. "Bunu bilmeniz gerekir." </p>
<p class="calibre1">"Bilmem mi gerekir, neden?" </p>
<p class="calibre1">"Onu güvenlik güçleri vurdu çünkü." </p>
<p class="calibre1">"Polisler mi?" </p>
<p class="calibre1">"Evet, Üsküdar'da evine yapılan baskında öldürüldü." </p>
<p class="calibre1">Vay canına, diyorum kendi kendime. Nasıl da unuttum. Orada ölen hemşirenin adı da Gülizar'dı. </p>
<p class="calibre1">"Olayı hatırlıyorum" diyorum kibar bir tavırla. "Ölen hemşirenin, Gülizar Hanım olduğunu bilmiyordum. Mine o ölmeden önce gelmiş olmalı. Bakın şu resimdeki kız" </p>
<p class="calibre1">diyerek cüzdanımdan çıkardığım fotoğrafı uzatıyorum. </p>
<p class="calibre1">Doktor fotoğrafı alıyor. Dikkatle bakıyor. </p>
<p class="calibre1">"Onu gördüm" diyor emin bir tavırla. "Gülizar getirdi. Belki de onun için bu kadar net hatırlıyorum. Çünkü Gülizar bu kızın geldiği günün akşamı öldürüldü." </p>
<p class="calibre1">"Emin misiniz, bu kızın size geldiği akşam mı?" </p>
<p class="calibre1">"Kesinlikle o akşam. Çok iyi hatırlıyorum. Mesai saatimiz neredeyse bitmek üzeriydi. Kız hamileymiş, kanaması vardı. Bir gün önce yine gelmiş. Ben yoktum bir başka arkadaş bakmış. Önem-229 </p>
<p class="calibre1">li bir şey olmadığını söylemiş. Ertesi gün de kanama sürünce, yine hastaneye gelmiş. Ben de baktım. Kanama çok değil, ama düşükten korktum. 'Çocuğu alalım, garanti olur' dedim. Bir hafta sonra Almanya'ya gideceğini, orada kürtaj yaptırmak istediğini söyledi. Türkiye'de kürtaj olma konusunda içi rahat değildi. Kritik bir durum olmadığı için fazla zorlamadım. 'Yarına kadar bekleyelim. Kanama devam ederse çocuğu alırız' dedim. Kabul etti. Kanaması durmuş olmalı ki ertesi gün gelmedi. O gün Gülizar'ın ölüm haberini aldık..." </p>
<p class="calibre1">Selin'in Metin'e söyledikleri geliyor aklıma. "Ertesi gün aradığımda Mine'yi evde bulamadım." Ertesi gün dediği Mine'nin ikinci kez hastaneye gelip, bu doktorla görüştüğü gün. Yani Üsküdar'daki eve baskının düzenlendiği, Gülizar'ın öldürüldüğü gün. "Aman Allahım" diyorum kendi kendime. Yoksa Mine de o akşam Gülizar'ın evinde miydi ? Bu çılgın düşünceyi hemen kovuyorum kafamdan. Yok Canım Mine "neden o eve gitsin ki? </p>
<p class="calibre1">"Gülizar'ı öldürenler telafisi olanaksız bir yanlış yaptılar" diyor, Doktor Salih, benim tedirginliğimden habersiz. "O terörist değildi. Bir ara içeri girmiş çıkmış. Hepsi bu." </p>
<p class="calibre1">Vicdanî duygulan uyanıp, hemşiresine yapılan geri dönüşü olamayan yanlışlığın acısını, kinayeli sözlerle benden çıkarmaya çalışan doktorun söyledikleri bir kulağımdan girip ötekinden çıkıyor. </p>
<p class="calibre1">Ya Gülizar, "Kanaman artabilir, bu gece bende kal" dediyse! Böyle bir teklifi kabul edeceğini sanmıyorum. Yabancı birinin evinde kalmaktan hoşlanmaz Mine. Ama sağlığı konusunda da çok titizdir. Ya o da bu kritik geceyi tek başına geçirmeyi göze alamadıysa, bir hemşirenin yanında kalmanın daha iyi olacağını düşündüyse. </p>
<p class="calibre1">Hem ev hastaneye de yakın. </p>
<p class="calibre1">"Gülizar kimseyi öldürmemiş, yaralamamış" diye sürdürüyor yakınmasını doktor. </p>
<p class="calibre1">"Aksine dünyaya sağlıklı çocuklar gelsin diye uğraşan biriydi o." </p>
<p class="calibre1">Peki evde teröristlerin olduğunu bilmiyor mu Gülizar? Naci'nin söylediğine göre teröristler eve akşamüstü girmiş. Yani eve gidene kadar Gülizar'ın onlardan haberi yok. Belki de var. Eğer varsa Mine'yi çağırmamıştır eve. </p>
<p class="calibre1">"Teröristleri saklamanın cezası ölüm değildir" diyen doktorun sesiyle dağılır gibi oluyor karabasanım. "Đnsanları öldürmeden ele geçirmenin bir yolu olmalı." </p>
<p class="calibre1">Belki de ayrı ayrı gittiklerini görmüştür doktor diye düşünüyorum, bu kaygı verici olasılıktan kurtulmak için. </p>
</body>
</html>
