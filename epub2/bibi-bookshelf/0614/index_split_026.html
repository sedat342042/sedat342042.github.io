<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>(Microsoft Word - Ahmet \334mit _ Sis Ve Gece.doc)</title>
    <meta name="generator" content="pdftohtml 0.36"/>
    <meta name="author" content="f"/>
    <meta name="date" content="2007-03-29T11:11:59+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_25">134 </h2>
<p class="calibre1">Ya alay ettiğimi anlamıyor ya da anlamazlığa vuruyor. </p>
<p class="calibre1">"Aynen öyle Abi" diyor. </p>
<p class="calibre1">"Dilencilik işinde hep çocuklar mı kullanılır?" </p>
<p class="calibre1"/>
<p class="calibre1">"Benim bu işlerle ilgim yok" diyor kendini sağlama almak kaygısıyla. Ama benimle arayı da bozmak istemiyor. "Duyduğuma göre. Arayanı soranı olmayan, esmer, zayıf çocukları seçiyorlar-mış. Đri kara gözlü olanları." </p>
<p class="calibre1">"Đri kara gözlü mü ?" </p>
<p class="calibre1">"O çocukların yüzünde, nasıl söyleyeyim bir mahzunluk, bir hüzün var. Vatandaş </p>
<p class="calibre1">görünce acıyor, vicdanı sızlıyor, atıyor parayı." </p>
<p class="calibre1">"Gençleri de dilendiriyorlar mı ?" </p>
<p class="calibre1">"Yok Abi dilencilik işinde gençleri kimse istemez. Hırsızlık falan olsa neyse." </p>
<p class="calibre1">"Deliler, geri zekâlı olanlar?" </p>
<p class="calibre1">"Deliler kendilerine acındırmayı beceremezler. Đnsanlar delilere gülerler. Bir de verdikleri paranın boşa gideceğini düşünürler." </p>
<p class="calibre1">"Ya kaçırma olayları? Organ nakli için filan." </p>
<p class="calibre1">Neco ne söylediğimi anlamamış gibi davranıyor. </p>
<p class="calibre1">"Nasıl organ nakli!" </p>
<p class="calibre1">"Yabancı zengin hastalara. Kalp hastası olanlar, böbreğe ihtiyacı olanlar için. </p>
<p class="calibre1">Genç çocukların kaçırılması." </p>
<p class="calibre1">"Đlk senden duyuyorum. Böyle bir şey varsa da benim haberim yok... Demek vatandaşı parçalayıp gâvurlara satıyorlarmış. Vay anasını, neler varmış be!" </p>
<p class="calibre1">Neco giderek abartıya kaçan bir halde başını sağa sola sallarken asık bir suratla Mustafa giriyor içeriye. </p>
<p class="calibre1">"Araba kaportacıdaymış" diyor. Bu habere hiç sevinmediği belli. </p>
<p class="calibre1">"Ya Trafik Şubesi?" </p>
<p class="calibre1">"Onlar da söylenenleri doğruladılar. Söz konusu araba üç gün önce ağır bir kaza geçirmiş." </p>
<p class="calibre1">"Bende yalan yok Abi" diyor Neco haklı çıkmış olmanın keyfiyle. "Ne söylediysem harfi harfine doğrudur." </p>
<p class="calibre1">"Kes sesini" diye çemkiriyor Mustafa. "Seninle işimiz daha bitmedi." </p>
<p class="calibre1">Mustafa'nın tehditleriyle tadı kaçan Neco önüne bakıyor. Odada bir sessizlik başlıyor. Şerefi düşünüyorum. Bize neden yalan söylemiş olabilir? Belki de kaçırma olayı filan olmadı. Şeref, Ne-co'ya düşmandı, onun başını belaya sokmak için bu yalanı kullandı. Hayır, bu inandırıcı değil. Başka bir neden olmalı. </p>
<p class="calibre1">Mine'nin kaybolmasıyla ilgisi var mı acaba? </p>
<p class="calibre1">"Şeref diye birini tanıyor musun?" </p>
<p class="calibre1">"Kurtuluş'tamı?" </p>
<p class="calibre1">"Evet. Bakkalık yapıyor." </p>
<p class="calibre1">"Ev, arsa filan da alıp satar mı?" </p>
<p class="calibre1">"Doğru, komisyonculuk da yapıyormuş." </p>
<p class="calibre1">"Komisyonculuk mu, eşkıyalık desene şuna?" </p>
<p class="calibre1">"Herifi tanıyorsun yani." </p>
<p class="calibre1">"Ne anasının gözüdür o." </p>
<p class="calibre1">"Kavgalı mısınız ?" </p>
<p class="calibre1">"Yoo hiç bulaşmadım. O da bana yaklaşmaz." </p>
<p class="calibre1">"Pek sevmiyorsun Şerefi?" </p>
<p class="calibre1">"Ölüyü soyan adamı sever misin Abi?" </p>
<p class="calibre1">"Sanki kendisi sütten çıkmış ak kaşık da" diye söyleniyor Mustafa. </p>
<p class="calibre1">"Ölüleri mi soyuyor?" diye soruyorum Mustafa'ya aldırmadan. </p>
<p class="calibre1">"Daha beter. Yaşlı Rumlar var ya. Hani çocukları tırsıp Yunanistan'a filan kaçmış olanlar. Onları korkutup evlerini yok pahasına elde etmeye çalışıyor." </p>
<p class="calibre1">"Daha açık anlatsana şunu." </p>
<p class="calibre1">"Diyelim ki bir Rum ailedensin. Yıllar önce yapılmış müstakil bir evin ya da ne bileyim iki üç katlı bir apartmanın var. Bu şerefsiz herif, seni tedirgin etmeye başlıyor. Akşamları pencerelere taş atmalar, duvarlara yazılar, imzasız tehdit mektupları falan. Ama kendini göstermeden. Sanki birileri bu işi yapıyor, o da mahallenin iyi çocuğu olarak sana yardım edecek. Sat malını mülkünü, ya git Balıklı Rum Vakfı'nda kal, diyor ya da akrabaların falan varsa Yunanistan'a göç. </p>
<p class="calibre1">Eğer Rum vatandaşımız tufaya gelirse, seninki yok pahasına alıyor evi. Hurda binanın yerine nurtopu gibi bir apartman dikiyor." </p>
<p class="calibre1">"Niye şikâyet etmiyorlar adamı." </p>
<p class="calibre1">"Çoğu farkına bile varmıyor olayın. Hem şikâyet etse ne olacak? Ortada suç yok, suçlu yok. Biraz ürkektir o insanlar." </p>
<p class="calibre1"/>
<p class="calibre1">Başımı kaldırıyorum, Mustafa'nın anlamlı bakışlarıyla karşılaşıyorum. Sanırım o da aynı şeyi düşünüyor. </p>
<p class="calibre1">"Başka işlere bulaştı mı bu Şeref?" diye soruyorum yeniden Neco'ya. "Yaralama, öldürme falan?.." </p>
<p class="calibre1">"Yok canım, o işlere hiç girmez. Çok korkaktır... Niye sordunuz Şerefi?" </p>
<p class="calibre1">"Hiiiç başka bir iş bu ?" diyorum umursamaz bir tavırla. </p>
<p class="calibre1">Gözlerini kısarak bakıyor Neco. </p>
<p class="calibre1">"Yoksa bana iftira eden o herif mi?" Sonra sağ elini sol avucuna vuruyor. "Tabiî ya, o yapmıştır bu puştluğu bana" diye söyleniyor. </p>
<p class="calibre1">"Küfürlü konuşma" diye uyarıyor Mustafa. </p>
<p class="calibre1">Neco Mustafa'yı takmıyor. </p>
<p class="calibre1">"Görüyorsun Abi. Benim hiçbir suçum yok. Hepsi o puştun iftirası" diyor. </p>
<p class="calibre1">Der demez de Mustafa olanca gücüyle bir tokat indiriyor ensesine. </p>
<p class="calibre1">"Sana küfürlü konuşma dedim." </p>
<p class="calibre1">Boş bulunan Neco, neredeyse yüzü masaya değecek kadar öne doğru savruluyor. </p>
<p class="calibre1">"Vurma Abi, şimdi ben sana ne yaptım ?" </p>
<p class="calibre1">"Aşağılık herif! Ne yapmışmış? Ya bu geceki çocuklar? Onları da Şeref mi satıyordu?" </p>
<p class="calibre1">Hırsını alamayan Mustafa, sağdan soldan tokatlar indirmeye başlıyor Neco'nun yüzüne. Ayağa fırlayıp Mustafa'yı yakalıyorum. Operasyonu o yönetiyor olsaydı çoktan hastanelik etmişti Neco'yu. </p>
<p class="calibre1">"Sakin ol" diyorum onu sarsalayarak. Zor yatışıyor Mustafa. </p>
<p class="calibre1">"Yüzümüze baka baka yalan söylüyor bu herif diyor burnundan soluyarak. Neco'nun önünde yaptığının yanlış olduğunu söylemek istemiyorum. </p>
<p class="calibre1">"Önce sakin ol" diyorum. </p>
<p class="calibre1">Sözlerimin altında yatan uyarıyı sezinleyen Mustafa, geri çekiliyor. </p>
<p class="calibre1">"Tamam" diyor, sitem yüklü bir sesle. "Ben sakinim." </p>
<p class="calibre1">Elleriyle başını korumaya çalışan Neco ürkek gözlerle bizi izliyor. </p>
<p class="calibre1">On beşinci bölüm </p>
<p class="calibre1">Asayiş şubesindeki hayhuydan kurtulup yeniden sakin geceye dönüyoruz. Arabayı ben kullanıyorum. Mustafa düşünceli bir halde yan koltukta oturuyor. Sorgu hakkında konuşmak, davranışını nasıl değerlendiğimi öğrenmek istiyor, ama lafı açacak cesareti yok. Ben de renk vermiyorum, sağ elimi direksiyondan çekip, cebime sokuyorum, not defterini çıkarıp Mustafa'ya uzatıyorum. </p>
<p class="calibre1">"Bak bakalım şu herifin adresine, neredeymiş ?" </p>
<p class="calibre1">Karanlıkta göremiyor. Torpido gözünün kapağına uzanıyor. Kapak açılır açılmaz içerdeki ışık yanmaya başlıyor. Defteri ışığa tutarak çeviriyor yapraklarını. </p>
<p class="calibre1">"Biraz arkalarda olacak" diyorum. </p>
<p class="calibre1">"Evet, işte burada: Şeref Kuru, Cevizli Sokak. No: 3/3 Bomon-ti... Şerefi tutuklayacak mıyız?" </p>
<p class="calibre1">"Hangi suçtan?" </p>
<p class="calibre1">"Tehdit, insanların evlerini hileyle ellerinden almak." </p>
<p class="calibre1">"Ne şikâyetçi ne de kanıt var." </p>
<p class="calibre1">"Neco'nun söyledikleri." </p>
<p class="calibre1">"Mahkemede bir işe yaramaz." </p>
<p class="calibre1">"Peki, ne yapacağız ?" </p>
<p class="calibre1">"Gözünü korkutacağız." </p>
<p class="calibre1">"Sopa mı atacağız ?" </p>
<p class="calibre1">"Daha iyisini yapacağız." </p>
<p class="calibre1">Caddeler tenha, tek tük araç geçiyor yanımızdan; kısa sürede ulaşıyoruz Şerefin evine. Apartmandaki dairelerin ışıklan kapalı, herkes mışıl mışıl uyuyor olmalı. </p>
<p class="calibre1">Önce Mustafa'yı yollasam, diye düşünüyorum sonra vazgeçiyorum. Beni görmezse belki gel-memezlik eder. Bu işi sessiz sedasız halletmeliyiz. Mustafa'yla birlikte iniyoruz arabadan. Apartman kapısı kapalı. Yandaki zille-rin üzerlerinde ismini buluyoruz: Şeref Kuru. Üst üste üç kere basıyorum zile. </p>
<p class="calibre1">Birkaç dakika sonra ikinci katta ışık yanıyor. Pencerenin açıldığını duyuyoruz, başı örtülü bir kadın görünüyor. Yaşlı bir ses merakla soruyor: </p>
<p class="calibre1">"Kimi aradınız ?" </p>
<p class="calibre1">"Şerefi arıyoruz." </p>
<p class="calibre1">"Bu saatte ne yapacaksınız Şerefi ? Kimsiniz siz ?" </p>
<p class="calibre1">"Arkadaşıyız Teyze. Kapıyı açarsanız anlatırız." </p>
<p class="calibre1"/>
<p class="calibre1">Kadın içeri giriyor, az sonra Şerefin uykulu suratı görünüyor. </p>
<p class="calibre1">"Kimsiniz?" </p>
<p class="calibre1">"Benim" diyorum güven veren bir tarzda sağ elimi yukarı doğru kaldırarak. </p>
<p class="calibre1">"Komiser Sedat. Tanıdın mı ?" </p>
<p class="calibre1">"Sedat Abi!" Sesindeki öfke yerini meraka bırakıyor. "Ne oldu, bir şey mi var?" </p>
<p class="calibre1">"Önemli bir şey değil? Kapıyı aç da konuşalım." </p>
<p class="calibre1">"Tamam. Hemen açıyorum." </p>
<p class="calibre1">Otomatiğin sesiyle açılıyor kapı. On basamaklı iki merdiveni tırmanarak ikinci kata ulaşıyoruz. Şeref daire kapısında bizi bekliyor. </p>
<p class="calibre1">"Kusurumuza bakma Şeref, rahatsız ettik. Ama herifi teşhis etmen lazım." </p>
<p class="calibre1">"Yakaladınız mı?!" diye şaşkınlıkla söyleniyor Şeref. </p>
<p class="calibre1">"Elbette yakaladık. Niye şaşırdın?" </p>
<p class="calibre1">"Yoo. Şaşırmadım da. Bu kadar çabuk olacağını tahmin etmedim." </p>
<p class="calibre1">"Bak şimdi alındım Şeref. Türk polisini küçük görüyorsun." </p>
<p class="calibre1">"Affedersiniz Komiserim. Öyle demek istemedim." </p>
<p class="calibre1">"Kim bu çocuklar Şeref?" </p>
<p class="calibre1">Yaşlı kadının sesi duyuluyor kapının arkasından. </p>
<p class="calibre1">"Polisler" diyor Şeref, tatsız bir sesle. Ama hemen düzeltiyor. "Merak etme onlar benim arkadaşlarım. Tanıklık için karakola gidip geleceğiz." </p>
<p class="calibre1">Kapı aralanıyor, beyaz başörtülü, temiz yüzlü yaşlı bir kadın çıkıyor karşımıza. </p>
<p class="calibre1">Gözleri endişe yüklü. </p>
<p class="calibre1">"Şimdi mi gideceksiniz ?" </p>
<p class="calibre1">"Adalet beklemez Anacığım" diyorum. </p>
<p class="calibre1">"Ne tanıklığı bu? Kötü bir iş değildir inşallah?" </p>
<p class="calibre1">"Yok, önemli bir şey değil. Şeref sağolsun bize yardımcı oluyor işte." </p>
<p class="calibre1">Şeref dikkatle dinliyor beni, yüzümdeki her kıpırtıyı inceliyor. Annesiyle konuştuklarımız onu da rahatlatıyor. </p>
<p class="calibre1">"Ben giyinip geleyim" diyerek içeri giriyor Şeref. </p>
<p class="calibre1">"Đçeri girseydiniz evladım" diyor kadın. "Vaktiniz varsa size bir kahve yapayım." </p>
<p class="calibre1">"Sağolun, sizi gecenin bu saatinde uyandırarak yeterince rahatsızlık verdik." </p>
<p class="calibre1">"Ben zaten kalkmıştım evladım. Sabah namazı yaklaşıyor." </p>
<p class="calibre1">"Allah kabul etsin" diyorum. </p>
<p class="calibre1">Yaşlı kadın gülümsüyor. </p>
<p class="calibre1">"Cümlemizinkini" diyor, ardından ekliyor. "Her akşam böyle sokaklarda mısınız ?" </p>
<p class="calibre1">"Đşin durumuna bağlı." </p>
<p class="calibre1">"Allah annenize, karınıza sabır versin evladım" diyor kadın. "Zormuş işiniz." </p>
<p class="calibre1">Şeref yeniden yanımıza geldiğinde, yine endişe kaplıyor kadının yüzünü. </p>
<p class="calibre1">"Geç kalma" diye tembihliyor'oğlunu. </p>
<p class="calibre1">Şeref düşünceli gözlerle bana bakıyor. </p>
<p class="calibre1">"Merak etmeyin birkaç saat sonra evde olur" diyorum. </p>
<p class="calibre1">Apartmandan çıkınca, anahtarı Mustafa'ya uzatarak: </p>
<p class="calibre1">"Sen kullan" diyorum. </p>
<p class="calibre1">Mustafa sürücü koltuğuna geçip oturuyor. Arka kapıyı açarak, Şerefi içeri davet ediyorum. Peşinden ben de giriyorum içeri. Araca binerken, pencerede Şerefin annesini görüyorum. Yaşlı kadın el sallıyor, ama Şerefin kafası sorularla öylesine dolu ki onu görecek hali yok. </p>
<p class="calibre1">Aracımız hareket ediyor. Bir süre kimse konuşmuyor. Şeref kuşku dolu gözlerle alacakaranlığa boğulmuş caddeyi izliyor. Şiş-li'ye değil de çevre yoluna çıktığımızı anlayan Şeref, tedirginlik içinde soruyor: </p>
<p class="calibre1">"Nereye gidiyoruz ?" </p>
<p class="calibre1">Sağ elimin işaret parmağını dudaklarıma götürerek, sus işareti yapıyorum. </p>
<p class="calibre1">Tavrımızın değiştiğini sezinleyen Şeref, korkuyla geriliyor. Ama bir şey sormaya da çekiniyor. Mustafa ile ben suskunluğumuzu koruyoruz. Aracımız çevre yoluna çıkınca Şerefin sabırsızlığı artıyor. Doğrudan soramadığı için, kurnazlığa başvuruyor. </p>
<p class="calibre1">"Çok hızlı çalışıyorsunuz Komiserim" diyor yalak bir tavırla. "Şıp diye buldunuz herifleri." </p>
<p class="calibre1">"Ruhlar yardımcı oldu" diyorum. </p>
<p class="calibre1">Ne söylediğimi anlamıyor, ama ona yanıt verdiğim için rahatlamış, aptalca gülümsüyor. Kötü olasılıkları kafasından uzaklaştır-140 </p>
<p class="calibre1">maya çalışıyor olmalı. </p>
<p class="calibre1">"Ruhlar mı?" </p>
<p class="calibre1">"Evet. Evleri gasp edilen insanlann ruhları." </p>
<p class="calibre1">Korktuğunun başına geldiğini anlamaya başlayan Şeref: </p>
<p class="calibre1">"Hiçbir şey anlamadım söylediklerinizden" diyor. </p>
<p class="calibre1">"Birazdan anlarsın" diyorum kesin bir tavırla. </p>
<p class="calibre1">Ürkmüş gözlerle çevresine bakmıyor. </p>
<p class="calibre1">"Nereye gidiyoruz ?" diye yineliyor. </p>
<p class="calibre1">"Annenle iyice vedalaştın mı ?" diyorum sanki sorusunu duymamış gibi. </p>
<p class="calibre1">"Ne... Ne demek istiyorsunuz Komiserim?" </p>
<p class="calibre1">"Hadi Şeref, o kadar da salak değilsin." </p>
<p class="calibre1">"Benim bir suçum yok Komiserim... Valla hiçbir suçum yok. Piç Neco yalan söylemiştir size." </p>
<p class="calibre1">"Piç Neco mu! O da kim ?" diyerek ellerimi yana açıyorum. Sonra Mustafa'nın omzuna dokunuyorum. "Sen tanıyor musun PiçNeco'yu?" </p>
<p class="calibre1">"Yoo hiç duymadım" diyor Mustafa gözlerini yoldan ayırmadan. </p>
<p class="calibre1">"Duymadınız mı?" diye ümitsizce mırıldanıyor Şeref. </p>
<p class="calibre1">"Duymadık. Belki sen anlatırsan öğreniriz" diyorum. </p>
<p class="calibre1">"Benim bir suçum yok, Komiserim" diye yineliyor Şeref umarsızca. "Onlar kızı kaçırmak istediler." </p>
<p class="calibre1">"Maria öyle söylemiyor ama." </p>
<p class="calibre1">"Aklı başında değil ki. Herkes bilir kızın deli olduğunu." </p>
<p class="calibre1">"Bırak bu boş lafları da söyle bakalım, kemerin var mı ?" </p>
<p class="calibre1">"Ne? Ne dediniz?" diye mırıldanıyor korkuyla. </p>
<p class="calibre1">"Kemerin var mı" dedim. </p>
<p class="calibre1">Şeref, kendi de bilmiyormuş gibi eğilip beline bakıyor. </p>
<p class="calibre1">"Var, evet işte burada" diyerek doğruluyor. </p>
<p class="calibre1">"Onu çıkart" diyorum soğukkanlı bir tavırla. </p>
<p class="calibre1">"Kemerimi?" </p>
<p class="calibre1">"Evet, hemen çıkart." </p>
<p class="calibre1">"Ne yapacaksınız ?" </p>
<p class="calibre1">"Söylediklerimi ikiletmesen iyi olur. Çıkart kemerini." </p>
<p class="calibre1">Şeref hızla söylediklerimi yapıyor. Kemeri alıyorum. </p>
<p class="calibre1">"Şimdi ellerini bana doğru uzat... Aferin, bileklerini kavuştur... güzel." </p>
<p class="calibre1">"Bakın yanlışlık yapıyorsunuz Komiserim" diyor, ben ellerini bağlarken. </p>
<p class="calibre1">"Asıl yanlışlığı sen yapıyorsun. Ben komiser değilim." </p>
<p class="calibre1">Şoka uğramış bir halde soruyor: </p>
<p class="calibre1">"Kimsiniz öyleyse ?" </p>
<p class="calibre1">"Bizi boş ver de sen kendini anlat. Ne zamandır KYP'ye çalışıyorsun?" </p>
<p class="calibre1">; </p>
<p class="calibre1">"Kime çalışıyorum ?" </p>
<p class="calibre1">"Seni besleyen örgütü soruyorum. Bilmediğini söyleme ?" </p>
<p class="calibre1">"Neden bahsettiğinizi bilmiyorum Abi. Kuran ekmek çarpsın ki teröristlerle ilgim yok." </p>
<p class="calibre1">"KYP'yi. Yunan istihbarat Örgütü'nü bilmiyor musun?" </p>
<p class="calibre1">Adeta oturduğu yerden zıplıyor Şeref. </p>
<p class="calibre1">"Sen ne diyorsun Abi! Elhamdülillah Müslümanız. Ben Yunanlılara falan çalışır mıyım hiç ?" </p>
<p class="calibre1">"Sana çok para vermişler." </p>
<p class="calibre1">"Yalan Abi. Gençliğimin hayrını görmeyeyim ki yalan." </p>
<p class="calibre1">" 'Rum vatandaşlan taciz et ki onlar da bizim için çalışsın' demişler." </p>
<p class="calibre1">"Đftira ediyorlar Abi. Ben öyle işe girer miyim hiç ?" </p>
<p class="calibre1">Mustafa'ya doğru sesleniyorum. </p>
<p class="calibre1">"Sen haklıymışsın. Bu herif itiraf etmeyecek." </p>
<p class="calibre1">"Ben sana söylemiştim" diyor Mustafa doğal bir ses tonuyla. "Bu tip herifleri tanınm. Đşi kökünden halletmemiz lazım. Sorguydu, mahkemeydi ne uğraşacağız." </p>
<p class="calibre1">"Durun, büyük bir yanlışlık yapıyorsunuz. Ben Yunanlılara falan çalışmıyorum." </p>
<p class="calibre1">"Bak hâlâ uyduruyor." </p>
<p class="calibre1"/>
<p class="calibre1">"Valla yalan söylemiyorum Abi" diyor sesinin titrediğini fark ediyorum. </p>
<p class="calibre1">"Yapmayın Abi. Ben o kadar kansız değilim" diyerek başlıyor ağlamaya. Hem de nasıl, hüngür hüngür. </p>
<p class="calibre1">"Kes şu zırlamayı" diyorum. "Biraz cesur ol. Öleceksen erkek gibi öl." </p>
<p class="calibre1">Ölüm lafım duyan Şeref iyice panikliyor. </p>
<p class="calibre1">"Acıyın Abi" diyerek elime sarılmaya kalkıyor. Bütün gücümle itiyorum onu. </p>
<p class="calibre1">Pencereye kadar savruluyor. Ama vazgeçmiyor. "Ne isterseniz yaparım Abi. Yeter ki bana kıymayın. Ömür boyu muhbiriniz olurum sizin." </p>
<p class="calibre1">"Sen ancak Yunanlılarla çalışırsın" diyorum. </p>
<p class="calibre1">"Niye inanmıyorsun Abi, ben Yunanlılara çalışmıyorum. Tamam Madam'ı korkutmak istedim. Tamam Piç Neco olayı tezgâhtı. Ama benim Yunanlılarla ilgim filan yok Abi." </p>
<p class="calibre1">"Kaç kişinin evini böyle ucuza kapattın? Bak yalan söylemek yok ama." </p>
<p class="calibre1">"Tamam Abi" diyor burnunu çekerek. "Yalan yok... Üç... yok dört. Biri Ermeni, üçü Rum..." </p>
<p class="calibre1">Susuyor Şeref, sonra ekliyor. </p>
<p class="calibre1">"Evet bu alçaklığı yaptım, ama inanın Yunanlılarla filan ilgim yok." </p>
<p class="calibre1">"Ama bu işten onlar yararlanıyor. Bizim vatandaşlarımızı, bakın Türkler ne kadar kötü diye, kandırarak kendileri için çalışmaya ikna ediyorlar." </p>
<p class="calibre1">"Valla bilmiyordum Abi. Bilsem yapar mıydım?" </p>
<p class="calibre1">"Yapmaz miydin?" diye soruyorum. </p>
<p class="calibre1">"Yapmazdım Abi" diyor kendinden emin bir tavırla. "Anam avradım olsun ki yapmazdım. Ben bu vatan için gerekirse canımı veririm." </p>
<p class="calibre1">Gülmemek için kendimi zor tutuyorum. Yeniden Mustafa'ya dönüyorum. </p>
<p class="calibre1">"Ne diyorsun Şerefin söylediklerine ?" </p>
<p class="calibre1">"Bana inandırıcı gelmedi" diyor Mustafa oyunu sürdürerek. "Yunanlılarla ilişkisi yoksa bile, bu herif bu işi bırakmaz." </p>
<p class="calibre1">"Bırakırım Abi. Hemen bırakırım. Yarın gelin bakın, bütün ev, arsa ilanlarım kaldıracağım. Bakkallık yapacağım. Sadece bakkallık... Ekmek, peynir, deterjan satacağım Abi." </p>
<p class="calibre1">Bir süre konuşmuyorum. Şeref gözlerini dikmiş, korkuyla vereceğim kararı bekliyor. </p>
<p class="calibre1">"Sana bir şans daha vereceğim" diyorum sonunda. "Ama önce ölüm yemini edeceksin." </p>
<p class="calibre1">"Ne yemini?" </p>
<p class="calibre1">"Ölüm yemini. Đstemiyor musun?" </p>
<p class="calibre1">"Đstiyorum Abi. Ne yemini istersen ederim." </p>
<p class="calibre1">"Dur hemen, ederim filan diye konuşma. Ölüm yemini kanundur. Eğer yeminine sadık kalmazsan kendi ölümünü onaylamışsın demektir." </p>
<p class="calibre1">"Kabul. Neyin üstüne isterseniz yemin ederim." </p>
<p class="calibre1">"Kendi canının üstüne yemin etmen yeterli." </p>
<p class="calibre1">"Tamam. Eğer ben de bu alçaklığı bir daha yaparsam, siz de beni vurun Abi." </p>
<p class="calibre1">"Umarım buna gerek kalmaz Şeref diyorum. </p>
<p class="calibre1">"Yok Abi, gerek kalmayacak. Bundan sonra bu yollarda ben yokum." </p>
<p class="calibre1">"Göreceğiz" diye söyleniyor Mustafa önden. </p>
<p class="calibre1">"Göreceksiniz, cetvel gibi düzgün bir adam olacağım." </p>
<p class="calibre1">"Öyleyse, uzat bakalım ellerini." </p>
<p class="calibre1">Bileklerindeki kemeri çözüyorum. Rahat bir soluk alıyor. </p>
<p class="calibre1">"Allah razı olsun Abi" diyor. "Pişman olmayacaksınız." </p>
<p class="calibre1">"Bir şey daha var. Bu konudan kimseye söz etmeyeceksin. Ma-dam'a açıklama yapmaya filan da kalkma. Onunla ben konuşurum." </p>
<p class="calibre1">"Nasıl istersen Sedat Abi. Zaten utanınm kadının yüzüne bakmaya." </p>
<p class="calibre1">Yeniden Mustafa'nın omzuna dokunuyorum. </p>
<p class="calibre1">"Şerefi evine bırakalım. Annesi merak etmesin." </p>
<p class="calibre1">"Aman Abi, ne zahmet. Beni burada indirin. Zaten yeterince eziyet ettim size." </p>
<p class="calibre1">"Araba bulabilir misin ?" </p>
<p class="calibre1">"Başımın çaresine bakarım Abi. Siz beni şu köşede bırakın yeter." </p>
<p class="calibre1">"Đyi o zaman. Sen bilirsin." </p>
<p class="calibre1">Mustafa aracı sağa çekiyor. Şeref hızla atlıyor arabadan. </p>
<p class="calibre1">"Verdiğin sözü unutma" diyorum. </p>
<p class="calibre1"/>
<p class="calibre1">"Hiç unutur muyum Abi" diyor. "Allah razı olsun, bana doğru yolu gösterdiniz." </p>
<p class="calibre1">Kapıyı saygıyla kapayıp, geldiğimiz yöne doğru yürümeye başlıyor. </p>
<p class="calibre1">Mustafa dudaklarında kurnaz bir gülümsemeyle Şerefin uzaklaşmasını izliyor. Ben arabadan çıkıyorum. Bir süre Şerefin arkasından bakıyorum. Üzerinden büyük bir yük kalkmış gibi koşar adım uzaklaşıyor. Ön kapıyı açıyorum: </p>
<p class="calibre1">"Đstersen yer değiştirelim. Nasıl olsa önce sen ineceksin" diyorum. </p>
<p class="calibre1">Mustafa çıkıyor kapıdan, kalktığı koltuğa ben yerleşiyorum. O eski yerine, yanımdaki koltuğa oturuyor. Ben aracı hareket ettirirken: </p>
<p class="calibre1">"Amma korkak herifmiş" diyor. </p>
<p class="calibre1">Gülümseyerek, gözucuya Mustafa'ya bakıyorum. O da ilgiyle beni inceliyor. </p>
<p class="calibre1">Sonunda dayanamayıp soruyor: </p>
<p class="calibre1">"Gerçekten de ölüm yemini diye bir şey var mı ?" </p>
<p class="calibre1">"Sence?" </p>
<p class="calibre1">Biraz düşünüyor sonra gülmeye başlıyor. </p>
<p class="calibre1">"Yok tabiî... Bir daha aynı işi yapar mı?" </p>
<p class="calibre1">"En az bir yıl yapmaz. Sonrasını bilemem." </p>
<p class="calibre1">Đkimiz de susuyoruz. Az sonra Mustafa </p>
<p class="calibre1">"Amirim" diyor, birden anımsamış gibi. "Sizden özür dilemek istiyorum." </p>
<p class="calibre1">Başımı çevirip bakıyorum. </p>
<p class="calibre1"/>
<p class="calibre1">"Niçin?" </p>
<p class="calibre1">"Neco'nun sorgusunda yanlış davrandım." </p>
<p class="calibre1">Niyeti af mı dilemek, yoksa davranışı hakkında ne düşündüğümü mü anlamak, emin olamıyorum. </p>
<p class="calibre1">"Herif çok adiydi, değil mi?" diyorum, yeniden yola bakarken. </p>
<p class="calibre1">"Gerçekten de öyleydi. Bir de utanmadan ahlak dersi vermeye kalktı." </p>
<p class="calibre1">Mustafa'nın niyetinin özür dilemek olmadığı anlaşılıyor. Ona biraz daha hak versem, davranışının ne kadar doğru olduğunu anlatacak bana. </p>
<p class="calibre1">"Bazen, işe duygularımızın karıştığı olur" diyorum, "insanız ne de olsa." </p>
<p class="calibre1">"Evet" diyor Mustafa. "Çocukların hali etkiledi beni." </p>
<p class="calibre1">Gözucuyla ona bakıyorum. Davranışına gerekçe bulduğunu düşünerek, rahatlamış bir halde yola bakıyor. </p>
<p class="calibre1">"Sana bir şey söyleyeceğim ama, darılmaca yok Mustafa" diyorum. </p>
<p class="calibre1">"Ne demek Amirim, buyurun." </p>
<p class="calibre1">"Aslında sen çocuklar yüzünden kızmadın Neco'ya." </p>
<p class="calibre1">Önce alışkanlıkla onaylayacak gibi oluyor, sonra söylediklerimin anlamını kavrıyor. </p>
<p class="calibre1">"Başka ne için kızmış olabilirim ki ?" </p>
<p class="calibre1">"Yanıldığımız için kızdın." </p>
<p class="calibre1">"Yanıldığımız için mi?" </p>
<p class="calibre1">"Evet. Biz hesabımızı Neco'nun suçlu olması üzerine kurmuştuk. Ama Neco Maria'nın kaçırılma işinden suçsuz çıktı. Sen bütün çabamızın boşa gittiğini düşündün, bunun hıncını da Ne-co'dan almak istedin." </p>
<p class="calibre1">"Ama her şey Neco'nun aleyhineydi." </p>
<p class="calibre1">"Doğru. Neco'dan daha uygun bir suçlu adayı zor bulunur. Şeref de bu yüzden attı onu önümüze. Biz de bu sahte yeme inandık. Açıkçası kandırıldık. Ama bunun acısını Neco'dan çıkarmanın da bir anlamı yok. Aynca olasılıkları azaltmak da, bir anlamda çözüme yaklaşmak demektir. Yani tümüyle başarısız da sayılmayız." </p>
<p class="calibre1">Mustafa hiç itiraz etmeden dinliyor söylediklerimi. </p>
<p class="calibre1">"Haklısınız" diyor. Ama canının sıkıldığı belli. Konuyu biraz daha açmalıyım, diye düşünürken, sağ taraftaki sokaktan siyah bir BMW aniden caddeye fırlıyor. </p>
<p class="calibre1">Frene basıyorum; balatalar acı acı ötüyor. Çarpmamıza ramak kala durdurabiliyorum arabayı. Öndeki arabanın içinde üç kişi var. Olan biten umurlarında değil. </p>
</body>
</html>
