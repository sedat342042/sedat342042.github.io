<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>(Microsoft Word - Ahmet \334mit _ Sis Ve Gece.doc)</title>
    <meta name="generator" content="pdftohtml 0.36"/>
    <meta name="author" content="f"/>
    <meta name="date" content="2007-03-29T11:11:59+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_30">197 </h2>
<p class="calibre1">"Her şeyi." </p>
<p class="calibre1">"inanmam" diyor yeniden, "inanmam. Aklını yitirmiştir." </p>
<p class="calibre1">Fahri'nin kendini ele vermesinden çok arkadaşının çözülmüş olmasına üzülür gibi bir hali var. </p>
<p class="calibre1">"Doğru" diyorum. "Kurşun kafatasını zedelemişti." </p>
<p class="calibre1">Tuhaf, yüzündeki düş kırıklığı kayboluyor. </p>
<p class="calibre1">"Yoksa konuşmazdı Fahri" diyor haklı çıkmanın gururuyla. "Aklım yitirmeseydi konuşmazdı." </p>
<p class="calibre1">"Belki de haklısın" diyorum. "Kurşun kafasına değmeseydi konuşmazdı. Ama artık olanları biliyoruz." </p>
<p class="calibre1">"O zaman beni niye buraya getirdiler ?" diye soruyor damdan düşercesine. </p>
<p class="calibre1">Sesindeki meydan okuyuş öyle belirgin ki ona iyi davrandığıma pişman olacağım neredeyse. </p>
<p class="calibre1">"Yoksa unuttun mu, bana kurşun sıkmıştın..." diyorum alaycı bir tavırla. "Hem kızı bulamadık hâlâ." </p>
<p class="calibre1">Cuma'nın yüzü gölgelenip^alnı kırışıyor. </p>
<p class="calibre1">"Tanıyorsun değil mi" diyorum. "Mine'den söz ediyorum. Fah-ri'yle birlikte..." </p>
<p class="calibre1">"Tamam, Fahri anlattı ama" diyor çatık kaşlarının altındaki gölgeli gözlerini yüzüme dikerek. "Kızı anlattı ama..." </p>
<p class="calibre1">"Aması ne ?" </p>
<p class="calibre1">Alnındaki kırışıklık daha da artıyor. </p>
<p class="calibre1">"Neden çekmiyorsun anlatsana" diye üsteliyorum. </p>
<p class="calibre1">Önce derin bir soluk alıyor, sonra: </p>
<p class="calibre1">"Valla, Fahri'nin söylediğine göre kızı sen öldürmüşsün" diyor. </p>
<p class="calibre1">"Ben mi?" diyorum dizginleyemediğim bir öfkeyle. </p>
<p class="calibre1">Cuma, sen öğrenmek istedin ben de anlattım dercesine bakıyor. Oyun mu oynuyor, yoksa Fahri mi onu böyle kandırdı, anlamaya çalışıyorum, içten görünüyor. Burun deliklerini tıkadığım tampon pamukların kızıl renge dönüştüğünü görüyorum, az sonra kan yine kırçıl bıyıklarını boyayacak. </p>
<p class="calibre1">"Neden öldürecekmişim Mine'yi ?" </p>
<p class="calibre1">"Kız seni bırakıp ona sevdalanınca çok kızmışsın. Fahri'nin kızı elinden almasına dayanamamışsın. Üstelik suçu da onun üstüne atmaya kalkmışsın." </p>
<p class="calibre1">"Bir dakika, bir dakika" diyorum, "Sakin ol, şu işi baştan, yavaş yavaş anlat." </p>
<p class="calibre1">Cuma'nın yüzünde sıkıntılı bir ifade beliriyor, itiraz edeceğini sanıyorum, ama o utanarak. </p>
<p class="calibre1">"Önce bir ayakyoluna gitmem lazım" diyor. </p>
<p class="calibre1">"Peki" diyorum. "Kalk bakalım." </p>
<p class="calibre1">Yirminci bölüm </p>
<p class="calibre1">Kalktığı sandalyeye oturtuyorum Cuma'yı tuvaletten dönünce. Burnundaki tamponları değiştiriyorum. Burun deliklerinden hâlâ hafifçe kan sızıyor. </p>
<p class="calibre1">Gözlerinin altındaki morluk artmasına karşın, biraz daha rahatlamış görünüyor. </p>
<p class="calibre1">"Su var mıydı ?" diye soruyor çevresine bakınarak. </p>
<p class="calibre1">Kalkıp ona bir bardak su getiriyorum. Kana kana içiyor. </p>
<p class="calibre1">"Karnın da acıkmıştır senin." </p>
<p class="calibre1">"Sağol, istemem" diyor. "Şu iş bitsin, beni koğuşuma teslim edin yeter." </p>
<p class="calibre1">"îyi o zaman anlat bakalım." </p>
<p class="calibre1">"Sen sor ki anlatayım." </p>
<p class="calibre1">"Fahri'ye neden yardım ettin ?" </p>
<p class="calibre1">"Yiğit adamdır Fahri" diyor. "Has süt emmiş..." </p>
<p class="calibre1">"Babası askerde albayınmış." </p>
<p class="calibre1">Bunu biliyor olmam tuhafına gidiyor. </p>
<p class="calibre1">"Bunu da Fahri mi söyledi ?" </p>
<p class="calibre1">"Başka kim söylemiş olabilir ki? Babasını çok severmişsin." </p>
<p class="calibre1">"Allah rahmet eylesin, eşi menendi bulunmaz bir adamdı Nazmi Albay." </p>
<p class="calibre1"/>
<p class="calibre1">"Onun aracılığıyla mı tanıştın Fahri'yle ?" </p>
<p class="calibre1">"Öyle sayılır. Fahri'yi çocukluğundan bilirim. Ben asker oca-ğındayken o sekiz on yaşlarındaydı. Bindiği atın yularından tutar, onu garnizonda gezdirirdim. Ama sonra aynı mahpus damında bulunmuşuz, havalandırmada, kantinde yan yana, sırt sırta gelmişiz de bilemedim onu. Ta ki görüşte Fahri'yi Nazmi Albayımın yanında görünceye kadar." </p>
<p class="calibre1">"Siyasîlerle aynı yerde mi bulunuyordunuz ?" </p>
<p class="calibre1">"Çanakkale mahpusunda öyleydi. Karışıktık. Açık görüşte de hepimiz aynı yerde toplanırdık, işte o açık görüş günlerinden birinde karşılaştık albayımla. Herhalde Şeker Bayramı'ydı. Baktım kapıda Nazmi Albayım; ihtiyarlamış, çökmüş ama, bakışlarında yine o sertlik, o yiğitlik. Hemen sarıldım eline. Şöyle bir baktı, gözlerini kırparak. 'Benim Albayım, ben Cuma' </p>
<p class="calibre1">dedim. Yüzü ışıdı: </p>
<p class="calibre1">'Akçabelli Cuma' dedi. Eskiden öyle kolay kolay gülmezdi, demek yaşlanınca yüreği yumuşamış. </p>
<p class="calibre1">'Cuma oğlum ne işin var burada?' diye sordu. </p>
<p class="calibre1">'Bildiğin mesele Albayım' dedim. Bir adım gerileyip şöyle bir baktı bana, bir şeyi hatırlayamadığı zaman hep böyle yapardı. Yüzü gölgelendi. </p>
<p class="calibre1">'Öldürdün mü babanı?' diye sordu. </p>
<p class="calibre1">'Öldürdüm' dedim. 'Hem babamı hem karımı öldürdüm.' </p>
<p class="calibre1">'Yazık' dedi. 'Karına yazık etmişsin.' </p>
<p class="calibre1">'Yok' dedim. 'Bildiğin gibi değil, yazık etmedim'." </p>
<p class="calibre1">"Gerçekten de öldürdün mü onları ?" diyorum inanmamış gözlerle Cuma'ya bakarak. </p>
<p class="calibre1">"Đnsana boş yere müebbet hapis verirler mi?" </p>
<p class="calibre1">"Peki neden öldürdün onları ?" </p>
<p class="calibre1">"Namus meselesi" diyerek kestirip atıyor Cuma. </p>
<p class="calibre1">Paketten bir sigara çıkarıp Cuma'nın dudaklarına yerleştiriyorum. Karşı çıkmıyor. Yaktığım sigaradan art arda iki derin nefes çekiyor. Sigarayı ağzından alıp, elimde tutuyorum. </p>
<p class="calibre1">"Yani" diyorum. "Baban karına sarkıntılık mı yapmış ?" </p>
<p class="calibre1">"Versene şu cıgarayı" diyor. Yeniden dudaklarının arasına koyuyorum sigarayı, derin bir duman daha çekiyor. </p>
<p class="calibre1">"Nazmi Albayım da aynen senin gibi sormuştu" diyor. Ağzında sigarayla konuşması güç oluyor. Alıyorum sigarayı. </p>
<p class="calibre1">"Asker ocağındayım o zaman, acemi erliği bitireli dört ay olmuş, daha on iki ay var şafağa. Nazmi Albayımın huzurundayım. Dayımın gönderdiği mektubu almış, beynimden vurulmuşa dönmüştüm. Namus işi, pis iş herkese de söylenmez. Doğru Nazmi Albay'ın huzuruna çıktım. Hal böyle böyle, dedim. </p>
<p class="calibre1">'Vay şerefsiz' diye söylendi. 'Vay şerefsiz herif. Sen vatanım korumak için buraya gel, o da karma göz koysun. Olacak iş mi bu!' </p>
<p class="calibre1">'Bana izin verin, gidip şu işi temizleyeyim Albayım' dedim. Bir şey söylemedi, arkasındaki çelik kasayı açtı. Kasadan bir silah çıkardı. Masaya koydu, silahın üzerine de biraz para. </p>
<p class="calibre1">'Al bunları. Sana istediğin kadar da izin, işini hallet, gel. Ama kimseye görünme. Soran olursa sen asker ocağından hiç ayrılmadın' dedi. </p>
<p class="calibre1">zuı </p>
<p class="calibre1">'Sağol Albayım' diyerek eline sarıldım. Öptürmedi. </p>
<p class="calibre1">'Bu benim görevim. Senin namusun benim namusumdur' dedi. </p>
<p class="calibre1">Hemen o gün bindim otobüse. Kasabaya gece vardım. Bizim köyle kasabanın arası çok değil, yürüyerek bir saat ya çeker ya çekmez. Albayımın söylediği gibi, kimseye görünmemek için ge-ceyansı ineceğim köye. Babamı temizleyip döneceğim komutanımın yanına. Ama olmadı. Kasabadan köye yürürken, Çoban Musa gördü. Ha köydeki herkes görmüş ha Çoban Musa, öyle geveze bir adam ki. Görsün dedim, kendi kendime. Ben namusumu temizleyeyim de. Çoban Musa da benim köye girdiğimi görmüş olsun. Çoban Musa'nın selamına karşılık vermeden yürüdüm burnumun dikine. </p>
<p class="calibre1">Bir iki çağırdı ardımdan, ses vermeyince vazgeçti. </p>
<p class="calibre1">Köye vardığımda sabah ezanı okundu okunacak. Sokakta kimseler yok. Yine de temkinliyim, duvar kenarlarından yürüyüp vardım bizim evin bahçesine. Tahta kapıyı araladım ki kuyunun başında biri var. Baktım babam, aptes alıyor, namaz kılacak. Kapının altında durup, şöyle bir baktım babama. Ayın aydınlığı kamburlaşmış gölgesini ayaklarımın dibine kadar uzatıyor. Bana benzemez babam, bir baş daha kısadır benden. Kara kuru çirkin bir adam. Onun alacakaranlıkta iyice kamburlaşan bedenine baktıkça daha da öfkelendim. Albayımın verdiği tabancayı belimden çıkardığım gibi arkadan atladım üzerine. Neye uğradığını şaşırdı. </p>
<p class="calibre1">Kuyunun yanındaki yalağın önüne yıkıldı. Ben üstündeyim. Yüzü yere dönük. Başını çevirmeye çalışıyor. Yüzünü görsem kötü olacağım, görmek istemiyorum. Bastırdım çamura. </p>
<p class="calibre1">'Bre şerefsiz herif dedim, tabancayı boynuna batırarak, 'insan gelinine, kızına musallat olur mu ?' </p>
<p class="calibre1">'Cuma' dedi, sesimden tanımış. 'Cuma, etme oğlum, benim bir suçum yok.' </p>
<p class="calibre1">Yalvannca kendime güvenim arttı. Sırtüstü çevirdim onu. Yüzüne baktım. Utanç içindeydi. </p>
<p class="calibre1">'Salavat getir' dedim. </p>
<p class="calibre1">'Etme oğlum, benim bir suçum yok' dedi yine. Başladı ağlamaya. Babamı hiç ağlarken görmemiştim. Anam öldüğünde bile ağlamamıştı. Bir tuhaf oldum. Yüzüne biraz daha baksam, onu vu-ramayacağım. Elimle yüzünü yan çevirdim. Babam baktı, benden kurtuluş yok salavat getirmeye başladı. Salavatıru bitirsin basacağım tetiğe. Birden evin ışıkları yanmaz mı? Gürültümüze uyanmışlar. Bir anda ev ahalisi sökün etti dışarı, önce abim, arkasından küçük kardeşim derken onların avratları, bizimki ortalıkta yok. Elimde silah beni babamın üstünde görünce kendisini de öl-dururum diye korkmuş olacak. O anda en çok anamın ölmüş olmasına şükrettim. Đyi ki ölmüş de bu günleri görmemişti. Neyse uzatmayalım, ben tetiğe basamadan kardeşlerim gelip aldılar babamı elimden. Ama artık o evde durur muyum, aldım avradımı götürdüm babasının evine. Giderken de eşek sudan gelinceye kadar dövdüm. Babasına teslim ettim. Bu sizin kızınız dedim. Ka-yınbabamın beti benzi attı. Kızını boş koyacağımı zannetti. Merak etme, kan yine benim karı, dedim. </p>
<p class="calibre1">Askerden dönünceye kadar size teslim. Onun namusundan da her bir şeyinden de siz mesulsünüz. Ona göre. Ertesi gün de yola düşüp garnizona döndüm. Çıktım albayımın karşısına, aldığım emaneti teslim ettim. Durum böyle böyle diye de olanı biteni anlattım. Albayım, sırtımı sıvazladı. </p>
<p class="calibre1">'Đyi yapmışsın, Allah'ından bulsun' dedi." </p>
<p class="calibre1">"Sonra?" diye soruyorum merakla Cuma'ya. </p>
<p class="calibre1">"Sigarayı söndürdün" diyor başıyla küllüğü göstererek. Yenisini veriyorum, üst üste birkaç derin soluk çektikten sonra devam ediyor öyküsüne. </p>
<p class="calibre1">"Sonra askerlik bitti. Eve döndüm. Ama artık köyde banna-mam. Kasabada bir çırçır fabrikası açılmış. Dayımın yardımıyla orda iş buldum. Avradı da alıp kasabaya taşındım. Böyle böyle üç dört yıl geçti. Bu arada bir de kızımız oldu. </p>
<p class="calibre1">Ben de çırçır fabrikasında sivrildim, usta işçiliğe yükseldim. Bir gün kasabadaki büyük trafo yandı, bütün elektrikler kesildi. Kasabada tamir edecek kimse yokmuş, şehre haber salındı, TEK'ten adamlar istendi. Fabrikada ortalığı derledik toparladık. Yapacak fazla bir iş de yok. Ustabaşı, dayımın yakın arkadaşıydı, 'Cuma sen istersen git' dedi. Ben de erkenden evin yolunu tuttum. </p>
<p class="calibre1">Pazara uğradım, hiç unutmam mayıs sonlan kiraz yeni çıkmış. Kızıma kiraz, eve sebze filan aldım. Sokağa girdim ki, kızım Zöhre kaldırımda oturmuş ağlıyor. </p>
<p class="calibre1">'Niye ağlıyorsun kızım ?' dedim. </p>
<p class="calibre1">'Anam beni eve sokmadı' dedi. </p>
<p class="calibre1">Allah Allah, dedim kendi kendime. Bu kadın niye sokmaz ki çocuğu eve. Elinden tutup kaldırdım Zöhre'yi. Çaldım evin kapısını. Perdenin arkasından biri bakar gibi oldu. Sonra içerde bir koşuşturma duydum. Az sonra da açıldı kapı. </p>
<p class="calibre1">'N'oldu avrat?' dedim. 'Bu çocuk niye dışarıda?' </p>
<p class="calibre1">'Heeç' dedi telaşlı bir halde. 'Misafir geldi de.' </p>
<p class="calibre1">Başımı uzatıp içeri bakarken, </p>
<p class="calibre1">'Misafir mi ?' diye sordum. </p>
</body>
</html>
