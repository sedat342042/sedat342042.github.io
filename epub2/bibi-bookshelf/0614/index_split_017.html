<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>(Microsoft Word - Ahmet \334mit _ Sis Ve Gece.doc)</title>
    <meta name="generator" content="pdftohtml 0.36"/>
    <meta name="author" content="f"/>
    <meta name="date" content="2007-03-29T11:11:59+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_16">93 </h2>
<p class="calibre1">döndükten sonra ben olanları Metin'e anlatacakken mektup olayı çıktı. Metin olgun bir insan gibi davrandı, ama bana ve Ceyhun'a karşı büyük bir öfke beslediğini hissediyordum. Hiç zorluk çıkarmadan benden boşandı. O kadar iyi davranıyordu ki suçluluk bile duydum. Ama onu sevmiyordum ve henüz yaşım gençti." </p>
<p class="calibre1">"Ya kızınız ?" diye kaçıveriyor ağzımdan. Çünkü Mine'nin Ceyhun'u sevmediğini biliyorum. Onun anlayışsız ve hastalık derecesinde pinti olduğunu söylerdi. </p>
<p class="calibre1">Mine'yi asıl şaşırtan annesinin bu adama nasıl âşık olabildiğiydi? </p>
<p class="calibre1">"Evlenince Ceyhun kendi çocuğuymuş gibi sevdi Mine'yi. Ona şefkat gösterdi, korumak istedi. Ama Mine hep tartışma çıkardı, hep sorun yarattı. Bakın, Mine benim kızım, canımın bir parçası, ama doğruyu söylemek gerekirse, çok düşüncesizce davrandı, güvenimizi boşa çıkardı. Serbest bir kızdı. Daha lisedeyken bir sürü sevgilisi vardı. Çok rahattı." </p>
<p class="calibre1">"Ama" diyorum. "Çocukluğu Almanya'da geçmiş, farklı gelenek göreneklerle büyümüş." </p>
<p class="calibre1">"Doğru. Uyum zorluklarını birlikte yaşadık. Lise yıllarında neler çektiğimi bir Allah bir de ben bilirim. Okula başladığı sıralar iki günde bir gelir, </p>
<p class="calibre1">'Almanya'ya gidelim' diye ağlardı. Zorla yatış-tırırdım. Bir yandan Mine'nin uyum sağlaması için çırpınır, bir yandan Ceyhun'u ikna etmeye çalışırdım. </p>
<p class="calibre1">Çoğunlukla da ikisinin arasında kalırdım. Ama şimdi düşünüyorum da haksız olan Mi-ne'ydi. Bizim için Almanya bitmişti, artık orayı unutması lazımdı. Ceyhun namusuna çok düşkün adamdır. Önce iyilikle konuştu, Mine tınmadı; ceza verince de kötü baba oldu. Ben kızımı bilirim, bu tartışmaları bahane ederek Metin'den para sızdıracaktı. Sorumsuzca yaşamak istiyordu. Ona defalarca yalvardım, </p>
<p class="calibre1">'Başına bir iş gelir kızım' dedim, dinlemedi. Üniversiteye girince iyice yoldan çıktı. Babasının yolladığı parayla gitti o Kurtuluş'taki evi tuttu. Yine bırakmadım peşini, 'Orayı atölye olarak kullan, gel bizim evde kal' dedim, dinletemedim. Sevim Hanım'ın sesi titremeye başlıyor. Sonunda olanlar oldu işte. </p>
<p class="calibre1">Ne dirisi ne ölüsü var ortalıkta, mezarını bile bulamayacağım..." diyerek başlıyor ağlamaya. </p>
<p class="calibre1">"Sakin olun, onu bulacağız" gibi sözler söylüyorum, ama beni dinlemiyor. Ancak, ayağa kalktığımı fark edince yaşlı gözlerini bana çeviriyor. </p>
<p class="calibre1">"Size bir bardak su getireyim" diyorum. </p>
<p class="calibre1">Eliyle gözyaşlarını silerken: </p>
<p class="calibre1">"Sağolun istemem" diyor. Sanki az önceki öfkeli kadın gitmiş, yerine çocuğu için kaygılanan bir anne gelmiş. </p>
</body>
</html>
