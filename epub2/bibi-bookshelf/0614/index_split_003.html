<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>(Microsoft Word - Ahmet \334mit _ Sis Ve Gece.doc)</title>
    <meta name="generator" content="pdftohtml 0.36"/>
    <meta name="author" content="f"/>
    <meta name="date" content="2007-03-29T11:11:59+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_2">37 </h2>
<p class="calibre1">ki yatak odasının kapısı açık, duvara yaslanıp usulca içeri bir göz atıyorum. </p>
<p class="calibre1">Dağınık bir yatak, karşılıklı iki duvara asılmış iki yağlıboya nüden başka bir şey göremiyorum. Mine'nin atölye olarak kullandığı salona doğru ilerliyorum. </p>
<p class="calibre1">Salonun kapısına yaklaşınca yanmış tütün kokusu alıyorum. Birkaç adım sonra yanılmadığımı anlıyorum, içeride biri sigara içiyor. Kapıya gelince yine duvara yaslanıyorum. Hareket halindeki bir hedefi vurmaya konsantre olarak, silahımı doğrultup hızla içeri dalıyorum ve salondaki geniş duvann önündeki eski berjer koltukta, yüzünde soğukkanlı bir ifadeyle oturan amcamla karşılaşıyorum. </p>
<p class="calibre1">"Amca! Burada ne işin var?" diye haykınyorum. </p>
<p class="calibre1">Konuşmak için acele etmiyor, sigarasından derin bir soluk çekiyor, dumanı dişlerinin arasından üflerken: </p>
<p class="calibre1">"Seni bekliyordum" diyor. </p>
<p class="calibre1">"Buraya geleceğimi nasıl bildin?" </p>
<p class="calibre1">Gözlerindeki öfkeyi gizlemeye gerek duymadan, kötü kötü yüzüme bakarak, </p>
<p class="calibre1"/>
<p class="calibre1">"Bir tahmin" diyor. "Ama yanılmış olmayı isterdim." </p>
<p class="calibre1">Mine'yle ilişkimi anladı galiba, diye düşünüyorum. Anlamaması aptallık olurdu zaten. Her şey o kadar açık ki. Belki de morgdan beri beni izliyordu. Ben aşağıda Madam'ın yarımdayken yu-kan çıkmış olmalı. Canım sıkılıyor. Ama yine de bildiklerinden o kadar emin olduğunu sanmıyorum. Boş atıp dolu tutmak istiyor. </p>
<p class="calibre1">Buraya gelmem çok kötü oldu, iyi bir koz verdim ona. </p>
<p class="calibre1">"Kızla ilgili bir haber var mı?" diye uğradım. </p>
<p class="calibre1">"Kız neden bu kadar ilgilendiriyor seni ?" </p>
<p class="calibre1">"Nasıl ilgilendirmesin, benim vurulmam ile onun kaybolması arasında yakın bir bağ var." </p>
<p class="calibre1">"Bırak bu mavallan" diyor amcam. Gözlerindeki öfkenin çoğaldığını fark ediyorum. </p>
<p class="calibre1">"Ne işler çeviriyorsun, onu anlat." </p>
<p class="calibre1">"Hiçbir şey..." diyecek oluyorum. Sigarasını koltuğun kenarına koyduğu metal kül tablasına ezercesine bastınyor ve hiç beklemediğim bir şey yapıyor, aniden ayağa fırlayarak yakama yapışıyor: </p>
<p class="calibre1">"Bana yalan söyleme" diyerek sarsıyor bedenimi. </p>
<p class="calibre1">"Sana yalan söylemiyorum" diyorum, onu itmeye çalışırken. Bakışlarım elimdeki tabancaya kayıyor, aynı anda onun da silaha baktığını fark ediyorum. Sanki elimde bir ateş parçası varmış gibi aceleyle silahı kılıfına koyuyorum. O da yakamı bırakıyor. Ama burnundan solumaya devam ediyor. </p>
<p class="calibre1">"Her şeyi anlatacaksın" diyor. "Neler olup bitiyor, hepsini, hepsini öğrenmek istiyorum." </p>
</body>
</html>
