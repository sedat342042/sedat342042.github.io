<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>(Microsoft Word - Ahmet \334mit _ Sis Ve Gece.doc)</title>
    <meta name="generator" content="pdftohtml 0.36"/>
    <meta name="author" content="f"/>
    <meta name="date" content="2007-03-29T11:11:59+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_11">64 </h2>
<p class="calibre1">'Kim olabilir bu kız?' </p>
<p class="calibre1">'Sen sakinleş, sorar öğreniriz' dedim. </p>
<p class="calibre1">O gece Ekrem bizde, Sevim, Hülya'larda kaldı. Ertesi akşam yemekte konu açıldı. </p>
<p class="calibre1">Sevim'e mektubun kime gelmiş olabileceğini sordum saf saf. </p>
<p class="calibre1">Đki sokak aşağıda bir Türk kızından söz etti, Sevim. Benim Ekrem'e söylediğim gibi kız ailesinden korkuyormuş o yüzden mektup Hülya'ya gelmiş. </p>
<p class="calibre1">'Desene boş yere o kadar sopa yedi kadıncağız' diye yazıklanarak, 'Mektubu yazan herif de ismini yazsaymış ya kızın' dedim. </p>
<p class="calibre1">Başından beri konuşmalarımızı ilgiyle dinleyen Mine: </p>
<p class="calibre1">'Ama Baba, adam kızı korumak istiyor' dedi. </p>
<p class="calibre1">'Kendi adını yazmaktan çekinmemiş ama, Ceyhun diye basmış imzayı.' </p>
<p class="calibre1">Ceyhun ismini duyar duymaz Mine kıracağı pottan habersiz atıldı: </p>
<p class="calibre1">'Aaa Anne senin liseden arkadaşının ismi. Hani havaalanına indiğimizde karşılaşmıştık ya...' </p>
<p class="calibre1">Birden gerçeği anladı Mine. Durumun yarattığı ağırlıktan mı, yoksa bu duruma sözlerinin neden olduğunu düşündüğünden mi bilinmez, benim gibi o da konuşmadan öylece kaldı bir süre. Đlk toparlanan ben oldum, sanki hiçbir şey anlamamışım gibi yeniden yemeye koyuldum. </p>
<p class="calibre1">'Eline sağlık Sevim, yemek çok güzel olmuş' dedim karımın yüzüne bakmadan. </p>
<p class="calibre1">Hiçbir şey söylemedi Sevim. Đkisinin de bakışları üzerimdeydi. Umursamadan yemeyi sürdürdüm. Bendeki tepkisizliği gören Mine rahatladı, ama Sevim hep tetikteydi. Her şeyi anladığımı biliyordu. Tepki göstermeyişim daha çok korkutuyor, onu dövebileceği-mi hatta öldürebileceğimi düşünüyordu. Aslında ona saldırmak rasgele tokatlamak aklıma gelmedi değil. Ama bir şey bana engel oldu. </p>
<p class="calibre1">Đçimden bir ses bunları hak ettiğimi söylüyordu. Neden diye bile soramıyordum. </p>
<p class="calibre1">Sen bu güzel kadına layık değildin, diye söyleniyordu içimdeki o ses. Ben yine itiraz edecek gücü bulamıyordum. Yüreğimin üzerine binlerce tonluk bir ağırlık konmuş sanki rahat bir soluk bile alamıyordum. Yemeği nasıl tamamladım, sigara almak bahanesiyle kendimi nasıl sokağa attım hâlâ bilmiyorum. Sokakta yürürken her adımda biraz daha ağırlaştı düşüncelerim. Ne yapacağımı bilmeden sokaklarda dolaşıp durdum. Sonra evde-kilere sigara almak için dışarı çıktığımı söylediğim geldi aklıma. Yakındaki Türk birahanesine girdim. Oradan evi aradım. </p>
<p class="calibre1">'Bir arkadaşla karşılaştım, beni beklemeyin' dedim. </p>
<p class="calibre1"/>
<p class="calibre1">'Gecikme' dedi Sevim, yalnızca 'Gecikme' dedi, ama sesinde o güne kadar hiç duymadığım bir yumuşaklık vardı. Utandığını, ezildiğini hissettim. Boğazıma bir şeyler düğümlendi. Kendimi birahanenin dışına zor attım. Koca adam kaldınma oturup hüngür hüngür ağlamaya başladım. Bir el dokundu omzuma. Baktım sarhoş bir Alman, tepemde dikiliyor. Sen de nereden çıktın dercesi-ne öfkeyle baktım adama. </p>
<p class="calibre1">Ona kızdığımın farkında bile değildi, iyice kaymış açık mavi gözlerini yüzüme dikerek elindeki mendili bana uzatmış bir şeyler söylüyordu. Komikten çok hüzünlü bir hali vardı. Uzattığı mendili aldım. Adam yalpalayarak yanıma çöktü. </p>
<p class="calibre1">Başını sallayarak, durmadan aynı şeyi tekrarlıyordu. Ama dili dolaştığı için ne söylediğini anlamakta zorluk çekiyordum. Sonunda çözdüm.. 'Yaşam ağlamaya değmeyecek kadar saçmadır' diyordu. 'Haklısın' diyerek boynuna sarılıp ağlamaya devam ettim. </p>
<p class="calibre1">Eve geceyansı döndüm. Sevim beni bekliyordu. Mine ortalıkta görünmüyordu; anlaşılan uyumuştu. Ben içeri girince ayağa kalktı Sevim. Bana doğru yaklaştı. </p>
<p class="calibre1">Yüzüne bakmak istemiyordum, onu aşağılamak istediğimden değil içimden öyle geliyordu. Ama o gelip elimi tuttu. </p>
<p class="calibre1">'Özür dilerim' dedi. 'Böyle olmasını istemezdim.' </p>
<p class="calibre1">Bir şey söylemeden ondan uzaklaşmaya çalıştım, bırakmadı, bana sarılıp ağlamaya başladı. Ne yapacağımı şaşırdım. Kendime mi yoksa ona mı üzülmem gerektiğini bilemiyordum. Bir süre hıçkırarak ağladı, sonra ellerimle gözyaşlarını sildim. </p>
<p class="calibre1">Aklıma başka söyleyecek bir şey gelmediği için, 'Yaşam ağlamaya değmeyecek kadar saçmadır' dedim. Daha önceki kavgalarımızda da böyle olurdu; her seferinde Sevim gözyaşlarını tutamaz, ben de onun yüzünü ellerimle kurular sonrada tutkulu bir sevişmeyle barışır-dık. Ama bu gece sevişmeyi istemiyordum. Hem artık onun da böyle bir şeyi isteyeceğinden emin değildim. Bu işin eski bir sevgiliyle yaşanan kısa bir kaçamak olmadığını hissediyordum. Öyle olduğunu düşünsem, açık söyleyeyim belki de bu olaya göz yumar, ailemin mutluluğu için katlanırdım. Ama Sevim'in şu anki pişmanlığının bana duyduğu sevgiden değil, vicdan azabından kaynaklandığını biliyordum. Bir yanda 14 yıl boyunca onu sevmiş, neredeyse bir dediğini iki etmemiş, ama sevilmemiş bir koca, öte yanda 14 yıl önce onu çok kötü bir durumda yalnız başına bırakarak kaçan, ama hâlâ delice aşık olunan eski sevgili vardı. Đkisi arasında sıkışıp kalmıştı Sevim. Belki sıkışıp kaldığı filan </p>
<p class="calibre1">yoktu. O tercihini Ceyhun'u yeniden gördüğü ilk anda, belki de çok daha önceden yapmıştı da benim varlığım böyle bir ikircime düşmesine neden oluyordu. 14 </p>
<p class="calibre1">yıldır yaşayan bir aşk... Bu denli güçlü bir aşkı bundan sonra da önleyemeyeceğimi biliyordum. Ancak Sevim'i öldürerek kurtulabilirdim bu aşktan. </p>
<p class="calibre1">Ama ben birini öldürecek kadar kötü değildim ya da cesur. Tek çıkar yol onu bırakmaktı. Đşi uzatmanın, yaşadığımız her günü işkenceye dönüştürmenin de bir anlamı yoktu. Bu kararın bana ne kadar acı verdiğini söylememe gerek yok. Ama ben yazgıya inanırım. Demek ki benim de alnıma böyle yazılmıştı. </p>
<p class="calibre1">O gece Sevim'den ayrı yattım ve sabaha kadar bunları düşündüm. Sabah Mine okula gidince, Sevim'e boşanmak istediğimi söyledim. Sessizce dinledi beni. Đçten içe sevindiğini biliyordum, ama bunu belli etmekten kaçındı. Mine'yi de yanına almasını, kız çocuğun annenin yanında daha iyi yetişeceğini söyledim. Yine bir şey söylemedi. Parasal olarak yardım edeceğimi, ayrılırken de yüklü bir miktar verebileceğimi açıkladım. Karşımda ezildiğini, un ufak olduğunu hissediyordum. </p>
<p class="calibre1">Ne yalan söyleyeyim bu durum kırılmış gururumu okşuyordu. Bu arada Mine'yi, ona olan sorumluluklarımı da unutmuştum. Artık Mine'yle de bir arada yaşayamayacağımı düşünüyordum. Annesine o kadar benziyordu ki her gördüğümde Sevim'i anımsayacaktım. Oysa ben karımı bana hatırlatacak her şeyden kurtulmak, yaşamımın ona ait bölümünü kesip atmak istiyordum. </p>
<p class="calibre1">Boşanacağımızı öğrenen Mine hiçbir şey söylemedi. Geçen geceki olaydan sonra belki böyle bir şey olacağını tahmin ediyordu. Odasına çekildi, iki yıl önce yaş </p>
<p class="calibre1">gününde aldığım gitarı çalmaya başladı. Asıl kıyamet, Sevim Türkiye'ye döneceklerini söyleyince koptu. Okuldan nasıl ayrılacağım, arkadaşlarım ne olacak diye bağırarak annesini suçlamaya koyuldu. Đçten içe bu duruma memnun olarak onları kavgalarıyla baş başa bıraktım. Eve döndüğümde Mine yanıma geldi. </p>
<p class="calibre1">'Şimdi ne olacak Baba?' diye sordu. </p>
<p class="calibre1">'Ayrılacağız kızım' dedim. </p>
<p class="calibre1">'Ben ne olacağım ?' dedi. </p>
<p class="calibre1"/>
<p class="calibre1">'Liseyi bitirene kadar annenin yanında kalman senin için daha hayırlı olur. </p>
<p class="calibre1">Sonra Almanya'ya gelir, üniversiteye devam edersin' dedim. Söylediklerim mantıklı olsa bile Mine inanacak halde değildi. Ama yapacağı bir şey de yoktu. </p>
<p class="calibre1">Anne babası olarak biz iki yetişkin insan, aldığımız kararla onun yazgısını belirlemiştik. Bir ay sonra annesiyle birlikte Türkiye'ye döndü. </p>
<p class="calibre1">0/ </p>
<p class="calibre1">Sonrasını biliyorsunuz. Bu defa Ceyhun, Sevim'i terk etmedi. Evlendiler, bir çocuklan oldu. Mine o evde fazla gelmeye başladı. Yazdığı mektuplarda açıkça dile getiriyordu sıkıntısını. Hatamı o zaman anladım. Đncinen onurum kadar kızımı da düşünmüş olsaydım bu yanlışı yapmayacaktım. </p>
<p class="calibre1">Mine'yi Almanya'ya çağırdım. Ama Mine üniversiteye girmişti ve okulunu bitirmeyi düşünüyordu. 'Belki mezun olduktan sonra master için Almanya'ya gelirim' dedi. </p>
<p class="calibre1">Annesinin evinden ayrılması gerektiğinden, daha fazla para yollamamı istedi. </p>
<p class="calibre1">Belki evham diyeceksiniz, ama ilk o zaman düşündüm Ceyhun'un kızıma sarkıntılık yapabileceğini. Mine'nin o evden ayrılması için hemen para yolladım. Mine evden ayrıldı. Sonra Ataköy'de bir ev satın aldım. Belki ileriki yıllarda Türkiye'ye döner, kızımla birlikte o evde yaşardım. Ama Mine Ataköy'deki eve geçmek istemedi. Okula uzakmış. Kurtuluş'taki evde kalmak istedi. Kabul ettim. Ama kızımla ilgilenmekte geç kalmıştım." </p>
<p class="calibre1">"Kendinize haksızlık ediyorsunuz." </p>
<p class="calibre1">"Sanmıyorum. Sorumluluğumu yerine getirseydim, kızımın başına bunlar gelmezdi." </p>
<p class="calibre1">"Böyle olacağını bilemezdiniz... Neyse, şu Ceyhun meselesine gelelim. Mine mektuplarında Ceyhun'un ona sarkıntılık yaptığını yazdı mı hiç ?" </p>
<p class="calibre1">"Açıkça bir şey yazmadı. Ama sık sık adamdan nefret ettiğini belirtiyordu." </p>
<p class="calibre1">"Neden nefret ediyormuş ?" </p>
<p class="calibre1">"Adam her şeyine karışıyormuş." </p>
<p class="calibre1">"Bunlar kanıt sayılmaz." </p>
<p class="calibre1">"Birkaç kez de kapı aralığından bakarken görmüş." </p>
<p class="calibre1">"Nasıl kapı aralığından?" </p>
<p class="calibre1">"Mine giyinirken filan. Anlarsınız işte." </p>
<p class="calibre1">"Aynı evde yaşıyorlar, rastlantı da olabilir. Yine de kaygınızı dikkate alacağım." </p>
<p class="calibre1">"Lütfen Sedat Bey, yeni tanıştık ama, sizden başka güvenecek kimsem yok." </p>
<p class="calibre1">"Merak etmeyin, elimden gelen her şeyi yapacağım, kendi..." Neredeyse ağzımdan </p>
<p class="calibre1">"kızımmış" sözcüğü çıkacakken toparlıyorum. "Kendi davammış gibi sahip çıkacağım bu meseleye" diyorum. "Almanya'ya ne zaman döneceksiniz ?" </p>
<p class="calibre1">"Maalesef bu akşam" diyor utanarak. "Biliyorsunuz, Almanlar disipline önem verir. Fabrikaya girip çıkmam, imza atmam gerekiyor. Ama iki gün sonra yine izin hakkı kazanacağım. Hemen dö- </p>
</body>
</html>
