<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>(Microsoft Word - Ahmet \334mit _ Sis Ve Gece.doc)</title>
    <meta name="generator" content="pdftohtml 0.36"/>
    <meta name="author" content="f"/>
    <meta name="date" content="2007-03-29T11:11:59+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_28">166 </h2>
<p class="calibre1">Bu renkli bir fotoğraf, o kadar eski olmamalı. Sinan ile Fahri'yi hemen tanıyorum, ortalarında kasket giymiş bir adam var. Resme iyice yaklaşıp bakıyorum. Uzun boylu, bıyıklı bir adam, kasketinin siperliği alnından burnunun yarısına kadar gölgede bırakmış, yüzü tam seçilemiyor. Güçlü bir çene yapısı var. Sağ elinde bileğine dolanmış örme bir teşbih taşıyor, ama çocukların yanında oldukça saygılı duruyor. Bu bizim simitçi olmasın? Simitçi'yi gözlerimin önüne getirmeye çalışıyorum. Sanki bu kasketli adamda onu andıran bir yan var. </p>
<p class="calibre1">"Bu adam..." diyecek oluyorum, Sinan sözümü ağzımda koyuyor. </p>
<p class="calibre1">"Neyin peşindesiniz bilmiyorum, ama yanlış adama baktığınızı söyleyebilirim." </p>
<p class="calibre1">Başımı resimden kaldırıp Sinan'a dönüyorum. </p>
<p class="calibre1">"Neden öyle söylediniz ?" </p>
<p class="calibre1">"O sizin dosyanızda yer alacak biri değil. Adlî bir mahkûm. Babasını ve karısını öldürmüş." </p>
<p class="calibre1">"Sizinle ne işi var?" </p>
<p class="calibre1">"Fahri'nin babasının emrinde askerlik yapmış. Adamın büyük iyiliğini görmüş. </p>
<p class="calibre1">'Nazmi Albayım' der başka bir şey demezdi. Onun yattığı cezaevine sevk olunca, bize çok yardımı dokundu. Biz de onu aramıza aldık." </p>
<p class="calibre1">Galiba adamımı buldum. </p>
<p class="calibre1">"Sanki onu daha önceden görmüş gibiyim" diyorum ağzından laf almak için. </p>
<p class="calibre1">"Saçları dökülmüş değil mi?" </p>
<p class="calibre1">"Evet" diyor Sinan şaşkınlıkla. "Nasıl bildiniz ?" </p>
<p class="calibre1">"Adı ne bu adamın ?" </p>
<p class="calibre1">Sinan işkilleniyor, nereye varmak istediğimi anlamak istercesine beni süzüyor, sonra kendinden emin gülümsüyor. </p>
<p class="calibre1">"Cuma" diyor alaycı bir tavırla. "Cuma Dağlı. Ama ondan bir şey çıkartamazsınız, çünkü adamcağız müebbete mahkûm. Hâlâ içerde." </p>
<p class="calibre1">"Hangi cezaevi ?" </p>
<p class="calibre1">"inanmıyorsunuz değil mi bana?" </p>
<p class="calibre1">"Benimkisi yalnızca merak." </p>
<p class="calibre1">"Gökçeada Cezaevi." </p>
<p class="calibre1">Yeniden fotoğraftaki adama bakıyorum. Evet bu o. Cezaevinden nasıl çıktı bilmiyorum, ama bu Cuma'nın bizim simitçi olduğuna eminim. </p>
<p class="calibre1">Öteki iki resme üstünkörü bir göz atıyorum. Biri duruşmada, biri de cezaevinde, koğuşta çekilmiş, Cuma bu resimlerde yok. </p>
<p class="calibre1">Bakalım onu cezaevinde bulabilecek miyim? Son kez Fahri'nin fotoğrafına bakıyorum. </p>
<p class="calibre1">"Yazık" diyorum. "Çok da yakışıklıymış." </p>
<p class="calibre1"/>
<p class="calibre1">"Öyleydi" diyor Sinan panonun önünden ayrılıp yeniden masaya dönerken. "Hani romanlarda, filmlerde örnek kahramanlar vardır; yakışıklı, zeki, yiğit, özverili..." </p>
<p class="calibre1">"Yazık olmuş" diyorum. </p>
<p class="calibre1">"Evet yazık oldu" diyor ve başlıyor Fahri'yi övmeye. Arkadaşını gerçekten de çok seviyor olmalı. Kolay değil liseden beri arkadaşlar. Masaya döndükten sonra da, garson kahvelerimizi getirinceye kadar, kesik kesik cümlelerle Fahri'yi övmeyi sürdürüyor Sinan. Garson kahvelerimizi, yanlarında birer bardak suyu birlikte bırakıp ayrılınca: </p>
<p class="calibre1">"Olayı hatırlıyorum" diyorum. "Arkadaşın bir polise silahlı saldın düzenlemişti. </p>
<p class="calibre1">Orada vuruldu değil mi ?" </p>
<p class="calibre1">Ciddi bir yüz ifadesiyle yüzüme bakarak: </p>
<p class="calibre1">"Hâlâ oynuyorsunuz" diyor. "Size açık olmanızı söyledim. Neyi öğrenmek istiyorsanız bana sorabilirsiniz. Sizden gizleyecek bir şeyim yok. Ne yasadışı bir işin içindeyim ne de bir örgütle bağlantım var." </p>
<p class="calibre1">Sakinliğimi korumaya çalışarak, kahveme uzanıyorum. Sinan en küçük bir hareketimi bile kaçırmadan beni izliyor. Zeki çocuk, işi anladı. Kahveden bir yudum alıyorum. </p>
<p class="calibre1">"Bol köpüklü" diyorum. "Tam kıvamında." </p>
<p class="calibre1">"Afiyet olsun da" diyor gerilmiş bir ses tonuyla, "Benden ne istiyorsunuz, artık onu söyleyin." </p>
<p class="calibre1">"Hiçbir şey" diyorum. "Farkında mısınız size hiç soru sormadım. Her şeyi siz anlatmaya başladınız. Şu anda buradan kalkıp gidebilirim." </p>
<p class="calibre1">"Gitmezsiniz. Gidemezsiniz. Aslına bakarsanız çok daha önceden bekliyordum sizi. </p>
<p class="calibre1">Fahri vurulduktan hemen sonra." </p>
<p class="calibre1">Kahvemden bir yudum daha alıp, şaşırmış gibi soruyorum. </p>
<p class="calibre1">"Neden bekliyordunuz ?" </p>
<p class="calibre1">"Bu işin arkasında bir örgüt arayacaktınız. Araştırmaya başlayacağınız ilk kişi de ben olacaktım. Fahri'yle çocukluk arkadaşıyız, aynı örgütün üyesiydik, hapiste birlikte yattık. Onun sırlarım benden iyi kim bilebilir? Ama gelmediniz. </p>
<p class="calibre1">Şaşkınlığa kapıldım. O sırada eski örgüt arkadaşlarımızdan Özerin öldürüldüğü haberini aldım." </p>
<p class="calibre1">Bir an bu Özer'i anımsayamıyorum. Đkircimimi anlayan Sinan açıklamaya çalışıyor. </p>
<p class="calibre1">Lbö </p>
<p class="calibre1">"Özer Yılkı. Cesedini ailesine vermeyip uzun süre morgda bekletmiştiniz, teşhis için." </p>
<p class="calibre1">Gözlerimin önüne morgdaki ceset geliyor. </p>
<p class="calibre1">"Evet, on beş gün önce bir çatışmada ele geçmişti." </p>
<p class="calibre1">"Çatışma mı, yoksa başka bir şey mi belli değil... Neyse bu haberi de duyunca artık kesin beni ziyaret ederler dedim. Ama yine gelmediniz. Şaşkınlığım giderek artıyordu. Bizim polis eski yöntemlerden vazgeçip, akıllanmaya mı başladı diye düşünmeye başlamıştım ki, 1. Şube'den aradılar. Neymiş efendim dergimizin her sayısından on tane vermemiz gerekiyormuş da, vermemişiz. Kaç sayıdır süren bu aksama nedense Fahri'nin ölümünden sonra gündeme geldi. Şubeye gelip, iyi polisi oynayan sizinle karşılaşınca, üstelik kitap sevginizden de haberdar olunca, neler olacağını az çok tahmin etmeye başladım..." </p>
<p class="calibre1">Yan alaycı bir hayranlıkla yüzüne bakıyorum. </p>
<p class="calibre1">"Müthiş bir hayal gücünüz var. Roman yazıyorum demiştiniz değil mi? Đnanın bana başarılı olacaksınız." </p>
<p class="calibre1">"Başarılı olmayı isterim. Ama öncelikle sizin sorununuzu çözelim. Fahri hakkında ne öğrenmek istiyorsunuz?" </p>
<p class="calibre1">"Fahri Ertürk'ün arkadaşınız olduğunu bile bilmiyordum, ama söyledikleriniz de ilginç. Benim anlayamadığım şu: örgüt üyesi olmayan bir adam, neden polis öldürmeye kalksın ?" </p>
<p class="calibre1">"Aşk desem?" </p>
<p class="calibre1">Gülümsüyorum. </p>
<p class="calibre1">"Hadi canım, bir devrimci, aşk için polis vuracak!" </p>
<p class="calibre1">"Fahri'yi tanımıyorsunuz. O farklı bir insandı. Bir şeye bağlandı mı bütün yaşamını adardı." </p>
<p class="calibre1">"Örgüte adadığı gibi mi ?" </p>
<p class="calibre1">"Haklısınız, bir zamanlar her şeyi örgüttü." </p>
<p class="calibre1"/>
<p class="calibre1">"Ya sizin?" </p>
<p class="calibre1">Bir an kuşkuyla beni süzüyor, ama sonra umursamazmış gibi kararlılıkla yanıtlıyor: </p>
<p class="calibre1">"Ben de onun gibiydim. Ama o benden daha ateşliydi. Uzlaşmayı, güç karşısında eğilmeyi sevmezdi. Đnandıklarına sonuna kadar inanır, hiçbir özveriden kaçınmazdı. Onu babası böyle eğitmiş. Nazmi Amca delifışek bir adammış. Bu yüzden albaylıktan yukarı çıkamadığını söylerdi Fahri. Sık sık komutanlarıyla başı belaya girermiş. Fahri küçükken sokaktaki çocuklardan sopa yese bir de babası döver, 'Ağlayarak yanıma gelme' dermiş. Böyle böyle onu döven çocuklarla başa çıkmayı öğrenmiş." </p>
<p class="calibre1">"Sen kavga etmeyi sevmez misin?" </p>
<p class="calibre1">"Sevip sevmemek meselesi değil. Ben okumaya yazmaya yatkındım. Fahri daha atak, daha duygusal, daha cesurdu." </p>
<p class="calibre1">"Bir devrimci için iyi bir özellik olmalı." </p>
<p class="calibre1">"Bazen..." diyor düşünceli bir halde, sonra ekliyor. "Ama bazen de sağduyu, mantık gerekir. Yine de sözlerinize katılmıyor değilim. O zamanlar kavga etmeyi bilmek bizim için çok önemliydi. Çünkü kavga yaşam biçimimizdi. Bu hoşumuza gitmiyor da değildi. O günlerde her şeyin bir anlamı vardı. Kendimi hiç boşluktaymış gibi hissetmezdim. Gerçekliğin saçma duvarları arasında sıkışıp kalmazdım. Yaşadıklarım bana onur verirdi... Sanırım Fahri bu duyguyu benden daha yoğun olarak tatmıştı. Okul, aile, meslek bunların hiçbiri umurumuzda değildi. Günler, düzenlenen eylemlerin baş döndürücü heyecanıyla hızla akıp geçiyordu. Sonra yakalanmaya başladık. O çok güvendiğimiz örgütümüz, birkaç hafta içinde çözüldü. Bütün kadrolar polisin eline geçti. Đşkence altında geçen yoğun bir sorgu-'döneminden sonra neredeyse örgütün dörtte üçü tutuklandı. </p>
<p class="calibre1">Đçerde ilk şoku atlattıktan sonra yeni yaşama alışmaya başladık. Bir devrimci nerede olursa olsun direnmeyi bilmeli, savaşımı sürdürmeliydi. Tutukevi devrimciler için önemli bir sınav yeriydi. Ama bizi, en azından Fahri ile beni yadırgatan başka şeyler ortaya çıkmaya başladı. Đçerde örgütün üst düzey yöneticileriyle birlikte kalıyor, aynı koğuşu paylaşıyorduk. Bütün o parlak lafların yerini, çamaşır yıkamak, yemek pişirmek, geçmek bilmeyen zamanı paylaşmak gibi basit gereklilikler almıştı. Hapishane yaşamı o kadar yalın, o kadar açıktı ki, devrimci kimlik, kişiliklerimizdeki olumsuz yönleri gizleyemiyor-du artık. Komün üyeleri arasında sorunlar baş göstermeye başladı, bu bir yere kadar doğaldı. Birbirinden çok farklı kişiliklere sahip insanlar, zamanlarının büyük bölümünü bir arada geçirmek zorundaydılar. Bunun da bazı sıkıntılar yaratması kaçınılmazdı. Ama daha önemlisi komünle bizim aramızda bir anlayış farkı olduğu açığa çıktı. Belki bu hep vardı da, hızlı geçen günlerin sıcaklığı içinde biz anlayamamıştık." </p>
<p class="calibre1">"Nasıl bir şey bu farklılık?" </p>
<p class="calibre1">"Đlk tartışma silahlı mücadele sorununda başladı. Konuyla ilgili olarak Fahri ile ben bir rapor hazırladık. Örgüt yapılan silahlı eylemlerin devleti zayıflatacağı, bunun da yaklaşmakta olan halk devrimini kolaylaştıracağı varsayımından hareket ediyordu. Örgütsel faaliyetimizin ekseni bu stratejiden oluşuyordu dersem abartmış olmam. Ama yaşananlar tam tersinin gerçekleştiğini gösterdi. Devlet zayıflayacağı yerde giderek güçlendi. Bizim her ı/u </p>
<p class="calibre1">eylemimiz polis terörüne gerekçe olmaya başladı. Devlet baskı gücünü artırdı; daha çok polisi, daha çok güvenlik uzmanını, daha gelişkin silahlar ve yöntemlerle donattı. Buna gerekçe olarak da terörü gösterdi. Ortada böylesi bir gerçek varken hâlâ silahlı eylemden söz etmenin hiçbir anlamı yoktu. Raporumuzda bunları ayrıntılı olarak belirttik. Örgütümüzün yeni bir politika benimsemesinin gerekliliğinin altını çizdik. Rapor komünde büyük gürültü kopardı. Pasifıze olmakla suçlandık.. Örgüt yöneticileri disipline aykırı tutum almaktan bize kınama cezası verdiler. Cezayı kabul etmedik. Bu tür tartışmalar yapmanın en doğal hakkımız olduğunu belirttik. Ama arkadaşlarımız bu görüşlerimize katılmadılar dahası tavrımızın, Marksist proletarya diktatörlüğü ilkesiyle çeliştiğini söyleyerek bizi revizyonist ilan ettiler." </p>
<p class="calibre1">"Sonra da sizi örgütten attılar." </p>
<p class="calibre1">"Öyle oldu." </p>
<p class="calibre1">"Karşı çıkmadınız mı ?" </p>
<p class="calibre1"/>
<p class="calibre1">"Karşı çıksak ne olacaktı? Komünün çoğunluğu şu ya da bu nedenle yönetimi destekliyordu. Đnsanları zorla ikna edemezdik. Komünden ayrılmaktan başka yapacak bir şey yoktu." </p>
<p class="calibre1">"Sadece ikiniz mi ?" </p>
<p class="calibre1">"Sadece ikimiz. Belki de iyi oldu. Artık kendi kafamıza göre davranabilir, istediğimiz eğitim programını gerçekleştirebilirdik. Ama öte yandan içimizde bir boşluk da hissetmiyor değildik. Yıllarca omuz omuza dövüştüğümüz, acı tatlı yüzlerce anının bizi birbirimize bağladığı arkadaşlarımızdan ayrılmıştık." </p>
<p class="calibre1">"Başka bir örgüte katılmayı düşünmediniz mi ?" </p>
<p class="calibre1">"Düşündük. Ama görüşlerimize yakın bir grup yoktu. Ne yazık ki bizim solcu gruplar kendilerini kolay yenileyemiyor." </p>
<p class="calibre1">"Kendinize göre yeni bir örgüt kurmayı..." </p>
<p class="calibre1">"Bırakın artık şu örgüt paranoyasını" diyerek kesiyor sözümü. "Neden söylediklerimi anlamak istemiyorsunuz ?" </p>
<p class="calibre1">"Hemen kızmayın canım" diyorum. "Bakın kahveniz de olduğu gibi duruyor. Bir yudum bile almadınız." </p>
<p class="calibre1">"Boş verin kahveyi" diyor. "En yakın arkadaşım öldürüldü. Ben gizli örgüt üyesi olmakla suçlanıyorum." </p>
<p class="calibre1">"Kimse sizi suçlamıyor. Arkadaşınıza gelince, suikastı düzenleyen oydu.... Sahi Fahri sizden habersiz örgüte dönmüş olamaz mı?" </p>
<p class="calibre1">"Olamaz" diyor Sinan sıkıntıyla soluyarak. "Çünkü son aylara kadar birlikteydik. </p>
<p class="calibre1">Örgütten ayrıldıktan sonra tümüyle edebiyata yöneldik. Đçerde insanlar daha duygusal oluyor. Politik tutuklula- </p>
<p class="calibre1">ı/ı </p>
<p class="calibre1">rın arasında şiir yazmayan kişi yok denecek kadar azdı. Bizim edebiyatla uğraşımız ise çok eskilere lise yıllarına kadar uzanıyordu. Okulda edebiyat kulübündeydik. Đçeride yazı yazmak için her zamankinden daha fazla zaman ve olanak vardı. Ben öykü, Fahri şiir yazıyordu. Ürünlerimizi dışarıdaki dergilere yolladık. Bizim örgüte yakın sanat dergilerinden birinde Fahri'nin iki şiiri, benim de bir öyküm yayımlandı. Ama örgütten ayrılınca kimse bizim ürünlerimizi yayımlamaz oldu. Örgütün görüşlerine sempati duyan dergi 'dönek' olduğumuz için ürünlerimize yer vermiyordu, öteki edebiyat dergileri ise yazdıklarımızı </p>
<p class="calibre1">'hapishane edebiyatı' sayarak, çoğu zaman ne yazdığımıza bile bakmadan değerlendirme dışı tutuyorlardı. Bütün bu olumsuzluklara rağmen yazmayı sürdürüyor, bu duyarsız çemberi kırmak isteğiyle daha çok çalışıyorduk. Birkaç yıl sonra politika bizim için tümüyle ikinci planda kalmıştı. Edebiyatla yatıyor edebiyatla kalkıyorduk. Başlarda çoğu didaktik olan ürürflerimiz giderek olgunlaşmaya gerçek anlamda yazınsal tat vermeye başlamıştı. Bunu çevremizdeki insanların tepkilerinden anlıyorduk." </p>
<p class="calibre1">"Çevrenizdeki insanlar, onlardan biri de şu Cuma mı ?" </p>
<p class="calibre1">"Evet biri de o. Elinden geldiği kadar bize göz kulak olmaya çalışıyordu. </p>
<p class="calibre1">Fahri'nin babasına söz vermiş." </p>
<p class="calibre1">"Edebiyat çalışmalarınıza katılan başka kimse yok muydu ?" </p>
<p class="calibre1">"Bir iki hevesli oldu" diyor gülümseyerek. "Ama bizim hummalı çalışmalarımızı görünce, kendi duygulanımlarını sözcüklere döküp, bunu şiir diye arkadaşlarının beğenilerine sunmak daha kolay geldi onlara. Birkaç ay sonra da çoğu yazmayı bıraktı, hapishane edebiyatının modası da geçmişti zaten. Ama biz kendimizi bu modanın olumsuz etkilerinden kurtaramadık. Dışarı çıktıktan sonra da hapishane edebiyatının temsilcileri diye alınmaktan kurtulamadık. Hurufat'ı bu yüzden çıkardık. Fahri benden farklı düşünüyordu. Akademik bir çalışmadan yanaydı, bu yüzden üniversiteye girdi. Edebiyatın kuramıyla da ilgilenen biri olacak, onu dinlemelerini sağlayacaktı..." </p>
<p class="calibre1">Sinan anlatırken söylediklerinden, bir şey çıkmayacağını düşünüyorum. </p>
<p class="calibre1">Kurcalamazsam, belki de çok iyi hazırlanmış bir senaryoyu bana gerçek diye yutturacak. </p>
<p class="calibre1">"Đyi de bütün bunları bana neden anlatıyorsunuz" diyorum sıkılmış bir yüz ifadesiyle. </p>
<p class="calibre1">"Siz sordunuz, ben de anlatıyorum." </p>
<p class="calibre1">"Neyi sordum?" </p>
<p class="calibre1">" 'Bir devrimci aşk için adam öldürür mü?' dediniz" </p>
<p class="calibre1">^ </p>
<p class="calibre1"/>
<p class="calibre1">1/'I </p>
<p class="calibre1">"Evet ama, hâlâ aşktan söz etmediniz ?" diyorum alaycı bir gülümsemeyle. </p>
<p class="calibre1">"Tam oraya gelmiştim" diyerek sürdürüyor konuşmasını. "Dışarı çıkınca Fahri üniversite sınavlarına girdi ve Mimar Sinan Üniversitesi Edebiyat Fakültesi'ni kazandı, ilk günler büyük bir istekle gitti okula, ne yazık ki bu çok sürmedi. </p>
<p class="calibre1">Okulda öğretilenlerin çoğunun bildik, kalıplaşmış bilgiler olduğunu anlamakta gecikmedi. Kendinden yaşça küçük, üstelik de alışkanlıkları, davranışları oldukça farklı olan öğrencilerin arasında giderek sıkılmaya başladı. Fahri'nin amacı okulu bitirip yüksek lisans yapmaktı. Bu niyetle asistanların, doçent ve profesörlerle ilişkilerini gözlemliyordu, gördükleri hiç de hoş şeyler değildi. </p>
<p class="calibre1">Nesnel kriterlere göre değerlendirme yapmanın yerini yalakalık, adam kayırma-calık gibi bilimsel çalışmalarla uzaktan yakından ilgisi olmayan tutum ve davranışlar almıştı. Her görüştüğümüzde şikâyeti biraz daha artıyordu. Ben, yakında okulu bırakır diye düşünmeye başlamıştım ki bir gün her şey değişiverdi. </p>
<p class="calibre1">Burayı ilk açtığımız günlerden biriydi, Fahri içeri girdi. Uzun süredir uğramıyordu, onu görünce sevindim. </p>
<p class="calibre1">'Neredesin oğlum ?' diye biraz sitem ettim. </p>
<p class="calibre1">'Okulda takılıyordum' dedi ama, onda bir değişiklik vardı. Davranışlarına bir sevecenlik, bir rahatlık yerleşmiş, yüzündeki gerginlik, yerini dünyaya umutla bakan, yumuşak bir ifadeye bırakmıştı. Merakla sordum: </p>
<p class="calibre1">'Ne bu keyif? Ne oldu?' </p>
<p class="calibre1">'Yok bir şey' dedi saklayamadığı bir neşeyle. </p>
<p class="calibre1">'Nasıl yok bir şey' dedim. 'Yüzünden sevinç fışkırıyor.' </p>
<p class="calibre1">'Bir kızla tanıştım' dedi mahcupça gülümseyerek. </p>
<p class="calibre1">'Eee!' </p>
<p class="calibre1">'E'si bu kadar.' </p>
<p class="calibre1">'Hiç de bu kadara benzemiyor.' </p>
<p class="calibre1">Başını kaldırıp yüzüme baktı. Fahri sanki gençleşmiş gibiydi. Bu kız ona bir tür büyü yapmış, çocuğun oturuşu, duruşu, konuşması, gülümseyişi, her şeyi değişmişti. </p>
<p class="calibre1">'Yok öyle, kolay kolay kurtulamazsın elimden' dedim. 'Anlat bakalım nedir şu işin aslı ?' </p>
<p class="calibre1">'Adı Mine' dedi. Kızın adını söylerken yüzünün aldığı sevecenlik gözlerimin önünden gitmiyor. Sanki dudaklanndan kutsal bir sözcük dökülüyormuş gibi saygıyla, en anlamlı, en derin ses tonuyla fısıldamıştı kızın adını: Mi-ne. O </p>
<p class="calibre1">anda bizim oğlanın sırılsıklam âşık olduğunu anladım. Ne yalan söyleyeyim biraz kıskandım </p>
<p class="calibre1">onu, ama daha çok da sevindim. </p>
<p class="calibre1">Kız resim bölümünde okuyormuş. Estetik konulu bir konferansta tanışmışlar. </p>
<p class="calibre1">Bizimki konferansı veren profesörle tartışmış, kız da bu tartışmayı ilginç bulmuş olacak ki, salondan çıktıklarında Fahri'ye gelip konuyla ilgili bir şeyler sormuş. Kitap alışverişi derken bizim oğlan abayı yakmış kıza. </p>
<p class="calibre1">'Peki kız ne diyor bu işe ?' diye sordum. </p>
<p class="calibre1">Fahri'nin yüzü gölgelenir gibi oldu. </p>
<p class="calibre1">'Galiba o da benden hoşlanıyor' dedi. 'Ama bazen öyle tuhaf davranıyor ki, aramızda bilmediğim, gizli bir engelin varlığını sezer gibi oluyorum.' </p>
<p class="calibre1">'Açıkça konuşmadınız mı yani.' </p>
<p class="calibre1">'Konuşmadık' dedi. 'Yattık, ama konuşmadık.' </p>
<p class="calibre1">Şaşkınlıkla yüzüne baktım. </p>
<p class="calibre1">'Ne!' </p>
<p class="calibre1">'Evet, yattık ama ne ilişkimizin niteliğini konuştuk ne de geleceğimiz hakkında bir karar aldık. Mine tuhaf bir kız. Özgür yaradılışlı. Bana hiçbir şey sormuyor. Đlgisiz değil, anlatırsam dinliyor. Ama ne soruyor ne de anlatıyor.' </p>
<p class="calibre1">Fahri'nin söyledikleri çok tuhafıma gitmedi. Mine'nin kadınca birtakım numaralar yaptığını düşündüm. Ama on beş gün sonra Fahri yıkılmış bir halde yanıma geldi. </p>
<p class="calibre1">'Ne oldu ? Ne bu halin ?' diye sordum. </p>
<p class="calibre1">'Kızın başka sevgilisi varmış' dedi. </p>
<p class="calibre1">'Yapma ya!' dedim şaşkınlıkla. </p>
<p class="calibre1">'Adamdan ayrılmak istediğini söyledi.' </p>
<p class="calibre1">'O zaman sorun yok, işler yoluna girmiş.' </p>
<p class="calibre1">'Ama adam polismiş.' </p>
<p class="calibre1"/>
<p class="calibre1">'Polis mi?' Kafamdan yoksa kız da polise mi çalışıyor, diye geçti hemen. Malum biz sabıkalıyız ya, hâlâ bizi izliyor olabilirlerdi. Fahri yüzüme baktı, sanki ne düşündüğümü anlamış gibi. </p>
<p class="calibre1">'Mine, yalnızca duygusal ilişkilerinin olduğunu söyledi. Önce Mine âşık olmuş </p>
<p class="calibre1">adama, sonra o da karşılık vermiş. Mine zamanla soğumuş. Adam bu gerçeği kabullenememiş. istersen karımı da boşarım demiş.' </p>
<p class="calibre1">'Adam evli mi ?' diye sordum şaşkınlıkla. </p>
<p class="calibre1">'iki de çocuğu varmış. Mine'nin adamla ilişkisi, adamın evli olması filan neyse de bunları daha önceden söylememesi canımı sıktı. Kavga ettik. Her şey daha kötü oldu.' </p>
<p class="calibre1">Aslında benden akıl istiyordu Fahri. Ama ben de ne söyleyeceğimi bilemiyordum. </p>
<p class="calibre1">Öyle sıradan bir flört falan olsa, 'Bırak oğlum </p>
<p class="calibre1">şu kızı' der, sorunu çözerdim. Gel gör ki oğlan karasevdaya tutulmuştu. Üstelik kızın söyledikleri doğru da olabilirdi. Bir zamanlar adamı sevmiş, sonra da duygulan değişmiştir, neden olmasın? Bütün aşklar er ya da geç aynı sonla yüzleşmek zorunda kalmazlar mı?" </p>
<p class="calibre1">Sinan'ın dikkatle yüzüme bakmasından, sorunun bana yöneltilmiş olduğunu sanıyorum. </p>
<p class="calibre1">"Bilmem, aşk konusunda ne yeterli bilgiye ne de deneyime sahibim" diyorum. </p>
<p class="calibre1">"Sözün gelişi sordum zaten" diyor Sinan, içimden benden kuşkulandı mı diye geçirirken o sözlerini sürdürüyor. </p>
<p class="calibre1">"Fahri'yi karşıma alıp adamakıllı konuştum. </p>
<p class="calibre1">'Mine'ye kızarak sorunları çözemezsin' dedim. 'Git sakin kafayla konuş kızla.' </p>
<p class="calibre1">'Bakalım o benimle konuşacak mı ?' </p>
<p class="calibre1">'Biraz nazlanır belki, ama sonunda konuşur. Senden hoşlandığına göre.' </p>
<p class="calibre1">Gitti Fahri. Düşündüğümüz gibi olmuş. Kız onu iyi karşılamış. Adamla kesin olarak ilişkisini bitireceğini söylemiş. Bizimkinin neşesi yerine geldi. Ama adam kızdan vazgeçmeye pek niyetli görünmedi. Yine de kız kararlı çıktı adamla görüşmemeye başladı. Yaklaşık bir ay sonra Fahri'yle karşılaştım. Suratından düşen bin parça. Kız hamileymiş." </p>
<p class="calibre1">"Neymiş?" diyorum sesimi yükselterek. </p>
<p class="calibre1">Sinan tepkime bir anlam verememiş: </p>
<p class="calibre1">"Hamileymiş" diye yineliyor oldukça doğal bir tavırla. </p>
<p class="calibre1">"Kimden hamileymiş ?" </p>
<p class="calibre1">"Neden bu kadar ilgilendiniz?" </p>
<p class="calibre1">"Yalnızca merak." </p>
<p class="calibre1">"iyi öyleyse merakınızı hemen gidereyim" diyor iğneleyici bir ses tonuyla. </p>
<p class="calibre1">"Fahri, önce, çocuğun kendinden olduğunu düşünüyordu. Bu yüzden kıza evlenme teklif etmiş. Ama Mine kabul etmemiş." </p>
<p class="calibre1">"Neden kabul etmemiş?" </p>
<p class="calibre1">" 'Anne olmak için çok gencim, çocuk resim yapmama engel olur' demiş." </p>
<p class="calibre1">"Kürtaj mı olmuş ?" </p>
<p class="calibre1">"Mine'nin istediği buymuş, ama Fahri karşı çıkmış. Bu çocuğun doğmasını istiyormuş." </p>
<p class="calibre1">Duyduklarımın bende uyandırdığı şaşkınlığı gizlemek için yapmacık bir gülümsemeyle soruyorum. </p>
<p class="calibre1">"Çok mu evcimen bir adamdı bu Fahri ?" </p>
<p class="calibre1">"Konu evcimenlik değil. Fahri kızı gerçekten de seviyordu. Bu çocuk doğarsa, ikisinin arasında hiçbir zaman kopmayacak bir bağ oluşacağını düşünüyordu." </p>
<p class="calibre1">¦ </p>
<p class="calibre1">"Kıza fazla güvenmiyordu öyleyse." </p>
<p class="calibre1">"Tam öyle olduğu söylenemez. Her âşık, sevdiğini kaybetme kaygısını taşır." </p>
<p class="calibre1">"Peki sonunda kız kürtaj olmuş mu ?" </p>
<p class="calibre1">"işte bunu bilmiyoruz. Çünkü, Fahri Antalya'ya gitmeden önce sert bir tartışma geçmiş aralarında. Fahri de çekip Antalya'ya gitmiş, iki gün sonra da kızcağız kaybolmuş zaten." </p>
<p class="calibre1">"Nasıl kaybolmuş ?" diye soruyorum, Sinan'ın tepkilerini dikkatle izleyerek. </p>
<p class="calibre1">"Nasıl kaybolduğunu kimse bilmiyor" diyor Sinan rahat bir tavırla. "Fahri iki gün sonra Antalya'dan arıyor. Kızı evde bulamıyor. Ertesi gün yeniden arıyor,, ama kız yine yok. Belki telefon bozuktur filan diye düşünerek aklına kötü şeyler getirmiyor. Aradan bir hafta geçince polis Fahri'nin Antalya'daki evine telefon ediyor. Annesiyle konuşuyor, oğlun kaç gündür orada, filan gibi sorular soruyorlar. Bunun üzerine Fahri bir şeyler olduğunu anlayıp, hemen istanbul'a geliyor. Mine'nin evine gidiyor. Kimseyi bulamıyor. Ev sahibi olan Madam'la konuşuyor, kadın Mine'nin bir haftadır eve gelmediğini söylüyor. Ailesinin de onu çok merak ettiğini söylüyor. Bunları öğrendikten sonra Fahri yanıma geldi. </p>
<p class="calibre1">Panik içindeydi. </p>
<p class="calibre1">'Adam kızı öldürdü' dedi. 'Şimdi de işi benim üzerime yıkmaya çalışacak.' </p>
<p class="calibre1">'Adam neden öldürsün kızı?' dedim. </p>
<p class="calibre1">'Belki de çocuk adamdandı' dedi yıkılmış bir halde. 'Mine'nin çocuğu aldırmak için bu kadar ısrar etmesi boşuna değildi. Belki adam da çocuğu aldırmasını istemiyordu. Böylece Mine'nin yeniden ona döneceğini umuyordu. Ama Mine çocuğu aldırmakta kararlıydı. Tartıştılar, belki kaza sonucu, belki de bilerek isteyerek onu öldürdü. Mine ölünce de bir yerlere sakladı. Şimdi de beni öldürmeyi planlıyor.' </p>
<p class="calibre1">'Dur hemen aklına kötü şeyler getirme' dedim. 'Belki de kız kürtaj oldu da, bir yerlerde iyileşmeyi bekliyordun' </p>
<p class="calibre1">'Hayır, burada kürtaj olmayı düşünmüyordu. On gün sonra Almanya'ya babasının yanına gidecekti. Çocuğu orada aldırmaya karar vermişti.' </p>
<p class="calibre1">'Belki de oradadır, aradın mı Almanya'yı ?' </p>
<p class="calibre1">^ </p>
<p class="calibre1">'Annesi aramış, ama yokmuş. Hayır, yanılmıyorum. Bu herif kıza bir kötülük etti.' </p>
<p class="calibre1">'O halde olanı biteni polise anlatalım' dedim. </p>
<p class="calibre1">Çok tuhaf bir şey söylemişim gibi uzun uzun bana baktı. </p>
<p class="calibre1">'Bize, iki eski devrimciye inanacaklar ha! Çocuk olma..! Hadi inandılar, olayın üstüne giderler mi ? Adamın görevini bilmiyorum, ama Mine'nin söylediğine göre önemli biriymiş.' </p>
<p class="calibre1">'Yapacak bir şeyler olmalı ama' dedim. </p>
<p class="calibre1">'Tek çare o herifi temizlemek. O beni öldürmeden, ben onu öl-dürmeliyim.' </p>
<p class="calibre1">'Sakın ha, bu her şeyi daha kötü bir hale sokar' dedim. 'Đş tümüyle senin üzerine kalır.' </p>
<p class="calibre1">'O herif Mine'yi öldürdüyse, iş benim üzerime kalmış ya da kalmamış ne fark eder' dedi. </p>
<p class="calibre1">'Saçmalıyorsun' dedim. 'Beklemen gerek. Mine hiç aklımıza gelmeyen bir yere de gitmiş olabilir.' </p>
<p class="calibre1">Başını ellerinin içine alıp kara kara düşündü bir süre. </p>
<p class="calibre1">'Peki' dedi. 'Biraz daha bekleyelim, bakalım ne çıkacak.' </p>
<p class="calibre1">O akşam Fahri'yi gözaltına aldılar. Mine'yi sormuşlar, biraz hırpalamışlar. Bir şey çıkaramayınca sabahleyin bırakmışlar. Gidecek kimsesi de yok. Benim yanıma geldi. </p>
<p class="calibre1">'Kızın eski sevgilisini anlatsaydm' dedim Fahri'ye. </p>
<p class="calibre1">'Nasıl anlatırım ?' dedi. 'Gözlerimi bağlamışlardı, belki de beni sorgulayan o herifti.' </p>
<p class="calibre1">'Adamı tanıyor musun ?' diye sordum. </p>
<p class="calibre1">'Bir kere Mine'yle birlikte yürürken karşılaştık' dedi. 'Sonra ekledi o herif benim peşimi bırakmayacak.' </p>
<p class="calibre1">'Moralini bozma. Senin sağlam kanıtların var, hiçbir şey yapamazlar' dedim. 'Eve gitme, gel birkaç gün bizde kal.' </p>
<p class="calibre1">'Yarın Gökçeada'ya gideceğim, Cuma'yı görmeye. Bir iki gün uzaklaşmış olurum buradan. Dönünce uğrarım' dedi. </p>
<p class="calibre1">Ama uğramadı. Birkaç kez evine telefon ettim. </p>
<p class="calibre1">'Merak edecek bir şey yok. Ben iyiyim' dedi. O sıralar adamı vurmayı planlıyormuş meğer. </p>
<p class="calibre1">'Görüşelim' diye ısrar ettim. </p>
<p class="calibre1">'Tamam, ben sana geleceğim' dedi. Ama gelmedi..." </p>
<p class="calibre1">Sinan sözlerini sürdürürken, benim kafam Mine'yle meşgul. Hamile olduğunu neden bana söylemedi? Yoksa çocuk gerçekten de benden miydi ? Ayrılmadan bir ay önce sevişmiştik. Mine'nin evindeydik. Önceleri gönülsüzdü. Đsteksizce karşılık veriyordu öpüşlerime. Ama bırakmadım. Ellerimi bacaklarının arasına kaydırdım, henüz ıslanmamış organını okşamaya başladım. Mine bayılırdı buna. </p>
<p class="calibre1">Altımdaki bedeninin gerildiğini hissettim, sonra ateşli öpücüklerle karşılık vermeye başladı. Çok iyi bir sevişmeydi. Sanki birbirimizi bir daha hiç görmeyecekmişiz gibi. Ama sevişmemiz sona erince hemen üstünden atmıştı beni Mine. Oysa daha önceleri içinde kalmamı, öylece uyumayı isterdi. O sevişmede hamile kalmış olmalı. Bana söylemesi gerekirdi. Bu benim hakkım. O benim çocuğum. </p>
<p class="calibre1">"Siz ne dersiniz ?" </p>
<p class="calibre1">Sinan'ın sorusuyla kendime geliyorum. </p>
<p class="calibre1">"Hangi konuda?" </p>
<p class="calibre1">"Ben kızın başına kürtaj sırasında bir iş geldiğini düşünüyorum" diyor soran bakışlarını yüzüme dikerek. </p>
<p class="calibre1">"Kız kürtajdan ölseydi, şu ana kadar çoktan bulunurdu. Çünkü biri kayıp olduğunda polisin ilk araştıracağı yerler morg ve hastanelerdir. Oraları sıkı bir şekilde araştırmışlardır. Kız ölmüş olsaydı, cesedi mutlaka bir yerlerden çıkardı." </p>
<p class="calibre1">"Ya kürtaj yapan doktor korkup, cesedi sakladıysa?" </p>
<p class="calibre1">"Zayıf olasılık. O tür durumlarda, genellikle panik halindedirler. Her şeyi ellerine yüzlerine bulaştırırlar. Soğukkanlı olanların yaptıkları en başarılı iş </p>
<p class="calibre1">ise cesedi herkesin kolayca bulabileceği bir yere bırakmaktır. Sizin tahmininize uyan bir vaka hiç duymadım. Hem kız Almanya'da kürtaj olmak istiyormuş. Neden çocuğu burada aldırmaya kalksın ki ? Ama bir kez daha araştırmakta fayda var. </p>
<p class="calibre1">Asıl benim merakımı çeken nokta Fahri'nin sizden yardım istememesi." </p>
<p class="calibre1">"Hangi konuda?" diyor Sinan neyi kastettiğimi anlayamamış. </p>
<p class="calibre1">"Polisi vurmak için." </p>
<p class="calibre1">"Onu vazgeçireceğimi düşünmüştür. Ayrıca benim başımı belaya sokmaktan da çekinmiş olabilir. Bu işi kimseyi kanştırmadan tek başına yapmayı istemiştir. </p>
<p class="calibre1">Gazetede okuduğum kadarıyla da yalnızmış zaten." </p>
<p class="calibre1">"Öyleymiş" diyorum. </p>
<p class="calibre1">Gazetedeki haber, öteki suçlunun kendini güven içinde hissedip, rahat davranması için özellikle yanlış verilmişti. </p>
<p class="calibre1">"Ve bütün bu olaylar sizi korkuttu?" diye ekliyorum. </p>
<p class="calibre1">"Siz olsaydınız korkmaz mıydınız ?" </p>
<p class="calibre1">"Haklısınız korkardım. Ama sizin Fahri'ye yardım ettiğinizi gösteren hiçbir kanıt yok ki. Kimse sizi suçlayamaz." </p>
<p class="calibre1">"Bu ülkede kanıtsız, tanıksız insanlar asıldı" diyor umarsız bir ses tonuyla. </p>
<p class="calibre1">"Genelleştirmek doğru olmaz, çoğu rastlantısal olaylar. Güvenlik güçlerinin böyle bir politikası yok. Ayrıca söylediklerinizi de araştıracağım" diyerek saatime bakıyorum. </p>
<p class="calibre1">"Ooo vakit geç olmuş, benim kalkmam gerek. Dergiler gelmiş midir acaba?" </p>
<p class="calibre1">"Sanırım gelmiştir." </p>
<p class="calibre1">"O halde izninizi isteyeceğim" diyorum </p>
<p class="calibre1">Masadan birlikte kalkıyoruz. </p>
<p class="calibre1">"Dergiyle ilgili bir probleminiz olursa, bana gelin" diyorum, merdivene yürürken. </p>
<p class="calibre1">"Sağolun" diyor. </p>
<p class="calibre1">Gözucuyla ona bakıyorum, yüzünde derin bir endişe var. Başına bir şeyler gelebileceğinden korkuyor olmalı. Benim düşüncelerim ise Cuma denen adam ile Mine'nin hamileliği arasında gidip geliyor. </p>
<p class="calibre1">On sekizinci bölüm </p>
<p class="calibre1">Amcam, o çok sevdiği lacivert takımını giymiş, gösterişsiz odasına pek uymayan ceviz ağacından yapılma büyük masasında oturuyor. Yarınki toplantıya bugünden uyum sağlamaya çalışıyor anlaşılan. Belki de müsteşarın sürpriz bir ziyaretine karşı hazırlıklı olmak istiyor. Peki neden gözleri sıkıntı yüklü ? Sağ elinin parmaklan arasında siyah renkli, şık bir dolmakalem var. Eski müsteşarın, başarılarından dolayı amcama hediyesi. Beni dinlerken yüzüme bakmak yerine, kalemle ilgilenmeyi seçiyor. Gözbebeklerinin oynayışından, başını çevirişine, ellerini kıpırdatışın-dan arada bir beni süzüşüne kadar anlamlandıramadığım bir tedirginlik seziyorum. Oysa son görüşmemizde ne kadar rahattı. Đşinin ehli, bir operasyon yürütücüsü kadar kendinden emin, kollarını kavuşturmuş olacakları bekliyordu. Yeni gelişmeler mi var acaba? Sanki benden uzak durmaya çalışıyor; bedenini geri çekerek, koltuğuna iyice yaslanıp dinliyor anlattıklarımı. </p>
<p class="calibre1">Söylediklerim bizi olayın çözümüne götürecek önemli bilgiler içermesine karşın, amcam hiç oralı değil. Söylediklerim sona erince, her şeyini yitirmek üzere olan, ama durumu değiştirmek için de hiçbir uman kalmadığını anlayan bir adamın kayıtsızlığı içinde soruyor. </p>
<p class="calibre1">"Sana ateş eden simitçi bu Cuma mı?" </p>
<p class="calibre1">"Galiba o." </p>
<p class="calibre1">Sanki anlattıklanmın hepsi anlamsız bilgilermiş, ben de onu oyalayan biriymişim gibi derinden iç geçiriyor. </p>
<p class="calibre1">"Kesinlikle o" diye yinelemek zorunda kalıyorum. </p>
<p class="calibre1">Gülümsemeye çalışıyor, başaramıyor; başındaki sorun her neyse epeyce önemli olmalı. </p>
<p class="calibre1">"Sanmakla oluyor mu bu işler?" diyor. Yenilmiş ses tonu, bomboş bakan gözleri beni ürkütüyor. </p>
</body>
</html>
