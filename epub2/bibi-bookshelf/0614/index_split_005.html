<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>(Microsoft Word - Ahmet \334mit _ Sis Ve Gece.doc)</title>
    <meta name="generator" content="pdftohtml 0.36"/>
    <meta name="author" content="f"/>
    <meta name="date" content="2007-03-29T11:11:59+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_4">39 </h2>
<p class="calibre1">durum varmış gibi göstererek, Mine'yle aramızdaki ilişkiyi anlatmamı sağlayacak. </p>
<p class="calibre1">Gerçekten de öyle mi? Amcamın gergin yüzünde bu sorunun yanıtını arıyorum. </p>
<p class="calibre1">Numara yapan birine, hiç benzemiyor. Kıstırılmış bir hayvanın çaresizliği içinde sanki ona yardım edebilecek tek kişi benmişim gibi, tüm dikkatini üzerimde toplamış, düştüğü pusudan bir çıkış yolu arıyor. </p>
<p class="calibre1">"Oynamayı bırak" diyor kesin bir ifadeyle. "Bu defa durum çok ciddi." </p>
<p class="calibre1">"Mine'yi örgütün kaçırmış olabileceğine inanmıyor musun?" diyorum. </p>
<p class="calibre1">"Tabiî ki inanmıyorum" diyor hiddetle; nasıl bu kadar aptal olabiliyorsun, demesini bekliyorum, söylemiyor. Bana karşı yumuşamaya başladı galiba. "Eğer dediğin gibi olsaydı" diye devam ediyor. "Seni öldürmeye kalkmazlardı. Bu kişisel bir şey değil ki!" </p>
<p class="calibre1">"Belki teşkilata gözdağı vermek istemişlerdir?" </p>
<p class="calibre1">"Böyle olduğunu kabul etsek"bile, kızı sorguya çektikten sonra bu kadar uzun süre neden ellerinde tutsunlar? Onu çoktan öldürmüş, ihbarcıyı cezalandırdık diye basına haber vermiş olmaları gerekmez miydi ?" </p>
<p class="calibre1">Bir süre susup yüzüme bakıyor. Söyledikleri mantığa uygun, karşı çıkmayınca sözlerini sürdürüyor: </p>
<p class="calibre1">"Ama bunlardan önce aydınlatılması gereken nokta, senin bu kızla olan ilişkin. </p>
<p class="calibre1">Bu ilişkinin mahiyeti nedir? Neden bizim bu ilişkiden haberimiz yok ? Kim bu Mine ?" </p>
<p class="calibre1">"Mine'yle aramızdaki bir tür arkadaşlık ilişkisiydi..." diyorum. Sesim inandırıcılıktan çok uzak. </p>
<p class="calibre1">Amcam öfkesini kontrol altında tutmaya çalışarak derin bir soluk alıyor. </p>
<p class="calibre1">"Bak oğlum" diyor. "Senin için önemli olmayabilir ama, benim babam, yani senin deden bu ülkenin yetiştirdiği en iyi, en dürüst istihbaratçılardan biriydi. Ömrü boyunca bu vatan için, bu devletin ayakta kalabilmesi için çalıştı. Dersim dağlarında, Kürt isyancıların kurşunlarıyla öldürüldüğünde de bu ülkeyi böldürmemek için orada bulunuyordu. Ben meslek yaşamım boyunca ona layık olmaya çalıştım. Aynı şeyi senden de bekledim. Ama beklentilerimi hep boşa çıkardın. </p>
<p class="calibre1">Hiç değilse şimdi yalan söyleme, ailene layık bir insan ol..." </p>
<p class="calibre1">Bu laflan o kadar sık duydum ki, beni etkilemiyor. Hatta canımı sıkıyor. </p>
<p class="calibre1">Gözlerim bir an amcamın arkasındaki duvarda asılı tabloya takılıyor. Mine bu resmi Picasso'nun ilk dönemlerinde yaptığı Matador adlı tablodan kopya etmiş. </p>
<p class="calibre1">Tabloda solgun renk- </p>
</body>
</html>
