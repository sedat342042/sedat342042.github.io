<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>(Microsoft Word - Ahmet \334mit _ Sis Ve Gece.doc)</title>
    <meta name="generator" content="pdftohtml 0.36"/>
    <meta name="author" content="f"/>
    <meta name="date" content="2007-03-29T11:11:59+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_33">214 </h2>
<p class="calibre1">"Peki" diyor uysalca. "Anlamaya çalışalım bakalım ne olacak? Ama Yıldırım'ın katillerini de soracağım müsteşara." </p>
<p class="calibre1">"Yakalandıklarını söyleyecek sana. Kâğıt üzerinde öyle görünüyor çünkü." </p>
<p class="calibre1">"Yalnızca kâğıt üzerinde." </p>
<p class="calibre1">"Bu gibi olaylarda gerçek, ancak uzun bir araştırma sonucu ortaya çıkar. Tabiî gerçek katiller de." </p>
<p class="calibre1">"Yani hiçbir zaman yakalanmayacak onlar desene." </p>
<p class="calibre1">"Çok zor" diyorum. </p>
<p class="calibre1">"Anlamıyorum" diyor. "Bütün olanaklar sizin elinizde. Her tür bilgiye sahipsiniz. Yine de bir arkadaşınızın katilini bulmaktan âcizsiniz." </p>
<p class="calibre1">"Biraz karışık, senin sandığın kadar basit değil Gülseren Abla" diyorum. </p>
<p class="calibre1">"Açıklayamayacağı bir konu oldu mu Yıldırım da böyle söylerdi." </p>
<p class="calibre1">"Başka ne söylenebilir ki. Bunları göze alarak girdik mesleğe." </p>
<p class="calibre1">"Tamam ama, yapacak bir şeyler de olmalı" diyor inatçı bir tavırla. "Kocamın katillerini bulmak için ne yaptıklarım soracağım müsteşara. Katilleri bulmak, onun görevi değil mi ?" </p>
<p class="calibre1">Yirmi ikinci bölüm </p>
<p class="calibre1">Teşkilat binasına geldiğimde müsteşarın sabahki görevini tamamlayıp, aynldığmı öğreniyorum. Bana kalsa çok daha önce gelirdim buraya ama, Gülseren Abla'mn ısrarlarına dayanamayarak öğle yemeğini onunla birlikte yemek zorunda kaldım. </p>
<p class="calibre1">Onun anlattıklarını dinliyordum, ama aklım teşkilat binasındaki toplantıdaydı. </p>
<p class="calibre1">Ne türden bir sonuç çıkacak diye düşünüyordum. Bizim amcanın mı ayağını kaydıracaklardı, yoksa Orhan'ın korktuğu gibi yaşlı kurdun konumu daha da mı sağlamlaşacaktı ? Yemekten sonra kahveyi bile beklemeden kaçarcasına çıktım evden. </p>
<p class="calibre1">Teşkilat binasımn içi sakin. Görevliler yerinde, odaların kapılan kapalı. Herkes kapalı kapılar ardına değerlendirme yapıyor olmalı. Koridorlarda her şey günlük sıradan görünümünde. Yuka-n çıkıyorum, şanslıyım Mustafa büroda. </p>
<p class="calibre1">"Merhaba Amirim" diyor beni görünce. </p>
<p class="calibre1"/>
<p class="calibre1">"Merhaba, ne var ne yok?" </p>
<p class="calibre1">"Sizi Metin Bey aradı" diyor. "Mine'nin babası değil mi bu adam?" </p>
<p class="calibre1">"Evet, ne söyledi?" </p>
<p class="calibre1">"îtalya'daymış, ama akşam uçağıyla Türkiye'ye geliyormuş. Ya-nn sabah 10:00'da daha önce görüştüğünüz otelde sizi bekleye-cekmiş. 'Mutlaka gelsin' dedi. Çok önemliymiş." </p>
<p class="calibre1">"Önemli ha! Đtalya'da Selin'in peşindeydi, bizim bilmediğimiz yeni bir bilgi mi edindi acaba?" </p>
<p class="calibre1">"Sanmıyorum Amirim. Selin'le bizzat ben iki kez telefonla görüştüm. Kızcağızın olan bitenden haberi yok. Olayı bile bizden öğrendi." </p>
<p class="calibre1">"Metin abartıyor olabilir. Yann anlanz... Hastaneleri dolaştın mı?" diyorum paltomu asarken.. </p>
<p class="calibre1">"Dolaştım, ama bir sonuç çıkmadı" diyor. "Kürtaj yapan resmî, özel tam yirmi üç yer gezdim. Hiçbirinin kayıtlarında Mine'nin adı yok. </p>
<p class="calibre1">Yetkililer, doktorlar böyle bir kızın kürtaj olduğunu hatırlamıyorlar. Hem teşekküllü hastanelerde kürtajın ölümle sonuçlanma olasılığı yok denecek kadar azmış." </p>
<p class="calibre1">Mustafa'nın anlattıkları benim için sürpriz olmuyor. </p>
<p class="calibre1">"Toplantıdan haberin var mı ?" </p>
<p class="calibre1">"Kimse bir şey söylemiyor ama, herkes memnun." </p>
<p class="calibre1">"Herkes kim?" </p>
<p class="calibre1">"ismet Bey, Orhan Bey..." </p>
<p class="calibre1">"Memnun olduklarını nereden çıkardın ?" </p>
<p class="calibre1">"Amcanız ile Orhan Bey'i konuşurlarken gördüm. Oldukça neşeli görünüyorlardı." </p>
<p class="calibre1">Demek uzlaşma karan çıktı. Hem amcamı, hem de Orhan'ı memnun ettiğine göre müsteşar oldukça yetenekli biri. </p>
<p class="calibre1">"Müsteşar ne zaman ayrıldı ?" </p>
<p class="calibre1">"Gideli bir saati buluyor. Toplantı bitince amcanız, Tahir ile Hikmet'i odasına aldı. Geçerken bizim büroya uğrayıp size baktılar. Sonra hep birlikte ismet Bey'in odasına gittiler. Az sonra Tahir ile Hikmet çıktılar." </p>
<p class="calibre1">"Bir saat kadar sonra da Orhan Bey girdi içeri" diye sürdürüyor sözlerini Mustafa. "Hâlâ da içerde." </p>
<p class="calibre1">"içerde olduğunu nereden biliyorsun ?" </p>
<p class="calibre1">"Yarım saat önce ismet Bey beni çağırdı. Üsküdar'daki çatışmayla ilgili raporunuzu sordu." </p>
<p class="calibre1">Bir an hatırlayamıyorum. </p>
<p class="calibre1">"Komiser Naci'ye yönelik yargısız infaz suçlamaları..." diye açıklamak gereği hissediyor Mustafa. </p>
<p class="calibre1">"Tamam, anladım" diyorum başımı sallayarak. </p>
<p class="calibre1">"Amcanız işte o raporu sordu. Sizin imzanızı beklediğini söyledim. 'Sedat gelince raporu imzalayıp bana getirsin' dedi." </p>
<p class="calibre1">"Nerede rapor?" </p>
<p class="calibre1">"Orada" diyor eliyle masanın üzerini göstererek. "Sumeninizin arasında." </p>
<p class="calibre1">Sumenin kapağını kaldırıp, üç sayfalık raporu alıyorum. </p>
<p class="calibre1">"Olayla ilgili gazetelerde haber çıkıyor mu hâlâ?" </p>
<p class="calibre1">"Pek takip edemedim Amirim" diyerek kaçamak bir yanıt veriyor. </p>
<p class="calibre1">"Boş yere telaşlandı Naci. Neyse biz arkadaşlığımızı yapalım da" diyerek, Naci'yi suçsuz bulduğumuzu belirten raporda adımın yazılı olduğu bölümü imzalıyorum. Birden Mustafa'nın adının ve imzasının olmadığım fark ediyorum. </p>
<p class="calibre1">"iyi de, burada senin imzan yok" diyorum. </p>
<p class="calibre1">"Ben evin içinde neler olduğunu görmedim Amirim" diyor sıkıntılı bir tavırla. </p>
<p class="calibre1">"Sizinle birlikte dışarıdaydım. Yalnızca kaçan iki kişiye 'Dur' dediğinizi, kaçaklar durmayınca da ateş ettiğinizi gördüm. Oysa bu raporda içerde karşılıklı çatışma çıktığı yazıyor. Raporu siz yazdığınıza göre doğrudur. Ama ben bu çatışmanın nasıl başladığını, önce kimin ateş ettiğini görmedim. Bu yüzden ayrı bir rapor yazdım ve tanık olduğum olayları orada belirttim." </p>
<p class="calibre1">Pis korkak, diyorum içimden. Bozulduğumu anlıyor. </p>
<p class="calibre1">"Yanlış bir şey yazmadım" diyor Mustafa. "Raporun bir örneği de burada, isterseniz siz de okuyabilirsiniz." </p>
<p class="calibre1">"Tamam tamam" diyorum, kestirip atarak, "istemez." </p>
<p class="calibre1"/>
<p class="calibre1">imzaladığım raporu alıp kapıya doğru yürüyorum. Eminim bu aklı ona, nişanlısı olan o güzel avukat vermiştir. Hiçbir açıklama yapmadan çıkıyorum odadan. </p>
<p class="calibre1">Keskin Hayri geliyor gözlerimin önüne. Mustafa ile ikisini nasıl kıyaslarsın? Bu yeni kuşakta grup ruhu, birlikte davranma duygusu yok. Yalnızca kendi kıçlarını nasıl kurtaracaklarını düşünüyorlar. Yann bir gün başı sıkışınca ne yapacak bakalım ? Bu mesleği bankacılıkla filan karıştırıyor olmalı. Zamanla anlayacak, ama iş işten geçecek. Meslekte sevilmeyen biri olup çıkacak. Belki anlatmak lazım. Anlar mı ki ? </p>
<p class="calibre1">Amcamın odasına gidinceye kadar bu düşünceler geçiyor kafamdan, içeri girdiğimde, amcam ile Orhan'ı karşılıklı oturmuş sohbet ederken buluyorum. </p>
<p class="calibre1">Amcamın yüzüne dikkat ediyorum, mutluluk okunuyor. Dünkü tedirginlikten eser yok. </p>
<p class="calibre1">"Merhaba" diyorum soğuk bir tavırla. </p>
<p class="calibre1">"Ooo Sedat gel bakalım" diyor amcam. "Nerede kaldın, merak ettik yahu?" </p>
<p class="calibre1">Orhan'ın yüzünde de aynı rahatlık, aynı neşe var. Kadim dost tavırlarıyla: </p>
<p class="calibre1">"Nasılsın Sedat" diye soruyor. Yalak herif, sanki dün odamdan onu kovan ben değilim. </p>
<p class="calibre1">"Sağol" diyorum Orhan'a. Sonra elimdeki raporu amcama uzatarak ekliyorum: </p>
<p class="calibre1">"Bunları istemişsiniz." </p>
<p class="calibre1">"iyi ki getirdin" diyor raporu alarak. "Mahkeme yakında, zamanında yollayalım da sorumluluk bizde kalmasın." </p>
<p class="calibre1">"Otursana Sedat" diye ekliyor sonra. "Seninle de konuşacaklarım var." </p>
<p class="calibre1">Önümdeki boş koltuğa yerleşiyorum. Orhan ne kadar anlayışlı olduğunu göstermek istercesine hızla toparlanıyor. </p>
<p class="calibre1">"izninizle ben kalkacağım Đsmet Bey" diyor. </p>
<p class="calibre1">Amcam ayağa kalkıp Orhan'ın elini sıkıyor. </p>
<p class="calibre1">"Hazırlıklarınızı tamamlayın" diyor. </p>
<p class="calibre1">"Tamam efendim" diyor Orhan, inançla amcamın gözlerinin içine bakarak. Sinirden gülmemek için kendimi zor tutuyorum. Sonra: </p>
<p class="calibre1">"Görüşürüz Sedat" diyerek kapıya doğru yürüyor. </p>
<p class="calibre1">"Toplantı fena geçmemiş galiba" diye soruyorum yan alaycı bir tavırla amcama. </p>
<p class="calibre1">Amcamın gözü Orhan'da, sorumu yanıtlamıyor. Ancak o çıktıktan sonra anlatıyor. </p>
<p class="calibre1">"Korktuğum gibi olmadı" diyor. "Yeni müsteşar oldukça becerikli bir adam. </p>
<p class="calibre1">Teşkilatın sorunlarını iyi biliyor. Bu toplantıyı çok daha önceden yapacakmış, ama teşkilatı tanımak istemiş. Birkaç aydır konu üzerinde çalışıyormuş." </p>
<p class="calibre1">"Nasıl bir karar çıktı toplantıdan ?" </p>
<p class="calibre1">"Birlik. Teşkilat içinde ayrılıklara, gruplaşmalara son." </p>
<p class="calibre1">"Daha önceki tartışmalar, çatışmalar?" </p>
<p class="calibre1">"Hepsini unutacağız. 'Dünyanın, ülkenin bulunduğu şu kritik aşamada, önce teşkilatın içinde birliği sağlamamız gerekir' dedi müsteşar. 'Devletin istihbarat örgütü böyle bir zamanda birliğini koruyamazsa, ülkesi için nasıl çalışabilir' dedi. Yürekten katıldım müsteşarın sözlerine... Bu arada sevineceğin iki haber var. Yıldırımla ilgili övücü sözler söyledi. Teşkilat eski yaraları sarmak istiyor. Galiba öğleden sonra Yıldırım'ın karısını ziyaret edeceklermiş." </p>
<p class="calibre1">"Teşkilat özür diliyor ha ?" diyorum buruk bir yüz ifadesiyle. "Biraz geç değil mi?" </p>
<p class="calibre1">"Ne gerekiyorsa yapılacak. Yanlışlar telafi edilecek." </p>
<p class="calibre1">"Yıldırım'ın katilleri de bulunacak mı ?" </p>
<p class="calibre1">"Sorun çıkarma. O iş çoktan bitti... Hem laf aramızda, kaç kişi severdi Yıldırım'ı şu teşkilatta? Dört ya da beş kişi. Neden? Çünkü insanların kuyusunu kazmaya çalışırdı, iyi adamdı, yiğit adamdı, ama biraz paranoyaktı. Teşkilat içi operasyonlar düzenleyip dururdu. Eee ne demiş atalarımız, çalma elin kapısını, çalarlar kapım... Ama bunların hepsi geçmişte kaldı. Artık teşkilat içi operasyona izin verilmeyecek. Bizzat müsteşar söz verdi... Anlıyor musun yeni bir dönem başlıyor" sonra kurnazca göz kırpıyor bana. </p>
<p class="calibre1">"Sen de şikâyet ettiğin görevlerden alınıp daha aktif işlerde istihdam edileceksin" diyor, "isteklerin gerçekleşecek." </p>
<p class="calibre1">"Önce Mine'yi bulmam gerek" diyorum. </p>
<p class="calibre1">Anlatıkları karşısında kayıtsız kalmam canını sıkıyor. Arkasına yaslanıyor, bir süre düşünceli gözlerle beni süzdükten sonra: </p>
<p class="calibre1"/>
<p class="calibre1">"Doğrusunu söylemek gerekirse, yanıldığımı kabul etmeliyim" diyor. "Sen haklıydın. Bu kızı öldürdüler." </p>
<p class="calibre1">"inanamıyorum" diyorum başımı sallayarak. "Yılların istihbaratçısı, bir sorgu bandı izliyor, hem de o sorguda doğru dürüst hiçbir kanıt yokken görüşünden vazgeçiyor." </p>
<p class="calibre1">Amcam hazırlıksız yakalanmanın tedirginliği içinde: </p>
<p class="calibre1">"Bandı izlediğimi nereden biliyorsun ?" diye soruyor. </p>
<p class="calibre1">"Adamlarına daha dikkatli çalışmalarını söylemelisin" diyorum kendimden emin bir tavırla. "Hele hiç güvenmediğin birine karşı çok daha titiz davranmalılar." </p>
<p class="calibre1">"Bunu güvensizlik olarak alma" diyor pişkin bir tavırla. "Neler olup bittiğini başka kaynaktan da öğrenmek istedim." </p>
<p class="calibre1">"Başından beri başka: kaynakları kullanıyorsun zaten." </p>
<p class="calibre1">"Doğru. Ama iyi ki de böyle yapmışım. Aslına bakarsan düşüncemi değiştirmemde Cuma'mn sorgusu değil Almanya'daki araştırmanın sonuçlan etkili oldu. Almanya'da Metin hakkında istihbarat yaptırdım. Adam da kızı da temiz çıktı." </p>
<p class="calibre1">"Yani ajan değiller miymiş ?" diyorum gülerek. </p>
<p class="calibre1">"Gülmen için bir neden yok" diyor sinirli bir tavırla. "Her olasılık yanılma payını içinde taşır." </p>
<p class="calibre1">"Neyse. Yanılmış olduğunuzu anlamanız da önemli. Ama kız hâlâ ortada yok. Ve ben onu bulmadan, yeni bir görev istemiyorum." </p>
<p class="calibre1">"Duygusal davranıyorsun. Anlaşıldığı kadarıyla kızın kaybolmasında örgüt parmağı filan da yok. Olay Fahri'nin işi gibi. Kızı öldürüp, bir yere gömdüyse nasıl bulacaksın ?" </p>
<p class="calibre1">"Bilmiyorum. Ama bu dosyayı kapatmayacağım." </p>
<p class="calibre1">"Bence kapatmalısın. Yalnızca bu dosyayı değil, bütün geçmişi kapatmalısın, farkında değil misin teşkilatta yepyeni bir dönem başlıyor, sen de kendine beyaz bir sayfa açmalısın." </p>
<p class="calibre1">"Bu beni fazla ilgilendirmiyor. O kızı bulmadan ya da başına her ne geldiyse öğrenmeden işe başlayamam." </p>
<p class="calibre1">"Bak, olayı ben de senin kadar izledim. Elinde bir şey kalmadı. Kızı nerede araştıracaksın, kime soracaksın ?" </p>
<p class="calibre1">"Birilerini bulacağım. Gerekirse soruşturmaya baştan başlayacağım." </p>
<p class="calibre1">Amcam öfkeyle yüzüme bakıyor. </p>
<p class="calibre1">"Hep sorun çıkarırsın değil mi? Hiç oluruna gitmezsin." </p>
<p class="calibre1">"Bu iş kendime duyduğum saygıyla ilgili." "Kendine birazcık saygı duysaydm, karına çocuklarına bunu yapmazdın." </p>
<p class="calibre1">"Karımı çocuklarımı bu işe karıştırma." "Sen karıştırmışsın zaten. Hem unutma ben amcanım." "Hatırlatmana gerek yok. Henüz aklımı yitirmedim." "Bence yitirmişsin, yoksa yeni görevini reddetmezdin." "Meraklısı çoktur" diyorum. </p>
<p class="calibre1">"Orhan'a verin. Böyle iyi bir görev yabancıya gitmemiş olur." </p>
<p class="calibre1">Sözlerim amcamı zıvanadan çıkartmaya yetiyor. "Allah belanı versin!" diyerek bağınyor. "Bu işi sen açtın başımıza. Ben ise kapatmaya çalışıyorum. Hâlâ yangına körükle gidiyorsun." </p>
<p class="calibre1">"Ne yapayım ben böyleyim, işine gelmiyorsa silersin san defterinden." </p>
<p class="calibre1">"Sildim zaten. Ne halin varsa gör. Ama sıkışırsan, sakın bana gelme." </p>
<p class="calibre1">"Merak etme" diyorum, odadan çıkmak için ayağa kalkarken. "Gelmem." </p>
<p class="calibre1">Yirmi üçüncü bölüm </p>
<p class="calibre1">Büyük Londra Oteli'ne buluşma saatinden on dakika önce geliyorum. Kapıdan girer girmez, gözlerim lobiyi tarıyor. Metin'i göremiyorum henüz inmemiş. Arkadan çatal bıçak sesleri geliyor. Belki de kahvaltı ediyordur. Soran bakışlarla beni izleyen resepsiyondaki görevliye Metin Bey'i soruyorum. </p>
<p class="calibre1">"Adınız Sedat mı ?" diyor adam. </p>
<p class="calibre1">"Evet" yanıtı alınca, "Metin Bey sizi odasında bekliyor" diyor. "Üçüncü kat, otuz dokuz numara." </p>
<p class="calibre1">Metin'in neden lobiye inmediğine biraz şaşarak, ama çok da önemsemeyerek, kırmızı bir halıyla kaplanmış geniş merdivenleri tırmanmaya başlıyorum. </p>
<p class="calibre1">Otuz dokuz numaralı odanın önüne geldiğimde, bej renkli kapı kendiliğinden açılıyor. Kapının arasından Metin Bey'in yüzü görünüyor. Beni görünce bakışlanndaki ürkeklik dağılıyor, kapıyı rahatça açarak: </p>
<p class="calibre1">"Buyrun, içeri girin" diyor. </p>
<p class="calibre1"/>
<p class="calibre1">Metin'in davranışlanna pek anlam veremeyerek giriyorum odaya. Dışarıdan görüldüğünden daha darmış içerisi, ama karşımdaki duvar olduğu gibi pencere. </p>
<p class="calibre1">Odanın ortasındaki yatağa doğru ilerleyince, pencerenin Halic'e baktığını fark ediyorum. Nereye oturabilirim, diye bakımrken Metin kapıyı kilitleyip yanıma geliyor. </p>
<p class="calibre1">"Buyurun, pencerenin önündeki şu koltuğa oturun" diyor. "Ben de aynanın önündeki iskemleyi alınm." </p>
<p class="calibre1">Gösterdiği koltuğa oturmadan önce bir süre yine Halic'e bakıyorum. Metin iskemlesini alıp karşıma oturuyor. </p>
<p class="calibre1">"Odanızın manzarası güzelmiş" diyorum. </p>
<p class="calibre1">Şöyle bir bakıyor pencereden: </p>
<p class="calibre1">i </p>
<p class="calibre1">im. </p>
<p class="calibre1">"Denizden çok göle benziyor" diyor. </p>
<p class="calibre1">Söyledikleri doğru, üst üste yığılmış binalar yüzünden Halic'in alt ve üst yanlarını göremiyoruz; deniz olamayacak kadar küçük bir su kitlesi var karşımızda. </p>
<p class="calibre1">"Yine de güzel" diyorum. </p>
<p class="calibre1">"Haklısınız" diye geçiştirerek konuya giriyor. </p>
<p class="calibre1">"Sizi buraya çağırdığım için kusura bakmayın" diyor. "Odamda konuşmamızın daha güvenli olacağını düşündüm." </p>
<p class="calibre1">"Korkacak ne var ki?" diyorum şaşırmış bir halde. </p>
<p class="calibre1">"Beni izliyorlar" diyor. "Peşime adam takmışlar..." </p>
<p class="calibre1">Amcamın adamları olmalı, onu sakinleştirmeliyim. </p>
<p class="calibre1">"Yanılmış olmayasınız, sizi neden izlesinler ki ?" </p>
<p class="calibre1">"Yanılmıyorum, çünkü onlarla karşılaştım. Selinle konuşurken beni tehdit ettiler." </p>
<p class="calibre1">"Selin'i de mi izliyorlar ? Ailesinin yanında değil mi ?" </p>
<p class="calibre1">"Ailesinin yanında ama, güvenlik altında tutuluyor. Benimle konuşmasına bile izin vermediler. Kızcağızla iki laf edene kadar yapmadığım cambazlık kalmadı. </p>
<p class="calibre1">Önce elçiliğe gidip, babasıyla görüştüm. Raif Bey, elçilikte önemli bir adam, hep meşgul. Yine de sağ olsun zaman ayırıp beni dinledi. Mine'nin kaybolmasından büyük üzüntü duyduğunu söyledi. 'Ama' dedi, 'Selin'in konuyla ilgili hiçbir bilgisi yok. Ne biliyorsa polise anlattı. Selin, çok hassastır. Konu açılınca etkileniyor, yemek yemiyor, anlamsız korkulara kapılıyor. Psikolojik sorunlar çıkacak diye kaygılanıyorum. Bu yüzden belki de onu bu yıl okula bile yollamayacağım.' </p>
<p class="calibre1">Yalnızca bir iki soru soracağımı söyledim. </p>
<p class="calibre1">'Kusura bakmayın ama olmaz' dedi. </p>
<p class="calibre1">Allah'tan, akıl edip Mine'nin not defterinden Selin'in italya'da-ki ev adresini almıştım. Almanca'yla çat pat anlatarak, zar zor da olsa evi buldum. Evin çevresinde dolaşmaya başladım. Bir yandan da insanların dikkatini çekeceğim, beni hırsız sanıp yakalayacaklar diye ödüm kopuyor. Sonunda beklediğim fırsat elime geçti. Öğleden sonra Selin, kaniş cinsi bir köpekle dışan çıktı. Hemen yanına yaklaştım." </p>
<p class="calibre1">"Onu önceden tanıyor muydunuz ?" diye soruyorum sözünü keserek. </p>
<p class="calibre1">"Geçen yaz Mine'yle birlikte Almanya'ya geldiler. O da beni tanır. Biraz da bu tanışıklıktan cesaret alarak, konuşmak istiyorum-dum kızla. 'Merhaba Selin' </p>
<p class="calibre1">dedim. Kızcağız önce tanıyamadı, çekindi. 'Korkma' dedim. 'Ben Metin. Mine'nin babası.' Tanıyınca gözleri doldu, neredeyse ağlayacak. </p>
</body>
</html>
