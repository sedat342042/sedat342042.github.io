<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>(Microsoft Word - Ahmet \334mit _ Sis Ve Gece.doc)</title>
    <meta name="generator" content="pdftohtml 0.36"/>
    <meta name="author" content="f"/>
    <meta name="date" content="2007-03-29T11:11:59+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_24">133 </h2>
<p class="calibre1">"Hiç rahat bırakmadılar annemi" diyor dalgın bir halde sigara dumanını savururken. "Güzel kadındı. Hiç unutmadığım bir sözü vardır. 'Güzelin düşmanı çok olur oğlum' derdi. Bir de 'Güzelin bahtı kara olur.' Söylediği gibi çıktı. </p>
<p class="calibre1">Babamla evlendikten sonra bıraktı o işleri, evinin kadını oldu. Ama güpegündüz kaçırdılar anamı. Dolapdere'de herkesin gözleri önünde. Başvurmadık yer kalmadı. </p>
<p class="calibre1">Karakol karakol dolaştı peder. Hiç haber alamadık. Arkadaşlarım 'Senin anan orospu, kendi gönlüyle kaçtı' dediler. Đnanmadım tabiî. Đftira ediyorlardı anama. Beş yıl sonra ölüm haberini duyduk. Maraş kerhanesinde bıçaklamışlar." </p>
<p class="calibre1">"Türk filmi gibi" diyorum. </p>
<p class="calibre1">"Film gibi" diye tekrarlıyor acı acı gülerek. "Hem de sinemaskop." </p>
<p class="calibre1">Başını öne eğiyor. Yaşaran gözlerini mi gizliyor, rol mu yapıyor belli değil. </p>
<p class="calibre1">"Kurtuluş'ta hiç vukuatın oldu mu?" </p>
<p class="calibre1">Neco nereye varmaya çalıştığımı merak ederek, kendisi için en tehlikesiz yanıtı bulmaya çalışıyor. </p>
<p class="calibre1">"Senden ne saklayacağım. Son durağa yakın ara sokaklardan birinde, kumar oynatan bir kahvenin kundaklanmasına karıştırdılar adımızı. Allah seni inandırsın, hiçbir ilişiğim yoktu o işte. Çok tutmadılar içeride zaten." </p>
<p class="calibre1">Bir an Şerefi sormak geliyor aklıma, ama hemen vazgeçiyorum. Eğer Neco yalan söylüyorsa, muhbirimizi ele vermek anlamına gelir bu. </p>
<p class="calibre1">Önümdeki dosyayı açıyorum, okur gibi yaparak: </p>
<p class="calibre1">"Çocuk kaçırma işine de bulaşmışsın sen" diyorum. </p>
<p class="calibre1">Yeniden tedirginleşiyor Neco. </p>
<p class="calibre1">"Yok Abi, olay öyle değil. Bunlar yoksul çocuklar. Sokakta yatıp kalkıyorlar yani. Dilenmek istiyorlar. Ama nerde dilenecekler, bütün köşebaşları tutulmuş. </p>
<p class="calibre1">Gelip benden yardım istediler. Biz de onları himayemize aldık." </p>
<p class="calibre1">"Şikâyet eden çocuk öyle demiyor ama. Kendisini senin kaçırdığını, iki koluyla, sol bacağını kırdığını, sakat kalması için kemikleri ters sardığını, hem de sana alışması için ona defalarca tecavüz ettiğini söylemiş" diyorum. </p>
<p class="calibre1">"Hepsi yalan" diyor. Sanki bütün bu tüyler ürperten olaylarla hiçbir ilgisi yokmuş gibi. "Bu söylediklerini yapan başka bir çete. Ben çocuklara yardım edince onlar da bana bu kötülüğü yaptılar. Zaten çocuk ifadesini sonra değiştirdi." </p>
<p class="calibre1">"Yani sen çocuklara yardım ediyordun öyle mi ?" </p>
</body>
</html>
