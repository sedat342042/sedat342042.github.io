<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Okült Diriliş ve Altın Şafak Hermetik Cemiyeti</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="block4">
<span id="id_Toc394570246">Golden Dawn Majisi</span></h2>
	<p class="block11">"Yükselme arzusu olan... zihninin çalışma ve bilgi toplama mekanizmasını mükemmelleştiren evrime karşı borcunu tanıması gerekir. Daha sonra, meditasyonla kendisini sadece şuurlu bir şekilde eleştiren ve gözlemde bulunan biri olarak değil, aynı zamanda kendi dışında durup maskesinin başkaları tarafından nasıl algılandığını görmeye çalışır - başkalarının bilincinin bir parçası, başkalarını etkileyen, başkaları tarafından eleştirilen ve gözlenen biri olarak görür... Kelimeler ve kelimelerin gücü üzerinde tefekkür eder.. Kelimelerle beşeri iletişimin iyi ve kötü yanları üzerine, [Altın Şafak] Cemiyetin sessizlik üzerinde önemle durmasını idrak eder. Gerçek majisyen aletlerini bilmeli, sessizlik anlarında kelimeleri onlardan biri olarak görmelidir." </p>
	<h3 id="id_Toc394570247" class="block26"><b class="calibre8">Golden Dawn Külliyatı</b><sup class="text9">(1)</sup><b class="calibre8"> </b></h3>
	<h3 class="block26">  </h3>
	<p class="calibre5">Hermetic Order of the Golden (Altın Şafak Cemiyeti, kısa olarak G.D. veya HOGD), tarihi ve menşei konusunda <a href="http://www.hermetics.org/okultizm.html" class="text7">Bölüm 1</a>’de kısaca değindik. Kökenini efsanevi ve reformcu Gül+Haç hareketine iliştirmesi ve dolayısıyla haç sembolizmin kullanmasına karşın, Golden Dawn öğretilerin temeli belirli bir dine değildir ve eklektik majikal ve okkült geleneksel sistemlere dayanır. Internet'te Golden Dawn konusunda Sıkça Sorulan Sorular sayfası çıkaran Steven Cranmer'e göre "Hıristiyanlığın etkisinden kaçınanlar için Golden Dawn çalışma sistemi her türlü görüşe de hitap etmektedir, Musevi Kabalası, İslam, Hinduizm, Mısır ve Grek Misterleri, ve hatta Keltik mitleri dahi bir yerde içine işlenmiştir."<sup class="calibre7">(2)</sup>  Şüphesiz ki, esas Altın Şafak Cemiyetinin kırk yıl gibi kısa ömrü olmasına karşın, modern majiye katkısı çok büyüktür ve eşsizdir. Bundan dolayı Francis King ona "Pınar" demişti<sup class="calibre7">(3)</sup>. Altın Şafak öğretileri birçok cemiyet için malzeme oluşturacaktı. Aleister Crowley G.D.'den ayrılarak O.T.O başkanı olacaktı ve Altın Şafak sistemine tıpa tıp benzeyen A.A. cemiyetini kuracaktı. Moina Mathers'in izniyle İçsel Işık Cemiyetini (Society of the Inner Light) G.D.'a aday bulmak için bir dış halka olarak kuran Dion Fortune de kitaplarında fazla sır açığa çıkardığı iddiasıyla ve "aurasında gerekli işaretler eksik" olduğu için Moina Mathers tarafından kovulacaktı. Ancak cemiyeti halen devam etmektedir. Paul Foster Case de Amerika'ya dönerek B.O.T.A.'yı (Builders of the Adytum) kuracaktı. Fakat asıl bomba patlamak üzereydi.</p>
	<p class="calibre5">Üç yıl Aleister Crowley'nin yanında müridi ve sekreterliğini yapan, bir süre de Dion Fortune'ın yanında kalan, 1907 doğumlu Musevi İngiliz kökenli bir Amerikalı, Francis Regardie (daha sonra bir William Reich terapisti olacaktı ve Dr. Israel Regardie olarak bilinecekti - sitemizde<i class="calibre6"> </i><a href="http://www.hermetics.org/inisiye.html" class="text7">Israel Regardie, Psikoterapi ve İnisiyasyon</a> yazısına bakınız ) 1932 yılında Kabala öğretilerini özetleyen, güncel ve ezoterik yönlerini sarih bir dilde açıklayan "Nar Bahçesi"<sup class="calibre7">(4)</sup>,ve hemen ardından "Hayat Ağacı"<sup class="calibre7">(5)</sup> adında bir kitap yayınladı. "Hayat Ağacı" kitabı maji konusunda oldukça kapsamlı bilgi içermekle beraber, majinin çağdaş dünyadaki yerini çok iyi şekilde savunuyordu. Birçok G.D. sırrını açıklayan kitap sanki 26 yaşındaki bir yazarın çok ötesinde bilgi ve deneyimini taşıyordu. Sonunda bu kitap, Golden Dawn cemiyetinin devamı olan Stella Matutina cemiyetinin 1934 yılında kapılarını genç yazara açarak davet edilmesini sağlamıştı<sup class="calibre7">(6)</sup>. Regardie'nin cemiyette yükselişi hızlı oldu, ancak cemiyeti yöneten kişilerden pek hoşnut değildi ve 1937 yılında G.D.'ın temel "bilgi kağıtlarını"<sup class="calibre7">(1)</sup> 4 ciltlik bir kitap şeklinde yayınlamaya başladı. Çoğu Altın Şafak üyeleri tarafından bu hareketi hainlik olarak yorumlandıysa da, Regardie Kitabın önsözünde gerekçelerini uzun uzun vermişti. Regardie'e göre mabetlerde üye sayısı düşmüş, yetki taşıyanlar ehil değildi ve sırları kişisel güçlerini pekiştirmek için kullanıyordular. Golden Dawn sistemi gömülüp kaybolma tehlikesini yaşıyordu, dolayısıyla onu açıklamakla insanlığa büyük bir hizmet verilmiş olacaktı. Tuhaftır ki Aleister Crowley bile Regardie'e öfkeli bir mektup yazıp yeminini bozmakla itham etmişti. Oysa kendisi yıllar önce G.D.'den ayrılmıştı ve 6 ayda bir çıkan kitap boyunda Equinox dergisinde bazı G.D. ritüellerini açıklamıştı. S.L. MacGregor Mathers buna tepki göstererek ona dava açmıştı. 1937 yılında, Dr. Francis Israel Regardie'yi dava edecek hayatta ne Mathers ne de ölünce başkanlık yapan karısı, ne de Stella Matutina'yı kuran Dr. Felkin kalmıştı. </p>
	<p class="calibre5">Regardie daha sonra Amerika'ya yerleşerek Altın Şafak ve Crowley konusunda bir çok kitap yazarak Altın Şafak konusunda zamanının en bilgili ve yetkin kişisi olarak ün kazanacaktır, Amerika'da birkaç G.D. sistemine sadık cemiyetinin kurulmasına ön ayak olacaktı. İngiltere'de başlayan bu hareket Amerika'da yeşerecekti. İngilizlerin artık fazla şatafatlı buldukları bu sistem bir kesim Amerikalı tarafından büyük bir itibarla halen takip edilmekte. Ne de olsa, İngiliz kuzenlerinde bilinçaltı bir Amerikanlaşma varken, onlarda bilinçaltı bir Avrupalaşma vardı. Yeni nesil İngilizler de az çabayla çok şey vaat eden yeni moda akımları tercih edip sorulduğunda "Golden Dawn öldü" dediklerini bir arkadaşımızdan duyduk. Ancak son gelişmelerde durum bunun tam aksine ve Avrupa'da Altın Şafak mabetleri yaygınlaşmaya başladı ve Avrupa'da kök salmış Gül Haç cemiyetlerle birleşerek daha da güçlü bir konuma gelmiştir.     </p>
	<p class="calibre5">G.D. cemiyetinin derece sistemi Kabalistik Hayat Ağacına göre düzenlenmişti ve birçok esası gibi kuruluşunu belirleyen şifreli el yazmadaki bilgilere göre tanzim edilmişti. Bu dereceler şöyledir:   </p>
	<table class="table">
		<tbody class="calibre9"><tr class="tr">
			<td class="td"><p class="calibre5">DERECE</p></td>
			<td class="td"><p class="calibre5">DERECE ADI</p></td>
			<td class="td"><p class="calibre5">ELEMENT</p></td>
			<td class="td"><p class="calibre5">GEZEGEN</p></td>
			<td class="td"><p class="calibre5">KABLİSTİK SEFİRA</p></td>
		</tr>
		<tr class="tr">
			<td class="td"><p class="calibre5">0 = 0</p></td>
			<td class="td"><p class="calibre5">Neophyte</p></td>
			<td class="td"><p class="calibre5">---</p></td>
			<td class="td"><p class="calibre5">---</p></td>
			<td class="td"><p class="calibre5">---</p></td>
		</tr>
		<tr class="tr">
			<td class="td"><p class="calibre5">1 = 10</p></td>
			<td class="td"><p class="calibre5">Zelator</p></td>
			<td class="td"><p class="calibre5">Toprak</p></td>
			<td class="td"><p class="calibre5">---</p></td>
			<td class="td"><p class="calibre5">Malkuth (<i class="calibre6">Krallık</i>)</p></td>
		</tr>
		<tr class="tr">
			<td class="td"><p class="calibre5">2 = 9</p></td>
			<td class="td"><p class="calibre5">Theoricus</p></td>
			<td class="td"><p class="calibre5">Hava</p></td>
			<td class="td"><p class="calibre5">Ay</p></td>
			<td class="td"><p class="calibre5">Yesod (<i class="calibre6">Temel</i>)</p></td>
		</tr>
		<tr class="tr">
			<td class="td"><p class="calibre5">3 = 8</p></td>
			<td class="td"><p class="calibre5">Practicus</p></td>
			<td class="td"><p class="calibre5">Su</p></td>
			<td class="td"><p class="calibre5">Merkür</p></td>
			<td class="td"><p class="calibre5">Hod (<i class="calibre6">İhtişam</i>)</p></td>
		</tr>
		<tr class="tr">
			<td class="td"><p class="calibre5">4 = 7</p></td>
			<td class="td"><p class="calibre5">Philosophus</p></td>
			<td class="td"><p class="calibre5">Ateş</p></td>
			<td class="td"><p class="calibre5">Venüs</p></td>
			<td class="td"><p class="calibre5">Netzach (<i class="calibre6">Zafer</i>)</p></td>
		</tr>
		<tr class="tr">
			<td class="td"><p class="calibre5">5 = 6</p></td>
			<td class="td"><p class="calibre5">Adeptus Minor</p></td>
			<td class="td"><p class="calibre5">Ruh</p></td>
			<td class="td"><p class="calibre5">Güneş</p></td>
			<td class="td"><p class="calibre5">Tiphareth (<i class="calibre6">Güzellik</i>)</p></td>
		</tr>
		<tr class="tr">
			<td class="td"><p class="calibre5">6 = 5</p></td>
			<td class="td"><p class="calibre5">Adeptus Major</p></td>
			<td class="td"><p class="calibre5">---</p></td>
			<td class="td"><p class="calibre5">Mars</p></td>
			<td class="td"><p class="calibre5">Gevurah (<i class="calibre6">Kudret</i>)</p></td>
		</tr>
		<tr class="tr">
			<td class="td"><p class="calibre5">7 = 4</p></td>
			<td class="td"><p class="calibre5">Adeptus Exemptus</p></td>
			<td class="td"><p class="calibre5">---</p></td>
			<td class="td"><p class="calibre5">Jüpiter</p></td>
			<td class="td"><p class="calibre5">Chesed (<i class="calibre6">Merhamet</i>)</p></td>
		</tr>
		<tr class="tr">
			<td class="td"><p class="calibre5">8 = 3</p></td>
			<td class="td"><p class="calibre5">Magister Templi</p></td>
			<td class="td"><p class="calibre5">---</p></td>
			<td class="td"><p class="calibre5">Satürn</p></td>
			<td class="td"><p class="calibre5">Binah (<i class="calibre6">İdrak</i>)</p></td>
		</tr>
		<tr class="tr">
			<td class="td"><p class="calibre5">9 = 2</p></td>
			<td class="td"><p class="calibre5">Magus</p></td>
			<td class="td"><p class="calibre5">---</p></td>
			<td class="td"><p class="calibre5">---</p></td>
			<td class="td"><p class="calibre5">Chokmah (<i class="calibre6">Hikmet</i>)</p></td>
		</tr>
		<tr class="tr">
			<td class="td"><p class="calibre5">10 = 1</p></td>
			<td class="td"><p class="calibre5">Ipsissimus</p></td>
			<td class="td"><p class="calibre5">---</p></td>
			<td class="td"><p class="calibre5">---</p></td>
			<td class="td"><p class="calibre5">Kether (<i class="calibre6">Taç</i>)</p></td>
		</tr>
	</tbody></table>
	<p class="calibre5">Derecelerdeki sayı usulü şöyledir: 0=0 derecesinde sıfırlar üyenin Neofit adayı olduğunu ve henüz cemiyette tam giriş yapmadığını gösterir. 1=10 derece, birle başlar çünkü ilk derecedir ve ikinci sayısı 10'dür çünkü Kabala'da tekabül ettiği sefiranın sayısı 10'dür. Sefirot (sefira'nın çoğulu) sayıları her zaman yukarıdan aşağı iner, çünkü ilk (ayrıca ilk yaratılan) sefira Kether'dir. Ayrıca G.D. sisteminde iç içe üç cemiyet vardır. 0=0 dereceden 4=7 dereceye dek inisiye olan üyeler "dış" veya ilk cemiyet G.D. üyeleridir. 4=7 ve Adeptus Minor derecesi arasında dış misterlerden iç misterlere geçişi anlatan güçlü sembolleri taşıyan "portal" (kapı) inisiyasonu vardır, buradan geçiş yapan üyeler artık ikinci örgüt Rosae Rubeae et Aureae Crucis'e mensuptur. Ayrıca son üç dereceyi içeren üçüncü bir cemiyet de vardır, ancak bu sadece Gizli üstatların mensup olduğu bir cemiyet mi? ölümlüler girebilir mi, giremez mi? tartışma konusu olmuştur. Aleister Crowley bu derecelere hayattayken bazı haller ve dönüm noktaları yaşayarak girdiğini iddia etmiştir. Ancak bu inisiyasyonlar ritüel şeklinde mevcuttur ve Altın Şafak'ın arkasındaki Gül+Haç cemiyetinde bulunur. Bunlardan 7=0 derecesine dek olan ritüeller Yeni Zelanda'da Dr. Felkin'in Stella Matutina'sının devamı olan Toth Hermes Mabedinden Patrick J. Zalewski tarafından açıklandı<sup class="calibre7">(7)</sup>. Ancak aktardığı 7=0 derece ritüeli doğru olmadığı söylenir. Ne de olsa Stella Matutina Mathers'in Ahathöor Mabedinden ayrılarak yüksek derecelerin sırlarını alamamıştı. Yine'de Zawleski Yeni Zelanda'daki Altın Şafak geleneğinin oldukça disiplinli olduğunu ortaya çıkarmıştır.   </p>
	<p class="calibre5">Esas itibarıyla ikinci cemiyet, öğretileri ve ritüelleri tamamen MacGregor Mathers ve karısı Moina Mathers tarafından 1892 yılında ortaya çıkarılarak kuruldu. G.D. cemiyetinin bütün önemi bu ikinci cemiyet üzerinde toplanmıştır. Eğer o kurulmasaydı G.D. o sıralarda mevcut yüzlerce eksantrik inisiyatik cemiyetle hiç bir farkı olamayan sıradan bir örgüt olacaktı ve muhtemelen adı günümüzde anılmayacaktı. Mathers manifestosuna göre ikinci cemiyet külliyatının esası ve özgün bölümleri hiç bir şekilde kendi eseri olmadığını ve bedenli üç üstad tarafından (Gizli Üstadlar) kendisine ve karısına "çeşitli yöntemlerle: durugörü, şuur projeksiyonu, masa ve yüzük/pandül, direk ses, önüme getirilen kitaplarla" aktarıldığını iddia etmekteydi. Bu iletişimlerin sinirlerine bir yük olduğu, burnu ve bazen kulakları kanadığını ve üstatların enerji yüksekliği onda gerginlik yarattığını belirtmiştir<sup class="calibre7">(2)</sup>. Bu külliyat oldukça karmaşık ve kapsamlı olmakla beraber, literatürde mevcut bölümlerinin sentezini oluşturmak için işleyen belirli anahtarlara kullanılmaktadır ve Altın Şafak öğretileri bu anahtarları ve yine bilgiler, formüller veriyordu. G.D.'un bu özgün bilgileri Mathers kendi kapasitesini aştığını ısrarla belirtmiştir. Bir çok ritüelle birlikte, ritüel sembolizmi ve uygulama alanları, talismanik maji, davet ve çağrı usulleri, tarot kartların ezoterik ve kabalisttik sembolizmi ve uygulamaları, ezoterik kabala öğretileri, gezegen majisi, Tantrik Tatvik çalışmaları, aura kontrolü, ışık çalışmaları, durugörü, divinasyon yöntemleri, ezoterik astroloji, şuur projeksiyonu, geomansi (remil) vs. içermektedir. Son bölümlerinde bütün ritüeller ve bilgiler tek bir çatı altında birleştiği söylenmektedir ve Enokyan maji üzerinde yoğunlaşılır. Ana gaye Kutsal Koruyucu Meleğiyle yani yüksek benlik ile bir tür mistik iletişim kurmaktır.</p>
	<p class="calibre5">Neofit derecesinde verilen ilk bilgiler, astrolojik, kabalisttik ve simya simgelerin karşılığı gibi basit seviyededir. Bunların haricinde bazı basit meditasyonlar da verilir. İlk bilgi kağıdında mabette bulunan iki sütun konusunda açıklayıcı bilgi vardır. Bunlar inisiyelerin ortasından orta yolu takip ederek geçtiği tezat kutuplarını simgeler. Ayrıca Pentagram Ritüeller konusuna açıklayıcı bir yazı bulunmakta. Bu ritüeller arasında Küçük Defleme Pentagram Ritüeli (The Lesser Banishing Ritual of the Pentagram) ve Küçük Davet Pentagram Ritüeli (The Lesser Invoking Ritual of the Pentagram) vardır. İleriki derecelerde Büyük Defleme Pentagram Ritüeli ve Büyük Davet Pentagram Ritüeli verilir. Küçük Davet Pentagram Ritüelinin inisiyeler tarafında her sabah uygulanması ve Küçük Defleme Pentagram Ritüelin her akşam yapılması önerilir. Birçok işlevleri olmakla birlikte, esas amacı kişinin aurasının etrafında koruyucu bir çember oluşturmaktır. Bu çember olumsuz, negatif etkileri dışarıda tutmayı ve olumlu etkileri içeriye çekmeye yöneliktir. Ayrıca kişinin elemental, ruhsal ve ilahi enerjilere irtibatını pekiştirmekte. Pentagram ritüeli ritüel kıyafet ve aletlerle yapılacağı gibi, ayrıca hayal gücüyle onun yaratmanın yöntemleri de verilmekte. Basit ve etkili bir ritüel olmasına karşın, çok anlamlı ayrıntıları vardır. Bu konuda bir kitap yazılabilir, onun için kısmen hazır ayrı bir yazı konusu olacaktır. Altın Şafak cemiyetinin dağılmasında sonra pentagram ritüelleri G.D.'in en çok rağbet gören uygulamaları arasında, çoğu kez kaynağı belirtilmeden değişik akımlar tarafından uyarlandı.</p>
	<p class="calibre5">Diğer önemli günlük bir alıştırma Orta Sütun Alıştırmasıdır, bu çalışmanın basit bir şekli Türkçe olarak yeni yayınlanan ve sitemizde eleştirisi yayınlanan <a href="http://www.hermetics.org/kitap.html" class="calibre3"><span class="text4">Tao ve Hayat</span><span class="text10"> </span><span class="text4">Ağacı</span><span class="text6"> </span></a>kitabında verilmiştir. Bu kitap ayrıca burada değindiğimiz bir çok konu üzerinde kısa bilgiler vermekte ve daha iyi idrak edilmeleri için okunması önerilir. Çok etkili ve ileri seviye bir çalışma olarak Orta Sütun Alıştırması Altın Şafak Cemiyetin bilgi kağıtları arasında yer alır.  Bu alıştırmada kişi evrensel beyaz enerjiyi bedenine nüfuz eder. Ruhsal yönden aydınlatıcı özelliğiyle birlikte şifa vericidir ve Reiki gibi şifa çalışmaların özünü içerir. Orta Sütun Çalışmasının önemi vurgulayan Regardie sırf bu konuda "The Middle Pıllar" adında ayrıntılı bir kitap yazmıştır<sup class="calibre7">(8)</sup>, ayrıca Orta Sütun Alıştırmasını şifada kullanım yöntemlerini (son zamanlarda hemen hemen aynı tekniğe dayanan Japon-Tibet kaynaklı Reiki epey ilgi çekmiştir) Gerçek Şifa Sanatı<sup class="calibre7">(9)</sup> kitabında açıklamıştır. Ayrıca, John Michael Greer'in G.D. çalışmaları üzerinde mükemmel Erk Çemberleri<sup class="calibre7">(10)</sup> kitabında Regardie'den farklı ve esas Golden Dawn Orta Sütun çalışmasına daha sadık olduğu iddia edilen ilginç bir yöntem vermektedir.  </p>
	<p class="calibre5">Diğer bir Altın Şafak çalışmaları arasında ruhsal durugörü (scrying in the spirit vision) ve seyyal planlarda yükselme (rising on the planes) ve yol çalışmaları vardır. Genelde yol çalışmaları Tarot'taki 22 Arkana Major ve tekabül eden 22 kabalisttik yollardan (harf, sayı, renk ve sese tekabülen) biri üzerinde çoğu zaman bir grup tarafından yürütülür (solo/tek kişilik çalışma da münkün). Bir operatör yönetiminde belli bir tema üzerine ortak grup vizyonu/imgeleme uygulanır. Son zamanalarda popüler şekliyle ve özellikle S.O.L. (Servants of the Light - Işığın Hizmetkarları) cemiyetinin önerdiği biçimde bu tür çalışmalar klasik G.D. grupları arasında fazla yaygın değildir (En fazla G.D. içinde bir iç grubu oluşturan Florance Farr'ın Küre Grubu tarafından rağbet görmüştü). Yol çalışmaları konusunda ayrıntılı bilgi veren sadece iki kitap vardır: G.D. ile biraz farklı bir sisteme sahip Aurum Solis Cemiyetinin çıkardığı ve Phillips ve Denning tarafından yazılan mükemmel "Majikal Şuur Halleri"<sup class="calibre7">(11) </sup>kitabı. Diğeri Dion Fortune'un öğrencisi W.E. Butler tarafından kurulan S.O.L. cemiyeti başkanı Dolores Aschroft-Nowicki'nin "Pırıltılı Yollar"<sup class="calibre7">(12)</sup> kitabı. Ancak katılımcıların birer pasif dinleyici olduğu çalışmaların asıl Altın Şafak öğretilerine aykırı olduğunu yetkili bir ağızdan duyduk.  </p>
	<p class="calibre5">Mathers'ın majiye katkısı Altın Şafak ile sınırlı değildi ve birkaç majikal sistemin yeniden canlanmasını sebep olmuştu. Her biri ayrı birer majikal sistemi oluşturan Abramelin majisi, Süleyman majisi gibi sistemlerin malzemelerini sunmuştur. Ancak bunlar modern insana daha uygun olan ve bütünsel bir öğretiyi oluşturan eklektik G.D. sistemine dahil değildiler. Bunları aşağıda açıklayacağız. Bunun haricinde ilk kez Kabala'nın en önemli eserlerinden olan Zohar'ı da İngilizce'ye tercüme etmiştir. Ancak araştırmacılığı dışında Altın Şafak'ın gerçek majisyeniydi ve G.D.'u gerçek bir inisiyasyon merkezi şekline getiren Gizli Üstatlarla iç plan iletişimlerini sağlıyordu.   </p>
	<p class="calibre5">Mather's in uyardığı majikal romantizm akımı günümüze dek yaşamıştır, bir yandan dünya her şeyin vasatlaştığı post modern bir cehenneme çevrilirken, bu akımın etki alanı giderek genişlemektedir. G.D.'a ve majiye katkılarına rağmen Mathers'in G.D. üyeleriyle ilişkisi giderek soğumaya başlamıştı. Günümüzde dahi hemen hemen bütün G.D. üyelerinin yaşam öyküleri ve eserleri ayrı bir araştırmaya tabi tutulmuşken, Mathers konusunda ne ayrı bir araştırma yapılmış, ne de fazla olumlu şey yazılmıştır. 1900 yılından itibaren G.D. üyeleri 1892 yılından beri Paris'te ikamet eden ve orada Ahathöor mabedini açan Mathers'in despotça idaresinden, "Horos" takma isimli bir çift tarafından dolandırılmasından ve Westcott'a ağır ithamlarda bulunmasından dolayı isyan ettiler. İngiltere'deki mabetler Mathers'i üyelikten kovarak ayrıldılar. Mathers asilere tehditler savurduysa da onları etkileyememişti. Sonunda Mathers kendisine sadık kalan Aleister Crowley'i Londra'ya gönderdi ve G.D. sakinlerine el koymasını tembihledi. Yeats ve diğer G.D. asilerinin iddialarına göre bir "deli" olarak tanımladıkları Crowley'e karşı başarılı bir şekilde astral saldırıda bulundular. Crowley'e göre majikal aletlerin rengi soldu. Dairesini ısıtmak için ateş yakamadı ve ayakkabıları aniden tutuşup yanıverdi. Yanıt olarak Crowley birkaç sokak serserisini tutarak bir süre Londra mabedi işgal etti, ancak üyeler polis gücüyle ona tekrar el koydular. Crowley de bu mücadeleden bıkarak bir süre Meksika'ya tatile çıktı. Bundan sonra söylentilere göre Mathers asilerin birer birer lanetleyerek aralarında sürekli tartışmalara girmeleri için etki göndermiş. King'e göre "Bu herhalde kaydı geçen en başarılı lanetlerden biri olmalı, çünkü Mathers'den kurtulan Golden Dawn üyeleri önlerindeki birkaç yılı aralarında şiddetli geçimsizlik ve çatışma ile geçirdiler."<sup class="calibre7">(2)</sup> Ancak, MacGregor Mathers ve Golden Dawn üzerinde kapsamlı ve derin bir araştırma yayınlayan Ithell Colquhoun'e<sup class="calibre7">(13)</sup> göre bu söylentiler Mathers'e çamur atmak için asılsız iddialardır ve hiç bir şekilde onun karakterine uymaz. Yine de Mathers'e sadık kalan Dr. Berridge altında bir Londra mabedi vardı. Mathers Paris'teki cemiyetinin adını "Order of the Alpha et Omega" olarak değiştirdi ve 1918 yılında İspanyol gribine kurban giden Mathers'in ölümüyle karısı Moina idareye ele aldı. (sitemizde bu konuda bakınız <a href="http://www.hermetics.org/ustadlars.html" class="text7">Mathers ve Gizli Üstadlar</a>) 1928 yılında Moina'nın ölümüyle de S.L. MacGregor Mathers'in sadık dostu Brodrie-Innes idareyi aldı. Dion Fortune ve Paul Foster Case gibi tanınmış okkültistler bu ana cemiyetten insiye olmuşlardı.  </p>
	<p class="calibre5">Londra'daki Mathers karşıtı İsis Urania Mabedi ise, ismini Hermetic Order of the Morgenrothe olarak değiştirdi.<sup class="calibre7">(14)</sup> Daha sonra Golden Dawn üçe bölündü bunların en büyüğü Dr. R. W. Felkin, Brodrie-Innes, Bullock idaresinde Stella Matutina (Latince'de Sabah Yıldızı) adını aldı. 1911 yılında asilerden biriyken Mathers'e dönen Bodrie-Innes, bir süre sonra Dr. Felkin'e elinde yığınla yeni bilgi kağıtları ve öğretiler olduğunu ve bunların "daha önce imkansız sandığım yerlere uzandığını" yazdı. Bu bilgilere ulaşmak için Dr. Felkin'in Bodrie-Innes'in yetkisini ve dolayısıyla Mathers'in yetkisini tekrar tanıması gerektiğini belirtmişti. Çünkü Brodrie-Innes'a göre Mather'in yetkisi dolayısıyla bilgi kaynağı direkt Gizli Üstatlara uzanıyordu. Bir görüşe göre Dr. Felkin bu bilgilere kısmen ulaştı. Daha sonra kendisi Yeni Zelanda'ya giderek 1912 yılında günümüze dek varlığını sürdüren Smaragdum Thalasses (Zümrüt Tablet) veya diğer adıyla Whare Ra (Yeni Zelanda yerlileri dilinde güneş mabedi) kurmuştu (İlerde Thoth hermes Mabedi alacaktı). Dr. Felkin ayrıca uzun süre Gizli Üstadları Avrupa'da aramıştı ve onlara ulaşmak için özel çalışmalarda bulunarak G.D. külliyatına katkıları olmuştu. Regardie tarafından bilgileri yayınlanan Stella Matutina ise, yetmişli yıllara dek varlığını korumuştu. Ancak Regardie tarafından yayınlanan bilgiler arasında yeni bilgiler ve rivayette göre 6=5 ve 7=4 gibi üst dereceler yayınlanan külliyattı içermiyordu. Bu üst derece bilgiler ayrıca Aleister Crowley tarafından da bilinmiyordu, çünkü Adeptus Minor derecesine inisiye olduktan bir süre sonra Crowley'nin de yolu Mathers'den ayrılmıştı. Waite tarafından kurulan ve Ayton ve Blackden'in katıldığı Holy Order of the Golden ise G.D. sisteminin majisiz, Hıristiyan mistisizm ağrılıklı şekliydi ve zamanla Stella Matutina ile birleşerek eridi.       </p>
	<p class="calibre5">Golden Dawn sisteminin Amerika'da kuruluşu ile ilgili bir hikaye var. Biri Amerika'nın batı kıyısında, diğeri Amerika'nın doğu kıyasına oturan birbirinden habersiz iki kişi Altın Şafak Adeptus Minor inisiyasyonuna hazırdılar. Yetkili bir ağızdan aldığım bilgiye göre bu kişiler Cris Monnastre ve Adama Forrest'ti. Bu arada herkesten habersiz Amerika'nın güney eyaleti Georgia'nın Coloumb şehrinde yaşayan bir çift, Chic ve Sandra Cicero G.D. Adeptus Minor inisiyasyonunun yapıldığı "Vault of the Adepti" (Christian Rosencrutz'un mezar odasını temsil eden içi sembollerle bezenmiş büyük bir dolap veya oda) hazırlayıp yaptılar. Bunu öğrenen Regardie, inisiye olacak iki kişiyle getirmiş, odayı uygun G.D. yöntemiyle kutsamış ve her iki kişiyi inisiye etmiş. Rivayete göre böylece Golden Dawn akımı Amerikan topraklarında kök salmış. Cicero'lar sonradan Florida'ya taşınarak orada tescili ve halen yürürlükte olan Hermetic Order of the Golden Dawn cemiyetini kurarlar. Cicerolar çıkardıkları birçok kitap arasından "Altın Şafak Geleneğine Kendi Kendine İnisiyason"<sup class="calibre7">(15)</sup> G.D. sisteminin genel bilgilerini daha hazmedilir bir format şeklinde sunmak dışında astrolojik harita çıkarmak gibi birçok yan ve ek çalışmalar içermektedir. Kitabın amacı başlığından anlaşıldığı gibi bireylerin bir majikal locaya girmeden kendi kendini G.D. sistemine inisiye edebilmelerini sağlamaktır. Tabii ki bu açıdan özellikle insiyasyonun sadece fiziki ve meşru silsilesi olan bir aktarım mümkün olasbileceğini savunanalr tarafından eleştiriye maruz kalmışlardır. Diğer bir kitaplarında bir Golden Dawn mabedini kurmak ve bütün alet, kıyafet ver gereklerini kendi kendine imal etmek için bir el kitabıdır<sup class="calibre7">(16)</sup>. Ayrıca G.D.'un orijinal tasarımlarına uygun Golden Dawn Ritüel Tarot kartlarını da çıkardılar<sup class="calibre7">(17) </sup>(Daha önce Wang, Golden Dawn Tarot çıkarmıştı).</p>
	<p class="calibre5">Amerika'da çıkan diğer önemli bir Altın Şafak cemiyeti Regardie'nin tek öğrencisi Cris Monnastre tarafından Los Angelos şehrinde "<i class="calibre6">the Authentic Hermetic Order of the Golden Dawn Los</i>" adı altında kuruldu. Yakın tarihte Cris Monnastre'nin önsüzü geçen David Griffin Ritüel Maji El Kitabını<sup class="calibre7">(18) </sup>yayınladılar. 666 sayfalık bu kitap kendi özgün deneyimlerle G.D. sisteminin ritüel ağırlıklı bölümlerini başından vermektedir. Cicero'ların "Altın Şafak Hermetik Cemiyeti" adının telif hakkını almasıyla Los Angelos'taki Altın Şafak tekelini alamaya çalışmışlar ve aralarında 2.5 yıl süren davalardan sonra her ikisinin bu ismi kullanma hakkını elde etmişti. Bu arada yarı İsveçli olan David Griffin kendisiyle tanışma fırsatı bulunduğumuz Stockholm, İsveç'e taşında ve Avrupa merkezli ve Avrupa'nın gizli Gül Haç geleneğinden destek alan teşkilatını genişleti. Paris'te Mathers'in Ahathöor Mabedi aynı zamanda bir Gül-Haç simya cemiyetinin (F.A.R.C.) başkanı olan Jean-Pascal Ruggiu altında yeniden kuruldu. Yeni Ahathöor (adını Mısır tanrısı Hathor'dan almıştır) Mabedi, G.D. öğretinin kayıp üst derece sırlarını içeren eski mabedttin öğretilerini muhafaza eden ellerden yeniden tesis etmiştir ve ayrıca Asya Kareşleri ve Altın Gül Haçlılar ve birçok eski köklü ezoterik cemiyetin sırlarını da öğretilerine dahil etmişlerdir. Avrupa'nın ve Güney Amerikanın çeşitli yerlerinde bulunan özerk Altın Şafak ve Gül Haç cemiyetleri bir konfederasyon çatısı altında tutan bu kuruluşun yazılarını sitemizde bulmak mümkündür.    </p>
	<p class="calibre5">Ayrıca Los Angelos'te kurulu Paul Foster Case ve Ann Davies'in Builders of the Adytum (B.O.T.A.)'ün öğretileri ağırlık olarak Tarot kartları sembolizmi üzerindedir. Paul Foster Case, Tarot üzerinde kitapları dışında beğenilen "Hakiki ve Görünmez Gül-Haç Cemiyeti"<sup class="calibre7">(19)</sup> kitabını yazmıştır. Case birçok Enokyan çalışmalar gibi birçok Altın Şafak uygulamalara karşıydı. Diğer bir Los Angelos cemiyeti de David Cherubim ve Regardie'nin yakın dostu Psikolog Chis Hyatt (Alan Miller) tarafından kurulan ve bir zamanlar Israel Regardie Vakfına bağlı olarak devam eden "<i class="calibre6">Order of the Thelemic Golden Dawn</i>" (<i class="calibre6">Novus Ordo Aurora Aurea</i>), G.D. ritüel sembolizmi Crowley'nin Thelema öğretilerine uyarlamıştır. Kuruculrından biri olan David Cherubim   Hıristiyanlığa nefret kusan bir örgüt kurmuştu (<i class="calibre6">The Order of Anti-Christ). </i>G.D.'ün direkt soyunda geldiklerini iddia eden Paul Foster Case sağırlıklı "<i class="calibre6">Fraternity of the Hidden Light / Fraternitas LVX Occulta</i>" Kanada'da kuruldu. Ayrıca Kanada'da "Angelic Colledge of Damkar kuruldu." Duyduğumuza göre uzak durulması gereken, para tuzağı olan ve başkanının kendisini Mathers'in enkarnasyonu sayması dışında hiç bir geçerli iddiası olamayan <i class="calibre6">Hermetic Order of the Morning Star International de Fontana</i>, California da kurulu diğer bir cemiyet. Bu cemiyet daha önce "<i class="calibre6">The Hermetic Order of the Golden International</i>" adını kıllandı ancak tescil kanunlarından dolayı diğer paravan cemiyetler gibi G.D. adı kullanmaları men edildi.    </p>
	<p class="calibre5">Son zamanlarda Pat Zalewski adında Dr. Felkin tarafından kurulan Yeni Zelanda Thoth Hermes Mabedin bir üyesi bir dizi son derece ilginç kitap çıkarmıştır<sup class="calibre7">(20)</sup>. Bu kitaplar Adeptus Minor'ın ötesindeki inisiyasyon ritüeller dâhil bugüne kadar açıklanmamış G.D. sırlarını açıkladığını iddia etmekte. Yazarın son kitapları özel basılmış olup sadece posta yoluyla Avustralya'dan temin edilebilir. Regardie ölmeden önce Thot Hermes mabedine ziyaret etmiş ve üst derecelere inisiye edilmişti.   </p>
	<h2 class="block4"><b class="calibre4"><br class="calibre1" id="calibre_pb_12"/>
</b></h2>
	</body></html>
