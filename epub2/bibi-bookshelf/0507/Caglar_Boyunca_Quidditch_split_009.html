<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Çağlar Boyunca Quidditch</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos26012" class="calibre1"><span class="calibre2">
</span></p><blockquote class="calibre15"><span class="calibre13"><span class="bold"><span class="calibre14">Üçüncü Bölüm:</span></span></span><br class="calibre3"/><span class="calibre13"><span class="bold"><span class="calibre14"> Queerditch Bataklığı'ndaki Oyun</span></span></span></blockquote><blockquote class="calibre27">Quidditch'in ilk adımlanna dair bilgimizi on birinci yüzyılda Queerditch Bataklığı'nın kenannda yaşamış olan Gertie Keddle adlı cadının yazdıklarına borçluyuz. Ne şanslıyız ki bir günce tutmuş (bu günce şu anda Londra'daki Quidditch Müzesi'nde bulunuyor). Aşağıdaki alıntılar, Sakson dilinde kötü bir şekilde yazılmış olan özgün metinden çevirilmiştir.</blockquote><blockquote class="calibre33"><span class="calibre5"><span class="italic">Salı. Sıcak. Bataklığın öbür tarafındaki güruh, yine iş</span></span>
<span class="calibre5"><span class="italic">başında. Süpürgelerinin üstünde, salakça bir oyun oynuyorlar. Lahanalarımın arasına büyük bir deri top düştü. Almaya gelen adama bir lanet yaptım. Bakalım dizleri arkasındayken nasıl uçacak, kıllı</span></span>
<span class="calibre5"><span class="italic">koca domuz.</span></span></blockquote><blockquote class="calibre29"><span class="calibre5"><span class="italic">Salı. Islak. Bataklıkta</span></span>
<span class="calibre5"><span class="italic">ısırganotu topluyordum. Süpürgeli zevzekler yine oyunlannı</span></span>
<span class="calibre5"><span class="italic">oynuyorlar. Bir kayanın arkasına gizlenip biraz seyrettim. Yeni topları</span></span>
<span class="calibre5"><span class="italic">var. Onu birbirlerine fırlatıp bataklığın iki ucundaki ağaçlara yapıştırmaya</span></span>
<span class="calibre5"><span class="italic">çalışıyorlar. Saçmalığın daniskası.</span></span></blockquote><blockquote class="calibre29"><span class="calibre5"><span class="italic">Salı. Rüzgârlı. Gwenog</span></span>
<span class="calibre5"><span class="italic">ısırgan</span></span>
<span class="calibre5"><span class="italic">çayı</span></span>
<span class="calibre5"><span class="italic">içmeye geldi, sonra da sürprizim var deyip beni dışarı</span></span>
<span class="calibre5"><span class="italic">davet etti. Sürpriz</span></span>
<span class="calibre5"><span class="italic">çıka</span></span>
<span class="calibre5"><span class="italic">çıka o mankafaların bataklıkta oynadıkları</span></span>
<span class="calibre5"><span class="italic">oyun</span></span>
<span class="calibre5"><span class="italic">çıktı. Tepede yaşayan o iriyarı</span></span>
<span class="calibre5"><span class="italic">İskoç</span></span>
<span class="calibre5"><span class="italic">sihirbaz da oradaydı.</span></span>
<span class="calibre5"><span class="italic">Şimdi de iki tane</span></span>
<span class="calibre5"><span class="italic">büyük, ağır kaya getirmişler, kayalar bir oraya bir buraya uçup onları</span></span>
<span class="calibre5"><span class="italic">süpürgelerinden düşürmeye</span></span>
<span class="calibre5"><span class="italic">çalışıyor. Maalesef ben izlerken böyle bir</span></span>
<span class="calibre5"><span class="italic">şey olmadı. Tiksintiyle evin yolunu tuttum.</span></span></blockquote><blockquote class="calibre33">Bu alıntılar Gertie Keddle'ın tahmin edemeyeceği birçok şeyi açığa çıkarıyor, haftanın günlerinden sadece birinin adını bilmesiyse tamamen ayrı bir konu. İlk olarak, lahana tarhına düşen top deriden yapılmaydı, tıpkı günümüzün Quaffle'ı gibi (doğal olarak, o zamanın oyunlarında kullanılan şişirilmiş mesaneyi isabetli bir şekilde fırlatmak zor olurdu - özellikle de rüzgârlı havalarda), ikincisi, Gertie'nin söylediğine göre adamlar topu "bataklığın iki ucundaki ağaçlara yapıştırmaya çalışıyorlardı – belli ki bu eski bir sayı yapma biçimiymiş. Üçüncüsü, bize Bludger'ların öncüleri hakkında da bilgi veriyor. Oyunda "iriyarı bir Iskoç"un da olduğunu söylemesi son derece ilginç. Acaba söz konusu kişi bir Creaothceann oyuncusu olabilir miydi? Acaba kayalara büyü yapıp sahanın üzerinde tehlikeli bir şekilde dolaşmalarını sağlamak onun mu fikriydi, acaba kendi oyunundaki kayalardan esinlenmiş olabilir miydi?</blockquote><blockquote class="calibre29">Bir sonraki yüzyıla kadar, Queerditch Bataklığı'ndaki oyunun adı hiçbir yerde geçmiyor, ta ki büyücü Goodvvin Kneen'in eline tüy kalemini alıp Norveçli kuzeni Olaf'a yazdığı mektuba dek. Kneen, Yorkshire'da yaşıyordu. Bu da Gertie Keddle'ın bataklıkta olan bitenlere ilk olarak tanık olmasından sonraki yüz yıl boyunca, oyunun Britanya'da nasıl da yayıldığını gösteriyor. Şu anda Kneen'in mektubu, Norveç Sihir Bakanlığı'nın arşivlerinde durmaktadır.</blockquote><blockquote class="calibre27"><span class="calibre5"><span class="italic">Sevgili Olaj,</span></span></blockquote><blockquote class="calibre33"><span class="calibre5"><span class="italic">Nasılsın? Beni sorarsan, iyiyim, ama Gunhilda ejderha çiçek hastalığı</span></span>
<span class="calibre5"><span class="italic">kaptı</span></span>
<span class="calibre5"><span class="italic">biraz.</span></span></blockquote><blockquote class="calibre29"><span class="calibre5"><span class="italic">Geçen cumartesi gecesi heyecanlı</span></span>
<span class="calibre5"><span class="italic">bir Kwidditch maçı</span></span>
<span class="calibre5"><span class="italic">çevirdik. Ancak zavallı</span></span>
<span class="calibre5"><span class="italic">Gunhilda rahatsız olduğundan Yakalayıcı</span></span>
<span class="calibre5"><span class="italic">olarak oynayamadı, yerine demirci Radulf'u kullanmak zorunda kaldık. Ilkley'den gelen takım iyi oynadı</span></span>
<span class="calibre5"><span class="italic">ancak bize pek rakip olamadılar. Bütün ay</span></span>
<span class="calibre5"><span class="italic">çok sıkı</span></span>
<span class="calibre5"><span class="italic">çalışmıştık, kırk iki kez sayı</span></span>
<span class="calibre5"><span class="italic">yaptık.</span></span>
<span class="calibre5"><span class="italic">İhtiyar Ugga kütüğünü</span></span>
<span class="calibre5"><span class="italic">yeterince hızlı</span></span>
<span class="calibre5"><span class="italic">kullanamadığından, Radulf kafasına bir Blooder yedi. Yeni sayı</span></span>
<span class="calibre5"><span class="italic">fıçıları</span></span>
<span class="calibre5"><span class="italic">epey işe yaradı. Sahanın her iki ucundaki sırıkların</span></span>
<span class="calibre5"><span class="italic">üzerine</span></span>
<span class="calibre5"><span class="italic">üçer fıçı</span></span>
<span class="calibre5"><span class="italic">yerleştirdik, hepsini handaki Oona verdi. Dahası, kazandığımız için bize gece boyunca bedava içki de ikram etti.</span></span>
<span class="calibre5"><span class="italic">Çok geç</span></span>
<span class="calibre5"><span class="italic">döndüğüm için Gunhilda biraz kızdı. Eğilmek suretiyle birkaç</span></span>
<span class="calibre5"><span class="italic">tane</span></span>
<span class="calibre5"><span class="italic">çok feci uğursuzluk büyüsünden yırttım. Neyse ki</span></span>
<span class="calibre5"><span class="italic">şu anda parmaklarım yine yerli yerine gelmiş</span></span>
<span class="calibre5"><span class="italic">durumda.</span></span></blockquote><blockquote class="calibre29"><span class="calibre5"><span class="italic">Sana bu mektubu elimdeki en iyi baykuşla gönderiyorum, umarım oraya varmayı</span></span>
<span class="calibre5"><span class="italic">başarır.</span></span></blockquote><blockquote class="calibre33"><span class="calibre5"><span class="italic">Kuzenin,</span></span></blockquote><blockquote class="calibre32"><span class="calibre5"><span class="italic">Goodwin</span></span></blockquote><blockquote class="calibre27">Burada, oyunun bir asırda ne kadar ilerlediğini görüyoruz. Goodwin'in karısının "Yakalayıcı" olarak oynayacağı söyleniyor - bu, muhtemelen günümüzdeki Kovalayıcı'nın yerine kullanılan bir terim. Demirci Radulf'a çarpan Blooder, şüphesiz bugünkü Bludger. Onu savuşturamayan Ugga ise, elinde taşıdığı kütükten de belli ki Vurucu olarak oynuyormuş. Kale olarak ağaçlar kullanılmıyor, onun yerine sırıkların üzerine dikilmiş fıçılar var. Ancak oyunda çok önemli bir unsur hâlâ eksik: Altın Snitch. Bu dördüncü Quidditch topunun oyuna eklenmesi, on üçüncü yüzyılın ortasına kadar gerçekleşmedi. Gerçekleşmesi de hayli tuhaf biçimde oldu.</blockquote><div class="mbppagebreak" id="calibre_pb_9"></div>
</body></html>
