<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Çağlar Boyunca Quidditch</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos84824" class="calibre1"><span class="calibre2">
</span></p><blockquote class="calibre15"><span class="calibre13"><span class="bold"><span class="calibre14">Sekizinci Bölüm:</span></span></span><br class="calibre3"/><span class="calibre13"><span class="bold"><span class="calibre14"> Quidditch'in Dünyaya Yayılışı</span></span></span></blockquote><blockquote class="calibre15"><span class="calibre5"><span class="italic"><span class="bold">Avrupa</span></span></span></blockquote><blockquote class="calibre38">On dördüncü yüzyılda Quidditch'in İrlanda'da kökleşmiş olduğu, Zacharias Mumps'ın 1385 tarihli bir maçla ilgili yazdıklarından bellidir: "Cork'lu sihirbazlardan oluşan bir takım, maç yapmak için Lancashire'a uçtu ve yerel kahramanları açık farkla yenerek oralıları epey kızdırdı. Quaffle'la o güne dek Lancashire'da görülmemiş numaralar yapmayı bilen İrlandalılar, maçın sonunda seyirciler asalarını çekip peşlerine düşünce köyden kaçmak zorunda kaldılar."</blockquote><blockquote class="calibre29">Çeşitli kaynaklar oyunun on beşinci yüzyılın başlarında Avrupa'nın diğer bölgelerine yayıldığını gösteriyor. Şair "Hecevezni Ingolfr"un, 1400'lerin başlarında yazdığı şiiri sayesinde, Norveç'in Quidditch'e epey erken başladığını biliyoruz (acaba oraya oyunu Goodwin Kneen'in kuzeni Olaf tanıtmış olabilir mi?):</blockquote><blockquote class="calibre27"><span class="calibre5"><span class="italic">Ah, havayı</span></span>
<span class="calibre5"><span class="italic">yararken coşup taşan duygular</span></span></blockquote><blockquote class="calibre32"><span class="calibre5"><span class="italic">Az</span></span>
<span class="calibre5"><span class="italic">ötedeki Snitch, saçımda esen rüzgâr</span></span></blockquote><blockquote class="calibre32"><span class="calibre5"><span class="italic">Ben topa yaklaştıkça, seyirci feryat figan</span></span></blockquote><blockquote class="calibre32"><span class="calibre5"><span class="italic">Ama Bludger gelir, beni koparır maçtan</span></span></blockquote><blockquote class="calibre27">Aşağı yukarı aynı dönemde, Fransız büyücüsü Malecrit, "Hélas, Je me suis Transfiguré Les Pieds" (Heyhat, Ayaklarımın Biçimini Değiştirdim) adlı oyununda şu diyalogu yazmıştır:</blockquote><blockquote class="calibre29"><span class="calibre5"><span class="italic">GRENOUILLE: Bugün seninle pazara gidemem, Crapaud.</span></span></blockquote><blockquote class="calibre29"><span class="calibre5"><span class="italic">CRAPAUD: Ama Grenouille, ineği tek başıma taşıyamam ki.</span></span></blockquote><blockquote class="calibre29"><span class="calibre5"><span class="italic">GRENOUILLE: Crapaud, biliyorsun bu sabah Tutucu oynayacağım. Quaffle'ı</span></span>
<span class="calibre5"><span class="italic">ben durdurmazsam, kim durduracak?</span></span></blockquote><blockquote class="calibre27">1473 yılında ilk Quidditch Dünya Kupası düzenlendi, ama katılan ülkelerin hepsi Avrupa ülkeleriydi. Daha uzak ülkelerin takımlarının katılmaması davetiye mektuplarını taşıyan baykuşların baygın düşmesine, davetlilerin bu kadar uzun ve tehlikeli bir yolculuğa çıkma konusundaki isteksizliğine ya da sadece evde kalmayı tercih etmelerine bağlanabilir.</blockquote><blockquote class="calibre29">Transilvanya ile Flanders arasındaki final, gelmiş geçmiş en sert maç olarak tarihe geçti. Bu maçta yapılan birçok faul daha önce hiç görülmemişti - örneğin Biçim Değiştirme'yle bir Kovalayıcı'nın kokarcaya dönüştürülmesi, kılıç kullanarak bir Tutucu'nun kafasını uçurmaya çalışma ve Transilvanya kaptanının cüppesinin altından yüz tane kan emici vampir yarasa çıkarıp ortalığa salması gibi.</blockquote><blockquote class="calibre29">O zamandan beri her dört yılda bir Dünya Kupası düzenleniyor, ama Avrupa dışındaki ülkeler bu Kupa'ya ancak on yedinci yüzyılda katılmaya başladılar. 1652'de Avrupa Kupası düzenlenmeye başlandı, o zamandan beri de her üç yılda bir yapılıyor.</blockquote><blockquote class="calibre29">Çok sayıdaki birinci sınıf Avrupa takımı arasında belki de en çok tanınanı, <span class="bold">Vratsa Vultures</span>'dır. Yedi kez Avrupa Kupası'nı kazanan Vratsa Vultures, şüphesiz dünyada izlemesi en heyecan verici takımlardan biridir. Uzaktan golün (sayı alanının çok dışından şut atmak) öncüsü olan bu takım, her zaman yeni oyunculara isim yapma şansı vermiştir.</blockquote><blockquote class="calibre29">Fransa Ligi'ni en çok kazanan <span class="bold">Quiberon Quafflepunchers</span>, göz alıcı oyunları kadar pasparlak pembe cüppeleriyle de bilinir. Almanya'daysa, İrlanda kaptanı Darren O'Hare'in bir keresinde "bir ejderhadan daha yırtıcı ve iki kat daha akıllı” diye tanımladığı <span class="bold">Heidelberg Harriers</span>'ı görüyoruz. Her zaman güçlü bir Quidditch ülkesi olmuş Lüksemburg ise bize, hücum taktikleriyle beğeni toplayan ve her zaman en çok sayı yapanlar arasına giren <span class="bold">Bigonville Bombers</span>'ı vermiştir. Portekiz takımı <span class="bold">Braga Bloomfleet</span>, devrim yaratan Vurucu markajı sistemleriyle bu sporda üst sıralara tırmanmıştır; Polonya takımı <span class="bold">Grodzisk Goblins</span> ise muhtemelen dünyanın en yenilikçi Arayıcısı olan Josef Wronski'yi bize armağan etmiştir.</blockquote><blockquote class="calibre15"><span class="calibre5"><span class="italic"><span class="bold">Avustralya ve Yeni Zelanda</span></span></span></blockquote><blockquote class="calibre38">Quidditch, Yeni Zelanda'da on yedinci yüzyılda, rivayete göre oraya sihirli bitkiler ve mantar hakkında araştırma yapmaya gitmiş bir grup Avrupalı bitkibilimci sayesinde başlamıştır. Anlatılanlara bakılırsa, numune toplamakla geçen yorucu bir günün ardından bu cadılar ve büyücüler biraz ter atmak için Quidditch oynamışlar, yerel halk da onları şaşkın bakışlarla izlemiş. Yeni Zelanda Sihir Bakanlığı, o dönemde Maori'ler tarafından yapılan ve beyaz büyücüleri açık seçik Quidditch oynarken gösteren çizimlerin Muggle'ların eline geçmemesi için epey vakit ve para harcadı (bu resimler ve oymalar günümüzde Wellington'daki Sihir Bakanlığı'nda sergileniyor). Quidditch'in Avustralya'ya yayılışının on sekizinci yüzyılda gerçekleştiğine inanılıyor. Quidditch sahalarının kurulabileceği muazzam ıssız arazileri sayesinde Avustralya'nın ideal bir Quidditch oynama bölgesi.olduğu söylenebilir.</blockquote><blockquote class="calibre29">Öbüruç takımları süratleri ve şovmenlikleriyle Avrupalı seyircilere her zaman heyecan vermiştir. Kırmızı-sarı-mavi cüppe giyen ve Kıvılcım adında anka kuşu bir maskota sahip olan <span class="bold">Mouthora Macaws</span> (Yeni Zelanda), bölgenin en iyi takımlarından biridir. <span class="bold">Thunderella Thunderers</span> ve <span class="bold">Woollongong Warriors</span> da yüzyıllık bir dönemin büyük bölümü boyunca Avustralya Ligi'nin zirvesinden inmemiştir. Bu iki takım arasındaki düşmanlık, Avustralya'nın sihirle uğraşan topluluğu arasında bir efsane haline gelmiştir. Öyle ki kulağa pek inandırıcı gelmeyen bir iddaya ya da böbürlenmeye cevaben "Ya, tabii, ben de gidip bir dahaki Thunderers-Warriors maçının hakemliği için gönüllü olacağım," dendiğine sıkça rastlanır.</blockquote><blockquote class="calibre15"><span class="calibre5"><span class="italic"><span class="bold">Afrika</span></span></span></blockquote><blockquote class="calibre38">Süpürgenin Afrika kıtasına ilk olarak, Afrikalı büyücülerin her zaman çok yetenekli olduğu simya ve astronomi konularında bilgi almak için oraya gitmiş Avrupalı büyücüler ve cadılar tarafından götürüldüğü sanılır. Günümüzde Quidditch Afrika kıtasında Avrupa'daki kadar yaygın olmasa da, giderek daha da popüler hale gelen bir spordur.</blockquote><blockquote class="calibre29">Özellikle Uganda hevesli bir Quiddıtch ülkesi olmaya başladı. En önemli kulüpleri <span class="bold">Patonga Proudsticks</span> 1986'da bütün Quidditch dünyasını şaşkına çeviren bir sonuçla Montrose Magpies'la berabere kaldı. Son Quidditch Dünya Kupası'na katılan Uganda takımında tam altı tane Proudsticks oyuncusu yer aldı - ki bu bir kulüp takımının bir milli takıma verdiği en yüksek oyuncu sayısı rekorudur. Diğer önemli Afrika takımları arasında geri pasın ustaları <span class="bold">Tchamba Charmers</span> (Togo), iki kez Afrika Kulüpler Kupası'nı kazanan <span class="bold">Gimbi Giant-Slayers</span> (Etiyopya) ve takım halinde yaptıkları sarmalla dünyanın dört bir yanındaki seyircilere keyif veren, hayli popüler <span class="bold">Sumbawanga Sunrays</span> (Tanzanya) vardır.</blockquote><blockquote class="calibre15"><span class="calibre5"><span class="italic"><span class="bold">Kuzey Amerika</span></span></span></blockquote><blockquote class="calibre38">Quidditch, Kuzey Amerika kıtasına on yedinci yüzyılın başlarında ulaştı, ama maalesef yine Avrupa'dan ihraç edilen büyücü-karşıtlığının bu kıtadaki yoğunluğu sebebiyle, tutunması çok uzun sürdü. Yeni Dûnya'da daha az önyargıyla karşılaşmayı ümit eden Büyücü göçmenlerin son derece temkinli davranmaları, oyunun ilk zamanlarındaki gelişimini etkiledi.</blockquote><blockquote class="calibre29">Ancak sonraki dönemlerde, Kanada bize dünyanın en başarılı takımlarından üçünü armağan etti: <span class="bold">Moose Jaw Meteorites</span>, <span class="bold">Haileybury Hammers</span> ve <span class="bold">Stonewall Stormers</span>. Meteorites, kazandıkları her maçtan sonra süpürge uçlarından kıvılcımlar saçarak komşu köylerin üzerinde zafer turları attıkları icm 1970'lerde dağıtılma tehlikesiyle karşı karşıya kaldı. Takım şimdilerde bu geleneğini, her maçtan sonra zafer turunu sahanın üzeriyle sınırlayarak da olsa sürdürüyor. Bu yüzden Meteorites maçları turistler için bir ilgi odağı olmaya devam ediyor.</blockquote><blockquote class="calibre29">Amerika Birleşik Devletleri diğer ülkeler kadar başarılı Quidditch takımları çıkaramadı, çünkü bu ülkede Quidditch sürekli Amerikan süpürge oyunu Quodkap'la rekabet etmek zorunda kaldı. Quidditch'in bir türevi olan Quodkap, bir Quidditch takımı kurmak niyetiyle yanında eski kıtadan bir Quaffle getiren on sekizinci yüzyıl büyücüsü Abraham Peasegood tarafından icat edildi. Rivayete göre, Peasegood'un Quaffle'ı sandıkta kazara asasının ucuna değmiş ve Peasegood onu sandıktan çıkarıp sağa sola fırlatmaya başladığında, top suratında patlamış. Belli ki epey epey kaba bir mizah anlayışına sahip olan Peasegood, hemen bu etkiyi başka deri toplar üzerinde yaratmaya koyulmuş. Çok geçmeden Quıdditch aklından tamamen uçup gitmiş ve Peasegood'la arkadaşları artık "Quod" denen bu yeni topun patlayıcı özellikleri üzerine kurulu bir oyun geliştirmişler.</blockquote><blockquote class="calibre29">Quodkap oyununda bir takımda on bir oyuncu vardır. Takım arkadaşları Quod'u, yani değiştirilmiş Quaffle'ı birbirlerine atar ve top patlamadan onu sahanın öbür ucundaki “kap”a sokmaya çalışırlar.</blockquote><blockquote class="calibre29">Elindeki Quod patlayan her oyuncu sahayı terk etmek zorundadır. Quod güvenli bir şekilde “kap”ın (Quod'un patlamasını engelleyen bir çözeltiyle dolu küçük bir kazan) içine sokulduğunda, sahaya yeni bir Quod getirilir. Quodkap Avrupa'da dar bir kesimin ilgilendiği bir spor olarak küçük bir başarıya sahip olsa da, büyücülerin çok büyük bir kısmı Quidditch'e sadık kalmıştır.</blockquote><blockquote class="calibre29">Rakibi Ouodkap'ın cazibesine karşın, Quidditch son zamanlarda Amerika Birleşik Devletleri'nde giderek popülerleşiyor. Bu ülkeden iki takım uluslararası seviyede adını duyurmuş durumda. Bunların ilki, 1993'te beş gün süren heyecan dolu bir maçın ardından Quiberon Quafflepunchers'a karşı haklı bir galibiyet alan Teksas takımı <span class="bold">Sweetwater All-Stars</span>. İkincisiyse ABD Ligi'ni yedi kez kazanan Massachusetts takımı <span class="bold">Fitchburg Finches</span>. Finches'ın Arayıcısı Maximus Brankovitch III, son iki Dünya Kupası'nda Amerika milli takımının kaptanlığını üstlendi.</blockquote><blockquote class="calibre15"><span class="calibre5"><span class="italic"><span class="bold">Güney Amerika</span></span></span></blockquote><blockquote class="calibre38">Quidditch, Güney Amerika'da oynanıyor gerçi, ama burada da Kuzey'deki gibi Quodkap'la rekabet etmek zorunda. Arjantin de, Brezilya da geçen yüzyılda Dünya Kupası'nda çeyrek finale kadar çıktılar. Şüphesiz, Güney Amerika'nın en başarılı Quidditch ülkesi Peru. On yıl içinde Dünya Kupası'nı kazanan ilk Latin ülke olacakları tahmin ediliyor. Perulu sihirbazların Quidditch'le tanışmasının, Uluslararası Konfederasyon'un bu ülkeye Zehirdişliler'in (Peru'ya özgü ejderha türü) sayılarını gözlemlemeleri için gönderdiği Avrupalı büyücüler sayesinde gerçekleştiği söylenir. O zamandan beri Quidditch, Peru'daki büyücü toplumu için gerçek bir tutku oldu çıktı. En ünlü takımları <span class="bold">Tarapoto Tree-Skimmers</span>, kısa süre önce Avrupa'yı dolaştı ve büyük beğeni topladı.</blockquote><blockquote class="calibre15"><span class="calibre5"><span class="italic"><span class="bold">Asya</span></span></span></blockquote><blockquote class="calibre38">Tercih edilen ulaşım aracının halı olduğu ülkelerde uçan süpürgelere çok az rastlandığından, Quidditch Doğu'da hiçbir zaman büyük bir popülerliğe sahip olmadı. Hindistan, Pakistan, Bangladeş, İran ve Moğolistan gibi ülkelerin tamamı çok zengin bir uçan halı pazarına sahip olduğundan, bu ülkelerin Sihir Bakanlıkları Quidditch'e biraz kuşkuyla yaklaşıyor. Yine de sokaktaki cadılar ve büyücüler arasında Quidditch izleyicisi olanlar var.</blockquote><blockquote class="calibre29">Bu genellemenin istisnasını Japonya oluşturuyor. Son yüzyılda Quidditch bu ülkede her geçen gün daha popüler hale geldi. En başarılı Japon takımı <span class="bold">Toyohashi</span>
<span class="bold">Tengu</span>, 1994'te Litvanya takımı Gorodok Gargoyles'ı adeta elinden kaçırdı. Öte yandan, Japon takımlarının yenilgi sonrası süpürgelerini törensel bir şekilde ateşe vermeleri, Uluslararası Büyücüler Konfederasyonu Quidditch Komitesi tarafından hiç hoş karşılanmıyor - gerekçesi de, güzelim tahtaların ziyan ediliyor olması.</blockquote><div class="mbppagebreak" id="calibre_pb_14"></div>
</body></html>
