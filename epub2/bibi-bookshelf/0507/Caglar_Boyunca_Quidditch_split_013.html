<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Çağlar Boyunca Quidditch</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos72928" class="calibre1"><span class="calibre2">
</span></p><blockquote class="calibre15"><span class="calibre13"><span class="bold"><span class="calibre14">Yedinci Bölüm:</span></span></span><br class="calibre3"/><span class="calibre13"><span class="bold"><span class="calibre14"> Britanya ve</span></span></span>
<span class="calibre13"><span class="bold"><span class="calibre14">İrlanda'nın Quidditch Takımları</span></span></span></blockquote><blockquote class="calibre27">Quidditch oyununun Muggle'lardan gizli tutulması gerektiğinden, Sihirli Oyunlar ve Sporlar Dairesi bir yılda yapılan maç sayısına sınır getirmek zorunda kalmıştır. Gerekli talimat uygulandığı sürece amatör maçlara izin vardır. Öte yandan, 1647'de Lig kurulduğundan beri profesyonel Quidditch takımlarının sayısı kısıtlı tutulmuştur. 1647'de Britanya ve Irlanda'daki en iyi on üç Quidditch takımı Lig'e davet edilmiş, diğer takımlar ise dağıtılmıştır. Günümüzde de her yıl Lig Kupası'nı almak için on üç takım yarışır.</blockquote><blockquote class="calibre15"><span class="calibre5"><span class="italic"><span class="bold">Appleby Arrows (Appleby Okları)</span></span></span></blockquote><blockquote class="calibre38">Bu Kuzey İngiltere takımı 1612'de kuruldu. Açık mavi cüppelerinin üzerinde gümüş bir ok arması vardır. Arrows hayranları takımlarının en büyük zaferinin 1932'de o zamanın Avrupa şampiyonu Vratsa Vultures'a karşı aldıkları galibiyet olduğu konusunda hemfikirler. Yoğun siste ve sağanak yağmur altında yapılan bu maç on altı gün sürmüştür. Arrows taraftarlan çok eskiden beri, Kovalayıcılar'ı her gol attığında asalarının ucundan havaya gümüş oklar fırlatırlardı, ancak bu oklardan biri hakem Nugent Potts'un burnuna saplanınca Sihirli Oyunlar ve Sporlar Dairesi bu sevinç gösterisini yasakladı. Arrows ve Wimbourne Wasps (aşağıya bakınız) arasında gelenekselleşmiş, şiddetli bir rekabet vardır.</blockquote><blockquote class="calibre15"><span class="calibre5"><span class="italic"><span class="bold">Ballycastle Bats (Ballycastle Yarasaları)</span></span></span></blockquote><blockquote class="calibre38">Kuzey İrlanda'nın en sevilen Quidditch takımı, bugüne kadar Quidditch Ligi'ni toplam yirmi yedi kez şampiyon bitirdi. Bu performansıyla, Lig tarihinin en başarılı ikinci ekibi. Bats oyuncuları göğsünde kırmızı bir yarasa resmi olan siyah cüppeler giyer. Meşhur maskotları Yarasa Barny, aynı zamanda Kaymakbirası reklamlanndaki yarasa olarak da tanınır (<span class="italic">Barny diyor ki: Kaymakbirası</span>
<span class="italic">bana yarıyor!).</span></blockquote><blockquote class="calibre15"><span class="calibre5"><span class="italic"><span class="bold">Caerphilly Catapults (Caerphilly Mancınıkları)</span></span></span></blockquote><blockquote class="calibre38">1402'de kurulan Gal takımı Catapults, açık yeşil ve kırmızı çubuklu cüppeler giyer. Seçkin kulüp tarihlerinde on sekiz Lig şampiyonluğu ve 1956 Avrupa Kupası finalinde Norveç'ten Karasjok Kites'a karşı kazandıkları unutulmaz bir zafer vardır. En ünlü oyuncuları "Tehlikeli" Dai Llewellyn, Yunanistan'daki Mikonos'a giderken bir Kimera tarafından yenilince, bu trajik gün bütün Gal cadıları ve büyücüleri için milli bir yas günü ilan edildi. Günümüzde her sezon sonunda, oyun sırasında en heyecan verici ve gözükara risklere giren Lig oyuncusuna Tehlikeli Dai'nin Anısını Yaşatma Madalyası veriliyor.</blockquote><blockquote class="calibre15"><span class="calibre5"><span class="italic"><span class="bold">Chudley Cannons (Chudley Gülleleri)</span></span></span></blockquote><blockquote class="calibre38">Çoğuna göre Chudley Cannons'ın altın çağı kapandı, fakat takımın sadık hayranları hâlâ bir yeniden doğuş ümidiyle yaşıyor. Cannons, Lig'de yirmi bir kez şampiyon oldu, ama son şampiyonluğu 1892 yılındaydı ve takımın şu son yüzyıldaki performansı bir hayli sönük kaldı. Chudley Cannons'ın giydiği parlak turuncu cüppelerin üzerine hızla giden bir top güllesi ve siyahla yazılmış çift C harfi işlenmiştir. Kulübün eski sloganı “Zafer bizim olacak" iken, 1972'de bu slogan "Elden ne gelir, biz en iyisini ümit edelim" olarak değiştirilmiştir.</blockquote><blockquote class="calibre15"><span class="calibre5"><span class="italic"><span class="bold">Falmouth Falcons (Falmouth</span></span></span>
<span class="calibre5"><span class="italic"><span class="bold">Şahinleri)</span></span></span></blockquote><blockquote class="calibre38">Falcons oyuncuları göğsünde şahin kafası amblemi bulunan koyu gri ve beyaz cüppe giyerler. Falcons takımı sert oyunuyla tanınır, bu ününün büyük bir bölümünü de dünyaca ünlü Vurucusu Kevin ve Kari Broadmoor'a borçludur. 1958'den 1969'a dek takımda oynayan ikilinin yaptıkları antikalıklar, Sihirli Oyunlar ve Sporlar Dairesi'nden toplam on dört uzaklaştırma almalarına neden olmuştur. Kulübün sloganı: "Kazanalım, ama eğer kazanamıyorsak, birkaç kafa kıralım."</blockquote><blockquote class="calibre15"><span class="calibre5"><span class="italic"><span class="bold">Holyhead Harpies (Holyhead Harpi'leri)</span></span></span></blockquote><blockquote class="calibre38">Holyhead Harpies, sadece cadılardan kurulu olduğu için dünyadaki Quidditch takımları arasında tamamen kendine has bir yeri olan, çok eski bir Gal kulübüdür (kuruluş yılı: 1203). Koyu yeşil cüppeler giyerler, göğüslerinde de altın bir pençe resmi vardır. Harpies'in 1953'te Heidelberg Harriers'ı yendiği maç, gelmiş geçmiş en iyi Quidditch maçlarından biri olarak kabul edilir. Yedi gün süren maç, Harpy Arayıcısı Glynnis Griffiths'ten muhteşem bir yakalayışla sona ermiştir. Harriers Kaptanı Rudolf Brand maçın sonunda süpürgesinden atlayıp karşı takımın kaptanı Gwendolyn Morgan'a evlenme teklif etmiş ve onun Silsüpür Beş'ini kafasına yiyerek beyin sarsıntısı geçirmiştir.</blockquote><blockquote class="calibre15"><span class="calibre5"><span class="italic"><span class="bold">Kenmare Kestrels (Kenmare Kerkenezleri)</span></span></span></blockquote><blockquote class="calibre38">1291'de kurulan İrlanda takımı, ayakkabıcı cin maskotlarının coşkulu gösterileriyle ve taraftarlannın arp çalmadaki ustalığıyla ünlüdür. Kestrels'in zümrüt yeşili cüppelerinin sırtında iki sarı K harfi vardır. 1947'den 1960'a kadar Kestrels Tutucusu olan ve İrlanda Milli Takımı'na üç kez kaptanlık yapan Darren O'Hare, Kovalayıcılar'ın Şahinkafası Hücum Düzeni'nin yaratıcısı olarak bilinir (Onuncu Bölüme bakınız).</blockquote><blockquote class="calibre15"><span class="calibre5"><span class="italic"><span class="bold">Montrose Magpies (Montrose Saksağanları)</span></span></span></blockquote><blockquote class="calibre38">Magpies, Britanya ve İrlanda Ligi tarihinin en başarılı takımıdır. Lig'de otuz iki şampiyonlukları vardır. İki kez Avrupa şampiyonu olan Magpies'ın dünyanın her yanında hayranları bulunur. Çıkardıkları çok sayıda olağanüstü oyuncu arasında bir keresinde "bu iş fazla kolay olduğu için daha hızlı bir Snitch" talebinde bulunan Arayıcı Eunice Murray (1942'de öldü) ve başarılı Quidditch kariyerinin ardından Sihirli Oyunlar ve Sporlar Dairesi Başkanı konumunda aynı derecede şanlı şerefli bir dönem yaşayan Hamish Mac Farlan (1957-68 arası takım kaptanı) bulunur. Magpies siyah-beyaz cüppe giyer. Cüppelerinin önünde de arkasında da birer saksağan resmi vardır.</blockquote><blockquote class="calibre15"><span class="calibre5"><span class="italic"><span class="bold">Pride of Portree (Portree'nin Gururu)</span></span></span></blockquote><blockquote class="calibre38">Skye Adası'ndan olan bu takım, 1292'de kurulmuştur. Taraftarların "Prides" dediği takımın oyuncuları, göğüslerinde altın bir yıldız resmi bulunan koyu mor cüppeler giyer. Pride of Portree, en ünlü oyuncuları olan ve otuz altı kez İskoç milli takımında oynayan Kovalayıcıları Catriona McCormack'in kaptanlığında, 1960'larda iki kez Lig şampiyonluğu yaşamıştır. Catriona'nın kızı Meghan, şu anda takımda Tutucu pozisyonunda oynamaktadır (Oğlu Kirley ise büyücü dünyasının popüler müzik grubu Acayip Kızkardeşler'in gitaristidir).</blockquote><blockquote class="calibre15"><span class="calibre5"><span class="italic"><span class="bold">Puddlemere United (Puddlemere Birliği)</span></span></span></blockquote><blockquote class="calibre38">1163'te kurulan Puddlemere United, Lig'in en eski takımıdır. Yirmi iki Lig şampiyonluğu ve iki Avrupa Kupası zaferi vardır. Şarkıcı efsuncu Celestina Warbeck, kısa süre önce St. Mungo Sinirsel Hastalıklar ve Sakatlıklar Hastanesi'ne bağış toplamak amacıyla takımın marşı "Şu Bludger'ları Savuşturun Çocuklar, Şu Quaffle'ı da Buraya Atın"ı kaydetmiştir. Puddlemere oyuncuları kulübün çapraz iki hasır sazı şeklindeki amblemini taşıyan lacivert cüppeler giyer.</blockquote><blockquote class="calibre15"><span class="calibre5"><span class="italic"><span class="bold">Tutshill Tornados (Tutshill Hortumları)</span></span></span></blockquote><blockquote class="calibre38">Tornados'un gök mavisi cüppelerinin göğsünde ve sırtında, ikişer tane lacivert T harfi vardır. 1520'de kurulan Tornados, en başarılı dönemini yirminci yüzyılın başlarında yaşadı. O yıllarda kaptanlığını Arayıcı Roderick Plumpton'ın üstlendiği takım, Lig Kupası'nı üst üste beş kez kazanarak bu konuda Britanya ve İrlanda rekoru kırdı. Yirmi iki kez İngiltere Milli Takımı'nda oynayan Roderick Plumpton, bir maçta Snitch'i en kısa sürede yakalama rekorunu halen elinde tutuyor (üç buçuk saniye, 1921'de Caerphilly Catapults'la yaptıkları maçta).</blockquote><blockquote class="calibre15"><span class="calibre5"><span class="italic"><span class="bold">Wigtown Wanderers (Wigtown Gezginleri)</span></span></span></blockquote><blockquote class="calibre38">İngiltere-lskoçya sınırındaki bu kulüp 1422'de, Walter Parkin adındaki kasaplık yapan bir büyücünün yedi çocuğu tarafından kuruldu. Anlatılanlara bakılırsa dört erkek ve üç kız kardeş, korkulacak bir takım oluşturmuşlar. Nadiren maç kaybediyorlarmış, yine rivayete göre bunun sebeplerinden biri de rakip takımların Walter'ı sahanın kenarında bir elinde asa öbüründe kasaturayla görmekten duydukları tedirginlikmiş. Wigtown takımında, kulübün köklerini yad etmek amacıyla yüzyıllardır Parkin soyundan gelen birilerine yer verilmiştir. Oyuncular göğsünde gümüş bir kasatura resmi olan kan kırmızısı cüppeler giyerler.</blockquote><blockquote class="calibre15"><span class="calibre5"><span class="italic"><span class="bold">Wimbourne Wasps (Wimbourne Eşekarıları)</span></span></span></blockquote><blockquote class="calibre38">Wimbourne Wasps'ın sarı-siyah çizgili cüppelerinin göğsünde eşekarısı resmi vardır. 1312'de kurulan Wasps, Şimdiye dek on sekiz defa Lig şampiyonu oldu, Avrupa Kupası'ndaysa iki kez yarı finale çıktı. Takımın adını on yedinci yüzyılın ortasında Appleby Arrows'la oynanan bir maçtaki nahoş bir olaydan aldığı söylenir: Bilindiği kadarıyla sahanın kenarındaki bir ağacın yanından uçan bir Vurucu, dalların arasında bir eşekarısı yuvası fark edince, sopasıyla vurarak onu Arrows Arayıcısı'nın üstüne göndermiş, eşekarıları tarafından fena halde sokulan Arayıcı da maçı bırakmak zorunda kalmış. Wimbourne maçı kazanmış ve ondan sonra da eşekarısını uğurlu amblem olarak kullanmaya başlamış. Wasps taraftarları ("İğneliler" olarak da bilinirler) çok eskiden beri rakip takımın penaltı kullanan Kovalayıcı'sının dikkatini dağıtmak için yüksek sesle vızıldarlar.</blockquote><div class="mbppagebreak" id="calibre_pb_13"></div>
</body></html>
