<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Çağlar Boyunca Quidditch</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos33495" class="calibre1"><span class="calibre2">
</span></p><blockquote class="calibre15"><span class="calibre13"><span class="bold"><span class="calibre14">Dördüncü Bölüm:</span></span></span><br class="calibre3"/><span class="calibre13"><span class="bold"><span class="calibre14"> Altın Snitch'in Gelişi</span></span></span></blockquote><blockquote class="calibre27">1100'lü yılların başlarından itibaren, Sinicit avı cadılar ve büyücüler arasında epey popülerdi. Altın Sinicit (bakınız: Resim B) günümüzde korunan türler arasındadır. O zamanlarda ise Kuzey Avrupa'da yaygındı, ama saklanmaya yatkınlığı ve inanılmaz hızı sebebiyle Muggler'lar tarafından tespit edilmesi çok zordu.</blockquote><blockquote class="calibre29">Sinicit'lerin ufak boyu, havadaki dikkate değer çevikliği ve yırtıcılardan uzak durma konusundaki becerisi, onları yakalayan büyücülere iyiden iyiye prestij getiriyordu. Quidditch Müzesi'nde sergilenen bir on ikinci yüzyıl duvar halısı, Sinicit yakalamaya çıkmış bir grubu gösterir. Goblenin ilk kısmında bazı avcılar ağ taşımakta, bazıları asa kullanmakta, bazılarıysa Sinicit'i elleriyle yakalamaya çalışmaktadır. Goblen, Sinicit'in genellikle onu yakalayanın avcunda ezildiği gerçeğini gözler önüne serer. Son kısmında ise, Sinicit'i yakalayan büyücünün bir kese altınla ödüllendirildiğini görürüz.</blockquote><blockquote class="calibre15"><img src="images/00005.jpg" class="calibre34"/></blockquote><blockquote class="calibre24"><span class="calibre5"><span class="italic">Çizim B</span></span></blockquote><blockquote class="calibre27">Sinicit avı birçok açıdan utanç vericiydi. Sağduyu sahibi her büyücü, bu barışsever minik kuşların spor adına avlanmasını kınamalıdır. Dahası, genellikle güpegündüz düzenlenen Sinicit avları, Muggle'lar tarafından uçan süpürge görülmesine en çok yol açan uğraştı. Ancak o zamanın Büyücüler Konseyi, sporun popülerliğine engel olamadı - hatta, az sonra göreceğimiz üzere, Konseyin bu uğraşı zararlı bulduğu bile söylenemezdi.</blockquote><blockquote class="calibre29">Sonunda 1269'da, Büyücüler Konseyi başkanı Barberus Bragge'nin de katıldığı bir maçta, Sinicit avının yolu Quidditch'le kesişti. Bugün bunu bilmemizin sebebi, olaya tanıklık eden Kent'li Madam Modesty Rabnott'un Aberdeen'deki kızkardeşi Prudence'a gönderdiği mektuptur (bu mektup da Quidditch Müzesi'nde sergileniyor). Madam Rabnott'a göre, Bragge maça kafes içinde bir Sinicit getirmiş ve orada toplanmış olan oyunculara, oyun bitmeden Sinicit'i yakalayana yüz elli Galleon<a></a><sup class="calibre35"><small class="calibre36"><a href="Caglar_Boyunca_Quidditch_split_018.html#filepos114210"><span class="calibre37">{1}</span></a></small></sup> vereceğini söylemiş. Madam Rabnott daha sonra olanları şöyle anlatıyor:</blockquote><blockquote class="calibre27"><span class="calibre5"><span class="italic">Oyuncular topluca havaya yükseldi, Quaffle'ı</span></span>
<span class="calibre5"><span class="italic">umursamıyorlar, Blooder'lan atlatıyorlardı.</span></span>
<span class="calibre5"><span class="italic">İki Tutucu da kalelerini bırakıp ava katıldılar. Zavallı</span></span>
<span class="calibre5"><span class="italic">minik Sinicit bir kaçış</span></span>
<span class="calibre5"><span class="italic">yolu bulmak için sahada bir oraya bir buraya uçuyordu, ama maçı</span></span>
<span class="calibre5"><span class="italic">seyreden büyücüler Püskürtme Büyüsü yaparak kaçmasına engel oluyorlardı.</span></span>
<span class="calibre5"><span class="italic">Pru'cum, sen benim Sinicit avı</span></span>
<span class="calibre5"><span class="italic">konusundaki hislerimi de, tepemin tası</span></span>
<span class="calibre5"><span class="italic">attığında nasıl bir hal aldığımı</span></span>
<span class="calibre5"><span class="italic">da gayet iyi bilirsin. Sahaya fırlayıp</span></span>
<span class="calibre5"><span class="italic">çığlık</span></span>
<span class="calibre5"><span class="italic">çığlığa bağırmaya başladım: "Başkan Bragge, bu sizinki spor falan değil! Bırakın Sinicit'i gitsin de, görmeye geldiğimiz</span></span>
<span class="calibre5"><span class="italic">şu asil oyunu seyredelim!" Bilmem buna inanacak mısın, Pru, ama o yabani bana güldü, bir de kalkıp boş</span></span>
<span class="calibre5"><span class="italic">kuş</span></span>
<span class="calibre5"><span class="italic">kafesini kafama attı. Eh, gözümü</span></span>
<span class="calibre5"><span class="italic">kan bürüdü, Pru, cidden gözümü</span></span>
<span class="calibre5"><span class="italic">kan bürüdü. Zavallı</span></span>
<span class="calibre5"><span class="italic">minik Sinicit bana doğru uçtuğunda, bir</span></span>
<span class="calibre5"><span class="italic">Çağırma Büyüsü</span></span>
<span class="calibre5"><span class="italic">yaptım. Benim</span></span>
<span class="calibre5"><span class="italic">Çağırma Büyüleri'min ne kadar iyi olduğunu sen bilirsin, Pru</span></span>
<span class="calibre5"><span class="italic">–</span></span>
<span class="calibre5"><span class="italic">elbette onlar gibi süpürge</span></span>
<span class="calibre5"><span class="italic">üstünde olmadığımdan nişan almak benim için daha kolay oldu. Minik kuş</span></span>
<span class="calibre5"><span class="italic">vızzt diye elime geldi. Onu cüppemden içeri sokup deli gibi kaçmaya başladım.</span></span></blockquote><blockquote class="calibre29"><span class="calibre5"><span class="italic">Eh, sonunda beni yakaladılar, ama yakalanmadan önce kalabalığın içinden kurtulup Sinicit'i salıvermiştim bile.</span></span>
<span class="calibre5"><span class="italic">Başkan Bragge fena halde kızmıştı, bir an için beni kurbağaya ya da daha beter bir</span></span>
<span class="calibre5"><span class="italic">şeye</span></span>
<span class="calibre5"><span class="italic">çevirecek sandım. Neyse ki danışmanları</span></span>
<span class="calibre5"><span class="italic">onu yatıştırdılar ve sonunda oyunu aksattığım için on Galleon'luk bir cezaya</span></span>
<span class="calibre5"><span class="italic">çarptırıldım sadece. Ebette</span></span>
<span class="calibre5"><span class="italic">ömrümde on Galleon sahibi olmuş</span></span>
<span class="calibre5"><span class="italic">değilim, o yüzden bizim eve güle güle demek zorunda kaldım.</span></span></blockquote><blockquote class="calibre29"><span class="calibre5"><span class="italic">Kısa süre sonra oraya gelip senin yanına yerleşeceğim, neyse ki Hipogrif'i almadılar. Sana</span></span>
<span class="calibre5"><span class="italic">şunu söyleyeyim, Pru, oy veriyor olsaydım, Başkan Bragge bir oy kaybetmişti.</span></span></blockquote><blockquote class="calibre33"><span class="calibre5"><span class="italic">Seni seven kardeşin,</span></span></blockquote><blockquote class="calibre29"><span class="calibre5"><span class="italic">Modesty</span></span></blockquote><blockquote class="calibre27">Madam Rabnott'un cesareti belki bir Sinicit'i kurtarmıştı ama, hepsini kurtaramazdı. Başkan Bragge'nin buluşu, Quidditch'in doğasını geri dönülmez bir biçimde değiştirdi. Çok geçmeden, bütün Quidditch maçlarında Altın Sinicit'ler salıverilmeye başlanmıştı bile, her iki takımdan birer oyuncunun (yani Avcılar'ın) yegâne görevi onları yakalamaktı. Kuş öldürüldüğünde oyun bitiyor ve başarıya ulaşan Avcı'nın takımı, Başkan Bragge'nin vaat ettiği yüz elli altının anısına, yüz elli puan kazanıyordu. Sinicit'i Madam Rabnott'un sözünü ettiği Püskürtme Büyülerı'yle saha içinde tutmak ise seyircilerin göreviydi.</blockquote><blockquote class="calibre29">Ancak bir sonraki yüzyılın ortalarında Altın Sinicit'lerin sayısı o denli azaldı ki, çok daha aydın biri olan Elfrida Clagg'in başkanlığındaki Büyücüler Konseyi, Altın Sinicit'i korunan türler arasına sokarak hem öldürülmesini hem de Quidditch maçlarında kullanılmasını yasakladı. Somerset'te Modesty Rabnott Sinicit Koruma Alanı kuruldu ve Quidditch oyunu varlığını sürdürebilsin diye, bu kuşa bir alternatif bulmak amacıyla hummalı bir arayış başladı.</blockquote><blockquote class="calibre29">Altın Snitch'i, Godric's Hollow'lu Bowman Right'ın icat ettiği söylenir. Ülkenin her yanındaki Quidditch takımları Sinicit'in yerini tutacak bir kuş bulmaya çalışadursun, becerikli bir metal-tılsımcısı olan Wright, Sinicit'in davranışlarını ve uçuşunu taklit edebilecek bir top yaratmaya koyuldu. Ölümüyle birlikte ardında bıraktığı, ülkenin her yanından gelen siparişleri listeleyen rulolar dolusu parşömen, bu görevi kusursuz bir biçimde başardığının en iyi kanıtı (bu parşömenler şu anda özel bir koleksiyoncunun elinde). Adını Bowman'ın koyduğu Altın Snitch, tam olarak bir Sinicit ağırlığında, ceviz büyüklüğünde bir toptu. Gümüş kanatlarının tıpkı Sinicit'inki gibi dönebilir eklemlere sahip olması sayesinde, tıpkı ona model alınan kuş gibi şimşek hızıyla ve büyük bir şaşmazlıkla dönebiliyordu. Öte yandan, Sinicit'in aksine, Snitch'e sahanın sınırları içinde kalmasını sağlayan bir büyü yapılmıştı. Altın Snitch'in oyuna dahil edilişinin, üç yüz yıl önce Queerditch Bataklığı'nda başlayan süreci sona erdirdiği söylenebilir. Quidditch gerçekten doğmuştu artık.</blockquote><div class="mbppagebreak" id="calibre_pb_10"></div>
</body></html>
