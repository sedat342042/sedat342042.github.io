<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Çağlar Boyunca Quidditch</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos19684" class="calibre1"><span class="calibre2">
</span></p><blockquote class="calibre15"><span class="calibre13"><span class="bold"><span class="calibre14">İkinci Bölüm:</span></span></span><br class="calibre3"/><span class="calibre13"><span class="bold"><span class="calibre14"> Eski Süpürge Oyunları</span></span></span></blockquote><blockquote class="calibre27">Süpürgeler binicilerinin köşeleri dönmelerini, hızlarını ve yüksekliklerini değiştirmelerini mümkün kılacak kadar geliştikleri anda süpürge sporları da ortaya çıkmaya başladı. Eski büyücü metinleri ve resimleri, atalarımızın oynadıkları oyunlar hakkında bize biraz fikir veriyor. Bu oyunların bazıları artık yoklar, bazılarıysa ya hâlâ varlığını sürdürüyor ya da gelişip günümüzün sporlarına dönüşmüş durumda.</blockquote><blockquote class="calibre29">İsveç'in meşhur <span class="bold">yıllık süpürge yarışı</span>nın geçmişi onuncu yüzyıla dayanıyor. Katılımcılar Koppaberg'den Arjeplog'a kadar yarışırlar, 500 km'ye yakın bir mesafedir bu. Yolun tam üstünde bir ejderha koruma alanı vardır, kocaman gümüş kupaysa bir İsveç Kısaburnu biçimindedir. Günümüzde bu yarış uluslararası bir etkinliğe dönüşmüştür. Dünyanın dört bir yanındaki ülkelerden büyücüler, start'ta yarışçılara tezahüratta bulunmak amacıyla Koppaberg'de toplanır, sonra da yarışı tamamlayabilenleri kutlamak için Arjeplog'da cisimlenirler.</blockquote><blockquote class="calibre29">1105'te yapılan "Günther der Gewalttâtig ist der Gewinner" (Ve Şampiyon, Vahşi Günther) adlı ünlü tablo, tarihi çok eskilere dayanan Alman oyunu <span class="bold">Stichstock</span>'u resmeder. Bu oyunda 6 metre yüksekliğinde bir direğin üstüne şişirilmiş bir ejderha mesanesi yerleştirilirdi. Süpürgeye binmiş bir oyuncu, bu mesaneyi korumakla görevliydi. Mesane-koruyucusu belinden bir iple direğe bağlıydı, böylece direkten üç metreden fazla uzaklaşamazdı. Diğer oyuncular sırayla mesaneye doğru uçup, süpürgelerinin özel olarak sivriltilmiş uçlarıyla onu delmeye çalışırlardı. Mesanenin delinmesinde başarıya ulaşıldığında, mesane-koruyucusu bütün rakiplerini uğursuzluk büyüleriyle safdışı bıraktığında ya da kendisi bitap düşüp de yere yığıldığında, oyun sona ererdi. Stichstock on dördüncü yüzyılda ortadan kalktı.</blockquote><blockquote class="calibre29">İrlanda'daysa, birçok şarkıya konu olan <span class="bold">Aingingein</span> oyunu doğdu (efsanevi büyücü Korkusuz Fingal'ın bir Aingingein şampiyonu olduğu rivayet edilir). Bu oyunda oyuncular birer birer ellerine Dom'u, yani topu alırlar (aslında bu top bir keçinin safra kesesiydi) ve sırıklar üzerinde havaya dikilmiş bir dizi yanan fıçının içinden hızla geçerlerdi. Dom'un sonuncu fıçıya doğru fırlatılarak içinden geçirilmesi gerekirdi. Yolda alev almadan Dom'u sonuncu fıçının içinden en kısa sürede geçiren oyuncu, oyunu kazanırdı.</blockquote><blockquote class="calibre29">İskoçya, muhtemelen gelmiş geçmiş en tehlikeli süpürge oyununun beşiğidir - <span class="bold">Creaothceann</span>'ın. Bu oyun, trajik bir on birinci yüzyıl Gal şiirinde geçer. Şiirin ilk kıtasının çevirisi şöyledir:</blockquote><blockquote class="calibre27"><span class="calibre5"><span class="italic">On iki yiğit, yürekli adam</span></span>
<span class="calibre5"><span class="italic">çıktı</span></span>
<span class="calibre5"><span class="italic">meydana,</span></span></blockquote><blockquote class="calibre32"><span class="calibre5"><span class="italic">Kazanları</span></span>
<span class="calibre5"><span class="italic">bağlayıp, hazır durdular uçmaya</span></span></blockquote><blockquote class="calibre32"><span class="calibre5"><span class="italic">Borunun sesiyle</span></span>
<span class="calibre5"><span class="italic">çabucak yükseldiler</span></span></blockquote><blockquote class="calibre32"><span class="calibre5"><span class="italic">ama</span></span>
<span class="calibre5"><span class="italic">İçlerinden onunun</span></span>
<span class="calibre5"><span class="italic">ölüm vardı</span></span>
<span class="calibre5"><span class="italic">yazgısında.</span></span></blockquote><blockquote class="calibre27">Creaothceann oyuncularının her birinin kafasına bir kazan bağlanırdı. Sihir sayesinde yerden otuz metre yükseklikte gezinen taşlar ve kayalar, borunun ya da davulun sesiyle, yere doğru düşmeye başlardı</blockquote><blockquote class="calibre29">Creaothceann oyuncuları hızla bir oraya bir buraya uçarak kazanlarıyla mümkün olduğunca çok sayıda taş yakalamaya çalışırlardı. Birçok İskoç büyücü tarafından en büyük erkeklik ve cesaret sınavı olarak kabul edilen Creaothceann, yol açtığı muazzam sayıda can kaybına karşın Ortaçağ'da kayda değer bir popülerliğe sahipti.</blockquote><blockquote class="calibre29">Oyun 1762'de yasadışı ilan edildi ve 1960'larda Magnus "Çentik-Kafa" Macdonald'ın başını çektiği, Creaothceann'ı yeniden başlatma kampanyalarına rağmen, Sihir Bakanlığı yasağı kaldırmayı reddetti.</blockquote><blockquote class="calibre29">İngiltere'nin Devon yöresinde çok popüler olan <span class="bold">Shuntbumps</span>, şövalyelerin at üstünde mızrakla dövüşünün yalapşap bir uyarlamasıydı. Tek amaç mümkün olduğunca çok sayıda rakibi süpürgesinden düşürmekti. Süpürgesinin üzerinde kalan son kişi oyunu kazanmış sayılırdı.</blockquote><blockquote class="calibre29"><span class="bold">Swivenhodge</span>, Herefordshire'da doğdu. Tıpkı Stichstock gibi bu oyunda da şişirilmiş bir mesane kullanılırdı, genellikle de bir domuzun mesanesi. Oyuncular süpürgelerinin üzerinde ters oturur, şişirilmiş mesaneye süpürgenin çalı kuyruğuyla vurarak onu fundalık boyunca bir ileri bir geri fırlatırlardı. Iskalayan ilk oyuncu, rakibine bir puan vermiş olurdu. Elli puana ilk ulaşan, oyunu kazanırdı.</blockquote><blockquote class="calibre29">Swivenhodge hiçbir zaman fazla yaygınlaşmamış olsa da, İngiltere'de hâlâ oynanır; Shuntbumps ise varlığını sadece bir çocuk oyunu olarak sürdürüyor. Öte yandan, Queerditch Bataklığı'nda, gün gelip büyücü dünyasının gözdesi olacak bir oyun yaratılmıştı.</blockquote><div class="mbppagebreak" id="calibre_pb_8"></div>
</body></html>
