<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>dunyanimeti2-1.html</title>
  <link href="../Styles/template.css" rel="stylesheet" type="text/css" />
</head>
<body>
  <p align="center"><a id="bookmark0" style="font-family: 'Times New Roman', serif; font-size: 0.92em; line-height: 1.27; text-align: justify; text-indent: 20px;"><strong>İKİNCİ KISIM</strong></a><span style="font-family: 'Times New Roman', serif; font-size: 0.92em; line-height: 1.27; text-align: justify; text-indent: 20px;">&nbsp;</span><br /></p>
  <p class="x-Norm"></p>
  <p align="center"><strong>I</strong></p>
  <p class="x-Norm">Sellanraa ıssız bir yer olmaktan çıkmıştı, orada büyüklü küçüklü yedi kişi yaşıyordu. Sonra kısa süren ot biçme mevsiminde şu veya bu tek tük gelenler de oldu, biçme makinesini görmek isteyenler geldiler, Brede tabii en başta bulunuyordu, ama Axel Ström de uğradı, aşağı köye kadar bütün konu komşu hepsi geldiler. Dağın öte yakasından Oline de göründü, dokuz canlıydı Oline.</p>
  <p class="x-Norm">Köyünden gelirken bu sefer de yeni haberler getirmişti, hiç boş geldiği yoktu zaten: İhtiyar Sivert’in tereke ve hesaplarının temizlenmesi bitmiş ve geriye servet denecek hiçbir şey kalmamıştı! İlâç için olsun bir şey kalmamıştı!</p>
  <p class="x-Norm">Oline bunları söyledikten sonra dudaklarını büzdü, birinden öbürüne, odadakilere baktı. Ee, hiç­biri içini çekmiyor, tavan başlarına göçmüyor muy­du? İlk gülümseyen Eleseus oldu. Hafif bir sesle: "Peki, sen Sivert Dayı'nın adıyla vaftiz edilmedin miydi?" diye sordu. Genç Sivert, aynı hafif sesle cevap verdi: "Orası öyle. Ama bıraktığı bütün ser­veti ben sana bağışlamıştım ya!"</p>
  <p class="x-Norm">"Ne kadar tutuyordu?"</p>
  <p class="x-Norm">"Beş binle on bin arasında bir para."</p>
  <p class="x-Norm">Eleseus, Sivert'i taklit ederek aceleyle: "Taler mi?" diye haykırdı.</p>
  <p class="x-Norm">Oline alayın sırası olmadığını söyledi; ah, ah, kendisi de aldatılmıştı; ihtiyar Sivert'in tabutu ba­şında bütün kuvvetini sarf etmiş, bunca gözyaşı dök­müştü oysa. İşte Eleseus, kendi yazdıklarını çok iyi biliyordu: "Şu kadarı ihtiyarlığına destek ve dayanak olması için Oline'ye ayrılmıştır." Dayanak denen şey ne olmuştu? Dizlerinin üstüne dayayıp kırıvermişlerdi!</p>
  <p class="x-Norm">Zavallı Oline, ona biraz bir şey miras kalma­lıydı doğrusu, hayatının tek ışığı bu olurdu. Hayattan yüz bulmamıştı. Şeytanlıkların âlâsını biliyordu, evet, çevirdiği dolaplarla, ufak tefek hilelerle geçinmeye, günü gününe yaşamaya alışmıştı. Dedikoduculuğu, dilinin korkunçluğu vardı sade, orası doğru. Artık hiçbir şey onun karakterini daha fazla bozamazdı hatta bir miras bile. Ömrü boyunca didinip durmuş, bunca çocuk doğurmuş, marifetlerinin birkaçını on­lara da öğretmiş, onlar için dilenmiş, belki de hırsız­lık etmiş, ama ne olursa olsun çocuklarını besleyip büyütmüştü; fakir bir anaydı o. Kabiliyetleri, siyaset adamlarının kabiliyetlerinden hiç de aşağı kalmıyor­du. Kendisi ve çocukları için ne yapıp ediyor, didiniyor, fırsatları kollayarak geçinip gidiyor; ötede bir peynir, beride bir avuç yapağı ele geçiriyordu. Her günkü hilekâr çabukluğu ile ömür sürüp ölecekti. İh­tiyar Sivert, Oline'yi henüz genç, al yanaklı ve güzel haliyle tanıdığı zamanları belki de hatırlardı. Ama şimdi Oline yaşlanmış, çirkinleşmişti, ömrün gelip geçiciliğini temsil ediyordu, ölse daha iyi olurdu. Nereye gömülecekti? Bir aile mezarlığı yoktu ki, her halde günün birinde rastgele bir kilise avlusunda ta­nınmadık, bilinmedik kemik artıkları arasına topra­ğa gömülecek, işte günün birinde böyle bir yere gide­cektir. Oline şu tarihte doğdu, şu tarihte öldü olacak­tır. O da gençti bir zamanlar. Şimdi saatin on bire geldiği şu sırada bir mirasa konmak mı? Evet, haya­tında tek aydınlık noktaydı bu, çalışmaya mahkûm bir cariyenin elleri bir an için rahat edecektiler. Tanrı adaleti, çocukları için dilenmesine, belki de hırsız­lık etmesine, ama ne olursa olsun onları besleyip bü­yütmesine karşılık, geç de olsa ona bir mükâfat ba­ğışlamış olacaktı. Bir an için... sonra ruhunu bir karanlık kaplayacak, gözler şaşı bakacak, eller uzanıp yoklayacak ve Oline: "Hepsi ne kadar?" diyecekti. "Ne, bu kadarcık mı?" diyecekti. Ve haklı da olacak­tı. Analığını kat kat göstermişti ve hayatın değerini biliyordu, büyük mükâfatlara lâyıktı bu.</p>
  <p class="x-Norm">Ümitler boşa gitmişti. İhtiyar Sivert'in hesapla­rı Eleseus'un kontrolünden sonra eh o kadar karışık çıkmamıştı, ama küçük çiftlikle inek, kayıkhane ile büyük ağ, kasa açığını zar zor kapatıyordu. Hem son­ra durumun böyle bir sonuç, yani oldukça iyi bir so­nuç vermesini az çok Oline'ye borçluydular: Oline kendisine de bir şeyler artsın diye yırtınmış, bunun için de o çenesi düşük cadılığıyla hesaplarda unutul­muş kısımları yahut kontrol edicinin köyün ileri gelenlerini zarara sokmamak maksadıyla bile bile görmez­den geldiği hesapları ortaya döküvermişti. Ah bu ye­re batası Oline! İhtiyar Sivert'e toz kondurduğu da yoktu hani; Sivert Dayı, olanca iyi niyetiyle vasiyet­namesini yapmıştı, bu muhakkak, sonra bolca bir pa­ra da bırakıyordu, bu da doğru; hayır, Oline'yi atlatanlar kaymakamlığın hesapları temizlemekle görevli iki memuru olmuştu, Oline'yi onlar atlatmıştılar. Tehdit yerinde: "Ama Rabbime her şey malûmdur, bu da ona gizli kalmaz!" diyordu Oline.</p>
  <p class="x-Norm">Gariptir; vasiyetnamede adı geçmesini hiç de gü­lünç bulmuyor, ne olursa olsun bunu bir şeref sayı­yordu; ailesinden, başka bir kimsenin adı anılmamıştı çünkü.</p>
  <p class="x-Norm">Sellanraa'lılar felâketi tevekkülle karşıladılar, önceden bütün bütün hazırlıksız değillerdi ki. Ama lnger bu işe bir türlü akıl erdiremiyor: "Sivert Dayı ömrü boyunca bu kadar zengin olsun da.." diyordu. — "Özü sözüne uygun, varlıklı bir adamdı, Kuzu'nun huzuruna çıkabilirdi o!" dedi Oline, — Isak kalkıp gitmeye yeltendi, Oline: "Bırakıp gitmek isteyişin ne fena, Isak!" dedi."Sen gidersen ot biçme makinesini göremem ben. Bir makine almışsın, öyle değil mi?" , "Öyle."</p>
  <p class="x-Norm">"Ya, herkes bundan bahsediyor. Yüz tırpandan daha çabuk iş görüyormuş. Senin de almadığın şey yok, Isak; paranla, servetinle her şeyi alıyorsun! Bizim rahibin de iki demirli yeni bir pulluğu var, ama senin yanında rahibin lâfı mı olur?" Bunu dobra dobra onun yüzüne de söylerim."</p>
  <p class="x-Norm">Isak: "Makinenin otları nasıl biçtiğini Sivert sa­na gösterir, o bu işi benden iyi yapıyor!" dedi, bıraktı, gitti.</p>
  <p class="x-Norm">Isak çekip gitti. Öğle vakti Breidablick'te arttır­ma ile satış vardı, tam zamanında oraya varmış ola­caktı.</p>
  <p class="x-Norm">Isak bu satışta, çiftliği satın almayı tasarladığı için değil, o havalide yapılan ilk arttırma oluşu dolayısıyla bulunmak istiyordu.</p>
  <p class="x-Norm">Maaneland'a gelip de Barbro ile karşılaşınca se­lâm verip geçmek istedi, ama Barbro onu lâfa tuttu: "Aşağıya mı gidiyorsun?" diye sordu. Isak, evet, ce­vabını verip yoluna devam etmek istedi. Arttırmaya konan yer, Barbro'nun çocukluk yurdu olduğu içindir ki, kısa bir cevapla işi kapatmayı düşünmüştü. "Ar­ttırmaya mı gidiyorsun?" diye sordu Barbro.</p>
  <p class="x-Norm">"Arttırmaya mı? Eh, şöyle bir gideyim de baka­yım demiştim. Axel nerde?"</p>
  <p class="x-Norm">"Axel mi? Nerde, ne bileyim. Arttırmada bulun­maya gitti, anlaşılan yok pahasına öteberi düşürmek istiyor."</p>
  <p class="x-Norm">Barbro'nun karnı amma da şişmişti ha, ne de zehir gibi bir dili vardı; dağlara, taşlara!</p>
  <p class="x-Norm">Satışa başlanmışı. Isak, Lensmann'ın seslenişle­rini işitti, birçok kimselerin toplanmış olduğunu, yak­laşınca bunlardan bir kısmını tanımadığını gördü. Dışarlıklı adamlar da gelmişlerdi; Brede en iyi elbi­sesini giymiş, ortada dolaşıyordu; canlanmış, çenesi açılmıştı: "Merhaba, Isak!" dedi. "Bak hele, arttırma­ya sen de geliyor, bana şeref veriyorsun. Teşekkür ede­rim! Senelerce komşuluk, ahbaplık ettik, birbirimizin kalbini hiç kırmadık."</p>
  <p class="x-Norm">Brede duygulanmıştı: "İnsan uğruna kul köle olduğu, çalışıp ettiği ve sevdiği bir yerden ayrılacağı­nı düşündükçe içi bir tuhaf oluyor. Ama kaderde ya­zılıysa ne çare!"</p>
  <p class="x-Norm">Isak: "Belki bundan sonrası hakkında hayırlı olur!" diye teselli etti. Brede hemen kendini topla­dı: "Evet, biliyor musun, ben de hayırlı olur diye umuyorum!" dedi. "Üzülmüyorum, hiç üzülmüyorum. Buradan, bu çiftlikten bir kârım olmadı, böylesi da­ha iyi, çocuklar büyüyor, elimden uçup gidiyorlar. Eh, bizim hanım tekrar çaresine bakıyor, ama yine de öyle işte!"</p>
  <p class="x-Norm">Brede birdenbire: "Telgraf işini bırakıyorum!" dedi, kesti attı.</p>
  <p class="x-Norm">"Ne?" diye sordu Isak.</p>
  <p class="x-Norm">"Telgraf işini bırakıyorum."</p>
  <p class="x-Norm">"Bırakıyor musun?"</p>
  <p class="x-Norm">"Evet, yılbaşında. Bu iş benim neyime? Hizmete girip de Lensmann'ın yahut rahibin arabacılığını ya­pacağım sırada, ikide bir telgraf derdi çıkacak başı­ma. Bu iş boş vakti olan kimsenin harcı; hat boyunca dere tepe demeyip ha babam taban tep; ufak, devede kulak bir ücret alacağım diye ha, yoo, bu iş bana göre değil! Hem sonra âmirim olan çavuşla da bozuş­tum."</p>
  <p class="x-Norm">Lensmann, çiftliğe yapılan fiyat tekliflerini sıra­layıp duruyor, teklifler çiftliğe biçilen birkaç yüz kronu bulduğu için artık her seferinde beş veya on kron'dan fazla artıran da çıkmıyordu. Brede bir­denbire: "Bak hele, şimdi Axel talip oluyor!" dedi, merak içinde koşup onun yanına gitti. "Benim çiftli­ği sen mi alıyorsun? Seninki sana yetişmiyor mu?"</p>
  <p class="x-Norm">Axel, biraz kaçamaklı: "Ben bir başkası için pey sürüyorum!" cevabını verdi.</p>
  <p class="x-Norm">"Eh, bana göre hepsi bir, nasıl istersen."</p>
  <p class="x-Norm">Lensmann tokmağı kaldırıyor, birisi yeni bir tek­lifte bulunuyor, yüz kron birden artırıyor, daha fazla veren yok, Lensmann son teklifi birkaç kere tekrarlı­yor; tokmağı havada, bir süre bekliyor, sonra tokma­ğı masaya vuruyor.</p>
  <p class="x-Norm">Bu fiyatı kim verdi?</p>
  <p class="x-Norm">Axel Ström. Bir başkası adına.</p>
  <p class="x-Norm">Lensmann, zapta geçiriyor: Axel Ström, vekâle­ten.</p>
  <p class="x-Norm">"Kimin için alıyorsun?" diye soruyor Brede. "Hoş, bilsem de bilmesem de benim için hepsi bir ya!"</p>
  <p class="x-Norm">Şimdi Lensmann'ın masası başında birkaç kişi baş başa vermişlerdir. Banka mümessili olan tüccar orada oturmaktadır, dükkânındaki tezgâhtar da yanın­da duruyor, mesele önemlidir, çiftliğin satış fiyatı ala­caklıların parasını karşılamıyor! Brede'yi çağırıyor­lar; kaygısız, gönlü ferah geliyor, başıyla doğruluyor, evet, tamamen aynı fikirdedir. "Çiftliğin daha fazla etmeyeceği kimin aklına gelirdi." diyor. Ve birden, hazır bulunanlara yüksek sesle şunları söylüyor: "Çift­liğin satışı sona erdi, fakat Bay Lensmann hazır bura­ya kadar zahmet etmişken ben de her şeyimi satmak istiyorum. Arabayı, hayvanları, yabayı, bileği taşını, bunlar artık benim işime yaramaz, ne var ne yok, hep­sini satıyorum."</p>
  <p class="x-Norm">Ufak tefek teklifler yapılıyor, iri yarı vücuduna rağmen kocası gibi kaygısız, tasasız, Brede'nin karısı o aralık bir masa başında pişirdiği kahveleri satmaya başlamıştır; bu işi eğlenceli buluyor, gülümsüyor, Bre­de de gelip kahve içince şakadan ondan da para is­tiyor. O da fakir kesesini çıkarıp kahve parasını ödü­yor. "Kadına bakın, kadına!" diyor etrafındakilere, "işin kurdu olmuş!"</p>
  <p class="x-Norm">Araba çok etmiyor, uzun zaman yağmurda, ça­murda kalmıştır; ama Axel sonunda beş kron daha ve­rip fiyatı artırıyor, arabayı da alıyor. Axel başka bir şey satın almıyor. Fakat bu ihtiyatlı adamın bunca şey almış olmasına herkes hayret etmektedir.</p>
  <p class="x-Norm">Sıra hayvanlara geliyor. Hayvanlar, yakında ol­sunlar diye bugün ahıra kapatılmışlardır. Otlağı ol­madıktan sonra hayvanı ne yapsın Brede? İneği yok zaten, çiftçiliğe başlarken iki dişi keçi getirmişti; şim­di dört keçi, ayrıca altı koyun sahibidir. Beygiri yok­tur.</p>
  <p class="x-Norm">Isak basık kulaklı bir koyun satın aldı. Brede'nin çocukları, hayvan damından bu koyunu alıp geldikleri vakit Isak hayvana hemen alıcı çıktı. Herkes şaştı bu işe: Sellanraa'lı Isak zengin ve mühim bir adamdı, bunca koyunu olsun da bir tane daha almaya kalksın, hayret! Brede'nin karısı kahve satışını bir an yarıda bırakıp: "Bu koyunu bilhassa tavsiye ederim, Isak!" dedi, "Yaşlıdır, ama her sene iki üç kuzu doğurur."</p>
  <p class="x-Norm">"Evet, biliyorum", cevabını verdi Isak ve kadına manalı manalı baktı. "Tanırım bu koyunu."</p>
  <p class="x-Norm">Isak, Axel Ström'le birlikte döndü, koyunu, ipin­den çekerek götürüyordu. Axel susuyor, ne olduğunu Allah bilir, ruhunu kemiren bir üzüntüsü varmışa ben­ziyordu.&nbsp;<span style="font-size: 0.92em; line-height: 1.27;">"Evet, evet," dedi Isak, Brede'yi biraz haklı çı­karmaya çalıştı: "Telgraf işi çok vakit alır."</span></p>
  <p class="x-Norm">"Gidişatını düzeltmezse yıl başında görevinden atılacağını bildirmişler."</p>
  <p class="x-Norm">"Ya!"</p>
  <p class="x-Norm">"Ne dersin, ben bu işi üzerime alsam mı?"</p>
  <p class="x-Norm">Isak uzun uzun düşündü, sonra: "Öyle, öyle, bu iş paralı bir iş!" cevabını verdi.</p>
  <p class="x-Norm">"Bana daha da fazla verecekler."</p>
  <p class="x-Norm">"Ne kadar?"</p>
  <p class="x-Norm">"İki misli."</p>
  <p class="x-Norm">"İki misli mi? O halde yabana atma."</p>
  <p class="x-Norm">"Fakat hat şimdi biraz daha uzadı. Hayır, bir türlü karar veremiyorum, ama artık ormanda da pek iş kalmadı, artık senin zamanındaki gibi değil, hem sonra daha fazla âlete ihtiyacım var, elimdekiler ye­tişmiyor. Nakit para insana her zaman lâzım, öyle çok hayvanım da yok ki, bir kısmını satabileyim. Bence bir sene olsun şu telgraf hattına bakmak, fena değil doğrusu."</p>
  <p class="x-Norm">Brede'nin aklını başına devşirip de bu işle uğ­raşmaya devam edeceği akıllarından bile geçmiyordu.</p>
  <p class="x-Norm">Maaneland'a geldikleri vakit, Oline de, Isak'lardan dönerken oraya uğramış bulunuyordu. Evet, Oline tuhaf kadındır, bir tırtıl gibi yuvarlacık, toparlacık gidigidiverir, yetmişini aşkındır ama daha da gidecektir. Kulübede oturmuş kahve içiyor, erkek­lerin geldiğini görür görmez her şeyi olduğu gibi bırakıp kalkıyor, kapı önüne çıkıyor. "Merhaba Axel, arttırmadan mı geliyorsun?" diye soruyor.&nbsp;<span style="font-size: 0.92em; line-height: 1.27;">"Barbro'yu ziyaret etmeme bir şey demiyorsun ya? Bir ev yapıyor, gitgide servet sahibi oluyorsun, öyle mi? Bir koyun mu aldın, Isak?"</span></p>
  <p class="x-Norm">Isak: "Evet" cevabını veriyor, "bu koyunu gö­zün ısırmıyor mu?"</p>
  <p class="x-Norm">"Gözüm mü? Hayır."</p>
  <p class="x-Norm">"Ama bu da basık kulaklı, bir bak hele."</p>
  <p class="x-Norm">"Basık kulaklı mı, ne demek yani? Hem öyle olsa bile ne çıkar? Ha, ne diyecektim: peki, Brede'nin çiftliğini kim aldı? Ben de Barbro'ya demin bunu soruyordum; acaba komşunuz kim olacak, dedim. Zavallı Barbro'cuk oturmuş, ağlıyor, başka ne yapsın ki? Fakat kadir-i mutlak Tanrım ona Maaneland'da ikinci bir yurt bağışladı. Basık kulaklı mı? Haya­tımda basık kulaklı nice nice koyunlar gördüm. Allah için, Isak, senin o makinen, benim şu ihtiyar gözlerimin hiç görmediği bir şey doğrusu. Kaça al­dığını sormasam daha iyi ederim, yoo, o kadar yüksek sayı sayamam ben. Şayet sen de gördünse Axel, ne demek istediğimi anlarsın. Öyle oldum ki, sanki Hazreti İlyas’ı ateşten arabasına binmiş gördüm. Rabbim günahımı af buyursun."</p>
  <p class="x-Norm">Otlar çatı altına alındıktan sonra Eleseus yol hazırlığına başladı. Tekrar şehre dönmek istediğini mühendise yazmış, fakat mühendis verdiği cevapta işlerinin pek iyi gitmediğini, masraflarını kısması gerektiğini, kâtip kullanmaktan vazgeçtiğini, bundan böyle bütün yazılarını kendisi yazacağını bildirmişti.</p>
  <p class="x-Norm">Hay aksi şeytan hay! Ama canım, bir bölge mühendisi zaten ne diye kâtip kullansındı? Mühendis, o zaman, küçük Eleseus'u anasının, babasının ya­nından alıp götürdüğü sırada, bu işi anlaşılan sırf o havalide büyük adam diye tanınmak için yapmıştı. Çocuğu Konfirmasyon çağına kadar besleyip giydir­miş ise bu, çocuğun da büro işlerinde ona az çok yardımı dokunmuş olmasından ileri gelmişti. Ama şimdi delikanlı büyümüştü, iş değişiyordu.</p>
  <p class="x-Norm">"Fakat", diye yazmıştı mühendis, "tekrar geldi­ğin takdirde, seni bir başka büroya yerleştirmek için elimden geleni yaparım. Gerçi bu iş pek kolaya ben­zemiyor ama çalışırım. Bu mesleğe girmiş sürüyle genç var bu şehirde. Selâm eder, gözlerinden öpe­rim."</p>
  <p class="x-Norm">Eleseus ne olursa olsun şehre dönmek istiyordu, bu muhakkak. Köyde harcansın mıydı? O, şehirde ilerlemek, yükselmek istiyordu. Durumun değişmiş olduğundan ailesine hiç bahsetmedi, neye yarardı, üstelik biraz pısırıktı da, onun için sustu. Sellanraa’daki hayat onu bozuyordu; sönük, silik, miskin bir hayattı bu; durgun uyuşuk bir hayat, insan hayal kur­maya alışıyordu. Karşısında caka satacağı kimse yok­tu insanın, boy ölçüşebileceği bir kimse yoktu. Şehir hayatı onun varlığını ikiye bölmüştü; onu ötekiler­den daha kibar yapmış, ama aynı zamanda daha da­yanıksız hale getirmişti; Eleseus şimdi her yerde kendisini gurbette hissediyordu. Tarhun otunun ko­kusundan tekrar hoşlanmaya başlamış olması, hadi bir dereceye kadar, ama bir köy delikanlısının akşam vakti anasının inekleri sağdığını işitmesi üzerine ak­lından şu düşünceleri geçirmesi saçmaydı doğrusu: "Süt sağılıyor, dinle hele, duyulan sesler öyle güzel ki, sanki bir şarkı gibi, iplik iplik bir ses şırıltısı, şehrin nefesli çalgılarından, "Selametçiler"in marş­larından yahut gemi düdüklerinden apayrı bir sestir bu. Sütün kovaya iplik iplik akışı..."</p>
  <p class="x-Norm">Hislerin olduğu gibi dışarıya vurulması Sellanraa'da âdet olmamıştı, Eleseus vedalaşma anından korkuyordu. Artık hiçbir eksiği kalmamıştı, yanı sıra bir top çamaşırlık bez götürüyordu, babası eşiği aşınca oğluna verilmek üzere para hazırlamıştı. Para mı? Isak'ın sahiden, ona verecek parası var mıydı? Ama başka türlü olamazdı ki, Inger bunun son olduğunu çıtlatmış, "Ya!" demişti Isak. Eve bir tören havası çökmüş, bir sessizliktir başlamıştı; ayrılık yemeğinde hepsi birer haşlanmış yumurta yemişlerdi. Sivert ağabeysini yolcu etmek, eşyasını taşımak için hazır, dışarıda bekliyordu. Eleseus vedalaşmaya başlayabilirdi.</p>
  <p class="x-Norm">Leopoldine'den başladı. Kız kardeşi ona, güle güle, dedi. Bu işi pek hoş bir şekilde yaptı. Yün taramakta olan hizmetçi Jensine de aynı selâmı tek­rarladı. Fakat iki kız, belki sırf gözleri biraz kızar­mış olduğu için bakışlarını Eleseus'a dikmişler, aksi gibi ona bakıyorlardı. Eleseus elini annesine uzattı, anası da tabii hüngür hüngür ağlamaya başladı. Oğ­lunun gözyaşı görmeye tahammülü olmadığına aldır­mıyordu bile. "Allah'a emanet ol!" diye hıçkırdı Inger. Babasıyla vedalaşması bütün bütün zor olacaktı, bu muhakkak, bir sürü sebepten dolayı: babaları bunca zaman çalışıp yorulmuş, bütün sadakatini gös­termişti; çocuklarını kollarında taşımış, onlara mar­tılar, başka kuşlar hakkında bir sürü şeyler anlatmış; hayvanlardan, tabiatın sırlarından bahsetmişti. Aradan kaç sene geçmişti ki, ancak birkaç yıl...</p>
  <p class="x-Norm">Isak pencere önünde duruyordu, birden arkasına dönüp oğlunun elini tuttu, yüksek ve öfkeli bir sesle: "Eh, hadi, yolun açık olsun!" dedi. "Bak hele, yeni beygir ipini koparmış!" Ve evden dışarı fırlayıp gitti, ilâhi Isak, oysa az önce usulca dışarı çıkmış, atın ipini kendisi çözmüştü; dışarıda bekleyen maskara Sivert bunu pekâlâ biliyordu, babasının arkasından gülümseyerek baktı. Hem sonra beygir, çoktan biçil­miş otlakta duruyordu üstelik.</p>
  <p class="x-Norm">Eleseus işini bitirmiş, gidiyordu.</p>
  <p class="x-Norm">Ama annesi, ardı sıra kapı eşiğine geldi, hıçkı­rıklarını artırarak: "Rabbime emanet ol!" dedi ve oğlunun eline bir şey sıkıştırdı: "Al şunu! Gidip kendisine teşekkür etme, bundan hoşlanmıyor. Sık sık mektup yazmayı da unutma!"</p>
  <p class="x-Norm">İki yüz kron!</p>
  <p class="x-Norm">Eleseus karşıya baktı. Babası, harıl harıl beygiri bağlamak için toprağa bir kazık çakmaya çalışıyor, çayır toprağı yumuşak olduğu halde bu işi bir türlü başaramıyormuş gibi davranıyordu.</p>
  <p class="x-Norm">İki kardeş hızlı hızlı yürüyorlardı, Maaneland'a geldiler, Barbro eşikte duruyordu, onları içeriye da­vet etti. "Yine mi gidiyorsun, Eleseus? Hele içeri gir de bari bir kahvemizi iç!"</p>
  <p class="x-Norm">Kulübeye girdiler. Eleseus aşk delisi değildi ar­tık; pencereden atlamaya yahut zehir içmeye kalkış­madı: hayır, açık renk pardösüsünü dizlerine koydu, gümüş plâkanın üste gelmesine dikkat etti, sonra mendilini saçlarında gezdirdi, daha sonra da çok kibar bir lâf etti: "Bugün hava pek klâsik!" dedi.</p>
  <p class="x-Norm">Barbro da kendine hâkim oluyor; kâh bir elin­deki gümüş, kâh öteki elindeki altın yüzükle oynu­yordu. — Evet, şimdi bir de altın yüzüğü vardı — Boynundan ayaklarına inen bir de önlük takınmış, karnının şişkinliğini hiç değilse bu şekilde gizlemişti. Misafirler pişirdiği kahveyi içerlerken bir süre beyaz bir bez üzerindeki dikişine devam etti, sonra biraz da bir yakalığa tığ işi yapmaya geçti, genç kadınların yaptıkları şu bu işlerle meşgul oldu. Bu ziyaret Barbro'yu telâşlandırmamıştı, iyiydi böyle olduğu, oda­nın havası bulutlanmamıştı; Eleseus hem yüksekten atmasını, hem de Barbro'yu kollamasını beceriyordu.</p>
  <p class="x-Norm">Sivert: "Axel nerde?" diye sordu.</p>
  <p class="x-Norm">"Nerde mi? Allah bilir!" cevabını verdi Bar­bro, ayağa kalktı. "Demek artık bir daha buralara, yurduna dönmeyeceksin, öyle mi?" diye sordu Eleseus'a. "Çok uzak bir ihtimal!" dedi Eleseus.</p>
  <p class="x-Norm">"Şehre alışmış bir insanın yeri değil burası. Ben de seninle gidebilseydim çok sevinirdim."</p>
  <p class="x-Norm">"Ah, bu fikrinde ciddî değilsindir."</p>
  <p class="x-Norm">"Öyle mi sanıyorsun? Ayol, ben şehrin de kö­yün de ne olduğunu anlamış bir insanım. Ben, senin bulunduğun şehirden daha büyük bir şehirde bulun­dum. Buralardan hoşlanmıyorsam, pek tabii bir şey bu!"</p>
  <p class="x-Norm">Eleseus çabuk çabuk: "Orası muhakkak, ben bunu demek istemedim. Sen hatta Bergen'de bile kaldın!" dedi. Şu Barbro da ne mağrur şey, diye düşünüyordu. "Evet, gazeteler de olmasa buradan hemen kaçar, giderim!" dedi Barbro.</p>
  <p class="x-Norm">"Fakat Axel'i, bunca şeyi nasıl bırakacaksın? Ben bunu demek istemedim."</p>
  <p class="x-Norm">"Ah, Axel, bana ne ondan. Ya sen, şehirde seni bekleyen biri var, değil mi?"</p>
  <p class="x-Norm">O anda Eleseus başka türlü hareket edemezdi, biraz rol yapması gerekti, gözlerini süzdü: "Şehirde ola ki beni bir bekleyen vardır!" cümlesini dilinde âdeta emdi, eritti. Ah, evet, Sivert yanlarında olma­saydı bundan bambaşka şekilde faydalanabilirdi; ne çare ki sadece: "Aa saçma!" dedi. Kırgın bir sesle Barbro: "Eh, öyle olsun!" dedi. Barbro'nun bu ka­dar sinirli, huysuz oluşu rezaletti doğrusu: Saçma! Evet, Maaneland'dakilerden bundan fazlasını bekle­me, bizler öyle kibar kimseler değiliz.</p>
  <p class="x-Norm">Ama Barbro, Eleseus'a vız geliyordu; Barbro'­nun yüzü leke leke olmuştu, kızın gebeliği Eleseus’un çocuk gözlerini bile açmıştı. "Biraz kitara çalmaz mısın?" diye sordu. Barbro, sertçe: "Hayır!" dedi. "Ha, ne diyecektim: Sivert gelip şu yeni evin başlan­masında Axel’e birkaç gün yardım edemez misin? Yarın köyden dönerken uğrayıp burada kalsan, ol­maz mı?"</p>
  <p class="x-Norm">Sivert düşündü: "Olur ama tulumum yok!" de­di.</p>
  <p class="x-Norm">"Ben bu akşam bir koşu gider, elbiselerini alır gelirim; döndüğünde hazır olur."</p>
  <p class="x-Norm">"Eh, bakalım", dedi Sivert, "düşüneyim hele!"</p>
  <p class="x-Norm">Barbro nedense bu işin üzerine düşüyordu: "Ama severek yap şu işi! Yaz geçip gidiyor, direklerin çakılması, çatının örtülmesi sonbahardan önce tamamlanmış olmalı. Axel de ikide bir senden bunu rica etmeyi düşünüyordu, fakat bir türlü eli değmedi. Yok, bu yardımı bizden esirgememeli, seve seve yap­malısın."</p>
  <p class="x-Norm">"Elimden geleni seve seve yaparım!" cevabını verdi Sivert.</p>
  <p class="x-Norm">Şu halde bu iş de karara bağlanmıştı.</p>
  <p class="x-Norm">Ama şimdi alınmakta Eleseus gerçekten haklıydı. Gerçi kendisinin ve Axel'in menfaatini düşünerek, evin kurulabilmesi için yardım sağlamaya çalışmakla Barbro'nun akıllı davrandığını anlıyor, ama Barbro'­nun bu işi pek de uluorta yaptığını görüyordu. Barbro henüz çiftliğin hanımı olmamıştır, Eleseus onu, bu Barbro şırfıntısını öpeli aradan uzun yıllar mı geçti sanki! Utanma, arlanma diye zerre kadar bir şey yok muydu onda? Bunun için Eleseus birdenbire: "Hayır!" dedi. "Yine döneceğim, senin çocuğunu ben vaftiz edeceğim!"</p>
  <p class="x-Norm">Barbro ona şöyle bir baktı, öfkeli bir sesle: "Ne vaftizi?" dedi. "Saçmalıyorsun! Hem sonra bir vaftiz babası lâzım olursa ben sana haber yollarım."</p>
  <p class="x-Norm">Eleseus utanmış gülümsemekten, bir an önce buralardan çekip gitmeyi düşünmekten başka ne ya­pabilirdi? "Kahvene teşekkür ederiz!" dedi Sivert. Eleseus da: "Evet, kahvene teşekkür ederiz!" diye ekledi; ama ne ayağa kalktı, ne de eğilip reverans yaptı, hayır, hiç bile; Barbro zehir zemberekle şişiyordu çünkü.</p>
  <p class="x-Norm">"Bakayım hele!" dedi Barbro. "Evet, yanlarında çalıştığım kâtip beylerin de ceketlerinde gümüş plâ­kalar vardı, bundan çok daha büyük!" dedi. "Ee şu halde dönüşte uğrayacak, gece burada yatacaksın, değil mi Sivert? Ben elbiseni alıp gelirim."</p>
  <p class="x-Norm">Ayrılışları böyle oldu.</p>
  <p class="x-Norm">İki kardeş yollarına devam ettiler, Eleseus'un iç cebinde iki büyük banknot vardı, Barbro'nun yüzünü varsın şeytan görsündü! Hisli bir konu açmamaya dikkat ediyorlar, babalarının vedalaşmasındaki tuhaf­lığı, annelerinin akıttığı gözyaşlarını konuşmaktan çekiniyorlardı. Yollarından alıkonulmamak için Breidablick etrafında bir kavis çizdiler, oynadıkları bu oyunu uzun bir şakalaşma vesilesi yaptılar. Artık köyün göründüğü, Sivert'in geri döneceği yere gelince ikisi ne de olsa biraz hüzünlenir gibi oldular. Sivert: "Şimdi sen olmayınca ıssızlaşır buraları!" dedi. Ele­seus ıslık çalmaya, ayakkabılarına bakmaya başladı, derken parmağına bir kıymık batmış olduğunu gördü, ceplerini aramaya koyuldu — bazı kâğıtlar olacak, diyordu — oo, Eleseus kurnazlık ediyordu. Ama Sivert hem onu, hem de kendisini kurtarmaya kalk­mamış olsaydı bu böyle sürüp gidecekti. Sivert ağabeysinin sırtına bir yumruk aşk ederek: "El bende!' diye bağırdı, koşa koşa uzaklaştı. Durum kurtulmuştu, uzaktan birbirlerine veda sözleri seslendiler, sonra her biri kendi yoluna gitti.</p>
  <p class="x-Norm">Kader miydi, yoksa tesadüf mü? Eleseus her şeye rağmen şehre, artık uzaklaştırıldığı bir işe dönmüş, ama kaderin aynı garip cilvesi, Axel Ström de bir işçi kazanmıştı. 21 Ağustos'ta tomruklardan bir ev yapmaya başladılar, aradan on gün geçince çatısını tamamladılar. Bu öyle pek gösterişli bir ev değildi doğrusu, birkaç tomruk yüksekliğindeydi, o kadar. Ama toprak bir kulübe değil, bir evdi ne de olsa. Öteden beri kendilerinin oturdukları kulübe, bundan sonra hayvanlar için çok güzel kışlık ahır oldu.</p>
</body>
</html>