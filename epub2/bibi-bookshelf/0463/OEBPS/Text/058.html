<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>49</title>
</head>

<body>
  <h1 class="h11"><a id="a121"></a>49</h1>

  <p class="p14"><span class="t29">Siz CHOAM yönetim kurulu üyelerinin anlayam</span><span class="t29">ı</span><span class="t29">yor göründü</span><span class="t29">ğ</span><span class="t29">ü</span> <span class="t29">ş</span><span class="t29">ey</span> <span class="t29">ş</span><span class="t29">u ki ticarette nadiren gerçek sadakat bulursunuz. En son ne zaman, ya</span><span class="t29">ş</span><span class="t29">am</span><span class="t29">ı</span><span class="t29">n</span><span class="t29">ı</span> <span class="t29">ş</span><span class="t29">irket u</span><span class="t29">ğ</span><span class="t29">runa feda eden bir memur duydunuz? Belki de sizin aldan</span><span class="t29">ı</span><span class="t29">ş</span><span class="t29">ı</span><span class="t29">n</span><span class="t29">ı</span><span class="t29">z, insanlara dü</span><span class="t29">ş</span><span class="t29">ünmeyi ve i</span><span class="t29">ş</span><span class="t29">birli</span><span class="t29">ğ</span><span class="t29">i yapmay</span><span class="t29">ı</span> <span class="t29">emredebilece</span><span class="t29">ğ</span><span class="t29">inizi sanman</span><span class="t29">ı</span><span class="t29">zda yat</span><span class="t29">ı</span><span class="t29">yordur. Bu tarih boyunca, dinlerden genel kurmaylara kadar uzanan bir ba</span><span class="t29">ş</span><span class="t29">ar</span><span class="t29">ı</span><span class="t29">s</span><span class="t29">ı</span><span class="t29">zl</span><span class="t29">ı</span><span class="t29">kt</span><span class="t29">ı</span><span class="t29">r. Genel kurmaylar</span><span class="t29">ı</span><span class="t29">n, kendi uluslar</span><span class="t29">ı</span><span class="t29">n</span><span class="t29">ı</span> <span class="t29">yok etmeye dair uzun bir kay</span><span class="t29">ı</span><span class="t29">tlar</span><span class="t29">ı</span> <span class="t29">vard</span><span class="t29">ı</span><span class="t29">r. Dinlere, Thomas Aquinas'</span><span class="t29">ı</span> <span class="t29">tekrar okumalar</span><span class="t29">ı</span><span class="t29">n</span><span class="t29">ı</span> <span class="t29">tavsiye ederim. Size gelince CHOAM üyeleri, bu inand</span><span class="t29">ı</span><span class="t29">klar</span><span class="t29">ı</span><span class="t29">n</span><span class="t29">ı</span><span class="t29">z ne saçma!</span> <span class="t29">İ</span><span class="t29">nsanlar bir</span> <span class="t29">ş</span><span class="t29">ey yapmak istiyorlarsa, bunu en derinlerdeki dürtüleriyle istemelidirler. Büyük uygarl</span><span class="t29">ı</span><span class="t29">klar</span><span class="t29">ı</span><span class="t29">n ilerlemesini sa</span><span class="t29">ğ</span><span class="t29">layan ticari organizasyonlar ya da emir komuta zincirleri de</span><span class="t29">ğ</span><span class="t29">il halkt</span><span class="t29">ı</span><span class="t29">r. Her uygarl</span><span class="t29">ı</span><span class="t29">k yaratt</span><span class="t29">ığı</span> <span class="t29">bireylerin niteli</span><span class="t29">ğ</span><span class="t29">ine dayan</span><span class="t29">ı</span><span class="t29">r. E</span><span class="t29">ğ</span><span class="t29">er insanlar</span><span class="t29">ı</span> <span class="t29">fazla organize ederseniz, fazla yasalla</span><span class="t29">ş</span><span class="t29">t</span><span class="t29">ı</span><span class="t29">r</span><span class="t29">ı</span><span class="t29">yorsan</span><span class="t29">ı</span><span class="t29">z, büyüklü</span><span class="t29">ğ</span><span class="t29">e yönelik güdülerini bast</span><span class="t29">ı</span><span class="t29">r</span><span class="t29">ı</span><span class="t29">rsan</span><span class="t29">ı</span><span class="t29">z çal</span><span class="t29">ı</span><span class="t29">ş</span><span class="t29">amazlar ve uygarl</span><span class="t29">ı</span><span class="t29">klar</span><span class="t29">ı</span> <span class="t29">çöker.</span></p>

  <p class="p27"><span class="t35">- CHOAM'a yaz</span><span class="t35">ı</span><span class="t35">lm</span><span class="t35">ı</span><span class="t35">ş</span> <span class="t35">bir mektup</span></p>

  <p class="p27"><span class="t35">Vaiz'e atfedilmi</span><span class="t35">ş</span><span class="t35">tir</span></p>

  <p>&nbsp;</p>

  <p>&nbsp;</p>

  <p>Leto bir durumu diğerinden farklı tanımlamayan yumuşak bir geçişle transtan uyandı. Bir bilinç düzeyi diğerinin içine girmişti sadece.</p>

  <p>Nerede olduğunu biliyordu. Toplanan enerjisi içini kapladı ama Leto damıtıcı çadırın içindeki oksijeni tükenmiş havanın bayat öldürücülügünden bir mesaj aldı. Eğer hareket etmeyi reddederse, zaman dışı ağa ve tüm olayların aynı anda gerçekleştiği sonsuz <span class="t30">ş</span><span class="t30">u ana</span> yakalanıp kalacağını biliyordu. Bu düşünce aklını çeldi. Zaman'ı, tüm sezgilerin ortak zilini tarafından şekillendirilmiş bir anlaşma olarak gördü. Zaman ve Mekân, evrene onun Zihin'i tarafından zorla kabul ettirilen gruplardı. Yapması gereken tek şey, önsezi görüntülerinin onu ayartmasına neden olan çokluğu serbest bırakmaktı. Cesur seçim, geçici gelecekleri değiştirebilirdi.</p>

  <p>Bu an hangi cesareti gerektiriyordu?</p>

  <p>Trans hali onu ayarttı. Leto, <span class="t30">alem al-mital'</span>den gerçeklik evrenine yalnızca bunların özdeş olduğunu bulmak için geldiğini hissetti. Bu açıklamanın Rihani sihrini korumak istiyordu ama sağ kalması bazı kararlar vermesini gerektiriyordu. Yaşamdan aldığı insafsız zevk, sinirleri boyunca mesajlar gönderdi.</p>

  <p>Aniden sağ elini, kum sıkıştırma aletini bırakmış olduğu yere uzattı. Onu kavradı, karnına sürterek çalıştırdı ve çadırın büzgülü contasını açtı. Kumlar elini aşarak akıyordu. Karanlıkla ilerleyerek, bayat havanın zorlamasıyla hızlı hızlı hareket ederek yukarı doğru dik bir açıyla tünel kazdı. Karanlığa ve temiz havaya çıkıncaya kadar boyunun altı katı yol kat etmesi gerekmişti. Uzun kıvrımlı bir kumulun, ay ışığıyla aydınlanan ve rüzgâr alan tarafına ulaştığında; kendini, kumulun zirvesinin, oraya çıkan yolun yaklaşık üçte biri kadar bir mesafe uzağında buldu.</p>

  <p>Tepedeki ikinci Ay'dı, Hızla Leto'nun üstünden geçip kumulun ötesinde gözden kayboldu; yıldızlar ise, tepesinde, bir patikanın yanındaki parlak kayalar gibi seriliydi. Leto, Gezgin takımyıldızını aradı, onu buldu ve öne uzanan kolu bakışlarıyla izleyerek Fûm ül-hût'a, güneyin kutup yıldızına ulaştı.</p>

  <p><span class="t30">Lanet evrenin senin için var!</span> diye düşündü. Yakından görünüşü, dört bir yanındaki kum gibi telaş içinde bir yerdi, bir değişim mekânıydı, eşsizlik üstüne eşsizlik yığılan bir yerdi. Belirli bir mesafeden ise sadece kalıpları görünüyordu; ve bu kalıplar, insanı mutlaklara inanmaya kışkırtıyordu.</p>

  <p><span class="t30">Mutlaklar içinde yolumuzu kaybedebiliriz.</span> Bu bir Fremen şarkıcığındaki tanıdık uyarıyı aklına getirdi: <span class="t30">"Tanzerouft'ta yolunu kaybeden, hayat</span><span class="t30">ı</span><span class="t30">n</span><span class="t30">ı</span> <span class="t30">kaybeder."</span> Kalıplar yol gösterebilirdi ve tuzağa düşürebilirdi. Bu kalıpların değiştiğini unutmamak gerekirdi.</p>

  <p>Derin bir nefes alıp harekete geçti. Tekrar aşağı kayarak çadırı katlayıp dışarı çıkardı ve Fremkit'ini topladı.</p>

  <p>Dogu ufku boyunca uzanan şarap rengi bir ışıltı oluşmuştu. Paketi omzuna astı, kumulun doruğuna tırmanıp şafak öncesi serinlikte ayakta durdu, doğan güneş sağ yanağına sıcak, sıcak vuruncaya kadar. Ardından yansımayı azaltmak için göz çukurlarını boyadı, artık çölle savaşmak yerine ona kur yapması gerektiğini biliyordu. Boyayı tekrar pakete koyduktan sonra, su borularından birinden bir fırt çekti, gürültülü bir iki damladan sonra hava geldi.</p>

  <p>Kumun üstüne çöküp damıtıcı giysisini incelemeye başladı, sonunda topuk pompalarına geldi. Zekice, bir iğne hançerle kesilmişlerdi. Giysisini çıkarıp onardı ama artık hasar oluşmuştu. Vücudunun suyunun en azından yarısı gitmişti. Damıtıcı çadırın koruması olmasa... Giyinirken bu konuda düşünmeye daldı, bunu tahmin etmemiş olmasının ne kadar garip olduğunu düşündü, işte bu, görüntüsüz geleceğin aşikâr bir tehlikesiydi.</p>

  <p>Ardından Leto kumulun tepesinde çömelerek oturdu, kendini bu mekânın yalnızlığına yasladı. Bakışlarını dolaştırdı ve kumda tüten bir delik; kumullarda, bahar ya da solucan olduğunu gösterecek bir düzensizlik aradı. Ama fırtına bu diyara tek tip damgasını vurmuştu. Çok geçmeden kitinden bir gümler çıkardı, onu kurup Şeyh-hulud'u daldığı derinliklerden çağırmak üzere dönmesi için çalıştırdı. Sonra beklemek için uzaklaştı.</p>

  <p>Solucanın gelmesi uzun sürdü. Onu görmeden önce sesini duydu; yeri sarsan hışırtının havayı titrettiği doğu yönüne döndü ve kumdan yükselecek ağzın turuncu renginin görünmesini bekledi. Solucan derinlerden, yan taraflarını örten dev bir toz tıslamasıyla çıktı. Kıvrımlı gri duvar Leto'yu sıyırıp geçti; Leto yaratan kancalarını yerleştirip rahat adımlarla hayvanın yan tarafına çıktı. Tırmanırken, solucanı, büyük bir kıvrılma izi bırakacak şekilde güneye çevirdi.</p>

  <p>Hayvanı güden kancalarının altında solucan hızlandı. Rüzgâr, cüppesini vücuduna kırbaç gibi çarpıyordu. Kendisinin de solucanın güdüldüğü gibi güdüldüğünü hissetti, dölündeki yaratımın yoğun bir akıntısı. Her gezegen gibi her yaşamın da kendi ömrü olduğunu hatırlattı kendi kendine.</p>

  <p>Solucan, Fremenlerin 'homurtulu' dediği türdendi. Sık sık kuyruğuyla ilerlemeyi sürdürken ön pullarını kuma sokuyordu. Bu da gümbürtüler çıkarıyor ve vücudunun bir bölümünün hareketli bir kambur şeklinde tamamen kumdan çıkmasına neden oluyordu. Ama hızlı bir solucandı; rüzgârı arkalarına aldıklarında, kuyruğunun fırın nefesi Leto'nun üstüne sıcak bir esinti yolladı. Bu esinti, oksijen deresinin taşıdığı kekremsi kokularla doluydu.</p>

  <p>Solucan güneye doğru hızlanınca, Leto zihninin özgürce çalışmasına izin verdi. Bu yolculuğu yaşamı için yeni bir tören olarak görmeye çalıştı. Altın Yol'u için ödemek zorunda kalacağı bedeli düşünmemesini sağlayan bir yolculuk. Eski zamanların Fremenleri gibi, kişiliğini hafıza parçalarına bölünmekten kurtarmak ve ruhunun peşindeki yırtıcı avcıları sonsuza dek uzakta tutmak için birçok yeni tören edinmek zorunda kalacağını biliyordu. Birbiriyle çelişen, asla bütünleşmeyen suretler, yaşayan bir gerilimin içine, Leto'yu içeriden yöneten kutuplaştırıcı bir gücün içine hapsedilmeliydi.</p>

  <p><span class="t30">Daima yenilik,</span> diye düşündü, <span class="t30">içime do</span><span class="t30">ğ</span><span class="t30">an görüntülerin içinden daima yeni iplikler bulmal</span><span class="t30">ı</span><span class="t30">y</span><span class="t30">ı</span><span class="t30">m.</span></p>

  <p>Öğleden hemen sonra, ileride ve rotasının biraz sağındaki bir tümsek Leto'nun dikkatini çekti. Tümsek, tam Leto'nun beklediği yerde, yavaş yavaş bir masa dağ, kayalık bir kabartı haline geldi.</p>

  <p><span class="t30">Evet Namri... Evet Sabiha, görelim bakal</span><span class="t30">ı</span><span class="t30">m karde</span><span class="t30">ş</span><span class="t30">leriniz varl</span><span class="t30">ığı</span><span class="t30">m</span><span class="t30">ı</span> <span class="t30">nas</span><span class="t30">ı</span><span class="t30">l kar</span><span class="t30">ş</span><span class="t30">ı</span><span class="t30">layacak,</span> diye düşündü Leto. Bu önündeki en nazik iplikti, açık tehditlerinden çok tuzakları yüzünden tehlikeliydi.</p>

  <p>Masa dağın boyutlarının değişmesi uzun sürdü. Ve bir an için sanki Leto ona yaklaşmıyormuş da, o Leto'ya yaklaşıyormuş gibi göründü.</p>

  <p>Artık yorulan solucan sola çekip duruyordu. Leto kancalarını baştan yerleştirip dev hayvanı düz bir rotada tutmak için uçsuz bucaksız eğimden aşağı doğru kaydı. Burun deliklerine tatlı ve keskin melanj kokusu ulaştı: Zengin bir damarın belirtisi. Bir bahar püskürtüsünün olduğu yerde mor renkli kumun cüzam lekelerini geçtiler ve damarı tamamen geçinceye kadar Leto solucanı sıkıca tuttu. Zencefili andıran tarçın kokusuyla dolu bu esinti. Leto solucanı yuvarlayarak yeni rotasına sokup yükselen masa dağa yöneltinceye kadar bir süre onları izledi.</p>

  <p>Aniden güney <span class="t30">bled</span>'inin açıklarında renkler göz kırptı: O enginliğin içinde insan yapısı bir şeyin tedbirsiz gökkuşağı kıvılcımları. Dürbününü çıkardı, yağ merceklerini ayarladı; ve uzakta, bir bahar keşif gemisinin, güneş ışığında parıldayan yan yatmış kanatlarını gördü. Onun altında büyük bir hasatçı, kozasından çıkmakta olan bir krizalit gibi kanatlarından kurtuluyordu. Leto dürbünü indirince, hasatçı bir benek gibi göründü ve Leto kendisinin <span class="t30">haddab'a,</span> çölün her yerde hazır ve nazır olan enginliğine kapıldığını hissetti. Bu, ona, bahar avcılarının onu nasıl göreceğini ifade ediyordu: Gökyüzüyle çöl arasında koyu renk bir nesne, yani Fremenlerin <span class="t30">insan</span> için kullandıkları sembol. Onu göreceklerdi elbette ve ihtiyatlı olacaklardı. Bekleyeceklerdi. Fremenler çölde karşılaştıkları zaman, diğerini tanıyana ya da hiçbir tehdit oluşturmadığını anlayana kadar birbirlerinden daima şüphelenirlerdi, İmparatorluk uygarlığının ince cilasının ve karmaşık kurallarının içinde bile Fremenler, bir hançer-i figanın sahibinin ölümü üzerine dağılacağının daima farkında olan yarı evcil vahşiler olarak kalmışlardı.</p>

  <p><span class="t30">Bizi koruyabilecek</span> <span class="t30">ş</span><span class="t30">ey i</span><span class="t30">ş</span><span class="t30">te bu,</span> diye düşündü Leto. <span class="t30">Bu vah</span><span class="t30">ş</span><span class="t30">ilik.</span></p>

  <p>Uzaktaki bahar keşif gemisi önce sağa sonra sola yattı, yerdekilere gönderilen bir işaret. Leto oradakilerin, onun tek bir solucana binen bir kişinin ötesinde bir şey olduğuna dair bir işaret arayarak arkasındaki çölü taradıklarını gözünde canlandırdı.</p>

  <p>Leto solucanı sola doğru yuvarladı, rotasını tam ters yöne çevirene kadar öylece tuttu, yan tarafından aşağı inip açığa sıçradı. Güdülmekten kurtulan solucan, yüzeyde birkaç saniye küskün bir halde durdu, ardından ön tarafının üçte birlik kısmını kuma gömüp orada yatarak toparlandı; bu çok uzun süre sürüldüğüne dair kesin bir işaretti.</p>

  <p>Leto solucana arkasını döndü, hayvan artık orada kalacaktı. Keşif gemisi, tırtılının üzerinde daireler çiziyor, hâlâ kanat işaretleri veriyordu. Bunlar kesinlikle kaçakçılara çalışan kaçaklardı, elektronik haberleşme konusunda temkinli davranıyorlardı. Avcılar orada baharın üstünde olmalıydı. Tırtılın varlığı bunu belli ediyordu.</p>

  <p>Keşif gemisi bir kez daha daire çizdi, kanatlarını indirdi, daire çizmeyi bırakıp dosdoğru Leto'nun üstüne yöneldi. Leto bunun, Arrakis'e ilk kez büyükbabası tarafından getirilen hafif topterlerle aynı tipte olduğunu fark etti. Taşıt Leto'nun üzerinde bir daire çizdi, üzerinde durduğu kumul boyunca ilerledi ve esintiye karşı inmek üzere yan yattı. Bir toz serpintisi kaldırarak on metre ilerisine indi. Onun tarafındaki kapı, sağ göğsünde bir mızrak sembolü olan kalın bir Fremen cüppesi giymiş birisinin inmesine yetecek kadar açıldı.</p>

  <p>Fremen, ikisine de birbirlerini incelemeleri için zaman tanıyarak yavaş yavaş yaklaştı. Adam, gözleri baharın mutlak çivit renginde olan uzun boylu biriydi. Damıtıcı giysi maskesi yüzünün alt tarafını gizliyordu ve kapüşonu kaşlarına kadar iniyordu. Cüppenin hareketi, altında maula tabancası tutan bir el olduğunu açığa çıkarıyordu.</p>

  <p>Adam Leto'nun iki adım önünde durdu, gözlerinin çevresinde şaşkınlık belirtisi olan kırışıklıklarla başını eğip ona baktı.</p>

  <p>"Hepimizin bahtı açık olsun" dedi Leto.</p>

  <p>Adam dört bir yana göz gezdirdi, boşluğu taradı, ardından dikkatini Leto'ya çevirdi. "Burada ne yapıyorsun, çocuk?" diye sordu. Sesi damıtıcı giysi maskesinin altından boğuk çıkmıştı. "Bir solucan deliğine tıpa olmaya mı çalışıyorsun?"</p>

  <p>Leto tekrar geleneksel Fremen formülünü kullandı: "Çöl benim evimdir."</p>

  <p>"Wenn?" diye sordu adam. <span class="t30">Hangi yöne gidiyorsun?</span></p>

  <p>"Jacurutu'dan geliyorum güneye doğru gidiyorum."</p>

  <p>Adam aniden kahkaha attı, "Pekâlâ, Batigh! Sen şimdiye dek Tanzerouft'ta gördüğüm en acayip şeysin."</p>

  <p>"Ben senin Küçük Kavun'un değilim" dedi Leto, Batigh sözüne karşılık olarak. Bu, korkunç imaları olan bir isimdi. Çölün sınırında Küçük Kavun, onu her kim bulursa ona suyunu sunardı.</p>

  <p>"Senin suyunu içmeyeceğiz, Batigh" dedi adam. "Benim adım Muriz. Bu taifenin arifesiyim." Bir baş hareketiyle bahar tırtılını işaret etti.</p>

  <p>Leto adamın, kendisini nasıl grubunun Yargıç'ı ve diğerlerini <span class="t30">taife,</span> yani bir çete ya da mürettebat olarak adlandırdığını fark etti. Bunlar <span class="t30">ihvan,</span> yani kardeşler topluluğu değildi. Kesinlikle ücretli kaçaklardı. Burada ihtiyacı olan iplik uzanıyordu.</p>

  <p>Leto sessiz kalınca Muriz sordu: "Bir adın var mı?"</p>

  <p>"Batigh iyidir."</p>

  <p>Muriz bir kahkahayla sarsıldı. "Burada ne yaptığını söylemedin bana."</p>

  <p>"Bir solucanın ayak izlerini arıyorum." dedi Leto, kendi ümması, kişisel keşfi için hacda olduğunu söyleyen dinsel ifadeyi kullanarak.</p>

  <p>"Bu kadar genç biri mi?" diye sordu Muriz. Başını iki yana salladı. "Sana ne yapacağımı bilmiyorum. Bizi gördün."</p>

  <p>"Ben ne gördüm ki" diye sordu Leto, "Jacurutu'dan bahsediyorum, karşılık vermiyorsun."</p>

  <p>"Bilmece oyunları" dedi Muriz. "Peki bu ne?" Başıyla uzaktaki masa dağı gösterdi.</p>

  <p>Leto görüntüsüne dayanarak yanıtladı; "Yalnızca Shuloch."</p>

  <p>Muriz kaskatı kesildi ve Leto kendi kalp atışlarının hızlandığını hissetti.</p>

  <p>Uzun bir sessizlik oldu; ve Leto, adamın çeşitli karşılıkları düşünüp taşındığını ve elediğini görebiliyordu. <span class="t30">Shuloch!</span> Siyeç yemeklerinden sonra, sessizce hikâyelerin dinlendiği saatlerde, Shuloch kervansarayının hikâyeleri sık sık tekrarlanırdı. Dinleyiciler, Shuloch'un hep bir efsane, yalnızca hikâyede var olan ve ilginç şeylerin gerçekleştiği bir yer olduğunu varsayardı. Leto bir Shuloch hikâyesi hatırladı: Çölün sınırlarında kimsesiz bir çocuk bulunmuş ve siyeçe getirilmiş. Kimsesiz çocuk, önce kurtarıcılarının sorularına yanıt vermeyi reddetmiş; sonradan konuşmuş ama kimse çocuğun ne dediğini anlayamamış. Aradan günler geçmiş, çocuk yanıt vermemeyi sürdürmüş. Ne üstüne bir şeyler giymiş ne de herhangi bir şekilde işbirliği yapmış. Ne zaman yalnız kalsa elleriyle garip hareketler yapıyormuş. Siyeçteki bütün uzmanlar bu kimsesiz çocuğu incelemek için çağrılmış. Ama onlar da hiçbir sonuca varamamışlar. Sonra bir gün koridordan geçen yaşlı bir kadın çocuğun hareket eden ellerini görünce gülmüş. "Bahar liflerini kıvırarak ip yapan babasını taklit ediyor yalnızca" diye açıklamış. "Bunu Shuloch'ta hâlâ böyle yaparlar. Sadece kendini yalnız&nbsp; hissetmemeye&nbsp; çalışıyor."&nbsp; Ve&nbsp; çıkarılacak ders; <span class="t30">'Shuloch'un eski yöntemlerinde bir güvenlik hissi ve ya</span><span class="t30">ş</span><span class="t30">am</span><span class="t30">ı</span><span class="t30">n alt</span><span class="t30">ı</span><span class="t30">n ipli</span><span class="t30">ğ</span><span class="t30">ine ait olma hissi vard</span><span class="t30">ı</span><span class="t30">r.'</span></p>

  <p>Muriz sessiz kalınca Leto şöyle dedi: "Ben Shuloch'tan gelen ve yalnızca ellerini hareket ettirmeyi bilen kimsesiz çocuğum."</p>

  <p>Muriz in başının ani hareketinden, adamın hikâyeyi bildiğini anladı. Muriz yavaş yavaş, tehdit dolu alçak bir sesle karşılık verdi. "Sen insan mısın?"</p>

  <p>"Senin kadar insanım" dedi Leto.</p>

  <p>"Konuşmaların bir çocuk için çok garip. <span class="t30">Takva'ya</span> karşılık verebilecek bir yargıç olduğumu hatırlatırım."</p>

  <p><span class="t30">Ha, tamam,</span> diye düşündü Leto. Takva sözcüğü böyle bir yargıcın ağzından çıktığında doğrudan doğruya tehdit içerirdi. Takva, bir iblisin varlığının yol açtığı korkuydu, yaşlı Fremenler arasında çok gerçek bir inançtı. Arifeler bir iblisi öldürmenin yollarını bilirlerdi ve daima 'zalim olmadan acımasız olma erdemine sahip oldukları, şefkatin aslında daha büyük bir zalimliğe giden yol olduğu gerçeğini bildikleri için' seçilirlerdi.</p>

  <p>Ama durum Leto'nun istediği noktaya gelmişti. Şöyle dedi: <span class="t30">"Ma</span><span class="t30">ş</span><span class="t30">at'a</span> razıyım."</p>

  <p>"Herhangi bir Ruhsal Sınav'ın yargıcı ben olurum" dedi Muriz. "Bunu kabul ediyor musun?"</p>

  <p>"Bi-la kayfa" dedi Leto. <span class="t30">Ko</span><span class="t30">ş</span><span class="t30">ulsuz.</span></p>

  <p>Muriz'in suratına sinsi bir bakış yerleşti. Şöyle dedi: "Neden buna izin verdiğimi bilmiyorum. En iyisi derhal öldürülmen olurdu ama sen minik bir Batigh'sin ve benim de bir oğlum vardı, öldü. Hadi, Shuloch'a gidiyoruz ve senin hakkında karar vermek için İsnad'ı toplayacağım."</p>

  <p>Leto adamın her tavrının nasıl da ölümcül bir kararı ele verdiğini fark ederek, herhangi birinin bu şekilde nasıl aldatılabildigini merak etti. Şöyle dedi: "Ben Shuloch'un. Ehl-i sünnet waljamas olduğunu biliyorum."</p>

  <p>"Bir çocuk gerçek dünyayla ilgili ne bilir ki?" diye sordu Muriz, Leto'ya onun önünde toptere doğru yürümesini işaret ederek.</p>

  <p>Leto onun dediğini yaptı ama Fremen'in ayak seslerini dikkatle dinliyordu. "Bir sırrı saklamanın en emin yolu, insanları yanıtı zaten bildiklerine inandırmaktır" dedi. "O zaman insanlar soru sormaz. Bu, siz Jacurutu'dan sürülenler için akıllıcaydı. Shuloch'un, o hikâye-efsane mekânın gerçek olduğuna kim inanırdı? Ve kaçakçılar ya da Dune'a ulaşmak isteyen başka herhangi biri için ne kadar uygun."</p>

  <p>Muriz'in adımları durdu. Leto sırtını topterin yan tarafına dayayıp kanadı sol tarafına alarak döndü.</p>

  <p>Muriz yarım adım ötede, maula tabancasını çekip Leto'ya doğrultmuş bir halde duruyordu. "Sen çocuk değilsin" dedi Muriz. "Bizi gözetlemeye gelmiş lanet bir cücesin! Senin bir çocuk için fazla akıllıca konuştuğunu düşünmüştüm ama çok kısa sürede çok fazla şey söyledin."</p>

  <p>"Yeterince değil" dedi Leto. "Ben Leto'yum, Paul Muad' Dib'in oğlu. Eğer beni öldürürsen, sen de halkın da kuma gömüleceksiniz. Eğer beni sağ bırakırsan, sizi mükemmelliğe götüreceğim."</p>

  <p>"Benimle oyun oynama, pis cüce" diye homurdandı Muriz. "Leto gerçek Jacurutu'da, senin geldiğini söyle..." Sustu. Kafası karışmış bir halde kaşlarını çatıp gözlerini kısarken silah tutan eli birazcık aşağı düştü.</p>

  <p>Bu, Leto'nun beklediği duraksamaydı. Bütün kaslarını sola doğru hareket ettiriyormus gibi yaptı ama vücudu bir milimetre bile yer değiştirmedi ve Fremen'in silahının hızla dönerek kanadın kenanna çarpmasını sağladı. Maula tabancası adamın elinden fırladı; ve toparlanmasına fırsat kalmadan, Leto, Muriz'in yanına gelip adamın kendi hançer-i figanını onun sırtına dayadı.</p>

  <p>"Bıçağın ucu zehirli" dedi Leto. "Topterdeki dostuna söyle, hiç kımıldamadan olduğu yerde kalsın. Yoksa seni öldürmek zorunda kalırım."</p>

  <p>Muriz acıyan eliyle ilgilenirken başıyla topteri göstererek konuştu: "Arkadaşım Behaleth seni duydu. Bir kaya kadar hareketsiz duracaktır."</p>

  <p>İkisi bir eylem plânı yapmadan ya da arkadaşları ne olduğunu araştırmak için gelmeden önce çok az vakti olduğunu bilen Leto, hızlı hızlı konuşlu: "Muriz, bana ihtiyacın var. Ben olmazsam Dune'da ne solucan kalacak ne bahar." Fremen'in kaskatı kesildiğini hissetti.</p>

  <p>"Ama sen Shuloch'u nereden biliyorsun?" diye sordu Muriz. "Jacurutu'da hiçbir şey söylemediklerini biliyorum."</p>

  <p>"Demek Leto Atreides olduğumu kabul ediyorsun, öyle mi?"</p>

  <p>"Başka kim olabilirsin? Ama nasıl oluyor da..."</p>

  <p>"Çünkü sen buradasın" dedi Leto. "Shuloch diye bir yer var, bu yüzden gerisi çok basit. Siz Jacurutu yok edildiğinde kaçan Sürülenlersiniz. Kanatlarla verdiğiniz işaretleri gördüm, demek ki uzaktan duyulabilecek hiçbir cihaz kullanmıyorsunuz. Bahar topluyorsunuz, demek ki ticaret yapıyorsunuz. Yalnızca kaçakçılarla ticaret yapabilirsiniz. Sen bir kaçakçısın ama aynı zamanda Fremen'sin de. Shuloch'tan olmalısın."</p>

  <p>"Neden seni hemen öldürmem için beni kışkırttın?"</p>

  <p>"Çünkü Shuloch'a döndüğümüzde beni nasıl olsa öldürürdün."</p>

  <p>Muriz'in vücudu saldıracakmış gibi kasıldı.</p>

  <p>"Dikkatli ol, Muriz" diye uyardı Leto. "Sizi tanıyorum. Tedbirsiz yolcuların suyunu aldığınız tarihinizde yazıyor. Şimdiye kadar bu sizin için yaygın bir âdet olmalı. Size rastlayanların konuşmasını başka türlü nasıl engelleyebilirdiniz? Sırrınızı başka türlü nasıl saklayabilirdiniz? Batigh! Beni tatlı lakaplarla ve müşfik sözlerle kandıracaktın. Suyumu niye kumun üstüne döküp ziyan edesin ki? Ve Eğer, diğer birçok kişi gibi kaybolacak olsaydım...beni Tanzerouft almış olacaktı."</p>

  <p>Muriz, Leto'nun sözlerinin getireceği Rihani'yi önlemek için sağ eliyle <span class="t30">Solucan'</span><span class="t30">ı</span><span class="t30">n Boynuzlar</span><span class="t30">ı</span> işaretini yaptı. Ve yaşlı Fremenlerin mentatlara ya da onları gelişmiş bir mantık gösterisiyle sarsan herhangi bir şeye nasıl güvenmediklerini bilen Leto gülmemek için kendini tuttu.</p>

  <p>"Namri, Jacurutu'da bizden bahsetmiş." dedi Muriz. "İlk gördüğüm yerde onun suyunu..."</p>

  <p>"Eğer aptal rolü oynamaya devam edersen, boş kumdan başka hiçbir şey alamazsın" dedi Leto. "Bütün Dune yeşil otlar, ağaçlar ve açık su haline geldiğinde ne yapacaksın. Muriz?"</p>

  <p>"Bu asla olmayacak!"</p>

  <p>"Gözlerinin önünde oluyor."</p>

  <p>Leto, Muriz'in dişlerinin öfke ve sinirle gıcırdadığını duydu. Adam hemen ardından kulak tırmalayan bir sesle konuştu: "Bunu nasıl önleyeceksin?"</p>

  <p>"Dönüşüm plânının tamamını biliyorum" dedi Leto. "Bunun bütün zayıf ve güçlü noktalarını biliyorum. Ben olmazsam, Şeyh-hulud sonsuza dek yok olur."</p>

  <p>Sesine tekrar sinsi bir tını yerleşen Muriz şunları söyledi: "Bunu niye burada tartışıyoruz ki? Bir çıkmazdayız. Hançerin var. Beni öldürebilirsin ama Behaleth seni vurur."</p>

  <p>"Buna fırsat kalmadan ben senin tabancanı kaparım" dedi Leto. "Sonra da topterinizi alırım. Evet. onu uçurabilirim."</p>

  <p>Kaşlarını çatan Muriz'in alnı kapüşonunun altında kırıştı. "Ya söylediğin kişi değilsen?"</p>

  <p>"Babam beni tanımaz mı?" diye sordu Leto.</p>

  <p>"Haaa" dedi Muriz. "Demek böyle öğrendin, öyle mi? Ama..." Sustu, başını iki yana salladı. "Ona benim oğlum rehberlik ediyor, ikinizin asla... nasıl..."</p>

  <p>"Demek Muad'Dib'in geleceği okuduğuna inanmıyorsunuz" dedi Leto.</p>

  <p>"Tabii ki inanıyoruz! Ama o kendisi hakkında demişti ki..." Muriz yine sustu.</p>

  <p>"Ve sizin ona güvenmediğinizin farkında olmadığını düşündünüz" dedi Leto. "Ben tam buraya, tam bu zamanda, seninle karşılaşmak için geldim, Muriz. Senin hakkında her şeyi biliyorum çünkü seni gördüm...ve oğlunu da, ne kadar güvenlikte olduğunuza inandığınızı, Muad'Dib'le nasıl alay ettiğinizi, küçük çöl parçanızı korumak için ne entrikalar çevirdiğinizi biliyorum. Ama ben olmazsam, bu küçük çöl parçanız yok olur. Sonsuza dek kaybolur. Dune'da işler çığırından çıktı. Babamın içine doğan görüntüler neredeyse tükendi ve siz yalnızca bana yönelebilirsiniz."</p>

  <p>"O kör..." Muriz sustu, yutkundu.</p>

  <p>"Yakında Arrakeen'dan dönecek" dedi Leto, "ve o zaman onun ne kadar kör olduğunu göreceğiz. Eski Fremen âdetlerinden ne kadar da uzaklaşmışsın, Muriz."</p>

  <p>"Ne?"</p>

  <p>"O sizin için <span class="t30">Wadquiyas</span> oldu. Halkın onu çölde tek başına dolaşırken buldu ve Shuloch'a getirdi. Ne büyük bir keşifti o! Bir bahar damarından daha zengin. <span class="t30">Wadquiyas!</span> O sizinle yaşadı: Onun suyu kabilenizin suyuna karıştı, O sizin Kutsal Nehir'inizin bir parçası oldu." Leto hançeri Muriz'in cüppesine iyice bastırdı. "Dikkatli ol, Muriz." Leto sol elini kaldırdı, Fremen'in yüz maskesini açıp düşürdü.</p>

  <p>Leto'nun ne plânladığını bilen Muriz şöyle dedi: "Her ikimizi de öldürseydin, nereye gidecektin?"</p>

  <p>"Jacurutu'ya geri dönecektim."</p>

  <p>Leto baş parmağının etli kısmını Muriz'in ağzına bastırdı. "Isır ve iç, Muriz. Yoksa ölürsün."</p>

  <p>Muriz bir an duraksadı, ardından hırçın bir tavırla Leto'nun etini ısırdı,</p>

  <p>Leto adamın boğazını izledi, kanı yutuşunu gördü, hançeri geri çekip adama iade etti.</p>

  <p>"Wadquiyas" dedi Leto. "Benim suyumu alabilmen için kabileye karşı bir suç işlemem lazım."</p>

  <p>Muriz başıyla onayladı.</p>

  <p>"Tabancan şurada." Leto çenesiyle işaret etti.</p>

  <p>"Artık bana güveniyor musun?" diye sordu Muriz.</p>

  <p>"Aksi halde Sürülenlerle birlikte nasıl yaşayabilirim?"</p>

  <p>Leto. Muriz'in gözlerinde bir kez daha o sinsi bakışı gördü ama bu kez bakışı, ölçüp biçen, kâr zarar hesabı yapan bir bakıştı. Adam gizli kararları ortaya koyan ani bir hareketle döndü, maula tabancasını aldı ve kanadın basamağına geri döndü. "Hadi" dedi. "Bir solucanın yatağında fazla oyalandık."</p>

  <p class="p16"><span class="t31">*</span></p>

  <p>&nbsp;</p>
</body>
</html>
