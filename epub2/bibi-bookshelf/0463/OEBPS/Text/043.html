<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>34</title>
</head>

<body>
  <h1 class="h11"><a id="a106"></a>34</h1>

  <p class="p14"><span class="t29">Evrenimizin tek bir gözden görünü</span><span class="t29">ş</span><span class="t29">ü, sorunlar</span><span class="t29">ı</span> <span class="t29">çok uzaklarda aramaman</span><span class="t29">ı</span><span class="t29">z gerekti</span><span class="t29">ğ</span><span class="t29">ini söyler. Bu tür sorunlar asla size ula</span><span class="t29">ş</span><span class="t29">mayabilir. Bunun yerine, çitlerinizin içindeki kurda bak</span><span class="t29">ı</span><span class="t29">n. Hattâ d</span><span class="t29">ı</span><span class="t29">ş</span><span class="t29">ar</span><span class="t29">ı</span><span class="t29">da dolanan vah</span><span class="t29">ş</span><span class="t29">i hayvan sürüleri hiç var olmayabilir.</span></p>

  <p class="p15"><span class="t24">- Azhar Kitab</span><span class="t24">ı</span><span class="t24">;</span> <span class="t24">Ş</span><span class="t24">amra 1:4</span></p>

  <p>&nbsp;</p>

  <p>&nbsp;</p>

  <p>Jessica, Idaho'yu oturma odasının penceresinin önünde bekliyordu. Bu, içinde yumuşak divanlar ve eski moda sandalyeler olan rahat bir odaydı. Jessica'nın odalarından hiçbirinde süspansör yoktu ve ışıküreler başka bir çağa ait kristalden yapılmıştı. Penceresi, bir kat aşağıdaki hayat bahçeye bakıyordu.</p>

  <p>Jessica hizmetkârın kapıyı açtığını duydu; ardından Idaho'nun ahşap zemindeki ve sonra da halıdaki ayak seslerini. Arkasına dönmeden dinledi; bakışlarını, hayatın yeşil zemininin alacalı ışığından ayırmadı. Duygularının sessiz, korkulu savaşı şimdi bastırılmalıydı. Prana-bindu eğitimine özgü derin nefesler aldı, zorla sağlanan sükûnetin taşkınını hissetti.</p>

  <p>Tepedeki güneş, araştıran ışığını bir toz ışını boyunca hayata gönderiyor, neredeyse penceresine ulaşan bir ıhlamur ağacının dalları arasında gerilmiş bir örümcek ağının gümüş rengi tekerini aydınlatıyordu. Dairesinin içi serindi ama izolasyonlu pencerenin dışında hava bayıltıcı sıcağın etkisiyle titreşiyordu. Corrino Kalesi hayatın yeşillikleriyle ters düşen hareketsiz bir yerdeydi.</p>

  <p>Idaho'nun, tam arkasında durduğunu duydu.</p>

  <p>Arkasına dönmeden konuştu: "Konuşma yeteneği, kandırmaca ve yanılsama yeteneğidir, Duncan. Neden benimle konuşmak istiyorsun?"</p>

  <p>"Çünkü belki de yalnızca birimiz sağ kalırız" dedi Idaho.</p>

  <p>"Ve benden çabalarınla ilgili iyi bir rapor istiyorsun, öyle mi?" Jessica döndü; onun, odak noktası olmayan o gri, metal gözleriyle kendisini izleyerek, ne kadar soğukkanlı durduğunu gördü. Gözleri ne kadar boştu!</p>

  <p>"Duncan, tarihteki yerinle ilgili kıskançlık duyuyor olabilir misin?"</p>

  <p>Jessica onu suçlayarak konuşuyordu ve bu adamla daha önce yine bu şekilde konuştuğu zamanı hatırladı. Duncan o zaman sarhoştu. Jessica'yı gözlemekle görevlendirilmişti ve birbiriyle çatışan görevleri onu hırpalamıştı. Ama o, gûla öncesi Duncan'dı. Bu onunla aynı adam değildi. Bu, eylemleri tarafından bölünmüş, hırpalanmış biri değildi.</p>

  <p>Idaho gülümseyerek onun bu değerlendirilmesini doğruladı. "Tarihin kendi mahkemesi ve kendi yargıları vardır" dedi. "Hakkımda verilecek yargının beni endişelendireceğinden şüpheliyim."</p>

  <p>"Neden buradasın?" diye sordu Jessica.</p>

  <p>"Sizinle aynı sebepten. Leydim."</p>

  <p>Bu basit sözlerin şaşırtıcı gücünü ele veren hiçbir işaret görünmüyordu ama Jessica müthiş bir hızla düşündü: <span class="t30">Neden burada oldu</span><span class="t30">ğ</span><span class="t30">umu gerçekten biliyor mu?</span> Nasıl bilebilirdi? Yalnızca Ganima biliyordu. O halde mentat hesaplaması için yeterli verisi mi vardı? Bu mümkündü. Ya Jessica'yı ele verecek bir şey söylediyse? Onun burada olma nedenini paylaşıyorsa bunu yapar mıydı? Her hareketlerinin, her sözlerinin Farad'n ya da hizmetkârları tarafından gözlendiğini biliyor olmalıydı.</p>

  <p>"Atreides Evi acı bir yol ayrımına geldi" dedi Jessica. "Aile kendi kendine düşman oldu. Sen Dük'ümün en sadık adamları arasındaydın, Duncan. Baron Harkonnen..."</p>

  <p>"Harkonnenlerden bahsetmeyelim" dedi Duncan. "Bu başka bir dönemdi ve Dük'ünüz öldü." Ve şöyle düşündü: <span class="t30">Paul'ün, Atreideslerdeki Harkonnen kan</span><span class="t30">ı</span><span class="t30">n</span><span class="t30">ı</span> <span class="t30">aç</span><span class="t30">ı</span><span class="t30">klad</span><span class="t30">ığı</span><span class="t30">n</span><span class="t30">ı</span> <span class="t30">tahmin edemiyor mu acaba?</span> Bu Paul için ne büyük bir risk olmuştu ama Duncan Idaho'yu ona daha da sıkı bağlamıştı. Bu şaşırtıcı açıklamadaki güven, neredeyse tahayyül edilemeyecek kadar büyük bir akçeydi. Paul, Baron'un adamlarının Idaho'ya ne yaptıklarını biliyordu.</p>

  <p>"Atreides Evi ölmedi" dedi Jessica.</p>

  <p>"Atreides Evi nedir?" diye sordu Idaho. "Atreides Evi siz misiniz? Alia mı? Ganima mı? Yoksa bu Ev'e hizmet eden insanlar mı? Bu insanlara bakıyorum da onlar sözlerle ifade edilemeyecek bir çilenin izini taşıyorlar! Onlar nasıl Atreides olabilir? Oğlunuz, Çile ve zülüm benim peşimi hiç bırakmadı,' derken doğru söylemişti. Ben kendimi bundan kurtaracağım. Leydim."</p>

  <p>"Gerçekten Farad'n'ın tarafına mı geçtin?"</p>

  <p>"Sizin yaptığınız da bu değil mi. Leydim? Farad'n'ı, Ganima'yla evlenmesinin tüm sorunlarımızı çözeceğine ikna etmek için gelmediniz mi buraya?"</p>

  <p><span class="t30">Gerçekten böyle mi dü</span><span class="t30">ş</span><span class="t30">ünüyor acaba?</span> diye aklından geçirdi Jessica. <span class="t30">Yoksa bizi izleyen casuslar duysun diye mi böyle konu</span><span class="t30">ş</span><span class="t30">uyor?</span></p>

  <p>"Atreides Evi, her zaman için, temel anlamda bir fikir olmuştur" dedi Jessica. "Bunu biliyorsun, Duncan. Biz sadakati sadakatle satın alırız."</p>

  <p>"İnsanlara hizmet" diye alay etti Idaho, "Ahhh, Dük'ünüzün bunu söylediğini birçok kez duymuştum. Mezarında rahat yatmıyor olmalı. Leydim."</p>

  <p>"Gerçekten bu kadar düştüğümüzü mü düşünüyorsun?"</p>

  <p>"Leydim, kendilerine 'İç Çöl'ün Markisi' diyen ve Atreides Evi'ne hattâ Muad'Dib'e beddua eden Fremen asileri olduğunu bilmiyor muydunuz?"</p>

  <p>"Farad'n'ın raporunu duydum" dedi Jessica, Idaho'nun bu konuşmayı nereye ve hangi noktaya kadar götüreceğini merak ediyordu.</p>

  <p>"Bundan daha fazlası var. Leydim, Farad'n'ın raporundan daha fazlası. Onların beddualarını kendi kulaklarımla duydum. Şöyle diyorlardı: 'Ateşlerde yan, Atreides! Ne canın kalsın, ne ruhun, ne vücudun, ne gölgen, ne sihrin, ne kemiklerin, ne saçların, ne lafların, ne de sözlerin. Ne bir mezarın olsun, ne bir evin, ne deliğin, ne de kabrin. Ne bir bahçen olsun, ne de bir ağacın ya da çalın. Ne suyun olsun, ne ekmeğin, ne ışığın ne de ateşin. Ne çocuğun olsun, ne ailen, ne varisin, ne de kabilen. Ne kafan kalsın, ne kolun, ne bacağın, ne yürüyüşün, ne de tohumun. Hiçbir gezegende oturacak yer bulama. Ruhun derinliklerden çıkamasın da asla yerüstünde yaşayanların arasına karışamasın. Asla Şeyh-hulud'u göreme, en aşağılık melanetin içinde zincirlerle bağlan ve ruhun zafer ışığına sonsuza dek ulaşamasın.' İşte böyle beddua ediyorlar. Leydim, Fremenlerden gelen böyle bir nefreti aklınız alıyor mu? Bütün Atreidesleri lanetlenmişin sol eline, ateşler içindeki Kadın-Güneş'e havale ediyorlar."</p>

  <p>Jessica titredi. Hiç şüphesiz Idaho. bu bedduayı, duyduğu ses tonunun aynısıyla aktarmıştı. Neden bunu Corrino Evi'ne açıklamıştı? Öfke içinde bir Fremen'i, korkunç bir kızgınlıkla kabilesinin önünde durmuş bu antik bedduayı okurken gözünde canlarıdırabiliyordu. Idaho neden bunu Farad'n'ın duymasını istemişti?</p>

  <p>"Ganima'yla Farad'n'ın evlenmesi için güçlü bir sav öne sürdün" dedi Jessica.</p>

  <p>"Sizin sorunlara karşı her zaman amaca yönelik bir yaklaşımınız olmuştur" dedi Duncan. "Ganima bir Fremen, O, korunmak için <span class="t30">fai,</span> yani vergi ödemeyen biriyle evlenebilir ancak. Corrino Evi bütün CHOAM paylarını oğlunuza ve varislerine bıraktı, Farad'n Atreideslere zarar vermeme şartıyla varlığını sürdürüyor. Ve Dük'ünüzün Arrakis'e Atmaca bayrağını dikerken ne söylediğini hatırlayın: 'İşte buradayım ve burada kalacağım!' Kemikleri hâlâ orada. Ve Farad'n Arrakis'te yaşamak zorunda kalacak, Sardokarlarıyla birlikte."</p>

  <p>Idaho böyle bir ittifakı düşünerek başını iki yana salladı.</p>

  <p>"Eski bir deyiş vardır, insan bir sorunu soğan soyar gibi soyar" dedi Jessiea, soğuk bir sesle. Bana üstünlük taslamaya nasıl cüret eder? Bu oyunu Farad'n'ın gözleyen gözleri için sergilemediği sürece...</p>

  <p>"Nedense, Fremenlerle Sardokarları aynı gezegeni paylaşırken düşünemiyorum" dedi Idaho. "Bu soğandan ayrılmayan bir kat."</p>

  <p>Idaho'nun sözlerinin Farad'n ve danışmanlarının kafasında uyandırabileceği düşüncelerden hoşlanmayan Jessica sert bir şekilde konuştu: "Atreides Evi hâlâ bu İmparatorluk'ta kanundur!" Ve şöyle düşündü: <span class="t30">Idaho, Farad'n'</span><span class="t30">ı</span><span class="t30">n, taht</span><span class="t30">ı</span> <span class="t30">Atreidesler olmadan tekrar kazanabilece</span><span class="t30">ğ</span><span class="t30">ine inanmas</span><span class="t30">ı</span><span class="t30">n</span><span class="t30">ı</span> <span class="t30">m</span><span class="t30">ı</span> <span class="t30">istiyor?</span></p>

  <p>"Ah, evet" dedi Idaho. "Neredeyse unutuyordum. Atreides Kanunu! Altın İksir'in Rahipleri tarafından tercüme edildiği şekliyle tabii. Gözlerimi kapatınca. Dük'ünüzün bana, gayri menkulün daima şiddetle ya da onun tehididiyle kazanıldığını ve elde tutulduğunu söylediğini hatırlıyorum. Gurney'in şarkısında söylediği gibi servet her yerde geçer. Sonuç, kullanılan araçları haklı kılar mı? Yoksa vecizeleri birbirine mi karıştırıyorum? Yumruk, Fremen lejyonları ya da Sardokarlar tarafından açıkça da sallansa, Atreides Kanunu'yla da gizlense fark etmez, yumruk oradadır. Ve soğan katı ayrılmayacak. Leydim. Farad'n'ın hangi yumruğu isteyeceğini merak ediyorum."</p>

  <p><span class="t30">Ne yap</span><span class="t30">ı</span><span class="t30">yor acaba?</span> diye düşündü Jessica. Corrino Evi bu savı sonuna kadar kullanacak ve bundan şeytanca bir zevk alacak!</p>

  <p>"Yani Rahiplerin, Ganima'nın Farad'n'la evlenmesine izin vermeyeceğini mi düşünüyorsun?" dedi Jessica, Idaho'nun sözlerinin nereye yönelebileceğini anlamaya çalışarak.</p>

  <p>"İzin vermek mi? Yeraltındaki Tanrılar! Rahipler Alia her ne emrederse ona izin verirler. Farad'n'la kendisi evlenebilir!"</p>

  <p>Bu <span class="t30">konuda m</span><span class="t30">ı</span> <span class="t30">a</span><span class="t30">ğı</span><span class="t30">z ar</span><span class="t30">ı</span><span class="t30">yor, acaba?</span> diye düşündü Jessica.</p>

  <p>"Hayır, Leydim" dedi Idaho. "Mesele bu değil. Bu İmparatorluk'un halkı, Atreides hükümetiyle Hayvan Rabban'ın hükümeti arasındaki farkı ayırt edemez. Arrakeen zindanlarında her Allahın günü insanlar ölüyor. Ben orayı terk ettim çünkü kılıç kullanan kolumu bir saat daha Atreideslere veremem! Ne söylediğimi, en yakın Atreides temsilcisi olarak neden size geldiğimi anlamıyor musunuz? Atreides imparatorluğu Dük'ünüze ve oğlunuza ihanet etti. Kızınızı sevdim ama o başka bir yola gitti, ben başka bir yola. Eğer iş bu noktaya gelirse, Farad'n'a, Ganima'nın elini ya da Alia'nınkini yalnızca kendi şartlarıyla kabul etmesini tavsiye edeceğim!"</p>

  <p><span class="t30">Ahhh, Atreideslerin hizmetinden onurlu bir</span> <span class="t30">ş</span><span class="t30">ekilde resmen ayr</span><span class="t30">ı</span><span class="t30">lma sahnesini oynuyor,</span> diye düşündü Jessica. Ama bahsettiği şu diğer meselelerin onun amacına nasıl hizmet ettiğini biliyor olabilir miydi? Kaşlarını çatarak ona baktı. "Casusların her sözcüğü dinlediğini biliyorsun, değil mi?"</p>

  <p>"Casuslar mı?" Idaho güldü. "Ben de onların yerinde olsam dinlerdim. Sadakatimin nasıl farklı bir yolda ilerlediğini bilmiyor musunuz? Çölde birçok yalnız gece geçirdim, Fremenler o mekân hakkında haklı. Çölde, özellikle gece akla hayale gelmeyecek tehlikelerle karşılaşırsınız."</p>

  <p>"Orası Fremenlerin bize beddua ettiğini duyduğun yer mi?"</p>

  <p>"Evet. Al-Ourouba'ların arasında. Vaiz'in önerisiyle onlara katıldım. Biz, Rahiplere boyun eğmeyi reddedenler, kendimize Zarr Sadus diyoruz. Ben, bir Atreides'e, düşman saflarına geçtiğimi resmen bildirmek için buradayım."</p>

  <p>Jessica onu inceledi, nüansların belirtilerini aradı ama Idaho yalan söylediğine ya da gizli plânlar yaptığına dair hiçbir belirti göstermiyordu. Farad'n'ın tarafına geçmiş olması gerçekten mümkün müydü? Rahibeler Birliği'nin düsturunu hatırladı: <span class="t30">İ</span><span class="t30">nsan ili</span><span class="t30">ş</span><span class="t30">kilerinde hiçbir</span> <span class="t30">ş</span><span class="t30">ey sürekli de</span><span class="t30">ğ</span><span class="t30">ildir, tüm insan ili</span><span class="t30">ş</span><span class="t30">kileri bir spiral içinde döner, d</span><span class="t30">ı</span><span class="t30">ş</span><span class="t30">a do</span><span class="t30">ğ</span><span class="t30">ru dönerek ilerler.</span> Eğer Idaho Atreideslerin tarafını gerçekten bırakmış olsaydı, bu, onun şu anki tavrını açıklardı. Dışa doğru dönerek ilerliyordu. Jessica bu olasılığı göz önünde bulundurmalıydı.</p>

  <p><span class="t30">Ama</span> neden Vaiz 'in önerisine uyduğunu vurgulamıştı?</p>

  <p>Jessica'nın aklı hızla çalıştı ve alternatifleri değerlendirdiğinde Idaho'yu öldürmek zorunda kalabileceğini fark etti. Umutlarını bağladığı plân öyle hassastı ki ona hiçbir şeyin müdahale etmesine izin verilemezdi. Hiçbir şeyin. Ve Idaho'nun sözleri, onun plânını bildiğine dair ipuçları veriyordu. Odadaki göreceli pozisyonlarını değerlendirdi, öldürücü bir darbe için pozisyon almak üzere yerini değiştirdi ve döndü.</p>

  <p>"Faufreluches'in normalleştirme etkisini her zaman gücümüzün temel direği olarak düşündüm" dedi Jessica. Konuyu neden sınıf ayrımı sistemine getirdiğini merak etsin bakalım. "Büyük Evler'in Landsraad Kurulu, bölgesel Sysselraads, hepsinin hak ettiği bizim..."</p>

  <p>"Dikkatimi dağıtmayın" dedi Duncan.</p>

  <p>Ve Idaho, Jessica'nın hareketlerinin bu kadar şeffaflaşmasına hayret etti. Jessica'nın gizliliği mi gevşiyordu yoksa Idaho onun Bene Gesserit eğitiminin duvarlarını sonunda aşmış mıydı? İkincisi olduğuna karar verdi ama bunun sebebi biraz da Jessica'nın içindeydi...yaşlandıkça ortaya çıkan bir değişiklik. Bu, tıpkı yeni Fremenlerle eskiler arasındaki küçük farkları gördüğünde üzüldüğü gibi üzmüştü onu. Çölün yok oluşu, insanlar için değerli olan bir şeyin yok oluşuydu ve Idaho bu şeyi tanımlayamıyordu; aynen Leydi Jessica'ya neler olduğunu tanımlayamadıgı gibi.</p>

  <p>Jessica, Idaho'ya bariz bir hayretle baktı, tepkisini gizlemeye çalışmadı. Idaho onu bu kadar kolay okuyabiliyor muydu?</p>

  <p>"Beni öldürmeyeceksin." dedi Idaho. Fremenlerin uyarı sözlerini kullandı: "Kanını hançerimin üstüne sıçratma." Ve şöyle düşündü: <span class="t30">Çok fazla Fremenle</span><span class="t30">ş</span><span class="t30">tim.</span> İkinci yaşamını barındıran bu gezegenin âdetlerini ne kadar derinden kabul etmiş olduğunu fark etmek ona buruk bir süreklilik hissi verdi.</p>

  <p>"Bence gitsen iyi olur" dedi Jessica.</p>

  <p>"Atreideslerin hizmetinden aynlmam kabul edilmeden olmaz."</p>

  <p>"Kabul edildi!" Jessica bunu üzerine basa basa söylemişti. Ve ancak söylediklen sonra, bunu nasıl sadece refleksle söylemiş olduğunu fark etti. Düşünüp taşınmak için zamana ihtiyacı vardı. Idaho onun ne yapacağını nereden bilmişti. Jessica, onun, bahar yöntemiyle Zaman da sıçrayabildiğine inanmıyordu.</p>

  <p>Idaho sırtında kapıyı hissedinceye kadar geri geri giderek ondan uzaklaştı. Eğilerek selam verdi. "Size bir kez daha Leydim diyorum, bir daha asla demeyeceğim. Farad'n'a tavsiyem sizi mümkün olan en kısa zamanda, sessizce ve hızla Wallach'a geri göndermesi olacak. Siz el altında bulundurulmayacak kadar tehlikeli bir oyuncaksınız. Ama onun sizi bir oyuncak olarak düşündüğüne inanmıyorum. Siz Rahibeler Birliği için çalışıyorsunuz, Atreidesler için değil. Atreidesler için hiç çalıştınız mı merak ediyorum artık. Siz cadılar, basit ölümlülerin güvenemeyecegi kadar derin ve karanlık bir şekilde hareket ediyorsunuz."</p>

  <p>"Bir gûla kendini basit bir ölümlü olarak görüyor diye alay etti Jessica.</p>

  <p>"Sizinle kıyaslayınca öyle" dedi Idaho.</p>

  <p>"Çık dışarı!" diye emretti Jessica.</p>

  <p>"Benim plânım da bu." Kapıdan dışarı süzüldü, onları dinlediği aşikâr olan hizmetkârın meraklı bakışları altında uzaklaştı.</p>

  <p><span class="t30">Halloldu,</span> diye düşündü Idaho. <span class="t30">Bundan yaln</span><span class="t30">ı</span><span class="t30">zca tek bir anlam ç</span><span class="t30">ı</span><span class="t30">karabilirler.</span></p>

  <p class="p16"><span class="t31">*</span></p>

  <p>&nbsp;</p>
</body>
</html>
