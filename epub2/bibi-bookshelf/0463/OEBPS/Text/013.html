<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>4</title>
</head>

<body>
  <h1 class="h11"><a id="a76"></a>4</h1>

  <p class="p14"><span class="t29">melanj (me'lanj ayr</span><span class="t29">ı</span><span class="t29">ca ma'lanj) i. kökeni belirsiz (antik Arz Franzças</span><span class="t29">ı</span><span class="t29">'ndan türedi</span><span class="t29">ğ</span><span class="t29">i san</span><span class="t29">ı</span><span class="t29">lmaktad</span><span class="t29">ı</span><span class="t29">r): a baharat kar</span><span class="t29">ı</span><span class="t29">ş</span><span class="t29">ı</span><span class="t29">m</span><span class="t29">ı</span><span class="t29">; b. ömrü uzat</span><span class="t29">ı</span><span class="t29">c</span><span class="t29">ı</span> <span class="t29">özellikleri, ilk olarak. Bilge</span> <span class="t29">Ş</span><span class="t29">akkad devrinin saray kimya</span><span class="t29">ğ</span><span class="t29">eri Yanshuph Ashkoko taraf</span><span class="t29">ı</span><span class="t29">ndan belirlenen Arrakis (Dune) bahar</span><span class="t29">ı</span><span class="t29">: Yaln</span><span class="t29">ı</span><span class="t29">zca Arrakis'in en aç</span><span class="t29">ı</span><span class="t29">k çöl kumlar</span><span class="t29">ı</span><span class="t29">nda bulunan ve ilk Fremen Mehdisi Paul Muad'Dib (Atreides)'in kehanet görüntüleriyle ba</span><span class="t29">ğ</span><span class="t29">lant</span><span class="t29">ı</span><span class="t29">s</span><span class="t29">ı</span> <span class="t29">olan Arrakis melanj</span><span class="t29">ı</span><span class="t29">; ayr</span><span class="t29">ı</span><span class="t29">ca Uzay Loncas</span><span class="t29">ı</span> <span class="t29">Kaplanlar</span><span class="t29">ı</span> <span class="t29">ve Bene Gesseritler taraf</span><span class="t29">ı</span><span class="t29">ndan da kullan</span><span class="t29">ı</span><span class="t29">lmaktad</span><span class="t29">ı</span><span class="t29">r.</span></p>

  <p class="p15"><span class="t24">İ</span><span class="t24">mparatorluk Sözlü</span><span class="t24">ğ</span><span class="t24">ü</span></p>

  <p class="p15"><span class="t24">be</span><span class="t24">ş</span><span class="t24">inci bask</span><span class="t24">ı</span></p>

  <p>&nbsp;</p>

  <p>&nbsp;</p>

  <p>İki büyük kedi, şafak ışığında, kayalık sırtın üstüne kolayca sıçrayarak çıktılar. Henüz o heyecanlı ava gerçekten başlamamışlardı, sadece bölgelerine göz gezdiriyorlardı. Bunlara Laza kaplanları deniyordu; neredeyse sekiz bin yıl önce Salusa Secundus gezegenine getirilmiş özel bir cins.</p>

  <p>Antik Arz soyuna yapılan genetik müdahale bazı orijinal kaplan özelliklerini silmiş ve bazı unsurları da ayıklamıştı. Dişleri uzun kalmıştı. Yüzleri geniş, gözleri tetikte ve zekiceydi. Pençeleri, düzgün olmayan arazilerde yürümelerini kolaylaştırmak için büyümüştü: Kılıfın içine çekilen tırnakları on santimetreye kadar uzanabiliyordu ve uçları kılıfın törpüleyici baskısıyla ustura kadar keskinleşmişti. Her yanı aynı tonda olan bej rengi postları, onları kumun üstünde neredeyse görünmez kılıyordu.</p>

  <p>Bir başka açıdan daha atalarından farklıydılar: Yavruyken beyinlerine servo-uyarıcılar yerleştirilmişti. Uyarıcılar, onları, vericiye her kim sahipse onun piyonu haline getiriyordu.</p>

  <p>Hava soğuktu, kediler araziyi taramak için durakladıklarında solukları havada buharlaşıyordu. Çevrelerinde Salusa Secundus'un kuru ve çorak bırakılmış bir bölgesi uzanıyordu; Arrakis'ten kaçırılıp melanj tekelinin kırılabilmesi rüyasıyla zar zor canlı tutulabilen az sayıdaki kum balığını barındıran bir mekân. Kedilerin durduğu yerde manzarayı, bej rengi kayalarla, sabah güneşinin uzun gölgelerinde gümüşi yeşil renkte görünen, oraya buraya dağılmış seyrek çalılar bölüyordu.</p>

  <p>Küçücük bir hareketle kediler aniden alarma geçtiler. Gözleri yavaşça sola döndü, ardından kafaları da. Ta aşağıda, çıplak kayaların arasında, iki çocuk el ele tutuşmuş, kuru bir akıntıyla mücadele ederek yukarı çıkmaya çalışıyordu. Çocukların yaşları, standart yıl hesabına göre yaklaşık dokuz ya da ondu. Kızıl saçlıydılar ve üstlerinde dikiş yerleri göz alıcı beyaz burkalarla kaplı damıtıcı giysiler vardı ve giysilerin alnına alev-cevher ipliklerle Atreides Evi'nin atmaca sorgucu işlenmişti. Çocuklar yürürken neşe içinde konuşuyorlardı ve sesleri avcı kedilere net bir şekilde ulaşıyordu. Laza kaplanları bu oyunu biliyorlardı, daha önce oynamışlardı; ama hareketsiz kaldılar, servo-uyarıcılarındaki av sinyalinin tetiklemesini bekliyorlardı.</p>

  <p>Sırtın tepesinde, kedilerin arkasında bir adam belirdi, durdu ve manzarayı inceledi: Kediler ve çocuklar. Adamın üstünde, bir Başar'ın yaveri olduğunu gösteren Levenbrech nişanını taşıyan gri-siyah Sardokar üniforması vardı, ince bir kutunun içindeki servo-vericiyi, boynundan ve koltuk altından geçen bir kemerle göğsünün üstünde, her iki eliyle de anahtarlara kolayca ulaşabileceği bir şekilde taşıyordu.</p>

  <p>Adam yaklaşırken kediler kafalarını çevirmediler. Onu, çıkardığı seslerden ve kokusundan tanıyorlardı. Adam tutuna tutana aşağı inip kedilere iki adım kala durdu ve alnındaki terleri sildi. Hava soğuktu fakat bu iş çok zordu. Donuk gözleri tekrar manzarayı inceledi: Kediler ve çocuklar. Sarı saçlarının ıslak bir telini siyah miğferine soktu ve boğazının içine yerleştirilmiş mikrofona dokundu.</p>

  <p>"Kedilerin görüş alanına girdiler."</p>

  <p>Yanıt veren ses hızı iki kulağının arkasına yerleştirilmiş alıcılarla ona ulaştı. 'Onları görüyoruz."</p>

  <p>"Bu sefer mi?" diye sordu Levenbrech.</p>

  <p>"Bir av emri olmaksızın mı yapacaklar?" diye karşılık verdi ses.</p>

  <p>"Hazırlar" dedi Levenbrech.</p>

  <p>"Çok iyi. Bakalım dört şartlandırma seansı yeterli olacak mı?"</p>

  <p>"Hazır olduğunuzda bana söyleyin."</p>

  <p>"Ne zaman istersen."</p>

  <p>"Şimdi, o halde" dedi Levenbrech.</p>

  <p>Servo-vericinin sağ tarafındaki kırmızı bir anahtarı koruyan çubuğu kaldırıp anahtara dokundu. Şimdi kediler bir verici sınırlaması olmaksızın duruyorlardı. Elini kırmızı anahtarın altındaki siyah anahtarın üstünde, olurda aniden hayvanlar kendisine saldırırsa onları durdurmaya hazır bir şekilde tuttu. Ama hayvanlar onun hiç farkına varmadılar, eğildiler ve sırttan aşağı çocuklara doğru güçlükle inmeye başladılar. Kocaman pençeleri yumuşakça süzülen hareketlerle kayıyordu.</p>

  <p>Levenbrech izlemek için diz çöktü; çevresinde bir yerlere, bütün bu sahneyi Prens'inin yaşadığı Kale'nin içindeki gizli bir monitöre aktaran bir iletici göz saklanmış olduğunu biliyordu.</p>

  <p>Hemen sonra kediler sıçramaya, ardından da koşmaya başladılar.</p>

  <p>Kayalık arazide tırmanmaya çalışan çocuklar hâlâ tehlikenin farkında değildi. Çocuklardan biri güldü...açık havada ince ve tiz bir ses. Diğer çocuk sendeledi ve dengesini sağlamaya çalışırken dönüp kedileri gördü. Onları gösterdi. "Bak!"</p>

  <p>Çocukların ikisi de durup yaşamlarına yapılan bu ilginç müdahaleye baktılar. Laza kaplanları onlara saldırdığında hâlâ aynı yerde duruyorlardı, kedilerden her biri çocuklardan birine saldırmıştı. Çocuklar aniden ölüverdiler. boyunları çabucak kırılmıştı. Kediler karınlarını doyurmaya başladılar.</p>

  <p>"Onları geri çağırayım mı?"' diye sordu Levenbrech.</p>

  <p>"Bırak bitirsinler. İyi iş becerdiler. Başaracaklarını biliyordum, bu ikisi muhteşem."</p>

  <p>"Şimdiye kadar gördüklerimin en iyisi" diye onayladı Levenbrech.</p>

  <p>"Çok iyi. o halde. Senin için taşıt yollanıyor. Artık sinyali kesiyoruz."</p>

  <p>Levenbrech doğruldu ve gerindi. Başarılı gösterisini ta Meclis Binasının yeşil topraklarındaki Başar'ına aktaran iletici gözün yerini belli eden ispiyoncu bir parıltının bulunduğu sol taraftaki yüksek alana bakmaktan vazgeçti. Levenbrech gülümsedi. Bu günkü çalışması sayesinde bir terfi alacaktı. Şimdiden boynuna takılmış bir Bator nişanını hissedebiliyordu... ve bir gün Burseg... hattâ bir gün Başar. Merhum IV. Şaddam'ın torunu Farad'n'ın birliklerinde, üstün hizmette bulunanlar parlak terfiler kazanırdı. Bir gün Prens hakkı olan tahta oturduğunda, daha da büyük terfiler olacaktı. Bunun sonu bir Başar rütbesi olmayabilirdi. Bu âlemin birçok dünyasında sahip olunacak Baronluklar ve Kontluklar vardı...bir kez Atreides ikizleri ortadan kaldırıldıktan sonra.</p>

  <p class="p16"><span class="t31">*</span></p>

  <p class="p16"><span class="t31">&nbsp;</span></p>
</body>
</html>
