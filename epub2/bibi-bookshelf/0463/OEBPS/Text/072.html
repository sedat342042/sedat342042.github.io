<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>63</title>
</head>

<body>
  <h1 class="h11"><a id="a135"></a>63</h1>

  <p class="p14"><span class="t29">Bütün bir sistemin, bilinçli unsurlar</span><span class="t29">ı</span><span class="t29">na gerçekle</span><span class="t29">ş</span><span class="t29">tirilecek bir sald</span><span class="t29">ı</span><span class="t29">r</span><span class="t29">ı</span> <span class="t29">yoluyla daha iyi çal</span><span class="t29">ı</span><span class="t29">ş</span><span class="t29">t</span><span class="t29">ı</span><span class="t29">r</span><span class="t29">ı</span><span class="t29">labilece</span><span class="t29">ğ</span><span class="t29">i varsay</span><span class="t29">ı</span><span class="t29">m</span><span class="t29">ı</span> <span class="t29">tehlikeli bir cehaleti ele verir. Bu, ço</span><span class="t29">ğ</span><span class="t29">u zaman, kendine bilim insan</span><span class="t29">ı</span> <span class="t29">ya da teknoloji uzman</span><span class="t29">ı</span> <span class="t29">diyenlerin cahilce yakla</span><span class="t29">ş</span><span class="t29">ı</span><span class="t29">m</span><span class="t29">ı</span> <span class="t29">olmu</span><span class="t29">ş</span><span class="t29">tur.</span></p>

  <p class="p27"><span class="t35">- Hark al-Ada'n</span><span class="t35">ı</span><span class="t35">n Yazd</span><span class="t35">ığı</span></p>

  <p class="p27"><span class="t35">Butleryan Cihat</span></p>

  <p>&nbsp;</p>

  <p>&nbsp;</p>

  <p>"Geceleri koşuyor, kuzen" dedi Ganima. "Koşuyor. Onu koşarken gördün mü?"</p>

  <p>"Hayır" dedi Farad'n.</p>

  <p>Farad'n, Leto'nun onları görüşmek üzere çağırdığı, Kale'nin küçük kabul salonunun dışında Ganima'yla birlikte bekliyordu. Sanki zihni başka bir yerde yaşıyormuş gibi içine kapanmış görünen Leydi Jessica'yla yan yana olmaktan rahatsız olan Tyekanik bir kenarda duruyordu. Kahvaltı vaktinin üstünden en fazla bir saat geçmişti ama birçok şey halledilmişti bile. Lonca'ya bir davet. CHOAM'a ve Landsraad'a mesajlar.</p>

  <p>Farad'n bu Atreidesleri anlamakta güçlük çekiyordu. Leydi Jessica onu uyarmıştı ama yine de onlarla gerçek hayatta karşılaşınca şaşırmıştı. Hâlâ nişandan bahsediyorlardı oysa bunu gerektiren politik nedenlerin çoğu çözülmüş görünüyordu. Leto tahta oturacaktı, buna pek şüphe yoktu. O garip canlı teninin çıkarılması gerekecekti elbette...ama zamanla...</p>

  <p>"Kendini yormak için koşuyor" dedi Ganima. "O vücuda gelmiş Kralizec. Hiçbir rüzgâr onun koştuğu kadar hızlı esemez. Kumulların zirvesinde zor seçiliyordu. Ben onu gördüm. Koşuyor, koşuyordu. Ve sonunda kendisini bitkin düşürdüğünde, geri dönüyor ve başını kucağıma koyuyor. 'İçindeki annemizden benim ölmem için bir yol bulmasını iste,' diye yalvarıyor."</p>

  <p>Farad'n gözlerini Ganima'ya dikti. Meydandaki ayaklanmadan bu yana geçen bir hafta içinde, Kale'de garip ritimli hareketler, gizemli gidiş gelişler olmuştu; Kalkan Duvarı'nın ötesinde gerçekleşen amansız çarpışma haberlerini, askeri konularda tavsiyesi istenen Tyekanik'ten duymuştu.</p>

  <p>"Seni anlamıyorum" dedi Farad'n. "Onun ölmesi için bir yol bulmak, öyle mi?"</p>

  <p>"Benden seni hazırlamamı istedi" dedi Ganima. Daha önce de olduğu gibi, bu Corrino Prensi'nin garip saflığı onu etkilemişti. Bu Jessica'nın işi miydi yoksa Farad'n'ın içinde var olan bir şey miydi?</p>

  <p>"Niçin?"</p>

  <p>"O artık insan değil" dedi Ganima. "Dün bana onun <span class="t30">canl</span><span class="t30">ı</span> <span class="t30">tenini</span> ne zaman çıkaracağını sormuştun: Asla. O, artık Leto'nun bir parçası, Leto da onun bir parçası. Leto metamorfoz onu yok etmeden önce yaklaşık dört bin yıl yaşayacağını tahmin ediyor."</p>

  <p>Boğazı kuruyan Farad'n yutkunmaya çalıştı.</p>

  <p>"Niye koştuğunu anladın mı?" diye sordu Ganima.</p>

  <p>"Ama Eğer bu kadar çok yaşayacaksa ve bu kadar çok..."</p>

  <p>"Çünkü insan olmanın hatırası onun içinde çok zengin. Bütün o yaşamları düşün, kuzen. Hayır. Bunu tahayyül edemezsin çünkü senin hiç yaşamadığın bir şey. Ama ben biliyorum. Onun acısını tahayyül edebiliyorum. Daha önce hiç kimsenin katlanmadığı kadar büyük bir fedakârlığa katlanıyor. Babamız bundan kaçmaya çalışarak çöle yürüdü. Alia bunun korkusundan Melanet oldu. Babaannemiz bu durumun yalnızca flû bir başlangıcına sahip ama bununla birlikte yaşamak için tüm Bene Gesserit hilelerini kullanmak zorunda ki bu Başrahibe eğitimiyle aynı şeydir. Ama Leto! O tamamen yalnız, asla bir eşi daha olmayacak."</p>

  <p>Farad'n bu sözlerin, kendisini afallattığını hissetti. Dört bin yıl boyunca imparator olmak mı?</p>

  <p>Jessica biliyor dedi Ganima, babaannesine bakarak. "Leto dün gece ona anlattı. Kendisini insanlık tarihinin ilk gerçek uzun vadeli plânlamacısı olarak adlandırıyor."</p>

  <p>"Ne...plânlıyor?"</p>

  <p>"Altın Yol'u. Bunu sana daha sonra açıklar."</p>

  <p>"Ve bu...plânda bana bir rol mü verecek?"</p>

  <p>"Benim eşim olarak" dedi Ganima. "Rahibeler Birliği'nin çiftleştirme programını devralacak. Babaannemin sana. Bene Gesserit'in, olağanüstü güçleri olan bir erkek Başrahibe hayalinden bahsettiğinden eminim. O..."</p>

  <p>"Demek istediğin bizim sadece..."</p>

  <p>"Sadece değil." Ganima onun koluna girdi, sıcak bir samimiyetle sıktı. "İkimize de büyük sorumluluk gerektiren görevler verecek. Yani çocuk yapmadığımız zamanlarda."</p>

  <p>"Eee, sen biraz küçüksün" dedi Farad'n, kolunu çekerek.</p>

  <p>"Bu hatayı bir daha asla yapma" dedi Ganima. Sesi buz gibiydi.</p>

  <p>Jessiea, Tyekanik'le birlikte onların yanına geldi.</p>

  <p>"Tyek bana, çarpışmaların gezegen dışına yayıldığını söyledi" dedi Jessica. "Biarek'teki Merkezi Tapınak kuşatma altındaymış."</p>

  <p>Farad'n, Jessica'nın bunu garip bir sükûnetle söylediğini düşündü. Gece boyunca Tyekanik'le birlikte raporları gözden geçirmişti. İsyanın çılgın ateşi bütün İmparatorluk'a yayılmıştı. Bastırılacaktı elbette ama Leto'nun canlandıracağı üzgün bir İmparatorluk'u olacaktı.</p>

  <p>"İşte Stilgar geliyor" dedi Ganima. "Onu bekliyorlardı." Bir kez daha Farad'n'ın koluna girdi.</p>

  <p>Yaşlı Fremen Naip, çöl günlerinden iki eski Ölüm Komandosu arkadaşının eşliğinde karşı kapıdan içeri girdi. Hepsi beyaz biyeli siyah resmi cüppeler giymişlerdi ve alınlarında yas tuttuklarını gösteren sarı bantlar vardı. Kararlı adımlarla yaklaştılar ama Stilgar dikkatini Jessica'dan ayırmıyordu. Onun önünde durdu ve ihtiyatlı bir tavırla selam verdi.</p>

  <p>"Duncan Idaho'nun ölümünden dolayı hâlâ endişelisin" dedi Jessica. Eski dostunun bu ihtiyatlı tavrından hoşlanmamıştı.</p>

  <p>"Başrahibe" dedi Stilgar.</p>

  <p><span class="t30">Demek bu</span> <span class="t30">ş</span><span class="t30">ekilde sürecek!</span> diye düşündü Jessica. <span class="t30">Tamamen resmi; ve kan</span><span class="t30">ı</span> <span class="t30">silmek zordur diyen Fremen kanununa uygun olarak.</span></p>

  <p>Şöyle dedi: "Bizim görüşümüze göre sen, Duncan'ın sana tahsis ettiği bir rolü oynadın. Bu, bir adamın Atreidesler için yaşamını ilk verişi değil. Bunu neden yapıyorlar. Stil? Sen de birçok kez bunu yapmaya hazırdın. Neden? Bunun nedeni, karşılık olarak Atreideslerin ne kadar çok şey verdiğini bilmeniz mi?"</p>

  <p>"İntikam için bahane aramamanız beni mutlu etti" dedi Stilgar. "Ama torununuzla tartışmam gereken bazı meseleler var. Bu meseleler bizi sonsuza dek sizden ayırabilir."</p>

  <p>"Tabr'ın ona bağlılık yemini etmeyeceğini mi kastediyorsun?" diye sordu Ganima.</p>

  <p>"Kendi kararımı kendim vereceğimi kastediyorum. Ganima'ya soğuk bir bakış attı. Fremenlerimin bu hale gelmesinden hoşlanmıyorum" diye homurdandı. "Eski yöntemlere geri döneceğiz. Eğer gerekirse siz olmadan."</p>

  <p>"Bir süre için olabilir" dedi Ganima. "Ama çöl ölüyor. Stil. Ortada hiç solucan, hiç çöl kalmadığı zaman ne yapacaksınız?"</p>

  <p>"Buna inanmıyorum."</p>

  <p>"Yüz yıl sonra" dedi Ganima, "solucanların sayısı ellinin altına düşecek ve bunlar da dikkatli bir şekilde koruma altında tutulan hasta hayvanlar olacak. Baharları yalnızca Uzay Loncası'na verilecek ve fiyatı..." Başını iki yana salladı. "Leto'nun hesaplarını gördüm. O, gezegenin her tarafına gitti. O biliyor."</p>

  <p>"Fremenleri köleniz olarak tutmak için başka bir hile mi bu?"</p>

  <p>"Sen ne zaman benim kölem oldun?" diye sordu Ganima.</p>

  <p>Stilgar kaşlarını çattı. Ne söylerse söylesin, ne yaparsa yapsın, bu ikizler hep onu suçlu çıkarıyorlardı!</p>

  <p>"Dün akşam bana şu Altın Yol'dan bahsetti" dedi Stilgar pat diye. "Hiç hoşuma gitmedi!"</p>

  <p>"Bu çok garip" dedi Ganima, babaannesine şöyle bir bakarak. "İmparatorluk'un çoğu bunu sevinçle karşılayacak."</p>

  <p>"Hepimizin felâketi" diye mınldandı Stilgar.</p>

  <p>"Ama herkes Altın Çağ'ı özlüyor" dedi Ganima. "Öyle değil mi, babaanne?"</p>

  <p>"Herkes" diye onayladı Jessica.</p>

  <p>"Leto'nun onlara vereceği Firavni İmparatorluk'u özlüyorlar" dedi Ganima. "Büyük bir barışın yanı sıra bereketli hasatlar, bol ticaret ve Altın Hükümdar dışında herkes için eşitlik özlemi içindeler."</p>

  <p>"Bu Fremenlerin sonu olacak!" diye karşı çıktı Stilgar.</p>

  <p>"Bunu nasıl söylersin? Nadir tatminsizlikleri ortadan kaldırmak için askerlere ve cesur adamlara ihtiyacımız olmayacak mı? neden Stil, sen ve Tyek'in yoldaşları bu işi yapmak için nazlanıyorsunuz?"</p>

  <p>Stilgar, Sardokar subayına baktı ve aralarından garip bir anlaşma ışığı geçti.</p>

  <p>"Ve Leto baharı kontrol edecek" diye onlara hatırlattı Jessica.</p>

  <p>"Mutlak kontrolünü elinde tutacak" dedi Ganima.</p>

  <p>Onları Jessica'nın öğrettiği yeni bilinçle dinleyen Farad'n, bunun Ganima'yla babaannesi arasında önceden hazırlanarak sahneye konan bir gösteri olduğunu fark etti.</p>

  <p>"Barış sürecek, sürecek, sürecek" dedi Ganima. "Savaşın hatırası yok olup gidecek. Leto insanlığı en az dörtbin yıl bu bahçenin içinden geçirecek."</p>

  <p>Tyekanik soran gözlerle Farad'n'a baktı, hafifçe öksürdü.</p>

  <p>"Ne var, Tyek?" dedi Farad'n.</p>

  <p>"Sizinle özel olarak konuşmak istiyorum, Prens'im. "</p>

  <p>Farad'n gülümsedi, Tyekanik'in asker kafasındaki soruyu ve burada bulunan en az iki kişinin daha bu sorunun ne olduğunu anladığını biliyordu. "Sardokarları satmayacağım" dedi Farad'n.</p>

  <p>"Buna gerek yok" dedi Ganima.</p>

  <p>"Bu çocuğu mu dinliyorsunuz?" diye sordu Tyekanik. Çok öfkelenmişti. Oradaki yaşlı Naip bütün bu entrikanın neden olduğu sorunları anlamıştı ama başka hiç kimse bu durumla ilgili tek bir şey bilmiyordu!</p>

  <p>Ganima keyifsiz bir şekilde gülümsedi. "Anlat ona, Farad'ın."</p>

  <p>Farad'n iç çekti. Bir çocuk olmayan bu çocuğun acayipliğini unutmak çok kolaydı. Onunla evli geçen bir ömrü düşünebiliyordu, her mahremiyette gizli kuşkular. Bu, tam anlamıyla hoş bir olasılık değildi ama Farad'n bunun kaçınılmazlığını anlamaya başlamıştı. Azalan bahar üretiminin mutlak kontrolü! Evrende hiçbir şey bahar olmadan hareket edemezdi.</p>

  <p>"Daha sonra, Tyek" dedi Farad'n.</p>

  <p>"Ama..."</p>

  <p><span class="t30">"Daha sonra dedim!"</span> Tyekanik'in üstünde ilk kez Ses kullanmıştı, adamın şaşkınlık İçinde gözlerini kırpıp sessiz kaldığını gördü.</p>

  <p>Jessica'nın dudaklarında gergin bir gülümseme belirdi.</p>

  <p>"Tek bir sözle hem barıştan hem ölümden bahsediyor" diye mırıldandı Stilgar. "Altın Çağ!"</p>

  <p>Ganima şöyle dedi: "İnsanları ölüm kültü yoluyla bereketli yaşamın özgür havasına taşıyacak! Ölümden bahsediyor çünkü bu gerekli. Stil. Bu, yaşayanların sağ olduklarını bilmelerini sağlayacak bir gerilim. İmparatorluk'u çökünce... Ha, evet, çökecek. Şimdi bunun Kralizec olduğunu düşünüyorsun ama Kralizec henüz gelmedi. O geldiğinde, insanlar, sağ olmanın nasıl bir şey olduğuyla ilgili hatıralarını tazelemiş olacaklar. Bu hatıra tek bir insan yaşadığı sürece devam edecek. Bir kez daha o çetin sınavdan geçeceğiz. Stil. Ve bunu başaracağız. Biz daima kendi küllerimizden doğduk. Daima."</p>

  <p>Onun sözlerini duyan Farad'n, Leto'nun koşmasını anlatırken ne kastettiğini şimdi anlıyordu. O <span class="t30">insan olmayacak.</span></p>

  <p>Stilgar henüz ikna olmamıştı. "Hiç solucan kalmayacak" diye homurdandı.</p>

  <p>"Ha, solucanlar geri gelecek" diye garanti verdi Ganima. "İki yüz yıl içinde hepsi ölecek ama geri gelecekler."</p>

  <p>"Hasıl..." Stilgar konuşmayı kesti.</p>

  <p>Farad'n zihninin bir aydınlanmayla yıkandığını hissetti. Ganima'nın ne diyeceğini daha o söylemeden biliyordu.</p>

  <p>"Lonca verimsiz yıllar boyunca zar zor idare edecek, yalnızca kendi stokları ve bizimkiler sayesinde" dedi Ganima. "Ama Kralizec'ten sonra bolluk olacak. Kardeşim kuma girdikten sonra solucanlar dönecek."</p>

  <p class="p16"><span class="t31">*</span></p>

  <p>&nbsp;</p>
</body>
</html>
