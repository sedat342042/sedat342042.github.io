<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>29</title>
</head>

<body>
  <h1 class="h11"><a id="a101"></a>29</h1>

  <p class="p14"><span class="t29">İ</span><span class="t29">nsan ta</span><span class="t29">ş</span><span class="t29">ı</span><span class="t29">mac</span><span class="t29">ı</span><span class="t29">l</span><span class="t29">ığı</span><span class="t29">nda kullan</span><span class="t29">ı</span><span class="t29">lan araçlar</span><span class="t29">ı</span><span class="t29">n, zaman ötesinde uzay</span><span class="t29">ı</span><span class="t29">n derinliklerini geçebilen ayg</span><span class="t29">ı</span><span class="t29">ttan ve hemen hemen geçilemez gezegen yüzeylerinde insanlar</span><span class="t29">ı</span> <span class="t29">h</span><span class="t29">ı</span><span class="t29">zla ta</span><span class="t29">ş</span><span class="t29">ı</span><span class="t29">yan di</span><span class="t29">ğ</span><span class="t29">er ayg</span><span class="t29">ı</span><span class="t29">tlar</span><span class="t29">ı</span> <span class="t29">kapsad</span><span class="t29">ığı</span> <span class="t29">bu ça</span><span class="t29">ğ</span><span class="t29">da, yaya olarak uzun yolculuklara kalk</span><span class="t29">ı</span><span class="t29">ş</span><span class="t29">may</span><span class="t29">ı</span> <span class="t29">dü</span><span class="t29">ş</span><span class="t29">ünmek garip görünebilir. Ama bu, hâlâ Arrakis'teki ba</span><span class="t29">ş</span><span class="t29">l</span><span class="t29">ı</span><span class="t29">ca seyahat yöntemidir; k</span><span class="t29">ı</span><span class="t29">smen tercihe, k</span><span class="t29">ı</span><span class="t29">smen de gezegenin, mekanik olan her</span> <span class="t29">ş</span><span class="t29">eye kar</span><span class="t29">ş</span><span class="t29">ı</span> <span class="t29">gösterdi</span><span class="t29">ğ</span><span class="t29">i ac</span><span class="t29">ı</span><span class="t29">mas</span><span class="t29">ı</span><span class="t29">z tavra ba</span><span class="t29">ğ</span><span class="t29">lanan bir gerçektir. Arrakis'in s</span><span class="t29">ı</span><span class="t29">n</span><span class="t29">ı</span><span class="t29">rlamalar</span><span class="t29">ı</span> <span class="t29">içinde. Hac için hâlâ en dayan</span><span class="t29">ı</span><span class="t29">kl</span><span class="t29">ı</span> <span class="t29">ve güvenilir kaynak insan bedenidir. Belki de Arrakis'i ruhun nihai aynas</span><span class="t29">ı</span> <span class="t29">k</span><span class="t29">ı</span><span class="t29">lan</span> <span class="t29">ş</span><span class="t29">ey. bu gerçe</span><span class="t29">ğ</span><span class="t29">in tam olarak fark</span><span class="t29">ı</span><span class="t29">na varmakt</span><span class="t29">ı</span><span class="t29">r.</span></p>

  <p class="p15"><span class="t24">- Hac El Kitab</span><span class="t24">ı</span></p>

  <p><span class="t8">&nbsp;</span></p>

  <p><span class="t8">&nbsp;</span></p>

  <p>Ganima kumulların en derin gölgelerinden ayrılmadan, yavaş yavaş ve dikkatli bir şekilde Tabr'a geri dönüyordu; araştırma grubu güneyinden geçerken sessizce çömeldi. Korkunç bilinç onu sardı: Kaplanları ve Leto'nun vücudunu alan solucan, önündeki tehlikeler. O ölmüştü; ikizi ölmüştü. Tüm gözyaşlarını bir kenara bıraktı ve öfkesini büyüttü. Bu açıdan tam bir Fremen'di. Bunu biliyor ve bundan büyük bir zevk alıyordu.</p>

  <p>Fremenler hakkında söylenenleri anlıyordu. Bir vicdanları olması beklenmiyordu; bunu, uzun bir yolculukta kendilerini gezegenden gezegene sürenlere karşı duydukları intikam ateşinin içinde kaybettikleri sanılıyordu. Bu tabii ki aptallıktı. Yalnızca en ilkellerin vicdanı olmazdı. Fremenlerin, bir halk olarak kendi refahlarını merkez alan son derece gelişmiş bir vicdanları vardı. Yalnızca yabancılar onları yabani görürdü... tıpkı yabancıların Fremenlere yabani göründüğü gibi. Her Fremen yabani bir şey yapabileceğini ve hiç suçluluk hissetmeyeceğini gayet iyi bilirdi. Fremenler başkalarında suçluluk hissi uyandıracak şeyler için böyle bir duyguya kapılmazlardı. Âdetleri, Fremenleri, aksi halde onları yok edecek suçluluklardan kurtarırdı. Herhangi bir günahın, kısmen de olsa, çok iyi bilinen hafifletici sebeplere yüklenebileceğini en derin bilinçlerinde bilirlerdi; bu hafifletici sebepler: 'yetkenin başarısızlığı'; veya bütün insanların paylaştığı <span class="t30">'do</span><span class="t30">ğ</span><span class="t30">al</span> bir kötü eğilim'; ya da her bilinçli yaratığın, ölümlü bedenle evrenin dış kaosu arasındaki çatışma olarak tanımlayabileceği 'kötü şans'tı.</p>

  <p>Ganima bu anlamda kendini tam bir Fremen gibi hissediyordu, kabile yabanıllığının dikkatle hazırlanmış bir uzantısı, ihtiyacı olan şey yalnızca bir hedefti...ve bu da tabii ki Corrino Evi 'ydi. Ayaklarının dibine, Farad'n'ın kanının aktığını görmek için can atıyordu.</p>

  <p>Kanatada onu bekleyen bir düşman yoktu. Araştırma grupları bile başka bir yerlere gitmişlerdi. Suyun üstündeki doğal köprüden geçip uzun otların arasından siyeçin gizli çıkışına doğru süründü. Işık aniden önünde parladı ve Ganima kendini yere attı. Dev kaba yonca saplarının arasından baktı. Bir kadın gizli geçide girdi; ve birisi, bu geçidi her siyeç girişinin hazırlanması gerektiği gibi hazırlamayı unutmamıştı. Zor zamanlarda siyeçe giren birisi parlak ışıkla karşılaşırdı; bu, yeni geleni geçici olarak kör ederdi ve muhafızlara karar vermek için zaman sağlardı. Ama böyle bir karşılamanın asla çöle yayılmaması gerekiyordu. Burada görülen ışık, dış contaların bir kenara bırakıldığı anlamına geliyordu.</p>

  <p>Bu dışarı yayılan ışık, siyeç güvenliğinin bu şekilde ele verilmesi, Ganima'nın içinin burkulmasına sebep oldu. Dantel gömlekli Fremenlerin yöntemleriyle her yerde karşılaşılıyordu!</p>

  <p>Işık, sarp kayalığın eteğine yayılmayı sürdürüyordu. Genç bir kız bahçenin karanlığından ışığa doğru koştu; hareketlerinde korku dolu bir şeyler vardı. Ganima geçidin içinde bir ışıkürenin parlak halkasını, çevresinde böceklerin oluşturduğu haleyi görebiliyordu. Işık, geçidin içinde İki karanlık gölgeyi aydınlattı: Bir adam ve kız. Elele tutuşmuş, birbirlerinin gözlerinin içine bakıyorlardı.</p>

  <p>Ganima bu adam ve kadında yanlış bir şeyler olduğunu hissetti. Bunlar, sadece bir an için araştırmadan kaytaran iki âşık değildiler. Işık geçitte onların arkasında, tepelerinde asılıydı. İkisi, ışıldayan bir kemerin önünde konuşuyorlardı; gölgeleri dışarıya, gecenin içine uzanıyordu, herhangi biri onların hareketlerini görebilirdi. Adam bir kez daha bir elini bıraktı. Işığın içine giren eli bir hareket yaptı; tamamlandıktan sonra gölgelerin içine geri dönen, hızlı ve ürkek bir hareket.</p>

  <p>Gece yaratıklarının yalnız sesleri, Ganima'nın çevresindeki karanlığı dolduruyordu: Ama o, bunların dikkatini dağıtmasını engelledi.</p>

  <p>Bu ikisiyle ilgili yanlış olan şey neydi? Adamın hareketleri çok statik, çok dikkatliydi.</p>

  <p>Adam döndü. Kadının cüppesinden yansıyan ışık onu aydınlattı; büyük, lekeli bir burnu olan, derisi kalkmış gibi kırmızı bir surat göründü. Onu tanıyan Ganima, derin ve sessiz bir nefes aldı. <span class="t30">Palimba</span><span class="t30">ş</span><span class="t30">a!</span> Adam, oğulları Atreideslerin hizmetinde ölen bir Naip'in torunuydu. Bu yüz...ve döndüğü sırada cüppesinin açılmasıyla ortaya çıkan başka bir şey... Ganima'nın gözünde resmi tamamladı. Cüppesinin altına bir kemer takmıştı; kemere, anahtarları ve tuşları parlayan bir kutu iliştirilmişti. Bu kesinlikle Tleilax ya da Ix yapımı bir araçtı. Ve kaplanları serbest bırakan iletici de bu olmalıydı. Palimbaşa. Bu, başka bir Naip ailesinin Corrino Evi'ne katıldığı anlamına geliyordu.</p>

  <p>Peki ya kadın kimdi? Hiç fark etmez. Palimbaşa'nın kullandığı biriydi. Bir Bene Gesserit düşüncesi, kendiliğinden Ganima'nın aklına geldi: <span class="t30">Her gezegenin bir ömrü vard</span><span class="t30">ı</span><span class="t30">r, her ya</span><span class="t30">ş</span><span class="t30">am</span><span class="t30">ı</span><span class="t30">n da öyle.</span></p>

  <p>Ganima, bu kadınla birlikte duran Palimbaşa'yı izleyip ileticiyi ve ürkek hareketlerini görünce, adamı iyice hatırladı. Palimbaşa siyeç okulunda ders veriyordu. Matematik dersi. Adam kafayı matematikle bozmuştu. Rahipler Birliği yasaklayıncaya kadar, Muad'Dib'i matematik yoluyla açıklamaya uğraşmıştı. Adam zihinleri köle ediyordu ve onun köleleştirme işlemi de aşırı basitti: Değerleri aktarmadan teknik bilgiyi aktarıyordu.</p>

  <p><span class="t30">Ondan daha önce</span> <span class="t30">ş</span><span class="t30">üphelenmeliydim,</span> diye düşündü Ganima. <span class="t30">Bütün belirtiler ortadayd</span><span class="t30">ı</span><span class="t30">.</span></p>

  <p>Ardından midesini sıkıştıran bir asit salgısıyla şöyle düşündü: <span class="t30">O benim karde</span><span class="t30">ş</span><span class="t30">imi öldürdü!</span></p>

  <p>Kendini soğukkanlı olmaya zorladı. Eğer Ganima gizli geçitte onun yanından geçmeye kalkışsaydı. Palimbaşa onu da öldürecekti. Bu gayrı Fremen ışık oyununun, gizli geçidin bu şekilde ele verilmesinin nedenini şimdi anlıyordu. Bu ışıkla kurbanlarından herhangi birinin kaçıp kaçmadığına bakıyorlardı. Bilmeden, bekleyerek geçen bu süre onlar için korkunç olmalıydı. İleticiyi görmüş olan Ganima artık el hareketlerini kesinlikle açıklayabiliyordu. Palimbaşa sık sık ileticinin anahtarlarından birine basıyordu, kızgın bir hareket.</p>

  <p>Bu ikilinin varlığı Ganima'ya çok şey anlatıyordu. Siyeçe giren her yolun derinliklerinde muhtemelen benzer bir gözcü vardı.</p>

  <p>Ganima kumun kaşındırdığı burnunu kaşıdı. Yaralı bacağı hâlâ zonkluyordu; hançer tutan kolu ise yanmadığı zamanlar ağrıyordu. Parmakları uyuşmuştu. Hançer kullanması gerekirse, bıçağı sol eliyle kullanmak zorunda kalacaktı.</p>

  <p>Ganima maula tabancası kullanmayı düşündü; ama tabancanın tipik sesinin, istenmeyen kişilerin dikkatini çekeceği kesindi. Başka bir yol bulmak zorundaydı.</p>

  <p>Palimbaşa bir kez daha girişe arkasını döndü. Işığın önünde karanlık bir hedefti. Kadın konuşurken dikkatini dışarıya, geceye yöneltti. Kadında eğitimli bir tetiktelik vardı; gölgelerin içine nasıl gözlerinin yan tarafıyla bakacağını bildiğini gösteren bir şey. Demek ki yararlı bir araçtan öteydi. Daha derin bir komplonun parçasıydı.</p>

  <p>Ganima, Palimbaşa'nın kaymakam, yani Naiplik'in altındaki siyasi bir yönetici olmak için can attığını hatırladı. O, daha büyük bir plânın parçasıydı, bu açıktı. Onunla birlikte birçok başka insan da olmalıydı. Burada, Tabr'da bile. Ganima, bu şekilde gözler önüne serilen problemi tüm yönleriyle araştırdı, derinlemesine inceledi.</p>

  <p>Eğer bu muhafızlardan birini sağ olarak geçirebilirse, diğer birçoğu da bunun bedelini öderdi.</p>

  <p>Arkasındaki kanatada su içen küçük bir hayvanın çıkardığı şıpırtı, Ganima'nın dikkatini çekti. Doğal sesler ve doğal şeyler. Hafızası zihninin içindeki garip, sessiz bir engelin ardını araştırdı; Asur'da, Sanherib tarafından esir alınan Yaffalı bir rahibeyi buldu. Bu rahibenin hatıraları, Ganima'ya burada ne yapması gerektiğini söylüyordu. Palimbaşa ve orada duran kadını, sadece iki çocuktu; dikbaşlı ve tehlikeli. Yaffa'yla ilgili hiçbir şey bilmiyorlardı; hattâ Sanherib'le rahibenin tozlara karıştığı gezegenin adını bile bilmiyorlardı. Bu komplocu ikilinin başına gelecek olan şey, Eğer onlara açıklansaydı, yalnızca burada başlayan terimlerle açıklanabilirdi.</p>

  <p>Ve burada biten.</p>

  <p>Yan dönen Ganima, Fremkit'ini omzundan indirdi, bağlarının arasından kum şnorkelini çıkardı. Şnorkelin tıpasını açtı ve içindeki uzun filtreyi çıkardı. Artık elinde iki ucu açık bir boru vardı. Tamir paketinden bir iğne seçti, hançer-i figanını kınından çıkardı, iğneyi hançerin ucundaki zehir oyuğuna, bir zamanlar bir kum solucanının sinirinin bulunduğu yere soktu. Yaralanan kolu, bu işi zorlaştırıyordu. Yavaş yavaş ve dikkatli bir şekilde hareket ediyordu; kitteki bir bölmeden bir tutam bahar lifi alırken zehirli iğneyi ihtiyatla tutuyordu. İğnenin gövdesi, lif tutamının içine sıkıca oturdu ve kum şnorkelinin borusuna sıkıca giren bir mermi oluşturdu.</p>

  <p>Silahı düz bir şekilde tutan Ganima, ışığa doğru yaklaşırken, kaba yoncaların arasında olabildiğince az ses çıkarmak için yavaş yavaş hareket ediyordu. Hareket ederken ışığın çevresindeki böcekleri inceledi. Evet, bu uçuşan güruhun içinde piume sinekleri vardı. Bunlar insanları ısırmasıyla ünlüydü. Küçük zehirli ok fark edilmeden gidebilir ve ısıran bir sinek gibi bir el darbesiyle ezilip bir kenara atılabilirdi. Geriye karar vermek kalıyordu. Bu ikisinden hangisi öldürülecekti...adam mı kadın mı?</p>

  <p><span class="t30">Muriz,</span> Bu isim kendiliğinden Ganima'nın aklına geldi. Bu, kadının adıydı. Bu isim kadınla ilgili söylenen şeyleri hatırlattı.</p>

  <p>Işığın çevresinde pervane olan böcekler gibi, Palimbaşa'nın çevresinde pervane olanlardan biriydi. Kolayca idare edilebilirdi, zayıf biriydi.</p>

  <p>Çok güzel. Palimbaşa bu gece için yanlış bir yandaş seçmişti.</p>

  <p>Ganima boruya ağzına koydu, bilincinde Yaffalı rahibenin belirgin anısı vardı; dikkatle nişan aldı ve bütün nefesini kullanarak bir seferde kuvvetle üfledi.</p>

  <p>Palimbaşa yanağına vurdu, yüzünden çektiği elinde bir kan zerresi vardı. İğne görülebilecek bir yerde değildi, adamın elinin hareketiyle savrulup gitmişti.</p>

  <p>Kadın yatıştıncı bir şeyler söyledi ve Palimbaşa güldü. Gülerken dizleri çözülmeye başladı. Kendisini tutmaya çalışan kadının üstüne yığıldı. Ganima kadının yanına gelip kınından çıkanlmış hançer-i figan'ın ucunu onun beline bastırırken. o hâlâ ölünün ağırlığı nedeniyle sendeliyordu.</p>

  <p>Ganima sohbet edermişçesine konuştu: "Sakın ani bir hareket yapma, Muriz. Hançerim zehirli. Artık Palimbaşa'yı bırakabilirsin. O öldü."</p>

  <p class="p16"><span class="t31">*</span></p>

  <p>&nbsp;</p>
</body>
</html>
