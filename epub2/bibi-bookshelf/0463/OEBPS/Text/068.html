<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>59</title>
</head>

<body>
  <h1 class="h11"><a id="a131"></a>59</h1>

  <p class="p14"><span class="t29">Muad'Dib miras</span><span class="t29">ı</span><span class="t29">ndan mahrum edilmi</span><span class="t29">ş</span><span class="t29">ti; ve her zaman, miras</span><span class="t29">ı</span><span class="t29">ndan mahrum b</span><span class="t29">ı</span><span class="t29">rak</span><span class="t29">ı</span><span class="t29">lanlar</span><span class="t29">ı</span> <span class="t29">temsil etmi</span><span class="t29">ş</span><span class="t29">ti. Bireyi, inanmas</span><span class="t29">ı</span> <span class="t29">ö</span><span class="t29">ğ</span><span class="t29">retilen</span> <span class="t29">ş</span><span class="t29">eye, ona bir hak gibi görünen</span> <span class="t29">ş</span><span class="t29">eye yabanc</span><span class="t29">ı</span><span class="t29">la</span><span class="t29">ş</span><span class="t29">t</span><span class="t29">ı</span><span class="t29">ran o derin adaletsizli</span><span class="t29">ğ</span><span class="t29">e kar</span><span class="t29">ş</span><span class="t29">ı</span> <span class="t29">hayk</span><span class="t29">ı</span><span class="t29">rm</span><span class="t29">ı</span><span class="t29">ş</span><span class="t29">t</span><span class="t29">ı</span><span class="t29">.</span></p>

  <p class="p27"><span class="t35">- Mehdilik, Hark al-Ada'n</span><span class="t35">ı</span><span class="t35">n</span></p>

  <p class="p27"><span class="t35">Bir Analizi</span></p>

  <p>&nbsp;</p>

  <p>&nbsp;</p>

  <p>Gurney Halleck, bahar lifinden bir torbanın içindeki baliseti yanında, Shuloch'daki masa dağda oturuyordu. Aşağısındaki kapalı havza ekin toplayan işçilerle doluydu. Sürülenlerin, eskiden solucanları bir bahar iziyle tuzağa düşürdükleri kum rampanın önü yeni bir kanatayla kesilmişti. Bitkilendirme alanları eğimi tutmak için aşağı doğru taşınmıştı.</p>

  <p>Öğle yemeği vakti gelmek üzereydi ve Halleck yalnız kalıp düşünmek için bir saati aşkın bir süredir masa dağdaydı. Aşağıda insanlar çalışıyordu ama Halleck'in gördüğü her şey melanjla ilgiliydi, Leto'nun kişisel tahminine göre, bahar üretimi, yakında, Harkonnen yıllarında ulaştığı zirvenin onda birine düşüp o seviyede kalacaktı, imparatorluğun dört bir yanındaki stokların değeri her yeni duyuruda iki katına çıkıyordu. Üç yüz yirmi bir litresinin, Novebruns Gezegeni'nin yarısını Metulli Ailesi'nden alabileceği söyleniyordu.</p>

  <p>Sürülenler bir ifritin güttüğü adamlar gibi çalışıyorlardı ve belki de öyleydiler. Her yemekten önce, yüzlerini Tanzerouft'a dönüp ete kemiğe bürünmüş Şeyh-hulud'a dua ediyorlardı. Artık Leto'yu böyle görüyorlardı; ve Halleck onların gözlerinden, insanların çoğunun aynı şekilde gördüğü bir gelecek görüyordu. Halleck bu olasılıktan hoşlanıp hoşlanmadığından emin değildi.</p>

  <p>Bu kurguyu, Halleck'in çalıntı topteriyle onu ve Vaiz'i buraya getiren Leto oluşturmuştu. Leto çıplak elleriyle Shuloch kanatasını parçalamış, koca koca taşları elli metreden uzağa savurmuştu. Sürülenler müdahale etmeye çalıştığında, Leto yanına ilk yaklaşanın kellesini sadece kolunun görülemeyecek kadar hızlı bir hareketiyle uçurmuştu. Diğerlerini arkadaşlarının yanına savurmuş ve onların silahlarına kahkahalarla gülmüştü. Bir iblis sesiyle onlara kükremişti: "Ateş beni etkilemez! Hançerleriniz bana zarar vermez! Üstümde Şeyh-hulud'un teni var!"</p>

  <p>O zaman Sürülenler onu tanımış ve onun masa dağdan 'doğrudan doğruya çöle' sıçrayarak kaçışını hatırlamıştı. Onun önünde secdeye kapanmışlardı ve Leto emirlerini vermişti: "Size iki konuk getirdim. Onları koruyup onurlandıracaksınız. Kanatayı tekrar inşa edip bir vaha bahçesi yapmaya başlayacaksınız. Ben bir gün buraya evimi kuracağım. Evimi siz hazırlayacaksınız. Artık bahar satmayacaksınız ama topladığınız her kırıntıyı depolayacaksınız."</p>

  <p>Leto'nun talimatlan sürüp gitmişti; ve Sürülenler her sözcüğü duymuş, onu dehşet dolu bir huşu içinde, korkuyla donuklaşan gözlerle görmüşlerdi.</p>

  <p>İşte sonunda Şeyh-hulud kumdan çıkıp gelmişti! Leto, Halleck'le Ghadhean al-Fali'yi, Gare Ruden'deki küçük isyankâr siyeçlerden birinde bulduğu zaman, bu metamorfozla ilgili hiçbir belirti yoktu. Leto, kör yoldaşıyla birlikte, solucanların artık nadiren görüldüğü bir bölgeden solucanla geçmiş ve eski bahar yolunu izleyerek çölden çıkıp gelmişti. Kumda nem, bir solucanı zehirlemeye yetecek kadar su olduğundan birkaç kez yolunu değiştirmek zorunda kaldığını anlatmıştı. Öğlenden hemen sonra gelmişlerdi ve muhafızlar tarafından taş duvarlı dinlenme odasına getirilmişlerdi.</p>

  <p>Şu anda bu anı Halleck'in aklından çıkmıyordu. "Demek Vaiz bu?" demişti.</p>

  <p>Kör adamın çevresinde dolaşıp onu inceleyen Halleck onun hakkında anlatılan hikâyeleri hatırladı. Siyeçteki yaşlı yüzü bir damıtıcı giysi maskesi saklamıyordu ve hatıralarla karşılaştırmak için yüz hatları oradaydı. Evet, bu adam Leto'nun adını aldığı merhum Dük'e benziyordu. Bu benzerlik bir tesadüf müydü?</p>

  <p>"Bununla ilgili hikâyeleri biliyor musun?" diye sordu Halleck, Leto'yu bir kenara çekip. "Onun çölden dönen baban olduğuyla ilgili hikâyeleri."</p>

  <p>"Hikâyeleri duydum."</p>

  <p>Halleck çocuğu incelemek için döndü. Leto, kabarık kenarları yüzünü ve kulaklarını çevreleyen garip bir damıtıcı giysi giymişti. Siyah bir cüppe damıtıcı giysiyi örtüyordu ve ayaklarını kum botları koruyordu. Burada olmasıyla ilgili açıklanacak çok şey vardı: Bir kez daha kaçmayı nasıl başarmıştı?</p>

  <p>"Vaiz'i neden buraya getirdin?" diye sordu Halleck. "Jacurutu'da onun kendileri için çalıştığını söylediler."</p>

  <p>"Artık değil. Onu getirdim çünkü Alia ölmesini istiyor."</p>

  <p>"Eee? Buranın bir sığınak olduğunu mu düşünüyorsun?"</p>

  <p>"Onun sığınağı sensin."</p>

  <p>Bütün bu süre boyunca Vaiz yanlarında durmuş, onları dinlemiş ama konuşmalarının akışını umursadığını belli etmemişti.</p>

  <p>"Bana iyi hizmet etti, Gurney" dedi Leto. "Atreides Evi, bize hizmet edenlere karşı olan borçluluk hissini bütün bütün kaybetmedi."</p>

  <p>"Atredies Evi mi?"</p>

  <p>"Ben Atreides Evi'yim."</p>

  <p>"Ben, babaannenin emrettiği sınavı tamamlayamadan Jacurutu'dan kaçtın" dedi Halleck soğuk bir sesle. "Nasıl üstlenebilir..."</p>

  <p>"Bu adamın yaşamını kendi yaşamın gibi koruyacaksın." Leto sanki hiçbir tartışma olmamış gibi konuşmuş ve Halleck'in bakışına gözünü kırpmadan karşılık vermişti.</p>

  <p>Jessica, Halleck'i, Bene Gesserit gözlem inceliklerinin birçoğuyla eğitmişti; ve o, Leto'da soğukkanlı bir kendine güvenden başka hiçbir şey saptayamamıştı. Ama Jessica'nın emirleri geçerliydi. "Babaannen beni, senin eğitimini bitirmekle ve istila edilmediğinden emin olmakla görevlendirdi."</p>

  <p>"Ben istila edilmedim." Bu duygusuz bir ifadeydi.</p>

  <p>"Neden kaçtın?"</p>

  <p>"Namri, ne yaparsam yapayım, beni öldürmek için emir almıştı. Aldığı emirler Alia'dan geliyordu."</p>

  <p>"Demek sen bir Doğru Söyleten'sin, öyle mi?"</p>

  <p>"Evet" Kendine güvenle dolu duygusuz bir ifade daha.</p>

  <p>"Ganima da mı?"</p>

  <p>"Hayır."</p>

  <p>Ardından Vaiz suskunluğunu bozmuş, kör göz çukurlarını Halleck'e yöneltmiş ama Leto'yu işaret etmişti. "Onu sınayabileceğini mi <span class="t30">san</span><span class="t30">ı</span><span class="t30">yorsun?"</span></p>

  <p>"Sorun ya da sonuçları hakkında hiçbir şey bilmeden karışma" diye emretti Halleck adama hiç bakmadan.</p>

  <p>"Ah, bunun sonuçlarını gayet iyi biliyorum" dedi Vaiz. "Bir zamanlar ne yaptığını bildiğini düşünen yaşlı bir kadın tarafından sınanmıştım. Sonuçta ne yaptığını bilmediği ortaya çıktı."</p>

  <p>Bunun üzerine Halleck adama baktı, "Sen de mi Doğru Söyletensin?"</p>

  <p>"Herkes Doğru Söyleten olabilir, sen bile" dedi Vaiz. "Bu kendi duygularının doğasıyla ilgili olarak kendine karşı dürüst olma meselesidir. Bu, doğruyla aranda, onu hızlı bir şekilde tanımana izin veren bir iç anlaşma olmasını gerektirir."</p>

  <p>"Sen neden karışıyorsun?" diye sordu Halleck, elini hançer-i figanına atarak. "Bu Vaiz kimdi?"</p>

  <p>"Bu olaylara karşı duyarlıyım" dedi Vaiz. "Annem kendi kanını sunağa koyabilir ama benim yapmam gereken başka şeyler var. Ve senin sorununu gerçekten anlıyorum."</p>

  <p>"Yaa?" Halleck şimdi gerçekten meraklanmıştı.</p>

  <p>"Leydi Jessica sana kurtla köpeği, Zi'b'le Kelb'i ayırt etmeni emretti. Onun tanımına göre kurt, gücü olup da bu gücü kötüye kullanan birisidir. Ancak kurtla köpek arasında, onları birbirinden ayıramayacagm bir geçiş dönemi vardır."</p>

  <p>"Çok yaklaştın." dedi Halleck, siyec halkının gittikçe daha büyük bir bölümünün dinlemek için dinlenme odasına girdiğini fark ederek. "Bunu nereden biliyorsun?"</p>

  <p>"Çünkü ben bu gezegeni biliyorum. Anlamıyor musun? Nasıl olduğunu bir düşün. Yüzeyin altında kayalar, pislik, çökelti ve kum var. Bu, gezegenin hafızası, onun tarihinin resmidir, insanlarda da bu böyledir. Köpek kurdu hatırlar. Her evren bir varoluş çekirdeğinin çevresinde döner; ve hatıraların tümü, bu çekirdekten dışarı, tam yüzeye doğru gider."</p>

  <p>"Çok ilginç." dedi Halleck. "Bunun, bana verilen emirleri yerine getirmem konusunda ne yardımı olacak?"</p>

  <p>"İçinde bulunan tarihinin resmini gözden geçir. Hayvanların iletişim kurduğu gibi iletişim kur."</p>

  <p>Halleck başını iki yana salladı. Bu Vaiz'de zorlayıcı bir açık sözlülük, Atreideslerde birçok kez fark ettiği bir nitelik mevcuttu; ve bu adamın, Ses'in güçlerini kullandığına dair küçümsenmeyecek ipuçları vardı. Halleck kalbinin hızla atmaya başladığını hissetti. Bu mümkün müydü?</p>

  <p>"Jessica nihai bir sınav istedi, torununun altta yatan kumaşının kendini ortaya çıkarabileceği bir gerilim" dedi Vaiz. "Ama kumaş hep oradaydı, gözlerinin önündeydi."</p>

  <p>Halleck dönüp gözlerini Leto'ya dikti. Bu hareket kendiliğinden, karşı konulamaz güçlerin zorlamasıyla gelmişti.</p>

  <p>Vaiz dik kafalı bir öğrenciye ders verir gibi konuşmayı sürdürdü. "Bu genç senin kafanı karıştırıyor çünkü o tek bir varlık değil. O bir topluluk, gerilim altındaki her topluluk gibi, bu topluluğun her üyesi de idareyi ele alabilir. Bu idare her zaman müşfik olmaz ve Melanet öykülerimiz oluşur. Bu topluluğu zaten yeterince yaraladın Gurney Halleck. Dönüşümün çoktan başladığını göremiyor musun? Bu genç, muazzam güçlü, yıkılamaz bir iç işbirliği sağlamayı başardı. Ben gözlerim olmadan bunu görüyorum. Bir kez ona karşı çıktım ama artık onun emirlerini yerine getiriyorum. O, Şifa Veren."</p>

  <p>"Kimsin sen?" diye sordu Halleck.</p>

  <p>"Gördügünden başka bir şey değilim. Bana değil, eğitmek ve sınamakla görevlendirildiğin kişiye bak. O, krizle oluştu. O, öldürücü bir ortamda sağ kalmayı başardı. O burada"</p>

  <p>"Kimsin sen?" diye ısrar etti Halleck.</p>

  <p>"Sana yalnızca bu genç Atreides'e bakmanı söyledim! O, türümüzün muhtaç olduğu nihai geri-besleme. Kendi geçmiş performansının sonuçlarını sisteme tekrar sokacak. Başka hiçbir insan bu geçmiş performansı onun bildiği gibi bilemez. Ve sen böyle birini yok etmeyi düşünüyorsun!"</p>

  <p>"Bana onu sınamam emredildi ama ben henüz..."</p>

  <p>"Sınadın!"</p>

  <p>"O Melanet mi?"</p>

  <p>Usanan Vaiz bir kahkahayla sarsıldı. "Bene Gesserit saçmalığını sürdürmekte ısrar ediyorsun. Nasıl da insanları uyutan efsaneler yaratıyorlar!"</p>

  <p>"Sen Paul Atreides misin?" diye sordu Halleck. "Artık Paul Atreides yok. O, bir taraftan sahipmiş gibi göründüğü tüm ahlâki özelliklerden vazgeçtiğini ilân ederken diğer taraftan yüce bir ahlâki sembol olmaya çalıştı. O, tanrısı olmayan bir aziz haline geldi, her sözü bir küfürdü. Nasıl düşünebiliyorsun..."</p>

  <p>"Çünkü onun sesiyle konuşuyorsun."</p>

  <p>"Şimdi de <span class="t30">beni mi</span> sınayacaksın? Dikkatli ol, Gurney Halleck."</p>

  <p>Halleck yutkundu, dikkatini hâlâ soğukkanlı ve kayıtsız bir tavırla onları gözleyen Leto'ya çevirmeye çalıştı. "Kim sınanıyor?" diye sordu Vaiz. "Leydi Jessica seni sınıyor olabilir mi, Gurney Halleck?"</p>

  <p>Halleck bu düşüncenin, kendisini derinden rahatsız ettiğinin farkına vardı; ve Vaiz'in sözlerinin, kendisini etkilemesine neden izin verdiğine şaştı. Ama o despot gizeme itaat etmek, Atreides hizmetkârlarının derinliklerinde var olan bir şeydi. Jessica bunu açıklayarak daha da gizemli hale getirmişti. Halleck şimdi içinde <span class="t30">bir</span> <span class="t30">ş</span><span class="t30">eyin,</span> sınırları yalnızca, Jessica'nın ona zorla kabul ettirdiği Bene Gesserit eğitimi tarafından etkilenmiş bir şeyin değiştiğini hissediyordu. İçinde anlaşılmaz bir öfke kabardı. Değişmek istemiyordu!</p>

  <p>"Hanginiz Tanrı'yı oynayacak ve nereye kadar?" diye sordu Vaiz. "Bu soruyu yalnızca mantığa dayanarak yanıtlayamazsın."</p>

  <p>Halleck, bakışlarını yavaş yavaş, göstere göstere Leto'dan kör adama kaldırdı. Jessica, onun <span class="t30">kairits</span> dengesini başarması gerektiğini söyleyip duruyordu: 'Yapacaksın-yapmayacaksın.' Bunu, sözler ve ibarelerle ifade edilemeyen, kuralları ve savları olmayan bir disiplin olarak tanımlıyordu. Bu, kendi iç doğrusunun keskin ucuydu, zihnini tamamen dolduruyordu. Kör adamın sesindeki, ses tonundaki ve tavırlarındaki bir şey, Halleck'in içinde bir öfkeyi ateşledi; bu öfke kendi kendini yakıp onun gözlerini kör eden bir soğukkanlılığa dönüştü.</p>

  <p>"Soruma yanıt ver" dedi Vaiz,</p>

  <p>Halleck bu sözlerin, bu mekân, bu an ve onun gerektirdikleri üzerine olan konstantrasyonunu derinleştirdiğini hissetti, evrendeki konumu yalnızca konsantrasyonuma tanımlanıyordu. İçinde hiçbir şüphe kalmadı. Bu Paul Atreides'ti, ölmemiş, geri dönmüştü. Ve bu gayri çocuk, Leto. Halleck bir kez daha Leto'ya baktı, onu gerçekten gördü. Gözlerinin kenarlarında gerginlik işaretlerini, duruşundaki dengeyi, alaycı bir mizah duygusuyla hareketsiz kalan ağzını gördü. Leto kör edici bir ışığın odağındaymış gibi fonundan ayrıldı. Uyumu sağlamayı yalnızca onu kabul ederek başarmıştı.</p>

  <p>"Söyle bana, Paul" dedi Halleck. "Annen biliyor mu?"</p>

  <p>Vaiz'iç çekti, "Rahibeler Birliği için. Hepsi için, ben ölüyüm. Beni diriltmeye çalışma."</p>

  <p>Gözlerini hâlâ ondan kaçıran Halleck sordu: "Ama neden o..."</p>

  <p>"Yapmak zorunda olduğu şeyi yapıyor. Kendi yaşamını, birçok yaşamı yönettiğini düşünerek kurdu. Bu şekilde hepimiz Tanrıyı oynarız.."</p>

  <p>"Ama sen sağsın" diye fısıldadı Halleck; bunu idrak etmenin etkisi altında kaldı ve sonunda bakışlarını bu adama çevirdi. Adam ondan gençti; ama çöl, adamı, Halleck'in iki katı yaşında görünecek kadar yaşlandırmış.</p>

  <p>"O ne ki?" diye sordu Paul. "Sağ?"</p>

  <p>Halleck bakışlarını, onları izlemekte olan Fremenlerin üstünde gezdirdi; yüzlerinde şüpheyle huşu arasında bir ifade vardı.</p>

  <p>"Annem verdiğim dersi asla öğrenmek zorunda kalmadı." Bu Paul'ün sesiydi! "Bir tanrı olmak son derece sıkıcı ve aşağılayıcı olabilir. Özgür iradenin keşfedilmesi için yeterli sebep vardır! Bir tanrı, uykunun kucağına kaçmak ve yalnızca kendi rüya yaratıklarının bilinçsiz projeksiyonunda sağ olmak isteyebilir."</p>

  <p>"Ama sen sağsın!" Halleck artık daha yüksek bir sesle konuşuyordu.</p>

  <p>Paul eski yoldaşının sesindeki heyecanı göz ardı ederek sordu: "Bu delikanlıyı gerçekten Maşat sınavında kız kardeşiyle kapıştıracak mıydın? Bu ne ölümcül bir saçmalık! İkisi de şöyle diyecekti: 'Hayır! Beni öldür! O yaşasın!' Böyle bir sınav nereye varacaktı? O halde sağ olmak nedir, Gurney?"</p>

  <p>"Sınav bu değildi" diye itiraz etti Halleck. Fremenlerin Leto'yu göz ardı edip Paul'ü inceleyerek çevrelerindeki halkayı daraltmasından hoşlanmamıştı.</p>

  <p>Ama Leto o anda araya girdi. "Kumaşa bak, baba."</p>

  <p>"Evet...evet..." Paul sanki havayı koklar gibi başını kaldırdı. "O halde, Farad'n!"</p>

  <p>"Duyularımız yerine düşüncelerimizi izlemek ne kadar kolay" dedi Leto.</p>

  <p>Halleck bu düşünceyi anlayamamıştı ve tam sormak üzereydi ki Leto kolunu tutarak onu durdurdu. "Sakın sorma, Gurney. Tekrar benim Melanet olduğumu düşünmeye başlayabilirsin. Hayır! Bırak olacağına varsın, Gurney. Eğer zorlamaya çalışırsan, yalnızca kendi kendini yok edersin."</p>

  <p>Ama Halleck şüphelerin, kendisini alt ettiğini hissetti, Jessica onu uyarmıştı: <span class="t30">'Bu Ön-do</span><span class="t30">ğ</span><span class="t30">anlar çok ba</span><span class="t30">ş</span><span class="t30">tan ç</span><span class="t30">ı</span><span class="t30">kar</span><span class="t30">ı</span><span class="t30">c</span><span class="t30">ı</span> <span class="t30">olabilirler. Rüyanda bile göremeyece</span><span class="t30">ğ</span><span class="t30">in hileleri vard</span><span class="t30">ı</span><span class="t30">r.'</span> Halleck başını yavaşça iki yana salladı. Ve Paul! Yeraltındaki Tanrılar! Paul sağdı ve babası olduğu soru işaretiyle işbirliği halindeydi!</p>

  <p>Çevrelerindeki Fremenlerin yaklaşması artık önlenemiyordu. Halleck'le Paul'ün ve Leto'yla Paul'ün arasına girmeye çalışıyorlar, ikisini arka plâna itiyorlardı. Onu kulak tırmalayan seslerle soru yağmuruna tutuyorlardı. "Sen Muad'Dib misin? Gerçekten Muad'Dib misin? Onun söylediği doğru mu? Söyle bize!"</p>

  <p>"Beni yalnızca Vaiz olarak düşünmelisiniz" dedi Paul onları geri iterek. "Ben bir daha asla Paul Atreides ya da Muad'Dib olamam. Ben Chani'nin eşi ya da İmparator değilim."</p>

  <p>Hedefine ulaşmamış bu sorulara mantıklı bir yanıt gelmezse neler olabileceğinden korkan Halleck, tam hareket etmek üzereydi ki Leto onun önüne geçti. Halleck, Leto'nun içinde işleyen o korkunç değişime ait bir unsuru, ilk defa orada gördü. Kalın bir ses gürledi: "Kenara çekilin!"...ve Leto, yetişkin Fremenleri sağa sola iterek, yere devirerek, elleriyle döverek, hançerleri keskin taraflarından tutup ellerinden çekerek ilerledi.</p>

  <p>Bir dakika geçmemişti ki şaşkınlıktan donakalan bu Fremenler, gerileyip sessiz bir hayret içinde duvarlara dayanmışlardı. Leto babasının yanında duruyordu. "Şeyh-hulud konuşunca, itaat edin" dedi Leto.</p>

  <p>Ve birkaç Fremen itiraz etmeye kalkışınca, Leto odanın çıkışının yanından, geçidin duvarından, bir kayanın köşesini kopardı ve çıplak elleriyle bu parçayı ufaladı; tüm bunları yaparken gülümsüyordu.</p>

  <p>"Siyeçinizi başınıza yıkarım" dedi.</p>

  <p>"Çöl iblisi" diye fısıldadı biri.</p>

  <p>"Ve kanatalarınız" diyerek onayladı Leto. "Onları paramparça ederim. Biz buraya hiç gelmedik, beni duyuyor musunuz?"</p>

  <p>Başlar korku dolu bir teslimiyetle sallandı.</p>

  <p>"Buradaki hiç kimse bizi görmedi" dedi Leto. "Biriniz en ufak bir şey fısıldarsa geri dönüp sizi çöle sürer ve susuz bırakırım."</p>

  <p>Halleck ellerin korunma işareti yaparak havaya kalktığını gördü: Solucan işareti.</p>

  <p>"Şimdi biz gidiyoruz, babamla ben, bir de eski dostumuz" dedi Leto. "Topterimizi hazırlayın."</p>

  <p>Ardından Leto onları Shuloch'a getirmiş, yolda onlara hızlı hareket etmeleri gerektiğini söylemiş, sebebini de şöyle açıklamıştı: "Farad'n çok yakında Arrakis'te olacak. Ve babamın da dediği gibi gerçek sınavı o zaman göreceksin, Gurney."</p>

  <p>Shuloch masa dağından aşağı bakan Halleck, her geçen gün olduğu gibi kendine bir kez daha şunları sordu: "Ne sınavı? Ne demek istedi?"</p>

  <p>Ama Leto artık Shuloch'da değildi, Paul ise yanıt vermeyi reddediyordu.</p>

  <p class="p16"><span class="t31">*</span></p>

  <p>&nbsp;</p>
</body>
</html>
