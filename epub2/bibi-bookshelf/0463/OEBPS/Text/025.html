<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>16</title>
</head>

<body>
  <h1 class="h11"><a id="a88"></a>16</h1>

  <p class="p14"><span class="t29">İ</span><span class="t29">ster kurban</span><span class="t29">ı</span> <span class="t29">olsun ister faili, onun neleri yok etti</span><span class="t29">ğ</span><span class="t29">ini az ya da çok bir kez ö</span><span class="t29">ğ</span><span class="t29">renmi</span><span class="t29">ş</span> <span class="t29">olan herkes, gaddarl</span><span class="t29">ığı</span> <span class="t29">görünce tan</span><span class="t29">ı</span><span class="t29">r. Gaddarl</span><span class="t29">ığı</span><span class="t29">n hiçbir mazereti, hiçbir hafifletici nedeni yoktur. Gaddarl</span><span class="t29">ı</span><span class="t29">k geçmi</span><span class="t29">ş</span><span class="t29">i asla dengelemez ya da düzeltmez. Gaddarl</span><span class="t29">ı</span><span class="t29">k, sadece, gelece</span><span class="t29">ğ</span><span class="t29">i daha fazla gaddarl</span><span class="t29">ı</span><span class="t29">kla donat</span><span class="t29">ı</span><span class="t29">r. Kendi kendini ebedile</span><span class="t29">ş</span><span class="t29">tirir ..ensestin barbarca bir</span> <span class="t29">ş</span><span class="t29">eklidir. Her kim ki gaddarl</span><span class="t29">ı</span><span class="t29">k yapar, bunun yol açt</span><span class="t29">ığı</span> <span class="t29">gelecek gaddarl</span><span class="t29">ı</span><span class="t29">klar</span><span class="t29">ı</span> <span class="t29">da yapm</span><span class="t29">ı</span><span class="t29">ş</span> <span class="t29">olur</span></p>

  <p class="p15"><span class="t24">- Muad'Dib'in Apokrifas</span><span class="t24">ı</span></p>

  <p>&nbsp;</p>

  <p>&nbsp;</p>

  <p>Öğlen vaktinden hemen sonra; hacıların çoğunun, bulabildikleri gölgeliklerde ve içecek kaynaklarında kendilerini serinletmek için ortalıkta dolaştıkları sırada. Vaiz, Alia'nın Tapınağı'nın altındaki büyük meydana girdi. Vaiz, vekil gözlerinin, yani genç Assan Tarık'ın kolunda geldi. Dökümlü cüppesinin altındaki bir cepte, Salusa Secundus'ta takmış olduğu siyah tülbent maskeyi taşıyordu. Maskenin ve çocuğun aynı amaca hizmet ettiğini düşünmek onu eğlendiriyordu: Kılık değiştirmek. Vekil gözlere ihtiyaç duyduğu sürece, şüpheler canlı kalıyordu.</p>

  <p><span class="t30">Vars</span><span class="t30">ı</span><span class="t30">n efsane geli</span><span class="t30">ş</span><span class="t30">sin ama</span> <span class="t30">ş</span><span class="t30">üpheleri canl</span><span class="t30">ı</span> <span class="t30">tut,</span> diye düşündü.</p>

  <p>Maskenin sadece bir kumaş parçası olduğunu, Ix yapımı bir ürün filan olmadığını hiç kimse keşfetmemeliydi. Kolu, Assan Tarık'ın kemikli omzundan kaymamalıydı. Vaiz gözsüz göç çukurlarına rağmen, bir kez, görenler gibi yürürse, tüm şüpheler dağılırdı. Beslediği küçük umut ölürdü. Her Allah'ın günü, bir değişiklik, takılıp tökezleyebileceği farklı bir şeyler olsun diye dua ediyordu; ama Salusa Secundus bile, her açıdan bilinen bir çakıl taşı olmuştu. Hiçbir şey değişmiyordu, hiçbir şey degiştirilemiyordu... şimdilik.</p>

  <p>Birçok insan, dükkânların ve pasajların önünden geçtiğini gördü; başını bir o yana bir bu yana çevirişini, bir kapı aralığının ya da birisinin üstünde sabitleyişini fark etti. Başının hareketleri, her zaman bir köre özgü hareketler gibi değildi ve bu da gelişmekte olan efsaneye eklendi.</p>

  <p>Alia tapınağının yüksek burcundaki gizli bir yarıktan bakıyordu. Ta aşağıdaki bu yaralı çehreyi, bir işaret...kesin bir benzerlik işareti görebilmek için inceledi. Bütün söylentiler ona bildiriliyordu. Her yeni söylenti, kendi korku dalgasıyla birlikte geliyordu.</p>

  <p>Vaiz'in tutuklanması emrinin gizli kalacağını düşünmüştü ama bu bile şimdi ona bir söylenti olarak geri dönüyordu. Kendi muhafızları arasında bile birileri sessiz kalamıyordu. Şimdi, muhafızlarının onun yeni emirlerine uyacaklarını; ve bu cüppeli muammayı, herkesin görüp duyacağı halka açık bir yerde tutuklamayacaklarını umuyordu.</p>

  <p>Meydanda tozlu bir sıcak vardı. Vaiz'in genç rehberi, cüppesinin peçesini, yalnızca koyu renk gözleri ve alnının dar bir kısmı açıkta kalacak şekilde burnunun üstüne kadar çekmişti. Damıtıcı giysisinin su borusu, peçede şişkinlik yapıyordu. Bu, Alia'ya, onların çölden geldiklerini söylüyordu. Acaba çölde nerede saklanıyorlardı?</p>

  <p>Vaiz kavurucu havadan korunmak için peçe takmamıştı. Hattâ damıtıcı giysisinin su borusu kapakçığını bile aşağı sallandırmıştı. Yüzü, güneş ışığına ve meydandaki kaldırım taşlarından gözle görülür dalgalar halinde yükselen ısı titreşimlerine açıktı.</p>

  <p>Tapınak'ın basamaklarında ayrılış selamlarını vermekte olan dokuz hacının oluşturduğu bir grup duruyordu. Meydanın gölgelik kenarlarında yaklaşık elli kişi daha vardı; ve bunların çoğu, kendilerini rahipler birliğinin yüklediği çeşitli kefaretlere adamakta olan hacılardı. Seyredenler arasında, ulaklar ve günün en sıcak zamanında dükkânlarını kapatmak için henüz yeterince satış yapmamış olan birkaç tüccar görülebiliyordu.</p>

  <p>Yarıktan bakmakta olan Alia, insanı sırılsıklam eden sıcağı hissetti; ve düşünmeyle hissetme arasında yakalanacağını biliyordu, tıpkı ağabeyinin sık sık yakalandığını gördüğü gibi. Kendi içine danışmak için duyduğu günahkâr istek, kafasının içinde uğursuz bir uğultu gibi çınlıyordu. Baron oradaydı: Vazifeşinastı; ama mantıklı düşünceler başarısızlığa uğradığında; ve çevresindeki şeyler, geçmiş, şimdi ve gelecek algılarını kaybettiği zaman, onun korkularını kötüye kullanmak üzere daima hazır ve nazırdı.</p>

  <p><span class="t30">Ya</span> <span class="t30">ş</span><span class="t30">u a</span><span class="t30">ş</span><span class="t30">a</span><span class="t30">ğı</span><span class="t30">daki Paul ise?</span> diye sordu kendi kendine. Saçmalık!" dedi içindeki ses.</p>

  <p>Ama Vaiz'in sözleriyle ilgili raporlar şüphe götürmezdi. <span class="t30">Sapk</span><span class="t30">ı</span><span class="t30">nl</span><span class="t30">ı</span><span class="t30">k!</span> Paul'ün kendi adı üstüne kurulmuş yapıyı yine kendisinin yıkabileceği düşüncesi onu dehşete düşürüyordu.</p>

  <p><span class="t30">Neden olmas</span><span class="t30">ı</span><span class="t30">n?</span></p>

  <p>Daha o sabah Kurul'da, Corrino Evi'nden hediye olarak gelen giysileri kabul etmek için acele eden Irulan'a hırçın bir tavırla dönerek söylediği şeyleri düşündü.</p>

  <p>"İkizlere gelen bütün hediyeler, her zaman olduğu gibi dikkatli bir şekilde incelenecek nasıl olsa" diye karşı çıkmıştı Irulan.</p>

  <p>"Peki ya hediyeler zararsız bulunursa?" diye haykırmıştı Alia.</p>

  <p>Bu, her nedense, olabilecek şeylerin en korkuncuydu: Hediyelerin hiçbir tehdit içermediğini bulmak.</p>

  <p>Sonunda zarif giysileri kabul etmişler ve başka bir maddeye geçmişlerdi: Leydi Jessica'ya Kurul'da bir mevki verilecek miydi? Alia oylamayı erteletmeyi başarmıştı.</p>

  <p>Aşağıya, Vaiz'e bakarken bunu düşünüyordu.</p>

  <p>Şimdi Naiplik'inin başına gelen şeyler, bu gezegene musallat ettikleri dünüşümün diğer yüzü gibiydi. Bir zamanlar Dune mutlak çöl gücünü sembolize ederdi. Bu güç fiziksel olarak küçülmüştü ama bu güce dair efsane hızla büyümüştü. Yalnızca, sınırlarını, Fremenlerin hâlâ Gece Kraliçesi diye adlandırdıkları diken çalılarının oluşturduğu okyanus-çöl, iç gezegenin büyük Ana Çöl'ü kalmıştı. Diken çalılarının ardında kuma doğru meyleden yumuşak, yeşil tepeler yükseliyordu. Bütün tepeler insan yapımıydı. Her biri, karınca gibi çalışan insanlar tarafından ekilmişti. Bu tepelerin yeşili, Alia gibi boz renkli kum geleneğiyle büyüyenleri fazlasıyla etkiliyordu. Bütün Fremenlerin zihninde olduğu gibi Alia'nın zihninde de okyanus-çöl, Dune'u asla gevşemeyecek bir pençe içinde tutuyordu. O çölü görmesi için yalnızca gözlerini kapatması yeterliydi.</p>

  <p>Çölün sınınndaki açık gözler, artık yeşil tepeleri; yeşil bacaklarını kuma uzatan bataklık balçığını görüyordu...ama çölün geri kalanı her zamanki kadar güçlüydü.</p>

  <p>Alia başını iki yana salladı ve aşağıdaki Vaiz'e baktı.</p>

  <p>Vaiz, Tapınak'ın altında setler oluşturan basamakların ilkine çıkmış; ve yüzünü, neredeyse boşalmış meydana dönmüştü. Alia, penceresinin yanında duran ve aşağıdan gelen sesleri güçlendiren düğmeye dokundu. Kendini burada yalnızlık içinde gören Alia, içinde bir kendine acıma dalgasının yükseldiğini hissetti. Kime güvenebilrdi? Stilgar'ın hâlâ güvenilir olduğunu düşünmüştü ama o da bu kör adamdan etkilenmişti.</p>

  <p>"Nasıl sayı saydığını biliyor musun?" diye sormuştu Stilgar ona. "Rehberine ödeme yaparken onun paraları sayışını duydum. Bu benim Fremen kulaklanma bile çok garip geldi, korkunç bir şeydi. 'Shuc, ishcai, qimsa, chuascu, picha, sucta vesaire diye sayıyordu. Çöldeki eski günlerden beri böyle sayı sayıldığını duymamıştım."</p>

  <p>Alia işte bundan dolayı, Stilgar'ın, yapılması gereken işi yapmak üzere gönderilemeyecegini biliyordu. Ve Alia'nın, Naiplik' ten gelen en küçük bir vurguyu, kesin bir emir olarak alan muhafızları konusunda dikkatli olması gerekiyordu.</p>

  <p>Şu Vaiz aşağıda ne yapıyordu acaba?</p>

  <p>Tırabzanlı balkonların altındaki, etrafı çevrili pazar yerinin ve kemerli pasajın hâlâ süslü püslü bir görünümü vardı: Sergilenmek üzere bırakılmış olan, birkaç çocuğun göz kulak olduğu mallar. Issız yörelerin bahar çöreği paralarının kokusunu alan ya da bir hacının kesesindeki şıngırtıyı duyan birkaç tüccar uyumayıp orada kalmıştı.</p>

  <p>Alia, Vaiz'i arkadan inceledi. Konuşma yapmaya hazırlanıyor gibiydi ama bir şeyler sesini engelliyordu.</p>

  <p><span class="t30">Ne diye burada dikilip bu antik bedendeki harabeyi izliyorum?</span> diye kendi kendine sordu Alia. <span class="t30">Ş</span><span class="t30">u a</span><span class="t30">ş</span><span class="t30">a</span><span class="t30">ğı</span><span class="t30">daki ölümlü enkaz bir zamanlar a</span><span class="t30">ğ</span><span class="t30">abeyim olan '</span><span class="t30">İ</span><span class="t30">hti</span><span class="t30">ş</span><span class="t30">am teknesi' olamaz.</span></p>

  <p>Kızgınlıkla çevrelenmiş bir düş kırıklığı Alia'nın içini doldurdu. Vaiz hakkında nasıl bilgi sahibi olabilir, <span class="t30">aramaks</span><span class="t30">ı</span><span class="t30">z</span><span class="t30">ı</span><span class="t30">n</span> nasıl kesin bir şeyler öğrenebilirdi? Köşeye sıkışmıştı. Bu sapkın hakkında geçici bir meraktan fazlasını ortaya koymaya cesaret edemiyordu.</p>

  <p>Irulan bunu hissetmişti. Kurulda, o ünlü Bene Gesserit dengesini kaybetmiş ve haykırmıştı: "Kendimiz hakkında akıllıca düşünme gücünü kaybettik!"</p>

  <p>Stilgar bile şoke olmuştu.</p>

  <p>Cavid kendilerine gelmelerini sağlamıştı: "Bu tür saçmalıklara ayıracak vaktimiz yok!"</p>

  <p>Cavid haklıydı. Kendileri hakkında ne şekilde düşündüklerinin ne önemi vardı? Onları tek ilgilendiren, İmparatorluk gücünü ellerinde tutmaktı.</p>

  <p>Ama dengesini sağlayan Irulan daha da yıkıcı olmuştu: "Size söylüyorum, hayati bir şeyi kaybettik. Bunu kaybedince, iyi karar verme yeteneğini de kaybetmiş olduk. Bugünlerde bir düşmanın üstüne atlar gibi atlıyoruz kararların üstüne...ya da bekleyip bekleyip ki bu da bir anlamda pes etmektir, başkalarının kararlarının bizi harekete geçirmesine izin veriyoruz. Bu akıntının oluşmasını sağlayanların bizler olduğunu unuttuk mu?"</p>

  <p>Ve bütün bunlar Corrino Evi nden gelen bir hediyeyi kabul edip etmeme sorunu üzerineydi.</p>

  <p>İrulan'ın işinin bitirilmesi gerektiğine karar verdi Alia.</p>

  <p>Şu aşağıdaki İhtiyar ne bekliyordu? Kendine Vaiz diyordu. Niye vaaz vermiyordu?</p>

  <p>Irulan'ın, karar verme mekânizmaları hakkında yanılıyor olduğunu söyledi Alia kendi kendine. <span class="t30">Hâlâ yerinde kararlar verebiliyorum!</span> Ölüm kalım meselelerinde karar verecek kişi, karar vermek zorundadır, aksi halde, bir o yana bir bu yana gidip gelecektir. Paul bu tıkanıklığın, doğal olmayan şeyler arasındaki en tehlikeli şey olduğunu söylerdi hep. Yalnızca süreklilik akışkandı. Önemli olan tek şey değişimdi.</p>

  <p><span class="t30">Onlara de</span><span class="t30">ğ</span><span class="t30">i</span><span class="t30">ş</span><span class="t30">imi gösterece</span><span class="t30">ğ</span><span class="t30">im!</span> diye düşündü Alia. Vaiz kollarını kutsarcasına yukarı kaldırdı.</p>

  <p>Meydanda kalanlardan birkaçı ona yaklaştı; Alia, bu hareketin yavaşlığını fark etti. Evet, Alia'nın Vaiz'den hoşlanmadığına dair söylentiler yayılmıştı. Gözetleme deliğinin yanındaki Ix yapımı hoparlöre doğru eğildi. Hoparlörden kulağına, meydandaki insanların mırıldanmaları, rüzgârın sesi ve ayakların kum üstünde çıkardığı gıcırtı geliyordu.</p>

  <p>"Size dört mesaj getirdim!" dedi Vaiz.</p>

  <p>Ses hoparlörde bangır bangır ötünce, Alia sesi kıstı.</p>

  <p>"Her bir mesaj belirli birisine" dedi Vaiz. "İlk mesaj Alia'ya, bu mekânın hükümdarına." Arka tarafı. Alia'nın gözetleme deliğini işaret etti. "Ona bir uyarı getirdim: Geçen zamanın sırrını, dölünde taşıyan sen; geleceğini boş bir kese karşılığında sattın!"</p>

  <p><span class="t30">Bu ne cüret!</span> diye düşündü Alia. Ama Vaiz'in sözleri kanını dondurmuştu.</p>

  <p>"İkinci mesaj'ım" dedi Vaiz, "kabilelerin gücünü imparalorluk'un gücüne dönüştürebileceğine inanan Fremen Naibi Stilgar'a. Sana uyarım şu Stilgar: Yaratılan en tehlikeli şey katı ahlâk kurallarıdır. Bu aniden sana saldırıp seni sürgüne gönderecektir. "</p>

  <p><span class="t30">Çok ileri gitti!</span> diye düşündü Alia. <span class="t30">Sonuçlar</span><span class="t30">ı</span> <span class="t30">ne olursa olsun onun için muhaf</span><span class="t30">ı</span><span class="t30">zlar</span><span class="t30">ı</span> <span class="t30">göndermeliyim.</span> Ama elleri iki yanında hareketsiz kaldı.</p>

  <p>Vaiz, Tapınak'a doğru döndü, ikinci basamağa tırmandı ve tekrar meydana döndü; bütün bu süre içinde sol elini rehberinin omzundan ayırmamıştı. Ardından bağırdı: "Üçüncü mesajım Prenses Irulan'a. Prenses! Aşağılanma, hiç kimsenin unutamayacağı bir şeydir. Seni kaçman için uyarıyorum!"</p>

  <p><span class="t30">Ne diyor bu?</span> diye sordu Alia kendi kendine. <span class="t30">Biz Irulan'</span><span class="t30">ı</span> <span class="t30">a</span><span class="t30">ş</span><span class="t30">a</span><span class="t30">ğı</span><span class="t30">lad</span><span class="t30">ı</span><span class="t30">k ama, neden onu kaçmas</span><span class="t30">ı</span> <span class="t30">için uyar</span><span class="t30">ı</span><span class="t30">yor? Karar</span><span class="t30">ı</span><span class="t30">m</span><span class="t30">ı</span> <span class="t30">daha yeni verdim!</span> Bir korku dalgası Alia'ya çarptı. Vaiz nereden biliyordu?</p>

  <p>"Dördüncü mesajım Duncan Idaho'ya" diye bağırdı. "Duncan! Sana, sadakati sadakatin satın aldığına inanman öğretildi. Ahh, Duncan, tarihe inanma çünkü tarihi para yerine geçen şey neyse o yönlendirir. Boynuzlarını al ve nasıl yapılacağını en iyi bildiğin şeyi yap."</p>

  <p>Alia sağ elinin üstünü ısırdı. <span class="t30">Boynuzlar!</span> Uzanıp muhafızları çağıracak düğmeye basmak istedi ama eli hareket etmeyi reddetti.</p>

  <p>"Şimdi size vaaz vereceğini" dedi Vaiz. "Bu çöle ait bir vaaz. Bunu, Muad'Dib'in rahipler birliğine, kılıcın ekümenizmini uygulayanlara bildiriyorum. Ahhh, siz aşikâr kadere inananlar! Bilmez misiniz ki o aşikâr kaderin şeytanca bir tarafı vardır? Kendinizi sadece Muad'Dib'in kutsal nesilleri arasında yaşarken yüceltilmiş bulduğunuzu haykırıyorsunuz. Size söylüyorum, siz Muad'Dib'i terk ettiniz. Sizin dininizde, sevginin yerini kutsallık aldı! Siz, çölün intikamına davetiye çıkanyorsunuz!"</p>

  <p>Vaiz dua ediyormuş gibi başını öne eğdi.</p>

  <p>Alia fark ettiği şeyin onu ürperttiğini hissetti. Yeraltındaki Tanrılar! Bu ses! Yıllar boyunca yakıcı kumlarda çatallanmıştı ama Paul'ün sesinin kalıntısı olabilirdi.</p>

  <p>Vaiz bir kez daha başını kaldırdı. Geçmişten çıkıp gelen bu garabetin çekimine kapılan başka insanların da toplanmaya başladığı meydanda gürledi sesi.</p>

  <p>"İşte böyle yazıyor!" diye bağırdı Vaiz. "Çölün kıyısında çiy için dua edenler tufan yaratacaklar! Mantığın güçlerini kullanarak kaderlerinden kaçamayacaklar! Mantık gururdan kaynaklanır, öyle ki insan bu yolda ne zaman kötülük yaptığını bilemez." Sesini alçalttı. "Muad'Dib'in önseziden öldüğü, bunu gelecek bilgisinin öldürdüğü; ve onun, gerçeklik evreninden alem <span class="t30">al-mital'e</span> göçtüğü söylendi. Ben size bunun Maya yanılsaması olduğunu söylüyorum. Böyle düşüncelerin bağımsız gerçeklikleri yoktur. Bunlar sizden ayrılıp gerçek şeyler yapamazlar. Muad'Dib, evrenin şifresini çözecek Rihani sihrine sahip olmadığını söyledi. Ondan şüphe etmeyin."</p>

  <p>Vaiz tekrar kollarını kaldırdı; sesi, gürleyen bir böğürtü halini aldı: "Muad'Dib'in Rahipler Birliğini uyarıyorum! Yamaçlardaki ateş sizi yakacak! Kendi kendini kandırma dersini çok iyi öğrenenler, bu kandırmaca yüzünden ölecekler. Bir kardeşin kanı temizlenemez!"</p>

  <p>Kollarını indirdi, genç rehberini buldu; ve Alia, kendisini alt edip hareketsiz bırakan titreme nöbetinden kurtulmaya fırsat bulamadan. Vaiz meydanı terk etti. Bu ne korkusuz bir sapkınlıktı! Bu mutlaka Paul olmalıydı. Muhafızlarını uyarmalıydı. Onlar bu Vaiz"e karşı açık açık harekete geçmeye cesaret edemezlerdi. Aşağısındaki meydanda görülen kanıtlar bunu doğruluyordu.</p>

  <p>Sapkınlığa rağmen, hiç kimse, gitmekte olan Vaiz'i durdurmak için harekete geçmemişti. Hiçbir Tapınak muhafızı, onun peşine düşmek için atılmamıştı. Hiçbir hacı onu durdurmaya çalışmamıştı. Şu karizmatik kör adam! Onu gören ya da duyan herkes, onun gücünü, ilâhi yeteneğin yansımasını hissediyordu.</p>

  <p>Günün sıcağına rağmen Alia aniden üşüdü. İmparatorluk üstündeki hâkimiyetinin keskin ağzını fiziksel bir şey olarak algıladı. Gözetleme penceresinin kenarını, sanki gücünü kavrarmış gibi tuttu; gücünün zayıflığını düşündü. Landsraad, CHOAM ve Fremen silahlarının oluşturduğu denge, gücün çekirdeğini elinde tutuyordu; bu arada Uzay Loncası ve Bene Gesserit, gölgelerin arasından sessizce buna katılıyordu, insanoğlunun en uzak göçlerinin sınırlarından gelen teknolojik gelişmenin yasak sızıntıları, merkezi gücü kemiriyordu. Ix ve Tleiiax fabrikalarının üretmesine izin verilen ürünler baskıyı hafifletemiyordu. Ve Corrino Evi'nin Farad'n'ı, IV. Şaddam'ın unvanlarının ve haklarının varisi her zaman harekete geçmeye hazır bekliyordu.</p>

  <p>Fremenler olmasa; Atreides Evi'nin, ömrü uzatıcı bahar üzerindeki tekeli olmasa; Alia'nın hâkimiyeti gevşerdi. Bütün güç erirdi. Gücün şu anda kendisinden kayıp gitmekte olduğunu hissedebiliyordu, insanlar, bu Vaiz'i önemsiyordu. Onu susturmak tehlikeli olabilirdi; bu, bugün Alia'nın meydanında haykırdığı sözleri, vaaz olarak vermeye devam etmesine izin vermek kadar tehlikeli olurdu. Alia kendi yenilgisine ait ilk alametleri hissedebiliyordu; ve sorunun ana hatları, zihninde açık bir şekilde görünüyordu. Bene Gesseritler sorunu şöyle sınıflandırmıştı:</p>

  <p>Geniş bir halk kitlesinin, küçük ama güçlü bir kuvvet tarafından kontrol edilmesi, evrenimizde oldukça sık rastlanan bir durumdur. Ve bu geniş halk kitlesinin, onu koruyanlara saldırmasına yol açabilecek başlıca şartları biliyoruz...</p>

  <p><span class="t30">Bir:</span> Bir lider bulduklarında. Bu, güçlülere yönelik en geçici tehdittir; liderlerin kontrolünü ellerinde tutmaları şarttır.</p>

  <p><span class="t30">İ</span><span class="t30">ki:</span> Halk kitlesi zincirlerini fark ettiğinde. Halkın kör ve sorgulamayan bir kitle olmasını sağla.</p>

  <p><span class="t30">Üç:</span> Halk esaretten kurtulmak için bir umut gördüğünde. Onlar, böyle bir kurtuluşun mümkün olduğuna asla inanmamalıdırlar!</p>

  <p>Alia başını iki yana salladı, yanaklarının bu hareketin etkisiyle titrediğini hissetti. Belirtiler burada, halkının arasındaydı. İmparatorluk'un dört bir yanındaki ajanlarından gelen her rapor, onun kesin bilgisini destekliyordu. Fremen Cihadı'nın aralıksız savaşları her yerde iz bırakıyordu. 'Kılıcın ekümenizmi'nin dokunduğu her yerde, halk, tebaa tavrını koruyordu: Savunmada, gizlenen, kaçamaklı. Yetkenin bütün belirtileri ki bu temel olarak <span class="t30">dinsel</span> yetke anlamına geliyordu, kızgınlıkla karşılanıyordu. Ha, hâlâ milyonlarca hacı toplanıp geliyordu ve aralarından bazıları muhtemelen gerçek dindarlardı. Ama çoğu için haccın adanmışlıktan başka nedenleri vardı. Çoğu zaman bu, gelecek için iyi bir teminattı, itaatkârlıgı vurguluyordu ve kolayca servete dönüştürülebilen gerçek bir güç kazandırıyordu. Arrakis'ten dönen Hacılar, evlerine yeni bir yetkeyle, yeni bir sosyal statüyle dönüyorlardı. Hacılar, anadünyalarından hiç çıkmamış olanların kalkışmaya cesaret edemeyeceği, kârlı ekonomik kararlar verebiliyorlardı.</p>

  <p>Alia şu popüler bilmeceyi biliyordu: Dunedan eve getirdiğin boş kesenin içinde ne görüyorsun? Ve yanıtı: 'Muad'Dib'in gözleri (ateş elmasları).'</p>

  <p>Artan huzursuzluğu gidermenin geleneksel yolları, Alia'nın bilincinin önünde kendilerini sergiliyorlardı: Halka, muhalefetin daima cezalandırıldığı ve yöneticilere yardım etmenin daima ödüllendirildiği öğretilmeliydi, İmparatorluk güçlerinin yerleri rasgele değiştirilmeliydi. İmparatorluk gücündeki büyük artışlar gizlenmeliydi. Naiplik'in potansiyel bir saldırıya karşılık vermek için yaptığı her hareket, muhalefeti zor durumda bırakmak için hassas bir zamanlamayla yapılmalıydı.</p>

  <p><span class="t30">Zamanlama duygumu mu kaybettim acaba?</span> diye düşündü.</p>

  <p>"Ne boş bir spekülasyon bu?" diye sordu içinden bir ses. Sakinleştiğini hissetti. Evet, Baron'un plânı iyiydi. Hem Leydi Jessica tehdidini yok edeceğiz hem de Corrino Evi'ni gözden düşüreceğiz. Evet.</p>

  <p>Vaiz'le daha sonra uğraşılabilirdi. Onun tutumunu anlıyordu. Sembolizm açıktı. O, dizginlenmemiş spekülasyonun antik ruhuydu, sapkınlığın ruhuydu, canlıydı ve Alia'nın muhafazakâr çölünde faaliyet gösteriyordu. Onun gücü buradan geliyordu. Onun Paul olup olmaması önemli değildi...bu şüpheli bir durum olarak tutulabildigi sürece. Ama Bene Gesserit bilgisi, Alia'ya, bu gücün, Vaiz'in zayıflığının anahtarını içerdiğini de söylüyordu.</p>

  <p>Bu <span class="t30">Vaiz'in bulabilece</span><span class="t30">ğ</span><span class="t30">imiz bir kusuru var. Onu her an izletece</span><span class="t30">ğ</span><span class="t30">im, gözletece</span><span class="t30">ğ</span><span class="t30">im. Ve E</span><span class="t30">ğ</span><span class="t30">er f</span><span class="t30">ı</span><span class="t30">rsat ç</span><span class="t30">ı</span><span class="t30">karsa gözden dü</span><span class="t30">ş</span><span class="t30">ürülecek.</span></p>

  <p class="p16"><span class="t31">*</span></p>

  <p>&nbsp;</p>
</body>
</html>
