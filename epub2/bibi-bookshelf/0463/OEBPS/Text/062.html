<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>53</title>
</head>

<body>
  <h1 class="h11"><a id="a125"></a>53</h1>

  <p class="p14"><span class="t29">Sa</span><span class="t29">ğ</span> <span class="t29">kalman</span><span class="t29">ı</span><span class="t29">n s</span><span class="t29">ı</span><span class="t29">n</span><span class="t29">ı</span><span class="t29">rlar</span><span class="t29">ı</span> <span class="t29">iklim, yani bir neslin fark etmeyebilece</span><span class="t29">ğ</span><span class="t29">i o uzun de</span><span class="t29">ğ</span><span class="t29">i</span><span class="t29">ş</span><span class="t29">im birikintileri taraf</span><span class="t29">ı</span><span class="t29">ndan belirlenir. Ve seyri belirleyen de</span> <span class="t29">İ</span><span class="t29">klimin a</span><span class="t29">ş</span><span class="t29">ı</span><span class="t29">r</span><span class="t29">ı</span> <span class="t29">uçlar</span><span class="t29">ı</span><span class="t29">d</span><span class="t29">ı</span><span class="t29">r. Ömrü s</span><span class="t29">ı</span><span class="t29">n</span><span class="t29">ı</span><span class="t29">rl</span><span class="t29">ı</span> <span class="t29">insanlar, yaln</span><span class="t29">ı</span><span class="t29">zca iklimsel bölgeleri, y</span><span class="t29">ı</span><span class="t29">ll</span><span class="t29">ı</span><span class="t29">k hava durumu dalgalanmalar</span><span class="t29">ı</span><span class="t29">n</span><span class="t29">ı</span> <span class="t29">gözlemleyebilirler ve arada s</span><span class="t29">ı</span><span class="t29">rada 'Bu, hayat</span><span class="t29">ı</span><span class="t29">mda gördü</span><span class="t29">ğ</span><span class="t29">üm en so</span><span class="t29">ğ</span><span class="t29">uk y</span><span class="t29">ı</span><span class="t29">l,'</span> <span class="t29">ş</span><span class="t29">eklinde gözlemlerde bulunabilirler. Bunlar hissedilebilir</span> <span class="t29">ş</span><span class="t29">eylerdir. Ama insanlar uzun y</span><span class="t29">ı</span><span class="t29">llar boyunca de</span><span class="t29">ğ</span><span class="t29">i</span><span class="t29">ş</span><span class="t29">en ortalamalara kar</span><span class="t29">ş</span><span class="t29">ı</span> <span class="t29">pek tetikte de</span><span class="t29">ğ</span><span class="t29">ildirler. Ve</span> <span class="t29">İ</span><span class="t29">nsanlar</span><span class="t29">ı</span><span class="t29">n herhangi bir gezegen üstünde nas</span><span class="t29">ı</span><span class="t29">l sa</span><span class="t29">ğ</span> <span class="t29">kalacaklar</span><span class="t29">ı</span><span class="t29">n</span><span class="t29">ı</span> <span class="t29">ö</span><span class="t29">ğ</span><span class="t29">renmeleri kesinlikle bu tetikteli</span><span class="t29">ğ</span><span class="t29">e ba</span><span class="t29">ğ</span><span class="t29">l</span><span class="t29">ı</span><span class="t29">d</span><span class="t29">ı</span><span class="t29">r.</span> <span class="t29">İ</span><span class="t29">klimi ö</span><span class="t29">ğ</span><span class="t29">renmeleri</span> <span class="t29">ş</span><span class="t29">artt</span><span class="t29">ı</span><span class="t29">r.</span></p>

  <p class="p27"><span class="t35">- Arrakis, Dönü</span><span class="t35">ş</span><span class="t35">üm</span></p>

  <p class="p27"><span class="t35">Hark al-Ada'n</span><span class="t35">ı</span><span class="t35">n Kaleminden</span></p>

  <p>&nbsp;</p>

  <p>Yatağında bağdaş kurup oturmuş olan Alia, Korkuya karşı Dua'yı okuyarak kendisini sakinleştirmeye çalışıyordu ama kafatasının içinde yankılanan alaylı kıkırdama tüm çabalarını boşa çıkarıyordu. Sesi duyabiliyordu, bu ses kulaklarını ve zihnini kontrol ediyordu.</p>

  <p>"Bu ne saçmalık? Korkacak neyin var?' Ayakları koşma hareketleri yapmaya çalışırken baldırlarının kasları seğiriyordu. Kaçacak hiçbir yer yoktu.</p>

  <p>Üstünde yalnızca incecik Palian ipeğinden altın rengi bir gecelik vardı; ve bu giysi, vücudunu şişirmeye başlayan tombulluğu gözler önüne seriyordu. Suikastçiler Vakti henüz geçmişti, şafak sökmek üzereydi. Son üç ayın raporları, önünde, kırmızı yatak örtüsünün üzerinde duruyordu. Havalandırmanın vızıltısını duyabiliyordu, hafif bir esinti şiga teli bobinlerinin üstündeki etiketleri kıpırdattı.</p>

  <p>Yaverler onu korka korka iki saat erken uyandırmışlar ve son saldırının haberlerini getirmişlerdi. Alia da rapor bobinlerini istemiş, anlaşılır bir seyir aramıştı.</p>

  <p>Dua'yı okumayı bıraktı.</p>

  <p>Bu saldırılar isyankârların işi olmalıydı. Bu aşikârdı. Her geçen gün daha fazlası Muad'Dib'in dinine sırt çeviriyordu.</p>

  <p>"Peki bunun nesi kötü? diye sordu içindeki alaycı ses.</p>

  <p>Alia başını şiddetle iki yana salladı, Namri onu hayal kırıklığına uğratmıştı. Böyle tehlikeli bir çift taraflı maşaya güvendiği için aptal olmalıydı. Yaverleri kulağına, Stilgar'ın suçlanması gerektiğini, onun gizli bir isyankâr olduğunu fısıldamışlardı. Peki, Halleck'e ne olmuştu? Kaçakçı dostlarının arasına gizlenip ortadan mı kaybolmuştu? Büyük bir olasılıkla.</p>

  <p>Rapor bobinlerinden birini seçti. <span class="t30">Ve Muriz!</span> Adam sinir krizi geçiriyordu. Olası tek açıklama buydu. Yoksa Alia mucizelere inanmak zorunda kalacaktı. Bırak bir çocuğu (Leto gibi bir çocuk bile olsa), hiçbir insan Shuloch'taki masa dağdan atlayıp bir kumul zirvesinden diğerine sıçrayamaz, çölü aşıp kaçarak sağ kalamazdı.</p>

  <p>Alia elinin altındaki şiga telinin soğukluğunu hissetti.</p>

  <p>O halde Leto neredeydi? Ganima onun ölmüş olduğu dışında bir şeye inanmayı reddediyordu. Bir Doğru Söyleten onun hikâyesini onaylamıştı: Leto'nun bir Laza kaplanı tarafından öldürüldüğü. O halde Namri'yle Muriz'in bildirdiği çocuk kimdi?</p>

  <p>Ürperdi.</p>

  <p>Kırk kanata parçalanmış, suları kuma dökülmüştü. Sadık Fremenler ve hattâ isyankârlar da, hepsi batıl inançlı hödüklerdi! Alia'ya verilen raporlar gizemli hikâyelerle doluydu. Kumbalıkları kanatalara atlayıp parçalanarak küçük kopyalarının konakçıları haline geliyorlardı. Solucanlar kasıtlı olarak kendilerini boğuyordu. İkinci Ay'dan damlayan kanlar Arrakis'e düşüp büyük fırtınalar yaratıyordu. Ve fırtına sıklığı artıyordu!</p>

  <p>Tabr'da tutulan ve kimseyle görüştürülmeyen Duncan'ı düşündü, Stilgar'a zorla koydurttuğu sınırlamalar şimdi içine dert olmuştu. Irulan'la o, bu alametlerin ardındaki <span class="t30">gerçek</span> anlam dışında çok az şey konuşmuşlardı. Aptallar! Kendi casuslarının bile bu saldırı hikâyelerinden etkilendiği belli oluyordu!</p>

  <p>Ganima neden Laza kaplanları hikâyesinde ısrar ediyordu?</p>

  <p>Alia iç çekti. Şiga teli raporlarından yalnızca bir tanesi içine su serpmişti. Farad'n, 'sorunlarında ona yardımcı olmak ve Resmi Nişan Töreni için hazırlık yapmak üzere' kendi hane muhafızlarından bir grup göndermişti. Alia kendi kendine gülümsedi, kafatasının içinde gümbürdeyen kıkırdamaya katıldı. En azından bu plân zarar görmemişti. Bu diğer batıl inanç saçmalıklarının hepsini gidermek için mantıklı açıklamalar bulunacaktı.</p>

  <p>Bu arada Alia, Farad'n'ın adamlarını Shuloch'a yaklaşmak ve bilinen muhalifleri, özellikle Naip olanları tutuklamak için kullanmıştı. Stilgar'a karşı harekete geçmeyi düşünmüştü ama içindeki sesler bunu yapmaması için onu uyarmıştı.</p>

  <p>"Henüz değil."</p>

  <p>"Annemle Rahibeler Birliği'nin hâlâ kendilerine ait bazı plânları var diye fısıldadı Alia. "Niye Farad'n'ı eğitiyor?"</p>

  <p>"Belki de Farad'n onu tahrik etmiştir" dedi Yaşlı Baron.</p>

  <p>"O soğuk şey mi? Hayır."</p>

  <p>"Farad'n'dan onu geri getirmesini istemeyi düşünmüyor musun?"</p>

  <p>"Bunun tehlikelerini biliyorum!"</p>

  <p>"Güzel. Bu arada, geçenlerde Zia'nın getirdiği şu genç yaver... Sanınm adı Agarves...Buer Agarves. Eğer onu bu gece buraya davet edersen..."</p>

  <p>"Hayır!"</p>

  <p>"Alia..."</p>

  <p>"Şafak sökmek üzere, seni doymak bilmez aptal moruk! Bu sabah Askeri Kurul toplantısı olacak. Rahipler..."</p>

  <p>"Onlara güvenme, sevgili Alia."</p>

  <p>"Tabii ki güvenmiyorum."</p>

  <p>"Pekâlâ. Şimdi, şu Buer Agarves..."</p>

  <p>"Hayır dedim!"</p>

  <p>İçindeki Yaşlı Baron sustu ama Alia bir baş ağrısı hissetmeye başladı. Bir acı sol yanağından kafatasının içine doğru ağır ağır ilerliyordu. Bir seferinde bu numarayla Alia'yı koridorlarda öfke içinde koşturmuştu. Bu sefer Alia ona karşı direnmeye kararlıydı.</p>

  <p>"Eğer ısrar edersen, bir ağrı kesici alınm" dedi Alia.</p>

  <p>Baron, Alia'nın bunu gerçekten yapacağını anlayabiliyordu. Baş ağrısı geçmeye başladı.</p>

  <p>"Pekâlâ." Hırçındı. "Başka bir zaman, o halde."</p>

  <p>"Başka bir zaman" diye onayladı Alia.</p>

  <p class="p16"><span class="t31">*</span></p>

  <p>&nbsp;</p>
</body>
</html>
