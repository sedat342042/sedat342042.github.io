<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>VII</title>
</head>

<body>
  <p class="h21"><br /></p>

  <h2 class="h21" style="text-align: center;">VII</h2>

  <div>
    <br />
  </div>

  <p>Adli tıp görevlisi cesedin durumunu anlattı. Bahçe kapısının önünden geçen iki kişi tanıklık etti. İhtiyar Isaac'ın ailesi de' adamın sağlığı, düşmanları olup olmadığı konusundaki soruları. yanıtladı. lsaac'ın iş gördüğü kişiler ve tabii Bayan Prudence,; Beresford'la kocası Bay Thomas Beresiord da tanık yerine çıktılar. Bütün bu işler olup bittikten sonra jüri kararını açıkladı! "Isaac Bodlicott, bilinmeyen bir kişi ya da kişiler tarafından bilerek ve isteyerek öldürülmüştür."</p>

  <p>Salondan çıkarlarken Tommy kolunu Tuppence'ın beline sardı. Dışarıda bekleyen küçük bir grubun önünden geçtiler.</p>

  <p>Evlerine yaklaşırlarken Tommy, "Güzel konuştun, Tuppence," dedi. "Gayet güzel. Tanıkların çoğundan daha iyiydin. Herşeyi dedi toplu anlattın. Sesin de çok iyi duyuluyordu."</p>

  <p>Tuppence, "Kimsenin beni takdir etmesini istemiyorum," diye mıırldandı. "lsaao'ı başına vurup öldürmeleri hiç hoşuma gitmedi."</p>

  <p>Tommy. "Belki adamın bir düşmanı vardı," dedi. Tuppence, "Neden olsun?" diye sordu. Tommy omzunu kaldırdı. "Ne bileyim?"</p>

  <p>Tuppence, "Ben de bilmiyorum," dedi. "Ama bu olayın bizimle ilgisi olup olmadığını düşünüyorum."</p>

  <p>"Tuppence, ne demek istiyorsun?"</p>

  <p>Tuppence ona baktı. "N.e demek istediğimi pekala biliyorsun... Bu, bu yer... Evimiz... Şu güzel yeni köşkümüz... Bahçemiz... Sanki, sanki burcsı bize göre değilmiş gibi... Oysa köşkün tam bize göre olduğunu düşünmüştük."</p>

  <p>Tommy, "Ben hâlâ o fikirdeyim," dedi.</p>

  <p>"Evet... Sen benden daha iyimsersin sanırım. Ama ben endişeliyim. Bana burada kötü bir şey varmış gibi geliyor. Geçmişten kalma bir kötülük."</p>

  <p>Tommy, "Sakın onu bir daha tekrarlama," dedi.</p>

  <p>"Neyi tekrarlamayayım?"</p>

  <p>"O iki sözcüğü."</p>

  <p>Tuppence, Tommy'e yaklaştı. Sesini alçaltarak kocasının kulağına, "Mary Jordan?" dedi. "Evet. Onu demek istiyorum."</p>

  <p>"Ben de bu adı düşünüyordum, Tommy. Ama geçmişte ka-ian bir şeyin bugünle, günümüzle ne ilgisi olabilir?" Tuppence biran durdu. "Geçmiş o kadar önemli mi? Gerilerde kalmış bir şeyin şimdiyle bir ilişkisi olmaması gerekir."</p>

  <p>"Geçmişin bugünle bir bağı olmamalı. Bunu mu demek istiyorsun? Ama bazen oluyor. Hem de insanın aklına gelmeyen bir şekilde... Yani insan böyle bir şeyin olabileceğini düşünemiyor bile."</p>

  <p>"Birçok olay geçmişte gizli bazı nedenler yüzünden oluyor. Gerçek bu."</p>

  <p>"Evet. Uzun bir zincire benziyor. Şu senin boynuna taktığın zincirlere. Halkalar, aralarında boşluklar, sonra inciler."</p>

  <p>"Gençliğimizde giriştiğimiz maceraları hatırlatıyorsun bana. Macera merakı yüzünden çok şeye karışmıştık."</p>

  <p>Tommy, "Ve başımızdan da türlü serüven geçti," dedi. "Bazen geriye bakıyor ve o tehlikeli durumlardan sağ kurtulmuş olmamıza şaşıyorum."</p>

  <p>"Sonra diğerleri... Hani, .ortak olmuş ve bir detektif bürosu açmıştık." "Cok eğlenmiştik o zaman. Tuppence, hatırlıyor musun?"</p>

  <p>Tuppence, "Hayır," dedi. "Artık hiçbir şey hatırlamak istemiyorum. Geçmişi düşünmeyeceğim... Sadece eskiden olanlara beni daha yukarılara çıkaracak bir basamak, bir merdiven gözüyle bakacağım. Ama o geçmişteki maceralar sayesinde tecrübe sahibi olduk. Öyle değil mi? Sonra casusluk işine karıştık."</p>

  <p>Tommy başımı salladı. "Ah... Casusun peşinden pansiyona gidip de seninle burun buruna geldiğim anı hiç unutmayacağım. Doğrusu âlem kadınsın. Tuppence... Sen gardırobu çek ve haber almadan gelen o adamın bana verdiği talimatı dinle. Ve benden önce o pansiyona git."</p>

  <p>Tuppence kahkahayla gülüyordu. "Kaz adımlarıyla yürü."</p>

  <p>"Ama..." Tommy bir an duraksadı. "Bütün o .olayların bizi bugüne ulaştıran bir merdiven olduğuna gerçekten inanmıyorsun ya?"</p>

  <p>Tuppence, "Bir bakıma inanıyorum," diye cevap verdi. "Bay Robinson geçmişte yaptıklarımızı bilmeseydi sana o açıklamaları yapmazdı. Albay Pikeaway de öyle. Sana bilgi verilmesinin bir nedeni de benim."</p>

  <p>"En önemli nedeni."</p>

  <p>Tuppence, "Ama şimdi bu, durumu değiştirdi," diye içini çekti. "Bu... Yani Isaac'ın ölümü. Zavallının başına vurmuşlar... Hem de bahçemizde."</p>

  <p>"Bu olayın bizim işle ilgili olduğunu mu... "</p>

  <p>"İnsan ister istemez böyle düşünüyor. Sana bunu anlatmaya çalışıyorum. Artık seninle esrarlı bir olayı çözmeye çalışmıyoruz. Yani geçmişi, eskiden olmuş bir olayı incelemiyoruz. Uzun yıllar önce ölmüş olan biri hakkında araştırma yapmıyoruz. Artık bu bizi ilgilendiren bir sorun halini aldı. Zavallı ihtiyar Isaac'ın ölümü neden oldu buna."</p>

  <p>"Çok yaşlıydı. Herhalde başına indirilen darbeye dayanamayarak öldü."</p>

  <p>"Bu sabah resmi soruşturmada anlatılanları dinledin. Biri Isaac'ı öldürmek istedi ve öldürdü. Ama neden?"</p>

  <p>Tommy, "Eğer bu işin bizimle bir ilgisi olsaydı," dedi. "O zaman Isaac'ı değil, bizi öldürürlerdi."</p>

  <p>"Belki buna da kalkışacaklar." Tuppence'm yüzünde düşünceli bir ifade belirmişti.</p>

  <p>"Biliyor musun, belki de Isaac isteseydi bize çok şey anlatabilirdi. Belki de böyle yapmaya karar vermişti. Hatta belki de birine giderek onu tehdit etti. Bize Mary Jordan ve Parkinson'lardan biri hakkında bütün bildiklerini açıklayacağını söyledi. Bize 1914 savaşıyla ilgili o casuslu olayı hakkında bilgi verecekti. İşte bu yüzden Isaac'ın susturulması gerekti. Ama eğer biz köşke yerleşmeseydik, sorular sormaya başlamasaydık, kısacası gerçeği öğrenmeye kalkışmasaydık, Isaac da öldürülmezdi."</p>

  <p>"O kadar heyecanlanma."</p>

  <p>"Tabii heyecanlanırım. Artık bu işi sırf eğlenmek için de yapmayacağım. Eğlenceli bir durum değil bu. Tommy. Biz şimdi başka bir şey yapacağız. Bir katili yakalamaya çalışacağız. Kim bu katil? Bunu henüz bilmiyoruz tabii. Ama öğreneceğiz. Ve bu olay geçmişle ilgili değil. Şimdi olan bir şey. Ne zaman oldu? Sadece birkaç gün önce... Altı gün önce. Bu 'şimdi' demek. Olay bizimle ilgili. Bizimle ve evle. İşin içyüzünü öğrenmek zorundayız. Öğreneceğiz de. Bunu nasıl yapacağımızı bilmiyorum. Şimdi ipuçları bulmamız, onları izlememiz gerek. Kendimi burnumu toprağa yaklaştırarak bir kokuyu izleyen köpeğe benzetiyorum. Ben burada araştırma yapacağım. Sen de yine-bir av köpeği gibi hareket edeceksin. Değişik yerlere gideceksin. Başımdan beri yaptığın gibi. Birtakım şeyler öğrenecek, 'araştırmacı' na yeni görevler vereceksin. Elbet bazı şeyler bilen kişiler var. Onların olaya karışmış olmaları şart değil. Ama belki başkalarından bir şeyler duydular. Bazı söylentiler... "</p>

  <p>"Yine de bizim işin içyüzünü öğrenebileceğimizden emin olamazsın."</p>

  <p>Tuppence onun sözünü kesti. "Pekala inanıyorum buna. Burada karanlık, kötü, iğrenç bir şey var. Bunu biliyorum. Bu iğrenç şey uzanıp Isaac'ın başına ağır bir darbe indirdi... " Durakladı.</p>

  <p>Tommy, "İstersen köşkün adını değiştirebiliriz?" dedi. "Ne demek istiyorsun? Buraya Defneli Köşk yerine, Kırlangıç Yuvası mı diyeceğiz?"</p>

  <p>Tepelerinden bir kuş sürüsü geçti. Tuppence dönerek bahçe kapısına doğru baktı. "Bir zamanlar buranın ismi Kırlangıç Yuvası'ymış. O şiir nasıldı? 'Araştırmacı' da sonunu söylemiş. 'Ölüm Kapısı' Sonra?"</p>

  <p>"Hayır. 'Cinayetler Kapısı.'"</p>

  <p>"Cinayet. Bu da Isaac'ın başına gelenlerle ilgili gibi... Cinayetler Kapısı... Bizim bahçe kapımız bu. Isaac oradan içeri girmiş ve... "</p>

  <p>"Tuppence'cığım, bu kadar üzülme." "Kırlangıç Yuvası güzel bir isim aslında. Ya da öyle olabilir... Belki ileride bir gün olacak... "</p>

  <p>"Ne garip fikirlerin var. Tuppence!" "Yine de bir şeyin kuş gibi cıvıldadığı... Şiirin s.onu böyleydi değil mi? Belki her şey günün birinde öyle sona erecek, Tommy... "</p>

  <p>Tommy'le Tuppence eve yaklaşırken sokak kapısının önünde bir kadının durduğunu farkettiler. Tommy, "O da kim?" diye sordu.</p>

  <p>Tuppence dikkatle bakıyordu. "Onu daha önce bir yerde gördüm sanırım. Ama nerede hatırlamıyorum. Ah, anladım... İhtiyar Isaac'ın yakınlarından biri. Biliyorsun, hepsi bir arada bir Kulübede oturuyorlar. Üç dört erkek çocuk... Bu kadın... Ve bir de kız. Ama tabii yanılmış olabilirim."</p>

  <p>Kapının önünde duran bir kadın denerek onlara doğru geldi. "Siz Bayan Beresford'sunuz değil mi?"</p>

  <p>Tuppence, "Evet," dedi.</p>

  <p>"Şey... Beni tanıdığınızı sanmıyorum. Ben Isaac'ın geliniydim. İhtiyar Isaac'ın oğlu Stephan'la evliydim. Kocam bir kazada öldü. O büyük kamyonlardan birinin altında kaldı... Beş altı yıl önce. Şey, sizinle konuşmak istedim. Sizinle ve koca<span class="t5">n</span><span class="t5">ı</span><span class="t5">zl</span>a..." Tommy'e baktı. "Cenaze törenine çiçek gönderdiniz değil mi? Isaac burada bahçenizde çalışıyordu sanırım?"</p>

  <p>Tuppence, "Evet," diye cevap verdi. "Bizim bahçede çalışıyordu. Olay bizi çok üzdü."</p>

  <p>"Size teşekkür etmek için geldim... Yolladığınız çiçekler çok güzeldi. İyi cins... Zarif... Çelenk kocamandı."</p>

  <p>"İçimizden öyle geldi... Çünkü Isaac'ın bize cok yardımı dokunmuştu. Yalnız bahçede çalışmadı, eve yerleşebilmemiz için gerekli birçok şeyi de yaptı. Sonra bize bilgi de verdi. Çünkü köşk hakkında fazla bir şey bilmiyorduk. Eşyaların nerede olduğunu gösterdi. Sonra bana bitkileri de anlattı. Nelerin ne zaman dikileceğini öğretti... İşte böyle... "</p>

  <p>"Evet, bahçıvanlıktan iyi anlardı. Tabii fazla çalışamıyor-du. Cok yaşlıydı. Eğilmekten de hoşlanmazdı. Çünkü lumbagosu vardı. Bu yüzden istediği gibi çalışamıyordu." Tuppence kesin bir tavırla, "Cok iyi bir insandı," dedi. "Herkese yardım etmekten hoşlanıyordu. Sonra köy hakkında bilmediği yoktu. Burada oturmuş olan kimseler hakkında da. Bize onları anlatıyordu... "</p>

  <p>"Ah, evet, ihtiyar Isaac çok şey bilirdi. Ondan önce de babası, büyükbabası köyde çalışmıştı. Hepside buralıydı. Tabii bir çok şey görmüşlerdi. Köyde tüm olup biteni biliyorlardı.. Neyse, sizi fazla rahatsız etmeyeyim, efendim. Size uğrayıp, gösterdiğiniz nezaket için teşekkür etmek istemiştim."</p>

  <p>Tuppence, "Zahmet etmişsiniz," dedi. "Ben de size teşekkür ederim."</p>

  <p>"Herhalde bahçeye bakması için başka birini bulmak zorunda kalacaksınız."</p>

  <p>Tuppence başını salladı. "Herhalde... Kocamla ben bahçeden pek anlamıyoruz aslında. Acaba siz..." Kararsız bir tavırla durakladı. Olmayacak bir anda yanlış bir şey söylemekten çekiniyordu. "Acaba siz gelip bahçede çalışabilecek birini tanıyor musunuz?"</p>

  <p>"Doğrusu bu sorunuzu hemen cevaplandıramam. Ama bir bahçıvana ihtiyacınız olduğunu hatırlamaya çalışacağım. Belli olmaz. Belki ortanca oğlum Henry, size bir bahçıvan konusunda yardımcı olabilir. Şimdilik hoşçakalın."</p>

  <p>Eve girerlerken Tommy, "İhtiyar Isaac'ın soyadı neydi?" diye sordu.</p>

  <p>"Bodlicott sanırım. Isaac Bodlicott."</p>

  <p>"Demek bu kadının da soyadı Bodlicott şimdi?"</p>

  <p>"Evet... Demin de söylediğim gibi birkaç oğlu var. Bir de kızı. Hep birlikte Marshton yolundaki o kulübede oturuyorlar." Tuppence birdenbire sesini yükseltti. "Tommy, acaba kadın, ihtiyar Isaac'ı kimin öldürdüğünü biliyor mu?"</p>

  <p>Tommy, "Hiç sanmıyorum," dedi. "Kadının öyle bir hali yoktu."</p>

  <p>Tuppence ona baktı. "Katilin kim olduğunu bilen bir insanın hali nasıl olur, biliyor muyuz ki? Aslında böyle bir şeyi anlamak zordur."</p>

  <p>"Bence kadın gönderdiğimiz çiçeklere teşekkür etmek için geldi... Onda katilin kim olduğunu bilen ve intikam almaya hazırlanan bir insan hali yoktu... Zaten işin içyüzünü bilseydi belki bize ima ederdi. Hatta açıkça söylerdi belki de."</p>

  <p>Tuppence, "Belki söylerdi," dedi. "Belki de söylemezdi." Holde ilerlerken yüzünde düşünceli bir ifade belirmişti.</p>

  <p>&nbsp;</p>
</body>
</html>
