<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>III</title>
</head>

<body>
  <p class="h21"><br /></p>

  <h2 class="h21" style="text-align: center;">III</h2>

  <div>
    <br />
  </div>

  <p>Tommy eve girerken, "Tuppence!" diye seslendi. Ama kendisine cevap veren olmadı. "Tuppence! Tuppence!"</p>

  <p>Karısı için endişeleniyordu Tommy. İnsanda endişe uyandıran kadınlardandı Tuppence. Evden çıkarken kendisine öğüt -ediyordunuz. O da söylediğiniz gibi yapacağına söz veriyordu size. "Hayır, sokağa çıkmayacağım. Sadece gidip yarım kilo yağ alacağım. Artık bunun da tehlikeli bir şey olduğunu söyleyemezsin ya?"</p>

  <p>"Tereyağını almaya kalkışan sensen, o zaman bu gerçekten tehlikeli bir şey olabilir," demişti Tommy.</p>

  <p>Tuppence da, "Aptallık etme," diye bağırmıştı.</p>

  <p>"Aptallık ettiğim yok. Ben sadece aklı başında, ihtiyatlı bir koca gibi davranıyor ve çok sevdiğim bir şeyi korumaya çalışıyorum. Nedenini bilmiyorum ama... "</p>

  <p>Tuppence, "Bunun nedeni çok şirin, çok güzel ve neşeli olmam," demişti. "Ayrıca iyi bir dost ve arkadaşım. Sana da gayet iyi bakıyorum."</p>

  <p>"Evet, belki bütün bunlar da sayılabilir. Oysa ben ayrı bir liste yapacaktım."</p>

  <p>"Senin listenden haşlanacağımı hiç sanmıyorum, Tommy. Galiba birtakım şikâyetlerin var... Ama endişelenme. Hiçbir sorun çıkmayacak. Eve döndüğün zaman seslen, beni karşında bulacaksın."</p>

  <p>Ama şimdi Tuppence ortada yoktu.</p>

  <p>Tommy, "Küçük şeytan," dedi. "Mutlaka bir yere gitmiştir. "</p>

  <p>Karısını daha önce bulduğu yukarıdaki kattaki odaya çıktı. "Herhalde yine bir çocuk kitabı okuyor... Akılsız bir kızın altlarını kırmızıyla çizdiği gülünç sözcüklerle ilgileniyordun. Büyük bir olasılıkla, Mary Jordan'ın peşindedir şimdi. Kimse o Mary Jordan? Kızın ölümü normal değilmiş."</p>

  <p>Tommy'de hafif bir merak uyanmıştı. "Herhalde kız bu evde uzun yıllar önce oturdu. Evi Jones'lardan aldık. Onlar bu evde uzun süre oturmamışlar. Sadece üç dört yıl... Hayır, Kara Ok'un sahibi olan çocuk daha önce bu köşkte oturmuş olmalı... "</p>

  <p>Gel gelelim Tuppence odada yoktu. Rafların derli toplu olmasından karısının orada kitap okumadığı da anlaşılıyordu.</p>

  <p>Thomas, "Allah, Allah," dedi. "Nerede bu kadın?"</p>

  <p>Tekrar aşağıya inerek birkaç kez bağırdı. Ama yine cevap veren olmadı. Sonra portmantoya baktı. Tuppence'ın yağmurluğu yerinde asılı değildi. "Demek sokağa gitti? Ama nereye? Ya Anibal nerede?" Tommy karısının adını bağırmaktan vazgeçerek köpeklerini çağırmaya başladı. "Anibai! Anibal! Anibal! Gel, Anibal, gel!"</p>

  <p>Hayır, Anibal da yoktu ortada.</p>

  <p>Tommy, neyse, diye düşündü. Tuppence hiç olmazsa Anibal'i yanına almış.</p>

  <p>Ama Tuppence'ın Anibal'i yanma almış olması, durumu daha iyi hale mi sokuyordu, yoksa daha kötü bir hale mi? Açıkçası bu sorunun cevabını pek bilmiyordu Tommy. Tabii Anibal, Tuppence'ın başına bir kötülük gelmesine göz yummazdı. Ama köpeğin başkalarına bir zarar vermesi olasılığı vardı. Anibal başkalarına misafir gittiği zaman pek dostça davranırdı, ama oturduğu eve girmeye kalkanlardan daima şüphelenirdi. Her şeyi göze alarak korkunç bir şekilde havlar, hatta konuğu ısırırdı. Her neyse... Tuppence'la Anibal neredeydiler şimdi?</p>

  <p>Tommy dışarı çıkarak yolda biraz ilerledi. Görünürde küçük siyah bir köpekle, kırmızı yağmurluklu, orta boylu bir kadın yoktu. Sonunda öfkelenerek eve döndü.</p>

  <p>Ve o zaman pek güzel bir koku geldi burnuna. Çabucak mutfağa koştu. Tuppenoe fırından ona doğru dönerek sevgiyle gülümsedi.</p>

  <p>"Bir hayli geç kaldın. Güveç yapıyorum. Kokusu pek nefis değil mi? Bu kez içine değişik bazı şeyler koydum. Bahçede baharat vardı. Daha doğrusu, ben onların baharat olduklarını umuyorum."</p>

  <p>Tommy, "Eğer baharat değillerse," dedi. "O zaman zehirli birtakım bitkilerdir herhalde. Kılık değiştirip seni kandırmışlardır. Neredeydin sen?"</p>

  <p>"Anibal'i gezmeye götürdüm."</p>

  <p>Köpek de o sırada varlığını hissettirmeye karar vermişti. Tommy'nin üzerine sevinçle öyle bir atıldı ki, az kalsın onu yere yuvarlayacaktı. Siyah tüyleri pırıl pırıl, küçük bir köpekti Anibal. Arkasında ve yanaklarında bej benekler vardı. Soyu sopu belli, şeceresi temiz bir</p>

  <p>Manchester teriyesiydi. Bu yüzden de hayvan kendisini karşılaştırdığı bütün köpeklerden daha soylu ve kibar bulurdu.</p>

  <p>"Vay, vay, vay... Etrafa bakındım, ne tarafa gittin? Hava da pek iyi değildi."</p>

  <p>"Gerçekten değildi. Üstelik sis vardı. Ah... Bir hayli de yoruldum."</p>

  <p>"Nereye gittin? Yolun aşağısındaki dükkânlara mı?"</p>

  <p>"Hayır. Dükkânlar bu gün erken kapanıyor... Hayır... Hayır... Ben mezarlığa gittim." Tommy, "Aman ne sıkıntılı iş," dedi. "Mezarlığa gitmek de aklına nereden geldi?"</p>

  <p>"Bazı mezar taşlarına bakmak istiyordum."</p>

  <p>Tommy başını salladı. "Yine de iç sıkıcı... Anibal eğlendi mi bari?"</p>

  <p>"Anibal'e kayış takmak zorunda kaldım. Kiliseden sık sık: zangoça benzeyen biri çıkıyordu. Onun Anibal'den hoşlanmayacağını düşündüm. Daha doğrusu, Anibal ondan hoşlanmamaya karar verebilirdi. Buraya gelir gelmez herkesin hakkımızda ön yargılara saplanmasını istemiyordum."</p>

  <p>"Mezar taşlarına neden bakmak istedin?"</p>

  <p>"Mezarlıkta kimlerin gömülü olduğunu anlamak için. Bir sürü adam var orda... Yani mezarlık dolu. İyice dolu. Bazı taşlar çok eski. Ta on dokuzuncu yüzyıldan kalma. Hatta daha da eskileri var. Ama taşlar öyle aşınmış ki, tarihler okunmuyor."</p>

  <p>"Ben hâlâ mezarlığa neden gittiğini anlamış değilim." Tuppence, "Araştırma yapıyorum," dedi.</p>

  <p>"Ne araştırması?"</p>

  <p>"Mezarlıkta Jordan adında birinin gömülü olup olmadığını anlamak için." Tommy, "Hay Allah!" diye bağırdı. "Hâlâ o işle mi meşgulsün? Baktığın..."</p>

  <p>"Mary Jordan ölmüş... Onun öldüğünü biliyoruz. Çünkü kitapta kızın ölümünün normal olmadığı yazılı. Ama ne olursa olsun kızı bir yere gömdüler hiç kuşkusuz. Öyle değil mi?" Tommy, "Orası kesin," dedi. "Tabii kızı bu bahçeye gömdülerse o başka."</p>

  <p>Tuppence, "Ben buna ihtimal vermiyorum," diye mırıldandı. "Çünkü o küçük çocuk, hani şu adı Alexander olan küçük... Alexander, Mary Jordan'ın ölümünün normal olmadığını keşfetmiş. Bu yüzden pek zeki olduğunu düşünmüş sanırım. Ama belki şu sırrı sadece Alexander öğrenmiş ya da keşfetmişti. Yani başkalarının bu konuda şüphesi yoktu. Onun için gömdüler. Kimse de çıkıp... "</p>

  <p>Thomas karısının cümlesini tamamladı. "Kimse de çıkıp kızın bir cinayete kurban gittiğini iddia etmedi."</p>

  <p>"Evet. Kızı zehirlediler herhalde. Ya da biri kafasına vurdu, onu bir uçurumdan aşağıya yuvarladı. Ya da arabayla çiğnedi. Aa, düşünürsem daha bir sürü cinayet yöntemi bulabilirim."</p>

  <p>Tommy içini çekti. "Bundan eminim. Ama hiç olmazsa bir tek iyi yanın var. Tuppence. İyi kalplisin. Bu yöntemleri sırf eğlence olsun diye uygulamaya kalkışmazsın."</p>

  <p>"Ama mezarlıkta Mary Jordan adında biri yoktu. Jordan adına hiç rastlamadım." . Tommy, "Hayal kırıklığına uğradın tabii," dedi. "Pişirdiğin; yemek olmadı mı daha? Bir hayli acıktım. Güveç pek güzel kokuyor."</p>

  <p>Tuppence, "Yemek tam kıvamında," dedi. "Elini yüzünü yıkar yıkamaz sofraya otururuz."</p>

  <p>&nbsp;</p>
</body>
</html>
