<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>XIII</title>
</head>

<body>
  <p class="h21"><br /></p>

  <h2 class="h21" style="text-align: center;">XIII</h2>

  <div>
    <br />
  </div>

  <p>Tuppence bahçede dolaşıyordu. Albert hızla evden çıkarak onun yanına gitti. "Bir hanım sizi görmek istiyor."</p>

  <p>"Bir hanım mı? Kim?"</p>

  <p>"Adının Mullins olduğunu söyledi. Köydeki hanımlardan biri yollamış." Tuppence, "A, tabii ya," dedi. "Bayan Mullins bahçe için gelmiş değil mi?"</p>

  <p>Albert birdenbire yine o tecrübeli ve kibar uşak rolüne girdi. "Evet, madam." Çabucak eve döndü. Biraz sonra yanında uzun boylu, erkeksi halli bir kadında bahçe yolundan ilerliyordu. Kadın arkasına kalın bir kazakla tüvit bir pantolon giymişti.</p>

  <p>Kadın, "Bu sabah hava bir hayli serin," dedi. Sesi kalın ve biraz da boğukçaydı. "Ben İris Mullins'im. Sizinle toplantıda tanışmıştık. Herhalde hatırlıyorsunuz. Bayan Griffin bahçede çalışacak birini aradığınızı, gelip bu konu için sizinle konuşmamın iyi olacağını söyledi." Tuppence kadının elini sıktı... "Hoşgeldiniz... Sizi gördüğüme çok memnun oldum. Evet, gerçekten bahçede çalışacak birine ihtiyacımız var.""</p>

  <p>"Anlıyorum... Buraya yeni taşındınız zaten."</p>

  <p>Tuppence içini çekti. "Bana köşke yerleşeli yıllar olmuş gibi geliyor. Çünkü ustalar işleri daha yeni bitirdiler."</p>

  <p>Bayan Mullins, o kalın, boğuk sesiyle bir kahkaha attı. "Ah, evet, evet. Evde ustaların çalışmasının ne demek olduğunu bilirim. Ama eve taşınıp onları kontrol etmeniz iyi olmuş. Bir ev sahibi içeri girmedikçe hiçbir iş bitmez. O zaman ustaları unuttukları bir şeyi yapmaları için tekrar çağırmak zorunda kalırsınız... Bahçeniz çok güzel. Ama biraz ihmal edilmiş sanırım. Öyle değil mi?"</p>

  <p>"Evet. Bizden önce köşkte oturanlar bahçe meraklısı değillermiş pek."</p>

  <p>"Jones adında bir aileydi sanırım. Öyle değil mi? Onlarla tanışıp tanışmadığımı hatırlamıyorum. Galiba tanışmamıştım. Köye geldiğim zamanlar çoğunlukla evimde kalırım. O da köyün diğer tarafında. Yani fundalıkların yakınında,.. Bir ara bahçenizde Isaac çalışıyordu değil mi? İyi bir ihtiyarcıktı. Ölümüne üzüldüm. Kim bilir hangi serseriler adamın kafasına vurdular. Resmi soruşturma bir hafta önce oldu sanırım. Anladığıma göre katili hâlâ bulamamışlar. Bu serseriler gruplar halinde dolaşıyorlar ve ihtiyarlara saldırıyorlar. Sadistler! Yaşları ne kadar küçük olursa, hainlikleri de o ölçüde artıyor... Ah, şuradaki manolya ağacı pek güzel. Soulangeana cinsi değil mi? Manolyaların en iyisi budur. Sazı kimseler daha gösterişli cinsleri tercih ederler, ama iş manolyaya gelince, insanın bildiklerinden şaşmaması daha doğru olur. Ben bu fikirdeyim."</p>

  <p>"Aslında biz daha çok sebzeler için endişeleniyorduk." "Şöyle güzel, işe yarayacak bir sebze bahçeniz olmasını istiyorsunuz değil mi? Çok kimse sebzeler konusunda kısa bir süre sonra cesaretini kaybeder. Gidip manavdan alışveriş etmenin daha kolay olduğunu düşünür. Sebze yetiştirmeye çalışmaktan vazgeçer."</p>

  <p>Tuppence, "Ben patates ve bezelye yetiştirmek istiyorum," dedi. "Sonra barbunya fasulyesi de. O zaman bunları taze yiyebiliriz."</p>

  <p>"Haklısınız, Çalı fasulyesini de eklemeniz olur. Bazı bahçıvanlar cali fasulyeleriyle çok övünür ve onları iyice büyütmeye çalışırlar. Böylesinin daha iyi olduğunu sanırlar... Hatta yerel yarışmalarda ödüller bile kazanırlar. Ama bence siz haklısınız. Sebzeleri turfandayken yemek daha zevkli olur."</p>

  <p>Albert birdenbire Tuppence'ın yanında belirdi. "Komşu hanım telefonda, madam. Yarın kendisiyle öğle yemeği yiyip yiyemeyeceğinizi soruyor."</p>

  <p>Tuppence, "Benim tarafımdan teşekkür et," dedi. "Ama yarın kendisiyle yemek yemek imkânsız. Bay Beresford'lo Londra'ya gitme olasılığımız var. Ona çok üzgün olduğumu söylemeyi unutma... Dur, dur, ben bir iki kelime yazıvereyim." Çantasından küçük bir not defteri çıkardı, Bir sayfaya çabucak bir şeyler karalayarak Albert'e uzattı. "Ha, aklıma gelmişken... Bay Beresford'a söyle. Onun istediği şeyi yapmayı unuttum. Şu anda birine mektup yazıyor sanırım. Kendisine şu adresini veri-ver."</p>

  <p>"Olur, madam." Albert çabucak uzaklaştı.</p>

  <p>Tuppence da yine sebzelerden sözetmeye başladı Sonra da, "Siz başka bahçelerde de çalışıyor musunuz?" diye sordu.</p>

  <p>"Evet, haftada üç gün. Üstelik o bahçeler köyün öbür yanında. Benim küçük villam da oradadır."</p>

  <p>O sırada Tommy köşkten çıktı. Anibal de yanındaydı. Köpek koşuyor, efendisinin etrafında dönüyordu. Tuppence'a ilk ulaşan yine Anibal oldu. Hayvan bir an hareketsiz durdu. Sonra birdenbire şiddetle havlayarak Bay Mullins'in üstüne atıldı. Kadın telaşla bir iki adım geriledi.</p>

  <p>Tuppence, "Bu da bizim terbiyesiz köpek!" diye bağırdı. "Aslında ısırmaz. Daha doğrusu pek ender olarak ısırır Aniba! en çok postacıları ısırmaktan hoşlanır."</p>

  <p>Bayan Mullins, "Bütün köpekler postacıları ısırırlar," dedi.</p>

  <p>Tuppence gülümsedi. "İyi bir bekçidir, Anibal. Gördüğünüz gibi bir Manchester Teriyesi. Onlar iyi bekçi köpekleridir. Anibal da evi çok iyi bir şekilde koruyor. Kimsenin köşke yaklaşmasına, içeri girmesine izin vermiyor. Özellikle bana çok dikkat ediyor. Hayattaki asıl amacının beni korumak olduğunu sanıyor."</p>

  <p>"Ah, evet... Bugün için iyi bir şey bu."</p>

  <p>Tuppence başını salladı. "Doğru. Pek çok hırsızlık oluyor artık. Dostlarımızın çoğunun evi soyuldu. Üstelik hırsızların bazıları güpegündüz evlere girmişler. Hem de acayip yollarla. Kimisi pencerelere merdiven dayamış ve cam silici olduğunu iddia etmiş. Daha buna göre türlü hileler. Onun için evde öfkeli bir köpeğin bulunduğunun duyulması iyi bir şey bence." "Haklısınız."</p>

  <p>Tuppence, "İşte kocam," dedi. "Tommy, bu Bayan Mullins. Bayan Griffin büyük bir nezaket göstererek kendisine bir bahçıvan aradığımızı söylemiş."</p>

  <p>"Bu sizin için ağır bir iş değil mi. Bayan Mullins?"</p>

  <p>Kadın, o kalın sesiyle, "Hiç de değil," diye cevap verdi. "Ben de erkek bahçıvanlar gibi toprağı kazarım. Bu önemlidir... Toprağın uygun şekilde kazılması gerekir. Sonra çapalama. Yalnız bazı çiçeklerin değil, hemen her bitkinin çapalanmaya, diplerine gübre konulmasına ihtiyacı vardır. Toprağın hazırlanması bahçıvanlıkta en önemli rolü oynar." Anibal hâlâ havlıyordu.</p>

  <p>Tuppence, "Tommy," dedi. "Anibal'i götürmen daha iyi olacak sanırım. Bu sabah beni korumayı aklına koymuş nedense."</p>

  <p>Tommy başını salladı. "Pekala."</p>

  <p>Tuppence, Bayan Mullins'e döndü. "Bizimle eve gelmez misiniz? Bir şey içerdiniz. Hava bir tuhaf... Bir şeyler içmeniz iyi olurdu, Böylece birlikte bahçeyle ilgili planlarımızı da yapardık."</p>

  <p>Anibal'i mutfağa kapattılar. Bayan Mullins bir kadeh seri içmeye razı oldu. Sonra bahçe hakkında bazı tavsiyelerde bulundu. Sonunda saatine bir göz atarak. "Aman hemen kalkman gerek," diye bağırdı. "Bir randevum, var." Telaşla vedalaşarak köşkten ayrıldı. Tuppence, "İyi bir kadına benziyor," diye mırıldandı.</p>

  <p>Tommy, "Biliyorum," dedi. "Ama insan emin olamıyor ki..." Tuppenee tereddütle, "Tabii soru sorulabilir," diye cevap verdi.</p>

  <p>"Bahçede dolaşmak seni yormuş olmalı, Tuppenee. Bugünkü işimizi başka güne bırakalım. Dinlenmelisin. Bir emir bu."</p>

  <p>&nbsp;</p>
</body>
</html>
