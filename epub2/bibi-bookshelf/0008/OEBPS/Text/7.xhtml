<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>II</title>
</head>

<body>
  <p class="h21"><br /></p>

  <h2 class="h21" style="text-align: center;">II</h2>

  <div>
    <br />
  </div>

  <p>Bayan Thomas Beresford Guguktu Saat adlı kitabı alttan üçüncü rafa soktu. Sonra eli, Halttı Oda'ya gitti... Tommy neredeyse kentten dönecekti.</p>

  <p>Evet .yerleşme işi ilerliyor, diye düşündü Tuppence. Tabii ilerliyor. Sevdiğim o eski kitapları çıkarıp okumaya kalkışma-sam... Çok hoş oluyor ama insanın zamanını da alıyor...</p>

  <p>Üstelik Tommy akşamlan eve geldiğinde, karısına işlerin nasıl gittiğini soruyordu. O da, "A, gayet iyi," diyordu, ama kocasının yukarıya çıkıp kitap raflarına bakmasını engellemek için de akla karayı seçiyordu. Her şey uzun zaman alıyordu. Bir eve yerleşmek daima böyleydi. İnsanın tahmin ettiğinden daha uzun sürüyor ve içeri bir sürü sinir bozucu insan da doluşuyordu. söz gelişi, elektrikçiler. Adamlar geliyor, daha önce yapmış oldukları işi beğenmiyorlardı. Neşeyle gülerek orayı burayı kazıyorlardı. Tuppence bazen, "Keşke eski yerimizden çıkmasaydık," diyordu.</p>

  <p>Tommy hatırlatıyordu o zaman. "Yemek odasının tavanını unuttun mu? Ya tavan arasındaki odaları? Garajın halini? Araba içeride eziliyordu az kalsın. Bunu sen de biliyorsun."</p>

  <p>Şu anda kitaplığın önünde duran Tuppence, bu eve yerleşmekten başka bir seçenekleri olup olmadığını düşünüyordu. Başlangıçta pek basit gibi görünmüştü bu iş. Ama gün geçtikçe durum karışıyordu. Tabii bunun bir nedeni de bu kitaplardı.</p>

  <p>Tuppence, "Şöyle şirin, sıradan bir zamane çocuğu olsaydım," dedi. "Küçükken öyle kolaylıkla okuma öğrenmezdim. Şimdiki çocuklar dört beş, hatta altı yaşında bile okumasını bilmiyorlar. Hatta on bir on iki yaşında bile... Aman neyse... İşime bakayım... " Birkaç kitap daha aldı. Önce, Alis Harikalar Diyarında'ya daldı. Sonra da Tarihin Bilmediği'ne. Böylece kırk beş dakika geçti. Tuppence'ın eli kalın, eski bir kitaba kaydı. Papatya Zinciri.</p>

  <p>Kadın, "Ah!" dedi. "Bunu da tekrar okumalıyım. Aradan ne kadar uzun bir zaman geçti... Ne de heyecanlıydı!"</p>

  <p>"Ne dediniz efendim?" "Ah! Hiç hiç..." Tuppence dönerek sadık uşakları Albert'e baktı. Adam eşikte duruyordu. "Bir şey istediğinizi sandım, hanımefendi. Zili çaldınız da... "</p>

  <p>Tuppence, "Yok canım," dedi. "Kitap okumak için iskemleye çıkarken zilin üstüne dayandım."</p>

  <p>"İsterseniz kitapları ben indireyim."</p>

  <p>Tuppence, "Aman çok iyi olur," dedi. "O iskemleden yuvarlanıp duruyorum. Bazıları kaygan, bazılarınınsa bacakları sallanıyor."</p>

  <p>"İstediğiniz belirli bir kitap var mı?"</p>

  <p>"Şu üçüncü rafa pek bakmadım. Yukarıdan üçüncüye yani. Orada hangi kitapların olduğunu bilmiyorum."</p>

  <p>Albert sandalyeye çıktı. Her kitabı tozlarını silkmek için rafın kenarına vurduktan sonra Tuppenee'a uzattı. Yaşlı kadın büyük bir sevinçle aldı bunları.</p>

  <p>"Ah, ne hoş! Bütün bunlar! Bu kitaplardan çoğunu unutmuştum. Ah, işte, Tıfeım! Yeni Define Arayıcıları! Katriona! Evet", evet!" Sonra neşeyle bağırdı. "Kara Ok! Hay Allah! Kara Ok! Okuduğum ilk kitaplardan biriydi. Evet. Albert, sen herhalde bilmiyorsundur bunu. Yani, sen daha dünyaya gelmemiştin sanırım. Dur bakayım, nasıldı? A, tabii ya. Duvardaki resim... resmin gözleri oynuyordu. Duvarın arkasından biri bakıyordu da ondan.</p>

  <p>Ah, evet. Kara Ok!"</p>

  <p>"Başka kitap vereyim mi, hanımefendi?"</p>

  <p>"Hayır istemem, Albert. Teşekkür ederim. Artık bu işe devam edemeyecek kadar yorgunum."</p>

  <p>"Siz bilirsiniz, efendim. Demin beyefendi telefon etti. Yarım saat gecikecekmiş."</p>

  <p>Tuppence, "Zararı yok," dedi. Bir koltuğa yerleşerek Kara Ok'u aldı. Kitabın sayfalarını ilgiyle karıştırmaya başladı.</p>

  <p>"Ah, ah, ne harika... Hikâyenin birçok yerini unutmuşum. Yeniden okumak büyük zevk verecek. Pek heyecanlı bir maceraydı."</p>

  <p>Odaya derin bir sessizlik çöktü. Albert mutfağa döndü, Tuppence koltuğunda arkasına yaslandı. Dakikalar geçti. Oldukça eski koltuğa rahatça yerleşmiş olan Bayan Thomas Beresford, Kara Ok'u okuyarak geçmişteki o zevkli anlara dönmeye çalışıyordu. Mutfakta da zaman geçti. Albert fırının başında çalışıyordu. Bir araba yaklaşarak durdu. Albert yan kapıya gitti. "Arabayı garaja koyayım mı, efendim?" Tommy, "Hayır," dedi.</p>

  <p>"O işi ben yaparım. Herhalde sen akşam yemeğini hazırlamakla meşgulsün. Çok mu geç kaldım?"</p>

  <p>"Hayır, efendim. Söylediğiniz zamanda geldiniz. Hatta biraz erken bile."</p>

  <p>"Ya." Tommy arabayı garaja soktuktan sonra dönüp mutfağa girdi. Ellerini ovuşturup duruyordu. "Hava soğuk. Tuppence nerede?"</p>

  <p>"Hanımefendi mi? Yukarıda kitapların yanında." "Ne? Hâlâ o Tanrının cezası kitaplarla mı meşgul?" "Evet. Bugün bir sürü kitap daha yerleştirdi. Ama zamanının çoğunu onları okuyarak geçirdi."</p>

  <p>Tommy, "Hay Allah," dedi. "Pekala Albert, ne yemek var?" "Limonlu dil balığı filetosu, efendim. Hazırlanması uzun sürmez."</p>

  <p>"Öyleyse on beş dakika sonra sofraya otururuz. Önce elimi yıkamak istiyorum." Yukarıda ,en üst katta Tuppence hâlâ eski koltukta oturmuş, Kara Ok'u inceliyordu. Kaşlarını hafifçe çatmıştı. Ona biraz acayip gelen durumla karşılaşmıştı. Buna bir "araya karışma" da denebilirdi. Biri, o sırada okumakta olduğu sayfada bazı sözcüklerin altlarını çizmişti. Tuppence son on beş dakikadan beri bu durumu incelemekteydi. Sözcüklerin altlarının çizilmesinin nedenini anlayamıyordu. Sırayla değildi bunlar. Yani bu işi yapan, kitaptan bir cümle seçmemişti. Ayrı ayrı sözcükler seçilmiş ve altları kırmızı mürekkeple çizilmişti. Tuppence usulca okudu. "Matcham dayanamayarak bağırdı. Dick hayretle irkilerek elleriyle tuttuğu pencereyi bırakıverdi. Hepsi de ayağa fırlamışlar, hançerlerini ve kılıçlarını kınlarından çekiyorlardı. Elli elini kaldırdı. Gözlerinin akı parıldıyordu. Ve iri... " Tuppence başını salladı. Bir anlam çıkmıyordu bundan, hiçbirinden çıkmıyordu. Yazı takımının durduğu masaya giderek, matbaacının yolladığı kâğıt örneklerinden birkaçını aldı. Bunlara yeni adresleri yazılacaktı. "Defneli Kök, Hollow/quay, Devonshire." Tuppence, "Defneli Köşk," diye tekrarladı. "Amma da gülünç isim. Ama insan tutar bir evin adını durmadan değiştirirse, o zaman mektupları kaybolur."</p>

  <p>Yaşlı kadın kitaptaki sözcükleri sırayla yazdı. Şimdi daha önce görmediği bir şeyi fark etmişti. "İşte bütün fark burada." Bazı harflerin üzerinden kalemle gitti.</p>

  <p>Birdenbire Tommy'nin sesini duydu. "Demek buradasın? Yemek yemen hazır. Kitaplar ne âlemde?"</p>

  <p>Tuppence, "Çok karışık..." dedi. "İnsanı fena halde şaşırtıyor."</p>

  <p>"Şaşırtan nedir?"</p>

  <p>"Şu ünlü Kara Ok. Kitabı yeniden okumak istiyordum. Okumaya başladım da. Her şey yolundaydı. Sonra birdenbire sayfalar gözüme acayip gözükmeye başladı. Yani... birçok sözcüğün altı kırmızı mürekkeple çizilmiş."</p>

  <p>Tommy, "Ç.ok kişi yapar bunu," diye cevap verdi. "Tabii tıepsinin de kırmızı mürekkep kullandığını söylemiyorum. Ama .insan bazen bir bölümü ya da bir cümleyi hatırlamak ister. Canım, ne demek istediğimi biliyorsun."</p>

  <p>Tuppence başını salladı. "Evet, biliyorum. Ama burada durum böyle değil. Ve altları çizilenler birtakım harfler."</p>

  <p>Tommy sordu. "Ne demek birtakım harfler?" Tuppence, "Buraya gel," dedi.</p>

  <p>Adam yaklaşarak koltuğun dirsek dayanılan yerine ilişti. Eğilerek,okumaya başladı. "Matcham dayanamayarak bağırdı ve hatta öldü başlarken hayretle irkilerek elleriyle tuttuğu pencereyi bıraktı iki iri yarı adam... bu sözcüğü okuyamadım. Tuppence... fişek beklenilen işaretti. Hepsi ayağa fırlamışlar sıkışık hançer ev kılıç... " Tomy bir an durdu. "Deli saçması bu."</p>

  <p>Tuppence, "Evet," diyerek başını salladı. "Ben de önce "öyle düşündüm. Ama bu deli saçması değil, Tommy."</p>

  <p>Aşağıda bir çan çalmaya başlamıştı. "Yemek hazır."</p>

  <p>Tuppence, "Aldırma," dedi. "Önce sana bunu anlatmalıyım. . Gerçekten çok garip bir durum bu. Onun için sana hemen anlatmam şart."</p>

  <p>"Pekala, pekala. Yine içinden çıkılmayacak bir bilmece mi buldun?"</p>

  <p>"Hayır, hayır. Ben sadece bazı harfleri ayırdım. Şey... Örneğin, şu sayfada... Matcham'ın M'si. M harfinin altı çizilmiş. A'nın da. Ondan sonra üç sözcük daha var. Kitapta aynı sırayı izlemiyor bunlar. Biri bu sözcükleri seçerek altlarını çizmiş, daha doğrusu içlerindeki harfleri. Çünkü istediği harflermiş bunlar. Şuraya bak. Bağırdı'dan V harfinin altı çizilmiş, Hayret'in Y'si. Jack'den J. Sonra..."</p>

  <p>Tommy bağırdı. "Tuppence, Tanrı aşkına bırak artık bunu!" Tuppence, "Dur dur." dedi. "İşin iç yüzünü öğrenmem gerek. vO harfleri ayırıp yazdığım için durum açığa çıkıyor. Bak, görüyor musun? M-A-R-Y. İşte bu, altı çizilmiş dört sözcükten çıktı."</p>

  <p>"Ee, ne olmuş?"</p>

  <p>"Mary... Mary... "</p>

  <p>Tommy, "İyi ya," dedi. "Mary isminde birinin işi bu. Yaratıcı gücü olan bir çocukmuş ve bu kitabın kendisine ait olduğunu da bu şekilde açıklamaya çalışmış. Herkes kitapların içine ismini yazar."</p>

  <p>Tuppence, "Tamam," diye cevap verdi. "Mary... Ondan sonra gelen altı çizili harfler bir araya getirilince de şu sözcük ortaya çıkıyor: Jordan."</p>

  <p>Tommy, gülümsedi. "Görüyorsun ya? Mary Jordan. Çok normal bir şey bu. Şimdi küçük kızın adını ve soyadını biliyorsun. İsmi Mary Jordan'mış."</p>

  <p>"Ama bu kitap onun değilmiş ki. Başta acayip, çocuksu bir yazıyla yazılmış bir isim var. Alexander... Alexander Parkinson sanırım."</p>

  <p>"Ee, ne .olmuş? O kadar önemli mi bu?" Tuppence, "Tabii önemli," dedi.</p>

  <p>Tommy karısının koluna dokundu. "Haydi gel. Ben acıktım."</p>

  <p>Tuppence ,"Biraz sabret," dedi. "Ben sana sadece bundan sonraki bölümü okuyacağım. İşaretli yerleri yani. Dört sayfaya dağılmış bunlar. Harfler çeşitli sayfalardaki sözcüklerden garip bir biçimde seçilmiş. Sırayla değil bunlar. Bir araya getirirsen bir anlam çıkmıyor. Önemli olanlar harfler. Şimdi... M-a-r-y J-o-r-d a n'ı yakaladık. Tamam.</p>

  <p>Ondan sonraki dört sözcüğün ne olduğunu biliyor musun... 'ı-n ö-l-ü-m-ü n-o-r-m-a-l d-e-ğ-i-l-d-i.' Tuppence bağırdı. "Gördün mü? Ondan sonraki cümle ise şu: 'Bu içimizden birinin işi, onun kim olduğunu bildiğimi sanıyorum!' Hepsi bu kadar. Başka bir şey bulamadım. Ama çok heyecanlı değil mi?"</p>

  <p>Tommy, "Buraya bak, Tuppence," dedi. "Bu işi büyütmeyeceksin ya?"</p>

  <p>"Ne demek büyütmeyeceksin?"</p>

  <p>"Yani bunu esrarlı bir hale sokmaya kalkışmayacaksın değil mi?"</p>

  <p>Tuppence, "Ama bu benim için gerçekten esrarlı bir şey," diyerek güldü. 'Mary Jordan'ın ölümü normal değildi. Bu içimizden birinin işi, onun kim olduğunu bildiğimi sanıyorum.' Ah, Tommy, bunun çok ilgi çekici bir şey olduğunu sen de kabul edersin."</p>

  <p>&nbsp;</p>
</body>
</html>
