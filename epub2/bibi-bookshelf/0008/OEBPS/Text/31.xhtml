<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>XV</title>
</head>

<body>
  <p class="h21"><br /></p>

  <h2 class="h21" style="text-align: center;">XV</h2>

  <div>
    <br />
  </div>

  <p>Albert yatak odasının kapısına vurdu.</p>

  <p>Tuppence içerden, "Girin," diye seslenince de kapıyı açtı.</p>

  <p>"Geçen sabah gelen hanım, Bayan Mullins, sizinle bir iki dakika konuşmak istiyormuş. Anladığıma göre bahçe hakkında bazı tavsiyelerde bulunacaktım. Ona yattığımızı, kendisini kabul edip etmeyeceğinizi bilmediğimi söyledim."</p>

  <p>Tuppence, "Böyle sözleri de nereden bulursun, bilmem ki, Albert," diye güldü. "Pekala... Konuğu kabul edeceğim." "Size kahvenizi getirmek üzereydim." "İyi ya getir. Yalnız tepsiye bir fincan daha koy. Tepsiyi şu masaya bırakırsın. Bayan Mullins'i de buraya al." "Peki, madam."</p>

  <p>Albert, "Anibal ne olacak?" diye sordu. "Onu aşağıya indirip mutfağa kapatayım mı?" "Anibal mutfağa kapatılmaktan hiç hoşlanmıyor. Hayır. Onu banyoya sok, sonra da kapıyı üzerine kapa."</p>

  <p>Anibal kendisine yapılan bu harekete fena halde kızdı. Albert'in kendisini banyoya iterek kapıyı kapamasına da hiç de nazik olmayan bir tavırla katlandı. Öfkeyle birkaç kez havlamayı da unutmadı.</p>

  <p>Tuppence ona bağırdı. "Sus! Kes sesini!" Anibal bu emre bir dereceye kadar uyarak havlamaktan vazgeçti. Pençelerini ileri doğru uzatarak yattı, burnunu kapının altındaki aralığa dayayarak uzun uzun, düşmanca bir tavırla hırlamaya başladı.</p>

  <p>Bayan Mullins, "Ah, Bayan Beresford," dedi. "Korkarım sizi rahatsız ediyorum. Ama bende bahçe hakkında bir kitap var. Bakmak isteyeceğinizi düşündüm. Şurada bu mevsimde neler dikilebileceği yazılı. Ender bulunur fidanlar bunlar. Üstelik bu cins toprakta da iyi büyüyorlar. Tabii bazıları bunun aksini iddia ediyor, o da başka... Ah, hayır, hayır... Rica ederim... Peki, öyle olsun. Ben de bir fincan kahve içeyim. İzin verin de kahveyi ben koyayım. İnsan yatarken bu iş zor oluyor. Acaba..." Bayan Mullins, Albert'e baktı. Uşak onun için bir sandalye çekti. "Buraya buyrun, bayan."</p>

  <p>"Ah, çok teşekkür ederim... A, yine sokak kapısı mı çalınıyor?" Albert, "Herhalde sütçü geldi," dedi. &nbsp;&nbsp;&nbsp;"Belki de bakkal.</p>

  <p>Onun günü. İzin verirseniz, aşağıya ineyim, efendim." Albert o-dadan çıkarak kapıyı arkasından kapattı. Anibal yine hırladı.</p>

  <p>Tuppence, "Köpeğim bu toplantıya katılmaya izin vermediğim için bana kızdı," diyerek gülümsedi. "Onun için bu kadar gürültü ediyor."</p>

  <p>"Kahvenize şeker koyuyor musunuz. Bayan Beresford?" Tuppence, "Bir tek," dedi.</p>

  <p>Bayan Mullins fincana kahve doldurdu, Tuppence'ın başucundaki komodinin üzerine bıraktı. Sonra dönüp kendisi için kahve koymaya giderken birdenbire sendeleyerek bir sigara masasına tutundu. Hafifçe inleyerek yere diz çöktü.</p>

  <p>Tuppence, "Bir yeriniz acıdı mı?" diye bağırdı.</p>

  <p>"Hayır, hayır. Ama ne yazık ki, vazonuzu kırdım. Ayağım bir şeye takıldı. Benimki de sakarlık. Canım vazo kırıldı. Sevgili Bayan Beresford, kim bilir hakkımda ne düşüneceksiniz? Emin olun kazaydı."</p>

  <p>Tuppence, nazik bir tavırla, "Tabii kazaydı," diye cevap verdi. "Durun bakayım. Vazo paramparça da olabilirdi. Yalnızca ikiye ayrılmış. Bunları ustalıkla yapıştırırım." Bayan Mullins, içini çekti. "Öyle de olsa bu olayı her hatırlayışımda utanacağım...</p>

  <p>Herhalde rahatsızsınız, Bayan Beresford. Bugün gelmemeliydim. Ama sizinle konuşmayı o kadar do istiyorum ki... "</p>

  <p>Anibal tekrar havlamaya başladı.</p>

  <p>Bayan Mullins, "Ah, zavallı köpekçik," dedi. "Onu dışarı çıkarayım mı?"</p>

  <p>Tuppence, "Hayır, hayır," dedi. "İçeride kalsın daha iyi. Bazen Anibal'in ne yapacağı belli olmaz."</p>

  <p>"A, yine mi kapı?"</p>

  <p>Tuppence başını salladı. "Hayır. Telefon."</p>

  <p>"Ya... Telefona cevap vermeniz gerekiyor değil mi?"</p>

  <p>"Yok, yok. Albert bakar."</p>

  <p>Aşağıda telefona Tommy cevap verdi. "Evet? Ya, anlıyorum. Kim? Evet. Ya? Bir düşman. Kesinlikle. Evet, doğru. Önlem aldık. Evet. Çok teşekkür ederim." Telefonu kapatarak Bay Cripsin'e baktı...</p>

  <p>Adam, "Bir uyarı mı?" diye sordu.</p>

  <p>"Evet." Tommy hâlâ Bay Cripsin'e bakıyordu.</p>

  <p>"Bazen durumu anlamak zor oluyor değil mi? Yani kim düşman, kim dost... "</p>

  <p>Tommy, "Kimi kez de bunu çok geç anlıyorsun... " dedi. "Yukarı gelir misiniz? Tuppence dinleniyor. Öyle önemli bir rahatsızlığı yok. Aksırmıyor bile."</p>

  <p>Albert birdenbire ortaya çıktı. "Yukarı kahve götürdüm. Bayan Mullins için de bir fincan koydum tepsiye. Kadın bir bahçe kitabı mı getirmiş ne?"</p>

  <p>Tommy, "Anlıyorum," dedi. "Evet. Her şey yolunda. Anibal nerede?"</p>

  <p>"Onu banyoya kapattım."</p>

  <p>"Sürgüyü iyice sürdün mü? Anibal bundan hoşlanmayacaktır."</p>

  <p>"Hayır, efendim. Sizin dediğiniz gibi yaptım." Tommy merdivenlerden çıkmaya başladı. Bayan Crispin de peşindeydi. Tommy yatak odasının kapısına hafifçe vurduktan sonra içeri girdi. Anibal banyodan meydan okurmuş gibi havladıktan sonra içeriden kapıya doğru atıldı. Sürgü kaydı ve köpek odaya daldı. Anibal, Crispin'e çabucak bir göz attıktan sonra öfkeyle homurdanarak Bayan Mullins'e saldırdı. Tuppence bağırdı. "Eyvah!" Tommy ise, "Aferin Anibal," diyordu. "Aferin." Bay Crispin'e döndü. "Anibal düşmanları iyi tanıyor değil mi?"</p>

  <p>Tuppence, "Anibal sizi ısırdı mı, Bayan Mullins?"</p>

  <p>Kadın ayağa kalkarak öfkeyle köpeğe baktı. "Fena ısırdı hem de. "</p>

  <p>Tommy nazik nazik sordu. "Bu sizi ikinci ısırışı değil mi? 'Geçen günde sizi bizim pampa otlarının arasında kovaladıydı."</p>

  <p>Bay Crispin, "Anibal her şeyi biliyor." dedi. "Öyle değil mi, sevgili Dodo'cuğum... Seni yıllardan beri görmemiştim. Dod,o."</p>

  <p>Bayan Mullins sırayla Tuppence, Tommy ve Bay Crispin'e fraktı.</p>

  <p>Crispin, "Mullins," diyerek gülümsedi. "Fazla bilgim olmadığı için özür dilerim. Evlilik soyadın mı bu?"</p>

  <p>"Ben İris Mullins'im. Hep bu adı taşıdım."</p>

  <p>"Ah, sen benim için hep Dodo olarak kalacaksın. Seni gördüğüme çok sevindim. Ama buradan çabucak gitmemiz daha iyi olacak sanırım. Haydi, kahveni iç. Onun zararlı olduğunu sanmıyorum. Bayan Beresford... Sizinle tanıştığıma memnun oldum. Yalnız size ,o kahveyi içmemenizi tavsiye edeceğim."</p>

  <p>"Ah... Ben o fincanı alayım." Bayan Mullins ilerleyecek oldu. Ama Crispin kadınla Tuppence'ın arasına girdi, "Olmaz, Dodocuğum. Bunu yapmana izin veremem. O fincanı ben teslim alacağım. Zaten fincan eve ait. İçindeki kahveyi tahlil ettirmek herhalde iyi olur. Yanında ilaç getirdin ve finoanı Bayan Beresford'a uzatırken kahveye karıştırıverdin." "Ben öyle bir şey yapmadım. Aman, alın şu köpeği başımdan."</p>

  <p>Tommy, "Anibal sizin evden gitmenizi istiyor," diye açıkladı. "Bu konuda çok titizdir. Ön kapıdan çıkanları ısırmaktan da pek hoşlanır. Albert geldin mi? Senin kapının dışında olduğunu biliyordum. Olanları gördün mü?"</p>

  <p>Albert başını dipteki giyinme odasının kapısından içeri uzatmıştı. "Tabii gördüm. Aralıktan onu gözetledim. Evet. Hanımın fincanına bir şey attı. Ustalıkla yaptı bunu. Hokkabazdan farksız bu kadın. Ama ben ilacı kahveye karıştırdığını yine de far-kettim." Bayan Mullins, "Neden söz ettiğini bilmiyorum," diye söylendi. "Ah... Şey... Benim gitmem gerekiyor artık. Bir randevum var. Çok önemli." Odadan fırlayarak hızla merdivenden indi.</p>

  <p>Anibal bir daha etrafına baktı, sonra da onun peşinden koştu. Bayan Crispin'in yüzünde düşmanca bir ifade yoktu, ama o da telaşla odadan çıktı.</p>

  <p>"Tuppence, Bay Solomon'un yolladığı Bay Crispin o. Tam zamanında geldi değil mi? Sakın o fincanı kırma. Kahveyi de bir yere dökme. Onu bir şişeye koyalım. Kahve tahlil edilecek. İçinde ne olduğunu öğreneceğiz. Tuppence en süslü sabahlığını giy de aşağıya inelim. Öğle yemeğinden önce salonda birer içki içmeliyiz."</p>

  <p>Tuppence içini çekti. "Artık olayın içyüzünü hiçbir zaman öğrenemeyeceğiz." Üzüntüyle başını salladı. Koltuğundan kalkarak şömineye doğru gitti.</p>

  <p>Tommy, "Ocağa odun atmaya mı çalışıyorsun?" diye sordu. "Bırak o işi ben yapayım. Sana fazla hareket etmemeni söylediler."</p>

  <p>Tuppence, "Artık bir şeyim yok," dedi. "Kolumu rahatça oynatabiliyorum. Duyan da kolumu kırdığımı sanacak. Oysa sadece bir sıyrık."</p>

  <p>Tommy güldü. "Aslında övünebileceğin bir kurşun yarası. Savaşta yaralandığını iddia edeb<span class="t5">ilir</span>sin."</p>

  <p>"Savaş sözcüğünü kullanmakta çok haklısın."</p>

  <p>"Mullins'in icabına iyi baktık."</p>

  <p>Tuppence, "Anibal de görevini ustalıkla yerine getirdi," diyerek gülümsedi. "Öyle değil mi?"</p>

  <p>"Evet. Anibal bize düşmanın kim olduğunu çok güzel açıkladı. Hem de kesinlikle. Pampa otlarına doğru atıldı. Burnu ona tehlikeyi haber verdi sanırım. Bumu harikadır Anibal'in." Tuppence, "Burnumun bana da tehlikeyi haber verdiğini iddia edemeyeceğim," dedi. "Bayan Mullins'in tam zamanında imdadımıza yetiştiğini düşündüm. Bay Solomon'dan geldiğini söylemeyen birini işe almamız gerektiğini unutmuştum... Sahi, Bay Crispin nerede şimdi?"</p>

  <p>"Herhalde, Bayan Mullins'le meşgul." Bir an durdu. "Evet... Bu işde en başarılı olan Anibal. Bizimki pampa otlarının arasında bir düşmanın gizli olduğunu hemen sezdi. Daha sonra Bayan Mullins'i gördüğümüz zaman bu düşmanın o .olduğunu anladım. Tabii ilk olay sırasında erkek kılığına girmişti... "</p>

  <p>Tuppence diye başını salladı. "Kadının şansını ikinci bir kez deneyeceği de belliydi. Ben yatağa yattım, sen de gerekli önlemleri aldın."</p>

  <p>Tommy, "Hazırlıklarımız gerçekten çok iyiydi," dedi. "Albert nöbetteydi."</p>

  <p>"Evet. Benim kahvemle birlikte kadın için de bir fincan getirdi."</p>

  <p>"Mullins ya da Crispin'in dediği gibi Dodo'nun kahveye ilacı karıştırdığını gördün mü?" Tuppence, "Hayır, "diye cevap verdi. "Görmediğimi itiraf etmeliyim. Kadın bana gerçekten bir yere takılıp yuvarlanmış gibi geldi. O sırada kırılmış vazoya dikkatimi çekti. Ben vazoya bakarken, o da kahveye ilacı karıştırdı."</p>

  <p>"Neyse ki, Albert kapının aralığından her şeyi gördü."</p>

  <p>"Anibal'i banyoya kapayarak sürgüyü yarı sürmek de iyi fikirdi. Çünkü hepimiz Anibal'in kapıları açmakta ne kadar usta olduğunu biliriz. Ama tabii sürgü sıkıca kapatılsaydı açmayı başaramazdı." Tuppence bir an durdu. "Anibal'in hali görülecek gibiydi. Bir Bengal kaplanı gibi saldırdı!"</p>

  <p>"Evet, iyi tanımladın."</p>

  <p>"Herhalde, Bay Crispin araştırmalarını bitirdi artık. Ama bilmiyorum, Mullins'i, Mary Jordan'a ya da Jonathan Kane gibi geçmişte kalmış tehlikeli bir insana nasıl bağlayabilecek?"</p>

  <p>"Jonathan Kane'in geçmişte kaldığını sanmıyorum. Büyük bir olasılıkla şimdi onun genç bir kopyası vardır. Adam için yeniden doğmuş da diyebiliriz. Söz konusu o grupta yeni, genç üyeler görev almışlar... "</p>

  <p>"Tommy, Bay Crispin araştırmalarını bitirdikten sonra tekrar buraya dönecek mi? Beni ve seni korumak için?"</p>

  <p>"Benim korunmaya ihtiyacım yok." "Seninkine kibir derler. "</p>

  <p>Tommy başını salladı. "Onun gelip, hoşçakalın diyeceğini sanıyorum."</p>

  <p>"Tabii. Çünkü nazik bir adam." "Senin iyi olup olmadığını da öğrenmek isteyecek."</p>

  <p>"Benim hafif bir yaram vardı. Onu da doktor iyileştirdi." Tommy, "Biliyor musun, aslında Crispin bahçıvanlıktan çok hoşlanıyor," diyerek güldü. "Bay Solomon'un yanında gerçekten çalışmış. Tabii Bay Solomon çoktan ölmüş. Ama Bay Crispin için o çalışma yararlı olmuş. Çünkü hiç kimse kuşkulanmadan rahatlıkla bahçıvan olarak çalışabiliyor." Tuppence, "Evet," dedi. "Bu meslekte böyle şeyleri düşünmek gerekir."</p>

  <p>Kapı çalmıyordu. Anibal yine kaplan gibi odadan fırladı. Koruduğu kutsal yere girmeye kalkanları öldürmek kararındaydı.</p>

  <p>Tommy de onun peşinden koştu. Geri döndüğü zaman elinde bir zarf tutuyordu.</p>

  <p>"Üzerinde ikimizin de adı var. Açayım mı?" Tuppence, "Aç tabii," dedi. Tommy zarfın ucunu yırttı. "Vay, vay, vay... Gelecek beni umutlandırıyor."</p>

  <p>"Nedir o?"</p>

  <p>"Bay Robinson'un davetiyesi. Gelecek hafta kendisiyle akşam yemeği yiyecekmişiz. Senin o zamana kadar iyileşeceğini umuyormuş. Ziyafet Bay Robinson'un köşkünde... Köşk Sussex' de bir yerde sanırım."</p>

  <p>"Acaba bize bu konuda bir açıklama yapacak mı?" Tommy, "Yapabilir," dedi.</p>

  <p>Tuppence, "Listemi de yanıma alayım mı?" diye sordu. "Doğrusu ezbere biliyorum artık. Kara Ok, Alexander Parkinson, Oxford ve Cambridge, Grinhenlor KayKay, Mathilde'in karnı, Habil'le Kabil, Sevgili... "</p>

  <p>Tommy, "Yeter! İnsana deli saçması gibi geliyor," diye bağırdı.</p>

  <p>"Aslında deli saçması tabii! Acaba Bay Robinson'un yemeğinde başkaları da bulunacak mı?"</p>

  <p>"Herhalde Albay Pikeaway gelir."</p>

  <p>Tuppence, "Aman," dedi. "Öyleyse yanıma öksürük pastili alayım. Öyle değil mi?.. Her neyse. Bay Robinson'u görmeyi çok istiyorum. Onun söylediğin kadar iri ve sarı olduğunu hiç sanmıyorum. A, ama Tommy! Deborah çocukları gelecek hafta buraya getirmeyecek miydi?"</p>

  <p>Tommy başını salladı. "Hayır... Onlar bu hafta sonu gelecekler." Tuppence rahat bir nefes aldı. "Aman neyse!"</p>

  <p>&nbsp;</p>
</body>
</html>
