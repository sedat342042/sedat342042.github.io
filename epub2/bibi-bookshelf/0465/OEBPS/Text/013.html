<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t5">&nbsp;</span></p>

  <p class="p15"><span class="t18">Baz</span><span class="t18">ı</span> <span class="t18">günler melanjd</span><span class="t18">ı</span><span class="t18">r o; baz</span><span class="t18">ı</span> <span class="t18">günler de</span></p>

  <p class="p15"><span class="t18">ac</span><span class="t18">ı</span> <span class="t18">bir toprak</span></p>

  <p class="p16"><span class="t4">Rakis Aforizmas</span><span class="t4">ı</span></p>

  <p>Sheeana adlı kız, Rakis rahipleriyle geçirdiği üçüncü yılında, yüksek bir kumulun tepesinde boylu boyunca yatıyordu. Sürtünmeden kaynaklanan büyük bir gürlemenin geldiği sabah manzarasına bakıyordu. Işık, ufku ince bir pus tabakasıyla örterek donduran, gümüşten bir hayalet gibiydi. Gecenin soğuğu kumların üzerindeydi hala.</p>

  <p>Rahiplerin onu yaklaşık iki kilometre gerideki, suyla çevrili güvenli kulelerinden gözetlediklerini biliyordu fakat buna pek aldırmıyordu. Vücudunun altındaki kumun titremesine vermeliydi bütün dikkatini.</p>

  <p><span class="t17">Bu gelen büyük, diye dü</span><span class="t17">ş</span><span class="t17">ündü. En az</span><span class="t17">ı</span><span class="t17">ndan on yedi metre. Baya</span><span class="t17">ğı</span> <span class="t17">büyük bir</span> şey.</p>

  <p>Vücudu, gri renkli damıtıcı giysinin kayganlığını ve pürüzsüzlüğünü hissediyordu. Rahiplerin onu gözetime almalarından önce giydiği eski püskü elden düşme giysilerdeki, deriyi inciten yamaların hiçbiri yoktu bunda. Dokuz tane güzel damıtıcı giysi ve bunların üzerine giyilecek beyazlı morlu kalın cüppeden ötürü şükranla doluydu da, hepsinden öte, burada bulunmanın heyecanını duyuyordu. Böyle anlarda tehlikeli ve hoş bir duygu dolduruyordu içini.</p>

  <p>Rahipler burada nelerin olup bittiğini anlamazdı. Biliyordu bunu. Onlar korkaktı. Başını çevirip geriye, uzaktaki kuleye baktı ve merceklerden yansıyan gün ışığı parıltısını gördü.</p>

  <p>Gözetleme mercekleriyle bakan rahiplerin gördükleri şeyi gözünün önüne getirebiliyordu net bir şekilde: Güneşten yer yer rengi harelenmiş kahverengi saçlı, zayıf ve koyu tenli, on bir standart yaşında, vaktinden önce gelişmiş bir çocuk.</p>

  <p><span class="t17">Onlar</span><span class="t17">ı</span><span class="t17">n yapmaya cesaret edemedi</span><span class="t17">ğ</span><span class="t17">i</span> <span class="t17">ş</span><span class="t17">eyi yapt</span><span class="t17">ığı</span><span class="t17">m</span><span class="t17">ı</span> <span class="t17">görüyorlar. Beni</span> <span class="t17">ş</span><span class="t17">eytan'</span><span class="t17">ı</span><span class="t17">n kar</span><span class="t17">ş</span><span class="t17">ı</span><span class="t17">s</span><span class="t17">ı</span><span class="t17">nda görüyorlar. Ben kumun üzerinde küçücük görünüyorum,</span> <span class="t17">Ş</span><span class="t17">eytan ise kocaman görünüyor. Onlar solucan</span><span class="t17">ı</span> <span class="t17">ş</span><span class="t17">u anda görebiliyorlar.</span></p>

  <p>Kumlardaki sürtünme sesinden, dev solucanı biraz sonra kendisinin de göreceğini biliyordu. Sheeana yaklaşan canavarı ne Şeyh-Hulud, ne kumların Tanrısı ne de rahipler gibi, II. Leto'nun çölün bu sırtı çok boğumlu hâkimlerinin her birinde hapsolup kalmış bilinç incilerine hürmeten her sabah ilahi okuyarak tapılacak kadar kutsal bir şey olarak görmüyordu. O, solucanları sadece, "benim canımı bağışlayanlar" ya da Şeytan olarak görüyordu.</p>

  <p>Onlar Sheeana'nındı artık.</p>

  <p>Üç yıldan daha önce, sekizinci doğum gününün ayında, yani eski takvime göre Igat ayında yavaşça başlayan bir ilişkiydi bu. Onun doğduğu yer yoksul bir köydü; Keen'in kanataları ve çevre kanalları gibi, çevrelediği bölgeyi daha güvenli kılan engellerin çok dışında, maceracı öncüler tarafından kurulmuş bir yerleşimdi. Bu tür öncü yerleşimlerini koruyacak, ıslak kumların oluşturduğu bir hendekten başka bir şey yoktu. Şeytan sudan kaçardı fakat kum alabalığı vektörleri nemi hemen alıp götürüyorlardı. Bariyerleri eski haline getirmek için, her gün, rüzgâr kapanlarıyla toplanan kıt ve değerli suyun harcanması gerekiyordu. Sheeana'nın köyü, içme suyu için yeterli, ama solucan engeli için ayrılacak suyu sağlamaya her zaman yetmeyen iki tane rüzgâr kapanı bulunan, setli bir derme çatma kulübeler ve hayvan damları yığınıydı.</p>

  <p>O sabah -tıpkı bu sabah gibi, gecenin keskin soğuğunu burnunda ve ciğerlerinde duyarken, ufuk hayalet gibi bir pusla daralmışken- köy çocuklarının çoğu çöle dağılmış. Şeytan'ın bazen geçtiği yollarda bıraktığı melanj artıklarını ve döküntülerini arıyorlardı. Gece duyulan seslerden, iki tane çok büyük şeytan'ın yakınlara geldiği anlaşılmıştı. Melanj, o günlerdeki düşük fiyatıyla bile, üçüncü bir rüzgâr kapanı yapmak için gerekli cilalı tuğlaların satın alınmasını sağlayacak değerdeydi.</p>

  <p>Çocuklar sadece bahar değil, eski Fremen siyeç kalelerinden birini gösterecek izleri de arıyorlardı. Bu tür yerlerin artık sadece harabesi kalmıştı ama kaya engelleri şeytana karşı daha güvenli bir korunak sağlıyordu. Ve bazı Siyeç kalıntılarında, kayıp stokların gömülü olduğu duyulmuştu. Köylülerin hepsi böyle bir keşfi düşlüyordu.</p>

  <p>Sheeana, üzerinde yamalı damıtıcı giysisiyle ve kötü kumaştan yapılmış cüppesiyle tek başına kuzeydoğuya, sudan yana zengin, büyük Keen kentinin güneşle ısınmış gökyüzüne yükseldiğinin söylendiği, uzaklardaki bulut kümesine doğru gitti.</p>

  <p>Kumdaki melanj kalıntılarını bulmak, dikkatini burnunda toplama meselesiydi büyük ölçüde. Bu konsantrasyon. Şeytan'ın yaklaştığını gösteren, kumdaki sürtünme sesine yönelik dikkatten pek bir şey bırakmıyordu. Bacak kasları kendiliğinden, çölün doğal sesleriyle karışan, ritmik olmayan bir şekilde hareket ediyordu.</p>

  <p>Sheeana ilk başta çığlığı duymadı. O çığlık, rüzgârın savurduğu kumların köyü gözlerden gizleyen barrakanlara çarpmasıyla çıkan sert sürtünme sesine tıpatıp benziyordu. O çığlık yavaş yavaş bilincine girdi ve o zaman dikkatini <span class="t17">çekti.</span></p>

  <p><span class="t17">Bir sürü ses geliyor ç</span><span class="t17">ığ</span><span class="t17">l</span><span class="t17">ı</span><span class="t17">k ç</span><span class="t17">ığ</span><span class="t17">l</span><span class="t17">ığ</span><span class="t17">a!</span></p>

  <p>Sheeana çölde yapılan yürüyüşlerdeki ihtiyatı bıraktı. Çocuk kaslarının elverdiğince çevik hareketlerle barakanın kaygan yüzeyine tırmandı ve o korkunç sesin geldiği yöne doğru baktı. Son çığlığı da susturan şeyi görebilecek bir zamanda yetişmişti.</p>

  <p>Rüzgâr ve kum alabalıkları köyün dışındaki bariyerlerin geniş bir kısmını kurutmuştu. Renk farkından ötürü, nemdeki bu aralığı gözle görebiliyordu. Vahşi bir solucan bu açıklıktan içeri sızmıştı. Solucan, geriye kalan ıslaklığın epey içinde dönüp duruyordu. O karanlık ve alevli dev ağız insanları ve barınakları hızla daralan bir çemberin içinde kuşatmıştı.</p>

  <p>Sheeana sağ kalan son insanların bu yıkımın ortasında, artık o kaba saba kulübeleri yok olmuş, rüzgâr kapanlarının molozlarıyla dolu bir alanda sıkışıp kaldıklarını gördü. Sheeana, bu manzaraya bakarken bazıları çöle kaçmaya kalkıştı. Umutsuzca kaçanların arasında babasını da gördü. Ama bunların hiçbiri kurtulamadı. Dev ağız hepsini yuttu ve son bir dönüşle, köyden geriye kalan ne varsa hepsini yerle bir etti.</p>

  <p>Şeytan'ın diyarından ufacık bir parçayı sahiplenmeye cüret eden bu zavallı köyden geriye, dumanı tüten kumdan başka hiçbir şey kalmadı. Eskiden köyün bulunduğu yerde, daha önce buralarda hiç kimsenin dolaşmadığı zamanlardaki gibi, insan yerleşimini gösteren hiçbir iz kalmamıştı.</p>

  <p>Sheeana her iyi çöl çocuğu gibi vücudunun nemini korumak için burnundan soluyarak güçlükle nefes aldı. Diğer çocukları görebilmek için çevreye bakındı, fakat Şeytan'ın ardında bıraktığı izler köyün dışındaki her yeri büyük çukurlar ve tümseklerle doldurmuştu. Görünürde tek bir insan kalmamıştı. Kuru havada çok uzaklara dek gidecek yüksek perdeden bir sesle bağırdı. Hiçbir yanıt gelmedi.</p>

  <p><span class="t17">Yaln</span><span class="t17">ı</span><span class="t17">z</span><span class="t17">ı</span><span class="t17">m</span></p>

  <p>Kendinden geçmiş bir halde, kumulun tepesi boyunca, köyünün bulunduğu yere doğru yürüdü. Oraya yaklaşınca, kumul tepelerinden toz kaldıran bir rüzgârın getirdiği, şiddetli bir tarçın kokusu geldi burnuna. O zaman, olan biteni anladı. Köy, büyük bir talihsizlik olarak, açılmakta olan bir önbahar kütlesinin üzerinde kurulmuştu. Kumun derinliklerindeki büyük stok bir melanj patlamasıyla genişleyerek ürün vermeye başlayınca Şeytan gelmişti. Şeytan'ın bahar açılmasına dayanamayacağını bütün çocuklar bilirdi.</p>

  <p>Öfke ve şiddetli bir keder doldurmaya başladı Sheeana'nın içini. Çılgına dönmüş bir halde kumuldan <span class="t17">a</span><span class="t17">ş</span><span class="t17">a</span><span class="t17">ğı</span><span class="t17">ya,</span> Şeytana doğru koştu ve köye girdiği kuru yerden çıkıp gitmek üzere dönen solucanın arkasına yetişti. Hiç düşünmeden kuyruğunun yan tarafından saldırdı, üzerine tırmandı ve hayvanın yüksek sırtında, ön tarafa doğru koşmaya başladı. Ağzının arkasındaki tümseğe gelince çömeldi ve yumruklarıyla o sert yüzeye vurmaya başladı.</p>

  <p>Solucan durdu.</p>

  <p>Kızın öfkesi birden korkuya dönüştü ve solucana vurmayı bıraktı. Çığlık atmakta olduğunu o zaman fark etti. Tek başına ve savunmasız kalmış olmanın verdiği korku sardı içini. Buraya nasıl geldiğini bilmiyordu. Sadece nerede olduğunu biliyordu ve korkunç bir dehşete kapıldı.</p>

  <p>Solucan kumun üzerinde hareketsiz duruyordu hâlâ.</p>

  <p>Sheena ne yapacağını bilmiyordu. Solucan her an onu üstünden alıp ezebilirdi. Yahut da kumun içinde tünel kazıp onu da istediği zaman kapmak üzere dışarıda bırakabilirdi.</p>

  <p>Birdenbire, solucanın tüm bedeni boyunca, kuyruğundan Sheeana'nın durduğu, ağzının arkasındaki bölüme dek, uzun bir titreme geçti. Solucan ilerlemeye başladı, geniş bir yay çizdi ve kuzeydoğu yönünde hızlandı.</p>

  <p>Sheeana öne doğru eğildi ve solucanın sırtına, segmentlerinden birinin kıvrımına tutundu. Korkuyordu, hayvan her an kumun içine dalabilirdi. Ne yapardı o zaman? Ama Şeytan kuma girmedi. Dakikalar geçip de kumulların arasından durmaksızın ve hızlı süren bu gidişte hiçbir değişiklik olmayınca Sheeana kafasının yine çalışmaya başladığını fark etti. Solucanın üzerine binme konusunda bilgisi vardı. Bölünmüş Tanrı rahipleri bunu yasaklamıştı ama hem yazılı hem de sözlü tarih, Fremenler'in eski zamanlarda solucanlara böyle bindiklerini söylüyordu. Fremenler kendilerini uçları kancalı uzun çubuklarla destekleyerek Şeytan'ın sırtında ayakta dururlardı. Rahipler bunun, II. Leto'nun bilincini çöl Tanrısı'yla paylaşmasından önce yapılmış olduğu hükmüne varmışlardı. Ama şimdi, II. Leto'nun dört bir yana saçılmış parçalarını aşağılayacak bir davranışa izin verilemezdi.</p>

  <p>Solucan Sheeana'yı, onu hayrette bırakan bir hızla Keen kentinin sisli göz kamaştırıcı görüntüsüne doğru götürüyordu. Koca kent ufukta bir serap gibi duruyordu. Sheeana'nın her an yırtılacak kadar zayıf kumaştan cüppesi dalgalanıyor, yamalı damıtıcı giysisinin ince dokusuna çarpıyordu. Dev segmentin ön kenarını kavrayan parmakları acımaya başladı. Rüzgârın değişmesiyle tarçın, yanmış kaya, ve solucanın ısı alış verişinden kaynaklanan ozon kokuları gelip geçiyordu.</p>

  <p>Keen karşıda belirmeye başladı.</p>

  <p><span class="t17">Rahipler beni görüp k</span><span class="t17">ı</span><span class="t17">zacaklar,</span> diye düşündü.</p>

  <p>Kanataların ilk sırasını gösteren alçak tuğla yapıları fark etti ve bunun gerisinde de yüzeyden giden bir su kemerinin içeride kalan kavisli tonozu vardı. Ön yapıların üzerinde, teraslanmış bahçelerin duvarları ve dev rüzgâr kapanlarının siluetleri ve sonunda da kendi su engellerinin içindeki tapınak kompleksi vardı.</p>

  <p>Kumda yürüyerek bir günde varılacak mesafe, bir saati aşmayan bir sürede!</p>

  <p>Annesiyle babası ve köydeki komşulara iş için ya da dansa katılmak için bu yolculuğu birçok kez yapmışlardı ama Sheeana'yı yalnızca iki kez birlikte götürmüşlerdi. En çok hatırladığı şey dans ve ardından gelen şiddetti. Keen'in büyüklüğü karşısında korkuya kapılmıştı. Amma çok bina! Amma çok insan! Şeytan öyle bir yere zarar veremezdi.</p>

  <p>Ama solucan, sanki kanatanın ve su kemerinin üzerinden geçecekmiş gibi dosdoğru ileriye atıldı. Sheeana, karşısında durmadan yükselen kente baktı. Kentin manzarası karşısında öylesine büyülenmişti ki korkusu yatıştı.</p>

  <p>Ama Şeytan durmuyordu!</p>

  <p>Solucan sürtünerek durdu.</p>

  <p>Kanatanın tübüler yüzey menfezlerinin solucanın açık ağzına uzaklığı elli metreden fazla değildi. Sheeana hayvanın sıcak nefesinin tarçın kokusunu, Şeytan'ın içindeki ateşin derinden gelen gürlemesini duydu.</p>

  <p>Sheeana sonunda yolculuğun bittiğini anlamıştı. Segmenti kavrayan elini yavaşça gevşetti. Hayvanın her an yeniden harekete geçeceğini bekleyerek ayağa kalktı. Şeytan kımıldamadı. Sheeana dikkatle hareket ederek, tünediği yerden aşağı kaydı ve kuma indi. Orada bir süre durdu öylece. Hayvan şimdi hareket edecek miydi? Aklından kanataya doğru koşmak fikri geçti hafiften, ama bu solucan büyülemişti onu. Darmadağın hale gelmiş kumda tökezleyerek ve kayarak yürüyüp solucanın karşısına geçti ve o korkunç ağza baktı. Kristal dişlerle çevrelenmiş ağızda bir ileri bir geri giden alevler vardı. Bahar kokularıyla dolu yakıcı bir nefesin kendisini yalayıp geçtiğini hissetti.</p>

  <p>Kumuldan aşağıya, solucana doğru koştuğu zamanki ilk çılgınlık geri geldi Sheeana'ya. "Lanet olası Şeytan!" diye bağırdı korkunç ağıza bir yumruk vurarak. "Biz sana ne yaptık?"</p>

  <p>Annesinden, bir yumru bahçesi tahrip olduğunda duyduğu sözlerdi bunlar. Sheeana o ismi, yani Şeytan'ı da, annesinin öfkesini de bilincinin en ufak bir parçasıyla bile sorgulamadı. Annesi Rakis'teki kitlelerin en yoksul, ayak takımındandı ve Sheeana bunu biliyordu. Annesinin halkı önce Şeytana, sonra da Şeyh-Hulud'a tapardı. Solucan solucandı ve genellikle çok daha kötüydü. Kumluk açık arazide adalet yoktu. Sadece pusuda bekleyen tehlike vardı orada. Onun halkı bu tehlikeli kumullara yoksulluk ve rahiplerden duyulan korku yüzünden sürülmüş olduğu halde, bu durumda bile, Fremenlerin davranışlarına yön veren aynı öfkeli inatla davranırlardı.</p>

  <p>Ama bu kez Şeytan kazanmıştı.</p>

  <p>Sheeana birden, ölümle bitecek bir yolda olduğunu anladı. Henüz tam biçimlenmemiş düşüncesiyle, delice bir şey yapmış olduğunu fark edebildi sadece. Çok daha sonra, Rahibelik öğretileri onun bilincini tamamladığında, yalnızlığın verdiği dehşete yenilmiş olduğunu anlayacaktı. Şeytan'ın onu ölümüne ortak etmesini istemişti.</p>

  <p>Solucanın altından bir sürtünme sesi geldi. Sheeana çığlık atacakken kendini frenledi.</p>

  <p>Solucan önce yavaş yavaş, sonra hızla, metrelerce geriledi. Orada döndü ve çölden gelirken bıraktığı iki yanı yüksek izin yan tarafından hızla ilerlemeye başladı. Uzaklaştıkça, kumda ilerlemesinin yarattığı sürtünme sesi azaldı. Sheeana başka bir ses algılamaya başladı. Gözlerini gökyüzüne kaldırdı. Rahiplere ait bir ornitopterin 'flap flap'ı, gölgesiyle Sheeana'nın üzerinden geçti. Solucanı çöle doğru takip eden gemi sabah ışığıyla parlıyordu.</p>

  <p>Sheeana o anda daha bildik bir korku duydu.</p>

  <p><span class="t17">Rahipler!</span></p>

  <p>Bakışları toptere takıldı. Topter uzaklarda bir süre havada asılı durdu, sonra solucanın düzlediği bir kum yüzeyinin kıyısına yavaşça kondu. Sheeana makine yağlarının kokusunu ve topter yakıtının mide bulandırıcı acı kokusunu duyuyordu. Kumun üzerine konmuş, Sheeana'ya saldırmayı bekleyen dev bir böcekti sanki bu.</p>

  <p>Bir kapak açıldı birden.</p>

  <p>Sheeana'nın omuzları geriye doğru gerildi ve olduğu yerde kaldı. Al işte, Sheeana'yı yakalamışlardı. Şimdi neler olacağını biliyordu. Kaçmak hiçbir işe yaramazdı. Topteri sadece rahipler kullanırlardı. Onlar her yere gidebilir, her şeyi görebilirdi.</p>

  <p>Giysileri mor süslü, tümüyle altın rengi ve beyazdan oluşan, gösterişli cüppeli iki rahip çıktı ve kumda Sheeana'ya doğru koşmaya başladılar.</p>

  <p>Gelip Sheeana'nın karşısında diz çöktüler; öyle yakındaydılar ki terlerinin ve mis gibi melanj tütsüsünün giysilerinden süzülen kokusunu duyuyordu. Gençtiler ama hatırladığı diğer rahiplere çok benziyorlardı: Yumuşak yüzlü, nazik elli, nem kayıplarına aldırmayan tipler. Cüppelerinin altında damıtıcı giysileri yoktu.</p>

  <p>Sheeana'nın solundaki, gözleri Sheeana'yla aynı hizada olanı konuştu.</p>

  <p>"Şeyh-Hulud'un çocuğu, Babanın seni kendi diyarından buraya getirdiğini gördük."</p>

  <p>Sheeana bu sözlerden bir şey anlamadı. Rahipler korkulması gereken adamlardı. Ana babası ve tanıdığı bütün büyükler bunu gerek sözlerle gerek davranışlarıyla onun aklına yerleştirmişlerdi Rahiplerin ornitopterleri vardı. Rahipler, kurallara karşı en ufak bir saygısızlıkta yahut saygısızlık bile olmadan, sırf kendi kaprisleriyle sizi Şeytan'a yem ederlerdi. Sheeana'nın halkı bu türden çok olay biliyordu.</p>

  <p>Sheeana diz çökmüş adamların önünden geri geri çekildi ve çevresine bakındı. Nereye kaçabilirdi?</p>

  <p>Konuşmuş olan rahip elini yalvarır gibi havaya kaldırdı "Bizimle kal."</p>

  <p>"Siz kötüsünüz!" Sheeana'nın sesi heyecandan çatallanmıştı. Rahipler kumun üzerinde secdeye kapandılar.</p>

  <p>Güneş ışığı çok uzaklardaki kent kulelerinde merceklerden yansıyarak parlıyordu. Sheeana bunu gördü. Bu parıldamaları biliyordu. Rahipler kentlerde sizi hep gözetlerlerdi. Parlayan mercekleri görürseniz bu, sıradan biri olmanız, "İyi olmanız" için bir işaretti size.</p>

  <p>Sheeana ellerini, titremelerini durdurmak için birbirine kavuşturup sıktı. Sağına soluna ve sonra da secdeye varmış rahiplere baktı. Bu işte bir gariplik vardı.</p>

  <p>Alınları kumda duran rahipler korkudan titriyorlar ve bekliyorlardı. Hiçbiri konuşmuyordu.</p>

  <p>Sheeana nasıl bir tepki vereceğini bilmiyordu. O anda yaşadıklarının sarsıntısı sekiz yaşındaki bir aklın alabileceği şeyler değildi. Ama babasını ve bütün komşularını Şeytan'ın aldığını biliyordu. Kendi gözleriyle görmüştü bunu. Ve Şeytan onu korkunç alevinin içine çekmeyi reddedip buraya getirmişti. Canı bağışlanmıştı.</p>

  <p>Bu, onun anladığı bir sözcüktü. Bağışlanmak. Dans şarkısını öğrendiği zaman ona açıklamışlardı bunu.</p>

  <p><span class="t17">"</span><span class="t17">Ş</span><span class="t17">eyh-Hulud bizi ba</span><span class="t17">ğı</span><span class="t17">ş</span><span class="t17">la!</span></p>

  <p><span class="t17">Ş</span><span class="t17">eytana bizden uzak tut..."</span></p>

  <p>Sheeana, secdeye varmış rahiplere belli etmek istemeden, yavaş yavaş, dansın ayak sürüyerek yapılan aritmik hareketlerini yapmaya başladı. Hatırladığı müzik, içinden yükselince ellerini birbirinden ayırdı ve kollarını iki yana savurdu. Ayakları gösterişli hareketlerle yukarı kalktı. Vücudu önce yavaşça, sonra kendini dansa kaptırdıkça daha hızla döndü. Uzun kahverengi saçları, yüzünde savruldu.</p>

  <p>İki rahip sonunda başlarını yerden kaldırma cesaretini gösterdiler. Garip çocuk dans ediyordu! Hareketleri tanıdılar: Tövbe Dansı. Şeyh-Hulud'tan halkını bağışlamasını diliyordu. Tanrı'dan onları bağışlamasını diliyordu!</p>

  <p>Başlarını çevirip birbirlerine baktılar ve ikisi birden dizlerinin üzerinde doğruldular. Eskiden beri bilinen makbul bir davranış olan, dansçıyı şaşırtmak için el çırpmaya başladılar. Ellerini ritmik bir şekilde çırparken eski bir ilahiyi okudular:</p>

  <p><span class="t17">"Babam</span><span class="t17">ı</span><span class="t17">z kudret helvas</span><span class="t17">ı</span> <span class="t17">yedi çölde</span></p>

  <p><span class="t17">Hortumlar</span><span class="t17">ı</span><span class="t17">n esti</span><span class="t17">ğ</span><span class="t17">i, yanan yerlerde!"</span></p>

  <p>Rahipler çocuk dışında her şeyi unutmuşlardı. Görüyorlardı; bu kız kasları ip gibi, incecik kollu ve bacaklı bir şeydi. Cüppesi ve damıtıcı giysisi, en yoksullarınki gibi yıpranmış ve yamalıydı. Zeytine benzeyen yüzünü gölgeleyen çıkık elmacık kemikleri vardı. Gözlerinin kahverengi olduğunu gördüler. Güneşten olmuş kırmızı çizgiler vardı saçlarında. Tipinde, suyu sakınmaktan kaynaklanan bir sertlik vardı -ince bir burun ve çeneler, geniş bir alın, büyük ve ince bir ağız. uzun bir boyun. Dar-es-Balat'taki tapınakların ortasında bulunan Fremen portrelerine benziyordu. Elbette! Şeyh-Hulud'un çocuğunun tipi böyle olacaktı tabii ki.</p>

  <p>İyi de dans ediyordu. Çabuk tekrarlanan en ufak bir ritm bile yoktu hareketlerinde. Ritim vardı ama, hayran kalınacak kadar uzun tempoluydu, en azından yüz adım sonraydı tekrarlar. Kız, güneş epeyi yükselinceye dek sürdürdü bunu. Yorulup kumların üzerine yığıldığında neredeyse öğle olmuştu.</p>

  <p>Rahipler ayağa kalktılar ve çölde Şeyh-Hulud'un gittiği yöne baktılar. Danstaki ayağını yere vurma hareketleri Şeyh-Hulud'u geri çağırmamıştı.</p>

  <p>Bağışlanmışlardı.</p>

  <p>Sheeana'nın yeni yaşamı böyle başladı.</p>

  <p>Kıdemli rahipler kendi karargâhlarında Sheeana hakkında yüksek sesle ve günlerce tartıştılar. Sonunda, tartışmaların sonuçlarını ve raporlarını Başrahip Hedley Tuek'e götürdüler. Tuek ve Konsey üyesi altı rahip öğleden sonra, Küçük Toplantı Salonu'nda bir araya geldiler. II. Leto'nun duvar resimleri, büyük bir solucanın üzerindeki insan yüzü yukarıdan, şefkatle bakıyordu onlara.</p>

  <p>Tuek, Windgap Siyeçi'nden çıkarılmış taş bir sıraya oturdu. Muad'dib'in bu sıraya oturduğu bilinirdi. Sıranın ayaklarından birinde hala bir Atreides şahini oyması vardı.</p>

  <p>Konsey üyeleri onun karşısındaki, daha modern sıralara oturdular.</p>

  <p>Başrahip etkileyici bir tipti; omuzlarına doğru dümdüz taranmış, ipek gibi gri saçlar. Büyük, kalın ağızlı, güçlü çeneli geniş yüzüne yakışan bir çerçeveydi bu. Gözleri koyu siyah gözbebeklerini çevreleyen bembayaz aklarını ilk günkü gibi koruyordu. Kırpılmamış, çalı gibi gri kaşları gözlerini gölgeliyordu.</p>

  <p>Konsey üyeleri karma bir gruptu. Hepsi de eski rahip ailelerinin, Tuek'in yerinde otursalar her şeyin daha iyi olacağı inancını taşıyan çocuklarıydılar.</p>

  <p>Sıska ve kederli suratlı Stiros muhalefet sözcüsü olarak öne çıktı: "Bu kız zavallı bir çöl yetiminden başka bir şey değildir ve Şeyh-Hulud'un üzerine binmiştir. Bu yasak bir şeydir ve cezalandırılması şarttır."</p>

  <p>Diğerleri hemen karşı çıktılar. "Hayır! Hayır Stiros. Yanlışın var! O kız Şeyh-Hulud'un sırtına Fremenler gibi binmedi. Onda yaratan kancaları yok ve...</p>

  <p>Stiros bağırarak onları susturmaya kalktı.</p>

  <p>Durum çıkmaza girmişti, Tuek anladı: Üçe karşı üç ve bir de "temkinli kabulü" savunan, şişman bir zevk düşkünü, Umphrud.</p>

  <p>"Onun Şeyh-Hulud'un yönünü değiştirmesi mümkün değildi" dedi Umphrud.</p>

  <p>"Kuma nasıl korkmadan indiğini ve O'nunla konuştuğunu hepimiz gördük."</p>

  <p>Evet, hepsi, gerek anında gerekse tedbirli bir gözlemcinin çektiği holofotolardan görmüşlerdi bunu. Çöl yetimi de olsa, bu kız Şeyh-Hulud'un karşısına çıkmış ve onunla konuşmuştu. Ve Şeyh-Hulud onu yutmamıştı. Gerçekten de. Solucan Tanrı, kızın emri üzerine geri çekilmiş ve çöle dönmüştü.</p>

  <p>"Bu kızı sınayalım" dedi Tuek.</p>

  <p>Ertesi sabah erkenden, kızı çölden getirmiş olan iki rahibin kullandığı bir ornitopter Sheeana'yı alıp Keen halkının gözünden çok uzakta bir yere götürdü. Rahipler kızı bir kumulun tepesine indirdiler ve kuma Fremen gümlerinin çok iyi bir kopyasını diktiler. Gümlerin kilidi açıldığında şiddetli bir vuruş sesi sardı çölü Şeyh-Hulud'u çağırmanın eski bir yöntemiydi bu. Rahipler topterleriyle havalandılar ve gümlerin yirmi metre ötesinde, yalnız, en çok korktuğu şey başına gelmiş, dehşet içindeki Sheeana'nın üzerinde, yüksekte beklediler.</p>

  <p>İki tane solucan geldi. Bunlar rahiplerin o güne dek gördükleri en büyük solucanlar değildi, uzunlukları otuz metreyi geçmiyordu. Solucanlardan biri gümleri yuttu ve susturdu. İki solucan birbirine paralel izler bırakarak döndü ve Sheeana'ya altı metreden daha az bir mesafe kala, yan yana durdular.</p>

  <p>Sheeana kaderine razı olmuş bir halde yumruklarını sıkmış bekliyordu. Rahiplerin yaptığı buydu işte. Onu Şeytana yem etmişlerdi.</p>

  <p>Rahipler havada duran topterlerinde, büyülenmiş bir halde seyrediyorlardı. Mercekleri bu sahneyi Başrahibin Keen'deki karargâhında oturan, aynı şekilde büyülenmiş izleyicilere de aktarıyordu. Hepsi daha önce buna benzer olaylar görmüştü. Bu, standart bir ceza, halkın ya da rahiplerin arasında sorun çıkaran kişileri yok etmeye yahut yeni bir cariye kazanmanın yolunu açmaya elverişli bir yöntemdi. Ama yalnız bir çocuğun kurban edildiğini hiç görmemişlerdi. Ve böyle bir çocuğu da!</p>

  <p>Tanrı Solucanlar durduktan sonra yavaşça ileriye doğru sürünmeye başladılar. Sheeana'ya üç metre kalana dek yaklaşınca yine durdular</p>

  <p>Kaderine boyun eğen Sheeana kaçmadı. Şimdi, ana babasına ve arkadaşlarına kavuşacağını düşündü. Solucanlar hareketsiz kalınca korkusu öfkeye dönüştü. O kötü rahipler onu orada bırakıp gitmişlerdi! Üzerindeki topterlerinin sesini duyuyordu. Solucanların sıcak nefeslerinin bahar kokusu sardı her yanını. Birden, sağ elini kaldırıp topterleri gösterdi.</p>

  <p>"Haydi beni ye! Onların istediği bu!"</p>

  <p>Yukarıdaki rahipler onun ne söylediğini duymadılar ama hareketlerini seçebiliyorlardı ve onun iki Solucan Tanrı'yla konuştuğunu gördüler. Kendilerini gösteren parmak pek hayra alamet değildi.</p>

  <p>Solucanlar kımıldamadı.</p>

  <p>Sheeana elini indirdi. "Annemi, babamı, bütün arkadaşlarımı öldürdünüz!" diye bağırdı. Bir adım ilerleyip onlara birer yumruk attı.</p>

  <p>Solucanlar geri çekilip mesafelerini korudular.</p>

  <p>"Beni istemiyorsanız geldiğiniz yere geri dönün!" Elini sallayarak onların çöle dönmelerini istediğini belirtti.</p>

  <p>Solucanlar itaatkâr bir şekilde geri çekildiler ve ikisi birden döndüler.</p>

  <p>Topterdeki rahipler onları, bir kilometreden daha ötede kumun içine girip kayboluncaya dek izlediler. Korku ve dehşet içindeki rahipler ancak o zaman geri döndüler. Şeyh-Hulud'un çocuğunu yerden yukarı çekip Keen'e geri götürdüler.</p>

  <p>Akşam olunca Bene Gesserit elçiliği bu konuda tam bir rapor aldı. Bu mesaj ertesi sabah Rahibeler Meclisi'ne yollandı.</p>

  <p>Sonunda olmuştu işte!</p>

  <p class="p17"><span class="t21">*</span></p>

  <p><span class="t22">&nbsp;</span></p>
</body>
</html>
