<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t5">&nbsp;</span></p>

  <p class="p15"><span class="t18">Teknoloji, di</span><span class="t18">ğ</span><span class="t18">er birçok etkinlik gibi, uygulay</span><span class="t18">ı</span><span class="t18">c</span><span class="t18">ı</span><span class="t18">lar</span><span class="t18">ı</span><span class="t18">n</span><span class="t18">ı</span><span class="t18">n riskten ar</span><span class="t18">ı</span><span class="t18">nd</span><span class="t18">ı</span><span class="t18">r</span><span class="t18">ı</span><span class="t18">lmas</span><span class="t18">ı</span> <span class="t18">yolunda bir e</span><span class="t18">ğ</span><span class="t18">ilim gösterir. Belirsizlik elden geldi</span><span class="t18">ğ</span><span class="t18">ince bertaraf edilir. Sermaye yat</span><span class="t18">ı</span><span class="t18">r</span><span class="t18">ı</span><span class="t18">m</span><span class="t18">ı</span> <span class="t18">da bu kural</span><span class="t18">ı</span> <span class="t18">izler; çünkü insanlar genellikle, önceden bilinebilir olan</span><span class="t18">ı</span> <span class="t18">tercih eder. Bunun ne kadar y</span><span class="t18">ı</span><span class="t18">k</span><span class="t18">ı</span><span class="t18">c</span><span class="t18">ı</span> <span class="t18">olabilece</span><span class="t18">ğ</span><span class="t18">ini, de</span><span class="t18">ğ</span><span class="t18">i</span><span class="t18">ş</span><span class="t18">kenli</span><span class="t18">ğ</span><span class="t18">in önüne nas</span><span class="t18">ı</span><span class="t18">l kesin s</span><span class="t18">ı</span><span class="t18">n</span><span class="t18">ı</span><span class="t18">rlar koyabilece</span><span class="t18">ğ</span><span class="t18">ini ve bunun sonucunda da tüm insanl</span><span class="t18">ığı</span><span class="t18">, evrenin</span> <span class="t18">ş</span><span class="t18">ok edici zarlar atmas</span><span class="t18">ı</span> <span class="t18">halinde nas</span><span class="t18">ı</span><span class="t18">l savunmas</span><span class="t18">ı</span><span class="t18">z b</span><span class="t18">ı</span><span class="t18">rakaca</span><span class="t18">ğı</span><span class="t18">n</span><span class="t18">ı</span> <span class="t18">fark eden pek yoktur.</span></p>

  <p class="p16"><span class="t4">Ix'le ilgili de</span><span class="t4">ğ</span><span class="t4">erlendirme, Bene Gesserit Ar</span><span class="t4">ş</span><span class="t4">ivi</span></p>

  <p>Sheeana, çöldeki ilk sınamanın ertesi sabahı tapınak kompleksinde uyanınca yatağının çevresinde beyaz cüppeli bir kalabalık gördü.</p>

  <p><span class="t17">Rahipler ve rahibeler!</span></p>

  <p>Uyandı" dedi bir rahip.</p>

  <p>Sheeana'yı bir korku sardı. Yorganını çenesine kadar çekip kendisini dikkatle süzen yüzlere baktı. Onu yine çölde tek başına bırakmaya mı gelmişlerdi? Bitkin bir halde, sekiz yıllık ömründe gördüğü en yumuşak yatakta, en temiz çarşaflarda yatıp uyumuştu ama rahiplerin yaptığı her şeyin çift anlamlı olabileceğini de biliyordu. Onlara güvenilmezdi!</p>

  <p>"İyi uyudunuz mu?" İlk konuşan rahibeydi bu. Gri saçlı, yaşlı bir kadındı; yüzünü mor süslü beyaz bir kapüşon çevreliyordu. Yaşlı gözleri sulu, ama dikkatliydi. Soluk mavi. Burnu, çıkıntılı çenesinin ve küçük ağzının üzerinde, yukarıya dönük bir budak gibiydi.</p>

  <p>"Bizimle konuşmayacak mısınız?" diye diretti kadın. "Ben Cania'yım, gece yardımcınız. Hatırladınız mı? Sizi yatağınıza hazırlamada yardımcı olmuştum."</p>

  <p>Sonunda, sesinin tonu güven verici geldi. Sheeana doğruldu ve çevresindekilere daha dikkatli baktı. Korkmuşlardı! Bir çöl çocuğunun burnu, sır veren feromonların kokusunu hemen alırdı. Sheeana için bu basit, sıradan bir gözlemdi: <span class="t17">Bu koku, korku demektir.</span></p>

  <p>"Bana zarar vereceğinizi sandınız" dedi kız. "Niçin yaptınız bunu?"</p>

  <p>Çevresindekiler şaşkınlıkla birbirlerine baktılar.</p>

  <p>Sheeana'nın korkusu dağıldı. Yeni durumu sezmişti ve çöldeki dünkü girişimin anlamı değişmişti. O yaşlı kadının, kendisine nasıl da köle gibi hizmet ettiğini hatırladı... Cania mıydı? Kadın dün gece kendini alçaltırcasına yaltaklanmıştı neredeyse. Sheeana zamanla, ölüm hükmü verildiği halde sağ kalan herkesin yeni bir duygusal denge haline geçtiğini öğrenecekti. Korkular geçiciydi. Bu yeni durum ilgisini çekti.</p>

  <p>Yanıt verirken Cania'nın sesi titredi. "İnan bize Tanrı'nın Çocuğu, amacımız sana zarar vermek değildi."</p>

  <p>Sheeana kucağındaki yorganı düzeltti. "Benim adım Sheeana." Bu, çöl nezaketiydi. Cania daha önceden adını söylemişti. "Ötekiler kim?"</p>

  <p>"Eğer islemiyorsan onlar gönderilecek ... Sheeana." Cania, sağında duran, kendininki gibi bir cüppe giymiş, yüzü heyecandan kızarmış bir kadını gösterdi, "Alhosa hariç tabii. O senin gündüz yardımcın."</p>

  <p>Alhosa, takdim edilince reverans yaptı.</p>

  <p>Sheeana kadının suyağıyla şişmiş yüzüne, kabarık sarı saçlardan bir halenin çevrelediği kaba yüz hatlarına baktı. Birden bakışlarını gruptaki erkeklere çevirdi. Adamlar onu bayılacakmış gibi bir dikkatle, kimisi de korkudan titreyerek seyrediyorlardı. Korku kokusu şiddetliydi.</p>

  <p><span class="t17">Rahipler!</span></p>

  <p>"Onları gönderin." Sheeana elini rahiplere doğru salladı.</p>

  <p>"Bunlar haram!" Bu bir sokak çocuğu lafıydı, en kötüler için kullanılan en aşağılayıcı terimdi.</p>

  <p>Rahipler şok olmuş gibi irkildiler.</p>

  <p>"Defolun!" diye emretti Cania. Kadının yüzündeki haince neşe yanlış anlaşılır gibi değildi. Cania aşağılık insanlarla bir tutulamazdı. Ama bu rahiplerin haram diye nitelenenlerden olduğu belliydi! Çok çirkin bir şey yapmış olmalıydılar ki Tanrı onları cezalandırmak için bir çocuk rahibeyi göndermişti. Cania rahiplerin bunu yapmış olduğuna inanabilirdi. Çünkü onlar Cania'ya pek, hak ettiği tarzda davranmazlardı.</p>

  <p>Rahipler cezalandırılmış köpekler gibi, eğilerek geri çekildiler ve Sheeana'nın odasından çıktılar. Koridora çıkanlar arasında, bir et parçası üzerindeki leş yiyici bir kuş gagası gibi düşüncelere kafayı takmaya yatkın, esmer bir adam olan, Dromind adında bir tarihçi-deyimbilimci vardı. Oda kapısı arkalarından kapanınca Dromind, korkudan titreyen arkadaşlarına, Sheeana isminin eski Siona isminin modern biçimi olduğunu söyledi.</p>

  <p>"Siona'nın tarihteki yerini hepiniz biliyorsunuz" dedi. "O kadın, Şeyh-Hulud'un insan biçiminden Bölünmüş Tanrı haline geçişine yardım etmiştir."</p>

  <p>Stiros, o koyu renk dudaklı, soluk renkli ve parlak gözlü, yüzü kırış kırış, yaşlı rahip merakla Dromind'e baktı. "Bu çok garip" dedi Stiros. "Sözlü Tarih Siona'nın, O'nun Tek'ten Çok haline geçişinde bir araçtan ibaret olduğunu söyler. Sizce..."</p>

  <p>"Hadi Benotto'nun, Tanrı'nın kendi kutsal sözlerinden yaptığı çeviriyi unutmayalım" diye söze girdi bir diğer rahip. "Şeyh-hulud birçok kez Siona'dan söz eder."</p>

  <p>"Her zaman lehinde değil ama" diye hatırlattı Stiros. "Onun tam adını hatırlayın: Siona Ibn Fuad el-Seyefa Atreides"</p>

  <p>"Atreides" diye fısıldadı başka bir rahip.</p>

  <p>"Bu kızı dikkatle incelemeliyiz" dedi Dromind.</p>

  <p>Genç bir kurye-memur koridordan hızla gruba kadar geldi, içlerinde birisini arayarak bakındı ve sonunda Stiros'u buldu. "Stiros" dedi kurye, "bu koridoru hemen terk etmelisiniz."</p>

  <p>"Neden?" İtiraz eden rahiplerin baskısıyla, sinirli bir sesle söylenmişti bu.</p>

  <p>"O kız Başrahibin Lojmanına taşınacak" dedi kurye.</p>

  <p>"Kimin emriyle?" diye diretti Stiros.</p>

  <p>"Başrahip Tuek'in kendisi söyledi bunu" dedi kurye. "Duyulmuş." Kurye, geldiği yönü gösteren belli belirsiz bir işaret yaptı eliyle.</p>

  <p>Koridorda bulunan gruptaki herkes anladı. Bütün odalar onların sesini diğer yerlere iletecek şekilde biçimlendirilebilirdi. Daima bir dinleyen bulunurdu.</p>

  <p>"Ne duymuşlar?" diye sordu Stiros. İhtiyar sesi titriyordu.</p>

  <p>"Kız kendi kaldığı yerin en iyi yer olup olmadığını sordu. Onu taşımak üzereler ve sizin hiçbirinizi görmemesi gerek."</p>

  <p>"Peki biz ne yapacağız?" diye sordu Stiros.</p>

  <p>"O kızı incele" dedi Dromind.</p>

  <p>Koridor hemen boşaltıldı ve hepsi Sheeana'yı inceleme işlemine başladı. Burada başlayan tarz, bundan sonraki yıllarda onların tüm yaşamlarına damgasını vuracaktı. Sheeana'nın çevresinde biçimlenen rutin, Bölünmüş Tanrı'nın etkisinin sürdüğü en uzak yerlerde bile hissedilen değişikliklere yol açtı. Bu üç sözcük başlattı bu değişimi: "O kızı incele."</p>

  <p>Ne kadar saf bu kız, diye düşündü rahipler. Ne kadar garip bir şekilde saf. Ama kız okuma yazma biliyordu ve Tuek'in odasında bulduğu Kutsal Kitaplara büyük bir ilgi gösteriyordu. Orası artık onun odasıydı.</p>

  <p>En üstten en alta dek bir, kendini bağışlatma faaliyeti vardı. Tuek baş yardımcısının lojmanına taşındı ve bir alttakinin yerini alma hareketi aşağıya doğru devam etti. Kumaş fabrikatörleri Sheeana'nın hizmetkârı gibi çalıştılar ve onun ölçüsünü aldılar. Onun için en güzel damıtıcı giysiler yapıldı. Ona rahiplere has, mor süsleri bulunan, altın rengi ve beyazdan yeni cüppeler verildi.</p>

  <p>İnsanlar tarihçi-deyimbilimci Dromind'den uzak durmaya başladı. O da arkadaşlarının peşinden koşup ilk Siona'nın tarihini, sanki bu tarih bu antik ismin o günkü taşıyıcısı hakkında önemli şeyler söylüyormuş gibi yorumlamaya çalıştı.</p>

  <p>"Siona, Kutsal Duncan Idaho'nun eşiydi." diye hatırlatıyordu Dromind, kendisini dinleyen herkese. "Her yerde onların torunları var."</p>

  <p>"Sahi mi? Ötesini dinleyemeyeceğim için beni bağışla, ama gerçekten çok önemli bir iş için acele gitmem gerek."</p>

  <p>Tuek ilk başta Dromind'e karşı daha sabırlıydı. Siona'nın tarihi ilginçti ve verdiği ders apaçıktı. "Tanrı bize yeni bir Siona gönderdi" dedi Tuek. "Her şeyin açığa çıkması gerek."</p>

  <p>Dromind gitti ve geçmişten yeni bazı ilginç ayrıntılarla döndü. "Dar-es-Balat'ta bulunan açıklamalar şimdi yeni bir anlam kazandı" dedi Dromind, Başrahibine. "Bu çocuğa yeni testler ve karşılaştırmalar yapmamız gerekmiyor mu?"</p>

  <p>Dromind Başrahibi kahvaltıdan hemen sonra yakalamıştı. Balkondaki servis masasının üzerinde Tuek'in tabakları duruyordu hâlâ. Açık pencereden, Sheeana'nın üst kattaki lojmanından gelen kıpırdanma seslerini duyuyorlardı.</p>

  <p>Tuek sus dercesine parmağını dudaklarına götürdü ve yavaş bir sesle "Kutsal Çocuk kendi isteğiyle çöle gidiyor" dedi. Bir duvar haritasının başına gitti ve Keen'in güneybatısında bir yeri gösterdi. "Burası onu ilgilendiren ya da... şöyle diyeyim, çağıran bir yer anlaşılan."</p>

  <p>"Bana dendi ki bu kız sık sık sözlük kullanıyormuş" dedi Dromind. "Kesinlikle, bu bir..."</p>

  <p>"O bizi <span class="t17">s</span><span class="t17">ı</span><span class="t17">n</span><span class="t17">ı</span><span class="t17">yor"</span> dedi Tuek. "Aldanma sakın."</p>

  <p>"Ama Tuek Efendimiz, bu kız Cania'ya ve Alhosa'ya tamamen çocukça şeyler soruyor."</p>

  <p>"Benim hükmümü mü sorguluyorsun Dromind?"</p>

  <p>Dromind biraz geç de olsa, aşmaması gereken sınırları aştığını fark etti. Sustu ama yüzü, söyleyeceği çok daha fazla şeyin içinde kaldığını gösteriyordu.</p>

  <p>"Tanrı, yağ sürünmüşlerin arasına sızmış bazı kötüleri ayıklasın diye gönderdi bu kızı bize" dedi Tuek. "Git! Dua et ve bu kötülük senin içine de yerleşmiş mi diye sor."</p>

  <p>Dromind gidince Tuek güvenilir bir yardımcısını çağırdı. "Kutsal çocuk nerede?"</p>

  <p>"Çöle gitti Efendimiz, babasıyla konuşmaya."</p>

  <p>"Güneybatıya mı?"</p>

  <p>"Evet Efendimiz."</p>

  <p>"Dromind'i doğu yönünde çok uzaklara götürüp çöle bırakın. Bir daha hiç geri dönmemesini sağlamak için çevresine birçok gümler dikin."</p>

  <p>"Dromind'i mi, Efendimiz?"</p>

  <p>"Evet, Dromind'i."</p>

  <p>Dromind Tanrı'nın Ağzı'na gönderildikten sonra da rahipler onun ilk öğüdüne uymaya devam ettiler. Sheeana'yı incelediler.</p>

  <p>Sheeana da inceledi.</p>

  <p>Çevresindekiler üzerindeki büyük gücünü fark etti yavaş yavaş, hatta geçiş noktasını göremeyecek kadar yavaş yavaş. İlk önceleri bu bir oyun; onun ağzından çıkan her çocukça lafa itaat etmek için yarışan büyüklerle birlikte geçen, bitmek tükenmez bir Çocuk Bayramı'ydı. Ama hiçbir isteğinin onları zorlamadığını gördü.</p>

  <p>Masasında, ender bulunan bir meyva mı istedi? O meyva altın bir tabakta sunuluyordu kendisine.</p>

  <p>Uzaklarda, aşağıdaki bir sürü sokağın birinde gözüne bir çocuk çarptı ve oyun arkadaşı olarak o çocuğu mu istedi?</p>

  <p>O çocuk hemen alınıp Sheeana'nın tapınaktaki lojmanına getiriliyordu. Korkusu ve şok hali geçince o çocuklar da bazı oyunlara katılıyor, rahipler ve rahibeler bunları dikkatle seyrediyordu. Çatıda, bahçede çocukça koşturup durmalar, fısıldaşıp gülüşmeler bunların hepsi dikkatli analizlerin konusuydu. Sheeana, çocukların kendisine gösterdiği korkuyla karışık saygıyı sıkıcı buluyordu. Aynı çocuğu ikinci kez pek çağırmıyor, yeni oyun arkadaşlarından yeni şeyler öğrenmeyi tercih ediyordu.</p>

  <p>Rahipler bu karşılaşmaların çocukça saflığı konusunda görüş birliğine varamadılar. Oyun arkadaşları korkunç sorgulamalardan geçirildiler ve sonunda Sheeana bunu keşfetti ve muhafızlarına müthiş öfkelendi.</p>

  <p>Sheeana'nın haberi kaçınılmaz olarak tüm Rakis'e ve gezegen dışına yayıldı. Rahibelik raporları birikti. Yıllar bir tür mükemmel bir otokratik rutin içinde -Sheeana'nın merakını arttırarak- geçti. Hiçbir sınırı yokmuş gibi görünen bir meraktı bu. Yakın yardımcılarından hiçbiri bunun bir eğitim olduğu kanısında değildi: Sheeana Rakis'in rahiplerine bir şeyler öğretiyordu, onlar da Sheeana'ya. Ama Bene Gesserit Sheeana'nın yaşamındaki bu yönü hemen gördü ve bunu yakından izledi.</p>

  <p>"O kız iyi ellerde. Onu bizim için hazır hale gelinceye dek orada bırakın" diye emretti Taraza. "Sürekli alarmda bekleyen bir savunma gücü oluşturun ve bana düzenli şekilde rapor gönderilmesini sağlayın."</p>

  <p>Sheeana bir kez bile ne gerçek kökenini ne de Şeytan'ın onun ailesine ve komşularına yaptıklarını açığa vurmadı. Kendisiyle Şeytan arasında geçmiş özel bir şeydi bu. Bu konuda konuşmamayı hayatının bağışlanmasının karşılığı gibi görüyordu.</p>

  <p>Bazı şeyler Sheeana'nın gözünde silikleşmeye başladı. Çöle daha az gider oldu. Merakı devam ediyordu da, Şeytan'ın ona karşı tavrı hakkında bir açıklamanın çölde bulunamayacağı belli olmuştu. Ve Rakis'te diğer güçleri temsil eden büyükelçiliklerin bulunduğunu bilmesine karşın, yardımcılarının arasındaki Bene Gesserit casusları Sheeana'nın Rahibeliğe karşı fazla bir ilgi göstermemesini sağladılar. Kendisine verilecek, böyle bir ilgiyi azaltıcı yanıtlar bulundu ve gerektiği şekilde, Sheeana'ya göre ayarlandı.</p>

  <p>Taraza'nın, Rakis'teki gözlemcilerine mesajı gayet açık ve gayet anlamlıydı: "Hazırlık kuşakları olgunlaşma yıllarına dönüştü. harekete geçeceğimiz uygun zamanı bekliyoruz sadece. Bu çocuğun o olduğundan hiçbir kuşkumuz yok artık."</p>

  <p class="p17"><span class="t21">*</span></p>

  <p>&nbsp;</p>
</body>
</html>
