<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t5">&nbsp;</span></p>

  <p class="p15"><span class="t18">Yabanc</span><span class="t18">ı</span><span class="t18">lar bir araya geldi</span><span class="t18">ğ</span><span class="t18">inde gelenek ve e</span><span class="t18">ğ</span><span class="t18">itim farkl</span><span class="t18">ı</span><span class="t18">l</span><span class="t18">ı</span><span class="t18">klar</span><span class="t18">ı</span><span class="t18">na kar</span><span class="t18">ş</span><span class="t18">ı</span> <span class="t18">çok ho</span><span class="t18">ş</span><span class="t18">görülü davranmak gerekir.</span></p>

  <p class="p16"><span class="t4">Jessica Han</span><span class="t4">ı</span><span class="t4">mefendi, "Arrakis Hikmeti"nden</span></p>

  <p>Burzmali yola çıkmalarını bildiren sinyali verdiğinde son yeşilimsi ışıklar da ufkun ardında kaybolup gitmişti. Ysai'nin öteki tarafına, onları Duncan'a götürecek çevre yoluna vardıklarında hava karanlıktı. Gökyüzünü kaplayan bulutlar kentin ışıklarını aşağıya, kılavuzlarının onları arasından geçirdiği mezbele gibi yapıların üzerine yansıtıyordu.</p>

  <p>Bu kılavuzlar Lucilla'nın canını sıkmıştı. Ara sokaklardan ya da birdenbire açılan kapılardan çıkıveriyor, gidecekleri yönü fısıldıyorlardı.</p>

  <p>Firari çiftten ve niyetlendikleri randevularından amma da çok insan haberdar olmuştu ha!</p>

  <p>Lucilla nefretleriyle boğuşmuş, ama sonunda geriye, gördüğü herkese karşı büyük bir güvensizlik kalmıştı. Bunu bir kiralık kadının müşterisiyle mekanik ilişkisinin ardına gizlemek gittikçe daha zor hale geliyordu.</p>

  <p>Yolun kenarındaki kaldırımda, çoğunlukla yer araçlarının geçişiyle sıçrayan sulu karlar vardı. Lucilla'nın ayakları daha yarım kilometre gitmeden buz gibi oldu ve elleriyle ayaklarına giden daha fazla kanı kompanse etmek için enerji harcamak zorunda kaldı.</p>

  <p>Burzmali başı önde, kendi dertlerine dalmış gibi görünerek sessizce yürüyordu. Lucilla aptal değildi. Adam çevredeki her sesi duyuyor, yaklaşan her aracı görüyordu. Bir yer aracı yaklaşırken onu hemen yoldan kenara ittiriyordu. Araçlar süspansorlarının üzerinde ıslık sesi çıkararak gidiyor, fan eteklerinin altından çamurla karışık sulu kar fışkırıyor ve yol boyundaki çalıların üzerinde lekeler oluşturuyordu. Burzmali, araçların görüş ve işitme alanının dışına çıktığından emin oluncaya dek Lucilla'yı yan tarafında, karın üzerinde sinmiş halde tutuyordu. Araçları sürenler kendi hızlı geçişlerinin sesinden başka bir şey duymuyorlardı.</p>

  <p>İki saat yürüdükten sonra Burzmali durdu ve önlerindeki yolu kolaçan etti. Gidecekleri yer, onlara "tümüyle güvenli" diye nitelenmiş bir kenar mahalleydi. Oysa Lucilla iyi biliyordu; Gammu'da hiçbir yer tümüyle güvenli değildi.</p>

  <p>İlerilerindeki bulutların alt taraflarında parlayan sarı ışıklar mahallenin yerini belli ediyordu. Sulu karla dolu yol onları çevre yolunun altından giden bir tünelden geçirdi ve bazı meyva bahçelerinin bulunduğu alçak bir tepeye çıkardı. Dallar loş ışıkta korkunç görünüyordu,</p>

  <p>Lucilla yukarıya baktı. Bulutlar seyreliyordu. Gammu'da bir sürü küçük ay vardı -istihkâm yok-gemileri. Bunların bazıları Teg tarafından yerleştirilmişti ama muhafız rolünü paylaşan bir dizi yeni yok-gemiler ilişti gözüne. Bunlar en parlak yıldızların yaklaşık dört katı büyüklüğünde görünüyorlar, genellikle birlikte yol alıyorlardı ve bu yüzden, yansıyan ışıkları yararlı fakat devamlı değildi; çünkü-birkaç saat içinde gökyüzünü baştan başa dolanıp ufkun altına inecek kadar-hızlı hareket ediyorlardı. Bulutların arasından, böyle aylardan oluşan altılı bir dizi çarptı gözüne ve bunların Teg'in savunma sisteminin bir parçası olup olmadığını merak etti.</p>

  <p>Bu savunmaların simgelediği siyeç mantığının yapısında var olan zayıflıkları düşündü bir an. Teg bunlar konusunda haklıydı. Askeri başarının sırrı hareketlilikti ama, Teg'in yaya olarak hareketliliği kast ettiğinden kuşkuluydu.</p>

  <p>Karla bembeyaz olmuş yamaçta saklanacak yer pek yoktu. Lucilla Burzmali'deki gerginliği hissetti. Birisi gelse ne yaparlardı burada? Karla kaplı bir çukurluk onların olduğu yerden sola, mahalleye doğru dönerek aşağı iniyordu. Bu bir yol değildi ama Lucilla bunun bir patika olabileceğini düşündü.</p>

  <p>"Buradan aşağıya" dedi Burzmali, çukurluğu göstererek.</p>

  <p>Baldırlarına kadar kara gömüldüler.</p>

  <p>"Dilerim bunlar güvenilir insanlardır" dedi kadın.</p>

  <p>"Şerefli Analardan nefret ederler" dedi Burzmali. "Bu da bana yeter."</p>

  <p>"Gula burada olsaydı daha iyiydi!" Kadın daha da öfkeli bir tepkiyi frenledi ama "Onların nefreti benim için yeterli değil" diye eklemekten kendini alamadı.</p>

  <p>En kötü olasılığı düşünmek daha iyi, diye düşündü kadın.</p>

  <p>Ama Lucilla'da Burzmali'ye karşı bir güven oluşmuştu. O da Teg gibiydi, ikisi de asla, çıkmazla sonlanacak bir yola girmezlerdi -çaresini bulabilecek olsalar bile. Lucilla şu anda da, çalılarda gizlenmiş destek kuvvetlerinin var olabileceğini düşünüyordu.</p>

  <p>Karla kaplı patika, döşeli bir yolla sonlandı; yol kenarlardan hafifçe içe doğru eğimliydi ve bir eritici sistemle kardan arındırılmıştı. Yolun ortasında incecik bir su akıntısı vardı. Lucilla bu yolda ancak epey yürüdükten sonra bunun ne olduğunu hatırlayabildi bir-manyol. Bir zamanlar Saçılma öncesi bir fabrikaya mal ya da hammadde taşımada kullanılan antik bir manyetik nakliye hattıydı bu.</p>

  <p>"Yol burada dikleşiyor" diye uyardı Burzmali. "Basamak yapmışlar, dikkat et. Pek yüksek değildir."</p>

  <p>Az sonra manyolun sonuna geldiler. Yol-plasçelik bir temelin üzerine örülmüş yerel tuğladan -eski bir duvarın dibinde bitti. Bulutları azalan gökyüzünden gelen donuk yıldız ışığında kaba bir tuğla işçiliği seçiliyordu- tipik bir Kıtlık Zamanı yapısı. Duvar, birbirine girmiş sarmaşıklarla ve benekli mantarlarla kaplıydı. Ama bitkilerin, tuğla dizilerindeki ayrıkları ve boşlukları harçla kapatmak için harcanan acemi çabaları gizlemeye pek yararı dokunmuyordu. Tek sıra küçük pencereler manyolun çalılar ve yabani otların içine dalıp kaybolduğu yere yukarıdan bakıyordu. Pencerelerden üçü, içerideki, hafif bir çıtırtı sesiyle sürüp giden bir etkinlikten çıkan mavi bir elektrik ışığıyla aydınlanmıştı.</p>

  <p>"Eski zamanlarda bir fabrikaydı burası" dedi Burzmali.</p>

  <p>"Benim gözlerim de görüyor, belleğim de yerinde" diyerek kesti Lucilla. Onu her şeyden habersiz biri mi sanıyordu bu domuz herif?</p>

  <p>Sol taraflarındaki uzak bir yerden baygın bir gıcırdama sesi geldi. Çimler ve yabani otlarla kaplı bir alanın yukarıya kalkmasıyla bir mahzen kapağı açıldı ve parlak sarı bir ışık vurdu dışarıya.</p>

  <p>"Çabuk!" Burzmali onu hızlı bir koşuyla sık bitkilerin arasından geçirdi ve kalkmış kapaktan görünen basamaklardan aşağıya indirdi. Kapak arkalarından gıcırdayarak, bir makina homurtusuyla kapandı.</p>

  <p>Lucilla alçak tavanlı, geniş bir yerde buldu kendini. Işık, tavandaki masif plasçelik kirişler boyunca, uzun sıralar halinde dizili modern ışıkürelerden geliyordu. Döşeme süpürülüp temizlenmişti ama bazı faaliyetlerden kalan çizikler ve çukurlarla doluydu; eski makinalardan boşalan bir yerdi burası kesinlikle. Uzayıp giden boşluğun ötelerinde bir yerde bir hareket çarptı gözüne. Lucilla'nın canavarlı cüppesinin bir versiyonunu giymiş genç bir kadın onlara doğru hızlı hızlı yürüyordu.</p>

  <p>Lucilla havayı kokladı. Ortalıkta kötü bir asit kokusu vardı ve bozulmuş bir şeyin pis kokusu katılıyordu buna.</p>

  <p>"Burası bir Harkonnen fabrikasıydı" dedi Burzmali. "Burada ne yapılırdı, merak ediyorum."</p>

  <p>Genç kadın Lucilla'nın karşısına gelip durdu. Vücuduna yapışan cüppesinin altında zarif, gerek biçimi gerek hareketleri hoş bir vücudu vardı. Yüzünün cildinden derin bir parlaklık geliyordu. Kadının bol egzersiz yaptığını ve sağlıklı olduğunu gösteriyordu bu. Ama her şeye temkinle bakan yeşil gözleri sert ve soğuktu.</p>

  <p>"Demek burayı gözlemek için bizden birden fazla kişiyi göndermişler" dedi kadın.</p>

  <p>Burzmali yanıt vermeye hazırlanırken Lucilla elini uzatıp onu susturdu. Bu kadın göründüğü gibi değildi. <span class="t17">Benden daha fazlas</span><span class="t17">ı</span> <span class="t17">yok!</span> Lucilla sözlerini dikkatle seçti. "Biz birbirimizi daima tanırız, görüldüğü gibi."</p>

  <p>Genç kadın gülümsedi. "Geldiğinizi gördüm. Gözlerime inanamadım! Burzmali'yi küçümser bir bakışla süzdü. "Bu da müşteri mi güya?"</p>

  <p>"Ve kılavuz" dedi Lucilla. Burzmali'nin yüzündeki şaşkınlığı fark etti ve adamın yanlış bir soru sormaması için dua etti. Bu genç kadın çok tehlikeliydi!</p>

  <p>"Biz burada beklenmiyor muyduk?" diye sordu Burzmali.</p>

  <p>"Ahh, konuşuyor bu" dedi genç kadın gülerek. Gülüşü de gözleri gibi soğuktu.</p>

  <p>"Bana 'bu' dememenizi tercih ederim" dedi Burzmali.</p>

  <p>"Bir Gammu pisliğine canım ne isterse onu derim" dedi genç kadın. "Senin tercihlerini duymak istemiyorum!"</p>

  <p>"Bana ne dedin, ne dedin?" Burzmali yorgundu ve bu beklenmedik saldırı üzerine öfkesi kabarmaya başlamıştı.</p>

  <p>"Sana ne istersem onu derim, pislik!"</p>

  <p>Burzmali daha fazla dayanamadı, Lucilla'nın onu tutmasına fırsat katmadan, kaba bir homurtu çıkararak genç kadına okkalı bir tokat savurdu.</p>

  <p>İsabet etmedi.</p>

  <p>Lucilla'nın şaşkın bakışlarının altında kadın hızla çömelip saldırıdan kurtuldu, Burzmali'nin kol yenini, rüzgârla savrulan bir kumaş parçasını yakalar gibi yakaladı; hızı neredeyse zarafetinin görünmesini engelleyecek kadar yüksek, göz kamaştırıcı hızda bir dönüş hareketiyle Burzmali'yi savurdu ve Burzmali döşemede kızak gibi kayıp ötelere gitti. Kadın bir bacağının üzerinde yarı çömelir gibi durup diğer bacağıyla Burzmali'ye vurmaya hazırlandı.</p>

  <p>"Şimdi öldüreceğim onu" dedi kadın.</p>

  <p>Lucilla daha sonra neyin olabileceğini hiç bilmeden vücudunu yana doğru büküp kadının birden bire fırlayan ayağından kıl payı kurtuldu ve standart bir Bene Gesserit sabardıyla karşılık verdi; kadın karnına yediği darbeyle iki büklüm olmuş halde, arka üstü yere düştü.</p>

  <p>"Benim kılavuzumu öldürmen fikri yersizdir, adın neyse" dedi Lucilla.</p>

  <p>Genç kadın bir süre nefes alamadı, sonra sözcüklerin arasından güçlükle soluyarak konuştu: "Bana, Murbella derler Büyük Şerefli Ana. Beni böyle yavaş bir saldırıyla yenmenden çok utandım. Neden yaptın bunu?"</p>

  <p>"Sana bir ders vermek lazımdı" dedi Lucilla.</p>

  <p>"Ben daha yeni cüppe giydim Büyük Şerefli Ana. Lütfen beni bağışta. Bu harika ders için teşekkür ediyorum ve şimdi belleğime yerleştirdiğim tepkini her uyguladığımda teşekkür edeceğim." Başını öne eğdi ve sonra zarifçe ayağa fırladı yüzünde şeytanca bir gülümsemeyle.</p>

  <p>Lucilla en soğuk sesiyle "Benim kim olduğumu biliyor musun?" diye sordu. Göz ucuyla, Burzmali'nin, duyduğu acılardan ötürü yavaş yavaş yeniden ayağa kalktığını gördü. Adam kadına bakarak bir kenarda durdu, ama yüzü öfkeyle yanıyordu.</p>

  <p>"Bana o dersi vermedeki yeteneğinden senin kim olduğunu anladım Büyük Şerefli Ana. Bağışlandım mı?" Murbella'nın yüzündeki şeytanca gülümseme kayboldu. Başı öne eğik halde duruyordu.</p>

  <p>"Bağışlandın. Buraya gelecek bir yok-gemi var mı?"</p>

  <p>"Burada öyle söylüyorlar. Biz de buna hazırlandık." Murbella Burzmali'ye baktı.</p>

  <p>"Bu adam benim için hâlâ yararlıdır ve bana eşlik etmesi gerekiyor" dedi Lucilla.</p>

  <p>Çok iyi, Büyük Şerefli Ana. Bağışlamanıza adınız da dâhil mi?"</p>

  <p>"Hayır!"</p>

  <p>Murbella içini çekti. "Gulayı ele geçirdik" dedi. "Güneyden bir Tleilaxu kılığında geliyordu. Siz geldiğinizde onunla yatmak üzereydim."</p>

  <p>Burzmali topallayarak onlara doğru geldi. Lucilla onun tehlikeyi fark etmiş olduğunu gördü. Bu "tümüyle güvenli" yeri düşmanlar istila etmişti! Ama düşmanlar hâlâ pek bir şey bilmiyordu.</p>

  <p>"Gulayla yatmayacaksın" dedi Lucilla. "O benim özel görevimdir!"</p>

  <p>"Bu meşru bir aydır Büyük Şerefli Ana ve onu ilk ben işaretledim. Bana kısmen boyun eğdi zaten."</p>

  <p>Kadın yine. Lucilla'yı şok eden, duygusuz bir teslimiyetle güldü. "Buradan yürüyün. Sizin de seyredebileceğiniz bir yer var."</p>

  <p class="p17"><span class="t21">*</span></p>

  <p>&nbsp;</p>
</body>
</html>
