<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t5">&nbsp;</span></p>

  <p class="p15"><span class="t18">A</span><span class="t18">ş</span><span class="t18">ı</span><span class="t18">lmaz engellerin ard</span><span class="t18">ı</span><span class="t18">na gizlenen yürek buza döner.</span></p>

  <p class="p16"><span class="t4">Darwi Odrade, Konsey'deki Tart</span><span class="t4">ı</span><span class="t4">ş</span><span class="t4">ma</span></p>

  <p>Şiddetli gergin bir gruptu bu: (Cüppesinin altında gizli bir mektup taşıyan ve kafası aldığı diğer tedbirlerle meşgul) Taraza, (şiddetle karşılaşabileceğinden emin ve bu nedenle tetikte duran) Odrade, (burada olabilecek şeyler hakkında kendisine tam bilgi verilmiş; etten bir duvar gibi onunla birlikte hareket eden üç tane Güvenlik Annesinin ardında Korunan) Sheeana, (mantığının bazı gizemli Bene Gesserit numaralarıyla bulandırılmış olabileceğinden endişelenen) Waff, (öfkeyle patlamak üzere olduğu yolunda her türlü belirtiyi gösteren) sahte Tuek ve Tuek'in (her biri hiddetle kendisi ve ailesi için nüfuz peşine düşmüş) Rakisli dokuz tane Konsey üyesi.</p>

  <p>Ayrıca, Rahibelik tarafından fiziksel şiddet için üretilmiş ve eğitilmiş beş tane muhafız memur da Taraza'nın yanında duruyordu. Waff eşit sayıda yeni Surat Oynatıcı'yla birlikte yürüdü.</p>

  <p>Dar-es-Balat Müzesi'nin tepesindeki çatı katında bir araya gelmişlerdi. Plazdan duvarı, dantel gibi yeşilliklerin bulunduğu bir çatı bahçesinden batıya bakan uzun bir salondu bu. İçinde yumuşak divanlar vardı ve Tiran'ın yok-odasından alınmış ustaca görsel yöntemlerle dekore edilmişti.</p>

  <p>Odrade Sheeana'nın da bu işe katılmasına karşı çıkmıştı ama Taraza kararından dönmedi. Kızın Waff ve bazı rahipler üzerindeki etkisi Bene Gesserit için muazzam bir avantaj demekti.</p>

  <p>Pencereden oluşan uzun duvarda, batıya doğru yatmış güneşin çok rahatsız edici parlak ışıklarını geçirmeyen dolban perdeler vardı. Salonun batıya bakıyor olması Odrade için anlamlıydı. Pencereler Şeyh-hulud'un dinlenmeye çekildiği akşam karanlığı diyarına bakıyordu. Geçmişe, ölüme odaklanmış bir salondu bu.</p>

  <p>Odrade, karşısındaki dolbanlara hayranlıkla baktı. Bunlar on molekül büyüklüğünde düz siyah latalardı ve saydam bir likitin içinde dönüyorlardı. Otomatik olarak ayarlanan en iyi Ixia dolbanları, görüntüyü engellemeksizin, ancak önceden belirlenmiş miktarda ışığı geçiriyorlardı. Odrade ressamların ve antikacıların bunları, polarize edici sistemlere tercih ettiklerini biliyordu; çünkü bunlar var olan ışığın tam bir spektrumunu geçirirlerdi. Bu teçhizatın varlığı bu salonun kullanım amacını gösteriyordu: İmparator Tanrı'dan kalan en iyi şeylerin teşhir vitrini. Evet -İmparator Tanrı'nın nişanlısının giydiği bir elbise de buradaydı.</p>

  <p>Rahip Konsey üyeleri salonun bir ucunda, sahte Tuek'i yok sayarak kendi aralarında hararetli bir şekilde tartışmaktaydılar. Taraza yanlarında durmuş dinliyordu. Kadının yüz ifadesinden rahiplerin aptallığını düşündüğü belliydi.</p>

  <p>Waff, Surat Oynatıcı maiyetiyle birlikte büyük giriş kapısının yanında duruyordu. Bakışları Sheeana'dan Odrade'ye, ondan Taraza'ya ve çok ender olarak da, tartışan rahiplere kayıyordu. Waff'ın kararsızlığı yaptığı her hareketten belliydi. Bene Gesserit onu gerçekten destekleyecek miydi? Yine birlikte, barışçı yollarla Rakis muhalefetinin hakkından gelebilecekler miydi?</p>

  <p>Sheeana ve ona siper olan eşlikçileri gelip Odrade'nin yanında durdular. Odrade kızın kaslarının belli olduğunu fark etti; ama kız dolgunlaşıyordu ve kasları bilenen Bene Gesserit özelliklerini kazanmıştı. Elmacık kemiklerinin çıkık yüzeyleri o zeytin gibi cildinin altında yumuşak bir şekil almış, kahverengi gözleri daha berraklaşmıştı ama kahverengi saçlarındaki güneşten olmuş kırmızılıklar hâlâ duruyordu. Tartışan rahiplere yönelik dikkati, onlar hakkında kendisine açıklanmış şeyleri değerlendirmekte olduğunu gösteriyordu.</p>

  <p>"Dövüşecekler mi yoksa?" diye fısıldadı kız.</p>

  <p>"Dinle onları" dedi Odrade.</p>

  <p>"Baş Anne ne yapacak?"</p>

  <p>"Onu dikkatle gözle."</p>

  <p>Kasları güçlü memurlar grubunun ortasında duran Taraza'ya baktılar ikisi de. Taraza şimdi rahipleri seyretmeye devam ederken eğleniyormuş gibiydi.</p>

  <p>Rakis grubu, tartışmalarına dışarıda, daha çatı bahçesindeyken başlamıştı. Gölgeler uzamaya başlayınca da tartışmayı içeriye taşımışlardı. Öfkeyle soluyorlar, ara sıra homurdanıyorlar ve sonra da seslerini yükseltiyorlardı. Sahte Tuek'in onları nasıl seyrettiğini görmüyorlar mıydı?</p>

  <p>Odrade bakışlarını çatı bahçesinin ötesinde görünen ufka çevirdi: Çölde hiçbir yaşam belirtisi yoktu. Dar-es-Balat'dan dışarıya doğru hangi yöne baksanız bomboş kumları görürdünüz. Burada doğup büyümüş insanların yaşam ve kendi gezegenleri hakkındaki görüşleri bu rahip Konsey üyelerinin çoğundan daha farklıydı. Yeşil kuşakları ve yüksek yerlerinde uzun çöl yollarını gösteren çiçekli parmaklara benzeyen bol bol sulu vahaları bulunan Rakis değildi burası. Dar-es-Balat'ın dışında, tüm gezegeni bir kuşak gibi saran meridyen çölü vardı.</p>

  <p>"Bu saçmalığı daha fazla dinleyemem!" diye patladı sahte Tuek. Konsey üyelerinden birini sertçe bir kenara itip, tartışan grubun ortasına daldı ve olduğu yerde dönüp her birinin yüzüne baktı. "Siz hepiniz deli misiniz?"</p>

  <p>Rahiplerden biri (Tanrıların hakkı için, ihtiyar Albertus'tu bu!) odanın öteki tarafında duran Waff'a bakıp seslendi: "Ser Waff! Surat Oynatıcı'nıza hâkim olur musunuz lütfen?"</p>

  <p>Waff önce biraz kararsız kaldı, sonra kavgacılara doğru yürüdü hemen ardından gelen maiyetiyle birlikle.</p>

  <p>Sahte Tuek hızla döndü ve parmağını Waff'a doğru uzattı: "Sen! Olduğun yerde kal! Tleilaxu'nun bu işe karışmasına tahammül edemem! Sizin gizli tertiplerinizi gayet iyi biliyorum!"</p>

  <p>Odrade, sahte Tuek konuşurken Waff'ı gözledi. Şaşkınlık! Daha önce kendi buyruğundakilerden hiçbiri Bene Tleilax Ustasına böyle hitap etmemişti. Ne şok ama! Waff'ın yüzü öfkeden allak bullak oldu. Kızgın böceklerin çıkardığı sese benzer bir vızıltı çıktı ağzından; ses tonu değişip durduğuna göre bir tür dildi bu belli ki. Maiyetindeki Surat Oynatıcılar donup kaldılar ama sahte Tuek sadece tekrar Konsey üyelerine çevirdi bakışlarını.</p>

  <p>Waff vızıldamayı kesti. hayret! Onun Surat Oynatıcı Tuek'i yola gelmiyordu! Waff sendeleyerek rahiplere doğru yürüdü. Sahte Tuek bunu gördü ve yine elini kaldırıp parmağını salladı ona hiddetle.</p>

  <p>"Bu işe karışma dedim sanal Belki beni yok edebilirsin ama Tleilaxu pisliğini üstüme bulaştırmaya kalkma sakın!"</p>

  <p>Bu laf yetti. Waff durdu. Olanı anlamıştı sonunda. Taraza'ya bir bakış fırlattı ve kadının. Waff'ın başına geleni bildiğini ve buna sevindiğini gördü. Waff şimdi öfkesine yeni bir hedef bulmuştu.</p>

  <p>"Siz, bunu biliyordunuz!"</p>

  <p>"Hayır, sadece şüpheleniyordum."</p>

  <p>"Siz... siz..."</p>

  <p>"Siz kendiniz onu gereğinden fazla iyi yapmışsınız. Bu sizin kabahatiniz."</p>

  <p>Rahipler bu konuşmalarla pek ilgilenmediler. Sahte Tuek'e bağırıp çağırarak çenesini kapamasını ve çekip gitmesini emrettiler ona, "Lanet olası Surat Oynatıcı!" diyerek.</p>

  <p>Odrade bu saldırının hedefini dikkatle inceledi. Onun üzerine basılmış bu biçim ne kadar derine gidiyordu? Kendisinin Tuek olduğuna gerçekten inanıyor muydu?</p>

  <p>Sahte Tuek birden susup tüm vakarıyla ciddileşti ve kendisini suçlayanları küçümser bakışlarla süzdü. "Beni hepiniz tanıyorsunuz" dedi. "Tek Tanrı olan Bölünmüş Tanrı'ya hizmette geçen yıllarımı hepiniz biliyorsunuz. Şimdi O'na giderim isterseniz; komplonuz oraya kadar varacaksa eğer; ama şunu unutmayın: Sizin yüreğinizdekileri bilir O!"</p>

  <p>Rahiplerin hepsi aynı anda dönüp Waff'a baktılar. İçlerinden hiçbiri bir Surat Oynatıcı'nın Başrahiplerinin yerine geçtiğini görmemişti. Görülmüş bir ceset yoktu. Eldeki kanıtların hepsi, pekâlâ yalan olabilecek insan sözleriydi. Sonunda içlerinden birçoğu Odrade'ye baktı. Onun sözleri de inanmış olduktan kanıtlardan biriydi çünkü.</p>

  <p>Waff da Odrade'ye bakıyordu.</p>

  <p>Odrade gülümsedi ve Tleilaxu Ustasına dönerek "Şu anda Başrahipliğin başka ellere geçmemesi bizim amaçlarımıza daha uygundur" dedi.</p>

  <p>Waff kendi avantajını hemen fark etti. Rahiplerle Bene Gesserit arasına sokulmuş bir kamaydı bu. Rahibeliğin Tleilaxu'yu yakaladığı en tehlikeli noktalardan biriydi.</p>

  <p>"Bu benim amaçlarıma da uygundur" dedi Waff.</p>

  <p>Rahipler yine hiddetle seslerini yükseltince Taraza tam yerinde söze giriverdi: "Ahengimizi bozmaya kalkan hanginiz?"</p>

  <p>Tuek Konsey üyelerinden iki tanesini bir kenara itip odanın öte yanındaki Baş Anneye doğru yürüdü. Taraza'ya sadece bir adım kala durdu.</p>

  <p>"Ne biçim iştir bu?" diye sordu sahte Tuek.</p>

  <p>"Sizin yerinizi almak isteyenlere karşı sizi destekliyoruz" dedi kadın. "Bene Tleilaxu da bu konuda bize katılıyor. Başrahibin seçiminde bizim de oy hakkımızın olduğunu göstermemizin yolu budur."</p>

  <p>Bir sürü rahibin sesi yükseldi bir ağızdan. "O bir Surat Oynatıcı mı, değil mi?"</p>

  <p>Taraza şefkatle baktı karşısındaki adama: "Siz bir Surat Oynatıcı mısınız?"</p>

  <p>"Tabii ki hayır!"</p>

  <p>Taraza Odrade'ye baktı ve Odrade "Bir hata olmuş anlaşılan" dedi.</p>

  <p>Odrade rahipler arasından Albertus'u seçti ve gözlerini ona dikti. "Sheeana" dedi Odrade. "Bölünmüş Tanrı'nın Kilisesi ne yapmalı sence şimdi?"</p>

  <p>Sheeana kendisine daha önceden söylendiği gibi, muhafız çemberinden ayrılıp bir adım öne çıktı ve kendisine öğretildiği gibi, tüm azametiyle, "Bölünmüş Tanrı'nın hizmetine devam etmeliler!" dedi.</p>

  <p>"Bu toplantının görevi tamamlanmışa benziyor" dedi Taraza. "Korunmaya ihtiyacınız varsa Başrahip Tuek, muhafızlarımızdan bir ekip koridorda bekliyor. Emrinizdeler."</p>

  <p>Adamın bunu kabul ettiğini ve anladığını gözleriyle gördüler sanki. Adam bir Bene Gesserit yaratığı haline gelmişti. Surat Oynatıcı kökeninden hiçbir şey hatırlamıyordu.</p>

  <p>Rahipler ve Tuek gidince Waff İslamiyet diliyle konuşarak Taraza'ya tek bir sözcük söyledi: "Açıkla!"</p>

  <p>Taraza muhafızlarından uzaklaşarak kendisini savunmasız bir görünüme soktu. Daha önceden Sheeana'nın önünde konuştukları, hesaplı bir hareketti bu. Taraza aynı dilde, "Tuttuğumuz Bene Tleilax'ı serbest bırakıyoruz" dedi.</p>

  <p>Waff Taraza'nın sözlerini tartarken beklediler. Taraza Tleilaxu'nun kendi kendilerine verdiği adın, "adlandırılamaz" diye çevrilebileceğini hatırladı. Çoğunlukla Tanrılar için kullanılan bir sıfattı bu.</p>

  <p>Bu <span class="t17">tanr</span><span class="t17">ı</span><span class="t17">,</span> buradaki keşfini, Ixialılar ve Balıkla Konuşanlar arasındaki taklitlerine neler olabileceğine dek götürmemişti belli ki. Waff'ı bekleyen başka şoklar vardı. Çok şaşkın görünüyordu.</p>

  <p>Waff bir sürü yanıtlanmamış soruyla karşı karşıyaydı. Gammu hakkındaki raporlar onu tatmin etmemişti. Tehlikeli bir çifte oyundu şu anda oynadığı. Rahibelik de buna benzer bir oyun mu oynuyordu? Ama Tleilaxu Kayıplar, Şerefli Anaların saldırısını davet etmeksizin yolundan döndürülemezdi. Taraza bu uyarıyı bizzat yapmıştı. Gammu'daki ihtiyar Başar dikkate alınması gereken bir güç mü demekti?</p>

  <p>Bu soruyu dile getirdi.</p>

  <p>Taraza buna kendi sorusuyla karşılık verdi: "Bizim gulayı nasıl değiştirdiniz? Ne elde etmeyi umuyorsunuz?" Bunları zaten bildiğinden emin olduğu hissediliyordu. Ama bilmiyormuş gibi davranmak gerekliydi.</p>

  <p>"Tüm Bene Gesseritlerin ölümünü!" demek geldi Waff'ın içinden. Bunlar çok tehlikeliydi. Ama yine de bunların değeri ölçülemezdi. Küskün bir sessizliğe gömüldü, yer cücesi tipini daha da çocuksu gösteren, dalgın bir yüz ifadesiyle baktı Aziz Annelere.</p>

  <p><span class="t17">Huysuz bir çocuk,</span> diye düşündü Taraza. Sonra, Waff'ı küçümsemenin tehlikeli olduğu yolunda uyardı kendini. Tleilaxu yumurtasını kırarsan içinden ancak başka bir yumurta çıkardı -ad infinitum!<a id="a3"></a><a href="../Text/notes.html#a12"><span class="t19">{4}</span></a> Her şey dönüp dolaşıp Odrade'nin, bu salonda onları hâlâ kanlı bir şiddete sürükleyebilecek kavgalarla ilgili kuşkularına dönüştü. Tleilaxu, orospulardan ve diğer Kayıplardan öğrendiklerini gerçekten açıklamış mıydı? Gula sadece potansiyel bir Tleilaxu silahı mıydı?</p>

  <p>Taraza, Konseyinin Dokuzuncu Analiz'inin yaklaşımını kullanarak Waff'ı, bir kez daha dürtmeye karar verdi. Yine İslamiyet diliyle dedi ki: "Peygamber'in diyarında kendi şerefine leke mi süreceksin? Söz verdiğin halde, bildiğin şeyleri bizimle açıkça paylaşmıyorsun."</p>

  <p>"Size söyledik cinsel..."</p>

  <p>"Her şeyi paylaşmıyorsun!" diye kesti kadın. "Gula yüzünden ve biz bunu biliyoruz."</p>

  <p>Taraza Waff'ın tepkilerini görüyordu. Köşeye kıstırılmış bir hayvan gibiydi herif. Böyle bir hayvan son derece tehlikeliydi. Bir zamanlar Taraza, Dan zamanının antik ev hayvanlarının bugüne dek varlığını sürdürmüş bir türü olan, kuyruğunu kıstırmış, yabani bir kırma tazının bir grup genç tarafından köşeye kıstırıldığını görmüştü. Hayvan dönüp peşindekilere saldırmış ve özgürlüğüne giden yolu hiç umulmadık bir vahşetle yararak açmıştı. Gençlerden iki tanesi hayat boyu sakat kalmış ve yalnızca bir tanesi yara almadan kurtulabilmişti. Waff şu anda o hayvan gibiydi. Taraza Waff'ın ellerinin silah özlemi çektiğini görüyordu ama Tleilaxu ve Bene Gesserit buraya gelmeden önce birbirlerini dikkatle gözden geçirmişlerdi. Waff'ta silah olmadığından emindi. Ama yine de ...</p>

  <p>Waff eziyetli bir tedirginlikle "Bize nasıl hükmetmeye çalıştığınızın farkında değilim sanıyorsunuz!" dedi.</p>

  <p>"Ve Saçılma halkının birlikte götürdükleri çürüme var" dedi kadın. "Çekirdekteki çürüme."</p>

  <p>Waff'ın tavrı değişti. Bene Gesserit düşüncesindeki daha derin imaları görmezden gelmek doğru değildi. Ama sorun mu çıkarıyordu bu kadın?</p>

  <p>"Peygamber, Saçılmış da olsa herkesin kafasına, tıkırdayıp duran bir yer gösterici koymuş" dedi Taraza. "Tanrı onları bize, olduğu gibi, bütün çürükleriyle geri gönderdi."</p>

  <p>Waff dişlerini gıcırdattı. Ne yapıyordu bu kadın? Rahibeliğin havadaki gizli bir ilaçla onun düşünmesini engellediği gibi, delice bir şey geçti aklından. Onlar başkalarından esirgenmiş şeyleri <span class="t17">biliyorlard</span><span class="t17">ı</span><span class="t17">!</span> Bakışlarını Taraza'dan Odrade'ye kaydırdı, sonra yine Taraza'ya döndü. Waff, kendisinin seri gula diriltmeleri yoluyla yaşlı olduğunu biliyordu ama Bene Gesserit tarzında yaşlı değildi. Ama bu insanlar çok yaşlıydı! Yaşlı göründükleri çok enderse de çok yaşlıydı bunlar, aklının alamayacağı kadar yaşlıydı hem de.</p>

  <p>Taraza da buna benzer şeyler düşünüyordu. Waff'ın gözlerinde, olan biteni daha derinden fark etmenin verdiği ani parlaklığı görmüştü. Zorunluluk yeni mantık kapıları açıyordu. Tleilaxu ne kadar derinlere inmişti? Onun gözleri çok yaşlıydı! Ona öyle geliyordu ki bu Tleilaxu Ustalarının beyni, neyden oluşmuşsa farklı bir şeydi -zayıflık veren tüm duyguları silinmiş bir holo kayıttı bunların beyni. Kuşku yaratan duygulara karşı güvensizlik Taraza da da vardı.</p>

  <p>Onları birleştiren bir bağ mıydı bu?</p>

  <p><span class="t17">Ortak dü</span><span class="t17">ş</span><span class="t17">üncelere do</span><span class="t17">ğ</span><span class="t17">ru yönelim.</span></p>

  <p>"Bizi serbest bıraktığınızı söylediniz" diye homurdandı Waff, "ama parmaklarınızı boğazımda hissediyorum."</p>

  <p>"O halde boğazımızı sıkan bir şey var dedi kadın. "Sizin Kayıplarınızdan bazıları size geri döndü. Ama Saçılma'dan bize hiçbir Aziz Anne geri dönmedi."</p>

  <p>"Ama bildiğinizi söylediniz tüm o ..."</p>

  <p>"Bizim bilgi edinmek için başka yollarımız var. Saçılma'ya gönderdiğimiz Aziz Anneler'in başına ne geldiğini düşünüyorsun?"</p>

  <p>"Ortak bir felaket mi?" Waff başını salladı. Bu kesinlikle yeni bir bilgiydi. Geri dönen Tleilaxu'dan hiç kimse bu konuda bir şey söylememişti. Çelişkiler kuşkularını arttırıyordu. Waff kime inanacaktı?</p>

  <p>"Onlar bozuldular" dedi Taraza.</p>

  <p>Genel kuşkuların Baş Anne tarafından ilk kez dile getirildiğini duyan Odrade, Taraza'nın basit sözlerinin altındaki muazzam gücü hissetti. Odrade bundan korkmuştu. Bir Aziz Anne'nin engelleri aşmak için kullanabileceği olanakları, beklenmedik durum plânlarını, anında bulunan yolları biliyordu. Oradaki bir şey durdurabilir miydi <span class="t17">bunlar</span><span class="t17">ı</span><span class="t17">?</span></p>

  <p>Waff yanıt vermeyince Taraza "Sen bize kirli ellerle geldin" dedi.</p>

  <p>"Siz bunu söylemekten çekinmiyorsunuz öyle mi?" diye sordu Waff. "Başar'ın annesinden öğrendiğiniz yollarla bizim olanaklarımızı tüketmeye devam eden siz."</p>

  <p>"Saçılma'dan gelen kaynaklara sahip olursanız kayıpları telafi edebileceğinizi biliyorduk." dedi Taraza.</p>

  <p>Waff titreyerek derin derin soludu. Bene Gesserit bunu da biliyordu demek. Bunu nasıl öğrendiklerini kısmen anladı. Evet, sahte Tuek'i tekrar kontrol altına almanın bir yolunu bulmak gerekecekti. Rakis, Saçılmışların gerçekten aradığı ganimetti ama yine de Tleilaxu tarafından talep edilebilirdi.</p>

  <p>Taraza Waff'a daha da yaklaştı yalnız ve savunmasız bir halde. Kendi muhafızlarının gerginleştiğini fark etti. Sheeana Baş Anneye doğru küçük bir adım attı ama Odrade tarafından geri çekildi.</p>

  <p>Odrade potansiyel saldırganlara değil, Baş Anneye dikkat ediyordu sürekli. Tleilaxu Bene Gesserit'in onlara hizmet edeceğine gerçekten inanmış mıydı? Taraza bunun sınırlarını yoklamıştı, kuşku yoktu bundan. Hem de İslamiyet diliyle. Ama kadın orada, muhafızlarından uzakta, Waff'ın ve adamlarının bu kadar yakınında çok yalnız görünüyordu. Waff'ın aşikâr kuşkuları nereye götürecekti şimdi kendisini?</p>

  <p>Taraza ürperdi.</p>

  <p>Odrade bunu gördü. Taraza anormal derecede zayıflayıp çocuğa dönüşmüştü ve fazladan bir gram bile yağ yoktu vücudunda. Bu durum onu ısı değişimlerine karşı hassas, soğuğa dayanaksız hale getirmişti ama Odrade salonda böyle bir değişiklik fark etmiyordu. Taraza tehlikeli bir karar vermişti, öylesine tehlikeliydi ki bedeni bunu ele veriyordu. Kendisi için tehlikeli değildi tabii, ama Rahibelik için tehlikeliydi. En korkunç Bene Gesserit suçu vardı burada: Kendi kurallarına sadakatsizlik.</p>

  <p>"Size her şekilde hizmet ederiz, ama bir şey hariç" dedi Taraza. "Asla gulaların çanağı olmayız!"</p>

  <p>Waff'ın rengi soldu.</p>

  <p>Taraza devam etti: "Hiçbirimiz ne şimdi ne de gelecekte..." durakladı, "...bir axlotl deposu değiliz ve olmayacağız."</p>

  <p>Waff sağ elini kaldırmaya başladı her Aziz Anne'nin tanıdığı bir hareketi yapmak üzere: Surat Oynatıcılarına saldırı işaretini vermek üzere yani.</p>

  <p>Taraza onun yukarıya kalkan elini işaret etti.. "O hareketi tamamlarsan Tleilaxu her şeyi kaybedecek. Tanrı'nın elçisi..." Taraza arkaya bakıp başıyla Sheeana'yı gösterdi "...sana sırtını dönecek ve Peygamberin sözleri ağzınızda bir avuç toprak olacak."</p>

  <p>İslamiyet diliyle söylenen bu sözler Waff için çok fazlaydı. Elini indirdi, ama Taraza'ya dik dik bakmaya devam ediyordu.</p>

  <p>"Büyükelçim her şeyi paylaşacağımızı söyledi bana" dedi Taraza. "Sen de paylaşacağını söyledin. Tanrı'nın elçisi, hâlâ Peygamberin kulağıyla dinliyor seni! Tleilaxu'nun Abdl'ından neler dökülüyor?"</p>

  <p>Waff'ın omuzları çöktü.</p>

  <p>Taraza Waff'a sırtını döndü. Kurnaz bir hareketti bu ve gerek kendisi gerek orada bulunan diğer Aziz Anneler onun bunu bu kez tam bir güvenlik içinde yaptığını biliyordu. Taraza salonun öteki tarafındaki Odrade'ye bakıp gülümsedi onun bunu doğru yorumlayacağını bilerek. Bir parçacık Bene Gesserit cezasının tam zamanı!</p>

  <p>"Tleilaxu üremek için bir Atreides ister" dedi Taraza. "Sana Darvi Odrade'yi veriyorum. Ötesi de sağlanacak."</p>

  <p>Waff bir karara varmıştı. "Şerefli Analar hakkında çok şey biliyor olabilirsiniz" dedi Waff, "ama siz ..."</p>

  <p>"Orospular" diyerek hızla ona doğru döndü Taraza.</p>

  <p>"Nasıl isterseniz. Ama onlar hakkında bildiğim bir şey var ki sizin sözleriniz onu bilmediğinizi belli ediyor. Pazarlığımızı, size bunu açıklayarak kapatacağım. Onlar orgazmik platform duygularını, bunu erkek vücudunun tümüne aktararak arttırabiliyorlar. Erkeğin duyusal içeriğinin tümünü elde ediyorlar. Çoklu orgazmik dalgalar yaratılıyor ve... ve dişi tarafından uzun bir süre devam ettirilebiliyor."</p>

  <p>"Duyusal içeriğin tümünü ha?" Taraza hayretini gizlemeye çalışmadı.</p>

  <p>Odrade de, oradaki rahibeler, hatta memurlar tarafından da paylaşıldığını gördüğü bir şok duygusuyla dinliyordu bunları. Yalnızca Sheeana anlamamış görünüyordu.</p>

  <p>"Size şunu diyeyim ki Baş Anne Taraza" dedi Waff, yüzünde şeytanca bir gülümsemeyle, "biz bunu kendi insanlarımızda tekrarladık. Hatta bende bile! Ben, dişi rolünü oynayan Surat Oynatıcı'yı yok ettim...öfkeyle. Hiç kimsenin... hiç kimsenin diyorum! Beni böyle ele geçirmesine izin vermem!"</p>

  <p>"Nasıl bir ele geçirmek bu?"</p>

  <p>"Eğer bu... sizin deyişinizle o orospulardan biri olsaydı hiçbir konuda hiçbir şey sormadan itaat ederdim ona." Waff ürperdi. "Güçbela edinebildim o... o yok etme isteğini..." Waff, anının yarattığı sersemlikle başını salladı. "Öfke kurtardı beni."</p>

  <p>Taraza kuruyan boğazıyla yutkunmaya çalıştı. "Nasıl..."</p>

  <p>"Nasıl mı yapılıyor? Pekâlâ! Ama bu bilgiyi paylaşmadan önce sizi uyarıyorum: Eğer içinizden biri bu gücü bizlerden birine karşı kullanmaya kalkışırsa bunun ardından kanlı bir katliam gelir! Bu gücü bize karşı kullanmaya kalkıştığının en ufak bir belirtisini gösteren tüm Aziz Anneleri öldürerek tepki göstermeye hazırladık Domel'imizi ve tüm halkımızı!"</p>

  <p>"Hiçbirimiz bunu yapmayacağız, ama senin tehdidin yüzünden değil. Bunun bizi yok olmaya götüreceğini bilmemiz engeller bizi. Senin kendi katliamına gerek yok."</p>

  <p>"Oh? Bu neden o... o orospuları yok etmiyor peki?"</p>

  <p>"Eder! Ve bu, onların dokunduğu herkesi yok eder!"</p>

  <p>"Beni yok etmedi ama!"</p>

  <p>"Seni Tanrı koruyor, Abdl'ım" dedi Taraza. "Tüm müminleri koruduğu gibi."</p>

  <p>Waff ikna olmuş bir halde salonda çevresine ve sonra yine Taraza'ya baktı "Peygamber'in diyarında, sözleşmeden doğan tüm yükümlülüklerimi yerine getirdiğimi herkes bilsin. Şimdi, bunun yolunu ..." Surat Oynatıcı muhafızlarından iki tanesini eliyle çağırdı, "gösterelim."</p>

  <p>Çok sonra çatı katında yalnız kaldığında Odrade, Sheeana'nın o performansı tümüyle seyretmesine izin vermenin akıllıca olup olmadığını düşündü. Tabii, neden olmasın? Sheeana Rahibeliğe bağlanmıştı artık. Ve Sheeana'yı dışarı çıkarmak Waff'ta bazı kuşkular uyandırabilirdi.</p>

  <p>Surat Oynatıcı gösterisini seyrederken Sheeana'da belirgin bir duygusal tahrik oluşmuştu. Eğitim Gözcüleri'nin, erkek yardımcılarını Sheeana için normalden daha erken görevlendirmeleri gerekecekti. Sheeana ne yapacaktı o zaman? Bu yeni bilgiyi o erkeklerde kullanacak mıydı? Sheeana'nın bunu yapmasını önleyecek yasaklar konmalıydı! Bunun ona yönelik tehlikeleri öğretilmeliydi kendisine.</p>

  <p>Orada bulunan Rahibelerle memurlar kendilerini gayet iyi kontrol etmişler, öğrendikleri şeyi belleklerine sıkı sıkı yerleştirmişlerdi. Sheeana'nın eğitimi bu gözleme dayanarak oluşturulacaktı. Diğerleri böyle iç güçlerin hakkından gelmişti.</p>

  <p>Surat Oynatıcı seyirciler anlaşılır hiçbir belirti göstermemişlerdi ama Waff'ta görülecek bazı şeyler vardı. İki göstericiyi yok edeceğini söylemişti ama ondan önce ne yapacaktı? O dayanılmaz tahrike yenilecek miydi? Ne düşünceler geçecekti kafasından, erkek Surat Oynatıcı, aklı körelten korkunç kendinden geçme halinde kıvranıp dururken?</p>

  <p>O gösteri Odrade'ye bir yönden de Keen'in Büyük Meydan'ında gördüğü Rakis dansını hatırlatmıştı. O dansta ilk önce, kısa sürede, özellikle hiçbir ritim yoktu ama dans sürdükçe öylesine uzun süreli bir ritim yaratılıyordu ki iki yüz...adımda bir tekrarlıyordu. Dansçılar ritmlerini adamakıllı uzatmışlardı.</p>

  <p>Surat Oynatıcı göstericilerin yaptığı gibi.</p>

  <p><span class="t17">Siaynoq, Saç</span><span class="t17">ı</span><span class="t17">lma'n</span><span class="t17">ı</span><span class="t17">n say</span><span class="t17">ı</span><span class="t17">s</span><span class="t17">ı</span> <span class="t17">milyarlarca insan</span><span class="t17">ı</span><span class="t17">n</span><span class="t17">ı</span> <span class="t17">yakalayan cinsel bir k</span><span class="t17">ı</span><span class="t17">skaca dönü</span><span class="t17">ş</span><span class="t17">mü</span><span class="t17">ş</span><span class="t17">!</span></p>

  <p>Odrade o dansı, ardından kaos gibi bir şiddetin geldiği o uzun ritmi düşündü. Siaynoq'un dinsel enerjileri görkemli odaklama biçimi evrimleşip farklı bir değiş tokuşa dönüşmüştü. Sheeana'nın Büyük Meydandaki dansı görür görmez gösterdiği heyecanlı tepkiyi düşündü. Odrade Sheeana'ya "Onlar orada neyi paylaşıyorlar?" diye sorduğunu hatırladı.</p>

  <p>"Dansçıları tabii, budala!"</p>

  <p>Böyle bir yanıta izin verilemezdi. "Seni konuşma biçimin konusunda uyarmıştım Sheeana. Bir Aziz Anne'nin seni cezalandırmak için neler yapabileceğini hemen öğrenmek ister misin?"</p>

  <p>Bu sözler Odrade'nin kafasında hayaletlerin çağrıları gibi çınlayıp duruyordu. Dar-es-Balat'taki çatı katından dışarıya, çöken karanlığa bakarken. İçindeki yalnızlık büyüyordu. Diğer herkes gitmişti salondan.</p>

  <p><span class="t17">Cezaland</span><span class="t17">ı</span><span class="t17">r</span><span class="t17">ı</span><span class="t17">lan biri kald</span><span class="t17">ı</span> <span class="t17">yaln</span><span class="t17">ı</span><span class="t17">zca!</span></p>

  <p>Büyük Meydana bakan o yüksek odada Sheeana'nın gözleri nasıl da parlaktı kafasını dolduran sorularla. "Neden hep can yakmaktan ve cezadan söz ediyorsun?"</p>

  <p>"Disiplini öğrenmelisin. Sen kendine hâkim olamıyorsan başkalarına nasıl hâkim olacaksın?"</p>

  <p>"Bu dersten hoşlanmadım."</p>

  <p>"Hiçbirimiz çok hoşlanmıyoruz... ta ki daha sonra bunun değerini yaşayarak öğreninceye kadar."</p>

  <p>Amaçlandığı gibi, bu tepki Sheeana'nın kafasını uzun süre rahatsız etmişti. Sonunda, o dans hakkında bildiği her şeyi söylemişti.</p>

  <p>"Bazı dansçılar kurtulur. Diğerleriyse dosdoğru Şeytana gider. Rahipler onların Şeyh-hulud'a gittiğini söylerler."</p>

  <p>"Kurtulanlar ne olur peki?"</p>

  <p>"İyileştikten sonra çöldeki büyük bir dansa katılmaları gerekir. Şeytan oraya gelirse ölürler. Eğer Şeytan gelmezse ödüllendirilirler."</p>

  <p>Odrade genel biçimi kavramıştı. O noktadan sonra Sheeana'nın açıklamaları gerekli değildi ama onun, hikâyesini anlatmaya devam etmesine izin vermişti. Sheeana'nın sesi nasıl da acıklıydı!</p>

  <p>"Para alırlar, pazarda bir yer verilir; böyle bir ödül. Rahipler onların, insan olduklarını gösterdiklerini söylerler."</p>

  <p>"Kaybedenler insan değil mi?"</p>

  <p>Sheeana uzun süre derin derin düşündü. Ama Odrade çizgiyi net bir şekilde kavramıştı: Rahibeliğin insanlık sınavı! Odrade'nin Rahibeliğin kabul ettiği insanlığa geçişini Sheeana da aynen tekrarlamıştı. Bu geçiş, diğer acıların yanında nasıl da yumuşak kalıyordu ama!</p>

  <p>Odrade Müze çatı katının loş ışığında sağ elini kaldırıp baktı; azap kutusunu ve boynuna dayalı, Eğer elini çeker ya da bağırırsa onu öldürmeye hazır duran gom cabbarı hatırladı.</p>

  <p>Sheeana da bağırmamıştı. Ama Odrade'nin sorusunun yanıtını azap kutusundan önce de biliyordu.</p>

  <p>"Onlar da insan, ama farklı."</p>

  <p>Odrade Tiran'ın yok-oda hazinesinin görüntüleriyle dolu boş salonda yüksek sesle konuştu.</p>

  <p>"Ne yaptın sen bize Leto? Sen bizle konuşan Şeytan mısın sadece? Neyi paylaşmaya zorlayacaksın bizi şimdi?"</p>

  <p><span class="t17">O fosil dans m</span><span class="t17">ı</span><span class="t17">yd</span><span class="t17">ı</span> <span class="t17">fosil seks haline gelen?</span></p>

  <p>"Kimine konuşuyorsun Anne?"</p>

  <p>Salonun öte tarafındaki açık kapıdan gelen Sheeana'nın sesiydi bu. Gri aday rahibe cüppesi, yaklaştıkça büyüyen, silik bir şekil gibi belirdi.</p>

  <p>"Beni Baş Anne gönderdi" dedi Sheeana, gelip Odrade'nin yakınında duyunca.</p>

  <p>"Kendi kendime konuşuyordum" dedi Odrade. Garip bir sessizliğe bürünmüş kıza baktı Mesnet Soru'nun Sheeana'ya sorulduğu andaki o yürek hoplatan heyecanı hatırlayarak.</p>

  <p>"Bir Aziz Anne olmak istiyor musun?"</p>

  <p>"Niçin kendi kendine konuşuyorsun Anne?" Sheeana'nın sesi ilgiyle doluydu. Bu duyguları çıkarıp defetmek için Öğrenim Gözcüleri'ne çok iş düşecekti.</p>

  <p>"Sana Aziz Anne olmayı istiyor musun diye sorduğum günü hatırladım" dedi Odrade. "Bu da başka düşünceleri getirdi."</p>

  <p>"Bana, kendimi her konuda senin yönetimine bırakmam, bunun dışına hiç çıkmamam, sana hiçbir konuda itaatsizlik etmemem gerektiğini söylemiştin."</p>

  <p>"Ve sen de 'hepsi bu kadar mı?' dedin."</p>

  <p>"Pek bir şey bilmiyordum, öyle değil mi? Hâlâ da pek fazla bir şey bilmiyorum."</p>

  <p>"Hiçbirimiz bilmiyoruz kızım. Tek bildiğimiz, hepimizin dansa katıldığıdır. Ve içimizden en zayıflar kaybedince Şeytan gelecek tabii."</p>

  <p class="p17"><span class="t21">*</span></p>

  <p>&nbsp;</p>
</body>
</html>
