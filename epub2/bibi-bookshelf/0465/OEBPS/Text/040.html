<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t5">&nbsp;</span></p>

  <p class="p15"><span class="t18">Arkada</span><span class="t18">ş</span><span class="t18">lar hat</span><span class="t18">ı</span><span class="t18">rlar</span><span class="t18">ı</span><span class="t18">m tüm sava</span><span class="t18">ş</span><span class="t18">lardan, unutmad</span><span class="t18">ığı</span><span class="t18">m</span><span class="t18">ı</span><span class="t18">z.</span></p>

  <p class="p15"><span class="t18">Hepsi süzülür yaralar</span><span class="t18">ı</span><span class="t18">m</span><span class="t18">ı</span><span class="t18">za, sava</span><span class="t18">ş</span><span class="t18">lardan ald</span><span class="t18">ığı</span><span class="t18">m</span><span class="t18">ı</span><span class="t18">z.</span></p>

  <p class="p15"><span class="t18">O yaralar ki hep ac</span><span class="t18">ı</span><span class="t18">l</span><span class="t18">ı</span> <span class="t18">yerlerdir, bizim sava</span><span class="t18">ş</span><span class="t18">t</span><span class="t18">ığı</span><span class="t18">m</span><span class="t18">ı</span><span class="t18">z.</span></p>

  <p class="p15"><span class="t18">Sava</span><span class="t18">ş</span><span class="t18">lar geride kals</span><span class="t18">ı</span><span class="t18">n, hiç gerekmesin tekrar aramam</span><span class="t18">ı</span><span class="t18">z.</span></p>

  <p class="p15"><span class="t18">Sorar</span><span class="t18">ı</span><span class="t18">m size, nedir harcad</span><span class="t18">ığı</span><span class="t18">m</span><span class="t18">ı</span><span class="t18">z ve nedir ald</span><span class="t18">ığı</span><span class="t18">m</span><span class="t18">ı</span><span class="t18">z?</span></p>

  <p class="p16"><span class="t4">Saç</span><span class="t4">ı</span><span class="t4">lma</span> <span class="t4">Ş</span><span class="t4">ark</span><span class="t4">ı</span><span class="t4">lar</span><span class="t4">ı</span></p>

  <p>Burzmali, Başar'ından aldığı en ileri eğitime göre kurdu plânını; birden çok tercihin ve temkinin söz konusu olduğu durumlarda da kendi fikriyle davrandı. Bir komutan ayrıcalığıydı bu! Savaş alanı hakkında ister istemez her şeyi öğrenmişti.</p>

  <p>Eski İmparatorluk döneminde ve hatta Muad'dib'in saltanatında Gammu Kalesi'nin çevresindeki bölge bir orman alanı, Harkonnen ülkesini hemen hemen kuşatan yağlı kalıntılarla dolu topraktan epeyi yüksek bir yaylaydı. Bu yaylada Harkonnenler geçerliliği hiç azalmayan, çok zenginlerin daima değer verdiği bir ağaç olan pilingitamın en iyisini yetiştirirlerdi. En eski zamanlardan beri, bilinçli kişiler o zamanlar polastine, polaz ve pormabat; daha sonraysa tine, laz ve bat denen toptan üretim ürünü yapay malzemeler yerine değerli ağaçlarla çevrelemeyi yeğlerdi kendilerini. Eski imparatorluk zamanı kadar eskilerden, yarı zenginler ve Minör Aileler için, ender ağaçlara verilen değerden kaynaklanan, küçültücü bir deyim vardı.</p>

  <p>"O bir, 'üç PY'dir" derlerdi ve bunun anlamı o kişinin, kendini, alt kalite maddelerden yapılmış ucuz kopyalarla çevrelediğiydi. Büyük zenginler bile, bu can sıkıcı PY tahtasını kullanmak zorunda kaldıklarında onu mümkün olduğunca YP'nin (yani yalnızca P'nin), yani pilingitamın arkasına gizlerlerdi.</p>

  <p>Burzmali adamlarını yok-kürenin yakınında, stratejik konumda bir pilingitam aramak üzere gönderdiğinde hem bunları hem de bunlardan daha fazlasını biliyordu. Ağacın tahtasında, onu usta zenaatçıların gözünde değerli kılan birçok nitelik vardı: Yeni kesildiğinde yumuşak bir ağaç gibi kolay işlenirdi; kuruyup eskiyince de sert bir ağaç gibi dayanıklıydı. Birçok boyayı emer ve bunun sonucunda, sanki bunlar ağacın damarlarının kendi yapısıymış gibi dururdu. Daha da önemlisi, pilingitam anti-fungaldi ve bilinen böceklerin hiçbiri onu yenecek bir yemek gibi görmezdi. En son olarak da, pilingitam ateşe karşı dirençliydi ve bu ağaç uzun süre yaşarsa, ortasında gittikçe büyüyen tüp şeklinde büyük bir boşluk oluşurdu.</p>

  <p>"Beklenmedik olanı yapacağız" dedi Burzmali, arayıcılarına.</p>

  <p>Bölgeden uçarak ilk kez geçtiğinde limon yeşili pilingitam yaprakları dikkatini çekmişti. Bu gezegenin ormanları Kıtlık Zamanları'nda yağmalanmış ve kesilip yok edilmişti, ama görkemli Y-P'ler Rahibeliğin emriyle dikilen, yapraklarını dökmez ağaçlarla sert ağaçların arasında hâlâ yaşıyordu.</p>

  <p>Burzmali'nin arayıcıları yok-kürenin yukarısında, tepeye hâkim konumda bir Y-P buldular. Ağacın yaprakları neredeyse üç hektarlık bir alana yayılıyordu. Burzmali o konumdan uzağa tuzakçılar yerleştirdi ve sığ bir bataklıktan, pilingitamın oda gibi boş içine giden bir tünel açtı. Orayı komuta karargâhı yaptı ve kaçmak için gerekli şeyleri yerleştirdi.</p>

  <p>"Ağaç bir yaşam biçimidir" diye açıkladı adamlarına. "Bizi iz sürücülerden gizleyecek."</p>

  <p><span class="t17">Beklenmedik.</span></p>

  <p>Burzmali, plânında kesinlikle, yaptığı hiçbir şeyin fark edilmeyeceği varsayımını gütmedi. Yapabileceği şey sadece, saldırıya uğrama riskini dağıtmaktan ibaretti.</p>

  <p>Saldırı geldiğinde, bunun daha önceden tahmin edilen seyri izleyeceğinin belli olduğunu gördü. Burzmali saldırganların yok-gemilere ve Gammu Kale'sine yaptıkları saldırıda olduğu gibi, kalabalık sayılarına güveneceklerini tahmin etmişti. Rahibelik analizcileri ona bildirmişti; en büyük tehlike saçılmadan dönen güçlerden geliyordu-kendilerine Şerefli Analar diyen vahşi ve gaddar kadınlar tarafından sevk edilen Tleilaxu torunlarından yani. Burzmali bunu cüret olarak değil kendine çok fazla güvenmek olarak gördü. Gerçek cüret, Başar Miles Teg'in eğittiği her öğrencinin silah deposundaydı. Teg'in, karşısına çıkan sorunların çaresini bir plânın sınırlan dışına çıkmadan bulabileceğine güvenilebilmesinin de yararı vardı.</p>

  <p>Burzmali, Duncan'la Lucilla'nın apar topar kaçışlarını aktarıcılarıyla izledi. Kombine miğferli ve gece mercekli birlikler tuzak pozisyonlarda büyük bir faaliyet görüntüsü yaratırken Burzmali ve seçkin yedek kuvvetler yerlerini hiç belli etmeden saldırganları sürekli gözlediler. Teg'in hareketiyse, saldırganlara verdiği şiddetli tepkiler sayesinde kolayca takip edilebiliyordu.</p>

  <p>Burzmali, savaş seslerinin şiddetlendiğini işiten Lucilla'nın, duraklamadığını fark ederek sevindi. Ama Duncan durmaya kalktı ve az kalsın plânı bozacaktı. Lucilla Duncan'ın duyarlı bir sinirini dürterek durumu kurtardı ve bağırdı: "Teg'i kurtaramazsın!"</p>

  <p>Burzmali Lucilla'nın sesini miğfer amplifikatörüyle gayet net bir şekilde duyunca içinden küfür etti. Lucilla'nın sesini başkaları da duyacaktı! Onu izlediklerinden de kuşkusu yoktu zaten.</p>

  <p>Burzmali, boğazına implante edilmiş mikrofona ses altı bir emir verdi ve bulunduğu yeri terk etmeye hazırlandı. Dikkatinin en büyük kısmını Lucilla'yla Duncan'ın yaklaşmasına vermeye devam etti bir yandan. Her şey plânlandığı gibi giderse adamları bu ikisini aşağı çekerken, miğfersiz ve aynı kıyafet giydirilmiş iki er, yanıltıcı tuzak konumunda kaçmaya devam edecekti.</p>

  <p>Bu arada Teg, bir yer aracının geçip kaçabileceği, harika bir imha yolu açıyordu.</p>

  <p>Birden bir yaver geldi Burzmali'nin yanına:</p>

  <p>"İki saldırgan Başar'a arkasından yaklaşıyor!"</p>

  <p>Burzmali bir el işaretiyle kovdu adamı. Teg'in kurtulma şansına pek kafa yoramazdı şimdi. Her şey gulayı kurtarmaya yoğunlaştırılmalıydı. Gözlerken Burzmali'nin kafası çok meşguldü:</p>

  <p><span class="t17">Haydi! Ko</span><span class="t17">ş</span><span class="t17">! Ko</span><span class="t17">ş</span><span class="t17">! Lanet olas</span><span class="t17">ı</span><span class="t17">!</span></p>

  <p>Lucilla da, Duncan'ın gerisine siper etmek için onun hemen arkasında durarak onu ileriye sürerken aynı şeyleri düşünüyordu. Lucilla'nın her şeyi en üst dirence göre vaziyet almıştı. Kadının, soyundan gelen ve eğitimle aldığı her şey zirveye fırlamıştı şimdi. <span class="t17">Asla vazgeçme!</span> Vazgeçmek, bilincini ya bir Rahibenin Anı Yaşamlarına ya da yok olmaya terk etmek demekti. Schwangyu bile sonunda toplu direnişe tekrar geri dönerek kefaretini ödemiş ve sonuna kadar direnerek Bene Gesserit geleneğine göre ölmüştü hayranlık verici bir şekilde. Burzmali bunu Teg aracılığıyla bildirmişti. Lucilla, sayısız yaşamlarını bir araya topladı ve <span class="t17">"Ba</span><span class="t17">ş</span><span class="t17">ka türlü yapamam! diye</span> düşündü.</p>

  <p>Lucilla Duncan'ın peşinden, dev bir pilingitamın yanındaki sığ bataklığa indi ve onları aşağı çekmek için karanlıkta beliren insanları görünce az kalsın bilinçsizce bir tepkiyle karşılık verecekti, ama kulağına Chakobsa bir sözcük geldi: "Dostlar!" Bu, onun tepkisini bir an geciktirdi ve bu arada bataklığın dışına doğru kaçmaya devam eden tuzakçıları gördü. Bu ona plânı ve onları yaprak kokulu toprağa bastıran adamların kim olduğunu diğer her şeyden daha fazla belli etti. Adamlar Duncan'ı yerde Lucilla'nın ilerisine doğru kaydırıp dev ağaca doğru giden bir tünele sokunca ve Lucilla'yı (yine Chakobsa diliyle) çabuk olması için uyarınca kadın tipik bir Teg usulü cüretle karşılaştığını anladı.</p>

  <p>Duncan da fark etti bunu. Tünelin cehennem gibi karanlık ağzında Lucilla'yı kokusundan tanıdı ve kadının koluna parmaklarıyla dokunarak eski Atreides sessiz savaş diliyle bir mesaj verdi.</p>

  <p>"Bırak bizi götürsünler."</p>

  <p>Mesajın biçimi Lucilla'yı bir an irkiltti; fakat sonra kadın, gulanın bu iletişim yöntemini tabii ki bilmesi gerektiğini hatırladı.</p>

  <p>Çevresindeki adamlar, hiç konuşmadan Duncan'ın kocaman antik laser silahını aldılar ve kaçakları, Lucilla'nın tanıyamadığı bir aracın kapağından içeriye tıktılar. Karanlıkta kırmızı bir ışık parladı ve söndü.</p>

  <p>Burzmali, adamlarına ses altı bir emir verdi: "Haydi gitsinler!"</p>

  <p>Yirmi sekiz tane yer aracı ve on bir tane yarasa-topter tuzak konumundan hareket etti. <span class="t17">İ</span><span class="t17">yi bir sapt</span><span class="t17">ı</span><span class="t17">rma,</span> diye düşündü Burzmali.</p>

  <p>Lucilla'nın kulaklarındaki basınç, kapağın kapandığını söyledi ona. Kırmızı ışık yine parladı ve söndü.</p>

  <p>Patlayıcılar etraflarını çeviren ağacı paramparça etti ve şimdi zırhlı bir yer aracı olduğu anlaşılan araçları, süspansorlarıyla ve jetleriyle yukarıya ve ileriye doğru fırladı. Lucilla izledikleri yolu ancak, oval plaz deliklerden görünen alev parlamalarından ve yıldızların dönen görüntülerinden anlayabiliyordu. Onları kuşatan süspansor alanı, sadece gözlerle algılanabilen ürkütücü bir hale sokuyordu hareketleri. Plasçelik koltuklarında büzülmüş otururlarken arabaları şiddetli yön değişiklikleriyle, zikzaklarla fırlayarak, dosdoğru, Teg'in direndiği yere doğru pike yaptı. Bu şiddetli hareketlerin hiçbiri yolcuların bedenine yansımadı. Kimisi yanan ağaçların ve çalıların ve sonra da yıldızların dans eden, belli belirsiz görüntüleri vardı sadece.</p>

  <p>Teg'in laser silahlarının bıraktığı orman harabesinden geçiyorlardı! Lucilla kurtulup özgür olabileceklerini umut etmek cesaretini ancak o zaman buldu. Araçları birden titreyip yavaş uçuşa geçti. Küçük oval plaz pencerelerden görünen yıldızlar yana yattı ve önlerini karanlık bir şey kapattı. Yerçekimi geri geldi ve loş bir ışık belirdi. Lucilla Burzmali'nin soldaki bir kapağı hızla açtığını gördü.</p>

  <p>"Dışarı! diye bağırdı Burzmali. "Harcayacak bir saniye bile yok!"</p>

  <p>Önde Duncan olmak üzere, Lucilla kapağın dışına tırmandı ve nemli toprağa bastı. Burzmali Lucilla'nın sırtına vurdu, Duncan'ı kolundan yakaladı ve onları hızla araçtan öteye itti. "Çabuk! Bu tarafa!" Uzun çalıların arasından geçip taş döşeli dar bir yola çıktılar. ikisini de birer eliyle tutan Burzmali onları hızla yoldan geçirdi ve hemen bir hendeğin içine ittirdi. Üzerlerine hızla bir cankurtaran-kalkan battaniye attı ve başını kaldırıp geriye, geldikleri yöne baktı.</p>

  <p>Lucilla Burzmali'yi gözetledi ve sonra karlı bir yamaçtaki yıldız ışığını gördü. Yanında Duncan'ın kımıldadığını hissetti.</p>

  <p>Yamacın çok yukarısında hızla giden, jet-silah modifikasyonları yıldız ışığında görünen yer aracı yukarıya kırmızı bir sorguç fırlatarak tırmanıyor... tırmanıyordu. Birdenbire sağa doğru fırladı.</p>

  <p>"Bizimki mi?" diye fısıldadı Duncan.</p>

  <p>"Evet."</p>

  <p>"Nasıl gitti oraya hiç görünmeden bu..."</p>

  <p>"Terk edilmiş bir su tüneli" diye fısıldadı Burzmali. "Araç otomatik olarak gitmeye programlanmıştı." Burzmali uzaktaki kırmızı sorguca bakmaya devam etti. Aniden patlayan dev bir ışık, kırmızı izden dışarıya doğru yayıldı. Işığın hemen ardından boğuk bir gürültü geldi.</p>

  <p>"Ahh" dedi Burzmali nefes vererek.</p>

  <p>Duncan alçak bir sesle "Aracınızı çok fazla yüklediğinizi farz ettiler herhalde" dedi.</p>

  <p>Burzmali irkilerek baktı yıldız ışığında hayalet gibi gri görünen çocuk yüzüne.</p>

  <p>"Duncan Idaho, Atreideslerin emrindeki en iyi pilotlardan biriydi" dedi Lucilla. Bu ancak bazı kişilerin anlayabileceği özel bir bilginin bir parçasıydı ve yerine oturdu. Burzmali hemen anladı, kendisi bu iki kaçağın muhafızı değildi yalnızca. Emanetindekilerde, gerektiğinde kullanılabilecek yetenekler de vardı.</p>

  <p>Modifiye edilmiş yer aracının patladığı yerde mavi ve kırmızı kıvılcımlar, parlayacak göğe doğru fırladı. Yok-gemiler o uzaktaki kızgın gaz küresinin kokusunu alıyordu. Koku alıcılar ne karara varacaktı? Mavi ve kırmızı kıvılcımlar tepelerin yıldız ışığıyla aydınlanan sırtlarının arkasına kaydılar.</p>

  <p>Burzmali yoldan gelen ayak sesleri üzerine hızla arkasına döndü. Duncan el silahını o kadar hızla çekti ki Lucilla'nın nefesi yarım kaldı. Lucilla Duncan'ı zapt etmek için onun kolunu tuttu, fakat Duncan onun elini silkeledi. Duncan, Burzmali'nin bu geleni kabul ettiğini görmemiş miydi?</p>

  <p>Yukarılarındaki yoldan yavaş bir ses geldi: "Beni takip edin. Çabuk."</p>

  <p>Konuşan kişi, o hareket eden karanlık leke aşağıya, yanlarına atladı ve yol boyunca uzanan çalılardaki bir aralıktan yürüdü. Çevreyi dolduran çalıların ötesinde uzanan karlı yamaçtaki koyu renk lekelerin, en azından on iki tane silahlı insan olduğu anlaşıldı. Bunlardan beş tanesi Duncan'la Lucilla'nın çevresinde toplandılar ve onları sessizce, çalıların yan tarafındaki karla kaplı bir yola sürdüler. Silahlı grubun geriye kalanları karlı yamaçtan dosdoğru aşağıya, bir sıra karanlık ağacın arasına doğru koştular.</p>

  <p>Yüz adım sonra beş sessiz adam yürüyüşlerini birerli kola dönüştürdüler; içlerinden iki tanesi önde, üç tanesi arkadaydı; kaçaklar onların arasına dizilmiş halde, önlerinde Burzmali ve Lucilla Duncan'ın hemen arkasında olmak üzere yürüyorlardı. Az sonra karanlık kayalarda bir yarığa ve raf gibi bir çıkıntının altına geldiler; orada durup beklediler ve bu sırada arkalarından, daha farklı yer araçlarının havaya saldığı şimşeklerin seslerini duydular.</p>

  <p>"Tuzak üstüne tuzak" diye fısıldadı Burzmali. "Onları tuzaklara boğduk. Onlar bizim panik halinde kaçacağımızı <span class="t17">biliyorlar.</span> Ama biz gizlenerek onların yakınlarında bekleyeceğiz. Daha sonra da yavaş yavaş ilerleyeceğiz... yürüyerek."</p>

  <p>"Beklenmedik" diye fısıldadı Lucilla.</p>

  <p>"Peki Teg?" Bu Duncan'dı, sesi bir nefesten farksızdı.</p>

  <p>Burzmali Duncan'ın kulağına eğildi: "Sanırım onu kaptılar." Burzmali'nin sesinde derin bir hüzün vardı.</p>

  <p>Karanlık yol arkadaşlarından biri konuştu: "Haydi çabuk. Şuraya."</p>

  <p>Dar kaya yarığına güdüldüler. Yanlarındaki bir yerden bir gıcırdama sesi geldi. Birtakım eller onları kapalı bir geçide tıktı. Arkalarından o gıcırdama sesi geldi yine.</p>

  <p>"Şu kapıyı sabitleyin" dedi birisi.</p>

  <p>Işıklar parladı çepeçevre.</p>

  <p>Duncan'la Lucilla kayalara oyulduğu belli olan, çok zengin döşeli büyük bir odaya bakakaldılar. Yeri yumuşak halılar kaplıyordu -koyu kırmızı ve altın rengi halılar; pastel yeşille yapılmış tekrarlayan savaş sahnelerine benzer desenli. Burzmali'nin yanındaki bir masanın üzerine karmakarışık halde bir sürü giysi yığılmıştı ve Burzmali alçak sesle konuşuyordu eşlikçilerinden biriyle: Yüksek alınlı, delici yeşil gözlü, sarışın bir adamla.</p>

  <p>Lucilla dikkatle dinledi. Sözcükler anlaşılıyordu, muhafızların nereye yerleştirileceğiyle ilgiliydi; ama yeşil gözlü adamın aksanı Lucilla'nın daha önce hiç duymadığı bir türdendi; şaşırtıcı bir hızla, çatırtı gibi çıkan sessiz harflerle gırtlaktan gelen seslerin yuvarlanmasıydı bu.</p>

  <p>"Bu bir yok-oda mı?" diye sordu Lucilla.</p>

  <p>"Hayır." Yanıt Lucilla'nın arkasından, aynı aksanla konuşan bir adamdan gelmişti. "Yosunlar koruyor bizi."</p>

  <p>Lucilla konuşan adama dönmeyip tavanda ve duvarlardaki, açık yeşil-sarı renkli kalın yosun tabakasına baktı. Sadece, yere yakın birkaç bölgede koyu renkli çıplak kaya görünüyordu.</p>

  <p>Burzmali adamın sözünü kesti. "Burada güvendeyiz. Yosunlar özellikle bunun için yetiştirildi. Yaşam dedektörleri sadece bitkisel yaşam gösterecek ve bu yosun kalkanlardan başka hiçbir şey bildirmeyecek."</p>

  <p>Lucilla topuğunun üzerinde döndü ve odanın ayrıntılarına dikkat etti. Kristal bir masaya oyulmuş o Harkonnen ejderhası, koltuklarda ve divanlarda egzotik kumaşlar. Duvarların birindeki silah bölmesinde iki sıra, Lucilla'nın daha önce hiç görmediği bir dizaynda, arazi tipi uzun laser silahları vardı. Bunların hepsinin ağzı çan gibiydi ve tetiklerinin üzerinde altından yuvarlak muhafazalar vardı.</p>

  <p>Burzmali yeşil gözlü adamla konuşmaya döndü yine. Nasıl gizlenecekleri konusunda bir tartışmaydı bu. Lucilla dikkatinin bir kısmıyla bunu dinlerken bir yandan da eşlikçilerden odada kalan iki tanesini süzdü. Eskortun diğer üç üyesi silah kabininin yanındaki bir geçitten, yukarıdan sarkan parıldayan gümüşsü ipliklerden oluşan kalın bir perdeyle kaplı bir açıklıktan tek sıra halinde geçip gitmişlerdi. Duncan'a baktığında ise onun, eli belindeki küçük laser silahının üzerinde, Lucilla'nın tepkilerini dikkatle takip ettiğini gördü.</p>

  <p><span class="t17">Saç</span><span class="t17">ı</span><span class="t17">lma'dan gelenler mi?</span> diye düşündü Lucilla.</p>

  <p><span class="t17">Bunlar</span><span class="t17">ı</span><span class="t17">n sadakati nas</span><span class="t17">ı</span><span class="t17">l bir</span> şey?</p>

  <p>Fazla düşünmeden Duncan'ın yanına gitti ve koluna parmakla dokunma dilini kullanarak kuşkularını ona aktardı. İkisi dönüp Burzmali'ye baktılar. İhanet mi?</p>

  <p>Lucilla geri dönüp odayı incelemeye devam etti. Gizli gözler tarafından gözetleniyorlar mıydı yoksa?</p>

  <p>Odayı dokuz ışıküre, kendi yoğun ışık adacıklarını oluşturarak aydınlatıyordu. Işık, Burzmali'nin hâlâ yeşil gözlü adamla konuştuğu kenar kısımlarda ortalama bir yoğunluğa düşüyordu. Işığın bir kısmı doğrudan, hepsi zengin altın rengine ayarlanmış ışıkürelerden geliyor, bir kısmı da daha yumuşak bir halde, yosunlardan yansıyordu. Sonuçta, mobilyaların altında bile koyu gölge yoktu.</p>

  <p>İç kapının parlak gümüş iplikleri aralandı. Yaşlı bir kadın odaya girdi. Lucilla ona baktı. Kadının, eski gül ağacı kadar koyu renkli, kırışık bir yüzü vardı. Yüz hatları, neredeyse omzuna kadar uzanan beyaz dağınık saçlarının oluşturduğu dar bir çerçeveyle keskin bir şekilde sınırlanmıştı. Altın ipliklerle işlenmiş mitolojik canavarlarla süslü, uzun, siyah bir cüppe giymişti. Kadın bir kanepenin arkasında durdu ve damarlarla dolu ellerini kanepenin arkalığına koydu.</p>

  <p>Burzmali'yle yanındaki, konuşmalarını kestiler.</p>

  <p>Lucilla'nın bakışları yaşlı kadından kendi cüppesine kaydı. Altın ejderhalar haricinde her iki giysi de, omuzların gerisine uzanan başlıklar da birbirinin aynısıydı. Ejderhalı cüppenin dizaynı yalnızca, yan kesimleri ve öne doğru açılma biçimi yönünden farklıydı.</p>

  <p>Kadın hiçbir şey söylemeyince Lucilla bir açıklama bekleyerek Burzmali'ye baktı. Burzmali de Lucilla'ya çok dikkatli bir bakışta karşılık verdi. Yaşlı kadın Lucilla'yı sessizce süzmeye devam ediyordu.</p>

  <p>Bakışların yoğunluğu Lucilla'yı huzursuz etti. Duncan da hissetmişti bunu, Lucilla fark etti. Duncan'ın eli hâlâ küçük laser silahının üzerindeydi. Lucilla, bir sürü gözün kendisini süzmesi uzadıkça daha da tedirginleşti. Yaşlı kadının orada durup bakma tarzında hemen hemen Bene Gesserit'i andıran bir şeyler vardı.</p>

  <p>Duncan Burzmali'ye soru sorarak sessizliği bozdu: "Kim bu kadın?"</p>

  <p>"Sizin postunuzu kurtaracak kişiyim ben" dedi yaşlı kadın. Hafifçe takırdayan ince bir sesle, ama yine o garip aksanla konuşuyordu.</p>

  <p>Lucilla'nın Diğer Anıları yaşlı kadının giysisi için varsayımsal bir karşılaştırma yarattı: <span class="t17">Antik zaman kiral</span><span class="t17">ı</span><span class="t17">k kad</span><span class="t17">ı</span><span class="t17">nlar</span><span class="t17">ı</span><span class="t17">n</span><span class="t17">ı</span><span class="t17">n giysilerine benziyor.</span></p>

  <p>Lucilla başını sallayacaktı neredeyse. Bu kadın böyle bir rol için çok yaşlıydı tabii. Ve kumaşa işlenmiş mitolojik canavarların biçimi, anıların gösterdiğinden farklıydı. Lucilla yaşlı yüze baktı yine: Gözleri yaşlılığın getirdiği hastalıklardan ötürü nemliydi. Göz kapaklarının burnunun yanındaki kanallarla birleştiği yerdeki kat yerlerinde birer kabuk vardı. Bir kiralık kadın için çok yaşlıydı.</p>

  <p>İhtiyar kadın Burzmali'ye "Bence bu kadın bunu giyebilir" dedi. Kadın ejderhalı giysiyi çıkarmaya başladı. Lucilla'ya dedi ki: "Bu senin. Saygı duyarak giy. Sana bunu bulmak için insan öldürdük.</p>

  <p>"Kimi öldürdünüz?" diye sordu Lucilla.</p>

  <p>"Hak iddia eden bir Şerefli Ana'yı!" Yaşlı kadının boğuk sesinde gurur vardı.</p>

  <p>"Niçin giymem gerekiyormuş bu cüppeyi?" diye diretti Lucilla.</p>

  <p>"Giysini benimkiyle değiştireceksin" dedi yaşlı kadın.</p>

  <p>"Bir açıklama yapmadan olmaz." Lucilla önüne uzatılan cüppeyi kabul etmedi.</p>

  <p>Burzmali bir adım öne çıktı. "Ona güvenebilirsin."</p>

  <p>"Ben senin dostlarının dostuyum" dedi yaşlı kadın. Cüppeyi Lucilla'nın önünde salladı. "Haydi, al şunu."</p>

  <p>Lucilla Burzmali'ye döndü. "Sizin plânınızı öğrenmem gerek."</p>

  <p>"İkimizin de öğrenmesi gerek." dedi Duncan. "Bu insanlara güvenmemiz kimin yetkisiyle isteniyor?"</p>

  <p>"Teg'in" dedi Burzmali. "Ve benim." ihtiyar kadına baktı. "Onlara her şeyi anlatabilirsin Sirafa. Vaktimiz var."</p>

  <p>"Bu cüppeyi, Ysai'ye girdiğiniz sırada Burzmali'ye eşlik ederken giyeceksin" dedi Sirafa.</p>

  <p><span class="t17">Sirafa,</span> diye düşündü Lucilla. Bu isim Bene Gesserit Soy Varyantı'na benziyordu sanki.</p>

  <p>Sirafa Duncan'ı Büzdü. "Evet, bu çocuk bayağı küçük henüz. Gizlenecek ve ayrı bir şekilde gönderilecek."</p>

  <p>"Hayır!" dedi Lucilla. "Onu korumamı emrettiler bana!"</p>

  <p>"Aptallık ediyorsun" dedi Sirafa. "Bu delikanlının görünümünde birine eşlik eden, senin görünümünde bir kadını arayacaklar. Arayacakları, gece arkadaşıyla birlikte giden bir Şerefli Ana kiralık kadın değil... bir Tleilaxu Ustası ve yardımcısı da değil."</p>

  <p>Lucilla diliyle dudaklarını ıslattı.</p>

  <p>Sirafa bir Ev Disiplin Görevlisinin güven verici yakınlığıyla konuşuyordu.</p>

  <p>Sirafa canavarlı cüppeyi kanepenin arkasına örttü. Şimdi meydana çıkan, vücuduna sımsıkı yapışmış siyah bir taytla duruyordu ve bu taytın örttüğü vücut hâlâ çevik, esnek, hatta yuvarlak hatlıydı. Vücudu, yüzünden daha genç duruyordu. Lucilla bakarken Sirafa avucunu alnından ve yanaklarından geçirerek bastırdı. Yaşlılık çizgileri sıklaştı ve daha genç bir yüz açığa çıktı.</p>

  <p><span class="t17">Bir Surat Oynat</span><span class="t17">ı</span><span class="t17">c</span><span class="t17">ı</span> <span class="t17">m</span><span class="t17">ı</span><span class="t17">?</span></p>

  <p>Lucilla kadına dikkatle baktı. Surat Oynatıcıların diğer belirtilerinden hiçbiri yoktu. Yine de...</p>

  <p>"Cüppeni çıkar!" diye emretti Sirafa. Kadının sesi şimdi daha genç ve daha emrediciydi.</p>

  <p><span class="t17">"Yapmal</span><span class="t17">ı</span><span class="t17">s</span><span class="t17">ı</span><span class="t17">n bunu"</span> diye yalvardı Burzmali. "Sirafa senin yerini alıp yeni bir tuzak olacak. Bu işten kurtulup gitmemizin tek yolu bu."</p>

  <p>"Nereye gitmemizin?" diye sordu Duncan.</p>

  <p>"Bir yok-gemiye" dedi Burzmali.</p>

  <p>"Peki o bizi nereye götürecek?" diye diretti Lucilla.</p>

  <p><span class="t17">"Güvenli</span><span class="t17">ğ</span><span class="t17">e"</span> dedi Burzmali. "Kendimize şere yüklemesi yapacağız, ama bundan fazlasını söyleyemem. Şere de zamanla yok olup gidecek."</p>

  <p>"Ben nasıl bir Tleilaxu kılığına girebilirim ki?" diye sordu Duncan.</p>

  <p>"Bunun olacağı konusunda güven bize" dedi Burzmali.</p>

  <p>Gözleri hâlâ Lucilla'daydı. "Aziz Anne?"</p>

  <p>"Bana tercih şansı bırakmadınız" dedi Lucilla. Hızla klipsleri çözdü ve cüppesini yere bıraktı. Korsesindeki küçük el silahını çıkardı ve kanepeye attı. Lucilla'nın taytı açık gri renkteydi ve Sirafa'nın buna ve Lucilla'nın bacak kınlarındaki bıçaklara dikkatle baktığını fark etti.</p>

  <p>"Bazen siyah iç çamaşırı giyeriz" dedi Lucilla ve canavarlı cüppeyi giydi. Kumaş ağır görünüyor, ama hafifmiş gibi bir duygu veriyordu. Cüppenin içinde dönerek cüppenin yayıldığını ve bedenine, sanki onun için yapılmış gibi oturduğunu hissetti. Ama boyun kısmında pürüzlü bir nokta vardı. Elini uzattı ve parmağını onun üzerinde gezdirdi.</p>

  <p>"İğnenin o kadına saplandığı yer" dedi Sirafa. "Hızlı hareket ettik, ama asit kumaşı hafiften yaktı. Dışarıdan görünmüyor."</p>

  <p>"Görünüşü tamam mı?" diye sordu Burzmali Sirafa'ya.</p>

  <p>"Çok iyi. Ona bazı öğütlerde bulunmam gerekecek. Hata yapmamalı, yoksa ikisini de böyle kaparlar!" Sirafa ellerini birbirine vurarak sözlerini vurguladı.</p>

  <p><span class="t17">Bu hareketi nerede görmü</span><span class="t17">ş</span><span class="t17">tüm ben?</span> diye sordu Lucilla kendi kendine.</p>

  <p>Duncan Lucilla'nın sağ kolunun arkasına dokundu ve parmaklar gizli hızlı konuşma diliyle hareket etti: <span class="t17">"O el ç</span><span class="t17">ı</span><span class="t17">rp</span><span class="t17">ı</span><span class="t17">ş</span><span class="t17">ı</span><span class="t17">! Bir Giedi Prime hareketi."</span></p>

  <p>Diğer Anılar da doğruladı bunu Lucilla'ya. Bu kadın, arkaik tarzları koruyan izole bir toplumdan mıydı yoksa?</p>

  <p><span class="t17">"Delikanl</span><span class="t17">ı</span><span class="t17">n</span><span class="t17">ı</span><span class="t17">n gitmesi gerek</span> <span class="t17">ş</span><span class="t17">imdi"</span> dedi Sirafa. Eskorttan kalan iki kişiye eliyle işaret verdi. "Çocuğu yerine götürün."</p>

  <p>"Bundan hoşlanmadım" dedi Lucilla.</p>

  <p>"Başka çaremiz yok!" diye kesti Burzmali.</p>

  <p>Lucilla kabul etmekten başka bir şey yapamazdı. Burzmali'nin Rahibeliğe ettiği bağlılık yeminine güveniyordu. Ve hatırladı, Duncan artık çocuk değildi: Onun prana-bindu reaksiyonları ihtiyar Başar ve Lucilla tarafından geliştirilmişti. Gulada, Bene Gesserit dışında kimsenin pek baş edemeyeceği yetenekler vardı. Duncan'la iki adamın parıldayan perdeden geçip gidişini sessizce seyretti.</p>

  <p>Onlar gidince Sirafa divanın etrafını dolaşıp geldi ve ellerini beline koyup Lucilla'nın karşısında durdu. Bakışları bir noktada karşılaştı.</p>

  <p>Burzmali boğazını temizledi ve yanındaki masada duran karmakarışık giysi yığınını karıştırdı.</p>

  <p>Sirafa'nın yüzünde, özellikle de gözlerinde insanı bayağı esir eden bir şeyler vardı. Gözleri açık yeşil, gözakları parlaktı. hiçbir lensle ya da başka bir şeyle maskelenmemişlerdi.</p>

  <p>"Görünüşün yerinde" dedi Sirafa. "Unutma, sen özel türde bir kiralık kadınsın ve Burzmali de senin müşterin. Hiçbir sıradan kişi karışamaz buna."</p>

  <p>Lucilla gizli bir ima sezdi bunda. "Ama karışabilecek bazı kişilerde var, öyle mi?"</p>

  <p>"Büyük dinlerin büyükelçileri şu anda Gammu'dalar" dedi Sirafa. "Bazılarıyla daha önce hiç karşılaşmadın. Onlar sizin Saçılma dediğiniz şeyden geliyor."</p>

  <p>"Peki siz ne diyorsunuz ona?"</p>

  <p>"Arama." Sirafa elini kaldırıp Lucilla'yı yatıştırdı. "Korkma!. Düşmanlarımız aynı."</p>

  <p>"Şerefli Analar mı?"</p>

  <p>Sirafa başını sola çevirdi ve yere tükürdü. "Bana bak Bene Gesserit! Ben sadece onları öldürmek için eğitildim! Benim tek görevim ve amacını budur!"</p>

  <p>Lucilla dikkatle konuştu: "Bildiğim kadarıyla siz bayağı iyiymişsiniz."</p>

  <p>"Bazı konularda belki senden daha iyiyimdir. Şimdi dinle! Sen bir seks ustasısın. Anladın mı?"</p>

  <p>"Rahipler neden müdahale etsinler ki?"</p>

  <p>"Onlara rahip mi diyorsunuz siz? Pekâlâ... evet. Onlar sizin aklınıza gelen nedenden ötürü müdahale etmezler. Zevk için seks, dinin düşmanı, ha?"</p>

  <p>"Kutsal hazzın yerine geçecek hiçbir şey kabul olunmaz" dedi Lucilla.</p>

  <p>"Tantrus seni korusun kadın! Aramadan gelen farklı <span class="t17">rahipler</span> vardır; bunlar vaat edilmiş bir geleceğin yerine şimdiki bir kendinden geçmeyi düşünmezler bile."</p>

  <p>Lucilla neredeyse gülecekti. Bu kerameti kendinden menkul Şerefli Ana katili, bir Aziz Anneye dinler konusunda ahkâm kesebileceğini mi sanıyordu?</p>

  <p>"Burada dolaşan, <span class="t17">rahip</span> kılığına girmiş bazıları vardır." dedi Sirafa. "Çok tehlikeli. Hepsinden tehlikelisi de Tantrus'un peşinden gidip de, tanrılarına has tapınmanın seks olduğunu sananlardır."</p>

  <p>"Ben nasıl tanıyacağım onları?" Lucilla Sirafa'nın sesinde bir içtenlik sezdi ve kötü bir şey olacakmış gibi bir duygu geldi.</p>

  <p>"Bunun önemi yok. Asla, bu tür farkları görmüş gibi davranmamalısın. Senin ilk önce düşünmen gereken şey alacağın parayı garantiye bağlamaktır. Sen, sanırım elli solari istemelisin."</p>

  <p>"Onların neden müdahale edeceğini söylemedin bana." Lucilla Burzmali'ye baktı yine. Burzmali karmakarışık giysileri yaymıştı ve savaş üniformasını çıkarıyordu. Lucilla tekrar Sirafa'ya döndü.</p>

  <p>"Bazıları, kendilerine senin Burzmali'yle beraberliğine engel olma hakkını veren eski bir geleneği takip ediyorlar. Aslında, bazıları seni sınayacaktır"</p>

  <p>"Dikkatle dinle" dedi Burzmali. "Bu çok önemli."</p>

  <p>Sirafa dedi ki: "Burzmali bir tarım işçisi gibi giyinecek. Onun silahlarının nasırını bundan başka bir şey gizleyemez. Ona Skar diyeceksin; burada yaygın bir isimdir."</p>

  <p>"Peki rahiplerin müdahalesiyle nasıl başa çıkacağım?"</p>

  <p>Sirafa korsesinden küçük bir kese çıkardı, Lucilla'ya verdi ve Lucilla onu tutup ağırlığına baktı. Sirafa dedi ki: "Bunun içinde iki yüz seksen üç solari var. Eğer kendini ruhban diye niteleyen birisi... Bunu hatırladın mı? Ruhban?"</p>

  <p>"Nasıl unuturum?" Lucilla'nın sesinde neredeyse bir alay vardı ama Sirafa buna pek dikkat etmedi.</p>

  <p>"Eğer böyle biri müdahale ederse pişmanlıkla Burzmali'ye elli solariyi geri verirsin. O kesede senin, Pira adına düzenlenmiş kiralık kadın kartın da var. Adını söyle de bir duyayım."</p>

  <p>"Pira."</p>

  <p>"Hayır! 'A'nın vurgusu çok daha kuvvetli!"</p>

  <p>"Pira!"</p>

  <p>"Bu elverir. Şimdi beni çok dikkatli dinle. Senle Burzmali geç vakit sokaklarda olacaksınız. Senin daha önce de birtakım müşterilerinin olmuş olması beklenir. Buna bir kanıt gerek. Bu nedenle, sen... ahh, buradan ayrılmadan önce Burzmali'yi eğlendir. Anladın mı?"</p>

  <p>"Ne incelik!" dedi Lucilla.</p>

  <p>Sirafa bunu bir iltifat olarak kabul etti ve gülümsedi, ama çok sıkı kontrollü bir ifadeydi bu. Onun tepkileri çok yabancıydı!</p>

  <p>"Bir şey daha var" dedi Lucilla. "Eğer ben bir ruhbanı eğlendirmek zorunda kalırsam daha sonra Burzmali'yi nasıl bulacağım?"</p>

  <p>"Skar'ı"</p>

  <p>"Evet, Skar'ı nasıl bulacağım?"</p>

  <p>"Sen nereye gitsen o senin yakınında bekleyecek. Sen çıkar çıkmaz Skar seni bulur."</p>

  <p>"Çok iyi. Bir ruhban müdahale ederse Skar'a yüz solariyi geri vereceğim ve..."</p>

  <p>"Elli!"</p>

  <p>"Bence öyle değil Sirafa" Lucilla başını ağır ağır iki yana salladı. "Benimle <span class="t17">e</span><span class="t17">ğ</span><span class="t17">lendikten</span> sonra ruhban, elli solarinin çok az bir miktar olduğunu görecektir."</p>

  <p>Sirafa dudaklarını büzdü ve bakışlarını Lucilla'dan Burzmali'ye kaydırdı.</p>

  <p>"Beni onun özellikleri konusunda uyarmıştın, ama ben tahmin etmedim bu..."</p>

  <p>Lucilla yalnızca bir parça Ses kullanarak "Benden duymadan <span class="t17">hiçbir</span> <span class="t17">ş</span><span class="t17">eyi</span> tahmin etme!" dedi.</p>

  <p>Sirafa kaşlarını çattı. Sesten irkildiği belliydi ama kendini toparlayınca ses tonu aynı şekilde kibirliydi. "Seksüel varyasyonlar konusunda bir açıklamaya ihtiyacının olmadığını mı farz edeceğim yani?"</p>

  <p>"Güvenli bir tahmin" dedi Lucilla.</p>

  <p>"Ve sana, giydiğin bu cüppenin senin, Hormu Düzeninde beşinci sınıf bir usta olduğunu gösterdiğini de söylemem gerekmiyor öyle mi?"</p>

  <p>Kaşlarını çatma sırası Lucilla'daydı. "Ben bu beşinci sınıfın üzerinde bir yetenek sergilersem ne olacak peki?"</p>

  <p>"Ahh" dedi Sirafa. "Demek benim sözlerimi dinlemeye devam edeceksin, öyle mi?"</p>

  <p>Lucilla hafifçe başını salladı.</p>

  <p>"Çok güzel" dedi Sirafa. "Senin vajinal nabız yapmayı becerebileceğini varsayabilir miyim?"</p>

  <p>"Evet."</p>

  <p>"Her pozisyonda mı?"</p>

  <p>"Vücudumdaki her kası kontrol edebilirim beni!"</p>

  <p>Sirafa bakışlarını Lucilla'dan Burzmali'ye çevirdi. "Doğru mu bu?"</p>

  <p>Burzmali Lucilla'nın hemen arkasından seslenerek cevap verdi: "Öyle olmasa iddia etmezdi."</p>

  <p>Sirafa, gözlerini Lucilla'nın çenesine odaklayarak düşünceli bir şekilde baktı. "Bu bir komplikasyon bence."</p>

  <p>"Yanlış bir düşünceye kapılmayasın" dedi Lucilla, "benim öğrendiğim yetenekler normalde pazarlanmaz. Onların başka bir amacı vardır."</p>

  <p>"Oh, eminim öyledir" dedi Sirafa. "Ama cinsel kıvraklık bir..."</p>

  <p>"Kıvraklık ha!" Lucilla, ses tonunun bir Aziz Anne'nin en ağır hakaretini aktarmasına engel olmadı. Sirafa'nın başarmak istediği şey ne olursa olsun, haddini bildirmek gerekirdi bu kadının! "Kıvraklık mı dedin? Ben jenital ısıyı kontrol edebilirim. Elli bir tane tahrik noktası bilirim ve bunları uyarabilirim. Ben..."</p>

  <p>"Elli bir mi? Ama sadece..."</p>

  <p>"Elli bir tane! diye sözünü kesti Lucilla. "Ve bunların üzerine bir de kombinasyonlar; eder iki bin sekiz. Üstelik bunlarla iki yüz beş seks pozisyonu da kombine edilirse..."</p>

  <p>"İki yüz beş mi?" Sirafa'nın şaşırdığı belliydi. "Eminim ki demek istediğin...</p>

  <p>"Daha da çok aslında, minör kombinasyonları da sayarsan. Ben bir Etkileyici'yim, yani ben orgazmik amplifikasyonun üç yüz aşamasını bilirim!"</p>

  <p>Sirafa boğazını temizledi ve dudaklarını diliyle ıslattı. "Öyleyse seni, kendini zapt etmen için uyarmam gerek. Yeteneklerinin tümünü hiçbir zaman belli etme, yoksa..." Sirafa yine Burzmali'ye baktı. "Beni niçin uyarmadın?"</p>

  <p>"Uyardım."</p>

  <p>Lucilla Burzmali'nin sesinde açıkça bir keyif sezdi, ama bunu doğrulamak için dönüp ona bakmadı.</p>

  <p>Sirafa iki kez derin nefes alıp verdi. "Eğer bir soru sorulursa yükselme için sınava tabi tutulacağını söylersin. Bu, kuşkuları yatıştırabilir."</p>

  <p>"Peki bana sınama konusunda bir şey sorulursa?"</p>

  <p>"Oh, bu kolay; gizemli bir şekilde gülümser ve susarsın."</p>

  <p>"Ya bana şu Hormu Düzeni hakkında bir şey sorulursa?"</p>

  <p>"Soru soranı üstlerine bildirmekte tehdit edersin. Sorular kesilir."</p>

  <p>"Peki ya kesilmezse?"</p>

  <p>Sirafa omuzlarını silkti. İstediğin bir hikâyeyi uydur. Bir Doğru Söyleten bile senin bahanelerinle yetinecektir."</p>

  <p>Lucilla, durumunu düşünürken yüzünü dinlenme halinde bıraktı. Tam arkada Burzmali'nin -Skar'ın!- kımıldandığını duydu. Bu hileli oyunu oynamada ciddi bir güçlükle karşılaşacağını sanmıyordu. Hatta bu, daha sonra Rahibeler Meclisi'nde anlatacağı zevkli bir ara hikâye de sağlayabilirdi. Sirafa'nın Burz... Skar'a bakıp gülümsediği dikkatini çekti. Lucilla döndü ve müşterisine baktı.</p>

  <p>Burzmali çırılçıplaktı; Savaş giysileri ve miğferi, dağınık giysilerden oluşan ufak yığının yanında, düzgün bir şekilde üst üste konulmuştu.</p>

  <p>"Görüyorum ki Skar'ın, bu macera için yapacağın hazırlıklara bir itirazı yok" dedi Sirafa, Burzmali'nin dimdik yukarıya kalkmış penisine el salladı. "Sizi yalnız bırakayım o halde."</p>

  <p>Lucilla Sirafa'nın parıldayan perdeden geçip gittiğini duydu. Lucilla'nın aklı birden öfkeyle fark ettiği bir şeye gidiverdi:</p>

  <p>"Şimdi burada duranın Gula olması gerekirdi!"</p>

  <p class="p17"><span class="t21">*</span></p>

  <p>&nbsp;</p>
</body>
</html>
