<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t5">&nbsp;</span></p>

  <p class="p15"><span class="t18">Evrenimiz quantum düzeyinde, ancak yeterince büyük say</span><span class="t18">ı</span><span class="t18">lar kulland</span><span class="t18">ığı</span><span class="t18">n</span><span class="t18">ı</span><span class="t18">z takdirde istatistik yoluyla bir tahminde bulunabilece</span><span class="t18">ğ</span><span class="t18">iniz, s</span><span class="t18">ı</span><span class="t18">n</span><span class="t18">ı</span><span class="t18">rs</span><span class="t18">ı</span><span class="t18">z bir mekân olarak görülebilir. O evrenle, bir tek gezegenin geçi</span><span class="t18">ş</span> <span class="t18">süresinin bir pikosaniyelik zaman birimiyle gösterildi</span><span class="t18">ğ</span><span class="t18">i, nispeten daha tahmin edilebilir bir evren aras</span><span class="t18">ı</span><span class="t18">nda ba</span><span class="t18">ş</span><span class="t18">ka güçler devreye girer. Bizim günlük ya</span><span class="t18">ş</span><span class="t18">amlar</span><span class="t18">ı</span><span class="t18">m</span><span class="t18">ı</span><span class="t18">z</span><span class="t18">ı</span> <span class="t18">buldu</span><span class="t18">ğ</span><span class="t18">umuz bu ara evrenin üstün gücü sizin inand</span><span class="t18">ığı</span><span class="t18">n</span><span class="t18">ı</span><span class="t18">z</span> <span class="t18">ş</span><span class="t18">eylerdir. Günlük olaylar</span><span class="t18">ı</span><span class="t18">n geli</span><span class="t18">ş</span><span class="t18">imini sizin inançlar</span><span class="t18">ı</span><span class="t18">n</span><span class="t18">ı</span><span class="t18">z düzenler. Yeni bir</span> <span class="t18">ş</span><span class="t18">ey ancak, içimizden yeterince ki</span><span class="t18">ş</span><span class="t18">i buna inan</span><span class="t18">ı</span><span class="t18">yorsa var olabilir.</span> <span class="t18">İ</span><span class="t18">nanc</span><span class="t18">ı</span><span class="t18">n yap</span><span class="t18">ı</span><span class="t18">s</span><span class="t18">ı</span><span class="t18">, kaosun süzülüp düzene dönü</span><span class="t18">ş</span><span class="t18">ece</span><span class="t18">ğ</span><span class="t18">i bir filtre yarat</span><span class="t18">ı</span><span class="t18">r.</span></p>

  <p class="p18"><span class="t24">Tiran Analizi</span></p>

  <p class="p20"><span class="t24">Taraza Dosyas</span><span class="t24">ı</span><span class="t24">:</span></p>

  <p class="p19"><span class="t24">BG Ar</span><span class="t24">ş</span><span class="t24">ivi</span></p>

  <p>Lonca gemisinden Gammu'ya döndüğünde Teg'in kafası karmakarışıktı. Gemiden aşağıya, kalenin özel iniş alanının kömür karası rengi kenarına indi ve sanki ilk kez geliyormuş gibi bakındı çevresine. Öğle olmak üzereydi. Ne kadar az zaman geçmiş, ama ne çok şey değişmişti.</p>

  <p>Bene Gesserit temel bir ders vermede ne kadar ileri gidecekti? Doğrusu merak etti. Taraza onu alıştığı Mentat çizgisinden çıkarmıştı. Lonca gemisindeki tüm olay sanki Teg için sahneye konmuş gibi bir his vardı içinde. Önceden tahmin edilen gidişatın dışına savrulmuştu. Güvenlik şeridinden giriş çukuruna doğru yürürken Gammu nasıl da garip görünmüştü gözüne.</p>

  <p>Teg birçok gezegen görmüş, bunların tarzlarını ve üzerinde yaşayanlarda nasıl bir iz bıraktıklarını öğrenmişti. Bazı gezegenlerin, yakına yerleşmiş ve canlıları sıcak tutan, geliştiren, büyüten, sarı renkli büyük bir güneşi vardı. Bazı gezegenlerin de donuk ışıklı küçük güneşleri vardı; bunlar koyu renk bir gökyüzünde, uzakta durur; ışıkları pek etkili olmazdı. Varyasyonlar bu iki ucun arasında sıralanır, hatta bazen bunların da dışına çıkardı. Gammu, bir günü 31,27 standart saat ve bir yılı 2,6 SY olan sarı-yeşil bir varyasyondu, Teg, Gammu'yu bildiğini sanırdı.</p>

  <p>Harkonnenler bu gezegeni terk etmek zorunda kaldıklarında, Saçılma'dan arta kalan sömürge halkları Dan grubundan geldiler ve bu gezegeni, haritası büyük çaplı değiştirildiğinde Haliock tarafından verilen adla andılar. Sömürge halkı o dönemde Caladanlılar olarak biliniyordu; ama binyıllar bazı isimleri kısaltma yolunda bir eğilim gösterir.</p>

  <p>Teg, koruyucu istihkâm duvarından içeri girip, yer düzleminden Kale'nin altına doğru giden giriş yolunun ağzında durakladı. Taraza'yla kafilesi arkada kalmışlardı. Taraza'nın durmadan Odrade'ye bir şeyler söylediğini gördü.</p>

  <p><span class="t17">Atreides Manifestosu,</span> diye düşündü.</p>

  <p>Gammu'da bile Harkonnen ya da Atreides soyundan geldiğini kabul eden pek yoktu; oysa bu genotipler burada gayet iyi görülebilmekteydi -özellikle dominant Atreides tipi: Uzun ve sivri bir burun, uzun bir alın ve şehvetli dudaklar. Bu parçaların dağıldığı görülürdü sıklıkla: Ağız bir yüzde, o delici gözler başka bir yüzde ve sayısız karışımlar. Ama bazen de bir kişi bunların hepsini taşırdı ve ondaki gururu, içinden söylediği bir şeyi sanki duyardınız:</p>

  <p><span class="t17">"Ben onlardan biriyim!"</span></p>

  <p>Gammu'nun yerlileri bunu tanıdılar ve buna yer verdiler, ama bunun adını koyan pek yoktu.</p>

  <p>Tüm bunların altında yatansa Harkonnenler'in geride bıraktığı şeydi -Yunanlıların, Palanların ve Memlukların ilk kez ortaya çıktığı günlere dek gerilere uzanan genetik soylar; antik tarihin, birkaç tane profesyonel tarihçinin ya da Bene Gesserit tarafından eğitilenlerin dışında kimsenin adını bile bilmediği gölgeleri.</p>

  <p>Taraza ve yanındakiler Teg'e yetişti. Teg, Taraza'nın Odrade'ye "Miles'a her şeyi anlatmalısın" dediğini duydu.</p>

  <p>Pekâlâ, anlatsın bakalım, diye düşündü Teg. Döndü ve iç muhafızların önünden, küçük istihkâmların altından geçerek asıl Kaleye giden uzun geçitte önden yürüdü.</p>

  <p><span class="t17">Lanet olsun Bene Gesserit'e!</span> diye düşündü. <span class="t17">Ne yap</span><span class="t17">ı</span><span class="t17">yor bunlar Gammu'da gerçekten?</span></p>

  <p>Bu gezegende Bene Gesserit işaretleri bol bol görünüyordu: Seçilmiş bazı sabit insan özelliklerinin yeniden üretimi ve kadınların baştan çıkarıcı gözlerine verilen, her yerde fark edilen belirgin önem.</p>

  <p>Teg bir muhafız yüzbaşısının selamına, baktığı yönü değiştirmeden karşılık verdi. <span class="t17">Ba</span><span class="t17">ş</span><span class="t17">tan ç</span><span class="t17">ı</span><span class="t17">kar</span><span class="t17">ı</span><span class="t17">c</span><span class="t17">ı</span> <span class="t17">gözler, evet.</span> Gulanın Kale'sine ilk kez gelir gelmez ve özellikle de gezegende yaptığı ilk teftiş gezisinde fark etmişti bunu. Birçok yüzde de kendini görmüştü ve Patrin'in çoğu kez söylediği bir şeyi hatırladı.</p>

  <p>"Sizde Gammu tipi var, Başar."</p>

  <p>Baştan çıkarıcı gözler! Az önceki muhafız yüzbaşısı kadında da vardı bu. O kadın ve Odrade ve Lucilla bu konuda birbirlerinin aynıydı. Baştan çıkarma söz konusu olduğunda gözlerin önemine çok dikkat eden pek yoktur, diye düşündü. Bu amacı sağlayan bir Bene Gesserit eğitimi vardı. Kadında iri göğüsler ve erkekte kalın bir bel (kalçalardaki o sert kaslı görünüm) -bunlar cinsel eşleştirmede önemliydi tabii. Ama gözler olmadan bunların hiçbirinin önemi yoktu. Gözler esastı. Anlamıştı; öyle gözler tarafından içeriye çekilir, onların içine dalıp giderdiniz ve size ne olduğunun farkına bile varamazdınız ta ki vajina penisi sımsıkı kavrayıncaya dek.</p>

  <p>Teg Lucilla'nın gözlerini Gammu'ya varır varmaz fark etmiş ve temkinli davranmıştı. Rahibeliğin yeteneklerini nasıl iyi kullandığından kuşkusu yoktu!</p>

  <p>Şimdi merkez teftiş ve temizlenme odasında bekleyen Lucilla'ydı. Kadın Teg'e, gula konusunda hiçbir sorun olmadığını ifade eden bir el işareti yaptı. Teg rahatladı ve Lucilla'yla Odrade'nin karşılaşmasını bekledi. iki kadının yüzü, yaş farkına rağmen bayağı benziyordu. Vücutları farklıydı gerçi; Lucilla, ince <span class="t17">ve</span> narin Odrade'nin yanında daha sert görünüyordu.</p>

  <p>Baştan çıkarıcı gözlü muhafız yüzbaşısı Teg'in yanına geldi ve eğilerek ona yaklaştı. "Schwangyu beraberinizde kimi getirdiğinizi henüz öğrendi" dedi kadın, Taraza'ya bakıp başıyla onaylayarak. "Ahh, işte şimdi geldi."</p>

  <p>Schwangyu bir asansör tüpünden dışarı çıktı ve Teg'e kızgın bir şekilde bakarken Taraza'yla karşılaştı.</p>

  <p><span class="t17">Taraza seni</span> <span class="t17">ş</span><span class="t17">a</span><span class="t17">ş</span><span class="t17">ı</span><span class="t17">rtmak istedi,</span> diye düşündü Teg. <span class="t17">Nedenini hepimiz biliyoruz.</span></p>

  <p>"Beni gördüğüne pek sevinmişe benzemiyorsun" dedi Taraza Schwangyu'ya.</p>

  <p>"Şaşırdım Baş Anne" dedi Schwangyu. "Herhangi bir düşüncem yoktu." Teg'e baktı yine zehirle dolu bakışlarıyla.</p>

  <p>Odrade'yle Lucilla karşılıklı bakışmalarını kestiler. "Bunu duymuştum elbette" dedi Odrade, "ama başka bir kişinin yüzünde kendisiyle karşılaşınca insan donakalıyor."</p>

  <p>"Seni uyarmıştım" dedi Taraza.</p>

  <p>"Emirleriniz nelerdir Baş Anne?" diye sordu Schwangyu. Neredeyse, Taraza'nın ziyaret nedenini sormak gibi bir şeydi bu.</p>

  <p>"Lucilla'yla özel bir konuşma yapmak istedim" dedi Taraza. "Sizin için oda hazırlatayım" dedi Schwangyu.</p>

  <p>"Zahmet etme" dedi Taraza. "Kalmayacağım. Miles benim transportumu hazırladı. Görevim nedeniyle Rahibeler Meclisi'nde bulunmam gerekiyor. Lucilla'yla ikimiz bahçede konuşuruz." Taraza parmağıyla yanağına dokundu. "Ah, gulayı da kendim görünmeden birkaç dakika görmek istiyorum. Lucilla bunu sağlar, eminim."</p>

  <p>"Eğitimi, zorlaştığı halde gayet güzel alıyor" dedi Lucilla, ikisi asansör tüpüne doğru yürürlerken.</p>

  <p>Teg Odrade'ye baktı yine ve bakışları Schwangyu'nun yüzünden geçerken onun öfkesinin şiddeti dikkatini çekti. Kadın bunu gizlemeye çalışmıyordu.</p>

  <p>Lucilla Odrade'nin kız kardeşi ya da kızı mı yoksa? diye düşündü Teg. Birden aklına, bu benzerliğin ardında yatan bir Bene Gesserit amacının olabileceği geldi. Evet, tabii -Lucilla bir Etkileyici'ydi!</p>

  <p>Schwangyu öfkesini bastırdı. Odrade'ye merakla baktı. "Öğle yemeği yemek üzereydim Rahibe" dedi Schwangyu. "Bana katılmak ister misiniz?"</p>

  <p>"Başar'la yalnız kalıp konuşacağım şeyler var dedi Odrade. "Bir sakıncası yoksa burada kalıp konuşabilir miyiz? Benim gulaya görünmemem gerek."</p>

  <p>Schwangyu Odrade'ye sinirlendiğini gizlemeye kalkmadı ve kaşlarını çattı. Rahibeler Meclisi'ndekiler sadakatin nerede olduğunu biliyorlardı! Ama hiç kimse... hiç kimse! Onu bu gözlemci komuta görevinden uzaklaştıramazdı. Muhalefetin de hakları vardı!</p>

  <p>Onun düşüncelerin! Teg bile açıkça fark etti. Schwangyu yanlarından ayrılırken kadının sırtındaki kasılma Teg'in dikkatini çekti.</p>

  <p>"Rahibe'nin Rahibe'ye düşman olması kötü bir şey" dedi Odrade. Teg muhafız yüzbaşısına, orayı terk etmesini emreder bir el işareti yaptı. <span class="t17">Yaln</span><span class="t17">ı</span><span class="t17">z,</span> dedi Odrade. <span class="t17">Yaln</span><span class="t17">ı</span><span class="t17">z olacak.</span> Odrade'ye, dedi ki Teg: "Burası bana ait yerlerden biridir. Burada bizi gözetleyen ne bir casus ne de başka bir araç var."</p>

  <p>"Benim istediğim de buydu" dedi Odrade.</p>

  <p>"Orada bir servis odamız var." Teg başıyla sol tarafı gösterdi. "Mobilyalar, hatta köpekkoltuklar bile var, eğer isterseniz."</p>

  <p>"Onların bana sarılmaya kalkmasından nefret ederim" dedi kadın. "Burada konuşamaz mıyız?" Teg'in koluna girdi. "Belki biraz yürüyebiliriz. O gemide oturmaktan her tarafım tutuldu."</p>

  <p>"Bana söyleyeceğiniz şey nedir yahu?" diye sordu Teg, gezerlerken.</p>

  <p>"Benim anılarım seçilerek elenmiş değil artık" dedi Kadın. "hepsi var şimdi bende; yalnızca dişi tarafındakiler, tabii."</p>

  <p>"Öyle mi?" Teg dudaklarını büzdü. Böyle bir uvertürü beklemiyordu. Odrade daha çok, konuya doğrudan girecek biri gibi görünüyordu.</p>

  <p>"Taraza sizin Atreides Manifestosu'nu okuduğunuzu söylüyor. iyi. Bu manifesto birçok çevreyi alt üst edecek, biliyorsunuz."</p>

  <p>"Schwangyu bunu siz Atreideslere karşı sert bir yergi konusu haline getirdi zaten."</p>

  <p>Odrade Teg'e ciddi bir yüzle baktı. Teg, raporlarda hep belirtildiği gibi, heybetini korumaktaydı; ama Odrade raporlar olmadan da biliyordu bunu.</p>

  <p>"İkimiz de Atreides'iz; siz de, ben de" dedi Odrade. Teg tam alarma geçti.</p>

  <p>"Anneniz bunu size bütün ayrıntılarıyla anlatmış" dedi Odrade, "okuldan ilk izninizi alıp Larnaeus'a geri döndüğünüzde."</p>

  <p>Teg durdu ve kadına baktı. Nereden biliyordu bu kadın bunu? Bildiği kadarıyla, kendisine yabancı olan bu Darwi Odrade'yle daha önce hiç karşılaşmış ve konuşmuş değildi. Yoksa Teg, Rahibeler Meclisi'nde yapılan özel tartışmalara mı konu olmuştu? Teg susarak kadını konuşmayı sürdürmeye zorladı.</p>

  <p>"Bir adamla benim doğum annem arasındaki bir konuşmayı aktarayım" dedi Odrade. "Yataktalar ve adam diyor ki; 'Bir zamanlar kendimi bağımsız biri, askere gitmemekte ve kendi istediği yerde savaşmakta serbest biri sandığım dönemlerde Bene Gesserit'in sıkı tutsaklığından ilk kurtulduğumda birkaç tane çocuğum olmuştu."</p>

  <p>Teg şaşkınlığını gizlemeye çalışmadı. Bunlar Teg'in kendi sözleriydi! Mentat belleği ona, Odrade'nin bunları bir mekanik kaydedici kadar doğru bir şekilde sakladığını söylüyordu. Hatta ses tonuyla bile!</p>

  <p>"Devam edeyim mi?" dedi kadın, gözlerini Teg'den ayırmadan. "Pekâlâ. Adam diyor ki: 'Bu, beni Mentat eğitimine göndermelerinden önceydi tabii. İnsanın gözünü nasıl da açan bir şeydi ol Meğerse ben bir an bile Rahibeliğin gözünden kaçamamışım. Hiçbir zaman özgür biri olamamışım."</p>

  <p>"Hatta bu sözleri söylediğim anda bile" dedi Teg.</p>

  <p>"Doğru" Kadın, salonda yaptıkları gezintiye devam ederlerken adamın kolunu çekerek onu hızlandırdı. "Babası olduğunuz çocukların hepsi Bene Gesserit'e ait. Rahibelik, genotiplerinizin vahşi gen havuzuna karışıp gitmesine izin vermez."</p>

  <p>"Benim bedenim Şeytana gitse de onların değerli genotipleri Rahibeliğin korumasında kalır" dedi Teg.</p>

  <p>"Benim korumamda" dedi Odrade. "Ben sizin kızlarınızdan biriyim."</p>

  <p>Adam onu durdurdu yine.</p>

  <p>"Benim annemin kim olduğunu biliyorsunuz sanırım" dedi kadın. Adam cevap vermeye yeltenince elini kaldırıp onu susturdu. "İsimler gerekli değil."</p>

  <p>Teg Odrade'nin yüzüne baktı ve birtakım belirtileri tanıdı. Anneyle kız uyuşuyordu. Ama Lucilla neydi peki?</p>

  <p>Odrade sanki bu soruyu duymuş gibi, dedi ki: "Lucilla paralel bir üreme çizgisinden geliyor. Üreme eşleştirmesinin ne kadar dikkatlice yapıldığı gayet açıkça belli, değil mi?"</p>

  <p>Teg boğazını temizledi. Bu yeni ifşa edilmiş kızına karşı hiçbir duygusal bağ hissetmiyordu. Kadının sözleri ve davranışlarındaki diğer önemli işaretler onun doğrudan dikkatini çekiyordu.</p>

  <p>"Bu rasgele bir konuşma değil" dedi Teg. "Bana açıklayacakların bu kadar mı? Sanırım Baş Anne dedi ki..."</p>

  <p>"Dahası var tabii" diye doğruladı Odrade. "Manifesto onun yazarı benim. Onu Taraza'nın emriyle ve onun ayrıntılı talimatlarına uyarak ben yazdım."</p>

  <p>Teg kimsenin dinlemediğinden emin olmak istiyormuş gibi, büyük odada çevresine bakındı. Sesini alçaltarak konuştu: "Tleilaxu bunu her yere yayıyor!"</p>

  <p>"Umduğumuz gibi."</p>

  <p>"Bunu bana niçin söylüyorsun? Taraza senin beni hazırlayacağını..."</p>

  <p>"Amacımızı bilmeniz gereken bir zaman gelecek. Taraza'nın isteği, o anda gerçekten özgür biri haline geleceğinizden, kendi kararınızı kendiniz vermenizdir."</p>

  <p>Odrade, konuşurken, Teg'in gözlerindeki Mentat bakışlarını gördü.</p>

  <p>Teg derin derin nefes aldı. <span class="t17">Ba</span><span class="t17">ğı</span><span class="t17">ml</span><span class="t17">ı</span><span class="t17">l</span><span class="t17">ı</span><span class="t17">klar ve anahtar kütükler!</span> Birikmiş bu verilerin hemen ötesindeki muazzam dış biçimi Mentat'ça hissetti. Bu ifşaatların yapılmasında bir evladın bir tür özel duygularının etken olduğunu bir an bile düşünmedi. Tüm Bene Gesserit eğitiminde açıkça belli olan, aşırı tutucu, dogmatik ve ritüelci bir öz vardı, bunu önlemeye yönelik bütün çabalara karşın. Odrade, Teg'in geçmişinden gelen bu kız evlat tam bir Aziz Anne'ydi, olağanüstü kas gücü ve sinirsel kontroluyla -dişi tarafındaki eksiksiz anılarıyla! Özel kişilerden biriydi ol Kimselerin aklına bile gelmemiş şiddet hilelerini bilirdi. Yine de, o benzerlik, o öz hâlâ vardı ve bir Mentat daima görürdü bunu.</p>

  <p><span class="t17">Bu kad</span><span class="t17">ı</span><span class="t17">n ne istiyor?</span></p>

  <p><span class="t17">Babas</span><span class="t17">ı</span> <span class="t17">oldu</span><span class="t17">ğ</span><span class="t17">umun onaylanmas</span><span class="t17">ı</span><span class="t17">n</span><span class="t17">ı</span> <span class="t17">m</span><span class="t17">ı</span><span class="t17">?</span> İstediği bütün doğrulamaları elde etti zaten.</p>

  <p>Teg şimdi kadını, Teg'in düşüncelerinin açığa çıkmasını böyle sabırla bekleyişini gözlerken, Aziz Anneler'in artık insan ırkının tam üyeleri olmadığının, haklı olarak, sık sık söylendiğini hatırladı. Onlar bir şekilde, ana akımın dışına çıkmışlar, belki paralel gitmişler, belki kendi amaçları doğrultusunda bazen onunla kesişmişler, ama daima yeniden ayrılmışlardı. Kendi kendilerini ayırmışlardı. Aziz Annelerin ayırıcı özelliğiydi bu; onları, türedikleri insan kitlesinden ziyade, çoktan ölmüş Tiran'a yakınlaştıran ekstra bir kimlik duygusuydu.</p>

  <p>Ustaca idare. Onların özelliği buydu. Onlar herkesi ve her şeyi ustaca idare etmişlerdi.</p>

  <p>"Ben Bene Gesserit'in gözü olacağım" dedi Teg. "Taraza benim, hepiniz için, insanca bir karara varmamı istiyor."</p>

  <p>Odrade'nin sevindiği belliydi, Teg'in kolunu sıktı. "Ne babam varmış benim!"</p>

  <p>"Senin bir baban var mı gerçekten?" dedi Teg ve ona az önceki, Bene Gesserit'in kendisini insanlıktan ayırması hakkındaki düşüncelerini anlattı.</p>

  <p>"İnsanlığın dışı." dedi kadın. "Ne garip bir düşünce. Lonca kaptanları da asıl insanlıklarının dışında mı?"</p>

  <p>Teg bunu düşündü. Lonca kaptanları bilinen insan biçiminden büyük ölçüde farklılaşmışlardı. Onlar uzayda doğmuşlar, tüm yaşamlarını melanj gazı depolarında geçirmişlerdi ve ilk biçimleri bozulmuş; kolları, bacakları ve birtakım organları uzamış ve yer değiştirmişti. Ama genç bir Lonca kaptanı kızışma döneminde bu depolara girmeden önce bir norma göre çiftleşebilirdi. Bu gösterilmişti. Onlar insan dışı hale gelmişlerdi ama Bene Gesserit'inki gibi değildi bu.</p>

  <p>"Kaptanlar mental yönden seninle akraba değil" dedi Teg. "Onlar insan gibi düşünüyorlar. Uzayda bir gemiyi sevketmede, en güvenli yolu gerektiğinde kehanetle bulmada insanların kabul edebileceği bir biçim vardır."</p>

  <p>"Bizim biçimimizi kabul etmiyor musunuz?"</p>

  <p>"Elimden geldiğince; ama gelişiminizin bir yerinde asıl biçimin dışına kayıyorsunuz. Sanırım siz insan gibi görünmek için bile bilinçli bir çaba harcıyorsunuz. Şu anda benim kolumu, sanki gerçekten benim kızımmışsın gibi tutuşun örneğin."</p>

  <p>"Ben senin kızınım, ama bizi böyle küçük görmene şaşırdım."</p>

  <p>"Tam tersine: Karşınızda korkuyla karışık bir saygı duyuyorum."</p>

  <p>"Kendi kızına karşı mı?"</p>

  <p>"Her Aziz Anneye karşı."</p>

  <p>"Benim sadece, daha aşağı yaratıkları ustaca idare etmek için mi var olduğumu sanıyorsun?"</p>

  <p>"Bence senin duyguların gerçek insanlar gibi değil artık. Sende bir boşluk, kayıp bir şey var; kendi yok ettiğin bir şey bu. Sen bizlerden biri değilsin artık."</p>

  <p>"Teşekkür ederim" dedi Odrade. "Taraza bana, senin dürüstçe cevap vermekten kaçınmayacağını söylemişti, ama ben bunu kendim de biliyordum zaten."</p>

  <p>"Beni hazırlamaya çalıştığın şey nedir?"</p>

  <p>"Olunca göreceksin; hepsi budur söyleyebileceğim... söylememe izin verilen."</p>

  <p><span class="t17">Yine ustaca idare!</span> diye düşündü Teg. <span class="t17">Lanet olsun bunlara!</span></p>

  <p>Odrade boğazını temizledi. Kadın bir şeyler daha söyleyecekmiş gibiydi, ama Teg'i odada yürütüp de tekrar onunla birlikte geriye geldiği süre boyunca konuşmadı.</p>

  <p>Odrade Teg'in söyleyeceği şeyleri tahmin etmiş olmasına karşın Teg'in sözlerinden incinmişti. Kadın ona, kendisinin hala insana duygulara sahip olduğunu söylemek istiyordu ama Teg'in Rahibelik hakkındaki yargısı görmezden gelinemezdi.</p>

  <p><span class="t17">Bize a</span><span class="t17">ş</span><span class="t17">k</span><span class="t17">ı</span> <span class="t17">reddetmek ö</span><span class="t17">ğ</span><span class="t17">retildi. Onu taklid edebiliriz ama her birimiz onu bir anda b</span><span class="t17">ı</span><span class="t17">rakabiliriz de.</span></p>

  <p>Arkalarından gelen sesler vardı. Durdular ve geri döndüler, Lucilla ve Taraza gulayla ilgili gözlemlerini rasgele konuşarak bir asansör tüpünden çıktılar.</p>

  <p>"Ona bizden biri gibi davranmakta kesinlikle haklısın" dedi Taraza.</p>

  <p>Teg bunu duydu, ama hiçbir yorum yapmadı iki kadının kendilerine yaklaşmasını beklerken.</p>

  <p><span class="t17">Biliyor,</span> diye düşündü Odrade. <span class="t17">Do</span><span class="t17">ğ</span><span class="t17">um annemi sormayacak bana. Hiçbir ba</span><span class="t17">ğ</span> <span class="t17">yoktu, gerçek hiçbir etkile</span><span class="t17">ş</span><span class="t17">im yoktu. Evet, biliyor.</span></p>

  <p>Odrade gözlerini kapattı ve belleğinin kendiliğinden, bir tablonun görüntüsünü yaratmasıyla birden irkildi. Bu şey, Taraza'nın sabah odasının duvarındaki bir boşluktaydı. Bu tablo Ixia ustalığıyla, görünmez bir plaz tabakasıyla ve hava sızdırmaz şekilde örtülü bir çerçeveyle korunmuştu. Odrade sık sık bu tablonun önünde duyurdu ve Ixialılar tarafından böylesine ustaca korunmuş bu antik tuvale elini uzatsa sanki gerçekten dokunabilirmiş duygusuna kapılırdı. <span class="t17">Cordeville Kö</span><span class="t17">ş</span><span class="t17">kleri.</span></p>

  <p>Ressamın bu resme verdiği isim ve ressamın kendi ismi tablonun altındaki parlak bir plaketin üzerinde korunmuştu: <span class="t17">Vincent Van Gogh.</span></p>

  <p>Bu şeyin tarihi öyle eskiydi ki bu tablo gibi, o çağlardan bu güne fiziksel bir izlenim göndermeye devam eden, çok ender birkaç kalıntı vardı yalnızca. Odrade bu tablonun geçirdiği yolculuklara, bunun Taraza'nın odasına sapasağlam gelmesini sağlayan peş peşe bir sürü şansı düşlemeye çalışmıştı.</p>

  <p>Ixialılar bunu korumak ve onarmak için ellerinden geleni yapmıştı. Tabloyu seyreden kişi çerçevenin sol alt köşesindeki siyah bir düğmeye dokunabilirdi. Bunun üzerine hemen, dehanın içinde kaybolup giderdiniz; yalnızca ressamın değil, bu resmi restore eden ve korumaya alan Ixialının da dehasının içinde. Ixialı'nın adı çerçevenin üzerindeydi: Martin Buro. İnsan parmağı dokununca o nokta bir duyu projektörüne, Ixia Araştırması'nı yaratan teknolojinin selim bir yan ürününe dönüşüyordu. Buro yalnızca resmi değil, ressamı da -yani Van Gogh'un, her fırça darbesine eşlik eden duygularını da- restore etmişti. Bunların hepsi fırça darbelerinden bulunmuş ve insan hareketleriyle kaydedilmişti.</p>

  <p>Orada, bu gösteriye kendini kaptırmış halde duran Odrade bu tabloyu kendi başına yapabileceği duygusuna kapılırdı çoğu kez.</p>

  <p>Teg'in suçlamasını duyunca hemen bu anıyı hatırlayan Odrade, belleğinin neden gözlerinin önüne bu görüntüyü getirdiğini, o tablonun onu niçin hâlâ büyülediğini birden anlayıverdi. Çünkü o yeniden gösterimin sürdüğü kısa zaman aralığında, o köşklerin gerçek insanların yaşadığı yerler olduğunu, orada, o deli Vincent Van Gogh'un kişiliğinde kendini kaydetmek üzere duran yaşam zincirini tam anlamıyla fark ederek kendini hep tam bir insan hissediyordu.</p>

  <p>Taraza'yla Lucilla, Teg'le Odrade'nin iki adım önünde durdular. Taraza'nın nefesinde sarımsak kokusu vardı.</p>

  <p>"İki lokma bir şeyler yemek üzere ara verdik" dedi Taraza. "Siz bir şey istiyor musunuz?"</p>

  <p>Bu kesinlikle yanlış bir soruydu. Odrade elini Teg'in kolundan çıkardı. Çabucak döndü ve gözlerini kol yenleriyle sildi. Tekrar Teg'e bakınca onun yüzünde bir şaşkınlık gördü. Evet, diye düşündü Odrade, <span class="t17">gerçek gözya</span><span class="t17">ş</span><span class="t17">ı</span> <span class="t17">bunlar!</span></p>

  <p>"Sanırım burada yapabileceğimiz her şeyi yaptık" dedi Taraza.</p>

  <p>"Senin Rakis'e yollanmanın zamanıdır Dar."</p>

  <p>"Geçti bile" dedi Odrade.</p>

  <p class="p17"><span class="t21">*</span></p>

  <p>&nbsp;</p>
</body>
</html>
