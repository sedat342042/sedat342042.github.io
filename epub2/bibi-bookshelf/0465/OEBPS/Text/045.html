<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t5">&nbsp;</span></p>

  <p class="p15"><span class="t18">"Gözlerimle ve pençelerimle hükmetmeliyim -daha a</span><span class="t18">ş</span><span class="t18">a</span><span class="t18">ğı</span> <span class="t18">ku</span><span class="t18">ş</span><span class="t18">lar</span><span class="t18">ı</span><span class="t18">n aras</span><span class="t18">ı</span><span class="t18">ndaki bir</span> <span class="t18">ş</span><span class="t18">ahin gibi."</span></p>

  <p class="p16"><span class="t4">Atreides Sav</span><span class="t4">ı</span> <span class="t4">( Ref: B.G. Ar</span><span class="t4">ş</span><span class="t4">ivleri)</span></p>

  <p>Şafak vakti Teg onu gizleyen çalıların arasından çıkıp bir ana yolun kıyısına geldi. Işınla sertleştirilmiş ve bitkisel yaşamdan arındırılmış, geniş ve düz bir yoldu bu. Teg'in tahminince on şerit hem araç hem de yaya trafiğine uygundu. Bu saatte en çok yaya trafiği vardı bu yolda.</p>

  <p>Giysilerindeki tozu silkeledi ve üzerinde bir işaret ya da rütbe bulunmadığını kesin bir şekilde görülür hale getirdi. Beyaz saçları her zamanki gibi düzgün değildi ama tarak olarak parmaklarından başka bir şeyi yoktu.</p>

  <p>Yoldaki trafik vadinin uzağındaki Ysai'ye doğru gidiyordu. Sabah hava bulutsuzdu ve Teg'in arka tarafında, çok uzaklarda bir yerdeki denize doğru esen hafif bir rüzgâr vuruyordu yüzüne.</p>

  <p>Gece boyunca yeni bilinciyle mükemmel bir dengeye kavuşmuştu. İkinci gözünde parıldayıp duruyordu her şey: Çevresindeki her şeyin henüz ortaya çıkmadan gelen haberi, bir sonraki adımında ayağını nereye basması gerektiğinin bilinci. Bunun ardında da, ona bedeninin uyamayacağı kadar hızlı, gözle görünmez tepkiler verdireceğini bildiği bir karşı hareket tetiği vardı. Mantık bunu açıklayamazdı.</p>

  <p>Tehlikeli bir şekilde, bir bıçağın keskin kenarında yürüdüğünü hissetti.</p>

  <p>Ne kadar düşünse de, T araştırmasında ona ne olduğunu bir türlü çözememişti. Aziz Annelerin bahar ıstırabında çektiklerine benzer bir şey miydi bu? Ama kendi geçmişinin dışında bir Diğer Anılar birikimi hissetmiyordu. Onun kanısınca bunları Rahibeler yapamazdı. Ona duyularının alanına giren her hareketten ne tahminde bulunabileceğini söyleyen bu çifte görüş yeni bir tür gerçeğe benziyordu.</p>

  <p>Teg'in Mentat öğretmenleri, olağan gerçekleri bir düzene koyarak kanıtlanmaya hiç elverişli olmayan bir yaşam-gerçek türünün var olduğunu ona hep söylerlerdi. Bu bazen fabllarla, bazen şiirle aktarılır, ama genellikle isteklerin tersi yöne giderdi: Böyle söylenmişti Teg'e.</p>

  <p>"Bir Mentat için kabul etmesi en zor deneyim" demişlerdi.</p>

  <p>Teg bu söylenenlere hep kuşkuyla bakmıştı, ama şimdi bunu kabul etmek zorundaydı. T araştırması onu bir eşikten aşırıp yeni bir gerçekliğin içine itmişti.</p>

  <p>Gizlenmeyi bırakıp meydana çıkmak için neden bu anı seçtiğini bilmiyordu; yalnızca, bu durum onu insan hareketlerinde kabul edilebilir bir akışa uydurmuştu.</p>

  <p>Yol üzerinde yürüyenlerin çoğunluğu, sebze ve meyve dolu küfeleri çeken çiftçi pazarcılardan oluşuyordu. Arkalarındaki küfeler ucuz süspansorlarla taşınıyordu. Yiyecekleri fark edince şiddetli bir açlık sancısı başladı ama bu sancıları duymazdan gelmeye zorladı kendini. Bene Gesserit hizmetinde uzun yıllar çalıştığı daha ilkel gezegenlerdeki deneyimleriyle, bu insan etkinliğini yük taşıyan hayvanları iple tutup götüren çiftçilerinkinden pek farklı görmüyordu.</p>

  <p>Yaya trafiği antikle modernin garip bir karışımı gibi geldi ona -çiftçiler yaya; ürünleri arkalarında, tamamen sıradan teknolojik cihazların üzerinde yüzüyor. Süspansorlar sayılmazsa bu manzara insanoğlunun en antik geçmişindeki bir gününden farksızdı. Yük hayvanı yük hayvanıydı; bir Ixia fabrikasının montaj hattından çıkmış olsa da.</p>

  <p>Teg ikinci gözünü kullanarak çiftçilerden birini; koyu tenli, yüz hatları sert, elleri çok nasırlı bodur bir adamı seçti. Adam kendinden emin bir bağımsızlık duygusuyla yürüyordu. Yüzeyleri pürüzlü kavunlarla dolu sekiz tane büyük küfeyi çekiyordu. Teg adımlarını bu çiftçininkine uydurduğunda kavunların kokusu ağzını sulandırarak büyük bir ısdırap verdi. Teg birkaç dakika konuşmadan yürüdü, sonra girişimde bulundu. "Ysai'ye giden en iyi yol bu mu?"</p>

  <p>"Bu yol uzundur" dedi adam. Sesi gırtlaktan geliyordu ve temkinli bir hava seziliyordu bu seste.</p>

  <p>Teg geriye, dolu küfelere baktı.</p>

  <p>Çiftçi de yan gözle Teg'e baktı. "Pazar merkezine gidiyoruz. Orada birileri bizim malları alıp Ysai'ye götürecek."</p>

  <p>Konuşurlarken Teg, adamın onu yolun kenarına yönelttiğini (hatta neredeyse ittiğini) fark etti. Adam arkaya baktı ve başını, ileriyi işaret ederek hafifçe salladı. Arkadan üç çiftçi daha yanlarına geldi ve Teg'le yol arkadaşına yaklaşıp onları, yüksek küfeleriyle yoldaki diğer insanlardan gizleyecek şekilde çevrelediler.</p>

  <p>Teg gerginleşti. Ne plânlıyordu bunlar? Ama bir tehlike de hissetmiyordu gerçi. Çifte görüşü yakın çevresinde hiçbir şiddet belirtisi görmüyordu.</p>

  <p>Ağır bir araç yanlarından geçip gitti. Teg aracın geçtiğini yalnızca, yanmış yakıt kokusundan, küfeleri sallayan rüzgârından, güçlü bir motor sesinden ve yanında yürüyen kişilerdeki ani bir gerginlikten anladı. Yüksek küfeler, geçen aracı görmesini tümüyle engelledi.</p>

  <p>"Korumak için sizi arıyorduk Başar" dedi yanındaki çiftçi. "Sizin peşinizde bir sürü kişi var, ama onların hiçbiri burada bizim yakınımızda değil."</p>

  <p>Teg şaşkın bir halde baktı adama.</p>

  <p>"Renditai'de sizinle birlikte hizmet ettik" dedi çiftçi.</p>

  <p>Teg yutkundu. <span class="t17">Renditai mi?</span> Hatırlaması için bir süre geçmesi gerekti -Teg'in savaşlar ve görüşmelerle dolu uzun geçmişinde ufacık bir muharebeydi bu.</p>

  <p>"Üzgünüm ama sizin adınızı bilmiyorum" dedi Teg.</p>

  <p>"Bizim adlarımızı bilmediğiniz için sevinin. Böylesi daha iyi."</p>

  <p>"Ama ben minnettarım."</p>

  <p>"Biz sadece bir borcumuzu ödüyoruz, bunu da seve seve yapıyoruz Başar."</p>

  <p>"Ysai'ye varmam gerek" dedi Teg. "Orada tehlike var."</p>

  <p>"Tehlike her yerde var."</p>

  <p>"Sizin Ysai'ye gideceğinizi tahmin ettik. Az sonra birisi gelecek ve araca binip gizleneceksiniz. Ahh, işte geliyor. Biz sizi burada hiç görmedik Başar. Siz de burada hiç bulunmadınız."</p>

  <p>Diğer çiftçilerden biri arkadaşının yükünü çekme işini üstlenip küfelerin bağlı olduğu iki ipi birden çekerken Teg'in seçtiği çiftçi Teg'i bir çekme ipinin altından ittirip karanlık bir araca sokuverdi. Araç onu almak üzere sadece biraz yavaşladığı sırada Teg'in gözüne parlak plasçelik ve plazdan oluşan bir görüntü çarptı bir an. Arkasından kapı sert bir sesle kapandı ve Teg kendini bir yer aracının arka tarafındaki yumuşak döşenmiş bir koltukta, tek başına otururken buldu. Araç hızlandı ve yoldaki çiftçileri hemen geride bıraktı. Teg'in yanındaki pencereler karartılmıştı ve geçen manzaralar alacakaranlıkmış gibi görünüyordu. Sürücü karanlık bir siluetti.</p>

  <p>Tutsak düştüğünden beri ilk kez sıcak ve rahat bir yerde dinlenme fırsatını bulan Teg neredeyse uyuyup kalacaktı. hiçbir tehlike hissetmiyordu. Tüm bedeni kendini çok yormasından ve T araştırmasından ötürü hâlâ sızlıyordu.</p>

  <p>Ama uyanık ve tetikte kalması gerektiğini söyledi kendi kendine.</p>

  <p>Sürücü yana eğildi ve başını geriye çevirmeden arkaya seslendi. "İki gündür sizin peşinizdeydiler Başar. Bazıları gezegen dışına çıktığınızı sanıyor."</p>

  <p><span class="t17">İ</span><span class="t17">ki gün mü?</span></p>

  <p>Bayıltıcı ve, Teg'e yapmış oldukları diğer şeyler neyse, onu uzun bir süre bilinci yitik bir halde bırakmıştı anlaşılan. Bu onun açlığını arttırmıştı yalnızca. Görüş merkezlerine dayanarak beden içinde takvim oyununu oynamayı denedi, ama T araştırmasından sonrası için her başvurduğunda görüntünün belirmesiyle yok olması bir oldu. T araştırmasıyla ilgili zaman duygusu ve onunla ilgili tüm referanslar değişmişti.</p>

  <p><span class="t17">Demek baz</span><span class="t17">ı</span><span class="t17">lar</span><span class="t17">ı</span> <span class="t17">benim Gammu'dan gitti</span><span class="t17">ğ</span><span class="t17">imi san</span><span class="t17">ı</span><span class="t17">yor.</span></p>

  <p>Teg, onu yakalayanların kim olduğunu sormadı. O saldırıda ve sonraki işkencede Tleilaxu ve onların Saçılma'dan dönenleri vardı.</p>

  <p>Teg araçta çevresine bakındı. Saçılma öncesinden kalma o güzel, eski yer araçlarından biriydi bu; üzerinde en iyi Ixia fabrikasının amblemi vardı. Daha önce bunlardan birine hiç binmemişti ama bunları biliyordu. Restore edenler bunları yenilemiş, yeniden yapmıştı -ne yapmışlarsa o antik kalite duygusunu tekrardan sağlamışlardı. Bu araçların garip yerlerde- eski yıkık binalarda, su kanallarında, makine depolarına kitlenmiş halde, tarlalarda -terk edilmiş bulunduğunu söylemişlerdi Teg'e.</p>

  <p>Sürücü yine yana eğilip omzunun üzerinden konuştu: "Ysai'de alınmayı istediğiniz bir adres var mı Başar'?"</p>

  <p>Teg, belleğinde kalan, Gammu'da yaptığı ilk gezide öğrendiği kontakt noktalarını hatırladı ve bir tanesini söyledi sürücüye. "Dediğim yeri biliyor musunuz?"</p>

  <p>"Orası daha çok bir buluşma ve içki içme yeridir Başar. Orada iyi yemeklerin olduğunu da duydum, ama parası varsa herkes girebilir oraya."</p>

  <p>Teg neden özellikle orasını seçtiğini bilmiyordu, "Şansımızı deneyeceğiz" dedi. Sürücüye o adreste kişilere özel yemek odaları bulunduğunu söylemenin gerekmediğini düşündü.</p>

  <p>Yiyecek sözünü duymasıyla müthiş açlık sancıları tekrar başladı. Elleri titredi ve sakinleşmesi epey zaman aldı. Yorucu geçen son gecenin onu neredeyse tükettiğini fark etti. Gizlenmiş bir yiyeceğin ya da içeceğin olabileceği düşüncesiyle, araştıran bakışlarla aracın içinde göz gezdirdi. Aracın restorasyonu severek ve özenle yapılmıştı ama gizli bir bölme göremedi.</p>

  <p>Bu araçlara bazı semtlerde pek seyrek rastlanmazdı ama bunların hepsi zenginliği gösterirdi. Bunun sahibi kimdi acaba? Sürücü değil tabii ki. Bu adamda, parayla tutulmuş bir profesyonelin bütün belirtileri vardı. Ama bu aracın getirilmesi için bir mesaj yollanmışsa Teg'in yerini başkaları da biliyor demekti.</p>

  <p>"Bizi durdurup aramazlar mı?" diye sordu Teg.</p>

  <p>"Bu aracı durduramazlar Başar. Bunun sahibi Gammu Gezegenler Bankası'dır."</p>

  <p>Teg bunu duyunca sustu. O banka Teg'in kontakt noktalarından biriydi. Teftiş gezisi sırasında anahtar dalları dikkatle incelemişti. Bu anı, gulanın muhafızı olarak sorumluluklarına geri götürdü onu.</p>

  <p>"Benim arkadaşlarım" dedi Teg çekinerek. "Onlar..."</p>

  <p>"Başkaları duruma hâkim Başar. Başka bir şey söyleyemem."</p>

  <p>"Bir mesaj alınamaz mı o..."</p>

  <p>"Güvenli olduğunda, Başar."</p>

  <p>"Elbette."</p>

  <p>Teg minderlere gömüldü yine ve çevresine bakındı. Bu yer araçları çok fazla plazdan ve hemen hemen kırılmaz plasçelikten yapılmıştı. Zamanla eskiyen bazı şeyler de vardı -döşemeler, başlıklar, elektronik cihazlar, süspansor donanımı, turbofan kanallarının sürtünme giderici yalıtımları ve yapışkanlar, siz onları korumak için ne yaparsanız yapın zamanla bozulurdu. Restore edenler bu aracı, sanki fabrikadan yeni çıkmış gibi görünür hale getirmişlerdi- her şey metallerin arasında parlamaya zorlanıyor, döşemeler hafif bir hışırtı sesiyle Teg'in bedeninin biçimini alıyor. Ve kokular: Yeniliğin o tanımlanmaz kokusu, cilayla ince kumaşların karışımıyla birlikte, pürüzsüz bir şekilde çalışan elektronik cihazlardan gelen bir yakıcı ozon hissi. Ama aracın hiçbir yerinde yiyecek kokusu yoktu.</p>

  <p>"Ysai'ye ne kadar var daha?" diye sordu Teg.</p>

  <p>"Bir yarım saat daha var Başar. Daha hızlı gitmemi gerektiren bir sorun mu var? Dikkatini çekmek istemiyorum o..."</p>

  <p>"Çok acıktım."</p>

  <p>Sürücü sağa sola bakındı. Artık çevrelerinde hiç çiftçi kalmamıştı. İki ağır nakliye kasasıyla, onları doğru yöne yönelten çekicileri ve kule biçiminde bir otomatik meyva toplama makinesini taşıyan büyük bir kamyon dışında, yol boş sayılırdı.</p>

  <p>"Fazla oyalanmak tehlikeli" dedi sürücü. "Ama size en azından çabucak bir tas çorba bulabileceğimi sandığım bir yer biliyorum."</p>

  <p>"Her şey kabul. İki gündür hiçbir şey yemedim ve çok yorucu geçti."</p>

  <p>Bir kavşağa geldiler ve sürücü sola, eşit aralıklarla sıralanmış uzun çamların arasından geçen dar bir yola saptı. Hemen sonra da ağaçların arasından tek şeritli bir yola döndü. Bu yolun sonundaki alçak bina koyu renk taşlardan yapılmıştı ve siyah plazdan bir çatısı vardı. Dar pencerelerinde koruyucu alev püskürtme boruları parlıyordu.</p>

  <p>Sürücü "Bir dakika efendim" dedi. Dışarı çıktı ve Teg adamın yüzünü ilk kez o zaman gördü: Aşırı ince bir yüzde uzun bir burun ve küçük bir ağız. Yanaklarında cerrahi bir onarımın dikiş izleri. Gümüş rengi parlayan gözler; yapay olduğu belli. Adam döndü ve binaya girdi. Sonra geri dönüp Teg'in kapısını açtı. "Lütfen çabuk olun efendim. İçeride biri size çorba ısıtıyor. Sizin bir banker olduğunuzu söyledim. Para vermek gerekmiyor."</p>

  <p>Yerler çıtır çıtır buzdu. Teg'in kapıdan girerken hafifçe eğilmesi gerekti. Karanlık ve tahta panellerle kaplı bir koridordan geçip, sonundaki aydınlık bir odaya geldi. Oradaki yiyecek kokusu mıknatıs gibi çekti onu. Elleri titredi yine. Etrafı çevrili ve üstü kapalı bir bahçeye bakan bir pencerenin yanına küçük bir masa kopmuştu. Üzeri kırmızı çiçeklerle dolu çatılar bahçeyi çevreleyen taş duvarı neredeyse tümüyle gizliyordu. Bahçenin üzerinde plazdan yapılmış sarı bir sera örtüsü parlıyor, ortalığı yapay bir yaz ışığıyla dolduruyordu. Teg masadaki tek sandalyeye çöktü minnetle. Kenarları kabartma süslü bir masa örtüsü gördü. Tek bir çorba kaşığı.</p>

  <p>Sağ tarafındaki bir kapı gıcırdadı ve içinden buhar tüten bir kâse taşıyan bodur biri girdi içeri. Adam Teg'i görünce bir durakladı, sonra kâseyi masaya getirdi ve Teg'in önüne koydu. Teg bu duraklamayı görünce alarma geçti ve kendini burnuna gelen cazip kokular duymazdan gelmeye zorlayıp dikkatini adamda yoğunlaştırdı.</p>

  <p>"Bu güzel bir çorba efendim. Kendim. yaptım."</p>

  <p>Yapay bir ses. Teg çenenin iki yanındaki yara izlerini gördü. Adamda antik makinalara benzer bir görünüm vardı kalın omuzların üzerine tutturulmuş, neredeyse boyunsuz bir baş; omuzlarla ve dirseklerle garip bir şekilde eklemleniyormuş gibi görünen kollar; yalnızca kalçadan hareket ediyormuş gibi görünen bacaklar. Adam şu anda kımıldamadan duruyordu ama, vücudunun çoğunlukla yapay organlardan oluştuğunu gösteren, kesik kesik hareketlerle girmişti içeriye. Gözlerindeki acı ifadesi dikkat çekiciydi.</p>

  <p>"Güzel olmadığımı biliyorum efendim" dedi adam tahta törpüler gibi bir sesle, "Alajory patlamasında harap oldum."</p>

  <p>Teg Alajory patlamasının ne olduğunu bilmiyordu, ama bildiğinin farz edildiği belliydi. "Harap oldum" sözcüğü de Kadere karşı ilginç bir suçlamaydı.</p>

  <p>"Sizi daha önce tanıyıp tanımadığımı düşünüyorum" dedi Teg.</p>

  <p>"Burada kimse kimseyi tanımaz" dedi adam. "Çorbanızı için." Adam, parmağıyla yukarıda hareketsiz duran bir dedektörün helezon gibi kıvrık ucunu gösterdi; ışığının hafifçe yanması, çevresini okuduğunu ve zehir bulunmadığını gösteriyordu. "Yiyecekler güvenlidir burada."</p>

  <p>Teg kâsedeki koyu kahverengi sıvıya baktı. içinde sert et parçaları görünüyordu. Kaşığa uzandı. Titreyen elleriyle kaşığı ancak üçüncü girişiminde kavrayabildi ve sonra da çorba dolu kaşığı daha bir milim kaldıramadan içindeki çorbanın çoğu döküldü.</p>

  <p>Bir el Teg'in bileğini kavrayıp sallanmasını önledi ve yapay ses yavaşça fısıldadı Teg'in kulağına: "Size ne yaptılar bilmiyorum Başar, ama burada kimse benim cesedimi çiğnemeden size bir zarar veremez."</p>

  <p>"Beni tanıyor musunuz?"</p>

  <p>"Sizin için ölecek çok kişi var Başar. Benim oğlum sizin sayenizde yaşıyor."</p>

  <p>Teg kendisine yardım edilmesine izin verdi. Yapabileceği tek şey kaşıktakini yutmaktı. Sıvı zengindi, sıcaktı ve yatıştırıcıydı. Ellerinin titremesi hemen geçti ve bileğini bırakması için başıyla işaret etti adama.</p>

  <p>"Daha, efendim?"</p>

  <p>Teg kâsedeki çorbayı bitirmiş olduğunu fark etti. "Evet" demek cazip geliyordu ama sürücü acele etmesini söylemişti.</p>

  <p>"Teşekkür ederim, ama gitmem gerek."</p>

  <p>"Burada hiç bulunmadınız" dedi adam.</p>

  <p>Tekrar ana yola çıktıklarında Teg yine yer aracının minderlerine yaslandı ve <span class="t17">harap olmu</span><span class="t17">ş</span> adamın sözlerindeki, garip bir şekilde tekrarlanan nitelikleri düşündü. Çiftçi de aynı sözü kullanmıştı: "Burada hiç bulunmadınız." Bunda bir ortak tepki duygusu vardı ve Teg'in burayı gezdiği zamandan bu yana Gammu'daki değişiklikleri haber veriyordu.</p>

  <p>Artık Ysai'nin varoşlarına gelmişlerdi ve Teg bir kılık değiştirme girişiminde bulunsa mı, diye düşündü. <span class="t17">Harap olmu</span><span class="t17">ş</span> adam onu hemen tanımıştı.</p>

  <p>"Şerefli Analar nerede arıyor beni şu anda?" diye sordu Teg.</p>

  <p>"Her yerde, Başar. Güvenliğinizi garanti edemiyoruz ama önlemler alınıyor. Sizi bırakacağım yeri bildireceğim."</p>

  <p>"Niçin benim peşimde olduklarını söylüyorlar mı?"</p>

  <p>"Onlar hiçbir şey açıklamaz Başar."</p>

  <p>"Ne kadar zamandır Gammu'dalar?"</p>

  <p>"Çok uzun zamandır, efendim. Benim çocukluğumdan ve Renditai'de bir baltern olduğum zamandan beri."</p>

  <p><span class="t17">En az</span><span class="t17">ı</span><span class="t17">ndan yüz y</span><span class="t17">ı</span><span class="t17">l,</span> diye düşündü Teg. <span class="t17">Bir sürü gücü ellerinde toplamalar</span><span class="t17">ı</span><span class="t17">na yetecek bir zaman ... Taraza'n</span><span class="t17">ı</span><span class="t17">n ku</span><span class="t17">ş</span><span class="t17">kular</span><span class="t17">ı</span><span class="t17">na güvenilseydi ke</span><span class="t17">ş</span><span class="t17">ke.</span></p>

  <p>Teg onun kuşkularına güvenmişti.</p>

  <p><span class="t17">"Kimsenin o orospulara söz geçirebilece</span><span class="t17">ğ</span><span class="t17">ine güvenme"</span> demişti Taraza.</p>

  <p>Ama Teg o anki durumunda bir tehlike hissetmiyordu. O anda onu sardığı belli olan gizliliği düşünüyordu sadece. Daha fazla ayrıntıyı öğrenmek için ısrar etmiyordu.</p>

  <p>Artık tam anlamıyla Ysai'nin içindeydiler ve büyük özel malikâneleri çevreleyen duvarların arasındaki bazı boşluklardan antik Harkonnen Barony bölgesinin iri siyah kütlelerini görüyordu zaman zaman. Araç küçük ticari kuruluşların bulunduğu bir sokağa saptı: Çoğunluğu enkazlardan kurtarılmış, birbirlerine pek iyi uydurulamamışlıklarıyla ve farklı renkleriyle farklı kökenlerini belli eden malzemelerden yapılmış ucuz binalar. Zevksiz tabelalar, içerideki malların en iyi, onarım hizmetlerinin diğerlerinden üstün olduğunu öğütlüyordu.</p>

  <p>Bozulan, hatta eskiyip köhneleşen Ysai değil, diye düşündü Teg. Burada büyüme, çirkinden de beter bir biçime doğru sapmıştı. Burasını iğrenç hale getirme yolunu seçmişti sanki birileri. Kentte gördüklerinin çoğunun anahtarı buydu.</p>

  <p>Zaman durmamış, gerilemişti burada. Parlak nakliye kasalarıyla ve biçimi kullanışlı, yalıtılmış binalarla dolu, modern bir kent değildi burası. Kimileri bireysel zevklere göre yapılmış, kimileriyse birilerinin kafasındaki, çoktan ortadan kalkmış bazı gereksinimlere göre dizayn edilmiş antik yapıların birbirine eklenmesinden oluşan, rasgele bir karmaşaydı. Ysai'deki her şey, karmaşıklığıyla kaosa düşmekten zor kurtulan, ama ona çok yakın bir konumda birleşiyordu. Korunansa, Teg biliyordu ki tüm bu curcunanın yan yana dizildiği caddelerin eski biçimiydi. Caddelerdeki hiçbir biçimin hiçbir master plâna uygun olmamasına karşın kaos kıstırılmış durumdaydı. Caddeler tuhaf açılarla birleşiyor ve kesişiyordu, dik açı çok enderdi. Havadan bakılınca kent çılgın bir yorgan gibiydi; organize bir plânı gösteren, antik Barony'den kalma tek bir siyah dev dörtköşe vardı sadece. Bunun gerisiyse mimari bir ayaklanmaydı.</p>

  <p>Teg birden buranın, daha önceki yalanların üzerine kurulmuş başka yalanların üzerine sıvanmış daha başka yalanlardan ibaret olduğunu fark etti; ve böyle saçma sapan bir karışımı ne kadar kazsalar işe yarar bir gerçeğe varamazlardı. Gammu'nun tümü böyleydi. Bu saçmalık nereden başlamış olabilirdi? Harkonnenlerin işi miydi bu?</p>

  <p>"Geldik efendim."</p>

  <p>Sürücü, tek bir giriş kapısı bulunan, tümüyle düz siyah plasçelikten yapılmış, penceresiz bir bina cephesinin önünde kaldırıma yanaştı. Bu binada kurtarılmış malzeme yoktu. Teg burayı tanıdı: Seçtiği kilit deliği. Teg'in ikinci gözünün önünde hiç tanımadığı bir takım şeyler uçuştu ama yakında bir tehlike sezmedi. Sürücü Teg'in kapısını açtı ve kenara çekildi.</p>

  <p>"Bu saatte burada pek faaliyet yoktur efendim. Hemen içeri gireceğim."</p>

  <p>Teg hiç arkasına bakmadan kaldırımı hızla geçti ve binaya girdi -cilalı beyaz plazdan, parlak bir ışıkla aydınlatılmış küçük bir antre ve onu karşılayan komgöz kümeleri. Bir asansör tüpüne daldı ve hatırladığı koordinatlara vurdu. Bildiği kadarıyla bu tüp yukarıya doğru açı yaparak binayı kat edip, elli yedinci katın pencereli arka tarafına gidiyordu. Koyu kırmızı renklerin hâkim olduğu, kahverengi ağır mobilyalarla döşeli bir özel yemek odası kalmıştı belleğinde; açıkça Bene Gesserit eğitiminin belirtilerini gösteren, ama Aziz Anne olmayan sert bakışlı bir de kadın hatırlıyordu.</p>

  <p>Tüp hatırladığı odaya getirip bıraktı onu, ama kendisini karşılayan kimse yoktu. Teg çevresindeki kahverengi sert eşyalara baktı. Uzaktaki duvarda bulunan dört pencere kestane rengi kalın perdelerle gizlenmişti.</p>

  <p>Teg görüldüğünü biliyordu. Yeni kazandığı, belayı önceden tahmin eden çifte görüşünü kullanarak sabırla bekledi. hiçbir saldırı belirtisi yoktu. Tüp çıkışının bir tarafında vaziyet aldı ve tekrar çevresine baktı.</p>

  <p>Teg'in odalarla pencereler arasındaki ilişkiyle ilgili bir teorisi vardı pencerelerin sayısı, yerleri, boyutları, döşemeden yükseklikleri, oda boyutlarının pencere boyutlarıyla ilişkisi, pencerelerdeki perdelerin ince ya da kalın olması ve tüm bunların odanın kullanılma amacı hakkındaki bilgiye göre Mentat'ça yorumlanması. Odalar, aşırı ayrıntılı bir şekilde belirlenmiş bir ast-üst düzenine göre sınıflandırılabilirdi. Acil kullanım durumları bu tür ayrımları pencereden aşağı atabilirdi belki ama, bunun dışında bunlara gayet kesinlikle güvenilebilirdi.</p>

  <p>Yerin yukarısındaki bir odanın penceresiz olmasının özel bir mesajı vardı. Eğer bu odada insanlar bulunuyorsa, bu durumda, gizliliğin en birincil amaç olması şart değildi. Skolastik ortamlarda, penceresiz okul sınıflarının hem dış dünyadan bir uzaklaşmanın hem de çocuklardan hoşlanmamanın güçlü bir ifadesi olduğunu gösteren hiç şaşmaz belirtiler görmüştü.</p>

  <p>Ama bu oda farklı bir şeyi gösteriyordu: Duruma bağlı bir gizlilik, artı, ara sıra dış dünyayı gözleme gereksinimi. <span class="t17">Gerekti</span><span class="t17">ğ</span><span class="t17">inde koruyucu gizlilik.</span> Odanın karşı tarafına geçip de kalın perdelerden birini çekiverince bu görüşü destek kazandı. Pencerelerde üç kat zırhlı plaz vardı. Ya! Dış dünyayı gözlemek saldırıyı çekebilirdi. Pencerenin bu şekilde korunmasını emreden kişi kimse, düşüncesi buydu muhakkak.</p>

  <p>Teg kalın perdeyi bir kez daha çekti. Köşedeki Saydam kısıma baktı. Oradaki prizmatik yansıtıcılar komşu duvarın bir ucundan diğer ucuna ve çatıdan yere kadar tümünün görüntüsünü büyüterek veriyordu.</p>

  <p>Daha önceki gelişinde böyle dikkatli bir inceleme yapma fırsatı bulamamıştı ama şimdi daha pozitif bir değerlendirme yapıyordu. Çok ilginç bir oda. Teg perdeyi bıraktı ve döner dönmez de tüp kapısından çıkıp gelen uzun boylu bir adam gördü.</p>

  <p>Teg'in çifte görüşü bu yabancı hakkında kesin bir kehanette bulunmasını sağladı. Bu adamın taşıdığı gizli bir tehlike vardı. Gelen kişinin asker olduğu açıkça belliydi -yürüyüş tarzı ve ancak eğitimli ve deneyimli bir subayın görebileceği ayrıntılara hızla yönelen bakışlar. Ve adamda Teg'i donduran başka bir şey daha vardı. Bu bir haindi! En yüksek fiyatı verenin emrine giren bir çıkarcıydı.</p>

  <p>"Size davranışları çok çirkin" diye karşıladı adam Teg'i. Sesi, farkında olmadan kişisel güç taslayan derin bir baritondu. Teg'in hiç duymadığı bir aksanla konuşuyordu. Saçılma'dan gelen biriydi bu! Bir Başar ya da ona eşdeğer bir şey, diye tahminde bulundu Teg.</p>

  <p>Ama yine de, yakında gelecek bir saldırıyı gösteren hiçbir şey yoktu.</p>

  <p>Teg yanıt vermeyince adam dedi ki: "Ah, pardon. Ben Muzzafar. Jafa Muzzafar, Dur kuvvetlerinin bölge komutanı."</p>

  <p>Teg, Dur kuvvetleri diye bir şeyi hiç duymamıştı.</p>

  <p>Teg'in kafasına bir sürü soru doluştu ama bunları kendine sakladı. Burada söyleyeceği her şey zayıflığını belli edebilirdi.</p>

  <p>Daha önce burada tanıştığı insanlar neredeydi? <span class="t17">Niçin seçtim buray</span><span class="t17">ı</span><span class="t17">?</span> O kararı, içinde duyduğu bir güvenle vermişti.</p>

  <p>"Lütfen rahat olun" dedi Muzzafar, önünde alçak bir servis masası bulunan küçük bir divanı göstererek. "İnanın ki size yapılanların hiçbirisi benim işim değil. Duyduğumda durdurmaya çalıştım da, siz o anda... terk etmişsiniz olay yerini."</p>

  <p>Teg Muzzafar'ın sesinde başka bir şey daha fark ediyordu <span class="t17">ş</span><span class="t17">imdi:</span> Korku sınırına dayanmış bir temkin. Yani bu adam o kulübeyi ve silme işlemini ya duymuş ya da görmüştü.</p>

  <p>"Amma da zekisiniz ha" dedi Muzzafar. "Saldırı gücünüzü tuttunuz, sizi esir alanlar kendini sizden bilgi almaya kaptırıncaya kadar. Bir şey öğrendiler mi?"</p>

  <p>Teg başını sessizce iki yana salladı. Saldırıya karşı gözle görünmez hızda bir karşılık vermeye tetiklenmenin sınırında hissediyordu kendini; ama yine de yakında gelecek bir saldırı hissetmiyordu burada. Bu Kayıplar ne yapıyordu? Ama Muzzafar ve adamları T araştırmasının yapıldığı odada olup bitenler hakkında yanlış bir değerlendirme yapmışlardı. Bu kesindi.</p>

  <p>"Lütfen oturun" dedi Muzzafar.</p>

  <p>Teg divanda gösterilen yere oturdu.</p>

  <p>Muzzafar servis masasının karşısındaki, Teg'e hafif bir açıyla bakan derin bir koltuğa oturdu. Muzzafar'da sinmiş bekleyen bir alarm hali vardı. Şiddete hazırlanmıştı.</p>

  <p>Teg adamı ilgiyle süzdü. Muzzafar gerçek rütbesini söylememişti -sadece komutan. Geniş kırmızı yüzlü, koca burunlu, uzun bir herif. Gözleri gri-yeşil renkteydi ve konuşan kendisi de, Teg de olsa Teg'in sağ omzunun hemen arkasına odaklanmak gibi bir numara vardı gözlerinde. Bir zamanlar Teg, aynen böyle yapan bir casus tanımıştı.</p>

  <p>"Evet, evet" dedi Muzzafar. "Buraya geldiğimden beridir hakkınızda bir sürü şey okudum ve duydum."</p>

  <p>Teg onu sessizce süzmeye devam etti. Muzzafar'ın saçları kısa kesilmişti ve sol gözünün yukarısındaki saç hattını kesen, yaklaşık üç milim uzunluğunda, mor bir yara izi vardı. Açık yeşil renkte, önü açık bir kemerli ceket ve buna uygun pantolon giymişti -üniforma sayılmazdı bu kıyafet ama bu adamda, alışkanlık haline gelmiş aşırı tertip hastalığını gösteren bir düzenlilik vardı. Ayakkabıları açıkça söylüyordu bunu. Teg, eğilip de bu adamın ayakkabılarının açık kahverengi yüzeyine yakından baksa belki ayna gibi kendi yüzünü göreceğini düşündü.</p>

  <p>"Hiç ummazdım ki sizinle bir gün şahsen tanışayım" dedi Muzzafar. "Bence büyük onur."</p>

  <p>"Sizin hakkınızda, Saçılma'dan gelen bir kuvvetin komutanı olmanızdan başka pek bir şey bilmiyorum" dedi Teg.</p>

  <p>"Mmmh! Bilinen pek fazla değil sahiden."</p>

  <p>Açlık sancıları yine başladı. Bakışları tüp çıkışının yan tarafındaki, garson çağırmak için basılacak düğmeye gitti. Burası, normalde otomatların yaptığı işleri insanların yaptığı bir yerdi ve büyük bir gücü binada hazır tutmanın bir mazeretiydi bu.</p>

  <p>Teg'in tüp çıkışına doğru bakmasını yanlış yorumlayan Muzzafar dedi ki: "Lütfen, gitmeyi düşünmeyin. Kendi doktoru size bir bakmak için geliyor şimdi. Bir dakika bile sürmez. Gelene kadar sakin beklerseniz sevineceğim."</p>

  <p>"Sadece bir yemek siparişi vermeyi düşünüyordum" dedi Teg.</p>

  <p>"Doktor gelip bi bakana kadar beklemenizi tavsiye etmem. Bayıltıcılar bazı kötü etkiler bırakır."</p>

  <p>"Demek onu biliyorsunuz."</p>

  <p>"O lanet olası fiyaskonun hepsini biliyorum. Siz ve adamınız Burzmali hesaba katılması gereken bir güçmüşsünüz."</p>

  <p>Teg daha yanıt veremeden, tüpün kayan kapısından, üzeri ceketli kırmızı tek parça giysili, uzun boylu bir adam çıktı; adam öylesine bir deri bir kemik haldeydi ki giysisi bedeninden ayrılıyor, üzerinde sallanıyordu. Alnının yukarısı dağlanarak Suk doktorlarının elmas dövmesi yapılmıştı ama bu işaret alışılmış siyah renkte değil, turuncuydu. Doktorun gözleri, gerçek rengini gizleyen parlak turuncu bir tabakayla kaplanmıştı.</p>

  <p><span class="t17">Bir tür ilaç ba</span><span class="t17">ğı</span><span class="t17">ml</span><span class="t17">ı</span><span class="t17">s</span><span class="t17">ı</span> <span class="t17">m</span><span class="t17">ı</span><span class="t17">?</span> diye düşündü Teg. Adamda bilinen uyuşturuculardan hiçbirinin, hatta melanjın bile kokusu yoktu. Ama sanki bir meyvaya benzeyen, ekşi bir koku vardı.</p>

  <p>"Sonunda geldin Solitz!" dedi Muzzafar. Eliyle Teg'i gösterdi. "Onu iyice bi gözden geçir. Evveli gün bayıltıcı çarptı."</p>

  <p>Solitz, bilinenlere benzetilebilir türde bir Suk monitörü çıkardı; monitör tek parçaydı ve tek elle kullanılabiliyordu. Aletin araştırma ekranından hafif bir vızıltı geldi.</p>

  <p>"Demek siz bir Suk doktorusunuz" dedi Teg, gözlerini alındaki turuncu işarete dikerek.</p>

  <p>"Evet Başar, antik geleneklerimize göre en iyi şekilde eğitildim ve yetiştirildim."</p>

  <p>"Bu renkte bir kimlik işaretini hiç görmemiştim" dedi Teg.</p>

  <p>Doktor monitörünü Teg'in başının çevresinde dolaştırdı. "Dövmenin rengi önemli değil Başar. Onun arkasındakidir asıl önemli olan." Monitörünü önce Teg'in omuzlarına indirdi, sonra tüm vücudunda gezdirdi.</p>

  <p>Teg vızıltının bitmesini bekledi.</p>

  <p>Doktor doğruldu ve Muzzafar'a döndü:</p>

  <p>"Kendisi gayet iyi Feldmareşal. Yaşını düşünürsek bayağı iyi; ama fena halde gıdaya ihtiyacı var."</p>

  <p>"Evet... peki, tamam o halde Solitz. Buna dikkat et. Başar bizim konuğumuz."</p>

  <p>"Onun ihtiyaçlarına uygun bir yemek sipariş edeceğim" dedi Solitz. "Yavaş yiyin Başar." Solitz gösterişli bir geriye dönüş yaptı ve bu hareketle ceketi ve pantolonu dalgalandı. Tüp yutuverdi onu.</p>

  <p>"Feldmareşal mi?" diye sordu Teg.</p>

  <p>"Dur'daki antik unvanların yeniden canlandırılması" dedi Muzzafar.</p>

  <p>"Peki Dur ne?" dedi Teg, çekinerek.</p>

  <p>"Ne aptalım ben!" Muzzafar ceketinin yan cebinden küçük bir kutu çıkardı ve onun içinden ince bir kâğıt çekti. Teg'in gördüğü, uzun süren hizmet dönemi boyunca kendisinin de üzerinde taşıdığına benzer bir holostattı -ev ve aile resimleri. Muzzafar holostatı aralarındaki masanın üzerine koydu ve düğmesine dokundu.</p>

  <p>Masanın üzerinde, bir ormanlık alanın gür yeşil rengini gösteren bir görüntü belirdi.</p>

  <p>"Ev." dedi Muzzafar. "Çerçeve çalı ortada, şurada." Parmağıyla projeksiyonda bir yeri gösterdi. "Bana ilk itaat eden. İnsanlar ilkini böyle seçtiğim ve ona bağlı kaldığım için bana güldüler."</p>

  <p>Teg projeksiyona bakarken Muzzafar'ın sesindeki büyük hüzünü fark etti. Gösterilen çalı, ucundan parlak mavi yumrular sarkan ince dalların oluşturduğu ince uzun öbeklerden oluşuyordu.</p>

  <p><span class="t17">Çerçeve çal</span><span class="t17">ı</span> <span class="t17">m</span><span class="t17">ı</span><span class="t17">?</span></p>

  <p>"Çok küçük bi şey, biliyom" dedi Muzzafar parmağını projeksiyondan çekerken. "Hiç güvenli değil. Onla ilk aylarımda biçok defa kendimi savunmak zorunda kalmıştım. Ama ona düşkünlüğüm arttı boyuna. Onlar buna karşılık verirler biliyosunuz. Şu anda bu, tüm o derin vadilerin en iyi evi, Dur'un Ebedi Kayası'nın hakkı için!"</p>

  <p>Muzzafar Teg'in şaşkın yüzüne baktı bir süre. "Tuh yahu! Sizde çerçeve çalı yok tabii. Dangaldak cahilliğimi bağışlamanız gerek. Birbirimize öğreteceğimiz bi sürü şey var, sanırım."</p>

  <p>"Ona ev dediniz" dedi Teg.</p>

  <p>"Ah, evet. Uygun emirlerle, ama itaat etmeyi bi kez öğrenmelerinden sonra tabii, bi çerçeve çalı büyüyüp muhteşem bi ev olabilir. Bu sadece dört ya da beş standart sürer."</p>

  <p><span class="t17">Standart,</span> diye düşündü Teg. Demek Kayıplar hâlâ Standart Yıl'ı kullanıyorlardı.</p>

  <p>Tüpün kayar kapısı ıslık sesi çıkararak açıldı ve mavi hizmet giysili genç bir kadın odaya geri geri girerek, süspansorlarla taşınan sıcak bir tencereyi içeriye çekti ve Teg'in önündeki masanın yanına getirdi. Kadının giyimi Teg'in ilk teftişinde görmüş olduğu türdendi ama Teg'e dönük hoş yuvarlak yüzü yabancıydı. Başı saçtan tümüyle arındırılmış ve fırlak damarlarla dolu bir alan kalmıştı geriye. Gözleri su mavisi rengindeydi ve kadının duruşunda korkmuş gibi bir hal vardı. Kadın tencereyi açtı ve yemeğin baharatlı kokuları Teg'in burnunda gezindi.</p>

  <p>Teg alarmdaydı ama yakın bir tehlike sezmiyordu. Hiçbir sonuca yol açmaksızın yemek yerken görüyordu kendini.</p>

  <p>Genç kadın Teg'in önündeki masaya bir sıra tabak dizdi ve yemek gereçlerini düzgün bir şekilde bir kenara koydu.</p>

  <p>"Dedektörüm yok, ama istiyosanız yemekleri tadayım" dedi Muzzafar.</p>

  <p>"Gerek yok" dedi Teg. Bunun bazı sorular uyandıracağını biliyordu ama onun bir Doğru Söyleten olduğundan kuşkulanacaklarını hissetti. Teg'in bakışları yemeğe kitlenmişti. Bilinçli bir karara varmaksızın eğildi ve yemeğe başladı. Mentat açlığını bildiği halde, kendi tepkileri şaşırttı onu. Beynin Mentat düzeyinde kullanılması endişe verici bir hızla kalori tüketmişti ama, onu güden şey yeni bir ihtiyaçtı.</p>

  <p>Davranışlarını kendi sağ kalma güdüsünün yönettiğini hissediyordu. Bu açlık, daha önceki tüm deneyimlerin ötesindeydi. <span class="t17">Harap olmu</span><span class="t17">ş</span> adamın yerinde temkinli bir şekilde içtiği çorba böyle dayatan bir tepkiye yol açmamıştı.</p>

  <p><span class="t17">Suk doktoru do</span><span class="t17">ğ</span><span class="t17">ru seçmi</span><span class="t17">ş</span><span class="t17">,</span> diye düşündü Teg. Bu yemek doğrudan, monitördeki sonuçlara göre seçilmişti.</p>

  <p>Genç kadın boyuna, tüp yoluyla getirtilen tencerelerden doldurduğu yeni tabakları getiriyordu.</p>

  <p>Teg yemeğin ortasında kalkıp bitişik tuvalette rahatlamak zorunda kaldı; orada, onu gözlem altında tutan gizli komgözlerin farkındaydı tabii. Fiziksel reaksiyonlarına bakarak, sindirim sisteminin bu yeni bedensel ihtiyaç düzeyine yetişmek için hızlandığını anlıyordu. Masaya döndüğünde sanki hiç yemek yememiş gibi açtı.</p>

  <p>Hizmet eden kadın önce şaşkınlık, sonra da dehşet belirtileri göstermeye başladı. Ama kadın yine de Teg istedikçe yemek getirmeye devam etti.</p>

  <p>Muzzafar gittikçe artan bir hayretle seyretti, fakat hiçbir şey söylemedi.</p>

  <p>Teg yemeğin ondaki eksikleri gidererek ona destek sağladığını, Suk doktorun ısmarladığı <span class="t17">hassas</span> kalori ayarlamasını hissetti. Ama miktar konusunu düşünmemiş olduktan belliydi. Kız onun isteklerini bir tür ayakta şok halinde yerine getiriyordu.</p>

  <p>Sonunda Muzzafar konuştu: "Söylemem gerek, bi oturuşta bu kadar çok yiyen birini hiç görmemiştim. Anlayamadım nasıl yapabiliyosunuz ve de neden yapıyosunuz."</p>

  <p>Teg nihayet doymuş olarak arkasına yaslanırken gerçek yanıtlar verilemeyecek sorular uyandırdığını biliyordu.</p>

  <p>"Bir Mentat özelliği" diye yalan söyledi Teg. "Çok yorucu günler geçirdim."</p>

  <p>"Hayret bi şey" dedi Muzzafar. Ayağa kalktı.</p>

  <p>Teg de ayağa kalkmaya davranınca Muzzafar onun oturmasını işaret etti eliyle. "Gerek yok. Sizin için hemen bitişik odada kalcak bi yer ayarladık. Sizi henüz taşımazsak daha emniyetli."</p>

  <p>Genç kadın boş tencereleri alıp gitmişti.</p>

  <p>Teg Muzzafar'ı süzdü. Yemek sırasında bazı şeyler değişmişti. Muzzafar onu dikkatli ve soğuk bir bakışla gözlüyordu.</p>

  <p>"Sizde implânte edilmiş bir iletişim aygıtı var." dedi Teg. "Yeni emirler aldınız."</p>

  <p>"Arkadaşlarınızın buraya saldırmasını hiç tavsiye etmem" dedi Muzzafar.</p>

  <p>"Benim plânım bu mu sanıyorsunuz?"</p>

  <p>"Nedir sizin plânınız Başar?"</p>

  <p>Teg gülümsedi.</p>

  <p>"Pekâlâ." Muzzafar'ın gözleri, iletişim aygıtını dinlerken odaktan uzaklaştı. Yeniden Teg'e yoğunlaştığında yırtıcı bir hayvan gibi bakıyordu. Teg bu bakışı görünce tokat yemiş gibi oldu ve odaya başka birinin gelmekte olduğunu anladı. Feldmareşal bu yeni gelişmenin yemek konuğu için son derece tehlikeli bir şey olduğu kanısındaydı ama Teg yeni yeteneklerini aşabilecek bir şey sezmiyordu.</p>

  <p>"Benim sizin mahkûmunuz olduğumu düşünüyorsunuz" dedi Teg.</p>

  <p>"Ebedi Kaya'nın hakkı için Başar! Hiç umduğum gibi biri değilsiniz!"</p>

  <p>"Şerefli Ana, buraya gelmekte olan; o neyi umuyormuş?" diye sordu Teg.</p>

  <p>"Başar, sizi uyarırım: Onunla bu tarzda konuşmayın. Sizin başınıza neyin geleceği konusunda en ufak bir anlayışı yoktur onun."</p>

  <p>"Başıma bir Şerefli Ana gelmek üzere" dedi Teg.</p>

  <p>"Ve dilerim iyi olursunuz onunla!"</p>

  <p>Muzzafar olduğu yerde geriye döndü ve tüp kapısından geçip gitti.</p>

  <p>Teg arkasından bakakaldı. Tüpün kayar kapısının çevresinde yanıp sönen ışık gibi birtakım görüntülerin ikinci gözüne bir görünüp bir kaybolduğunu fark etti. Şerefli Ana yakındaydı ama henüz odaya girmeye hazır değildi. Kadın ilk önce Muzzafar'a bazı şeyler soracaktı. Ama Feldmareşal bu kadına gerçekten tehlikeli bir şeylerin varlığını anlatamayacaktı.</p>

  <p class="p17"><span class="t21">*</span></p>

  <p>&nbsp;</p>
</body>
</html>
