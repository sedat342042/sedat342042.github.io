<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t5">&nbsp;</span></p>

  <p class="p15"><span class="t18">Benzersizli</span><span class="t18">ğ</span><span class="t18">e, granüler mutlaklara büyük inanc</span><span class="t18">ı</span><span class="t18">n</span><span class="t18">ı</span><span class="t18">zla, hareketi, hatta evrim hareketini bile inkâr ediyorsunuz! Granüler bir evrenin bilincinizde direnmesine yol açt</span><span class="t18">ığı</span><span class="t18">n</span><span class="t18">ı</span><span class="t18">z için, harekete kar</span><span class="t18">ş</span><span class="t18">ı</span> <span class="t18">körsünüz siz. Her</span><span class="t18">ş</span><span class="t18">ey de</span><span class="t18">ğ</span><span class="t18">i</span><span class="t18">ş</span><span class="t18">ti</span><span class="t18">ğ</span><span class="t18">inde mutlak evreniniz kaybolur, kendini s</span><span class="t18">ı</span><span class="t18">n</span><span class="t18">ı</span><span class="t18">rlayan alg</span><span class="t18">ı</span><span class="t18">lar</span><span class="t18">ı</span><span class="t18">n</span><span class="t18">ı</span><span class="t18">z ona eri</span><span class="t18">ş</span><span class="t18">emez art</span><span class="t18">ı</span><span class="t18">k. Evren sizden öteye geçmi</span><span class="t18">ş</span><span class="t18">tir.</span></p>

  <p class="p18"><span class="t24">Atreides Manifestosu, ilk Müsvedde,</span></p>

  <p class="p19"><span class="t24">Bene Gesserit Ar</span><span class="t24">ş</span><span class="t24">ivi</span></p>

  <p>Taraza, ellerini, avuç içleri kulaklarına gelecek şekilde şakaklarına koydu ve bastırdı. Oradaki yorgunluğu parmaklarıyla bile hissediyordu: Tam orada, ellerinin arasında: Bitkinlik. Gözkapakları kısa bir süre çırpındı ve Taraza gevşeme transına girdi. Bedensel bilincinin odak noktaları, başına dayanmış elleriydi sadece.</p>

  <p><span class="t17">Yüz kalp vuru</span><span class="t17">ş</span><span class="t17">u.</span></p>

  <p>Çocukluğunda, ilk Bene Gesserit yeteneklerinden biri olarak öğrendiğinden beri düzenli bir şekilde yapardı bunu. Tam yüz kalp vuruşu. Uyguladığı bunca yıldan sonra bedeni kalp vuruşlarının temposunu kendiliğinden, bilinçsiz bir metronoma göre ayarlıyordu.</p>

  <p>Yüze kadar sayıp da gözlerini açınca kafasını daha iyi hissetti. Tekrar bitkinlik çökmeden en az iki saat daha çalışabilmeyi diledi. O yüz kalp vuruşları, zinde geçen fazladan yıllar kazandırmıştı ona yaşamı boyunca.</p>

  <p>Ama bu gece bu eski beceriyi düşünmek, anılarını döne döne geriye gönderdi. Kendini çocukluğunda, geceleri Disiplin Görevlisi Rahibe'nin herkes yatağında iyi uyusun diye koridorda gezinip durduğu yatakhanede buldu.</p>

  <p><span class="t17">Rahibe Baram, Gece Disiplin Görevlisi.</span></p>

  <p>Taraza bu adı hatırlamayalı yıllar olmuştu. Rahibe Baram kısa boylu, şişman, başarısız bir Aziz Anne'ydi. Görünürde var olan bir nedenden değil; Tıbbi Rahibelerin ve Suk doktorlarının buldukları bir şey yüzündendi bu. Baram'ın bahar ıstırabını denemesine hiç izin verilmedi. Kendisinin kusuru diye bildiği şeye gayet iyi hazırlanmıştı. Henüz yirmi yaşına gelmeden keşfedildi bu: Uykuya dalmaya başladığında meydana çıkan periyodik sinir titremeleri. Onun kısırlaştırılmasına neden olan, daha derindeki bir şeyin semptomu. Titremeler Baram'ı gece uyutmuyordu. Koridor devriyeliği onun için mantıklı bir görevlendirmeydi.</p>

  <p>Baram'da, üstleri tarafından fark edilmeyen başka zayıflıklar da vardı. Banyoya giden, uyumamış bir çocuğu görünce dayanamayıp onunla alçak sesle konuşmaya dalardı. Çocukça sorulara genellikle çocukça yanıtlar gelirdi ama Baram bazen yararlı bilgiler de verirdi. Gevşeme yöntemini Taraza'ya o öğretmişti.</p>

  <p>Daha büyük kızlardan biri bir sabah Rahibe Baram'ı banyoda ölü bulmuştu. Gece Güvenlik Görevlisinin titremeleri öldürücü bir defektin semptomuydu; daha çok, Üreme Sorumluları ve onların bitmek bilmez kayıtları için önemli bir olguydu bu.</p>

  <p>Bene Gesserit normalde, tâ memurluk aşamasına dek tam bir "tek başına ölüm eğitimi"ni programa koymadığından, Taraza'nın gördüğü ilk ölü, Rahibe Baram'dı. Rahibe Baram'ın cesedi kısmen bir lavabonun altında, sağ yanağını döşemenin fayansına bastırmış, sol eli lavabonun altındaki tesisatı kavramış halde bulunmuştu. Gücü tükenmiş vücudunu yerden kaldırmak için boruyu çekmeye çalışmış ve ölüm onu bu çabası sırasında, bu son hareketini kehribar içinde kalmış bir böcek gibi dondurarak yakalamıştı.</p>

  <p>Taraza, Rahibe Baram'ı taşımak için yuvarladıklarında yanağının yere bastığı yerdeki kırmızı izi gördü. Gündüz Güvenlik görevlisi bu izi bilimsel pratiğiyle açıkladı. Bu potansiyel Aziz Anneler için, yaşanan her deneyim daha sonra gelecek memurluklarındaki "Ölümle Konuşmaları"na eklenecek verilere dönüştürülebilirdi.</p>

  <p><span class="t17">Ölüm sonras</span><span class="t17">ı</span> <span class="t17">morluk.</span></p>

  <p>O olaydan uzak geçen tüm o yıllar boyunca Rahibeler Meclisi makamında oturmuş olan Taraza, önünde duran işte rahat bir şekilde uğraşabilmesi için dikkatle odaklandırılmış konsantrasyon gücünü bu anıyı defetmeye harcamak zorunda kaldı. Bir sürü ders. Belleği nasıl da korkunç doluydu. Orada bir sürü ömür birikmişti. Onun inancını doğruladı bu; evet sağ kalmalıydı görmek için önündeki işleri. Yapılacak şeyleri. Taraza gerekliydi. Büyük bir hevesle işine eğildi.</p>

  <p>Lanet olsun Gammu'daki şu gulayı eğitme zorunluluğuna!</p>

  <p>Ama bu gulanın buna ihtiyacı vardı. Onlara gereken, orijinal kişiliğin yeniden kazanılmasıydı ve bu da, basılan toprağa aşinalığın ardından gelecekti.</p>

  <p>Gammu arenasına Burzmali'yi göndermek akıllıcaydı. Eğer Miles saklanacak bir yer bulduysa... eğer şimdi meydana çıkacaksa her türlü yardıma ihtiyaç duyacaktı. Kehanet oyununu oynamanın zamanı geldi mi gelmedi mi diye düşündü yine..Ne kadar tehlikeli! Ve Tleilaxu, yedek bir gula göndermelerinin gerekebileceği konusunda uyarılmıştı.</p>

  <p><span class="t17">"Yedek gulay</span><span class="t17">ı</span> <span class="t17">teslim için haz</span><span class="t17">ı</span><span class="t17">rlay</span><span class="t17">ı</span><span class="t17">n."</span></p>

  <p>Aklı Rakis sorununa kayıverdi. Sahte Tuek daha dikkatli gözlenmeliydi. Bir Surat Oynatıcı, Tuek'i ne kadar süre güvenli bir şekilde taklit edebilirdi? Gerçi Odrade'nin o anda verdiği kararda bir yanlış yoktu. Tleilaxu'yu savunmasız bir duruma sokmuştu. Taklitçinin sahteliği fark edilirse Tleilaxu'yu bir nefret lağımına düşürürdü bu.</p>

  <p>Bene Gesserit tasarımındaki oyun çok hoş bir hale gelmişti. O güne dek, kuşaklar boyu. Bene Gesserit müttefikliğini Rakis rahipliğine yem diye gösterdik. Ama şimdi! Tleilaxu'nun, rahiplerin yerine <span class="t17">kendilerinin</span> seçildiğini görmeleri gerekirdi. Odrade'nin üç kişilik ittifakı; bırak da rahipler tüm Aziz Annelerin Bölünmüş Tanrı'ya Bağlılık Yemini ettiğini sansınlar. Bu manzara karşısında Rahipler Konseyi'ndekilerin heyecandan dili tutulacaktı. Tleilaxu da sonunda kendilerinden bağımsız melanj kaynağını denetim altına alarak bu konuda tekel kurma şansını görüyordu tabii ki.</p>

  <p>Taraza'nın kapısının vurulması memurun çay getirdiğini gösteriyordu. Baş Anne'nin geç vakitlere dek çalıştığı zamanlarda değişmez kuraldı bu. Taraza krono masasına, yüzyılda bir saniyeden fazla şaşmayacak kadar hassas Ixia cihazına baktı: 1:23:11 A.M.</p>

  <p>Memura içeri girmesi için seslendi. Soluk sarışın, soğuk ve dikkatli bakışlı kız içeri girdi ve tepsisindekileri Taraza'nın yan tarafına yerleştirmek için eğildi.</p>

  <p>Taraza kızı görmezden geldi ve gözlerini masasının üzerindeki işinden ayırmadı. Yapacak çok işi vardı. Çalışmak uyumaktan önemliydi. Ama başı ağrıyordu ve şok yemiş bir beyindeki gibi, çayın pek bir rahatlama sağlamayacağını söyleyen, bildik bir sersemlik hissi duyuyordu. Beyni tükeninceye dek yormuştu kendini ve bu düzeltilmeden ayağa bile kalkamazdı. Omuzları ve sırtı zonkluyordu.</p>

  <p>Memur gitmeye davrandı, ama Taraza beklemesini işaret etti. "Sırtımı ovun lütfen Rahibe."</p>

  <p>Memurun eğitimli elleri yavaş yavaş Taraza'nın sırtındaki gerginlikleri giderdi. <span class="t17">İ</span><span class="t17">yi k</span><span class="t17">ı</span><span class="t17">z.</span> Taraza bu düşüncesine gülümsedi. Tabii ki iyi olacaktı. Bundan daha aşağı bir yaratık Baş Anne'nin emrine verilemezdi zaten.</p>

  <p>Kız gidince Taraza oturduğu yerde sessizce, derin düşüncelere daldı. <span class="t17">Zaman ne kadar k</span><span class="t17">ı</span><span class="t17">t.</span> Uykuya harcanacak bir dakikası bile yoktu. Ama bundan kaçış da yoktu. Eninde sonunda beden, kaçınılmaz taleplerini dayatıyordu. Günlerdir, kolayca toparlanamayacak şekilde zorlamıştı kendini. Taraza, yanında duran çaya bakmadan kalktı ve küçük uyuma odasına giden koridordan aşağı indi. Oraya varınca Gece Muhafız'ına saat 11:00 A.M. için bir çağrı bıraktı ve cüppesini çıkarmadan sert portatif yatağın üzerinde kıvrıldı.</p>

  <p>Yavaşça, nefesini ayarladı, duygularını kargaşadan soyutladı ve ara duruma girdi.</p>

  <p>Uyku gelmedi.</p>

  <p>Tüm repertuarını kullandı, fakat uykusu gelmedi yine de.</p>

  <p>Taraza orada uzun bir süre yattı ve sonunda kullanabileceği tekniklerin hepsini de kullansa uyuma çabasının boşuna olduğunu anladı. Ara durum kendi ağır ağır düzeltimini yapmalıydı önce. Bu arada düşünceleri çalkalanmaya devam etti.</p>

  <p>Rakis rahipliğini hiçbir zaman önemli bir sorun gibi görmemişti. Kendilerini dine kaptırmış rahipler dinle, istendiği gibi yönetilebilirdi. Onlar Bene Gesserit'i öncelikle, kendi dogmalarını uygulayabilecek bir güç olarak görüyorlardı. Bırak da böyle düşünmeye devam etsinler. Onları kör edecek bir yemdi bu.</p>

  <p>Lanet olsun şu Miles Teg'e! Üç aydır ses seda yoktu, ve Burzmali'den de doğru dürüst bir rapor gelmemişti. Kömürleşmiş yer, bir yok-geminin kalktığını gösteren işaretler. Teg nereye gidebilirdi? Gula ölmüş olabilirdi. Teg daha önce hiç böyle bir şey yapmamıştı. Eski Güvenilirlik. Onu bu yüzden seçmişti. Bu ve onun askersel yetenekleri ve eski Dük Leto'ya benzerliği -onda hazırladıkları tüm o şeyler.</p>

  <p>Teg ve Lucilla. Mükemmel bir ekip.</p>

  <p>Gula eğer ölmemişse, onların erişemeyeceği bir yerde miydi? Tleilaxu mu götürmüştü? Saçılma'dan gelen saldırganlar mı yoksa? Bir sürü olasılık vardı. Eski Güvenilirlik. Sessizlik. Teg'in sessizliği bir mesaj mıydı? Eğer öyleyse, ne söylemeye çalışıyordu?</p>

  <p>Hem Schwangyu'nun hem de Patrin'in öldüğü Gammu olayında gizli bir tertibin kokusu vardı. Teg, Rahibeliğin düşmanları tarafından çok evvelden yetiştirilmiş biri olabilir miydi? İmkânsız! Onun kendi ailesi bu tür kuşkulara karşı bir kanıttı. Teg'in aile evindeki kızı herkesinkinden daha tuhaf değildi.</p>

  <p>Şu anda üç ay olmuştu ve tek bir ses yoktu.</p>

  <p>Dikkat. Teg'i, gulayı korumada azami dikkatli davranması yolunda uyarmıştı. Teg tehlikenin büyüğünü Gammu'da görmüştü. Schwangyu'nun son raporları bunu gösteriyordu.</p>

  <p>Teg'le Lucilla gulayı nereye götürmüş olabilir?</p>

  <p>Bir yok-gemiyi nereden buldular? Gizli bir tertip mi var?</p>

  <p>Taraza'nın kafası kuşkularının etrafında dönüp duruyordu. Odrade'nin işi miydi yoksa bu? Öyleyse gizli tertipte Odrade'yle işbirliği yapan kimdi? Lucilla mı? Odrade'yle Lucilla Gammu'daki kısa buluşmadan önce hiç karşılaşmamışlardı. Yoksa karşılaşmışlar mıydı? Odrade'nin kulağına eğilip de fısıltılarla karşılık veren kimdi? Odrade hiçbir belirti vermemişti, ama bu neyin kanıtıydı? Lucilla'nın sadakatinden asla kuşku duyulmadı. İkisi de, atandıkları görevlerde kusursuz çalıştılar. Ama gizli tertip peşindekiler de böyle yapardı tabii.</p>

  <p>Gerçekleri Taraza gerçeklere muhtaçtı. Altındaki yatak gıcırdadı ve duygu yalıtımı bozuldu; kendi hareketlerinin yarattığı sesler kadar bazı kaygılarla da darmadağın oldu. Taraza kendini yine gevşeme düzenine getirdi çaresizce.</p>

  <p>Gevşeme ve <span class="t17">sonra uyku.</span></p>

  <p>Saçılma'dan dönen gemiler Taraza'nın sisli ve bitkin imgeleminden, kuşlar gibi hızla geçip gittiler. Kayıplar sayısız yok-gemileriyle geri döndüler. Teg'in gemi bulduğu yer orası mıydı yoksa? Bu olasılık, Gammu'da ve diğer herhangi bir yerdeki gibi, olabildiğince sakin bir şekilde araştırılıyordu. imgeleminde gemileri saymaya çalıştı ama gemiler, uykuyu getirmek için gerekli, düzenli bir sıra halinde geçişi reddettiler. Taraza yatağında kımıldamadan alarma geçti.</p>

  <p>Aklının en derin katmanı bir şeyler ifşa etmeye çalışıyordu. Ama şimdi bitkinlik iletişim yolunu kesmişti -tamamen uyanık bir halde kalktı.</p>

  <p>Tleilaxu, Saçılma'dan dönenlerle ilgilenmişti, Şu Şerefli Ana orospularıyla da, geri dönen Bene Tleilax'la da tabii. Taraza tüm olayların ardında tek bir tasarı sezdi. Kayıplar sırf, köklerine duyduktan merak yüzünden dönmemişti. Tüm insanları yeniden bir araya getirmek gibi, sürüsever bir arzu onları geri getirmeye tek başına yeterli değildi. Şerefli Analar resmen, fetih düşüyle gelmişlerdi.</p>

  <p>Ama Saçılma'ya gönderilen Tleilaxu, axlotl depolarının sırrını birlikte götürmemişse ne olacak peki? O zaman ne olacak? Melanj. Turuncu gözlü orospuların onu yeterince kullanmadıkları belliydi. Saçılma'yla gidenler axlotl depolarının sırrını çözmüş olamazdı. O depolar hakkında bir şeyler bilerek, onları yeniden yaratmaya çalışmışlardı <span class="t17">muhakkak.</span> Ama başaramamışlarsa -melanj!</p>

  <p>Taraza bu tahmini araştırmaya başladı.</p>

  <p>Kayıplar, atalarının birlikte götürdüğü gerçek melanjı bitirdiler ve melanjsız kaldılar. Hangi kaynağı buldular öyleyse? Rakis solucanlarını ve ilk Bene Tleilax'ı. Orospular gerçekte neyle ilgilendiklerini açıklamaya cesaret edemezlerdi. Ataları, solucanların başka yere aktarılmayacağına İnanıyordu. Kayıpların solucanlar için uygun bir gezegen bulmuş olmaları mümkün müydü? Tabii ki mümkündü. Şaşırtma vermek için Tleilaxu'yla pazarlığa girişebilirlerdi. Onların gerçek hedefi Rakis olsa gerekti. Ya da bunun tersi de doğru olabilirdi.</p>

  <p><span class="t17">Ta</span><span class="t17">ş</span><span class="t17">ı</span><span class="t17">nabilir servet.</span></p>

  <p>Teg'in Gammu'da biriken servet hakkındaki raporlarını görmüştü. Dönenlerden bazılarının paralar ve devredilebilir fişleri vardı. O kadarının banka faaliyetinden geldiği belliydi.</p>

  <p>Peki, bahardan daha büyük hangi nakit değerler vardı?</p>

  <p>Servet. Buydu tabii. Ve neyse o fişler, pazarlık başlamıştı.</p>

  <p>Taraza kapının dışından gelen bazı sesler duymaya başladı. Uyku Muhafızı memur birisiyle tartışıyordu. Sesler alçaktı ama Taraza tam alarma geçmesine yetecek kadarını duydu.</p>

  <p>"Sabah geç vakit uyandırılmak istediğini bildiren bir not bırakmış" diye karşı çıktı Uyku Muhafızı.</p>

  <p>Öteki "Döndüğümün ona bildirilmesini söylemişti" diye fısıldadı.</p>

  <p>"Onun çok yorgun olduğunu söylüyorum size. Onun istediği ..."</p>

  <p>"Onun istediği, itaattir! Döndüğümü bildir ona!"</p>

  <p>Taraza kalktı ve bacaklarını karyoladan aşağı indirdi. Ayakları yere değdi. Tanrılar! Dizleri nasıl da ağrıyordu. Ona acı veren başka bir şey de konuşmaya giren öteki fısıltıyı, muhafızıyla tartışan kişiyi tahmin edememesiydi.</p>

  <p><span class="t17">Ben kimin dönü</span><span class="t17">ş</span><span class="t17">ünü... Burzmali!</span></p>

  <p>"Uyandım" diye seslendi Taraza.</p>

  <p>Kapı açıldı ve Uyku Muhafızı içeriye eğildi. "Baş Anne, Burzmali Gammu'dan döndü."</p>

  <p>"Hemen içeri al onu!" Taraza yatağının başucundaki tek ışıküreyi aktive etti. Işıkürenin sarı ışığı odanın karanlığını yok ediverdi.</p>

  <p>Burzmali girdi ve kapıyı kapattı. Söylenmediği halde, kapıdaki ses yalıtım düğmesine dokundu ve dışarıdaki sesler tümüyle kayboldu.</p>

  <p><span class="t17">Gizlilik ha?</span> Kötü haberler vardı demek.</p>

  <p>Burzmali'ye baktı. Kısa boylu, zayıf, ufak çenesine doğru daralan sert üçgen yüzlü bir adamdı. Sarı saçları yüksek alnına dağılmıştı. Birbirinden uzak yeşil gözleri uyanık ve dikkatliydi. Bir Başar'ın sorumluluklarını yüklenemeyecek kadar genç görünüyordu ama Teg Arbelough'ta daha da genç duruyordu. <span class="t17">Ya</span><span class="t17">ş</span><span class="t17">lan</span><span class="t17">ı</span><span class="t17">yoruz, lanet olsun.</span> Taraza kendini gevşemeye zorladı ve Teg'in bu adamı eğittiği ve ona tam anlamıyla güvendiğini söylediği gerçeğiyle güven verdi kendine.</p>

  <p>"Söyle şu kötü haberleri" dedi.</p>

  <p>Burzmali boğazını temizledi. "Gammu'daki Başar'dan ve yanındakilerden hala hiçbir iz yok Baş Anne." Gür bir erkek sesiydi bu.</p>

  <p><span class="t17">Ama en kötüsü bu de</span><span class="t17">ğ</span><span class="t17">il,</span> diye düşündü Taraza. Burzmali'deki gerginliğin açık belirtilerini gördü.</p>

  <p>"Daha ne varsa söyle" diye emretti. "Kale'nin yıkıntılarında yaptığın incelemeyi bitirmişsin belli ki."</p>

  <p>"Sağ kalan yok" dedi Burzmali. "Saldırganlar kusursuzmuş."</p>

  <p>"Tleliaxu'mu?"</p>

  <p>"Mümkündür."</p>

  <p>"Kuşkuların mı var?"</p>

  <p>"Saldırganlar yeni Ixia patlayıcısı 12-Uri'yi kullanmışlar. Bence... bence bizi yanıltmak için kullanmış olabilirler bunu. Schwangyu'nun kafatasında da mekanik beyin araştırması delikleri vardı."</p>

  <p>"Peki Patrin konusu?"</p>

  <p>"Aynen Schwangyu'nun bildirdiği gibi. O tuzak gemide kendisini havaya uçurmuş. Onu iki parmak parçasından ve sağlam bir gözden teşhis etmişler. Araştırma yapmaya yetecek kadar büyük parçası kalmamış."</p>

  <p>"Ama senin kuşkuların var ha! Başla bakalım söylemeye!"</p>

  <p>"Schwangyu yalnızca bizim okuyabileceğimiz bir mesaj bırakmış."</p>

  <p>"Mobilyaların aşınma izlerinde mi?"</p>

  <p>"Evet Baş Anne ve..."</p>

  <p>"Demek ki saldırıya uğrayacağını biliyormuş ve mesaj bırakacak kadar zamanı varmış. Saldırının verdiği büyük hasar konusundaki raporunu daha önce gördüm."</p>

  <p>"Saldırı hızlı ve tümüyle etkisiz hale getiriciymiş. Saldırganlar esir almaya çalışmamışlar."</p>

  <p>"Schwangyu ne demiş?"</p>

  <p>"Orospular."</p>

  <p>Taraza bu sözcüğü bekliyor olmasına karşın uğradığı şoku gizlemeye çalıştı. Sakin kalmak için harcadığı çaba neredeyse tüm enerjisini tüketmişti. Bu çok kötüydü. Taraza derin derin iç çekti. Schwangyu'nun muhalefeti sonuna dek direnmişti. Ama sonra, faciayı görünce yerinde bir karar vermişti. Anı yaşamlarını başka bir Aziz Anneye aktarma fırsatı bulamadan öleceğini anlayınca en temel sadakate göre davranmıştı. Elinden başka hiçbir şey gelmiyorsa Rahibe kardeşlerini güçlendir ve düşmanın amacına engel ol.</p>

  <p><span class="t17">Yani</span> <span class="t17">Ş</span><span class="t17">erefli Analar harekete geçmi</span><span class="t17">ş</span><span class="t17">ti!</span></p>

  <p>"Gulayı aramalarından söz et bana" diye emretti Taraza</p>

  <p>"Oradaki ilk arayıcılar biz değildik Baş Anne. Daha bir sürü ağaç, kaya ve çalı yanığı vardı."</p>

  <p>"Peki bir yok-gemi miydi bu?"</p>

  <p>"Bir yok-geminin <span class="t17">izleri."</span></p>

  <p>Taraza kendi kendini başıyla onayladı. Eski Güvenilirlik'ten bir mesaj mıydı bu?</p>

  <p>"O bölgeyi ne kadar yakından inceledin?"</p>

  <p>"Bir yerden bir yere rutin gidiş geliş sırasında üzerinden uçtum."</p>

  <p>Taraza Burzmali'ye, yatağının ayakucuna yakın bir koltuğu gösterdi. "Otur ve rahatla. Bir tahminde bulunmanı istiyorum."</p>

  <p>Burzmali koltuğa dikkatle çöktü. "Tahmin mi?"</p>

  <p>"Sen onun gözde öğrencisiydin. Kendini Miles Teg'in yerinde düşünmeni istiyorum. Gulayı Kale'den çıkarman gerektiğini biliyorsun. Çevrendeki hiç kimseye, hatta Lucilla'ya bile tam güvenmiyorsun. Ne yaparsan?"</p>

  <p>"Beklenmedik bir şey, tabii."</p>

  <p>"Tabii."</p>

  <p>Burzmali küçük çenesini ovuşturdu. Sonunda dedi ki: "Patrin'e güvenirim. Ona tam anlamıyla güvenirim."</p>

  <p>"Tamam, senle Patrin. Ne yaparsınız?"</p>

  <p>"Patrin Gammu'nun yerlisidir."</p>

  <p>"Bunu düşünmüştüm ben de kendi kendime" dedi kadın.</p>

  <p>Burzmali önündeki yer döşemesine baktı. "Patrin'le ben, kullanılmasına gerek duyulmasından çok önce bir acil durum plânı yaparız. Sorunlarla uğraşmak için yedek yollar hazırlarım daima."</p>

  <p>"çok güzel. Şimdi-plân. Ne yaparsın?"</p>

  <p>"Patrin kendini neden öldürdü?" diye sordu Burzmali.</p>

  <p>"Onun yaptığı şeyin bu olduğundan eminsin."</p>

  <p>"Raporları gördünüz. Schwangyu ve diğer birçok kişi bundan emin. Bunu kabul ediyorum. Patrin, Başar'ı için bunu yapacak kadar sadıktır."</p>

  <p>"Senin için! Sen Miles Teg'sin şimdi. Ne plânınız vardı da Patrin uyguladı?"</p>

  <p>"Ben Patrin'i bile bile kesin bir ölüme göndermezdim."</p>

  <p>"Ne olmadıkça?"</p>

  <p>"Patrin bunu kendi başına yaptı. O bunu ancak, plân ondan çıkıyorsa, ama... benden çıkmıyorsa yapmış olabilir. Bunu beni korumak için, plânı kimsenin keşfetmemesini sağlamak için yapmış olabilir."</p>

  <p>"Patrin bizim haberimiz olmadan bir yok-gemiyi nasıl çağırabilir?"</p>

  <p>"Patrin bir Gammu yerlisidir. Ailesi Giedi Prime zamanına dek uzanır."</p>

  <p>Taraza gözlerini kapattı ve başını Burzmali'den başka yöne çevirdi. Demek Burzmali de onun kafasında kurduğu varsayımsal yolların aynısını izliyordu. <span class="t17">Patrin'in kökenini biliyoruz.</span> Gammu toplumunun önemi neydi? Aklı tahminde bulunmayı reddediyordu. Kendini bu kadar yorarsa olacağı buydu işte! Tekrar Burzmali'ye baktı.</p>

  <p>"Patrin, ailesiyle ve eski arkadaşlarıyla gizli bir temas kurmanın yolunu buldu mu?"</p>

  <p>"Bulabileceğimiz her teması araştırdık."</p>

  <p>"Buna devam et; hepsini izlemiş değilsiniz."</p>

  <p>Burzmali omuzlarını silkti: "Tabii ki değiliz. Ben de bu varsayımla bereket etmedim zaten."</p>

  <p>Taraza derin bir nefes aldı. "Gammu'ya geri dön. Güvenliğimizi korumaya yetecek kadar yardımcı kuvvet götür yanında. Bellonda'ya bunların benim emrim olduğunu söyle. Her tür yaşam alanına ajan sızdırmalısın. Patrin'i tanıyanları bul. Neler var onun geride kalan ailesinde? Arkadaşlarında? Deliklerinden bulup çıkar onları."</p>

  <p>"Ne kadar dikkatli olursak olalım bir hareket yaratacaktır bu. Başkaları duyacak."</p>

  <p>"Bu konuda yapacak bir şey yok. Ve Burzmali!"</p>

  <p>Burzmali ayağa kalkmıştı. "Evet, Baş Anne?"</p>

  <p>"Diğer arayıcılar. Sen onlardan önde olmalısın."</p>

  <p>"Bir Lonca kaptanı kullanabilir miyim?"</p>

  <p>"Hayır!"</p>

  <p>"Öyleyse nasıl..."</p>

  <p>"Burzmali; Miles, Lucilla ve gulamız hâlâ Gammu'daysa ne olacak peki?"</p>

  <p>"Onların bir yok-gemiyle gittikleri fikrine katılmadığımı size söylemiştim zaten!"</p>

  <p>Uzun bir sessizlik oldu ve Taraza, yatağının ayakucunda duran adamı süzdü. Miles Teg tarafından eğitilmiş. Eski Başar'ın gözde öğrencisi. Burzmali'nin eğitilmiş içgüdülerinin ileri sürdüğü şey.</p>

  <p>Taraza alçak bir sesle teşvik etti Burzmali'yi: "Evet?"</p>

  <p>"Gammu bir zamanlar Giedi Prime'dı, bir Harkonnen diyarıydı."</p>

  <p>"Bu senin aklına neyi getiriyor?"</p>

  <p>"Onlar zengindi Baş Anne. Çok zengindi."</p>

  <p>"Yani?"</p>

  <p>"Bir yok-odanın... hatta büyük bir yok-kürenin gizli donanımını yapabilecek kadar zengindi."</p>

  <p>"Hiçbir kayıt yok! Ix azıcık bile olsa böyle bir şeyi ima etmiş değil. Onlar Gammu'da hiç araştırmadılar böyle..."</p>

  <p>"Rüşvetler, üçüncü kişilere yapılan satışlar, bir sürü aktarma" dedi Burzmali. "Kıtlık dönemi çok karışıktı ve ondan önce de Tiran'ın tüm o binlerce yılı var."</p>

  <p>"Harkonnenlerin, başlarını eğmezlerse başlarından olduğu dönem. Yine de bu olasılığı kabul ediyorum."</p>

  <p>"Kayıtlar kaybolmuş" dedi Burzmali.</p>

  <p>"Ne bizde ne de başka bir yönetimin elinde bunlardan kalmış. İzlediğin bu varsayım bizi nereye götürür?"</p>

  <p>"Patrin'e."</p>

  <p>"Ahh."</p>

  <p>Burzmali hemen söze girdi: "Eğer böyle bir şey keşfedilmişse bunu bir Gammu yerlisi bilebilir."</p>

  <p>"Onların kaç tanesi bilir ki bunu? Sence bu sırrı saklamayı başardılar mı şu... Evet! Ne demek istediğini anladım. Eğer bu Patrin'in ailesinin bir sırrı olsaydı..."</p>

  <p>"Onlardan birine sormaya cesaret edemem."</p>

  <p>"Edemezsin tabii ki! Ama senin baktığın yer... uyarılmadan."</p>

  <p>"Dağdaki, yok-gemi izlerinin kaldığı yer."</p>

  <p>"Oraya bizzat gitmeni istiyorum!"</p>

  <p>"Casuslardan gizlemek çok zor" dedi Burzmali. "Ben oraya çok küçük bir kuvvetle ve görünürde başka bir amaç için gitmezsem tabii."</p>

  <p>"Nasıl bir başka amaç?"</p>

  <p>"Eski Başar'ımın anısına bir mezar taşı dikmek için."</p>

  <p>"Onun ölüm haberini aldığımızı mı göstereceğiz? Evet!"</p>

  <p>"Tleilaxu'dan, gulanın yerine yenisini göndermelerini istemiştiniz zaten."</p>

  <p>"O basit bir önlemdi ve bununla bir ilgisi... Burzmali, bu son derece tehlikeli. Seni Gammu'da gözleyenleri yanlış yola sevk edeceğimizden korkuyorum."</p>

  <p>"Benim yasım ve beraberimde götüreceğim kişiler dramatik ve gayet inandırıcı olacak."</p>

  <p>"Bir şeyin inandırıcı olması, dikkatli bir gözlemciyi ikna edebileceği anlamına gelmeyebilir."</p>

  <p>"Benim sadakatime ve yanımda götüreceğini kişilerin sadakatine güvenmiyor musunuz?"</p>

  <p>Taraza düşünürken dudaklarını büzdü. Atreides tarzına yaptıkları katkılarla, değişmez sadakatin nasıl mükemmelleştirileceğini öğrenmiş olduklarını hatırladı. En büyük adanmışlığa sahip insanların nasıl yetiştirileceğiydi bu. Burzmali ve Teg, ikisi de bunun en güzel örnekleriydi.</p>

  <p>İşe yarayabilir" diye onayladı Taraza. Burzmali'ye baktı düşünceli bir şekilde. Teg'in gözde öğrencisi haklı olabilirdi!</p>

  <p>"Öyleyse gideyim" dedi Burzmali. Dışarı çıkmak üzere döndü.</p>

  <p>"Bir dakika" dedi Taraza.</p>

  <p>Burzmali döndü. "Şere yüklemesi yapacaksınız kendinize; hepiniz. Ve Surat Oynatıcılar -o yeniler!- tarafından ele geçirilirseniz kendi kafalarınızı ya yakmanız ya da tümüyle paramparça etmeniz gerek. Gerekli tedbirleri hemen alın."</p>

  <p>Burzmali'nin yüzündeki birden ciddileşme Taraza'ya güven verdi. Adam orada bir an, kendisiyle gurur duymuştu. Gururunu kırmak daha iyiydi. Pervasızlık hiç gerekli değildi Burzmali'ye.</p>

  <p class="p17"><span class="t21">*</span></p>

  <p>&nbsp;</p>
</body>
</html>
