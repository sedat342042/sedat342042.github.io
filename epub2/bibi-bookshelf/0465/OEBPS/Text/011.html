<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t5">&nbsp;</span></p>

  <p class="p15"><span class="t18">İ</span><span class="t18">nsanlar</span><span class="t18">ı</span><span class="t18">n en iyi</span> <span class="t18">ş</span><span class="t18">ekilde ya</span><span class="t18">ş</span><span class="t18">amas</span><span class="t18">ı</span> <span class="t18">için herkesin duraca</span><span class="t18">ğı</span> <span class="t18">bir yerinin olmas</span><span class="t18">ı</span><span class="t18">, herkesin</span> <span class="t18">ş</span><span class="t18">eylerin</span> <span class="t18">ş</span><span class="t18">emas</span><span class="t18">ı</span><span class="t18">nda nereye ait oldu</span><span class="t18">ğ</span><span class="t18">unu ve neyi ba</span><span class="t18">ş</span><span class="t18">arabilece</span><span class="t18">ğ</span><span class="t18">ini bilmesi gerekir. Bu yeri yok edersen insan</span><span class="t18">ı</span> <span class="t18">da yok edersin.</span></p>

  <p class="p16"><span class="t4">Bene Gesserit Ö</span><span class="t4">ğ</span><span class="t4">retisi</span></p>

  <p>Miles Teg Gammu'daki görevi istememişti. Bir çocuk gula için bir silah ustası ha? Bunun gibi, çevresinde tüm tarihin oluştuğu bir çocuk gula da olsa. Teg'in düzenli emeklilik yaşamına hiç istemediği halde dalıveren davetsiz bir misafirdi bu.</p>

  <p>Ama o, hayatı boyunca Bene Gesserit'in emrinde bir Asker Mentat olarak yaşamıştı ve itaatsizlik diye bir şeyi düşünemezdi.</p>

  <p><span class="t17">Quis custodiet ipsos custodiet?</span></p>

  <p>Muhafızları kim koruyacak? Muhafızların suç işlememesini kim sağlayacak?</p>

  <p>Teg'in çoğu kez dikkatle düşündüğü bir soruydu bu. Onun Bene Gesserit'e sadakatinin temel doktrinlerinden birini oluşturuyordu. Rahibelik hakkında ne derseniz diyebilirdiniz ama, amaçlarını hiç değiştirmemeleri takdire değerdi.</p>

  <p><span class="t17">Ahlaksal amaç,</span> diye adlandırıyordu Teg bunu.</p>

  <p>Bene Gesserit'in ahlaksal amacı Teg'in ilkeleriyle tam uyuşuyordu. Ondaki bu ilkelerin de Bene Gesserit'çe koşullandırılmış olduğunu hiç sorgulamazdı. Mantıklı düşünce, özellikle de Mentat mantığı başka bir hükme varamazdı.</p>

  <p>Teg, sonunda bunu tek bir esasa indirgemişti: Bu rehber ilkeleri izleyen bir tek kişi bile olsa bu daha İyi bir evrendi. Asla bir adalet meselesi değildi bu. Adalet yasaya başvurmayı gerektirirdi ve yasa daima, yasaları yürütenlerin kaprislerine ve önyargılarına tabi olan, hiç güvenilmez bir metrese benzerdi. Hayır, bu bir doğruluk meselesiydi; çok daha derinlere uzanan bir kavramdı bu. Hakkında hüküm verilecek insanlar bunun doğruluğunu hissetmeliydiler.</p>

  <p>Teg'e göre, "yasada yazılanlar harfiyen uygulanmalı" gibi sözler onun rehber ilkeleri için tehlikeliydi. Adil olmak, kararlılığı, önceden emin olunan bir değişmezliği ve hepsinden öte, hiyerarşide yukarıya ve aşağıya doğru sadakati gerektirirdi. Bu ilkelerle yürütülen liderlik dışarıdan kontrol gerektirmezdi. Görevinizi doğru olduğu için yapardınız. Ve siz bu görevin doğruluğunu <span class="t17">önceden bildi</span><span class="t17">ğ</span><span class="t17">iniz için itaat</span> etmezdiniz. Doğruluk bu ana ait bir şey olduğu için yapardınız bunu. Önceden bilmenin ve kehanetin bununla hiçbir ilgisi yoktu.</p>

  <p>Teg, Atreideslerin güvenilir kehanet konusundaki ünlerini biliyordu ama vecize türünden söylemlere yer yoktu onun evreninde. Evreni bulursanız ele geçirirdiniz ve ilkelerinizi de, uygulayabileceğiniz yerlerde uygulardınız. Hiyerarşide kesin emirlere daima uyulurdu. Taraza bunu bir kesin emir meselesi haline getirmemişti ama, demek istedikleri ortadaydı.</p>

  <p>"Sen bu görev için idealsin."</p>

  <p>Teg, çok yükseklere çıktığı uzun bir yaşam sürmüş ve şerefiyle emekli olmuştu. Yaşlı olduğunu, ağırlaştığını ve yaşlılığın tüm kusurlarıyla bilincinin tam sınırında durduğunu biliyordu ama, göreve çağrı, "Hayır" deme isteğini bastırmak zorunda kalsa da hareketlendirdi onu.</p>

  <p>Atama, bizzat Taraza'dan geldi. Missionaria Protectiva da dâhil olmak üzere her şeyin güçlü hâkimi onu seçmişti. Sadece bir Aziz Anne değil, Baş Aziz Anne.</p>

  <p>Taraza Teg'in, emeklilikte çekildiği Lernaeus'taki malikânesine gelmişti. Kadın bunu yapmakla Teg'i onurlandırmıştı ve Teg bunun farkındaydı. Kadın hiç haber vermeden adamın kapısında belirivermişti yanında sadece iki tane yardımcı memur ve bazılarını Teg'in simaen tanıdığı küçük bir muhafız grubuyla birlikte. Teg bir zamanlar bunlar bizzat eğitmişti. Kadının geldiği zaman da ilginçti: Sabah vakti, kahvaltıdan az sonra. Kadın onun yaşama tarzını ve bunun Teg'in en zinde zamanı olduğunu kesinlikle biliyordu. Yani kadın Teg'in uyanık ve kapasitesinin zirvesinde olmasını istemişti.</p>

  <p>Teg'in ihtiyar emir eri Patrin, Taraza'yı doğu tarafındaki, içinde yalnızca sert mobilyaların bulunduğu küçük ve şık döşenmiş oturma odasına getirdi. Teg'in köpekkoltuklardan ve bu tür diğer, canlı mobilyalardan hoşlanmadığı İyi bilinirdi. Patrin kara cüppeli Baş Anne'yi odaya buyur ederken adamın yüzünde hoşnutsuz bir ifade vardı. Teg bu ifadeyi hemen anladı. Patrin'in, yaşından kaynaklanan kırışıklarla dolu uzun ve soluk yüzü başkalarına donuk bir maske gibi gelebilirdi ama, ağzının kenarlarındaki kırışıklıkların derinleşmesi, yaşlı gözlerindeki belli bir bakış Teg'in hemen dikkatini çekerdi. Taraza yolda Patrin'i rahatsız edecek bir şey söylemişti demek ki. Ağır plaz çerçeveli uzun sürgülü kapıların arasından, odanın doğu yönünde, nehir kıyısındaki ağaçlara dek uzanan eğimli bir çayıra bakan manzarası görünüyordu. Taraza odaya adımını atar atmaz, bu hayranlık verici manzarayı görünce bir an durakladı.</p>

  <p>Teg hiçbir şey söylemeden bir düğmeye bastı. Kayan perdeler manzarayı kapattı ve ışıküreler aydınlandı. Teg'in hareketi Taraza'ya, gizlilik ihtiyacını kavradığını söylüyordu. Bunu vurgulamak için Patrin'e emretti:</p>

  <p>"Lütfen, kimsenin bizi rahatsız etmemesini sağlayınız."</p>

  <p>"Güney Çiftliği'yle ilgili emriniz, efendim" dedi Patrin.</p>

  <p>"Onunla lütfen siz ilgilenin. Firus'la ikiniz benim ne istediğimi biliyorsunuz."</p>

  <p>Patrin çıkarken kapıyı birazcık sertçe kapattı; bu çok ufak bir sinyaldi ama Teg'e çok şeyler söylüyordu.</p>

  <p>Taraza odaya bir adım attı ve incelemeye koyuldu. "Limon yeşili" dedi kadın. "Benim en sevdiğim renklerden biridir. Annenizin görüşü iyiymiş."</p>

  <p>Teg şevkle konuşmaya başladı. Bu binaya ve bu çiftliğe karşı derin bir sevgisi vardı. Ailesinin ancak son üç kuşağının burada yaşamış olmasına karşın onlardan kalan izler vardı burada. Birçok odada annesinden kalan izler gerçekten de, olduğu gibi duruyordu.</p>

  <p>"Toprağı ve evleri sevmek güvenli bir iştir" dedi Teg.</p>

  <p>"Özellikle koridordaki yanık portakal rengi halıları ve giriş kapısının üzerindeki, renkli camdan yelpaze şeklinde pencereyi çok beğendim" dedi Taraza. "O pencere gerçek bir antika, eminim bundan."</p>

  <p>"Buraya iç dekorasyon hakkında konuşmak için gelmediniz muhakkak" dedi Teg.</p>

  <p>Taraza kıkırdadı.</p>

  <p>Kadının, Rahibelik eğitimiyle yıkıcı bir şekilde kullanmasını öğrendiği, yüksek perdeden bir sesi vardı. Bu sese, kadının o andaki gibi doğal olmaya çok dikkat ediyor olduğunda bile kayıtsız kalmak kolay değildi. Teg, bu kadını Bene Gesserit Konseyi'nde görmüştü. Oradaki tavrı güçlü ve çok ikna ediciydi; kullandığı her sözcük, kararlarına güvenen keskin bir zekânın göstergesiydi. Teg kadının şimdiki tavrının altında önemli bir kararın varlığını sezdi.</p>

  <p>Teg sağ tarafındaki, yeşil döşeli bir koltuğu gösterdi. Kadın koltuğa baktı, odaya bir kez daha çepeçevre göz gezdirdi ve içinden gelen bir gülüşü bastırdı.</p>

  <p>Evde tek bir köpekkoltuk yok, kadın buna bahse girebilirdi. Teg, kendini antikalarla çevrelemiş bir antikaydı. Kadın koltuğa oturdu ve Teg'in onunla yüz yüze bakacak bir koltuk bulmasını beklerken cüppesini düzeltti.</p>

  <p>"Emeklilikten ayrılmanızı istemek gereği beni üzüyor Başar" dedi kadın. "Ama ne yazık ki, koşullar bana pek seçim hakkı bırakmıyor."</p>

  <p>Teg uzun bacaklarını koltuğun kollarına rasgele dayadı; dinlemeye geçmiş bir Mentat hazır bekliyordu. Tavrıyla, "Kafamı verilerle doldur" diyordu sanki.</p>

  <p>Taraza bir an düş kırıklığına uğradı. Rahatsız edici, haksız bir talepti bu. Teg hala muhteşem bir tipti; uzun boyluydu ve gri saçlı büyük bir başı vardı. Taraza biliyordu ki bu adamın yaşı üç yüze varmaya dört SY kalmıştı. Standart Yılın ilkel yıl denen yıldan yirmi saat daha kısa olması sayesinde varıldığı halde, Bene Gesserit hizmetinde kazanılan deneyimlerle dolu bu yaş yine de etkileyiciydi, Taraza'nın ona saygı duymasını gerektiriyordu. Kadının gözüne çarptı; Teg açık gri renkli, rütbesiz bir üniforma giymişti: özenle dikilmiş bir pantolon ve ceket, derin kırışıklarla dolu boynunu açıkta bırakan beyaz bir gömlek. Belinde bir altın parıltısı vardı ve kadın, Başar'ın emeklilikte edindiği altın parıltısını fark etti. Faydacıl Teg'e nasılda uygun! Ucuz bir altın süs eşyasını kemerine toka yapmıştı. Kadına güven verdi bu. Teg, Taraza'nın sorununu anlayacaktı.</p>

  <p>"Bir bardak su içebilir miyim?" diye sordu Taraza. "Uzun ve yorucu bir yolculuktu. Yolculuğun son bölümünü, beş yüz yıl önce değiştirmemiz gereken bir transportumuzla yaptık."</p>

  <p>Teg koltuktan kalktı, duvardaki bir panele gitti ve panelin arkasındaki dolaptan bir şişe soğuk su ve bir bardak çıkardı. Bunları getirip Taraza'nın sağındaki alçak bir masaya koydu. "Melanj da var dedi.</p>

  <p>"Hayır, teşekkür ederim Miles. Bende de var."</p>

  <p>Teg yine koltuğuna oturdu ve vücudundaki sertleşme belirtileri kadının dikkatini çekti. Ama yaşı düşünülürse hâlâ hatırı sayılır derecede esnekti yine de.</p>

  <p>Taraza bardağın yansına kadar su doldurdu ve bir dikişte bitirdi. Bardağı yandaki masanın üzerine büyük bir dikkatle koydu. Nasıl yaklaşmalıydı bu konuya? Teg'in tavrı gayet açıktı. Adam emekliliği bırakmak istemiyordu. Taraza'nın analizcileri bu konuda uyarmışlardı kendisini. Adam emekli olduktan sonra çiftçiliğe normalin üzerinde bir ilgi duymuştu. Lernaeus'taki büyük çiftliği gerçek bir araştırma bahçesiydi.</p>

  <p>Kadın gözlerini kaldırdı ve adamı açıkça süzdü. Teg'in geniş omuzları ince belini daha belirgin kılıyordu. Kendini hala aktif durumda tutuyordu demek ki. Güçlü kemiklerden kaynaklanan keskin hatlarıyla o uzun yüz: Tipik Atreides. Teg kadının bakışlarına, her zaman yaptığı gibi dikkat çekici, ama Baş Anne'nin söyleyeceklerini de dinler bir şekilde karşılık verdi. İnce dudakları hafif bir gülümsemeyle kıvrılıverdi parlak ve düzgün dişlerini göstererek.</p>

  <p><span class="t17">Benim tedirgin oldu</span><span class="t17">ğ</span><span class="t17">umu biliyor, diye dü</span><span class="t17">ş</span><span class="t17">ündü kad</span><span class="t17">ı</span><span class="t17">n. Lanet olsun! O da benim gibi bir Rahibelik hizmetlisi sonuçta!</span></p>

  <p>Teg ona sorular sorarak konuşmaya teşvik etmedi. O kusursuz ve çekingen meraklı tavrını değiştirmedi. Kadın, bunun Mentatların genel eğilimi olduğunu ve bundan çıkarılacak başka bir anlam bulunmadığını hatırladı.</p>

  <p>Teg birden ayağa kalktı ve Taraza'nın sol tarafındaki bir büfeye kadar yürüdü. Döndü, kollarını göğsünde kavuşturdu ve yukarıdan Taraza'ya baktı.</p>

  <p>Taraza onun yüzüne bakmak için koltuğunu döndürmek zorunda kaldı. <span class="t17">Lanet olas</span><span class="t17">ı</span> <span class="t17">herif!</span> Bu adam onun işini hiç de kolaylaştıracağa benzemiyordu. Aziz Anne Araştırmacıların hepsi Teg'i konuşmak için oturtmanın zorluğundan söz etmişlerdi. Adam ayağa kalkmayı tercih etmiş, omuzları askerce dikleşmişti ve bakışları yukarıdan aşağıya doğruydu. Onun -iki metreden uzun- boyuna denk bir Aziz Anne yoktu. Bu davranış onun, Rahibeliğin onun üzerindeki otoritesini (muhtemelen bilinçsizce) protesto etme biçimiydi; analizler bunu doğruluyordu. Ama onun diğer davranışlarında bundan hiçbir iz yoktu. Teg, Rahibeliğin hizmetinde bulunmuş askeri komutanlar içinde en güvenilir olanıydı daima.</p>

  <p>Etiketlerin basitliğine karşın, bağlayıcı büyük güçler arasındaki ilişkilerin karmaşık olduğu çok toplumlu bir evrende güvenilir askeri komutanların ağırlığınca melanj ettiği zamanlar olmuştu. Dinler ve tiran İmparatorlukların ortak anısı karşılıklı konuşmalarda daima boy gösterirdi ama sonuçta üstün gelen ekonomik güçlerdi ve askersel <span class="t17">para</span> herkesin günlük hesabına girebilirdi. Bu her karşılıklı konuşmada vardı ve ticaret sistemini talep yönlendirdiği sürece de var olacaktı yani (bahar ya da Ix'in teknolojik ürünleri gibi) bazı şeylere yönelik talep; (Mentatlar ya da Suk doktorları gibi) uzmanlara yönelik talep ve bir pazarı bulunan diğer her türlü dünyevi talep: Emek gücüne, inşaatçılara, dizayncılara, yüzeyselleştirilmiş hayata, sanatçılara, egzotik zevklere...</p>

  <p>Hiçbir legal sistem bu karmaşayı tek bir bütünlük halinde birleştiremezdi ve bu durum başka bir gereksinimi doğurmuştu gayet doğal-olarak güçlü hakemlere duyulan sürekli bir gereksinimi yani. Aziz Annelere ekonomi sisteminde bu rol düşmüştü ve Miles Teg bunu biliyordu. Bir pazarlık kartı olarak yeniden ortaya sürüldüğünü de biliyordu. Bu rolden hoşlanıp hoşlanmadığıysa konuşmalarından belli olmuyordu.</p>

  <p>"Sizi burada tutacak bir aileniz yokmuş gibi sanki" dedi Taraza.</p>

  <p>Teg bunu sessiz kalarak kabul etti. Evet, karısı öleli otuz sekiz yıl olmuştu. Çocuklarının hepsi büyümüş, bir kız çocuğu hariç hepsi yuvadan uçmuştu. Teg'in ilgilendiği bir sürü kişisel şey vardı ama, aile engeli yoktu. Doğru.</p>

  <p>O zaman Taraza Teg'e, onun unutulmaz bir sürü başarısından söz ederek, Rahibeliğe verdiği uzun ve sadık hizmeti hatırlattı. Kadın, övgünün ona pek etkili olmayacağını biliyordu ama bu sözler daha sonra söyleyeceği sözler için gerekli bir açılışı sağladı kendisine.</p>

  <p>"Ailenize benzerliğiniz nedeniyle de takdir edildiniz" dedi kadın.</p>

  <p>Teg, başını en fazla bir milim öne eğdi.</p>

  <p>"Birinci Leto Atreides'e, Tiran'ın büyük babasına benzerliğiniz gerçekten dikkat çekici" dedi kadın.</p>

  <p>Teg bunu duyduğunu yahut onayladığını gösteren hiçbir belirti vermedi. Bu sadece küçük bir veri, onun müthiş belleğinde zaten depolanmış bir şeydi. Atreides genleri taşıdığını biliyordu. I. Leto'ya benzediğini Rahibeler Meclisi'nde görmüştü. Garip bir şeydi; aynaya bakar gibi olmuştu sanki.</p>

  <p>"Siz biraz daha uzunsunuz" dedi Taraza.</p>

  <p>Teg ona yukarıdan bakmaya devam etti.</p>

  <p>"Aman, boş ver bunları Başar" dedi Taraza, "hiç olmazsa, bana yardım etmeye çalışacak mısın'?"</p>

  <p>"Bu bir emir mi Baş Anne?"</p>

  <p>"Hayır, emir değil!"</p>

  <p>Teg hafifçe gülümsedi. Taraza'nın onun önünde böyle bir patlamayı frenlememesi çok şey ifade ediyordu. Bu kadın, güvenilmez olduğunu hissettiği kişilerin önünde yapmazdı bunu. Ve kendinden alt düzeyde birisinden <span class="t17">ibaret</span> gördüğü kişilerin önünde kendini frenler, böyle bir duygusal görüntü yaratmazdı.</p>

  <p>Taraza koltuğun arkasına yaslandı ve Teg'e gülümsedi. "Pekâlâ" dedi. "Yeterince oyalandık. Patrin, seni tekrar göreve çağırırsam bana çok bozulacağını söyledi. Ama inan bana, planlarımız için hayati bir önem taşıyorsun."</p>

  <p>"Ne planı bu, Baş Anne?"</p>

  <p>"Gammu'da bir Duncan Idaho yetiştiriyoruz. Neredeyse altı yaşına geldi ve askeri eğitim için hazır durumda."</p>

  <p>Teg gözlerinin birden kocaman açılmasına engel olamadı.</p>

  <p>"Senin için külfetli bir görev olacak" dedi Taraza, "ama bu eğitim ve koruma işini mümkün olduğunca kısa bir zaman içinde senin üstlenmeni istiyorum."</p>

  <p>"Benim Atreides Dük'üne benzerliğim" dedi Teg. "Beni, onun ilk anılarını yeniden oluşturmada kullanacaksınız."</p>

  <p>"Sekiz ya da on yaşına gelince, evet."</p>

  <p>"Bu kadar uzun sürecek ha!" Teg başını salladı. "Niçin Gammu'da?"</p>

  <p>"Onun prana-bindu kalıtımı Bene Tleilax tarafından bizim isteğimiz üzerine değiştirildi. Refleksleri günümüzde doğan birininkine denk hale gelecek. Gammu... İlk Duncan Idaho orada doğup büyümüştü. Onun hücresel kalıtımında yaptığımız değişiklikler yüzünden diğer her şeyi ilk koşullara mümkün olduğunca yakın kılmamız gerekiyordu."</p>

  <p>"Niçin yapıyorsunuz bunu?" Bir Mentat'ın veri-bilinç tonuyla sorulmuştu bu soru.</p>

  <p>"Rakis'te solucanları kontrol altına alabilen bir kız çocuğu bulunmuş. Bizim gulaya ihtiyacımız olacak orada."</p>

  <p>"O ikisini çiftleştirecek misiniz?"</p>

  <p>"Seni bir Mentat olarak görevlendirmiyorum. Bize lazım olan senin askeri yeteneklerin ve ilk Leto'ya benzerliğin. Zamanı gelince ona ilk anılarını nasıl kazandıracağını biliyorsun."</p>

  <p>"Yani siz aslında beni bir Silah Ustası olarak geri çağırıyorsunuz."</p>

  <p>"Bunun, bütün güçlerin Baş Başar'ı olarak görev yapmış biri için bir düşüş olduğu kanısında mısın?"</p>

  <p>"Siz emrederseniz ben itaat ederim Baş Anne. Ama Gammu'da ki tüm savunma güçlerinin tam yetkiyle komutası bana verilmezse bu görevi kabul etmem."</p>

  <p>"Bu zaten böyle düşünüldü Miles."</p>

  <p>"Siz benim ne düşüneceğimi hep bitirdiniz zaten."</p>

  <p>"Ve sen de sadakatini hep korudun."</p>

  <p>Teg dayandığı büfeden uzaklaştı, bir an durup düşündü, sonra, "Bana kim brifing verecek?" diye sordu.</p>

  <p>"Kayıtlardan, Bellonda verecek; daha önceki gibi. Aramızdaki mesaj alışverişinin güvenliği için bir de şifre verecek sana."</p>

  <p>"Size bazı kişilerin listesini vereceğim" dedi Teg. "Eski yoldaşlar ve onların çocukları. Gammu'ya vardığımda onların hepsinin orada hazır olmasını istiyorum."</p>

  <p>"Onlardan hiçbiri bunu reddetmez mi sence?"</p>

  <p>Teg'in bakışı <span class="t17">Aptall</span><span class="t17">ı</span><span class="t17">k etme!"</span> der gibiydi sanki.</p>

  <p><span class="t17">Taraza k</span><span class="t17">ı</span><span class="t17">k</span><span class="t17">ı</span><span class="t17">rdad</span><span class="t17">ı</span> <span class="t17">ve dü</span><span class="t17">ş</span><span class="t17">ündü: Orijinal Atreides'ten iyi ö</span><span class="t17">ğ</span><span class="t17">renmemiz gereken bir</span> <span class="t17">ş</span><span class="t17">ey var-hayat</span><span class="t17">ı</span><span class="t17">n</span><span class="t17">ı</span> <span class="t17">adayarak ve en büyük sadakatle komuta edilecek insanlar</span><span class="t17">ı</span><span class="t17">n nas</span><span class="t17">ı</span><span class="t17">l olu</span><span class="t17">ş</span><span class="t17">turulaca</span><span class="t17">ğı</span><span class="t17">.</span></p>

  <p>"Asker toplama işiyle Patrin ilgilenecek" dedi Teg. "Rütbe kabul etmez, bilirim; ama bir albay yardımcısına verilen maaş ve saygınlık aynen verilecek kendisine."</p>

  <p>"Sen elbette Baş Başar rütbesine getirileceksin yeniden" dedi kadın. "Biz..."</p>

  <p>"Hayır. O rütbenizde Burzmali var. Eski komutanın üzerine çıkararak onu zayıflatmamalıyız."</p>

  <p>Kadın onu bir süre süzdü, sonra dedi ki "Biz Burzmali'yi henüz atamış değiliz bu..."</p>

  <p>"Bunun gayet iyi farkındayım. Eski yoldaşlarım Rahibelik politikası hakkında her şeyi bildirdiler bana. Ama Baş Anne, siz de ben de, bunun bir zaman meselesi olduğunu biliyoruz. En iyisi Burzmali'dir."</p>

  <p>Kadının bunu kabul etmekten başka yapabileceği bir şey yoktu. Asker bir Mentat'ın değerlendirmesinden daha öte bir şeydi bu; Teg'in değerlendirmesiydi. Başka bir düşünce geldi aklına.</p>

  <p>"Demek sen bizim Konsey'deki tartışmamızı zaten biliyordun!" diye çıkıştı "Ve beni de ..."</p>

  <p>"Baş Anne, Rakis'te yeni bir canavar yarattığınızı düşünseydim söylerdim. Siz benim kararlarıma güvenin, ben de sizinkilere."</p>

  <p>"Lanet olsun Miles, çok uzun süre ayrı kaldık." Taraza ayağa kalktı. "Senin işi tekrar sırtlanacağını bilmek bile beni sakinleştiriyor."</p>

  <p><span class="t17">"S</span><span class="t17">ı</span><span class="t17">rtlanmak"</span> dedi adam. "Evet. Beni yeniden bir Başar olarak özel bir göreve getirmek. Böylece mesaj Burzmali'ye gittiğinde aptalca sorunlar çıkmayacak."</p>

  <p>Taraza cüppesinden bir deste ridulia kristal kâğıdı çıkardı ve Teg'e verdi. "Bunları imzaladım. Kendi atamaların için doldur. Diğer yetkilerin hepsi bunların içinde; ulaştırma belgeleri falan. Bu emirleri sana kişisel olarak vereceğim. Sen de bana itaat edeceksin. Sen <span class="t17">benim</span> Başar'ımsın, anladın mı?"</p>

  <p>"Ne zaman anlamadım ki?" diye sordu.</p>

  <p>"Daha önce bildiklerinden daha önemlidir bu. O gulanın güvenliğini sağla ve onu iyi eğit. O senin sorumluluğunda. Bu konuda karşına kim çıkarsa çıksın arkanda ben varım."</p>

  <p>"Gammu'ya Schwangyu'nun komuta ettiğini duydum."</p>

  <p>"Kim çıkarsa çıksın, Miles. Schwangyu'ya güvenime."</p>

  <p>"Anlıyorum. Bizimle öğle yemeği yiyecek misiniz? Kızım..."</p>

  <p>"Kusura bakma Miles, ama hemen geri dönmek zorundayım. Bellonda'yı hemen göndereceğim."</p>

  <p>Teg onu kapıya kadar geçirdi, kadının grubundaki eski öğrencileriyle birkaç hoşbeşte bulundu ve giderlerken arkalarından baktı. Onları yolda zırhlı bir kara taşıtı bekliyordu; yanlarında getirdikleri yeni modellerden biriydi belli ki. Bunu görmek Teg'e bir rahatsızlık duygusu verdi.</p>

  <p><span class="t17">Aciliyet!</span></p>

  <p>Taraza, Baş Anne'nin kendisi bizzat, bir kurye gibi gelmişti bunun Teg'e neleri açık edeceğini bile bile. Rahibeliğin nasıl çalıştığını bu kadar yakından bilen biri olarak, o anda olanların açık ettiği şeyleri fark edebiliyordu. Bene Gesserit Konsey'indeki tartışma, ona haber verenlerin düşündüğünden da daha derinlere gidiyordu belli ki.</p>

  <p><span class="t17">"Sen benim Ba</span><span class="t17">ş</span><span class="t17">ar'</span><span class="t17">ı</span><span class="t17">ms</span><span class="t17">ı</span><span class="t17">n."</span></p>

  <p>Teg, Taraza'nın ona bıraktığı yetki belgeleri ve ruhsatların oluşturduğu desteye bir göz attı. Hepsinde Taraza'nın mührü ve imzası peşinen vardı. Bunun gösterdiği güven diğer hissettiklerine eklenince tedirginliği daha da çoğaldı.</p>

  <p><span class="t17">"Schwangyu'ya güvenme."</span></p>

  <p>Kâğıtları cebine soktu ve Patrin'i aramaya gitti. Patrin'e bilgi vermek ve onu yumuşatmak gerekiyordu. Bu görev için kimleri çağıracaklarını tartışmalıydılar. Kafasında bazı isimlerin listesini yapmaya başladı. Tehlikeli bir görevdi bu karşılarındaki. Sadece en iyi kişileri gerektiriyordu. Lanet olsun! Bu çiftlikteki her şeyi Firus'la Dimela'ya bırakmak gerekecekti. Bir sürü ayrıntı! Evin içinde yürürken kalp vuruşlarının hızlandığını hissetti.</p>

  <p>Eski askerlerden biri olan ev muhafızının önünden geçerken durakladı: "Martin, bugünkü bütün randevularımı iptal et. Kızımı bul ve çalışma odama gelip beni görmesini söyle."</p>

  <p>Haber evin içine, oradan da tüm çiftliğe yayıldı. Baş Aziz Anne'nin onunla özel görüşmesini henüz yapmış olduğunu bilen uşakları ve ailesi, otomatikman, Teg'in kafasını meşgul edebilecek anlamsız şeylerin ona ulaşmaması için koruyucu bir perde geriverdiler. En büyük kızı Dimela, Teg ona deneysel tarım projesinin sürdürülmesi için gerekli ayrıntıları sıralamaya çalıştığında sözünü fazla uzattırmadı.</p>

  <p>"Baba, ben çocuk değilim!"</p>

  <p>Teg'in çalışma odasına bitişik, küçük seradaydılar. Teg'in öğle yemeğinin bulaşıkları bir saksı rafının kösesinde duruyordu. Patrin'in not defteri öğle yemeği tepsinin arkasında, duvara dayalıydı.</p>

  <p>Teg sertçe baktı kızına. Dimela yüz olarak babasına benziyordu ama boy olarak değil. Güzel sayılamayacak kadar sıskaydı ama İyi bir evlilik yapmıştı. Üç tane güzel çocukları vardı Dimela'yla Firus'un.</p>

  <p>"Firus nerede?" diye sordu Teg.</p>

  <p>"Güney Çiftliği'ndeki dikime bakmaya gitti."</p>

  <p>"Ah evet. Patrin söylemişti."</p>

  <p>Teg gülümsedi. Dimela'nın Rahibelik tarafından yapılan öneriyi reddedip Firus'la, yani bir Lernaeusluyla evlenmeyi tercih etmesine ve babasının çevresinde kalmasına hep sevinmişti.</p>

  <p>"Bütün bildiğim, seni yeniden göreve çağırdıkları" dedi Dimela. "Tehlikeli bir görev mi?"</p>

  <p>"Biliyor musun, aynı annen gibi konuşuyorsun" dedi Teg.</p>

  <p>"Demek tehlikeli! Lanet olsun onlara; onlar için girdiğin onca tehlike yetmemiş mi?"</p>

  <p>"Belli ki yetmemiş."</p>

  <p>Dimela Teg'in yanından ayrılıp geri dönerken seranın uzaktaki kapısından Patrin içeri girdi. Geçerken Dimela'nın Patrin'e söylediklerini duydu.</p>

  <p>"Yaşlandıkça giderek Aziz Anne gibi görmeye başladı kendini!"</p>

  <p>Başka ne bekliyordu ki? diye düşündü Teg. Bir Aziz Anne'yle, Combine Honnete Ober Advancer Mercantiles'teki küçük bir memurun çocuğuydu; Rahibelik bölgesine taşınan bir evde büyümüştü. Annesinin itirazı üzerine babasının CHOAM'ın gezegenlerarası ticaret şebekesiyle bağının ortadan kalktığını daha küçük yaşta fark etmişti.</p>

  <p>Bu ev onun, babasının ölümünden sonra bir yılı bulmayan ölümüne dek annesinin eviydi. Onun eşya konusundaki tercihlerinin izi her yerde duruyordu.</p>

  <p>Patrin Teg'in karşısına gelip durdu. "Not defterimi almaya geldim. isimleri yazdınız mı?"</p>

  <p>"Birkaç tane. Gerisini sen halletsen daha İyi olur."</p>

  <p>"Peki efendim!" Patrin olduğu yerde sert ve gösterişli bir şekilde geriye çark etti ve geldiği yoldan geri döndü not defterini bacağına vura vura.</p>

  <p><span class="t17">O da hissediyor,</span> diye düşündü Teg.</p>

  <p>Çevresine göz gezdirdi bir kez daha. Bu ev hâlâ annesinin eviydi. Teg'in burada yaşadığı, bir aile yetiştirdiği onca yıldan sonra bile! Hâlâ annesinin eviydi. Ah, Teg bu serayı yapmıştı, ama oradaki çalışma odası annesinin özel odasıydı bir zamanlar.</p>

  <p>Lernaeuslu Roxbrough'lardan Janet Roxbrough. Burası eşyalarıyla, dekoruyla hâlâ o kadının eviydi. Taraza da görmüştü bunu. Teg'le karısı yüzeysel bazı şeyleri değiştirmişler, ama öz, Janet Roxbrough'a ait kalmıştı. Bu soydaki Balıkla Konuşan kanıyla ilgili bir sorun yoktu. Vaktiyle Rahibelik için nasıl da değerliydi o kadın! Loschy Teg'le evlenip de burada kendi hayatını yaşaması garip bir şeydi. Rahibeliğin üreme planlarının kuşaklar boyu nasıl yürüdüğünü anlamadıkça kavranılmaz bir şeydi.</p>

  <p><span class="t17">Yine becerdiler,</span> diye düşündü Teg. <span class="t17">Beni tüm bu y</span><span class="t17">ı</span><span class="t17">llar boyunca s</span><span class="t17">ı</span><span class="t17">rf bu an için bir kenarda haz</span><span class="t17">ı</span><span class="t17">r beklettiler.</span></p>

  <p class="p17"><span class="t21">*</span></p>

  <p><span class="t22">&nbsp;</span></p>
</body>
</html>
