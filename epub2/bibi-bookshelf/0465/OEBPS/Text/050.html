<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t5">&nbsp;</span></p>

  <p class="p15"><span class="t18">Bir organizmaya kar</span><span class="t18">ş</span><span class="t18">ı</span> <span class="t18">en kötü rekabet potansiyeli kendi türündedir. Türler zorunluluklar</span><span class="t18">ı</span> <span class="t18">harcar. En küçük miktarda var olan gereklilik bile büyümeyi s</span><span class="t18">ı</span><span class="t18">n</span><span class="t18">ı</span><span class="t18">rlar. En istenmeyen durum, büyüme h</span><span class="t18">ı</span><span class="t18">z</span><span class="t18">ı</span><span class="t18">n</span><span class="t18">ı</span> <span class="t18">belirler. (Minimum yasas</span><span class="t18">ı</span><span class="t18">.)</span></p>

  <p class="p16"><span class="t4">"Arrakis Derslerinden"</span></p>

  <p>Bina, geniş bir Caddenin biraz uzağında, ağaçlardan ve dikkatle düzenlenmiş çiçek bahçelerinden oluşan bir perdenin arkasında yükseliyordu. Bahçeler, ekili alanları sınırlayan, insan boyunda beyaz direklerle bir labirent biçiminde düzenlenmişti. Bunun içine giren hiçbir araç ağır ağır bir sürünmeden daha hızlı bir şekilde çıkamazdı buradan. Zırhlı yer aracı onu kapıya getirdiğinde Teg'in askeri dikkati tüm bunları kavramıştı. Aracın arkasında oturan diğer tek kişi olan Feldmareşal Muzzafar, Teg'in değerlendirmesini fark etti ve dedi ki:</p>

  <p>"Yaylım ışın sistemiyle yukarıdan korunuyoz."</p>

  <p>Omzunda asılı uzun bir laser silahı taşıyan, kamuflaj üniformalı bir asker kapıyı açtı ve Muzzafar çıkarken hemen hazırola geçti.</p>

  <p>Teg onu takip etti. Burasını tanımıştı. Bene Gesserit Güvenliği'nin ona verdiği "güvenli" adreslerden biriydi burası. Rahibeliğin istihbaratı zamanın gerisinde kalmıştı belli ki. Ama zamanın az farkla gerisinde kalmıştı; çünkü Muzzafar'da, Teg'in burayı biliyor olabileceği yolunda hiçbir belirti yoktu.</p>

  <p>Kapıya yürürlerken Teg, Ysai'ye yaptığı ilk gezide görmüş olduğu başka bir korunma sisteminin sağlam kaldığına dikkat etti. Ağaç ve bahçe engelleri boyunca sıralanan direklerde, güçlükle fark edilen bir ayrıntıydı bu. O direkler binadaki bir odadan çalıştırılan taraliz aygıtlarıydı. Onların elmas biçimindeki konnektörleri birbirleriyle ve binayla aralarındaki alanı "okurdu". Gözlemcinin odasındaki küçük bir düğmeye dokunulmasıyla bu taraliz aygıtları, alanlarından geçen canlı bir bedeni küçük et parçaları haline getirebilirdi.</p>

  <p>Muzzafar kapıya gelince durakladı ve Teg'e baktı. "Karşılaşacağınız Şerefli Ana buraya gelenlerin en güçlüsüdür. Tam itaatin dışında hiçbir şeye tahammülü yoktur."</p>

  <p>"Bunu bana yaptığınız bir uyarı sayıyorum."</p>

  <p>"Anlayacağınızı sanıyom. Ona Şerefli Ana deyin. Başka hiçbi şey. içeri girecez. Sizin için yapılmış yeni bi üniforma edinmek hürriyetini kullandım."</p>

  <p>Muzzafar Teg'i, daha önceki gelişinde görmediği bir odaya getirdi. Bu küçük ve takırdayan siyah panelli kutularla dolu odada ikisi için pek bir boşluk kalmıyordu. İçerisi tavandaki tek bir sarı ışıküreyle aydınlanıyordu. Teg yok-küreden beri giydiği kirlenmiş ve kırışmış tek parça giysiyi çıkarırken Muzzafar bir köşeye büzüldü.</p>

  <p>"Üzgünüm, size bi banyo yapma imkânı da veremedim" dedi Muzzafar. "Ama geç kalmamalıyız. Kadın sabırsızlanıyo."</p>

  <p>Üniformayı giyince Teg'e farklı bir kişilik geldi. Yakasındaki yıldızları bile tanıdık gelen siyah bir giysiydi bu. Yani Teg bu Şerefli Ana'nın karşısına Rahibeliğin Başar'ı olarak çıkacaktı. ilginç. Sanki bu güçlü kimlik duygusu onu hiç terk etmemiş gibi, tam bir Başar'dı yine. Ama üniforma bunu tamamlamış ve ilan etmişti. Bu giysinin içindeyken, onun gerçekte kim olduğunu vurgulayacak başka bir şeye gerek yoktu.</p>

  <p>"Böyle daha iyi" dedi Muzzafar ve Teg'i dışarı, giriş holüne çıkardı ve Teg'i hatırladığı bir kapıdan içeri soktu. Evet, "güvenli" kontaktlarla karşılaştığı yer burasıydı. O zaman odaların işlevini öğrenmişti ve pek bir şey değişmemişe benziyordu. Mikroskobik komgöz dizileri duvarların tavanla birleştiği çizgi boyunca yerleştirilmiş ve süzülen ışıkürelerin gümüş kılavuz şeritleri görünümü verilerek gizlenmişti.</p>

  <p><span class="t17">Gözetlenen ki</span><span class="t17">ş</span><span class="t17">i bunu göremez,</span> diye düşündü Teg. <span class="t17">Ve gözetleyenlerin bir milyar gözü var.</span></p>

  <p>Çifte görüşü burada tehlikenin var olduğunu, ama hemen yakında gelecek bir şiddetin olmadığını söylüyordu.</p>

  <p>Yaklaşık beş metre uzunluğunda ve dört metre enindeki bu oda çok üst düzeydeki birtakım işlerin yapıldığı bir yerdi. Burada ticari meta hiçbir zaman paranın gerçek anlamda açığa çıkmasına yol açmazdı. Buradakiler, o gün geçerliliği olan şeylerin taşınabilir eşdeğerlerine bakardı sadece -melanj, belki; ya da ilk bakışta parlak ve yumuşak görünen, ama üzerine düşen ışığa ya da dokunan canlıya göre değişen bir gökkuşağı gibi ışık saçan, yaklaşık bir insan göz küresi büyüklüğünde ve tam yusyuvarlak, süt renginde bir huzur taşı. Burası bir danikin melanjın ya da bir kese dolusu huzur taşının doğal bir şey gibi kabul edildiği bir yerdi. Burada bir gezegeni satın alacak değerde bir meblağ sadece bir baş işaretiyle, bir göz kırpmayla ya da hafifçe bir mırıltıyla el değiştirebilirdi. Alınıp verilen şeylerin cüzdanı bile bulunmazdı burada. El altında bulunan şey ancak, zehire karşı korunmuş içlerinden, üzerlerine sahtesi yapılamayan dataprintler yazılmış incecik ridulia kristal tabakaları çıkan, ince translux çantalardı.</p>

  <p>"Burası bir banka" dedi Teg.</p>

  <p>"Ne?" Muzzafar karşı duvardaki kapalı bir kapıya bakmakta meşguldü. "Ah, evet. Hanımefendi şimdi geliyor."</p>

  <p>"O bizi gözlüyor tabii."</p>

  <p>Muzzafar cevap vermedi ama canı sıkkın bir yüzle baktı.</p>

  <p>Teg çevresine bakındı. İlk gelişinden bu yana değişen bir şey var mıydı? Önemli bir değişiklik göremedi. Bunun gibi kutsal mekânların çok uzun yıllardır herhangi bir değişikliğe uğrayıp uğramadığını merak etti. Yerde kaz tüyü kadar yumuşak ve bir kürk balinasının karnı kadar beyaz bir çiğ halısı vardı. Yalnızca gözle hissedilen sahte bir ıslaklık duygusu vererek parlıyordu. Ama çıplak bir ayak (ki burada çıplak bir ayağın görüldüğü vaki değildi) olsa, okşayan bir kuruluk hissederdi.</p>

  <p>Odanın hemen hemen tam ortasında, yaklaşık iki metre uzunluğunda dar bir masa vardı. Masanın tablası en azından yirmi milim kalınlığındaydı. Teg bunun Dan jakarandası olduğunu tahmin etti. Koyu kahverengi yüzeyi öylesine parlatılmıştı ki bakışları içine çekiyor ve derindeki damarları nehir akıntısı gibi görünüyordu. Masanın çevresinde yalnızca dört tane amiral sandalyesi vardı ve sandalyeler usta bir marangoz tarafından, masayla aynı ağaçtan yapılmış; oturma ve sırt dayama yerleri, cilalı ağaçla aynı tonda bir deriyle döşenmişti.</p>

  <p>Sadece dört tane sandalye. Daha fazlası abartılı olurdu. Bu sandalyelerden birine daha önce hiç oturmamıştı ve şimdi de oturmuyordu, ama vücudunun bu sandalyelerde neyle karşılaşacağını biliyordu -hemen hemen, iğrenç bir köpekkoltuk düzeyinde bir rahatlık duygusu. Ama o derecede bir yumuşaklık ve bedensel biçime öylesine bir uyum olmaz tabii. Çok fazla rahat, oturanı gevşeme tuzağına düşürebilirdi. Bu oda ve buradaki eşyalar "Burada rahat et, ama tetikte kal" diyordu.</p>

  <p>Burada yalnızca kendine değil, arkandaki büyük şiddet gücüne de hâkim olman gerekir, diye düşündü Teg. Bu konuda daha önce de bu şekilde bir hükme varmış ve görüşü değişmemişti.</p>

  <p>Dışarıdan bakınca -saldırganları defetmek ve içeridekilerin kaçışını engellemek amaçlı enerji bariyerleri olan- ışın çizgilerinin oynayıp durduğunu gördüğü pencerelerden başka hiçbir pencere yoktu burada. Teg biliyordu; o engellerin taşıdığı, kendilerine özgü tehlikeler vardı ama bunun ima ettiği şeyler de önemliydi. Sırf bunlara harcanan enerjiyle koskoca bir kente, en uzun ömürlü sakinlerinin yaşam süresi boyunca enerji verilebilirdi.</p>

  <p>Bu servet gösterisinde hiçbir şey rasgele değildi. Muzzafar'ın gözlediği kapı hafif bir çıt sesiyle açıldı.</p>

  <p><span class="t17">Tehlike!</span></p>

  <p>Parıldayan altın rengi cüppeli bir kadın içeriye süzüldü. Kumaşın içinde kırmızı-turuncu çizgiler dans edip duruyordu.</p>

  <p><span class="t17">Bu kad</span><span class="t17">ı</span><span class="t17">n çok ya</span><span class="t17">ş</span><span class="t17">l</span><span class="t17">ı</span><span class="t17">!</span></p>

  <p>Teg bu kadının böylesine antik biri olacağını beklemiyordu. Yüzü, kırışık bir maske gibiydi. Gözleri, derine konmuş yeşil buzlardı. Burnu, gölgesiyle ince dudaklarının üzerine değen ve çenesinin keskin açısını tekrarlayan uzun bir gagaydı. Siyah bir takke beyaz saçlarını hemen hemen tümüyle örtüyordu.</p>

  <p>Muzzafar eğildi.</p>

  <p>"Bizi yalnız bırak" dedi kadın.</p>

  <p>Adam tek bir söz etmeden, kadının girdiği kapıdan çıkıp gitti. Kapı kapanınca Teg "Şerefli Ana" dedi.</p>

  <p>"Demek burasını bir banka olarak biliyorsun." Sesinde hafif bir titreme vardı sadece.</p>

  <p>"Elbette."</p>

  <p>"Büyük tutarda satış güçlerini transfer etmek için kullanılan araçlar daima vardır" dedi kadın. "Fabrikalar çalıştıran güçten değil, insanları çalıştıran güçten söz ediyorum."</p>

  <p>"Ve bu genellikle devletlerin ya da toplumların ya da uygarlıkların garip isimleriyle geçer" dedi Teg.</p>

  <p>"Sanıyorum sen çok zeki biri çıkacaksın" dedi kadın. Bir sandalye çekip oturdu, ama Teg'in oturması gerektiğini gösteren bir işaret yapmadı. "Ben bir bankacı olduğumu düşünüyorum. Pis ve can sıkıcı bir sürü dolambaçlı lafı gereksiz kılıyor bu."</p>

  <p>Teg cevap vermedi. Buna gerek olmadığı görülüyordu.</p>

  <p>Kadını incelemeye devam etti.</p>

  <p>"Niçin öyle bakıyorsun bana?" diye sordu kadın.</p>

  <p>"Sizin bu kadar yaşlı olduğunuzu tahmin etmiyordum" dedi Teg.</p>

  <p>"Heh, heh, heh. Sana daha çok sürprizimiz var Başar. Daha sonra genç bir Şerefli Ana seni işaretlemek için kulağına kendi adını mırıldanacak. Bu olursa Dur'a şükret."</p>

  <p>Teg kadının söylediklerinin çoğunu anlamadığı halde başıyla onayladı.</p>

  <p>"Burası çok da eski bir binadır" dedi kadın. "İçeri girdiğin sırada seni gözledim. Bu da şaşırttı mı seni?"</p>

  <p>"Hayır."</p>

  <p>"Bu bina binlerce yıldır önemli bir değişikliğe uğramadan kaldı. Çok daha uzun süre dayanarak bir malzemeden yapılmıştır."</p>

  <p>Teg masaya baktı.</p>

  <p>"Ah, ağaç öyle değil. Ama onun altı polastine, polaz ve pormabattır. Gerekliliğin bunları şart kıldığı durumlarda üç P-Y ler asla küçümsenmez."</p>

  <p>Teg sesini çıkarmadı.</p>

  <p>"Gereklilik" dedi kadın. "Sana yapılan gerekli şeylerden birine itirazın var mı?"</p>

  <p>"Benim itirazımın bir önemi yok" dedi Teg. Nereye varmaya çalışıyordu bu kadın? Onu inceliyordu tabii. Teg'in de onu incelediği gibi.</p>

  <p>"Başkalarının, senin onlara yaptığın şeylere itiraz ettiğini düşündüğün oldu mu hiç?"</p>

  <p>"Elbette."</p>

  <p>"Sen doğal bir komutansın Başar. Sanırım bizim için çok yararlı olacaksın."</p>

  <p>"En çok kendim için yararlı olduğumu düşünürdüm hep."</p>

  <p>"Başar! Gözlerime bak!"</p>

  <p>Teg itaat etti ve beyazların içinde yüzen küçük turuncu benekler gördü. Tehlike duygusu çok şiddetliydi.</p>

  <p>"Gözlerimi tümüyle turuncu gördün mü yandın!" dedi kadın. "Tahammül sınırımın ötesine geçmişsin demektir."</p>

  <p>Teg başıyla onayladı.</p>

  <p>"Senin komuta edebilir olman hoşuma gider, ama bana komuta edemezsin sen! Sen ancak pisliklere komuta edersin ve senin gibilere vereceğimiz tek fonksiyon budur."</p>

  <p>"Pislikler mi?"</p>

  <p>Kadın elini salladı, kayıtsızca bir hareketti bu. "Orada. Onları bilirsin. Onların merakı dar ölçeklidir. Önemli konular onların aklına hiç girmez."</p>

  <p>"Neyi kast ettiğinizi anladım."</p>

  <p>"Biz durumun bu halde kalması için çalışıyoruz" dedi kadın. "Onlara giden her şey, hayatta kalmaları için acil önem taşıyanların dışında hiçbir şeyi geçirmeyen sıkı bir filtreden süzülerek gider."</p>

  <p>"Önemli konu yok" dedi Teg.</p>

  <p>"Kabahat işledin, ama önemli değil" dedi kadın. "Oradakiler için önemli konu, Bugün yemek bulacak mıyım?"</p>

  <p>"Bu gece saldırganların ve zararlı yaratıkların giremeyeceği bir barınağım olacak mı?' gibi şeylerdir. Lüks mü? Onlar için lüks, uyuşturucuya ya da canavarı bir süre uzak tutabilecek karşı cinsten birine sahip olmaktır."</p>

  <p><span class="t17">Ve canavar da sensin,</span> diye düşündü Teg.</p>

  <p>"Sana zaman ayırıyorum Başar, çünkü senin bizim için Muzzafar'dan bile daha yararlı olabileceğini görüyorum. Ama o da olağanüstü yararlıdır gerçekten. Şu anda bile, seni bize, kabul etmeye hazır bir halde getirdiği için kendisini ödüllendiriyoruz."</p>

  <p>Teg yine ses çıkarmayınca kadın kıkırdadı. "Kabul etmeye hazır olmadığını mı düşünüyorsun yoksa?"</p>

  <p>Teg sessizliğini bozmadı. Yediği şeylerin içine bir ilaç mı katmışlardı? Çifte görüşünde parıldayıp sönen bazı şeyler görüyordu ama Şerefli Ana'nın gözündeki turuncu benekler yok olurken şiddet hareketleri de görünmez olmuştu. Ama kadının ayaklarından sakınmak gerekirdi. Öldürücü silahlardı bunlar.</p>

  <p>"Belli ki sen pislikler hakkında yanılıyorsun" dedi kadın. "Çok şükür ki onlar kendilerini çok sınırlıyorlar. Akıllarının en derin yerindeki çamurların içinde fark ederler bunu; ama bununla ya da hayatta kalmanın acil çırpınmaları dışında hiçbir şeyle uğraşacak fırsat bulamazlar."</p>

  <p>"Düzeltilemezler mi?"</p>

  <p>"Düzeltilmemeliler! Ah, kendi kendini düzeltmenin onların içinde büyük bir heves olarak kalmasını sağlıyoruz. Gerçekleşmesini değil tabii."</p>

  <p>"Onlardan esirgenmesi gereken bir lüks daha" dedi Teg.</p>

  <p>"Lüks yok! Var olmayan bir şey! Koruyucu cahillik demekten hoşlandığımız bir engelin arkasında sonsuza dek kapalı tutulması gerekir onun."</p>

  <p>"Bilmediğin şey seni üzmez" dedi Teg.</p>

  <p>"Konuşma biçiminden hoşlanmadım Başar."</p>

  <p>Yine turuncu benekler dolaştı kadının gözlerinde. Ama şiddet hissi azaldı ve kadın yeniden kıkırdadı. "Sakınacağın şey <span class="t17">bilmedi</span><span class="t17">ğ</span><span class="t17">inin</span> tersidir. Yani bilginin tehlikeli olacağını öğretiyoruz. Bunun varacağı belli olan nokta şudur: Her tür yeni bilgi, hayatta kalamamak demektir!"</p>

  <p>Şerefli Ana'nın arkasındaki kapı açıldı ve Muzzafar geri geldi. Değişmiş bir Muzzafar'dı bu; yüzüne renk gelmiş, gözleri parlamıştı. Şerefli Ana'nın sandalyesinin arkasında durdu.</p>

  <p>"Günü gelince senin bu yolda benim ardımdan gelmene izin verebilirim" dedi kadın. "Bunu yapmak benim elimdedir."</p>

  <p>Muzzafar'a ne yapmışlardı acaba? Teg merak etti. Adam sanki uyuşturucu verilmiş gibi görünüyordu.</p>

  <p>"Bendeki gücü fark ettin mi?" diye sordu kadın.</p>

  <p>Teg boğazını temizledi. "Gayet açıkça belli."</p>

  <p>"Ben bir bankacıyım, hatırladın mı? Sadık Muzzafar'ımıza bir miktar kaparo verdik sadece. Bize teşekkür mü ediyorsun Muzzafar?"</p>

  <p>"Elbette, Şerefli Ana." Sesi boğuktu.</p>

  <p>"Böyle bir gücü fark ettiğinden eminim Başar" dedi kadın. "Bene Gesserit seni iyi eğitmiş. Onlar çok yetenekli ama, korkarım bizim kadar yetenekli değiller."</p>

  <p>"Ve bana, sizin sayıca çok fazla olduğunuz söylendi" dedi Teg.</p>

  <p>"Önemli olan bizim sayımız değil Başar. Bizimki gibi bir gücün, az sayıda kişi tarafından kullanılabilir hale gelmesi de mümkündür."</p>

  <p>Bu kadın Aziz Anneler gibi. Diye düşündü Teg; fazla bir şey söylemeden cevap vermiş gibi görünebiliyor bu da.</p>

  <p>"Aslında" dedi kadın, "bizimki gibi bir gücün çoğu kişinin hayatta kalmasını sağlayan bir şey haline gelmesine izin verilir. O <span class="t17">zaman,</span> bizim hükmetmemiz için gerekli tek şey, bunu vermekten vazgeçme tehdididir." Omzunun üzerinden geriye baktı. "Sana karşı takdirimizden vazgeçmemizi ister miydin Muzzafar?"</p>

  <p>"Hayır Şerefli Ana." Adam gerçekten titriyordu!</p>

  <p>"Yeni bir uyuşturucu bulmuşsunuz" dedi Teg.</p>

  <p>Kadının gülüşü doğal ve yüksek sesli, neredeyse kabacaydı. "Hayır Başar! O bizde eskiden beri var."</p>

  <p>"Ve beni de bağımlı hale getirmek istiyorsunuz, öyle mi?"</p>

  <p>"Hükmettiğimiz diğerleri gibi. Başar; senin bir seçim şansın var: Ya itaat ya ölüm."</p>

  <p>"Evet, bu bayağı eski bir seçim" diye doğruladı Teg. Kadının hemen yapacağı tehdit neydi? Teg hiçbir şiddet hissetmiyordu. Hatta tam tersi. Çifte görüşü, aşırı duygulu bazı imaların kesik kesik görüntülerini algılıyordu. Teg'i etkileyebileceklerini mi sanıyordu bunlar?</p>

  <p>Kadın ona gülümsedi, altında duygusuz bir şeyler bulunan, şeytanca bir yüz ifadesiydi bu.</p>

  <p>"O bize iyi hizmet edecek mi Muzzafar?"</p>

  <p>"Bence öyle, Şerefli Ana."</p>

  <p>Teg kaşlarını çatarak düşündü. Bu ikilide çok derinden kötü bir şeyler vardı. Teg'in kendi davranışlarına model oluşturan her türlü ahlâka karşı çıkıyordu bunlar. Teg'in tepkilerini hızlandıran bu garip durumdan ikisinin de haberdar olmadığını hatırlamak iyi bir şeydi.</p>

  <p>Teg'in şaşkın ve tedirgin halinden zevk alır gibiydiler.</p>

  <p>Bu ikisinin gerçekte hayattan hiçbir zevk almamış olduğunu fark etmesiyle biraz kendine güven geldi Teg'e. Onların bu durumunu, Rahibeliğin eğittiği gözleriyle gayet net bir şekilde görüyordu. Şerefli Ana ve Muzzafar mutlu insanların hayatta kalmasına destek olan her şeyi unutmuştu ya da, daha büyük olasılıkla, bunlardan vazgeçmişlerdi. Onların belki de artık kendi bedenlerinde gerçek bir zevk kaynağı bulmaktan aciz olduklarını düşündü. Onlarınki daha ziyade bir röntgencinin; geldikleri hal neyse o hale gelmelerinden öncesinin nasıl olduğunu daima hatırlayan, ebedi bir gözlemcinin yaşantısıydı herhalde. Bir zamanlar zevk anlamına gelmiş olan bir şeyin uygulamasına dalsalar bile, belleklerinin kıyısına varabilmeleri için her seferinde yeni aşırılıkları zorlamaları gerekirdi.</p>

  <p>Şerefli Ana'nın gülüşü yayıldı ve bir dizi parlak beyaz diş göründü. "Ona bak Muzzafar. Bizim neler yapabileceğimizi zerre kadar anlamamış."</p>

  <p>Teg bunu duydu, ama Bene Gesserit'in eğittiği gözleriyle gördü de. Bu ikisinde bir miligram bile saflık kalmamıştı. hiçbir şey şaşırtamazdı bunları. Hiçbir şey bunlar için gerçek anlamda yeni olamazdı. Ama şu andaki <span class="t17">bu</span> aşırılığın, unuttukları heyecanları hatırlamalarını sağlayabileceği umuduyla plânlar ve tertipler yapıyorlardı yine de. Bunun olmayacağını biliyorlardı tabii ve bu deneyimden ancak, erişilmeze varmak için yeni bir girişime sürükleyecek daha yakıcı bir öfkeyle çıkmaktan başka bir şey beklemiyorlardı. Düşüncelerinin izlediği yol buydu.</p>

  <p>Teg, Bene Gesseritlerin elinde edindiği bütün yetenekleri kullanarak onlara bir gülümseme tasarladı. Şefkatle, anlayışla ve kendi yaşamından duyduğu gerçek zevkle dolu bir gülümsemeydi bu. Bunun onların suratına haykıracağı en ağır hakaret olduğunu biliyordu ve suratlarına çarptığını gördü. Muzzafar dik dik bakıyordu. Şerefli Ana turuncu gözlü öfkeden ani bir şaşkınlığa ve sonra da, gayet yavaşça, yeni doğan bir hoşnutluğa geçti. Kadın doğrusu hiç beklemiyordu bunu! Yepyeni bir şeydi bu!</p>

  <p>"Muzzafar" dedi kadın, gözlerindeki turuncu renk kaybolurken, "Başar'ımızı işaretlemesi için seçilmiş olan Şerefli Ana'yı getir."</p>

  <p>Çifte görüşü acil tehlike gösteren Teg sonunda anladı. Kendi geleceğinin farkına varmasının bilinci dalgalar halinde dışarıya yayılırken içindeki güç de giderek büyüyordu. Ondaki korkunç değişim devam ediyordu! Enerjinin yayıldığını hissetti. Onunla birlikte bir kavrayış ve bazı tercihler de geldi. Kendini bu binanın üzerinden geçen, öfkeden kudurmuş bir hortum kasırgası gibi gördü -arkasında bıraktığı (aralarında Muzzafar'ın ve Şerefli Ana'nın da bulunduğu) cesetler sağa sola saçılmıştı ve çekildiğinde geriye kalan manzara bir mezbahaya benziyordu.</p>

  <p><span class="t17">Bunu yapmal</span><span class="t17">ı</span> <span class="t17">m</span><span class="t17">ı</span><span class="t17">y</span><span class="t17">ı</span><span class="t17">m?</span> diye düşündü Teg.</p>

  <p>Öldüreceği her insan için daha fazla insanın öldürülmesi gerekecekti. Ama bunun zorunluluğunu görüyordu, sonunda Tiran'ın neyi tasarladığını gördüğü gibi. Kendisinin de hissettiği bu acıyla neredeyse bağıracaktı ama kendini tuttu.</p>

  <p>"Evet, o Şerefli Ana'yı getirin bana" dedi Teg, bunun binanın diğer yerlerinde bulup yok edeceği insan sayısını bir azaltacağını bilerek. İlk önce taraliz kontrol odası devreden çıkarılmalıydı.</p>

  <p class="p17"><span class="t21">*</span></p>

  <p>&nbsp;</p>
</body>
</html>
