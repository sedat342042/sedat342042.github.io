<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>1yasarkemal</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
  </style>
</head>

<body class="calibre">

  <div class="chapter">
    <p class="normal">— Oğlum senin bu ah çekişinde bir şey var behemahal. Her ne ise bunu bana anlat.</p>

    <p class="normal">Oğlan dedi ki:</p>

    <p class="normal">— Sen bilmiyon mu ana benim ah çektiğim işi? dedi. Senem benim nişanlımdı. Köylüler kandırış yaparaktan benden aldılar da emmisinin oğluna verdiler. Onun için ah çekiyorum. Ah çekmezsem rahat edemiyorum.</p>

    <p class="normal">Karı dedi ki:</p>

    <p class="normal">— Oğlum, insan insana para vermez amma öğüt verir. Senin halihazırda kaç liran var? dedi.</p>

    <p class="normal">Oğlan:</p>

    <p class="normal">— Altmış madeni liram var, dedi.</p>

    <p class="normal">— Satılık şimdi halihazırda neyin varsa onları da sat, yanıma gel de sana bir öğüt vereyim, dedi.</p>

    <p class="normal">Altmış liralık da tosununu, değerine değmezine bakmadı, sattı. Karının yanına geldi.</p>

    <p class="normal">Dedi ki:</p>

    <p class="normal">— Oğlum, biz kızımla suya giderik. Suyu alışın eve kadar gelemek. Orta yerde bir konak yerimiz var, oraya bir dükkân aç, dedi. Çeşitlerini dükkâna düzeceğin bir sırada ben onu suya ileririm, dedi. Biz dükkânın önüne helkeleri indirip de durunca da sen orda bir ah çek, dedi. O ahı çektikten geri, ben sana “Oğlum halin vaktin yerinde, dükkânını kurmuşsun, niçin ah çekiyon?” derim, dedi. Sen o vakit, “buraya geldiniz, su helkelerinizi bırakın da, dükkân açmışsın, hayırlı olsun dükkânın oğlum, demiyorsun bana,” de, dedi. Ona, müteessir kaldım ki, bu karıyla Senem geldiler de hayırlı olsun dükkânın demediler, de. Müteessir kaldım, onun için ah çektim, de. Ben o vakit Senem’e derim ki, “Kızım, böyle bir acar olan bir işlere ‘hayırlı olsun’ demek şarttır. Bu vazifemizi gel, ifa edek. Hayırlı olsun dükkânın diyek şu adama…”</p>

    <p class="normal">Senem’e de:</p>

    <p class="normal">— Gel kızım, şu adama dükkânın hayırlı olsun, diyek, deyişin…</p>

    <p class="normal">Senem dedi ki:</p>

    <p class="normal">— Benim kocam âşıklık etmeye giderken, haram ile konuşma, dedi. O adam bana haram. Benim kocam âşıklık etmeye giderken, haramla konuşma, ya sazımın teli kırılır, ya dilim söylemez olur. Keramet ehliyim ben, dedi.</p>

    <p class="normal">— Vay kızım, aklıyın hepsi bu mu? O keramete ermiş bir adam olsa, aralıkta âşıklık etmez abtal gibi. Tatlı söz yerden yılanı çıkarır. Bu bir tatlı sözü söyleyelim de, bunun samsasını sucuğunu yiyelim.</p>

    <p class="normal">Bu sözü karı deyince, hemen Mahmut’un dükkânına girdiler.</p>

    <p class="normal">— Hayırlı olsun dükkânın oğlum, dedi karı. Pazarlığın olsun oğlum, âlem senden alavere etsin. Kâr edesin, hiç zararın olmaya, diyerek biraz taltifledi.</p>

    <p class="normal">Şimdi bunlara Mahmut, bir top kutnu karının altına koydu. Bir top kumaş da Senem’in altına koydu. Biraz samsa sucuk getirdi.</p>

    <p class="normal">— Şunu kusura bakman, yeyin, dedi.</p>

    <p class="normal">Karı dedi ki:</p>

    <p class="normal">— Kızım Senem, dedi, bir yiğit kırk yılda meydana geliyor. Bu adam sana evvelden âşık olmuştur. Bu adamı bir gece misafir eyle. Benden bir kimseye sır çıkmaz. Sen de kocandan hiç korkma, bu adamın da gönlünü şaz eyle, dedi.</p>

    <p class="normal">Senem:</p>

    <p class="normal">— Peki, diye söz verdi.</p>

    <p class="normal">Hemen satırlarını eve götürüp geldiler.</p>

    <p class="normal">Bakkal Mahmut akşamdan sonra gelerek Senem’le birleştiler. O gece Senem’le şapur şupur ettiler, Allaha çok şükür ettiler. İncir çekirdeği göz çıkarıp deve boku kıç kırdıktan sonra, er avrat gibi sarmaş dolaş oldular, uyuyakaldılar.</p>

    <p class="normal">Karacaoğlan’dan alalım haberi. Düğünde, mecliste türkü çağırırken sazının teli kırıldı.</p>

    <p class="normal">Hemen ordan yekindi, “Eyvah, benim aklıma gelen gibi mi oldu iş,” deyişin ordan hareket etti.</p>

    <p class="normal">Karacaoğlan evine geldi ki, bakkal Mahmut Senem’le sarmaş dolaş olmuş, uyuyakalmış. Hemen kaputunu çıkardı, üstlerine örttü. Geri, düğüne geldi. Sabahleyin sazı omuzuna taktı, eve hareket eyledi.</p>

    <p class="normal">Sabahleyin Senem yekindi ki, üstlerinde Karacaoğlan’ın kaputu. Atmış öyle duruyor. Senem sabaleyin kaputu görünce:</p>

    <p class="normal">— Gözün kör ola Mahmut, bu muydu bana edeceğin. Karacaoğlan’ın kaputu… Bizi görmüş olmalı, dedi.</p>

    <p class="normal">Mahmut dedi ki:</p>

    <p class="normal">— Ben Karacaoğlan’dan hayfımı aldım. Kendisi de bildiğini tutsun, dedi.</p>

    <p class="normal">Mahmut evine geldi. Senem suç sahibi olduğunu bilince kalbi melil oldu.</p>

    <p class="normal">— Ben ne kadar yanıldım, şeytana uydum da, bu emmimin oğlunun namusunu lekeledim, diye pişman, nadim oldu.</p>

    <p class="normal">Bir kara donu vardı. Yaslı olduğu vakit giyerdi, giydi. Melil mahzun durdu.</p>

    <p class="normal">Karacaoğlan da düğünden hareket etti. Öyle şen bir vaziyetle gülüp oynayarak geliyordu. Senem görünce:</p>

    <p class="normal">— Nasıl oluyor mu, nerde kaldın? deyi taltif eder konuşurdu. Gene öyle karşıladı. Karacaoğlan da hiç argın yüz göstermeden konuşarak, “Ben iyiyim, sen nasılsın?” diyerek, eve geldiler. Birkaç dakika evde istirahat ettikten sonra Karacaoğlan:</p>

    <p class="normal">— Senem, beni epey zaman[dan] beri türkümü dinlemiyorsun, şu sazımı ver de bir türkü söyleyim de dinle, dedi. Aldı, bakalım Karacaoğlan ne söyledi:</p>

    <p class="indentmetin">Boynu uzun güvel ördek</p>

    <p class="indentmetin">Dal boynunu sürdün bugün</p>

    <p class="indentmetin">Her bakışın bir can eder</p>

    <p class="indentmetin">Dertli cana kıydın bugün</p><br class="chapter"/>
    <br class="chapter"/>

    <p class="indentmetin">Yücelerden akınırdın</p>

    <p class="indentmetin">Lale sümbül sokunurdun</p>

    <p class="indentmetin">Ben engelden sakınırdım</p>

    <p class="indentmetin">Sen engele uydun bugün</p><br class="chapter"/>
    <br class="chapter"/>

    <p class="indentmetin">Boğazında sarı akik</p>

    <p class="indentmetin">Zülfler gerdana dökük</p>

    <p class="indentmetin">Kalbim melül göğsüm yıkık</p>

    <p class="indentmetin">Dostum neler gördüm bugün</p><br class="chapter"/>
    <br class="chapter"/>

    <p class="indentmetin">Fani <span class="ideitalik">Karac’oğlan</span> fani</p>

    <p class="indentmetin">Veren alır tatlı canı</p>

    <p class="indentmetin">Sevmediğin kara donu</p>

    <p class="indentmetin">Dost karşımda giydin bugün</p>

    <div class="clrb"></div>

    <p class="normal">dedikten sonra Karacaoğlan dedi ki:</p>

    <p class="normal">— Senem, dedi, seninle biz emm’oğluyduk, emmi kızıydık, dedi. Sen benim namusumla oynadın. Ben seni üçten dokuza boşuyorum, dedi.</p>

    <p class="normal">Bu merakla Senem bir ulu ağaca bir örme bağladı, asıldı, öldü.</p>

    <p class="normal">Sonra bir kişi vardı, Karacaoğlan’ın emmisine dedi ki:</p>

    <p class="normal">— Kızın bakkal Mahmut’la görülmüş. Karacaoğlan kızını boşamış. Kızın da varmış, bir ağaca takılmış ölmüş.</p>

    <p class="normal">Emmisi:</p>

    <p class="normal">— Madem o kız namussuzluk etmiş, şeytana uymuş, kendi eliyle kendini katil etmiş. Çok iyi etmiş, memnun kaldım. Söyle Karacaoğlan’a küçük kızımı vereyim, geçmesin benden, dedi.</p>

    <p class="normal">Karacaoğlan’a deyince:</p>

    <p class="normal">— Emmin, küçük kızımı vereyim, Karacaoğlan benden geçmesin, diyor.</p>

    <p class="normal">Karacaoğlan:</p>

    <p class="normal">— Büyük kızını aldım da, küçük kızından ne hayır görürüm, dedi. Bundan sonra evlenmek geçti. Memleketi terkedip, bir dertsiz kul bulursam onunla yaşayacağım, dedi.</p>

    <p class="normal">Köyünden çıktı.</p>

    <p class="normal">Beş on gün gezdikten sonra, sabahleyin bir yere geldi. Orda bir gelin gördü, gelin çok güzeldi. Sordu geline, dedi ki:</p>

    <p class="normal">— Senin kocan var mı, yoksa başın boş mu? dedi.</p>

    <p class="normal">Gelin dedi ki:</p>

    <p class="normal">— Benim kocam yok. Babam beni her kim on bin lira verirse ona veririm, diyor.</p>

    <p class="normal">Şimdi aldı bakalım Karacaoğlan ne söylüyor orada:</p>

    <p class="indentmetin">Sabahınan ıras geldim ben bir geline</p>

    <p class="indentmetin">Ala gözler seyfi<sup class="calibre5"><a href="../Text/1yasarkemalson_split_111.html#footnote-100-67" id="footnote-100-67-backlink">[67]</a></sup> gibi bakıyor</p>

    <p class="indentmetin">Görmeden de göğ memesi yoğ imiş</p>

    <p class="indentmetin">Felek bizi ışk oduna yakıyor</p><br class="chapter"/>
    <br class="chapter"/>

    <p class="indentmetin">Kaşların benzettim illa elife</p>

    <p class="indentmetin">Bir örd düştü içerime yakıyor</p>

    <p class="indentmetin">Gallemis mi döktün kara zülüfe</p>

    <p class="indentmetin">Daim yüzün burcu burcu kokuyor</p><br class="chapter"/>
    <br class="chapter"/>

    <p class="indentmetin">Telli mahramayı atmış boynuna</p>

    <p class="indentmetin">Kendi güzelliği düşmüş aynına</p>

    <p class="indentmetin">Ağ memeler iz eylemiş koynuna</p>

    <p class="indentmetin">Gün değerse şimşek gibi balkıyor</p><br class="chapter"/>
    <br class="chapter"/>

    <p class="indentmetin"><span class="ideitalik">Karacaoğlan</span> da gördüğün öğer</p>

    <p class="indentmetin">Altın saç bağları çiğnini döğer</p>

    <p class="indentmetin">Kesilmiş kaymak[da] on bini değer</p>

    <p class="indentmetin">Gidi yokluk dizginime çöküyor.</p>

    <div class="clrb"></div>

    <p class="normal">Karacaoğlan oradan hareket etti. Günlerden bir gün, bir köyün içinden geçip gidiyordu. Kahvede köyün ağaları beyleri otururken baktılar ki caddeden bir âşık geçiyor. Gençlerden birisine dediler ki:</p>

    <p class="normal">— Şu âşığı çağır, bir türkü söyletek. Türküsünden hisseli kıssalı bir şey anlarsak, hiçbir yere göndermeyek, dediler.</p>

    <p class="normal">Hemen âşığı getirttirdiler. Dediler ki:</p>

    <p class="normal">— Âşık bize bir türkü söyle, öğüt nasihat gibicesinden. Eğer türkü işimize gelirse, bu köyün içinden ne arzu edersen onu sana vereceğiz, seni bu köylü yapacağız, dediler.</p>

    <p class="normal">Karacaoğlan:</p>

    <p class="normal">— Bu köyde kalırım amma, dertsiz hiçbir kul var mı? dedi.</p>

    <p class="normal">Köylü dedi ki:</p>

    <p class="normal">— Bizim köyümüzde hiç dertsiz bir kul yok.</p>

    <p class="normal">— Lakin ben burda kalamam ya, size de bir türkü söyleyim, dedi.</p>

    <p class="normal">Aldı, bakalım Karacaoğlan ne söyledi:</p>

    <p class="indentmetin">Yoldaş olma yol bilmeyen yolsuza</p>

    <p class="indentmetin">Selâm verme olur olmaz dinsize</p>

    <p class="indentmetin">Komşu olma namussuza arsıza</p>

    <p class="indentmetin">Sonunda ırzına hile getirir</p><br class="chapter"/>
    <br class="chapter"/>

    <p class="indentmetin">Bir körün gözüne girsen görmezse</p>

    <p class="indentmetin">Bir deliye öğüt versen almazsa</p>

    <p class="indentmetin">Bir yiğit de kendi kadrin bilmezse</p>

    <p class="indentmetin">Akibet başına belâ getirir</p><br class="chapter"/>
    <br class="chapter"/>

    <p class="indentmetin">Hey ağalar beğler müşkülüm halda</p>

    <p class="indentmetin">Bülbül eğlenir mi yapraksız dalda</p>

    <p class="indentmetin">Çok keramet var da bu tatlı dilde</p>

    <p class="indentmetin">Yüksekten uçanı ele getirir</p><br class="chapter"/>
    <br class="chapter"/>

    <p class="indentmetin">Yaz gelip de beş ayları doğuşun</p>

    <p class="indentmetin">Bülbül eğlencesin güle getirir</p>

    <p class="indentmetin">Yiğit olan yiğit vemez sırrını</p>

    <p class="indentmetin">Kötüler sevdiğin’ dile getirir</p><br class="chapter"/>
    <br class="chapter"/>

    <p class="indentmetin"><span class="ideitalik">Karacaoğlan</span> der ki bu sözler haktır</p>

    <p class="indentmetin">Meclisi meydanda sofrası paktır</p>

    <p class="indentmetin">Cehennem diyorlar ateşi yoktur</p>

    <p class="indentmetin">Herkes ataşını bile götürür</p>

    <div class="clrb"></div>

    <p class="normal">Karacaoğlan gelmekte olsun… Bir memlekette bir Beyoğlu vardı. Çok zengindi. Parasının sayısını kendi de bilmezdi. Hacılara hocalara çok zekât verirdi. Parasının zekâtını verirdi, fakirlere fukaralara sadaka verirdi. Ekmek sahibiydi, misafir sahibiydi. Serçeleri aç bırakmazdı. Herkesin karnını doyururdu. Günlerden bir gün avradına dedi ki:</p>

    <p class="normal">— Biz bu şehirden bir çeyrek saat kadar denizin yakınına bir yüksek konak tutturak. Orada daha iyi misafir sahibi oluruk, orda yaşayak, dedi.</p>

    <p class="normal">Denize yakın bir ev yaptırdılar. Şimdi Beyoğlu dedi ki:</p>

    <p class="normal">— Bize bir köle lâzım, her ne emredersek onu getirttirek, dedi.</p>

    <p class="normal">Bir Arap çocuğu yakaladılar, köle olarak yanlarına aldılar.</p>

    <p class="normal">Beyoğlu, avradıyla öyle muhabbetliydi ki, daha dünyaya öyle muhabbetli hiç kimse gelmemişti. Arap çocuğu on on iki yaşına, on beş yaşına değdi. Bir gün Beyoğlu’nun avradı Arap çocuğuna bakınca, gözüne çok hoş, çok şirin göründü. Fikrini bozarak, Arap çocuğunu kandırarak beraber oynaştılar.</p>

    <p class="normal">— Ben bu Arapla yarmayı kaynattım<sup class="calibre5"><a href="../Text/1yasarkemalson_split_111.html#footnote-100-68" id="footnote-100-68-backlink">[68]</a></sup>. Ben herife ne düzen kullanayım, diye düşünmeye başladı. Hele hasta olayım, deyip bir yatak yazdırdı<sup class="calibre5"><a href="../Text/1yasarkemalson_split_111.html#footnote-100-69" id="footnote-100-69-backlink">[69]</a></sup>.</p>

    <p class="normal">Yatağa yattı, “Ölüyom kalıyom, rahatsızım” diye çabalamaya başladı. Beyoğlu geldi:</p>

    <p class="normal">— Yahu hatun kişi, ne oldu sana yahu hatun kişi, hasta mı oldun sayrı mı oldun, sana n’oldu, diye sormaya başladı.</p>

    <p class="normal">— Ben ölüyom, dedi karısı.</p>

    <p class="normal">Beyoğlu dedi ki:</p>

    <p class="normal">— Senin hastalığın çok kötü. İnsan hasta oluşun ölmekliği mi icap eder. İyi olun inşallah, dedi.</p>

    <p class="normal">Dedi ki:</p>

    <p class="normal">— Ben ölücü bir hastayım. Bundan sonra ben başıma geleceği biliyorum. Fakat öldüğüme kaygı etmiyorum. Ölüm Allahın emri amma, bir kaygım var, dedi. Kaygım şu ki, ben öldükten sonra benden kötü bir karı alın da beni hiç hatırına getirmen, dedi.</p>

    <p class="normal">Beyoğlu dedi ki:</p>

    <p class="normal">— Sen ölme, yoksa sen öldükten sonra ben avrat almam. Ölünceye kadar bekâr kalırım, avrat almam, dedi.</p>

    <p class="normal">Karısı dedi ki:</p>

    <p class="normal">— Beni öyle kandıramazsın. Senin evlenmeyeceğini, benden sonra karı almayacağını bileyim ki, s..ini kes at.</p>

    <p class="normal">Beyoğlu dedi ki:</p>

    <p class="normal">— Bu benim karım ağır hasta, nasıl olsa ölecek. Başka da karı almam, bunun bana ne gerekliği var, dedi.</p>

    <p class="normal">Yarısından çokçasını kesti attı.</p>

    <p class="normal">Karısı bir gün yatıp beş gün yatarken, tatlı düzen yapıyordu. Bir gün yekindi, ölmedi. Birkaç gün bu vaziyette yaşadılar. Karı günlerden bir gün kocasına dedi ki:</p>

    <p class="normal">— Herif, sen avrat ben avrat, dünyanın tadını kaçırdık, nasıl olacak? dedi.</p>

    <p class="normal">Beyoğlu dedi ki:</p>

    <p class="normal">— Gözü kör olası, sen ölsen de ben kocaya varmazdım, dedin. Sen karı alırsın, dedin. İtimat etmedin. Hazır aletimi kestirdin. Şimdi bu pazar yerinde satılmaz ki, para zoruyla satın alam.</p>

    <p class="normal">Karısı dedi ki:</p>

    <p class="normal">— Ne yapayım, yanılmışsın. Kıymetini bilememişsin, deyince. Beyoğlu dedi ki:</p>

    <p class="normal">— Bunun çaresi yok, sen düşün, bunun bir düşüneceği yok benim için, dedi.</p>

    <p class="normal">Avrat dedi ki:</p>

    <p class="normal">— Şöyle bir kolaylık düşündüm. Beni boşa, Arabın oğluna nikâh eyle elinle. Ben onunla bazan yıkılayım kalkayım. Sana da eskiki gibi hürmet ikram edeyim. Kimse bilmesin bu vaziyetlerimizi, gene dışardan bakanlar beni Beyoğlu’nun avradı bilsinler.</p>

    <p class="normal">Beyoğlu boşadı. Arabın oğluna nikâh etti. Böylelikle yaşıyorlardı.</p>

    <p class="normal">Karacaoğlan bir baktı ki (geldi Karacaoğlan gayri), denizin kenarında bir yüksek konak var. “Acaba bu adam dertsiz bir kula benziyor, ben şunun yanına varayım da, şunun kahvecisi olayım,” dedi. Yanına vardı. Beyoğlu’yla odaya oturdular. Kahvesini içti. Yemeğini yedikten sonra, zaman geldi, yattılar. Araboğlu da içeri gitti, hanımla yattı. Karacaoğlan dedi ki:</p>

    <p class="normal">— Bu bey harem odasına gitmedi, misafir odasında kaldı. Acaba karısına küskün müydü?</p>

    <p class="normal">Karacaoğlan yatağın içerisinde bir malihülyaya daldı<sup class="calibre5"><a href="../Text/1yasarkemalson_split_111.html#footnote-100-70" id="footnote-100-70-backlink">[70]</a></sup>. “Acep benim gibi de dertli kul var m’ola? Emmimin kızını terkedince namusuna leke geldi, memleketimi terkettim,” dedi, bir “ah” çekti.</p>

    <p class="normal">Beyoğlu da bir malihülyaya daldı. “Acaba benim gibi de bir dertli kul var m’ola? Benim karım bu vaziyete getirdi beni, ne kadar dertli kul oldum,” deyi o da bir “ah” çekti.</p>

    <p class="normal">Karacaoğlan dedi ki:</p>

    <p class="normal">— Baba, benim derdim var. Ben ah çekiyom, sana n’oluyor?</p>

    <p class="normal">Bey oğlu dedi ki:</p>

    <p class="normal">— Benim derdimi bir dağa yükletseler dağ götüremez. Anca ben götürüyorum, dedi.</p>

    <p class="normal">— Söyle derdini, dedi Beyoğlu’na Karacaoğlan.</p>

    <p class="normal">Aldı bakalım Beyoğlu ne söyledi:</p>

    <p class="indentmetin">Sevdiğim giydi de yeşil alları</p>

    <p class="indentmetin">Yakın etti ırakdaki yolları</p>

    <p class="indentmetin">Taze taze bitirdiğim gülleri</p>

    <p class="indentmetin">Ah nideyim bir köleye yoldurdu</p><br class="chapter"/>
    <br class="chapter"/>

    <p class="indentmetin">Yekin sevdiğim de kuşağı kuşan</p>

    <p class="indentmetin">Del(i)-olur da senin derdine düşen</p>

    <p class="indentmetin">Hoş geldin deyip de sarıp sarmaşan</p>

    <p class="indentmetin">Muhabbeti ara yerden kaldırdı</p><br class="chapter"/>
    <br class="chapter"/>

    <p class="indentmetin">İndirdi de kömür gözlerin indirdi</p>

    <p class="indentmetin">İndirdi de bir kötüyü bindirdi</p>

    <p class="indentmetin">Dost başa bakar düşman ayağa</p>

    <p class="indentmetin">Düşmanımı şad eyledi güldürdü</p><br class="chapter"/>
    <br class="chapter"/>

    <p class="indentmetin">Bakın hele <span class="ideitalik">Beyoğlu</span>’nun haline</p>

    <p class="indentmetin">Döner değirmen bu çeşmim seline</p>

    <p class="indentmetin">İnanman ağalar (da) dostun diline</p>

    <p class="indentmetin">Bakın beni serseriye yeldirdi</p>

    <div class="clrb"></div>

    <p class="normal">deyip kestikten sonra Karacaoğlan dedi ki:</p>

    <p class="indentmetin">Kulak verdim çar köşeyi dinledim</p>

    <p class="indentmetin">Bizim için gıybet eden çoğ imiş</p>

    <p class="indentmetin">Bilemedim emmi dayı kıymetin</p>

    <p class="indentmetin">Arkamızda bir karlıca dağ imiş</p><br class="chapter"/>
    <br class="chapter"/>

    <p class="indentmetin">Annacımda yeşil yapraklı dağlar</p>

    <p class="indentmetin">Hastanın halinden ne bilir sağlar</p>

    <p class="indentmetin">Her nereye varsan dertliler ağlar</p>

    <p class="indentmetin">Gezdim şu dünyayı dertsiz yoğ imiş</p><br class="chapter"/>
    <br class="chapter"/>

    <p class="indentmetin"><span class="ideitalik">Karac’oğlan</span> der ki gidip gelmeden</p>

    <p class="indentmetin">Ben usandım el içinde yelmeden</p>

    <p class="indentmetin">Çok yaşayıp mihnetinen<sup class="calibre5"><a href="../Text/1yasarkemalson_split_111.html#footnote-100-71" id="footnote-100-71-backlink">[71]</a></sup> ölmeden</p>

    <p class="indentmetin">Az yaşayıp bir dem sürmek yeğ imiş</p>

    <div class="clrb"></div>

    <p class="normal">dedi kesti.</p>

    <p class="normal">Karacaoğlan orda durmadı, çıktı hareket etti. Beyoğlu da böylelikle öldü. O zamanın adamı:</p>

    <p class="normal">— Aman, her gün gelir geçer. Geçmeseydi Beyoğlu’nun günü geçmez, dönmezdi, derlerdi…</p>

    <p class="normal">Karacaoğlan ordan ileri varışın bir gelinle bir kız görür.</p>

    <p class="normal">Gelin dedi ki:</p>

    <p class="normal">— Şu gelen oğlan beni beğenir.</p>

    <p class="normal">Kız dedi ki:</p>

    <p class="normal">— Beni beğenir, seni beğenmez, dedi.</p>

    <p class="normal">Bunlar bu iddiayı ettiler. Gelin aldı, ne söyleyecek bakalım:</p>

    <p class="indentmetin">— Bir kızınan bir gelinin kasdi var</p>

    <p class="indentmetin" style="text-indent:3%">Gelin der ki: İrengimiz al olur</p>

    <p class="indentmetin" style="text-indent:3%">Ala göze siyah sürme çekersem</p>

    <p class="indentmetin" style="text-indent:3%">Gözü kanlı yiğitlerden gel olur</p><br class="chapter"/>
    <br class="chapter"/>

    <p class="indentmetin">— Kız derkine: Şu canımın kastine</p>

    <p class="indentmetin" style="text-indent:3%">Dostu olan gül gönderir dostuna</p>

    <p class="indentmetin" style="text-indent:3%">Bir yiğit de otursa ağ göğsünün üstüne</p>

    <p class="indentmetin" style="text-indent:3%">Ala karlı mor sümbüllü yayl’olur</p><br class="chapter"/>
    <br class="chapter"/>

    <p class="indentmetin">— Haydi kız seniynen mahkem(e)’olalım</p>

    <p class="indentmetin" style="text-indent:3%">Kadıdan müftüden fetva alalım</p>

    <p class="indentmetin" style="text-indent:3%">İkimiz de birer alma sunalım</p>

    <p class="indentmetin" style="text-indent:3%">Yetgini<sup class="calibre5"><a href="../Text/1yasarkemalson_split_111.html#footnote-100-72" id="footnote-100-72-backlink">[72]</a></sup> dururken hamı kim alır</p><br class="chapter"/>
    <br class="chapter"/>

    <p class="indentmetin">— Almanın sağlamın’ yüke tutarlar</p>

    <p class="indentmetin" style="text-indent:3%">Uluğun’ çürüğün’ suya atarlar</p>

    <p class="indentmetin" style="text-indent:3%">Tere yağı oğul bala katarlar</p>

    <p class="indentmetin" style="text-indent:3%">Var git gelin var git ergen ben(i)’alır</p><br class="chapter"/>
    <br class="chapter"/>

    <p class="indentmetin">— Gelin der ki: Çeşit çeşit başım var</p>

    <p class="indentmetin" style="text-indent:3%">Baş altında hilal gibi kaşım var</p>

    <p class="indentmetin" style="text-indent:3%">Kız senin de bir gecelik işin var</p>

    <p class="indentmetin" style="text-indent:3%">İkincisi kervan gider yol olur</p><br class="chapter"/>
    <br class="chapter"/>

    <p class="indentmetin">— Yaz gelip de beş ayları doğma mı</p>

    <p class="indentmetin" style="text-indent:3%">Hakk’ın irahmeti yere yağma mı</p>

    <p class="indentmetin" style="text-indent:3%">O bir gecem bin geceni değme mi</p>

    <p class="indentmetin" style="text-indent:3%">Gözü kanlı koçyiğide bal olur</p><br class="chapter"/>
    <br class="chapter"/>

    <p class="indentmetin">— <span class="ideitalik">Karac’oğlan</span> der ki dağlar meşesi</p>

    <p class="indentmetin" style="text-indent:3%">İki güzel birbirine düşesi</p>

    <p class="indentmetin" style="text-indent:3%">Biri gül biri top mor menevşesi</p>

    <p class="indentmetin" style="text-indent:3%">Karac’oğlan ikinize kul olur</p>

    <div class="clrb"></div>

    <p class="normal">deyip kesiyor.</p>

    <p class="normal">Karacaoğlan ordan gitti, birkaç gün sonra karşısına bir kız rastgeldi. Aldı bakayım ona karşı Karacaoğlan ne söyler:</p>

    <p class="indentmetin">Aşağıdan gelen yelkenli gemi</p>

    <p class="indentmetin">Yiyelim içelim sürelim demi</p>

    <p class="indentmetin">Teknede bulursam yutarım seni</p>

    <p class="indentmetin">Havadaki uçan turnayısan da</p>

    <div class="clrb"></div>

    <p class="normal">Aldı kız:</p>

    <p class="indentmetin">Oğlan ben de bir kaşıcak karayım</p>

    <p class="indentmetin">Gören âşıklara cevrü belâyım</p>

    <p class="indentmetin">Küffardan yapılmış demir kaleyim</p>

    <p class="indentmetin">Alaman Hazreti Ali’yisen de</p>

    <div class="clrb"></div>

    <p class="normal">Aldı Karacaoğlan:</p>

    <p class="indentmetin">Kız benim sana da çokça ahdim var</p>

    <p class="indentmetin">Yalan dünyada daha medhim var</p>

    <p class="indentmetin">Demirden kalene tunçtan topum var</p>

    <p class="indentmetin">Sökerim dünyanın suruyusan da</p>

    <div class="clrb"></div>

    <p class="normal">Kız aldı:</p>

    <p class="indentmetin">Oğlan, meylimi de meyline katmam</p>

    <p class="indentmetin">Dinin hak ise de dinine tapmam</p>

    <p class="indentmetin">Senin dediğin de şu yola gitmem</p>

    <p class="indentmetin">Varmam Mevlâ’nın sevgili kuluyusan da</p>

    <div class="clrb"></div>

    <p class="normal">Karacaoğlan aldı:</p>

    <p class="indentmetin">Kız meylini meylime de katarım</p>

    <p class="indentmetin">Hak dinin var ise ona taparım</p>

    <p class="indentmetin">Hamddan (?) üstüne köprü çatarım</p>

    <p class="indentmetin">Geçerim Tuna’nın seli isen de</p>

    <div class="clrb"></div>

    <p class="normal">Kız:</p>

    <p class="indentmetin">Oğlan ne çok çalınıyon bizim kaleme</p>

    <p class="indentmetin">Yaşım küçük dayanaman belâma</p>

    <p class="indentmetin">Sırrını verme de cümle âleme</p>

    <p class="indentmetin">Gel sarılak oğlan deli isen de</p>

    <div class="clrb"></div>

    <p class="normal">Karacaoğlan:</p>

    <p class="indentmetin"><span class="ideitalik">Karac’oğlan</span> der ki yüce dağ imiş</p>

    <p class="indentmetin">Etirafı bahçe ile bağ imiş</p>

    <p class="indentmetin">Kız seni sınadım sabrın yoğ imiş</p>

    <p class="indentmetin">Almam şimden sonra hürü isen de</p>

    <div class="clrb"></div>

    <p class="normal">deyip kesiyor. Burdan Karacaoğlan gider. Gördüğü güzele, önüne gelene türkü yakar…</p>

    <p class="normal1">(Yarım kalmış olan bu hikâye, Andırın’ın Çiçekli köyünden 1315/ 1899 doğumlu İbrahim İnekçi’den derlendi. O da, Andırın’ın Tokmaklı köyünde oturan, doksan dokuz yaşındaki Âşık Mehmet’ten öğrendiğini söyledi.)</p>
  </div>

</body>

</html>