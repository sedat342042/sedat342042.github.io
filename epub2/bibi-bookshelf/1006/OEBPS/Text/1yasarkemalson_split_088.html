<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>1yasarkemal</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
  </style>
</head>

<body class="calibre">

  <div class="chapter">

    <p class="normal">— Pek güzel oğlum, diyor cadı karısı kervancıya. Sen git.</p>

    <p class="normal">Üç beş gün o evde kalıyor. Diyor ki:</p>

    <p class="normal">— Kızım, sen kervancıyla yakın olursan, sana Hind’den, Yemen’den çok güzel kumaşlar getirecek.</p>

    <p class="normal">Avcı, gelince, “Bu karı neci?” diye soruyor.</p>

    <p class="normal">— Hicaza gidiyordum oğlum, hayvanım öldü. Tesadüfen evinizde misafir olarak kalacağım.</p>

    <p class="normal">Avcı bundan hiçbir şey anlamıyor. Cadı karı avcının ailesinin aklını tamamıyla çeliyor, kervancıyla görüşme sözü alıyor. O sırada kervancı geliyor, görüşüyorlar.</p>

    <p class="normal">Kervancıyla karı dönüp gidiyorlar.</p>

    <p class="normal">— On beş gün sonra gelirim kızım, diyor, elbiselerini sana getiririm.</p>

    <p class="normal">On beş gün sonra elbiselerle geliyor. Kervancı da geliyor, diyor ki:</p>

    <p class="normal">— Nineciğim, bu gelinin kocasını bir tarafa göndermenin çaresi?</p>

    <p class="normal">Kadın:</p>

    <p class="normal">— Kızım, diyor, senin kocan avdan gelince ne söyler?</p>

    <p class="normal">— Benim gibi avcı, gürbüz, kuvvetli var mı? diye söyler.</p>

    <p class="normal">— Öyle söylediğinde de ki: “Haramiler dağından Zor Ali isminde bir adam var, senden kuvvetli, zorlu.”</p>

    <p class="normal">Avcı geldiğinde:</p>

    <p class="normal">— Emmi kızı, benim gibi gürbüz, avcı ve kuvvetli pehlivan var mı? dediğinde diyor ki:</p>

    <p class="normal">— Haramiler dağında Zor Ali isminde bir adam varmış.</p>

    <p class="normal">— Ya öyleyse bize yol göründü, hadi allahaısmarladık, diyerek yola revan oluyor.</p>

    <p class="normal">Yedi gün yedi gece gittikten sora Zor Ali’nin evinin önüne varıyor:</p>

    <p class="normal">— İn aşağıya Zor Ali, diyor, alçak, namussuz!</p>

    <p class="normal">Zor Ali:</p>

    <p class="normal">— Kardeşim ne istersin benden?</p>

    <p class="normal">— İn aşağıya alçak namussuz, seninle boy ölçüşeceğim.</p>

    <p class="normal">Zor Ali diyor ki:</p>

    <p class="normal">— Sen misafirsin. Bir yemek ve kahveden sonra maksadını bana anlat.</p>

    <p class="normal">— Yemekten, kahveden sonra maksat anlatılmaz. Erkeksen in er meydanına!</p>

    <p class="normal">— Kardeşim, erkek sözüyle mi geldin sen buraya, kadın sözüyle mi?</p>

    <p class="normal">— Ben onu sana sormuyorum. İn aşağı!</p>

    <p class="normal">— Sen sormuyorsan ben soruyorum. Erkek sözüyle mi geldin, kadın sözüyle mi?</p>

    <p class="normal">Avcı dedi ki:</p>

    <p class="normal">— Ailemin sözüyle geldim.</p>

    <p class="normal">Zor Ali dedi ki:</p>

    <p class="normal">— Eyvah, aldanmışsın. Ailen seni baştan atmış, başkasıyla sevişiyor.</p>

    <p class="normal">— İn aşağı. Anlatayım da, haksızsam boynumu vur.</p>

    <p class="normal">Zor Ali iniyor. Yukarı çıkıyorlar. Yemek yeyip kahve içtikten sonra diyor ki:</p>

    <p class="normal">— Benim annemle babam, aşiret yurdunda sekiz on yaşında bir kız çocuğu buluyorlar. Büyütüp bana veriyorlar. Anam babam öldükten sonra… On yaşında bir kızım, altı yaşında bir oğlum vardı. Bu havalide kırk tane hanemiz vardı. Daim vakit benim fırsatımı ararlardı. Bir gün ailem, “Anamı babamı isterim” diye zorladı. Her ne kadar “Bilmem” dediysem de,</p>

    <p class="normal">“Bulacaksın. Akrabasız kimse olmaz.”</p>

    <p class="normal">Dedim ki:</p>

    <p class="normal">“Gideyim arayayım bari.”</p>

    <p class="normal">Harami dağına çıkıyor. Bir ihtiyar kadınla bir erkek aşiretli buluyor. Macerayı anlatıyor. Diyor ki:</p>

    <p class="normal">“Benim bir ailem var. İsmi Ayşe. Getirdiğimde, filan zaman biz seni kaybettik, diye sarmaş dolaş olun. Baba ana çıkın.”</p>

    <p class="normal">Dönüp geliyor. Ailesini, çocuklarını beraberine alarak yola çıkıyor. Yolda bir rahmet tutuyor. Bir mağaraya gizleniyorlar. Mağara gayet genişmiş. Kırk Harami, o mağarada yatar kalkarmış. Ailesine diyor ki: “Benim düşmanlarım buraya da geldiler, ses etme. Ben dardayım, onlarla burada çarpışamam.”</p>

    <p class="normal">Ailesi, “Demek ki sen kendi yurdunda erkeksin,” diyor. O esnada oğlan çocuğuna bir sille vuruyor ailesi.</p>

    <p class="normal">“Amma benim ne kabahatim var?”</p>

    <p class="normal">Zor Ali dedi ki:</p>

    <p class="normal">“Aman oğlum, sus,” dedi.</p>

    <p class="normal">Ailesi dedi ki:</p>

    <p class="normal">“Niçin sussun?”</p>

    <p class="normal">O esnada harami başı haberi aldı:</p>

    <p class="normal">“Zor Ali burda olsa gerek. Hücum!” diyor. Ve gelip Zor Ali’yi yakalıyorlar. Ayaklarını ve elini bağlıyorlar.</p>

    <p class="normal">Ailesi diyor ki:</p>

    <p class="normal">“Madem ki er değilmişsin, işte belanı buldun.”</p>

    <p class="normal">Ve gidip harami başının kucağına oturuyor. Harami başı iki şişe patlatarak, iki kadına bir kendisine, içmeye başlıyor.</p>

    <p class="normal">Kadın kafayı bulunca ortaya dineliyor.</p>

    <p class="normal">“Ne çeşit oyunlar istersin harami başı?” diyor.</p>

    <p class="normal">Çarpanayı takınarak, çırılçıplak olarak çarpanayı vuruyor, dönmeye başlıyor. Bir iki saat oynuyor ve yorulup düşüp yatıyor.</p>

    <p class="normal">Zor Ali diyor ki, “Kızım,” diyor, “şu kılıcımla ayaklarımdaki ve ellerimdeki ipi kesiver.”</p>

    <p class="normal">Kız diyor ki:</p>

    <p class="normal">“Babacığım,” diyor, “kadın kısmından hiç iyilik bekleme.”</p>

    <p class="normal">Kız da düşüp uyuyor.</p>

    <p class="normal">“Oğlum,” diyor, “şu kılıcımı al da şu iplerimi kesiver.”</p>

    <p class="normal">“Kılıçla olmazsa dişimle keseceğim babacığım.”</p>

    <p class="normal">Kılıcı alarak ellerinin ve ayaklarının iplerini kesti. Zor Ali kılıca sarılarak haramilerin yirmi dokuz tanesini öldürüyor ve gelip yerine yatıyor.</p>

    <p class="normal">“Of, imdat senden yarabbi!” diye bağırıyor.</p>

    <p class="normal">Harami başı uyandı.</p>

    <p class="normal">“Ne o Zor Ali, ayakların mı ağrıdı ellerin mi?”</p>

    <p class="normal">“Ciğerim ağrıdı ne fayda” dedi Zor Ali.</p>

    <p class="normal">O esnada kadın kalktı, gene oynamaya başladı. Harami başı sordu:</p>

    <p class="normal">“Ne gördün düşünde Zor Ali?”</p>

    <p class="normal">“Avcı gittim bir pınara oturdum. Kırk tane erkek keklikle bir kancık keklik, bir de kancık palaz sulanmaya indiler. Tüfek sıktımdı, yirmi dokuz erkek kancık gördüm. On bir erkek keklikle bir kancık keklik ve bir palaz kaldı. İkinci oturuşunda onunu da temizlerim.</p>

    <p class="normal">Kızı ve ailesi güldü. Kızı dedi ki:</p>

    <p class="normal">“Babacığım eskiden böyle samranırdı.”</p>

    <p class="normal">Tekrar yattılar. Zor Ali kalkıp haramilerin on tanesini öldürdü, harami başına bir depik vurdu:</p>

    <p class="normal">“Kalk bedevi herif, ölçüleyim seninle.”</p>

    <p class="normal">Harami başının ellerini ayaklarını keserek, ailesinin de gözlerini oyarak, kızının da dilini keserek, oğlunun gözlerinden öperek evine geldi.</p>

    <p class="normal">Avcıya diyor ki:</p>

    <p class="normal">— Bu hal başıma böylece geldi. Oğlumla beraber bu meskeni bekliyorum. Git, sen de evinin yüksek bir yerine çık otur. Evinde olanı gözetle.</p>

    <p class="normal">Evinin yüksek bir yerine çıkarak oturdu. Evini gözetledi. O esnada bir ihtiyar, arkasında bir sandıkla geldi, sandığı bıraktı. Uyuyakaldı. Koca uyuyunca sandığın içerisinden bir genç kadın çıkıp, belinde bir çıkınla taşımış olduğu dostuna, “buralarda kimse olmaz,” diyerek muhabbete başlıyorlar.</p>

    <p class="normal">İhtiyarın yanına gelerek,</p>

    <p class="normal">— Haydi evimize, diyor.</p>

    <p class="normal">Eve varıyor. Cadı karısı sihirleyerek delikanlıyı bir merkep yapıp bağlıyor. İhtiyar da geliyor evine. Cadı diyor ki:</p>

    <p class="normal">— Evladım tez ol, ben gideceğim.</p>

    <p class="normal">Avcı Ali diyor ki:</p>

    <p class="normal">— Bir yemek yemeyince seni salmam, diyor. Sesleniyor:</p>

    <p class="normal">— Emmi kızı, büyük tenceremizle bir bulgur pilavı pişir.</p>

    <p class="normal">— Emmi oğlu, iki kişilik yeter.</p>

    <p class="normal">— Büyük tencereyle vur, diyor avcı.</p>

    <p class="normal">Büyük tencereyle vuruyor. Ve sofrayı ortaya seriyorlar.</p>

    <p class="normal">— Yedi tane kaşık getir, diyor.</p>

    <p class="normal">— Ne yapacaksın emmi oğlu yedi kaşığı? diyor.</p>

    <p class="normal">— Sen getir, nene lazım.</p>

    <p class="normal">İhtiyara diyor ki:</p>

    <p class="normal">— Sandığı aç bakalım, ihtiyarın genç karısını, sihirlemiş olduğun dostumu çıkar.</p>

    <p class="normal">Çıkarıyor. Cadı karısına:</p>

    <p class="normal">— Ahırdaki eşeği getir yemek yesin.</p>

    <p class="normal">Cadı karısı:</p>

    <p class="normal">— Oğlum eşek yemek yemez.</p>

    <p class="normal">— Yemek yemedik eşek avrat sevmez, diyor avcı.</p>

    <p class="normal">Onu da çıkarıyorlar.</p>

    <p class="normal">— Emmi kızı! Sen, ben, iki. Cadı karısı, dostu, dört. İhtiyarla ailesi altı. Bir de onun dostu, yedi.</p>

    <p class="normal">Yemeği yedikten sonra altı tanesini temizleyip memleketine geçip gidiyor.</p>

    <p class="normal">Gökten üç elma düşüyor. Birini ben yiyorum, birini Ahmet, birini hikâye söyleyen yiyor.</p>

    <p class="normal1">(Kadirli’nin Hacımusaoğlan köyünden, 1325/1909 doğumlu Ahmet Karagöz’den derlendi.)</p>

  </div>

</body>

</html>