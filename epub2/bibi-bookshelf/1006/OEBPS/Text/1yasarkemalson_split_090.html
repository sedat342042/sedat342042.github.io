<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>1yasarkemal</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
  </style>
</head>

<body class="calibre">

  <h2 class="indentmetinbold" id="calibre_toc_72">KOCA TANIR</h2>

  <p class="normal">Koca Tanır Elbistan’ın Şerefli köyünde yaşarmış. Orda Senem adlı bir kıza vuruluyor. Şerefli’nin beyleri de Koca Tanır’a garezen kızı Reyhanlı köyüne kocaya veriyorlar. Zaman geçiyor, karı yetmiş seksen yaşına değiyor. Koca Tanır da doksan, yüz yaşına değiyor. Ermeni mi, birisi kap satarmış. Bu Reyhanlı köyüne varıyor, Senem’le konuşuyor.</p>

  <p class="normal">— Elbistan tarafına da gidiyor musun? diyor.</p>

  <p class="normal">— Gidiyorum, diyor.</p>

  <p class="normal">— Şerefli köyünde Koca Tanır namında bir adam var, onu bilir misin? diyor.</p>

  <p class="normal">Ermeni de,</p>

  <p class="normal">— Pek bilirim, diyor. Gözlerinin ikisi de kör olmuş.</p>

  <p class="normal">— Ona gidersen benden çok selâm söyle, ahret hakkın helal etsin, diyor.</p>

  <p class="normal">Ermeni diyor ki:</p>

  <p class="normal">— E, seni ne bilecek de böyle söylüyorsun? diyor.</p>

  <p class="normal">O diyor ki:</p>

  <p class="normal">— Senin gençliğinde burdan Senem adlı bir kız kocaya gitmiş. Sana da çok selâmı var, dersin.</p>

  <p class="normal">Ondan sonra Ermeni dolanıp çevrilip Koca Tanır’ın yanına geliyor. Bakıyor ki, Tanır duvarın gölgeden yüzüne oturmuş. İki gözleri kör, duruyor orda. Bunu görünce, Ermeninin, Senem’in saldığı selâm aklına düşmüş. Yanına varmış:</p>

  <p class="normal">— Tanır Ağa, sana bir karının selâmı vardı, demiş.</p>

  <p class="normal">— Nasıl karıymış, adı neydi? diye sormuş.</p>

  <p class="normal">— Senin gençliğinde o buralardan gelin gitmiş, adı Senem’miş. Sana da çok selâmı var. Ahret hakkını helal etsin, dedi.</p>

  <p class="normal">Koca Tanır değneğini eline aldı, ağlayarak türküye başladı:</p>

  <p class="indentmetin">Bir selâm geldi nazlı Senem’den</p>

  <p class="indentmetin">Deli gönül sevdalanmaya başladı</p>

  <p class="indentmetin">Akmaz iken kör pınarın ayağı</p>

  <p class="indentmetin">Suyu geldi çağlamaya başladı</p>

  <p><br class="chapter"/>
  <br class="chapter"/></p>

  <p class="indentmetin">Senem’in giydiği gene mi sarı</p>

  <p class="indentmetin">Ölmeden yüzünü göreydim bari</p>

  <p class="indentmetin">Yıkılmış değirmenin erkeği peri</p>

  <p class="indentmetin">Su gelince düzenine başladı</p>

  <p><br class="chapter"/>
  <br class="chapter"/></p>

  <p class="indentmetin">Aşkın tavası da ocakta kaynar</p>

  <p class="indentmetin">Şu deli gönlüm de durmayıp oynar</p>

  <p class="indentmetin">Ermeni, dillerin şekerler çiğner</p>

  <p class="indentmetin">Tatlı tatlı şar olmaya başladı</p>

  <p><br class="chapter"/>
  <br class="chapter"/></p>

  <p class="indentmetin">Hele bakın şu feleğin işine</p>

  <p class="indentmetin">Zehir kattı ekmeğime aşına</p>

  <p class="indentmetin">Senem değdi yetmiş seksen yaşına</p>

  <p class="indentmetin">Benimki de yüz olmaya başladı</p>

  <p><br class="chapter"/>
  <br class="chapter"/></p>

  <p class="indentmetin">Senem’in yaylası Binboğa’nın dağları</p>

  <p class="indentmetin">Çıkartsın karayı giysin ağları</p>

  <p class="indentmetin">Körolası Şerefli’nin beğleri</p>

  <p class="indentmetin">Koca Tanır gencelmeye başladı</p>

  <p class="indentmetinitalik"><span class="indentmetinitalik1">(Yarım kalmıştır.)</span></p>

  <div class="clrb"></div>

</body>

</html>