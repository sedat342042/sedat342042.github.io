<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>1yasarkemal</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
  </style>
</head>

<body class="calibre">

  <h2 class="indentmetinbold" id="calibre_toc_79">KARAKIZ HATUN</h2>

  <p class="normal">Karakız Hatun anasından doğduğunda, otuz iki dişi tamam olarak doğmuş. Kız yetiştiğinde, bu aşiretler meyanında meşhur bir kız oluyor. Maraş Bayazıt beylerinden Kadir Paşa nâmında bir derebeyine bu kız veriliyor. Kadir Paşa’dan Süleyman nâmında bir oğlu oluyor. Vardığı geceden başka da kocasıyla hiç görüşmüyor. Bir sefer görüşüyor, bir oğlu oluyor. 255 veyahut 56’da ölüyor<sup class="calibre5"><a href="../Text/1yasarkemalson_split_111.html#footnote-100-104" id="footnote-100-104-backlink">[104]</a></sup>.</p>

  <p class="normal">Karakız Hatun diyor ki:</p>

  <p class="normal">— Eğer karılık böyle alta yatacağımı bilseydim, ben katiyen kocaya gelmezdim, diyor.</p>

  <p class="normal">Kadir Paşa öldükten sonra, kardeşi Osman derebeyliğe geçiyor. 62’ye<sup class="calibre5"><a href="../Text/1yasarkemalson_split_111.html#footnote-100-105" id="footnote-100-105-backlink">[105]</a></sup> kadar Osman derebeylikte bulunuyor.</p>

  <p class="normal">Yozgat Çapanoğullarından kürk alıyorlar, derebeyi kürkü alıyorlar. O zamanlar derebeyliği Çapanoğlu veriyor. Derebeyliğe ait kürkler vardır, o kürkü kim giyerse, o derebeyidir.</p>

  <p class="normal">Derebeyler birikip Çapanoğlu’nun yanına gidiyorlardı. Süleyman Bey de o zaman yetişmiş bir delikanlıydı. Emmisinin Çapanoğlu’na gideceğini duyunca:</p>

  <p class="normal">— Ben de gideyim, demiş.</p>

  <p class="normal">Emmisi de götürmek istememiş. Gelmiş anasına söylemiş:</p>

  <p class="normal">— Ben emmimle Çapanoğlu’na gidecektim. Beni götürmüyor.</p>

  <p class="normal">Karakız Hatun Osman’ı çağırmış:</p>

  <p class="normal">— Osman, demiş, Süleyman da gidecek sizinle, demiş.</p>

  <p class="normal">— Peki götürelim hatun, Süleyman da gitsin, demiş.</p>

  <div class="calibre1" id="calibre_pb_109"></div>

</body>

</html>