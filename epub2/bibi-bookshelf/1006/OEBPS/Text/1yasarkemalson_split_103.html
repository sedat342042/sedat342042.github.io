<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>1yasarkemal</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
  </style>
</head>

<body class="calibre">

  <div class="chapter">
    <h2 class="indentmetinbold" id="calibre_toc_78">GÜNDEŞLİOĞLU</h2>

    <p class="normal">Var varanın sür sürenin, destursuz bağa girenin sopa yemesi çoktur.</p>

    <p class="normal">Bir memlekette Gündeşlioğlu derler zengin bir adam vardı. Malı mülkü çoktu. Öyle zengindi ki, hiç emsali yoktu. Bir karısı vardı, ismine Leyli derlerdi. Kendisi her ne iş yapacak olursa, karısına danışmadan yapmazdı.</p>

    <p class="normal">Günlerden bir gün düşünde, “Sana bir yokluk gelecek. Gençlikte mi gelsin, kocalıkta mı gelsin?” dediler.</p>

    <p class="normal">Kendisi dedi ki: “Ben horantama danışmayınca hiçbir iş yapmam. Ona danışayım da, gençlikte gelsin derse gençlikte, kocalıkta derse kocalıkta, size anlatırım. Bu günlük müsaade edin bana,” dedi.</p>

    <p class="normal">“Haydi müsaade sana,” dediler.</p>

    <p class="normal">Sabah oldu. Karısına hiç danışmadı. O gece gene geldi o iki adam: “Karına danıştın mı?” dediler.</p>

    <p class="normal">“Kusura bakmayın, unutmuşum. Bugünlük de müsaade edin,” dedi.</p>

    <p class="normal">O gün de müsaade aldı.</p>

    <p class="normal">Karısına dedi ki:</p>

    <p class="normal">— İki günden beri beni iki adam yatırmıyor. Sana bir yokluk gelecek. Gençlikte mi gelsin, kocalıkta mı gelsin? dediler. Ben de sana danışmaya karar aldım. Sen ne diyorsun? Gençlikte mi gelsin, kocalıkta mı gelsin diyorsun? dedi.</p>

    <p class="normal">Karısı dedi ki:</p>

    <p class="normal">— Madem bize bu yokluk gelecekmiş, gelirse gençlikte gelsin, kocalıkta gelmesin. Kocalıkta yokluk gelirse bir iş yapamayız. Dilenip deşiremez<sup class="calibre5"><a href="../Text/1yasarkemalson_split_111.html#footnote-100-98" id="footnote-100-98-backlink">[98]</a></sup>, perişan oluruz. Fakat gençlikte gelirse, her işi yaparız. Bize yokluk gelirse gençlikte gelsin, dedi.</p>

    <p class="normal">Bu adamın malları kırılmaya başladı. Tarlalarına davacı çıktı. Kendinin tapusundan eski tapuyla aldılar. Evine bir ateş düştü, parası da içerde yandı. Velhasıl hiçbir şeyi kalmadı. Bir küçük eşeğiyle bir yorgan mitili kaldı. Komşular dediler ki:</p>

    <p class="normal">— Bu adamın şimdiye kadar tuz ekmeğini yiyorduk. Ve her bir cihetle ihtiyaçlarımızı defediyordu. Şimdi bu fakir düştü, muhtaç kaldı. Buna köyümüzden bir deşirme toplama yapalım.</p>

    <p class="normal">Zet zahire topladılar buna. Üç ay kadar onu yedikten sonra gene hiçbir şeyi kalmadı. Gündeşlioğlu dedi ki:</p>

    <p class="normal">— Avrat, komşun sana iki ay bakar, üç ay bakar. Bizim rızkımızı ancak Allah verir ölünceye kadar. Gidelim Adana toprağına… Elbet orada bir geçim yolu buluruz, dedi.</p>

    <p class="normal">Yorgan mitilini sardılar eşeğe. İki de oğlan çocuğu vardı, onu da bindirdiler. Çukurova’ya geldiler ki, arpa biçilmiş, destesi çekiliyor.</p>

    <p class="normal">— Biz de başsak edelim, diye arpanın kenarına vardılar, başsak etmeye başladılar.</p>

    <p class="normal">Eşek boşandı, desteyi dağıtmaya başladı. Arpanın sahibi dedi ki:</p>

    <p class="normal">— Abdal mı, çingen mi<sup class="calibre5"><a href="../Text/1yasarkemalson_split_111.html#footnote-100-99" id="footnote-100-99-backlink">[99]</a></sup>, bir adam geldi kondu şuraya. Siktir edin gitsin pezevenk, dedi.</p>

    <p class="normal">Bunu duyunca Gündeşlioğlu dedi ki:</p>

    <p class="normal">— Bizim burda yerimiz kalmadı. Şu sazımı ver, iki türkü söyleyim de gideyim, dedi.</p>

    <p class="normal">Aldı bakalım Gündeşlioğlu ne dedi:</p>

    <p class="indentmetin">Beri sürü çevrendeki eşşeği</p>

    <p class="indentmetin">Yükletelim etticeğim başsağı</p>

    <p class="indentmetin">Döşenmezdin kuş tüyü döşşeği</p>

    <p class="indentmetin">Şimdi kuru yerler döşşek oluktur<sup class="calibre5"><a href="../Text/1yasarkemalson_split_111.html#footnote-100-100" id="footnote-100-100-backlink">[100]</a></sup></p><br class="chapter"/>
    <br class="chapter"/>

    <p class="indentmetin">Koyunumun gitticeği çaylar kururdu</p>

    <p class="indentmetin">Kömde altmış okka taze yağım erirdi</p>

    <p class="indentmetin">Seksen katar tülü devem yürürdü</p>

    <p class="indentmetin">Şimdi baş gölüğüm eşşek oluktur</p><br class="chapter"/>
    <br class="chapter"/>

    <p class="indentmetin">Tepe tepe harmanlarım savrulur</p>

    <p class="indentmetin">Namlı namlı kazanlarım devrilir</p>

    <p class="indentmetin"><span class="ideitalik">Gündeşlioğlu</span> diye adım çağrılır</p>

    <p class="indentmetin">Gündeşlioğlu şimdi abdal oluktur</p>

    <div class="clrb"></div>

    <p class="normal">Gündeşlioğlu dedi ki:</p>

    <p class="normal">— Avrat, bizim burada yerimiz kalmadı. Şu çocukları bindir eşeğin üstüne de gidelim, dedi.</p>

    <p class="normal">Yürüdüler ordan. Bir parça gidince karşısından bir adam geldi:</p>

    <p class="normal">— Nereden geliyor, nereye gidiyorsun emmioğlu? dedi.</p>

    <p class="normal">— Fıkarayım. Bir geçim uğruna gidiyorum, geçim arıyorum, dedi.</p>

    <p class="normal">— Bizim köyün naharcısı<sup class="calibre5"><a href="../Text/1yasarkemalson_split_111.html#footnote-100-101" id="footnote-100-101-backlink">[101]</a></sup> öldü. Nahar güder misin? dedi.</p>

    <p class="normal">— Sizin köyün naharını güdecek olursak ne verirsiniz? Âdeti rüsumunuz nasıldır? dedi.</p>

    <p class="normal">— Bizim şimdiye kadar âdeti rüsumumuz, naharcı tuttuğumuz adama ev başına bir ekmek veririz, mal başına bir şinik buğday veririz. Buna sen de razı olursan, bizim köyün naharını güt, dedi.</p>

    <p class="normal">Gündeşlioğlu karısına dedi ki:</p>

    <p class="normal">— Sen ne diyorsun? Bu işi yapalım mı? dedi.</p>

    <p class="normal">Karısı dedi ki:</p>

    <p class="normal">— Gördüğümüz işin yakasını bırakmayalım. Tembellikten hayır çıkmaz, dedi.</p>

    <p class="normal">İttifak ederek köye vardılar. Köyde bir ev verdiler. Naharı saydılar, teslim ettiler. Kendisi her gün nahar gütmeye giderdi, karısı da her sabah ekmek toplardı. Ev başına bir ekmek toplardı. Fakat herif kahveye gelirdi. Halk birikir kahvede… Yerler içerlerdi… Kendisi de bir kenara otururdu. Kimse naharcı diye kaale almazlardı.</p>

    <p class="normal">Bir gün hükümet tarafından bir ihane<sup class="calibre5"><a href="../Text/1yasarkemalson_split_111.html#footnote-100-102" id="footnote-100-102-backlink">[102]</a></sup> geldi. Köye salgı tevzi edeceklerdi. Hesap edemiyorlardı. Kendinin aklı hesaba iyi yeterdi. Dedi ki:</p>

    <p class="normal">— Siz altmış hanesiniz. Bin lira verginiz var. Birinci evler onar lira, ikinci evler yedişer buçuk lira, üçüncü evler de beşer lira versin, böyle tamam olur, dedi.</p>

    <p class="normal">O kahvede bulunan heyet, “Aferin naharcı,” dediler. Her hepsi de naharcının tevziyesine razı oldular. Kahveden dağıldılar, naharcı evine geldi.</p>

    <p class="normal">Naharcı her gün nahardan gelince kahveye gelirdi, gelmezse duramıyordu. Bir zaman sonra kahvede gene hesap yapıyorlardı.</p>

    <p class="normal">— Geçenlerde naharcı bunu iyi hesap ettiydi. Gelseydi ona hesap yaptırırdık, dediler.</p>

    <p class="normal">Naharcı da kapının ağzına gelmişmiş bu esnada. Halktan birisi:</p>

    <p class="normal">— Ulan naharcının aklından bizim aklımız az mı? Naharcının anasını avradını …yim, dedi.</p>

    <p class="normal">Gündeşlioğlu bu lafı duyunca geri evine vardı, karısına dedi ki:</p>

    <p class="normal">— Leyli burada da sövdüler sana, burada da kalmayıp ben gideceğim, dedi.</p>

    <p class="normal">Leyli dedi ki:</p>

    <p class="normal">— Biz gideriz amma bu çocuklar n’olacak? deyince Gündeşlioğlu dedi ki:</p>

    <p class="normal">— Gel bu çocuklar burada uyusun kalsın. Sabahleyin köyde merhametli kullar birer tane yanlarına alırlar, dedi. Razı mısın buna? dedi analarına.</p>

    <p class="normal">— Ne yapayım, ben anasıysam sen de babasısın. Kalsın diyorsan kalsın, dedi.</p>

    <p class="normal">— Bir daha çocuk görünce ağlayıp acışmamaya ahdi aman ediyor musun? Şart şürut ediyor musun? dedi.</p>

    <p class="normal">Leyli dedi ki:</p>

    <p class="normal">— Ahdi aman, şart şürut ediyorum. Bu çocuklar sabahleyin yekinirlerse, açız diye ağlarlar. Bunlara bir kömbe yapayım, baş uçlarına koyayım. Yekinirlerse, kömbeyi alırlar. Onu da yiyinceye kadar, herhalde köylünün haberi olur, dedi.</p>

    <p class="normal">Eşeği çekti yürüdüler, çocuklar uyudu kaldı. O gün gittiler.</p>

    <p class="normal">Karşılarından bir adam geldi.</p>

    <p class="normal">— Selâmünaleyküm, dedi.</p>

    <p class="normal">— Ve aleykümselâm, dedi.</p>

    <p class="normal">— Emmioğlu, nerden gelip nereye gidiyorsun? dedi.</p>

    <p class="normal">— Bir fıkarayım, dedi, geçim arıyorum.</p>

    <p class="normal">— Bizim köyün naharcısı öldü, nahar güder misin? dedi.</p>

    <p class="normal">— Güderim amma… Her yerin usulü bir mi? dedi.</p>

    <p class="normal">— Evet. Bu Adana toprağında nahar güttürmek için bir usul, bir kaide tutmuşlar. Ev başına bir ekmek, mal başına bir şinik buğday verirler, deyince razı oldu. Yürüdü.</p>

    <p class="normal">Köye yaklaştılar ki, köyde bir düğün var. Bir baktılar ki, düğün çalınıyor, köçekler oynuyor. Halk birikmiş, zeynet ediyor. Köçeklerin arkasında çocuklar da dolanıyor.</p>

    <p class="normal">Bu çocukları görünce içi yandı. Gözünün kuyruğuyla değnedi ki, avradının gözü yaşla dolmuş. Ahdi aman etti diye ağlayamıyor.</p>

    <p class="normal">Gündeşlioğlu sazı çekti, bakayım ne söyledi:</p>

    <p class="indentmetin">Bir tutup da ikilere yetmedin</p>

    <p class="indentmetin">Yeryüzünde çiçek olup bitmedin</p>

    <p class="indentmetin">Kaldırıp kuzuları helallaşıp gitmedin</p>

    <p class="indentmetin">Ahret hakkın’ helal eylen kuzular</p><br class="chapter"/>
    <br class="chapter"/>

    <p class="indentmetin">Yazılarda biter de türlü çiçekler</p>

    <p class="indentmetin">Yalan oldu gördüğümüz gerçekler</p>

    <p class="indentmetin">Şaha doğru dönmüş oynar köçekler</p>

    <p class="indentmetin">Andığım yavrum der de bozular</p><br class="chapter"/>
    <br class="chapter"/>

    <p class="indentmetin">Süre süre derimevine ilettim</p>

    <p class="indentmetin">Acem kılıcını çalar yazılar</p>

    <p class="indentmetin">Ben tuz ekmeğimi elimle yitirdim</p>

    <p class="indentmetin">Karalandı alnımda yazılar</p><br class="chapter"/>
    <br class="chapter"/>

    <p class="indentmetin"><span class="ideitalik">Gündeşl’oğlu</span> der ki dinim imanım</p>

    <p class="indentmetin">Başımdan kalkmıyor kara dumanım</p>

    <p class="indentmetin">Hani senin ile ahdim amanım</p>

    <p class="indentmetin">Cesedin içinde kemik sızılar</p>

    <div class="clrb"></div>

    <p class="normal">Bunu deyip köye vardılar. Köyde nahara gider nahardan gelirdi. Nahardan gelince hiçbir yere gitmez, evde oturur, namazını kılardı. Karısıyla konuşurdu. Bir gün kendi nahara gitti. Köyün kenarına bir bezirgân geldi kondu.</p>

    <p class="normal">Köyden karının biri bezirgânları görünce yanlarına doğru gitti. Bezirgânların yanına gelince bezirgân başı dedi ki:</p>

    <p class="normal">— Ana ne arıyorsun, ne diye geldin? Bir soracağın mı var? dedi.</p>

    <p class="normal">Karı dedi ki:</p>

    <p class="normal">— Yavrum, ucuzca bir satılıkların varsa alayım, diye geldimdi, dedi.</p>

    <p class="normal">Bezirgânbaşı dedi ki:</p>

    <p class="normal">— Senin buraya geldiğin iyi oldu, dedi. Şu çamaşırlarımızı yayka da sana beş on kuruş ücret verelim, dedi.</p>

    <p class="normal">Karı çamaşırları aldı, gelirken dedi ki:</p>

    <p class="normal">“Ben ihtiyar halimde niye perişan olayım, bu çamaşırları yaykayım da. Şu naharcının karısı yaykasın da beş altı kuruşu o alsın. Benden fıkara,” dedi.</p>

    <p class="normal">Getirdi:</p>

    <p class="normal">— Kızım Leyli, şu çamaşırları yu, dedi.</p>

    <p class="normal">Leyli çamaşırları aldı, yumaya başladı.</p>

    <p class="normal">Bezirgân çıraklarına dedi ki:</p>

    <p class="normal">— Köye varayım da yoğurttan yumurtadan bir ekmek katıklığı alayım, diyerek köye geliyordu.</p>

    <p class="normal">Şöyle bir baktı ki, kendilerinin çamaşırını bir gelin yaykıyor. Doğanaya sen doğma ben doğayım, diyor. Köye gelmeden hemen geri döndü. Geldi çıraklarının yanına:</p>

    <p class="normal">— Uşak, şu samsa sucuk sandığını boşaltın, bir adam alacak kadar bir şey edin, dedi.</p>

    <p class="normal">Hemen samsa sandığını boşalttılar. Bir adam alacak kadar bir sandık çattılar. Büyük bir sandık.</p>

    <p class="normal">Naharcının karısı çamaşırları yaykamış. Bohça eyledi, dürdü.</p>

    <p class="normal">— Götür ana da ücretimi al getir, dedi.</p>

    <p class="normal">Karı çamaşırları iletti. Bezirgân dedi ki:</p>

    <p class="normal">— Ana, bu çamaşırları kim yaykadı? dedi.</p>

    <p class="normal">— Ben yaykadım oğlum, dedi. Neden sordun?</p>

    <p class="normal">— Ben bu temizliği ve bu dürgüyü hiçbir düvelde görmedim, dedi. Bunu kim yumuş da kim dürmüşse gelsin, bahşişini vereceğim, dedi.</p>

    <p class="normal">Gündeşlioğlu’nun karısı vardı. “Ben yudum da ben dürdüm” dedirtmeden sandığın içine koydular, yüklettiler gittiler.</p>

    <p class="normal">Onlar gidedursun, Gündeşlioğlu’ndan alalım haberi. Gündeşlioğlu nahardan akşamleyin geldi. Bir gözledi iki gözledi ki, hiçbir yerden gelmedi. Komşulardan sordu, “Bizim Leyli’yi gördünüz mü?” diye.</p>

    <p class="normal">— Görmedik, dediler.</p>

    <p class="normal">Sordu karıya:</p>

    <p class="normal">— Bizim Leyli’yi gördün mü? dedi.</p>

    <p class="normal">Karı dedi ki:</p>

    <p class="normal">— Aman oğlum, bu bezirgânların çamaşırını yaykadı da, bahşiş almaya gittiydi. Yoksa onlardan mı bir el işi aldı, deyince Gündeşlioğlu:</p>

    <p class="normal">— Eyvah, o bezirgânlar götürmüş olmalı! dedi.</p>

    <p class="normal">Evine geldi. “Yarabbi ben zengindim, fakir oldum. Çoluk çocuğumu uyuttum, dağlarda kaldı. Bunlar zoruma gelmediydi. Bunun arkasında ölünceye kadar gezer, bunu bulurum,” dedi.</p>

    <p class="normal">Sabah oldu, demirci dükkânına geldi. Bir demir asa yaptırdı. Demir çarık döğdürdü. “Demir çarık delinene kadar, demir asa aşınana kadar ararım seni Leyli,” dedi. Oradan yürüdü.</p>

    <p class="normal">Gezerken gezerken baktı ki, demir çarığın delinmesi yakın. Usandı, canından âciz kaldı.</p>

    <p class="normal">Bir yere geldi ki, bir gelin dineliyor, amma kendisinin avradına benziyor. Elleri ayakları, kaşları gözleri, her bir yerleri… kendinin avradına benzer. “Ben buna bir türkü söyleyim,” dedi. “Bizim avratsa beni bilir, bana sahip olur,” dedi. “Yok, benim avrat değil de gönlü olursa, bunu alayım,” dedi. “Benim avrat da böyleydi. Eğer huyu tabiatı da ona uyarsa, götüreyim gideyim,” dedi. “Yok eğer gönlü olmazsa ölünceye kadar ararım Leyli’yi,” dedi.</p>

    <p class="normal">Aldı türküyü şimdi Gündeşlioğlu:</p>

    <p class="indentmetin">(Ah) Ala gözlerini sevdiğim dilber</p>

    <p class="indentmetin">Âşığın halinden sen de bilin mi</p>

    <p class="indentmetin">Senin ile canı canla değişsek</p>

    <p class="indentmetin">Ala gözlüm benden üste alın mı?</p>

    <div class="clrb"></div>

    <p class="normal">Gelin aldı:</p>

    <p class="indentmetin">Türkmenler usanmaz da konup göçmeden</p>

    <p class="indentmetin">Güzeller usanmaz yeyip içmeden</p>

    <p class="indentmetin">Cana tamah m’oldun ağzın açmadan</p>

    <p class="indentmetin">Şimdi bir söz dersem kail olun mu?</p>

    <div class="clrb"></div>

    <p class="normal">Aldı Gündeşlioğlu:</p>

    <p class="indentmetin">Âşığını türlü derde komazsan</p>

    <p class="indentmetin">Engel şeker sürer onu yemezsen</p>

    <p class="indentmetin">Bana dokunacak sözü demezsen</p>

    <p class="indentmetin">Ala gözlüm hemen çatlan ölün mü?</p>

    <div class="clrb"></div>

    <p class="normal">Aldı gelin:</p>

    <p class="indentmetin">Tararsam zülfümü eylerim hayal</p>

    <p class="indentmetin">Ak göğsüm üstünde döğmeler çağal</p>

    <p class="indentmetin">Benden başka da güzel yok değel</p>

    <p class="indentmetin">Arasan dünyay(ı)’ayarsız kalın mı?</p>

    <div class="clrb"></div>

    <p class="normal">Aldı Gündeşlioğlu:</p>

    <p class="indentmetin"><span class="ideitalik">Gündeşl’oğlu</span> da ben buraya gelince</p>

    <p class="indentmetin">Çok güzel sevdim de kendi halimce</p>

    <p class="indentmetin">Yarelenip dost elinden ölünce</p>

    <p class="indentmetin">Dolanarak mezarıma gelin mi?</p>

    <div class="clrb"></div>

    <p class="normal">dedi kesti.</p>

    <p class="normal">— Bizim avrat değilmiş, gönlü de olmadı. Ararım ölünceye kadar, dedi.</p>

    <p class="normal">Oradan yürüdü. Birkaç gün gezdikten sonra bir kaba saba adam karşısından geldi.</p>

    <p class="normal">— Selâmınaleyküm, dedi.</p>

    <p class="normal">— Aleykümselâm, dedi.</p>

    <p class="normal">— Nereden gelip nereye gidiyorsun emmioğlu? dedi.</p>

    <p class="normal">— Kardeşim derdime derman değilsin, yarama merhem değilsin, deyince adam dedi ki:</p>

    <p class="normal">— Ne var sorunca kardeşim. İnsan insana Hızır olur. Ola ki bir soracağın olur. Benim de bir bildiğim olur da birbirimizden hayırlanırız, deyince, Gündeşlioğlu’nun bu söz zihnine yattı.</p>

    <p class="normal">— Ben başımdaki hali tel ile söyleyim, dedi. Ona göre, bir bildiğin varsa cevabını ver, dedi.</p>

    <p class="normal">Aldı bakalım Gündeşlioğlu ne söyledi:</p>

    <p class="indentmetin">Sırtımdaki lahur şalı yolmadan</p>

    <p class="indentmetin">Gül benzimin irengi de solmadan</p>

    <p class="indentmetin">Bir bezirgân almış gitmiş ben de görmeden</p>

    <p class="indentmetin">Yitirdim Leyli’yi bulamıyorum</p><br class="chapter"/>
    <br class="chapter"/>

    <p class="indentmetin">Bir ay doğdu ilk akşamdan kuruldu</p>

    <p class="indentmetin">Hikmetinden cemi kuşlar yoruldu</p>

    <p class="indentmetin">Demir çarık giydim o da delindi</p>

    <p class="indentmetin">Yitirdim yarimi bulamıyorum</p><br class="chapter"/>
    <br class="chapter"/>

    <p class="indentmetin">Hele bakın naharcının haline</p>

    <p class="indentmetin">Dağlar taşlar dayanamıyor ahü zarına</p>

    <p class="indentmetin">Şurda birin’ benzettim ben(de)yârime</p>

    <p class="indentmetin">Yitirdim Leyli’yi bulamıyorum</p><br class="chapter"/>
    <br class="chapter"/>

    <p class="indentmetin"><span class="ideitalik">Gündeşl’oğlu</span> der ki hal yürü yürü</p>

    <p class="indentmetin">Aldırdım elimden gül yüzlü yari</p>

    <p class="indentmetin">Dinimin düşmanı kirmeni sarı</p>

    <p class="indentmetin">Yitirdim Leyli’yi bulamıyorum</p>

    <div class="clrb"></div>

    <p class="normal">deyince adamcağız dedi ki:</p>

    <p class="normal">— Ulan emmioğlu, ben bu yolu her gün gezer terkenirim. O dediğin bezirgânlar bana rasgeldi. Sordum “Nereye gidiyorsunuz?” diye, “Hama’dan Humus’tan kalktık da Hartuman’a gidiyoruz,” dediler.</p>

    <p class="normal">Öyle deyince Gündeşlioğlu dedi ki:</p>

    <p class="normal">— Sağol emmioğlu, dedi. Bir türkü daha söyleyim öyleyse, dedi.</p>

    <p class="normal">Aldı, bakalım ne söyledi:</p>

    <p class="indentmetin">Hama’dan Humus’tan kalktı yürüdü</p>

    <p class="indentmetin">Haleb’in ayında yurdu aradı</p>

    <p class="indentmetin">Sevdiceğim Hartuman’da göründü</p>

    <p class="indentmetin">Yitirdim Leyli’yi bulamıyorum</p>

    <div class="clrb"></div>

    <p class="normal">dedi yürüdü oradan. Beri geldi ki, zenginliğinde bir çift kuşu vardı. Sabahleyin has bahçesinde ötüşürdü. Tutar bunları sever meverdi. Eline alıştırırdı. Hiç torluk yapmazlardı. Maldan halden düşünce o kuşlar bahçeden uçtu gitti, kaybolduydu. O kuşlar, bir baktı ki, yolun üstüne konmuşlar, yayılıp duruyorlar. “Bunları tutayım. Bunlar benim devlet kuşumdu. Bunları tutarsam devlete ererim,” dedi.</p>

    <p class="normal">Olmadı, tutamadı. Dağda yayıldıklarından toralmışlardı. “Bunlara bir türkü söyleyim,” dedi.</p>

    <p class="normal">Aldı, bakalım ne söyledi Gündeşlioğlu:</p>

    <p class="indentmetin">Bir kuş gördüm kanatları yeşilden</p>

    <p class="indentmetin">Alamadım gubarını başından</p>

    <p class="indentmetin">Yayılırken ayrı düşmüş eşinden</p>

    <p class="indentmetin">Öter garip garip var’rım tutulmaz</p><br class="chapter"/>
    <br class="chapter"/>

    <p class="indentmetin">Gül gibi yanar da görünmez moru</p>

    <p class="indentmetin">Kimi tüyü kırmızı kimi tüyü sarı</p>

    <p class="indentmetin">Gubarı başında döğüyor yeri</p>

    <p class="indentmetin">Öter garip garip var’rım tutulmaz</p><br class="chapter"/>
    <br class="chapter"/>

    <p class="indentmetin">Hürü müdür melek midir anası</p>

    <p class="indentmetin">Has bahçende gonca güle konası</p>

    <p class="indentmetin">Cennetten çıkmışa benzer siması</p>

    <p class="indentmetin">Bunun soyu başka kuşa katılmaz</p><br class="chapter"/>
    <br class="chapter"/>

    <p class="indentmetin"><span class="ideitalik">Gündeşl’oğlu</span> yaylasına göçesin</p>

    <p class="indentmetin">Deste deste mor sümbülü biçesin</p>

    <p class="indentmetin">Mevlâ kanat vermezkine uçasın</p>

    <p class="indentmetin">Bir kuş uçar, diyar diyar uçulmaz</p>

    <div class="clrb"></div>

    <p class="normal">dedi kesti, oradan yürüdü.</p>

    <p class="normal">Bir yere geldi ki, bir büyük şehrin üstüne gelmiş. Bir baktı ki, herkes evinin üstünde. Sırtları başları kutnu kumaş. Dedi ki:</p>

    <p class="normal">“Bu şehrin adamı ne kadar zenginmiş. Bu vaziyette beni görürlerse ite aldırırlar,” dedi. Beride bir kayalık vardı. “Kayalığa varayım oturayım da, karanlık basınca varayım,” dedi.</p>

    <p class="normal">O şehrin adamı, padişahları ölürse, bir kuşları varmış onu koyverirler, kimin başına konarsa onu padişah ederlermiş. Meğer onların o süslenmesinin sebebi buymuş.</p>

    <p class="normal">— Acep bu kuş benim başıma konup da padişah olur muyum, diye, küçük eşeği olan da satmış, sırtına başına vermişmiş.</p>

    <p class="normal">Velhasıl kuşu koyverdiler. Kuş şehrin üstünü bir kere dolandı, hiç kimsenin başına konmadı. Kendisinin dibine oturduğu taşın başına kondu. İki candarma gönderdiler:</p>

    <p class="normal">— Kuşu alın gelin, kuş kimsenin başına konmuyor. N’oldu ola bu kuşa, dediler.</p>

    <p class="normal">Bir daha koyverdiler. Kuş gene doğru o kayanın başına geldi kondu. Baktı ki kuş için iki candarma geliyor. Döverler mi söverler mi korkusundan, Gündeşlioğlu mağaraya sokuldu.</p>

    <p class="normal">Candarmalara tembih ettiler ki, herhalde bu kuşun bir bildiği var. Taşını, mağaralarını, yanlarını kuytularını iyice arayın, dediler. Gelen candarmalar taşın mağarasına bakınca Gündeşlioğlu’nu buldular. Kuşu da Gündeşlioğlu’nu da aldılar getirdiler. Şöyle bir baktılar ki, hırpıtlı hilimli bir adam.</p>

    <p class="normal">— Kuş yanılmış, dediler.</p>

    <p class="normal">Bu adamı içeri koydular, gene kuşu koyverdiler. Kuş şehri bir daha dolandı, doğru geldi adamcağızın başına kondu. Akıldaneler dediler ki:</p>

    <p class="normal">— Bunda da bir hikmet var. Padişah eyleyelim, tahta çıkaralım. Eğer aklı yetmezse gene geri indiririz, dediler. Hamama ilettiler, hamamladılar. Tıraş ettiler, kılık kıyafetini düzenlediler, tahta çıkardılar. Eski padişahlarının tasvirine baktılar, o eski gelip geçen padişahların hepsinden güzel, hepsinden babayiğit.</p>

    <p class="normal">— Aklı da yerindeyse, dediler. Yani bulduk padişahı, dediler.</p>

    <p class="normal">“Ne emir verecek ola?” diye ağzını dinliyorlardı.</p>

    <p class="normal">Gelelim, geriden alalım haberi.</p>

    <p class="normal">Çocukları yekiniverdiler ki, ne anaları var, ne babaları var.</p>

    <p class="normal">— Ana, baba, diye çağırdılar. Umutları kesildi.</p>

    <p class="normal">Başuçlarından kömbeyi aldılar, yürüdüler. Birkaç gün geldiler. Küçük çocuk büyüğe dedi ki:</p>

    <p class="normal">— Biz ikimiz de gidiyoruz. Bir ağaya iki çoban gerek olmaz ki, ikimiz de çoban duralım. Heyle olsa<sup class="calibre5"><a href="../Text/1yasarkemalson_split_111.html#footnote-100-103" id="footnote-100-103-backlink">[103]</a></sup> ikimiz bir arada kalamayız. Yolumuz çatallanıyor. Birimiz şu yola, birimiz şu yola gidelim, dedi.</p>

    <p class="normal">Bunlar birbirinin boynuna sarıldılar, ağlaştılar. Figan feryat ettikten sonra:</p>

    <p class="normal">— Ne yapalım kardeşim, bizim takdirimiz de böyleymiş. Anamızdan ayrıldık, babamızdan ayrıldık. Birbirimizden ayrılıyoruz. Cenabı Allah ayırdığı gibi de kavuştursun, dediler.</p>

    <p class="normal">Ayrıldılar gidiyorlar. Gelirken küçük oğlan kalbiyle konuştu, bir malihülyaya daldı:</p>

    <p class="normal">“Ben bir şehre varsam öksüz mektebinde okurum, şeriatı Muhammediye üzerine. Namaz kılarım, oruç tutarım. Haram yemem, yalan söylemem. Güzel bir ahlakla Allahın verdiği rızka şükreder dururum,” diyerek.</p>

    <p class="normal">Bunu aklına aldı, yürüdü.</p>

    <p class="normal">Öteki büyük kardeşi de, “Ben öksüz mektebine varsam, okurum şeriatı Muhammediye üzerine. Haram yemem, yalan söylemem. Namaz geçirmem, oruç yemem, rakı içmem. Kuran okur, din yoluna çalışırım. Benim rızkımı da Allahım verir,” dedi.</p>

    <p class="normal">Küçük çocuk gele gele Maraş’a, Nahırönü’nün yolundan geçerek Bayazıtlı Mahallesi’ne geldi. Alim Hoca derler bir hoca vardı. Muamelesini yaptırdı. Nüfus cüzdanını aldı, mektebe geldi. Alim Hoca’da okurdu. Öteki kardeşi de Ürgüp yolundan geldi. Mağaralı Mahallesi’nde, İlim Hoca derler bir hoca vardı, onda okurdu.</p>

    <p class="normal">Gelelim, padişahtan alalım haberi.</p>

    <p class="normal">Bir emir verdi ki, ne kadar bezirgânlar varsa getirin, ifadesini alayım, dedi. Şimdi bezirgânların ifadesini almaya başladı.</p>

    <p class="normal">Şehrin içinde bir bezirgân vardı. Vardılar candarmalar:</p>

    <p class="normal">— Padişah istiyor, ifadeni alacak, dedler.</p>

    <p class="normal">— Ben, dedi, bir emanetim var. Onu kimseye güvenip de gidemem, dedi.</p>

    <p class="normal">Dediler ki:</p>

    <p class="normal">— Padişahın askeri var, candarması var, inzibatı var, polisi var. Hangisine güvenirsen o emanetini teslim eyle, gidelim, dediler.</p>

    <p class="normal">— Ben ne candarmaya, ne polise, ne inzibata, hiçbirine güvenemem, dedi. Benim emanetimi güvendiğim adam okuma yazma bilmeli. Beş vakit namaz kılmış üç ay oruç tutmuş, yalan söylememiş, haram yememiş, zinalık etmemiş molla olmalı iki tane. Ben onlara teslim etmeliyim, dedi.</p>

    <p class="normal">Vardılar padişaha dediler:</p>

    <p class="normal">— Padişahım, bir yerde bir bezirgân kaldı, getiremedik. “Benim bir emanetim var, kimseye güvenemem,” dedi. “Benim emanet güvendiğim adam Müslüman olmalı, molla olmalı, yalan söylememiş, namazını geçirmez iki adam olursa ona teslim ederim,” dedi. “Candarmaya, askere güvenmem,” dedi.</p>

    <p class="normal">Padişah dedi ki:</p>

    <p class="normal">— Bu koca Maraş’ın içinde, iki tane bunun dediği gibi molla yok mu? dedi.</p>

    <p class="normal">— Bayazıtlı Mahallesi’nden, bizim mahallemizden bir molla var. O adamın dediğinden ziyade…</p>

    <p class="normal">Mağaralı’dan bir adam dedi ki:</p>

    <p class="normal">— Bizim de var o adamın dediği gibi bir mollamız, dedi.</p>

    <p class="normal">Padişah dedi ki:</p>

    <p class="normal">— Velhasılı o mollaları birleştirin de, emanetini teslim etsin de ifadesini alayım, dedi.</p>

    <p class="normal">Mollaları birleştirdiler. İlettiler. Bezirgân bakınca:</p>

    <p class="normal">— İşte böylesi adama teslim ederim, dedi.</p>

    <p class="normal">Bir sandık getirdi, ara yere koydu. Mollalara dedi ki:</p>

    <p class="normal">— Bu emanetim size teslim olsun. Ben ifadeyi verip gelinceye kadar muhafaza edin, dedi.</p>

    <p class="normal">Padişaha ifade vermeye gitti.</p>

    <p class="normal">Bezirgân ifadeyi vermekte olsun. Gelelim çocuklara…</p>

    <p class="normal">Orda nöbet beklerken mollanın biri dedi ki:</p>

    <p class="normal">— Arkadaş, sen kimin nesisin? Babana kim derler, anana kim derler? dedi.</p>

    <p class="normal">— Aman kardeş nesini soruyorsun benim aslımın? dedi.</p>

    <p class="normal">— Ulan biz burda bir saat nöbet bekliyoruz. Bir içim suyla yedi adım yolun hakkı var. Adresini belleyim de mektup gönderirim, dedi.</p>

    <p class="normal">Molla dedi ki:</p>

    <p class="normal">— Vaktinde Gündeşlioğlu derler zengin bir adam varmış, dedi.</p>

    <p class="normal">— Ee, kardeşim anlat, dedi.</p>

    <p class="normal">— Zenginmiş fıkara olmuş, dedi. Haldan, maldan olmuş, dedi.</p>

    <p class="normal">— Ee kardeşim eee, dedi.</p>

    <p class="normal">— Arpa tarlasında başak ederken babama sövmüşler, dedi. Ordan yükletmiş, dedi, beri gelmiş naharcılık etmiş. Orda da sövmüşler babama, dedi. Bizi uyutmuş. Çocuk görünce ağlayıp acışmamasına ahdi aman etmişler, gelmişler, dedi. Sabahleyin yekindik ki, ne anamız var ne babamız var. Yekindik, figan feryat ettik, dedi. Kardeşimle yürüdük, dedi, beri geldik. Yol çatallandı. İttifakla ayrıldık orda. Geldim, Maraş’ta Alim Hoca’dan okuyorum, dedi. Öksüz mektebindeyim, dedi.</p>

    <p class="normal">Bunu duyunca:</p>

    <p class="normal">— Ben senin kardeşin değil miyim. Ben de Gündeşlioğlu’nun oğluyum, dedi öteki.</p>

    <p class="normal">Bunun arasında bir ağıt peyda oldu sandığın içinde.</p>

    <p class="normal">— Ben ananız Leyli değil miyim, diye bir ağıt peyda oldu.</p>

    <p class="normal">Sandığı kırıverdiler. Baktılar ki sandığın içindeki analarıymış. Bunlar kucaklaştılar. Koyun kuzuya karışır gibi birbirleriyle kucaklaştılar. Sevinçlerinden üçü de uyuyakaldı.</p>

    <p class="normal">Bezirgân yalan yanlış ifade vermiş geldi ki, ne görsün. Kendinin doğru adam diye emanet teslim ettiği mollalar, biri sağ kolunun üstünde, biri sol kolunun üstünde. Biri sağ memesini eline almış, biri sol memesini… Üçü de uyuyakalmışlar. Hemen bunu görünce bir istida ettirdi:</p>

    <p class="normal">“Malumun olsun padişahım. Senin doğru adam diye teslim ettiğim mollalar, biri sağ kolunun üstünde, biri sol kolunun üstünde yatıyorlar. Ak üstünden kara mı kalktı,” dedi, istidayı verdi.</p>

    <p class="normal">Padişah hemen bunları istetti. Avradı görünce bildi, fakat mollaları bilmedi. Gelip oturunca, ifadelerini almadan bu türküyü söyledi:</p>

    <p class="indentmetin">Sabah ile rasgeldim de ben bir bel kırana</p>

    <p class="indentmetin">Sıtma eder mah yüzünü görene</p>

    <p class="indentmetin">Siyah mıdır sürme midir bilmezdim</p>

    <p class="indentmetin">Hoş bakışlım kaşındaki kara ne</p><br class="chapter"/>
    <br class="chapter"/>

    <p class="indentmetin">Yazdırın muskayı da değmesin nazar</p>

    <p class="indentmetin">Sıdk ile bakanın irengin bozar</p>

    <p class="indentmetin">Taramış zilifi gerdana düzer</p>

    <p class="indentmetin">Yıktın gönlümü de ettin virane</p><br class="chapter"/>
    <br class="chapter"/>

    <p class="indentmetin">Sırtına giymiş de kumaştan saya</p>

    <p class="indentmetin">Cemalin benzettim şu doğan aya</p>

    <p class="indentmetin">Katarda sallanır bir tülü maya</p>

    <p class="indentmetin">Eşin yok ki elden ele arana</p><br class="chapter"/>
    <br class="chapter"/>

    <p class="indentmetin"><span class="ideitalik">Gündeşl’oğlu</span> der ki yürekte derdim</p>

    <p class="indentmetin">Sallandın karşımda boyunu gördüm</p>

    <p class="indentmetin">Korlanı korlanı yanıyor ördüm</p>

    <p class="indentmetin">Ateş attım seni deyi gelene</p>

    <div class="clrb"></div>

    <p class="normal">dedikten sonra:</p>

    <p class="normal">— Oğlum, dedi, mollalar, size bu adam emanet teslim etmiş, emaneti muhafaza edin diye. Siz sandığı kırdınız. Biriniz sağ kolunun üstüne, biriniz sol kolunun üstüne yatmışsınız. Buna ne sebep oldu da yattınız? deyince, mollanın birisi dedi ki:</p>

    <p class="normal">— Padişahım, biz nöbet yerine gelince, birbirimizin aslını haber alıp, adresini belleyip mektup gönderecektik. Ben aslımı haber vermeye başladım. Vaktiyle Gündeşlioğlu derler zengin bir adam varmış, dedi.</p>

    <p class="normal">— Ee, oğlum? dedi.</p>

    <p class="normal">— Zenginmiş fıkara olmuş, dedi. Arpa tarlasında anama sövmüşler, dedi. Beri gelmiş, naharcılıkta gene anama sövmüşler, dedi.</p>

    <p class="normal">— Eeee oğlum? dedi.</p>

    <p class="normal">— Velhasıl yekindik ki, ne anamız var, ne babamız, dedi. Velhasıl ordan ben geldim Bayazıtlı mahallesine de Alim Hoca’dan okudum, dedi. Ben bunu deyince: “Ben kardeşin değil miyim?” diye yekindi kardeşim, boynuma dolandı, dedi. Bununla birbirimizi kucaklamaktayken, sandığın içinden bir ağıt peyda oldu ki: “Ben ananız değil miyim?” deyince sandığı kırdık. Baktık ki, anamızmış. Sevincimizden sarmaş dolaş olduk. Sarıldık yattık. Ben Gündeşlioğlu’nun oğluyum. Aha boynum, aha kılıncın, deyince Gündeşlioğlu hemen oğlanı kucakladı:</p>

    <p class="normal">— Ben babanız Gündeşlioğlu değil miyim? dedi.</p>

    <p class="normal">Koyun kuzuya karışır gibi bir oğlanları kucakladı, bir avradı kucakladı. Ondan sonra:</p>

    <p class="normal">— Bezirgânı bulun, dedi.</p>

    <p class="normal">Bezirgânı buldular, bir deli katırın kuyruğuna bağladılar. Bir kamçı vurdular. Bezirgânı hâlâ sürüyor.</p>

    <p class="normal">Gündeşlioğlu padişah oldu. Aradığına kavuştu. Oğlanlarını buldu, kavuştu. Kırk gün kırk gece toy düğün etti. Oğlanları everdi, mıraza yetti. Sizceğiz de yetesiniz…</p>

    <p class="normal">(— Bu hikâye olmuş mu, doğru mu?</p>

    <p class="normal">— Olmuş. Doğru ya.</p>

    <p class="normal">— Bunun doğru olduğuna dair bir işaret var mı?</p>

    <p class="normal">— Kadirli’nin Dedefakılar köyünde… Gündeşlioğlu onun soyundanmış.)</p>
  </div>

</body>

</html>