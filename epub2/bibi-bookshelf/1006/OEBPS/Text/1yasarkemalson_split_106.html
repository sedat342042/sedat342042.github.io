<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>1yasarkemal</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
  </style>
</head>

<body class="calibre">

  <div class="chapter">
    <p class="normal">Derebeyleriyle beraber Süleyman da atına binmiş, Yozgat Çapanoğlusu’na gitmişler.</p>

    <p class="normal">Çapanoğlu’nun yanına vardıklarında, Çapanoğlu derebeylerinin her biriyle ayrı ayrı görüştükten sonra, Süleyman’ı da sormuş:</p>

    <p class="normal">— Bu çocuk kimindir? demiş.</p>

    <p class="normal">— Kadir Paşa’nın, dediler.</p>

    <p class="normal">Kadir Paşa eski derebeylerinden olduğu için, Çapanoğlu Kadir Paşa’yı çok iyi tanıyordu. Bu yüzden, Süleyman’a çok iltifat gösterdi, derebeylerinden ayrı. Kadir Paşa’nın oğlu deyince, onunla daha başka, samimi konuştu. Emmisi Osman’a:</p>

    <p class="normal">— Derebeylik kürkünü Süleyman’a verin, dedi.</p>

    <p class="normal">Osman, Çapanoğlu’na dedi ki:</p>

    <p class="normal">— Süleyman’la çok konuşma, dedi. Çok edepsiz bir adamdır bu, dedi. Buna çok yüz vermeye gelmez, dedi. Aşiret arasında çok edepsizliği var, dedi.</p>

    <p class="normal">— Neyise Osman, bu Kadir Paşa’nın oğludur. Her neyi varsa tahammül edeceksin, dedi Çapanoğlu.</p>

    <p class="normal">Çapanoğlu akşam hanımla yatarken hanım sordu:</p>

    <p class="normal">— Paşa, dedi, derebeylerin içinde bir uşak<sup class="calibre5"><a href="../Text/1yasarkemalson_split_111.html#footnote-100-106" id="footnote-100-106-backlink">[106]</a></sup> var. Bu kiminmiş? dedi.</p>

    <p class="normal">— Maraş’ta Kadir Paşa’nın oğluymuş o hanım, dedi.</p>

    <p class="normal">Hanım dedi ki:</p>

    <p class="normal">— Onunla da yatan canlar öğünsün, dedi.</p>

    <p class="normal">Çapanoğlu bunu duyuşun dedi ki:</p>

    <p class="normal">— Osman’ın dediği de doğruymuş. Haza edepsizmiş, dedi.</p>

    <p class="normal">Avradın böyle deyişinden, oğlanla görüşmüş mü deyi hile kaptı. Osman’a dedi ki:</p>

    <p class="normal">— Osman, dedi, kardeşinin oğlu, dediğinden daha namussuzmuş, dedi.</p>

    <p class="normal">— Öyle ise, dedi Osman, sen bir emir verirsin. Derebeyler bir deynek oynasın, dersin. Süleyman da biner atına. Ben onu bir deynekte öldürürüm, dedi.</p>

    <p class="normal">Derebeyler ata bindiler. Davullar vuruldu. Süleyman da atına binip alayın bir tarafında durdu. Durduğu yer de Çapanoğlu’nun sarayına yakın bir yerdi. Emmisi Osman Bey de atına bindi, eline bir söğen aldı, ucunu yarman eyledi. Deynek başlayınca, Süleyman’a bir deynek attı. Elinden boşanan deynek Çapanoğlu’nun evinin duvarına deyince kerpiç kadar bir taş kopardı.</p>

    <p class="normal">Çapanoğlu:</p>

    <p class="normal">— E bire Osman, dedi, elin boşumuş, batasıca, vuramadın, dedi.</p>

    <p class="normal">Çocuk şöyle saraya baktı ki:</p>

    <p class="normal">— Ulan pezevenk, dedi, vurdurup da beni mi öldürttürecektin, dedi.</p>

    <p class="normal">Belinde çift tabanca vardı. Çekiverdi, pencereden Çapanoğlu’na ateş etti. Çapanoğlu bre hay etti:</p>

    <p class="normal">— Tutun şunu! dedi derebeylerine, adamlarına.</p>

    <p class="normal">Çocuk pırttı. Dönderdi atın yönünü.</p>

    <p class="normal">Çocuk Yozgat’tan atınan geçincek, yirmi dört saatta Maraş’a ulaşıyor. Anasına geliyor, mesele böyle böyle oldu, diyor.</p>

    <p class="normal">— Çapanoğlu’na tabancayla sıktım, diyor. Beni koğdular<sup class="calibre5"><a href="../Text/1yasarkemalson_split_111.html#footnote-100-107" id="footnote-100-107-backlink">[107]</a></sup>, tutamadılar. Behemahal arkam sıra zok kuvvetle gelir, dedi.</p>

    <p class="normal">Karakız Hatun:</p>

    <p class="normal">— Oğlum, biz Kozanoğlu’nun yanına gidek, dedi, başka çare yok.</p>

    <p class="normal">Şimdi ordan atlarına bindiler, alacaklarını aldılar. Bir iki de ephalarını aldılar, Kozanoğlu’nun evine yürüdüler. Geldiler, Andırın’a yaklaşma çağında, herifler de arkalarından yetiştiler. O sırada Karakız Hatun bir yere konmuş, orada istirahat ediyorlardı.</p>

    <p class="normal">Kadir Paşa’nın meşhur, silâh kullanır bir ephası vardı, Deli Ahmet nâmında. Hatun’a dedi ki:</p>

    <p class="normal">— Bire hatun, birçok kalabalık geliyor! Belki Çapanoğlu’nun atlıları geliyor. Buna ne tertip edelim? dedi.</p>

    <p class="normal">— Süleyman nerde? Süleyman’ı çağırın bana, dedi.</p>

    <p class="normal">— Süleyman yatıyor, dediler.</p>

    <p class="normal">— Uykuyu çok seviyorsa anasının …dan hiç çıkmayaydı, dedi. Çağırın kalksın, dedi.</p>

    <p class="normal">O sırada Süleyman’ı kaldırdılar.</p>

    <p class="normal">Herifler karşı çıktılar. Herkes silâhlarını tertip edip harbe başladılar. Süleyman’ın adamlarından, Çapanoğlu tarafından beş altı kişi vurdular. Öteki herifler, Çapanoğlu tarafı, geri kaçtı. Bunlar da Kozanoğlu’nun yanına gittiler.</p>

    <p class="normal">Halbuysa Süleyman’ın dayısı Andırın’daydı. Dayılarının yanında tutunamadı. Tabii dayıları kuvvetsiz bir bey idi, Kerim uşağı… Kozanoğlu’nun yanına gittiler. Bir sene kaldılar Kozanoğlu’nun yanında. Bir sene sonra Kozanoğlu derebeylerinin birçoklarını topladı, dedi ki:</p>

    <p class="normal">— Beyler Maraş’a gideceğiz. Maraş derebeyliğini Osman’dan alıp Süleyman’a vereceğiz.</p>

    <p class="normal">Kısa bir zamanda iki bin atlı toplayarak Maraş’a yürüdüler, Maraş’ı istilâ ettiler. Zorla derebeyliği Osman’dan alıp kürkü Süleyman’a giydirdiler.</p>

    <p class="normal">Bu zamanlar, Süleyman’ın Çapanoğlu’na tabanca çektiği, Maraş’ı istilâ ettiği padişaha şikâyet edildi. Padişahın vezirlerinden Kadir Paşa’nın tanıştığı arkadaşları vardı. Ve hatta biri kendi emmisi oğluydu, Kenan Paşa isminde. Padişahın kâtibiydi.</p>

    <p class="normal">Bu Kadir Paşa’nın oğlu Süleyman hakkında evrakları sakladılar. Bir zaman sonra Mısırlı Mehmet Ali Paşa’nın oğlu İbrahim Paşa çok bir asker toplayıp bu tarafa yürüdü. Padişah bunu önlemek için derebeylere emir verdi. Hatta dedi ki:</p>

    <p class="normal">— Ah, Kadir Paşa Maraş’ta sağ olsaydı bu işi önlerdi, dedi.</p>

    <p class="normal">O sırada Kenan fırsattan istifade ederek dedi ki:</p>

    <p class="normal">— Kadir Paşa’nın bir oğlu var ki, yeri deler. Bu işi ona havale edersek…</p>

    <p class="normal">Dediği şekilde halleder bu işi. Padişah, Hâfız Paşa nâmında birini orduyla Süleyman Bey’in emrine gönderiyor. On dokuz derebeyin reisliğini de Süleyman Bey’e veriyor. Hâfız Paşa, orduyla Malatya üzerinden Maraş’a geldi. Aşiret derebeyleri de biriktiler Maraş’a… Bu derebeylerden Kozanoğlu, Avşarlardan Topuz Osman Bey… Cerit Hasan Bey, Mursaloğlu Halil Bey, Tecirliden, Fettahlı beylerinden Osman Bey, Belenli Musduk Paşa, Çaylı Sinan Bey, Küçük Alioğlu, Karsantıoğlu Abdullah Bey, Menemenci beylerinden Osman Bey, Yozgat Çapanoğlu, Kırkatlı Cadıoğlu, Adana beylerinden Ali Ramazanoğlu Hasan Paşa, Bozdoğan beylerinden Kerimoğlu Abdi Bey, Sırkıntı oğlu Hacı Bey, Kadir Paşa’nın oğlu Süleyman Bey… Maraş’tan çıkıp Mardin, Urfa, Antep, Kilis, bundan düzüldüler Payas’a… Taa buraya Arapların geleceği yere cephe tuttular.</p>

    <p class="normal">Hâfız Paşa dedi ki derebeylere:</p>

    <p class="normal">— Şöyle bir, başında kuvvetle, bir resmigeçit yapın da bir göreyim… Düzeni ne, nasıl? Başında kuvvet ne kadar?</p>

    <p class="normal">Herkes geçtikten sonra, yalnız Küçük Alioğlu’na:</p>

    <p class="normal">— Senin bayraktarın ufak bir adammış, dedi.</p>

    <p class="normal">— Merak etme beyefendi, dedi. Er meydanda belli olur, dedi.</p>

    <p class="normal">Bu arada Araplar da cepheye yetişmişlerdi. Harp takıladı. Bu Payas cephesini de Cadoğlu’yla Çapanoğlu’na vermişlerdi.</p>

    <p class="normal">O taraftan harp takılayınca, Küçük Alioğlu’nun küçük bayraktarı Arapların bayraktarını ilk atınca düşürdü. İkinci bayraktar gene kapıyor, gene vuruyor. Üçüncü bayraktar kapıyor, gene vuruyor. O sırada Araplar bozuluyorlar. Bu Antep, Kilis, Mardin cephesinde Arapları bozuyorlar. Payas cephesinde de Araplar Yozgatlıları bozuyorlar. Yozgatlı Çapanoğlu ve Cadıoğlu askerlerini toplayıp kaçıyorlar. Burdan giriyorlar, Misis’ten, Toroslar’dan, Kayseri Altıntaş’a kadar gidiyorlar Araplar.</p>

    <p class="normal">Çapanoğlu, Cadıoğlu kaçtılar. Hacin’in Mağara köyüne vardılar. orda bir evden bir ayran istedi Cadıoğlu.</p>

    <p class="normal">— Bana bir ayran verin içecek, dedi.</p>

    <p class="normal">Gencirek bir kadın Cadıoğlu’na, atın üstüne bir ayran uzattı. Karının elini tuttu Cadıoğlu. Kadın dedi ki:</p>

    <p class="normal">— Tanrı canını alasıca… Benim elimi sıkıyon da, Arapların önünden ne deyi kaçtın.</p>

    <p class="normal">O sırada avrat aşirete berhay etti:</p>

    <p class="normal">— Şu atlı benim elimi sıktı, koman, dedi.</p>

    <p class="normal">Herkes, silâhını alan hücum etti bunların üstüne. Bunların adamlarının birçoklarını vurdular, birçokları kaçtı. Dağa düştüler, perişan oldular.</p>

    <p class="normal">Onlar orada duradursun, Süleyman’a haber ulaştı. Bunlar bozuldu. Araplar, Toroslar’ı aştı, Altıntaş’a vardı, dediler. Hâfız Paşa da Çapanoğlu’nun, Cadıoğlu’nun yardımcısı idi. Süleyman Paşa derebeylerini topladı, Payas cephesine geldi ki… Hakikat, Araplar alabildiğine bu başa çekiliyorlar. O sırada meşhur olan âşıktan Dadaloğlu da bu şeye iştirak etti. Bulundu. Küçük Alioğlu:</p>

    <p class="normal">— Dadaloğlu, dedi, bu cephede, dedi, bir yiğitlik yaptım, dedi. Burda benim hakkımı kaybetme, beni bir öv, dedi.</p>

    <p class="normal">Aldı Dadaloğlu:</p>

    <p class="indentmetin">Şol Çukurova’yı benimdir diyen</p>

    <p class="indentmetin">Yanına gelir de ününü duyar</p>

    <p class="indentmetin">Beş arap atta [da] beş yavru şahan</p>

    <p class="indentmetin">Avlar sana layık Küçük Al(i)’oğlu</p><br class="chapter"/>
    <br class="chapter"/>

    <p class="indentmetin">Arap at üstünde cıda atanlar</p>

    <p class="indentmetin">Ejderhayı ağzıyınan tutanlar</p>

    <p class="indentmetin">Soyunup meydanda savaş edenler</p>

    <p class="indentmetin">Meydan sana layık Küçük Al(i)’oğlu</p><br class="chapter"/>
    <br class="chapter"/>

    <p class="indentmetin">Oğlu Ahmet Bey de emrini tutsun</p>

    <p class="indentmetin">Diğer Mısdık Paşa da cıdanı atsın</p>

    <p class="indentmetin">Belenli Mustafa Paşa pekmez satsın</p>

    <p class="indentmetin">Tuğlar sana layık Küçük Al(i)’oğlu</p><br class="chapter"/>
    <br class="chapter"/>

    <p class="indentmetin">Der <span class="ideitalik">Dadaloğlu</span>’m [da] eder niyazı</p>

    <p class="indentmetin">Ağ üstüne yazarlar bir kara yazı</p>

    <p class="indentmetin">Karardı dağlar da kardır beyazı</p>

    <p class="indentmetin">Dağlar sana layık Küçük Al(i)’oğlu</p>

    <div class="clrb"></div>

    <p class="normal">Hâfız Paşa’ya dedi ki Süleyman Paşa:</p>

    <p class="normal">— Allah’tan korkmasam boynunu koparırdım, dedi. Bu cepheyi ne diye bozdun? dedi.</p>

    <p class="normal">Baktı ki Arap kısmı çekiliyor. Süleyman Bey dedi ki:</p>

    <p class="normal">— Bu Arabın önünü kesmek mümkün değil. Gelin ortadan bölelim. İleri gençler gitsin, gerisini biz geri döndürelim. Arka yetişmeyince onlar da bir hal olur.</p>

    <p class="normal">Aşiretlerin geri kalanına dedi ki Süleyman Bey:</p>

    <p class="normal">— Avşar, Cerit, Bozdoğan, Tecirli kalsın, geriniz nereye giderseniz gidin, dedi. Bunlar bana yeter, dedi.</p>

    <p class="normal">Bu arada Payas cephesinde harp başladı gene. Arapları ikiye böldüler. Bu Toros Dağları’nı geçenler orda kaldı. Gerisini Belen’den aşırdılar. Harp üç beş gün devam ettikten sonra, Araplar, arkadan irtibat kesildiğini öğrenerek geri döndüler. Arapları tam Halep’e kadar kovdular. Bu Araplar da aynen geri döndüler, ileri geçenler…</p>

    <p class="normal">Dörtyol ağzında karşılaştılar. Onlar da öteden geldi. İkinci harp gene başladı. Öyle bir kırış kırdılar ki, Gâvurdağları’na düşürdüler Arapları. Kısmen kırdılar, kısmen esir aldılar. Çoğu da Halep’e kaçtı. Orda harb edecek kimse kalmadı Araplardan. Süleyman Bey, Dadaloğlu’na dedi ki:</p>

    <p class="normal">— Bizim şu harbi kazandığımıza bir türkü de bize söyle Dadaloğlu, dedi.</p>

    <p class="normal">Dadaloğlu şu türküyü söyledi:</p>

    <p class="indentmetin">Bir duman durdu da Gâvurdağı’na</p>

    <p class="indentmetin">Gıcılı boranlı da yeter gayrı</p>

    <p class="indentmetin">Halım arzeyle de sadırazama</p>

    <p class="indentmetin">Sun Sultan Mahmud’a de yeter gayrı</p><br class="chapter"/>
    <br class="chapter"/>

    <p class="indentmetin">Hasan Beğ’im bu imiş giden savaşa</p>

    <p class="indentmetin">Al at hükmediyer gökteki kuşa</p>

    <p class="indentmetin">Duydu m’ola bunu İbrahim Paşa</p>

    <p class="indentmetin">Elaman Arabın der yeter gayrı</p><br class="chapter"/>
    <br class="chapter"/>

    <p class="indentmetin">Sar(ı) Hasan’ım ayrı çekiyor göçü</p>

    <p class="indentmetin">Seçildi kaldı da yiğidin koçu</p>

    <p class="indentmetin">Tecirli döğüşür ırzımız uçu<sup class="calibre5"><a href="../Text/1yasarkemalson_split_111.html#footnote-100-108" id="footnote-100-108-backlink">[108]</a></sup></p>

    <p class="indentmetin">Kırıyor Cerid’in de yeter gayrı</p><br class="chapter"/>
    <br class="chapter"/>

    <p class="indentmetin">Der <span class="ideitalik">Dadaloğlu</span> [da] söylüyor kendi</p>

    <p class="indentmetin">Avşarın kılıcı Halep’e indi</p>

    <p class="indentmetin">Arap karşıdaki Cadıoğlu sandı</p>

    <p class="indentmetin">Kırıyor nişanın da yeter gayrı</p>

    <div class="clrb"></div>

    <p class="normal">Süleyman sordu:</p>

    <p class="normal">— E, bire Dadaloğlu, Çapanoğlu burdan kaçtıktan sonra haberin var mı, halı noldu? dedi.</p>

    <p class="normal">Dadaloğlu dedi ki:</p>

    <p class="normal">— Sana şöyle bir şeyini anlatayım. Burdan kaçarken Mağara köylüğüne vardılar. Gelinin birinden bir ayran istedi. Gelin ayranı verirken gelinin elini tuttu Cadıoğlu. Gelin berehay etti: “Şu adam benim elimi sıktı, koman öldürün şunu,” dedi. Herkes silâhını kuşandı, omuzlattı. Harbe başladılar. Cadıoğlu, Çapanoğlu adamlarından, birçok adamlar vurdular. Bunların perişanlığını sana sazınan anlatayım da dinle, dedi:</p>

    <p class="indentmetin">Mağara ovasında da kavga kuruldu</p>

    <p class="indentmetin">Öttü tüfek davlumbazlar vuruldu</p>

    <p class="indentmetin">Duydu Bozoklu’nun beli kırıldı</p>

    <p class="indentmetin">Ünü İstanbul’a çıktı beylerin</p><br class="chapter"/>
    <br class="chapter"/>

    <p class="indentmetin">Hallâm<sup class="calibre5"><a href="../Text/1yasarkemalson_split_111.html#footnote-100-109" id="footnote-100-109-backlink">[109]</a></sup> da her attığın düşürdü</p>

    <p class="indentmetin">Cad’oğlunun tebdilini şaşırdı</p>

    <p class="indentmetin">Mağaralı da soyuntusun deşirdi<sup class="calibre5"><a href="../Text/1yasarkemalson_split_111.html#footnote-100-110" id="footnote-100-110-backlink">[110]</a></sup></p>

    <p class="indentmetin">Kanlı gömlek oldu donu beylerin</p><br class="chapter"/>
    <br class="chapter"/>

    <p class="indentmetin">Koca Bağcıoğlu da sana sorar Ali</p>

    <p class="indentmetin">Memmet beyim hepisinden gürbeli</p>

    <p class="indentmetin">Nöbet sana geldi Deli Seyfali</p>

    <p class="indentmetin">Etten kale oldu canı beylerin</p><br class="chapter"/>
    <br class="chapter"/>

    <p class="indentmetin">Koca beyinen de Genç Osman geldi</p>

    <p class="indentmetin">Onlar(a)-aman vermedi hep bütün kırdı</p>

    <p class="indentmetin">Bunlara ganim<sup class="calibre5"><a href="../Text/1yasarkemalson_split_111.html#footnote-100-111" id="footnote-100-111-backlink">[111]</a></sup> olmaz beş bölük ordu</p>

    <p class="indentmetin">Bin kişiye yamaç onu beylerin</p><br class="chapter"/>
    <br class="chapter"/>

    <p class="indentmetin">Yaşa <span class="ideitalik">Dadaloğlu</span> sen binler yaşa</p>

    <p class="indentmetin">Yazılanı gelir sağ olan başa</p>

    <p class="indentmetin">Yaralının ucu indi Maraş’a</p>

    <p class="indentmetin">Hâfız Paşa’m geri çekin tuğları</p>

    <div class="clrb"></div>

    <p class="normal">Süleyman Bey bir kahkaha ile güldü:</p>

    <p class="normal">— Bire Dadaloğlu, dedi, batasıca Çapanoğlu’yla Cadıoğlu bu kadar mı perişan olduydu? dedi.</p>

    <p class="normal">— E, bire ağam, bu daha iyisi. Daha perişanlıklar var. Onu da söyleyim sana.</p>

    <p class="normal">— Söyle bakayım bre Dadaloğlu. O neyimiş? Onu da dinleyek bakalım.</p>

    <p class="normal">Aldı Dadaloğlu:</p>

    <p class="indentmetin">Aşağıdan bir ün<sup class="calibre5"><a href="../Text/1yasarkemalson_split_111.html#footnote-100-112" id="footnote-100-112-backlink">[112]</a></sup> oldu hay oldu</p>

    <p class="indentmetin">Bağlandı yollar da geçilmez oldu</p>

    <p class="indentmetin">Öttü tüfek al kanları saçtılar</p>

    <p class="indentmetin">Akıyor dereler içilmez oldu</p><br class="chapter"/>
    <br class="chapter"/>

    <p class="indentmetin">Cadıoğlu geliyor da bakın ilvana</p>

    <p class="indentmetin">Uğrunda beyler var da sen seni sına</p>

    <p class="indentmetin">Şimdi tüfek öter babam bakın dumana</p>

    <p class="indentmetin">Avşar Osmanlı’dan seçilmez oldu</p><br class="chapter"/>
    <br class="chapter"/>

    <p class="indentmetin">Cad’oğlu atıyor gidiyor boşa</p>

    <p class="indentmetin">Avşar’ın atlısı sen binler yaşa</p>

    <p class="indentmetin">Kuzgunlar dönüyor kanlı üleşe</p>

    <p class="indentmetin">Bu ölüye kefin biçilmez oldu</p><br class="chapter"/>
    <br class="chapter"/>

    <p class="indentmetin">Der <span class="ideitalik">Dadal</span>’ım da Avşar merd olur</p>

    <p class="indentmetin">Merd olan [da] düşmana karşı durur</p>

    <p class="indentmetin">Ufacık dereler de kan ile dolar</p>

    <p class="indentmetin">Kırıldı kanadım uçulmaz oldu</p>

    <div class="clrb"></div>

    <p class="normal">Orda herifler bozuldular. Dadaloğlu beylerden bahşişini aldı.</p>

    <p class="normal">Çapanoğlu ve Cadıoğlu kaçtılar Yozgat’a kadar… Süleyman Bey cepheyi kazandı, mesele burada halledildi. Derebeyler, herkes yerlerine gittiler.</p>

    <p class="normal1">(11 Kasım 1949 günü Araplı köyünde, 43 yaşındaki Ümmet Güzel’den derlendi.)</p>
  </div>

</body>

</html>