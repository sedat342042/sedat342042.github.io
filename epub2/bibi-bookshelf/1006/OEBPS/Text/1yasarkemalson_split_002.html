<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>1yasarkemal</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
  </style>
</head>

<body class="calibre">

  <div class="chapter">

    <p class="h1baslik">SARI DEFTERDEKİLER</p>

    <p class="ortayazi"><span class="idebold">Folklor Derlemeleri</span></p>

    <p class="normal"><span class="idebold">Yaşar Kemal</span> 1923’te Adana’nın Osmaniye ilçesine bağlı Hemite (şimdi Gökçedam) köyünde doğdu. Adana Ortaokulu’nun son sınıfından ayrıldı. Pirinç tarlalarında su bekçiliğinden öğretmen vekilliğine, kunduracı çıraklığından kütüphane memurluğuna dek pek çok işte çalıştı. Bu arada şiir yazmakta ve folklor derlemeleri yapmaktaydı. Ağıt derlemelerinin bir bölümü 1943’te Ağıtlar I (Adana Halkevi Yayınları) adıyla yayımlandı. İlk öykülerini ve sonradan kaybolan “Demir Çarık” ile “Hüyükteki Nar Ağacı” romanlarını 1940’ların ikinci yarısında yazdı.</p>

    <p class="normal">1951’de İstanbul’a gelip çalışmaya başladığı Cumhuriyet gazetesinde yayımlanan ropörtajları geniş ilgi uyandırdı. 1963’e dek çalıştığı bu gazeteden ayrıldıktan sonra gazeteciliği bıraktı. Türkiye İşçi Partisi’nde etkin görevler üstlendi (1963-69); Türkiye Yazarlar Sendikası’na (1974-75) ve PEN Yazarlar Derneği’ne (1990-91) kurucu başkan seçildi. Yapıtlarıyla, Türkiye’de “Varlık Roman” (1956), “Madaralı Roman” (1974), “Sedat Simavi Vakfı Edebiyat” (1985), “Orhan Kemal Roman” (1986) ödülleri ve “Kültür Bakanlığı Büyük Ödülü” olmak üzere pek çok ödüle değer görüldü. “Del Duca” (Fransa, 1982), Centre Mediterranéen de Littérature’ün “Akdeniz Edebiyat” (Fransa, 1996) ve “Nonino” (İtalya, 1997) ödülleriyse aldığı -toplamı onu bulan- uluslararası ödüller arasında yer alır.</p>

    <p class="normal">Halk anlatılarına, halk şiirine büyük değer veren Yaşar Kemal’in, derlemelerinin çoğu kaybolsa da Ağıtlar, Üç Anadolu Efsanesi (Köroğlu, Karacaoğlan, Alageyik), Gökyüzü Mavi Kaldı (S. Eyuboğlu ile) gibi çalışmaları doğrudan doğruya bu konularla ilgilidir. Eserlerindeki destan ve halk anlatısı tadı gençlik yıllarındaki derleme çalışmalarının izlerini taşır.</p>

    <p class="normal"><span class="idebold">Alpay Kabacalı</span> 1 Eylül 1942 tarihinde Antalya’da doğdu. İstanbul Üniversitesi Hukuk Fakültesi’nde okudu, bağımsız yazar olarak çalışıyor. 1976-1989 arasında Türkiye Yazarlar Sendikası’nın yönetim kurulunda görev yapan Alpay Kabacalı, 1997 -2001 arasında PEN Yazarlar Derneği’nin başkanlığında bulundu. 1999’dan bu yana Bilim ve Edebiyat Eseri Sahipleri Meslek Birliği’nin (BESAM) başkanı.</p>

    <p class="normal">Alpay Kabacalı’nın 1987’de Türkiye Gazeteciler Cemiyeti’nin Basın Üzerine Araştırma Ödülü’nü kazanan Türk Yayın Tarihi (ikinci basımı Türk Kitap Tarihi adıyla, 1989), Türkiye’de Basın Sansürü (1990), Türk Basınında Demokrasi (1994), Kültürümüzden İnsan Adaları (röportajlar, konuşmalar 1995, 2007), Türkiye’de Matbaa Basın ve Yayın (2000) gibi basın ve yayın tarihi incelemeleri yanında genel tarihle ilgili eserleri (Arap Çöllerinde Türkler, 1990; Türkiye’de Gençlik Hareketleri, 1992; Türkiye’de Siyasal Cinayetler, 1993; Geçmişten Günümüze İstanbul, 2003; Bilinmeyen Yönleriyle Cumhuriyet Tarihi, 2004; Nesnel Tarihin Prizmasından Abdülhamid, 2005; Osmanlı Devleti’ni Avrasya İmparatorluğu’na Dönüştüren Hükümdar Fatih Sultan Mehmed, 2006) ve şairlerimiz, yazarlarımız üzerine monografik kitapları yayımlandı.</p>

  </div>

  <div class="calibre1" id="calibre_pb_3"></div>

</body>

</html>