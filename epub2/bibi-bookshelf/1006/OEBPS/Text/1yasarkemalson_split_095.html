<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>1yasarkemal</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
  </style>
</head>

<body class="calibre">

  <h2 class="indentmetinbold" id="calibre_toc_75">DELİ BORAN</h2>

  <p class="normal">Evvel zaman içinde kalbur sarat<sup class="calibre5"><a href="../Text/1yasarkemalson_split_111.html#footnote-100-73" id="footnote-100-73-backlink">[73]</a></sup> içinde, deve tellâllık ederken, sıçan berberlik ederken, Irışvanoğlu derler bir bey varmış. Bunun da Kınalı Hatun adında bir evlâdı (bacısı) varmış, başka kimsesi yokmuş. Kapısında da bir Öksüz Yakup adında bir kölesi varmış. Köleyle, efendim, kız arayı tutturmuş. Irışvanoğlu avdan gelirimiş, bakmışkine, pınarın başından bir oğlan gidiyor, bir de kız. Orda sevişirlermiş. Irışvanoğlu da gelirken üstlerine geliyor. Irışvanoğlu onları görüyor. Irışvanoğlu diyor ki: Ulan, ben bunların ikisini de öldürsem katil olurum. Ben bu kızı başka birine veririm. Bu kölenin de hiç hatırına dokunmam. Gelen düğürcülere, kıza düğürcü geliyor, diyor ki:</p>

  <p class="normal">— Bir haftaya kalmadan kızı götüreceksiniz. Kimseye haber vermeden.</p>

  <p class="normal">Gün geliyor, hafta yetiyor, akşamlayın, önünde bir bölük davarla birkaç tane avrat, bir kısım seğmen kınacı geliyorlar. Fakat bunların kınacı olduğunu ne kız biliyor ne de Öksüz Yakup. Öksüz Yakup, gelen misafirlere, misafir diyerek kahve pişiriyor. Kahveyi ilettikten sonra, yaşlıca avradın birisine diyor ki:</p>

  <p class="normal">— Sorma icap olmasın teyze, nereye gidiyorsunuz? Hizmetiniz neci?</p>

  <p class="normal">Karı diyor ki:</p>

  <p class="normal">— Oğlan sen buralı değil misin yoksa? Biz Kınalı Hatun’a kınacı geldik.</p>

  <p class="normal">Öksüz Yakup’un fincanlar ellerinden dökülüyor. Gözlerinden yaş akıyor.</p>

  <p class="normal">— Bundan sonra, diyor, dünya bana haram oldu. Başımı alayım gideyim, diyor.</p>

  <p class="normal">Oradan gidiyor. Ağlaya ağlaya gidiyor ordan. Karşısından bir Çerçi geliyor. Çerçi düğün evine öteberi satmak için gidiyor. Bakıyor ki Öksüz Yakup ağlayarak gidiyor.</p>

  <p class="normal">— Arkadaş, başındaki hal neci? Ne diye ağlıyorsun? diyor.</p>

  <p class="normal">— Arkadaş, diyor, derdime derman değilsin, yarama merhem değilsin, git sen düğünde üzümünü sat, diyor.</p>

  <p class="normal">Çerçi diyor ki:</p>

  <p class="normal">— Arkadaş, insan insana para vermez amma, akıl verir. Belki derdine derman olurum. Başındaki hali söyle, diyor.</p>

  <p class="normal">Öyle deyince Öksüz Yakup diyor ki:</p>

  <p class="normal">— Arkadaş, Irışvanoğlu’nun bacısı Kınalı Hatun’la aram iyiydi. Şimdi kardaşı başka yere vermiş. Kınacısı geldi, yarın gelin gidecek. Ben ağlamayım da kim ağlasın.</p>

  <p class="normal">Çerçi diyor ki:</p>

  <p class="normal">— Sen bir kavil yeri ver. Ben kıza söyleyim, çıkar mı, çıkmaz mı?</p>

  <p class="normal">Öksüz Yakup diyor ki:</p>

  <p class="normal">— Evvelki kavlinin üstünde ise, ben pınarın başındayım, oraya gelsin. Kendi bilir.</p>

  <p class="normal">Çerçi gidiyor. Düğüne varıyor. Yüklerini indiriyor. Öteberisini sattıktan bir müddet sonra, Irışvanoğlu’nun meclisine varıyor. Başındaki meclise diyor ki:</p>

  <p class="normal">— Ben mangır satacağım. Mangır satan türkü çağırmanın cezasından kurtulur. Türkü çağırmayanlar ya çerçiden (çeyrez) (çerez) alıp yedirecek, yok olmazsa kapıya çıkıp it gibi ürecek.</p>

  <p class="normal">Mangır satıldıktan sonra herkes türküye başlıyor. O çağırıp bu çağırırken, çerçiye varıp dayanıyor. Çerçiye diyorlar ki:</p>

  <p class="normal">— De bakayım. Sen de türkü çağıracaksın.</p>

  <p class="normal">Çerçi:</p>

  <p class="normal">— Ben türkü bilmem, diyor.</p>

  <p class="normal">— Türkü bilmezsen, öteberini getir dök şuraya millet yesin.</p>

  <p class="normal">— Ben, diyor, öteberimi yedirirsem, sermayemdir. Çocuklarım aç kalır, diyor.</p>

  <p class="normal">— Öyle ise, kapıya çık it gibi ür, diyorlar.</p>

  <p class="normal">— Bunu da yapamam, diyor. Türkü çağırmaz adam olmaz amma, ihtimal bir kerpiç ayaklarım. Mecliste kızan olur belki.</p>

  <p class="normal">Irışvanoğlu diyor ki:</p>

  <p class="normal">— Yiğide söylerler türkü. Kötüye söylerler. Gözele de söylerler, diyor. Eğer bana türkü söyledilerse, benim türküm olsa bile, yiğidisem yiğitliğimi bilirim. Kötülüğüme söyledilerise, kötülüğümü bilirim. Gözele söylediler ise, darılan kuşağını gevşetsin, diyor. Reyinde hürsün, bildiğin gibi söyle, diyor.</p>

  <p class="normal">Çerçi türküyü alıyor:</p>

  <p class="indentmetin">Yetdi m’ola Şam elinin hurması</p>

  <p class="indentmetin">Gitti m’ola ala gözün sürmesi</p>

  <p class="indentmetin">Mısır’ın Bağdad’ın telli turnası</p>

  <p class="indentmetin">Dostun sana selâmı var Kınalı</p>

  <p><br class="chapter"/>
  <br class="chapter"/></p>

  <p class="indentmetin">Şimdi ağ ellere kına yakılır</p>

  <p class="indentmetin">İnce bele Tarabulus dökülür</p>

  <p class="indentmetin">Eski nala acar mıhı çakılır</p>

  <p class="indentmetin">Dostun sana selâmı var Kınalı</p>

  <p><br class="chapter"/>
  <br class="chapter"/></p>

  <p class="indentmetin">Açıldı mı bağçamızın gülleri</p>

  <p class="indentmetin">Uzun olur Siveyiş’in yolları</p>

  <p class="indentmetin">Şimdi alard alard değner yoları</p>

  <p class="indentmetin">Dostun sana selâmı var Kınalı</p>

  <p><br class="chapter"/>
  <br class="chapter"/></p>

  <p class="indentmetin"><span class="ideitalik">Çerçi Yusuf</span> der de oldum şivara<sup class="calibre5"><a href="../Text/1yasarkemalson_split_111.html#footnote-100-74" id="footnote-100-74-backlink">[74]</a></sup></p>

  <p class="indentmetin">Ulunun işini Mevlâm onara</p>

  <p class="indentmetin">Öksüz Yakup gördüm ağlar pınara</p>

  <p class="indentmetin">Dostun sana selâmı var Kınalı</p>

  <div class="clrb"></div>

  <p class="normal">Bu türküyü söyleyişin, Irışvanoğlu, kalbinden ağrı, dedi ki:</p>

  <p class="normal">— Yörü Öksüz Yakup, bunu böyle diyeceğini bilemidi, seni kılıcınan parçalardım, dedi.</p>

  <p class="normal">Çerçi’ye dedi ki:</p>

  <p class="normal">— Sen nerelisin?</p>

  <p class="normal">Çerçi yerini doğru söylemedi. Ben Antepliyim, dedi.</p>

  <p class="normal">Fakat çağırılan türküye kız, öteki çadırdan ağrı, türküyü iyice dinledi. O demde kınasını yakmaya başlayacaklarımış. Kız dedi ki:</p>

  <p class="normal">— Teyzem, bizim usulumuz, kına suyumuzu elimizle getiririk. Ben eliminen özerim. Ondan sonra siz kınanızı yakarsınız.</p>

  <p class="normal">Kınacı gelen karılar:</p>

  <p class="normal">— Kınalı hatun, o sizin bileceniz iş. Bizim âdetimiz böyle değil amma, böyle imiş, böyle olsun, diyorlar.</p>

  <p class="normal">Kız helkeleri alıyor. Pınara varıyor ki Öksüz Yakup pınarın başında ağlıyor.</p>

  <p class="normal">— Ağlamanın sırası geçti. Ocağın bata durma, diyor. Ordan helkeleri iç içine oraya koyuyor. Öndüç almış un gibi tozuyorlar. Onlar kaçmakta olsun, Çerçi’nin kulağı kızın çadırında oluyor. Oradaki kadınlar diyor ki:</p>

  <p class="normal">— Yahu bunların suyu uzak mıymış, bayraktarlar gidin de yoklayın, diyorlar. Bunu duyunca Çerçi öteberisini yüklediyor, o da kaçıyor. Bayraktarlar varıyorlar ki pınara, helkeler pınarın başında, kız yok. Geliyorlar, kız yok, diyorlar.</p>

  <p class="normal">Avratlar diyor ki:</p>

  <p class="normal">— Irışvanoğlu’na diyek mi? diye telaşlanıyorlar.</p>

  <p class="normal">Yaşlıca kadının biri diyor ki:</p>

  <p class="normal">— Nasıl olsa duyacak. Ben varır derim.</p>

  <p class="normal">Irışvanoğlu’nun yanına varıyor.</p>

  <p class="normal">— Beyim, diyor, usulumuzda kına suyunu biz elimizinen getiririk, kınamızı ezdikten sonra, kınamızı yakarsınız diye bacın bizi atlattı. Şimdi helkeleri pınarın başında bulduk, kız kaçmış, diyor.</p>

  <p class="normal">Irışvanoğlu öfkelenerek:</p>

  <p class="normal">— Şu Çerçi’yi bana çağırın, diyor.</p>

  <p class="normal">Bakıyorlar ki, Çerçi de kaçmış. Öksüz Yakup’u da aratıyor, onu da bulamıyor. Kızın kaçtığına hükmediyor. Gelen kınacılar savuşup gidiyorlar.</p>

  <p class="normal">Gelelim Kınalı hatunla Öksüz Yakup’a. Ordan kaçıp Antep’e geliyorlar. Irışvanoğlunun hududunu çıkıyorlar. Antep’te bir mağaraya yerleşiyorlar. Öksüz Yakup günde bir şelek<sup class="calibre5"><a href="../Text/1yasarkemalson_split_111.html#footnote-100-75" id="footnote-100-75-backlink">[75]</a></sup> odun getirip, satıp, ekmek alıp, mağarada it dirliğinde bey gibi geçiniyorlar. Aradan altı ay geçtikten sonra Kınalı Hatun hâmilli<sup class="calibre5"><a href="../Text/1yasarkemalson_split_111.html#footnote-100-76" id="footnote-100-76-backlink">[76]</a></sup> oluyor. Öksüz Yakup ölüyor. Kınalı Hatun da onun bunun ekmeğini pişiriyor, bir bazlama alıp onunla idare oluyor. Günün birinde vakti geliyor, bir kışlık boranlık bir günde çocuk ağrısı tutuyor. Gece çocuk oluyor. Ne pekmez var, ne beleyecek çaputu var. Diyor ki:</p>

  <p class="normal">— Ben bunun babasının adını koymam buna. Nasıl olsa kadersizdir. Böyle kışlık boranlık bir günde oldu. Ben bunun adını “Boran” vururum, diyor.</p>

  <p class="normal">Sabah tan oluyor, komşularından hayır sahipleri, bir garip diye, kimi çaput veriyor, kimisi de pekmez. Hayırına, herkes elinden gelen yardımı yapıyor. Aradan günler geçip Boran beş altı yaşına basıyor. Anası Kınalı Hatun da ölüyor. Çocuğun ağıdına komşular toplanıyor, geliyorlar ki anası ölmüş. Herkes hayrına yuyup kaldırmak istiyorlar. Cebinden bir kâğıt çıkıyor. “Ben Irışvanoğlu’nun bacısı Kınalı Hatun’um. Bu kâğıtla kardaşıma haber verin” diyor.</p>

  <p class="normal">Irışvanoğlu’nun bacısı olduğunu bilişin halk, bunu şanınan şöhretinen gömüyorlar. Irışvanoğluna da kâğıt yazıyorlar: “Bacın buraya gelmiş, fakat bilmedik. Altı ay sonra kocası öldü. Beş altı sene sonra da kendi öldükten sonra, cebinden bir kâğıt çıktı. Senin bacın olduğunu bildik. Şimdi de Boran nâmında bir çocuğu kaldı.”</p>

  <p class="normal">Irışvanoğlu diyor ki:</p>

  <p class="normal">— Bu çocuğu bana kim getirirse ona bir dünyalık veririm, diyor.</p>

  <p class="normal">Çocuğu da bir kimse Antep’ten götüremiyorlar. Onun bunun danasını güderek on, on iki yaşına değiyor. Bakıyor ki oraya biraz abtallar konmuş. Damdıra<sup class="calibre5"><a href="../Text/1yasarkemalson_split_111.html#footnote-100-77" id="footnote-100-77-backlink">[77]</a></sup> çalanlarını görüyor. Varıp onların içine karışıyor. Onlardan damdıra alıyor. Tın mın damdıra çalmayı öğreniyor. Orada bir kız ünleniyor, Küpeli Hatun nâmında. Her görmesine bir tülü deve veriyorlar kızın. Boran diyor ki:</p>

  <p class="normal">— Ben giderim şu kıza, hem görürüm, kendi elden bir deve alıyor, ben de kendinden bir bahşiş alırım, diyor. Giderken bir kahveye varıyor. Kimi deveyi vermiş kızın yanından çıkmış, kimi de kızı deve ile görmeye gelmişler. Kahvede bunun lafı ile günleri geçiyor. Boran kahveye dıkılışın, kahveci bunun yakasından tuttu.</p>

  <p class="normal">— Bura senin yerin değil, diye, geri kovdu. Baktı ki Boran’ın elinde bir damdıra var.</p>

  <p class="normal">— Efendiler, bu adamın damdırası varmış. Âşıklığı varısa getirin türkü söyledin, dedi.</p>

  <p class="normal">O adamlar da geri bağırdılar, sandalya gösterdiler, bir kahve söylediler.</p>

  <p class="normal">— De bakayım çocuk, şu damdıranı çal, dediler.</p>

  <p class="normal">Boran damdırasına düzen verdi. Biraz çaldıktan sonra:</p>

  <p class="normal">— Türkü de çağır, dediler.</p>

  <p class="normal">— Türkü çağırırım amma, belki kerpiç ayaklarım da durduğum yerde beni döğersiniz.</p>

  <p class="normal">Orada bulunan adamların birisi dedi ki:</p>

  <p class="normal">— Beğendiğin kadar çal. Seni kim döğecek olursa onun belâsını ben veririm. Darılan kuşağını gevşetsin, dedi.</p>

  <p class="normal">Aldı bakayım Boran ne dedi:</p>

  <p class="indentmetin">Göğde uçan huma kuşu</p>

  <p class="indentmetin">Ne bilir gülün kıymatın</p>

  <p class="indentmetin">Kargayı dala kondurman</p>

  <p class="indentmetin">Ne bilir dalın kıymatın</p>

  <p><br class="chapter"/>
  <br class="chapter"/></p>

  <p class="indentmetin">Kahvelerde laf atanlar</p>

  <p class="indentmetin">Gerçeğe yalan katanlar</p>

  <p class="indentmetin">Sonra beyliğe yetenler</p>

  <p class="indentmetin">Ne bilir elin kıymatın</p>

  <p><br class="chapter"/>
  <br class="chapter"/></p>

  <p class="indentmetin">Çift sürüp bider<sup class="calibre5"><a href="../Text/1yasarkemalson_split_111.html#footnote-100-78" id="footnote-100-78-backlink">[78]</a></sup> ekmeyen</p>

  <p class="indentmetin">Meydana sofra dökmeyen</p>

  <p class="indentmetin">Arıya hizmet etmeyen</p>

  <p class="indentmetin">Ne bilir balın kıymatın</p>

  <p><br class="chapter"/>
  <br class="chapter"/></p>

  <p class="indentmetin">Bunu diyen <span class="ideitalik">Deli Boran</span></p>

  <p class="indentmetin">Küçücekten yetim kalan</p>

  <p class="indentmetin">Bir görmeye deve veren</p>

  <p class="indentmetin">Ne bilir malın kıymatın</p>

  <div class="clrb"></div>

  <p class="normal">Bunu, türküyü söyleyince kahvedeki bulunanların:</p>

  <p class="normal">— Bu türküyü bize söylüyor, diye, bazıları zığardılar.</p>

  <p class="normal">Kendine evvel söz veren dedi ki:</p>

  <p class="normal">— Arkadaş bu adam doğrusunu söyledi. Bir deve üç senede meydana geliyor. Bunu bir saat konuşmak için verenlerin birisi de bensem, hakikat mal kıymatını bilmez deliyiz.</p>

  <p class="normal">Çıkardı bu adam Boran’a hem birkaç lira bahşiş verdi. Kahveciye de dedi ki:</p>

  <p class="normal">— Gidip şu adamın sırtına bir kat elbise yaptıracaksın, diye parasını verdi.</p>

  <p class="normal">Boran elbiseyi giydikten sonra, o adam dedi ki:</p>

  <p class="normal">— Ulan, âşıklığın varmış. Şu kızın yanına git, dedi.</p>

  <p class="normal">Boran dedi ki:</p>

  <p class="normal">— Benim deve değil, bir tavuğum bile yok. Kız beni yanına iletir mi?</p>

  <p class="normal">O da dedi ki:</p>

  <p class="normal">— Âşığım diyerek çık. Eğer çıkartmazsa, zaten ben bu kızı görmekten vazgeçmiştim. O bir deveyi sana vereceğim, sen git gör, dedi.</p>

  <p class="normal">Boran damdırasını koltuğuna aldı, kızın kapısına vardı. Kızın yanına çıkmak istedi ise de, kapısındaki kapıcılar, kızın yanına salmadılar. Boran dedi ki:</p>

  <p class="normal">— Ben âşığım. Ben de varıp Küpeli Hatun’dan bir bahşiş alacağım.</p>

  <p class="normal">Kıza haber verdiler. Kız dedi ki:</p>

  <p class="normal">— Gerekliği yok. Âşıklar saprak olur, dedi.</p>

  <p class="normal">Yanındaki cariyeleri kıza yalvardılar:</p>

  <p class="normal">— Ne var ablam, gelsin de âşıkmış bir türkü söyletek. Sen de hiç görünme, dediler.</p>

  <p class="normal">Boran’a müsaade ettiler. Yukarı çıktı. Baktı ki ne görsün. Kırk tane kız var. Hepsinin de kulağı küpeli.</p>

  <p class="normal">— Ulan bunların hangisi Küpeli Hatun imiş diye, baktı ki hiçbir işe yararı yok. Ulan, ben bunlara deve değil, bir tavuk bile vermem, görmeye gelenler meğer hep eşekmiş.</p>

  <p class="normal">O demde kızlar başına toplandı:</p>

  <p class="normal">— Âşığım, bir türkü söyle de dinliyelim, dediler.</p>

  <p class="normal">— Kızlar, benim başıma çok toplanman, dedi. Benim kafamın bir tutalgası var, dedi. Çok kalabalığı sevmem. Sonra tutalgam tutarsa, damdıranın çömleği ile, üç dört tanenizin kafasını parçalarım, dedi.</p>

  <p class="normal">Kızlar dedi ki:</p>

  <p class="normal">— Amaaan, cinliyimiş, yaklaşmıyalım, dediler.</p>

  <p class="normal">Uzaktan ağrı yalvarmaya başladılar. Aldı bakalım Boran ne dedi kızlara:</p>

  <p class="indentmetin">Gökten biraz suna inmiş</p>

  <p class="indentmetin">Şu Anteb’in arasına</p>

  <p class="indentmetin">Ben dostumu göremedim</p>

  <p class="indentmetin">Ağlar amma çaresi ne</p>

  <p><br class="chapter"/>
  <br class="chapter"/></p>

  <p class="indentmetin">Suları da balkan gözlü</p>

  <p class="indentmetin">Güzelleri şirin sözlü</p>

  <p class="indentmetin">Merhem eylen kömür gözlü</p>

  <p class="indentmetin">Şu sinemin yarasına</p>

  <p><br class="chapter"/>
  <br class="chapter"/></p>

  <p class="indentmetin">Suları çağlayıp akar</p>

  <p class="indentmetin">Gözleri hep ona bakar</p>

  <p class="indentmetin">Mor menekşe bir hoş kokar</p>

  <p class="indentmetin">Şu kızların arasına</p>

  <p><br class="chapter"/>
  <br class="chapter"/></p>

  <p class="indentmetin"><span class="ideitalik">Deli Boran</span> der de noldu</p>

  <p class="indentmetin">Ala göz kan yaşnan doldu</p>

  <p class="indentmetin">Korkuyorum engel girdi</p>

  <p class="indentmetin">Şu kızların arasına</p>

  <div class="clrb"></div>

  <p class="normal">Küpeli Hatun bunu duyunca, engel lafını duyunca:</p>

  <p class="normal">— Zaten âşıklar saprak olur dedimidi. Bu engel ne imiş diye, perdeyi kaldırdı. Boran’ın gözü gözüne ras gitti. Boran’ın aklı bokuna karışıp bayıngın düştü. Birazdan ayıktı ki, kızlar yüzüne su serpmişler.</p>

  <p class="normal">— Bire âşık, sana n’oldu? dediler.</p>

  <p class="normal">— Demedim miydi, kızlar, başımın tutalgası var diye? Bereket versin ki bayılmışım. Delirsemidi bu odayı başınıza dar getirirdim.</p>

  <p class="normal">— Âşığım, bir türkü daha söyle diye mihnet ettiler. Fakat Boran’ın, düş mü idi, hayal mı idi, ne olduğunu bilmedi, içerisine bir ateş düştü. Aldı bakalım ne dedi:</p>

  <p class="indentmetin">Gökyüzünde öten olsam</p>

  <p class="indentmetin">Yeryüzünde biten olsam</p>

  <p class="indentmetin">Ucu telli keten olsam</p>

  <p class="indentmetin">Yâr başına atsa beni</p>

  <p><br class="chapter"/>
  <br class="chapter"/></p>

  <p class="indentmetin">Gökyüzünde turna olsam</p>

  <p class="indentmetin">Yeryüzünde hurma olsam</p>

  <p class="indentmetin">Bir çekimlik sürme olsam</p>

  <p class="indentmetin">Yar gözüne çekse beni</p>

  <p><br class="chapter"/>
  <br class="chapter"/></p>

  <p class="indentmetin">Un elediği elek olsam</p>

  <p class="indentmetin">Tepelediği yolak olsam</p>

  <p class="indentmetin">Uğru telli yelek olsam</p>

  <p class="indentmetin">Yâr döşüne giyse beni</p>

  <p><br class="chapter"/>
  <br class="chapter"/></p>

  <p class="indentmetin">Kapısında inek olsam</p>

  <p class="indentmetin">Tu çalıp da sağsa beni</p>

  <p class="indentmetin">Tepek vursam südü döksem</p>

  <p class="indentmetin">Yumruğunan döğse beni</p>

  <p><br class="chapter"/>
  <br class="chapter"/></p>

  <p class="indentmetin">Nolsa <span class="ideitalik">Deli Boran</span> nolsa</p>

  <p class="indentmetin">Güzeller meydana gelse</p>

  <p class="indentmetin">Küpeli pehlivan olsa</p>

  <p class="indentmetin">Güreşsek de yıksa beni</p>

  <div class="clrb"></div>

  <p class="normal">dedi kesti. O demde kız dedi ki:</p>

  <p class="normal">— Orospular, ben âşıklar saprak olur demedim miydi? Siktir edin de gitsin, dedi.</p>

  <p class="normal">Boran dedi ki:</p>

  <p class="normal">— Hatun, sen elden deve alıyordun. Ben de âşığım. Bahşişimi ver gideyim, dedi.</p>

  <p class="normal">Bir avuç dört altın verdiler Boran’a. Boran dedi ki:</p>

  <p class="normal">— Ben gitmeye gelmedim. Ben Küpeli Hatun’u yüze yüz görmeyince katiyyen gitmem, dedi.</p>

  <p class="normal">O demde kız:</p>

  <p class="normal">— Durdurman, siktir edin şunu, dedi.</p>

  <p class="normal">Boran dedi ki:</p>

  <p class="normal">— Damdıranın çölmeğini çevirirsem bu odayı başınıza dar getiririm, dedi. Ben Küpeli Hatun’u gelip yüze yüz görmezsem, benim burdan ölüm çıkar, dedi.</p>

  <p class="normal">Küpeli Hatun buna öfkelendi. Kalktı bunun yanın geldi.</p>

  <p class="normal">— Yel kayadan ne anlar, daha eyi bak, dedi. Neci senin maksadın, dedi.</p>

  <p class="normal">Boran dedi ki:</p>

  <p class="normal">— Böyle fırsat ele geçmez, dedi.</p>

  <p class="normal">— Kızın yüzüne hacamat gibi sarıldı. Başındaki olan cariyelerin hepsi geldiler başına toplandılar. Boran’ın kimi burnunu tuttu, kimi avurduna parmağını soktu. Zorla ayırdılar. Boran damdırayı eline aldı, kahveye doğru yürüdü. Cariyelerin akıllıcasının biri baktı ki, ablasının yüzü kapkara olmuş. Dedi ki:</p>

  <p class="normal">— Küpeli Hatun, dedi, yüzüyün biri kapkara biri apbağı… Seni görmeye gelenler bundan hile keşfederler.</p>

  <p class="normal">— Aman kızlar, bunun çaresi ne, dedi Küpeli. O cariye kızların akıllıcası:</p>

  <p class="normal">— Abla bunun çaresi, öte yüzden de öptür, dedi. Boran’ı geri çağırdılar, aman Boran geri gel diye.</p>

  <p class="normal">Boran dedi ki:</p>

  <p class="normal">— Benim orda işim yok.</p>

  <p class="normal">Yalvar yakar, Boran’ı geri getirdiler.</p>

  <p class="normal">Küpeli Hatun:</p>

  <p class="normal">— Kusura bakma âşığım. Sazı bağlayana çözdürürler. Benim şu yüzümden de öp, dedi.</p>

  <p class="normal">Boran dedi ki:</p>

  <p class="normal">— Benim dalgam bir gelir bir gider. Sen değil, Hürü kızı olsan öpmem, dedi.</p>

  <p class="normal">Kızlar bunun başına çoktular. Kimisi kulaklarından tuttu. Fıkara kız getirdi, Boran’ın ağzına yüzünü sürdü. Boran fırsat buldu, hacamat gibi o yüzden de yapıştı. Kızdan ayrılınca, Küpeli kimseye deme diye, buna bir avuç altın verdi. Boran ordan çıktı. Arkadaşlarının yanına geldi. Kendine elbise yaptıran ağası:</p>

  <p class="normal">— De bakalım Boran, oradaki yaptığın işleri bir türküyle söyle.</p>

  <p class="normal">Aldı Boran bakalım ne dedi:</p>

  <p class="indentmetin">Gene bulandı da yüzü havanın</p>

  <p class="indentmetin">Şahan gezer sulağında turnanın</p>

  <p class="indentmetin">Top kara perçemli güzel sevenin</p>

  <p class="indentmetin">Can cefa götürmez hey kara gözlüm</p>

  <p><br class="chapter"/>
  <br class="chapter"/></p>

  <p class="indentmetin">Güzeli sevmesin ne bilir ahmak</p>

  <p class="indentmetin">Sevip sevip de cemaline bakmak</p>

  <p class="indentmetin">Fırsatın düşürüp yanaktan öpmek</p>

  <p class="indentmetin">Can cefa götürmez kız kömür gözlüm</p>

  <p><br class="chapter"/>
  <br class="chapter"/></p>

  <p class="indentmetin">Beni del’eyledi kaşınan gözler</p>

  <p class="indentmetin">Taramış zülfünü gerdana düzler</p>

  <p class="indentmetin">Kehribar dudak da balaban yüzler</p>

  <p class="indentmetin">Yüzünü yüzüme sür kömür gözlüm</p>

  <p><br class="chapter"/>
  <br class="chapter"/></p>

  <p class="indentmetin">Der ki <span class="ideitalik">Deli Boran</span> da aslın soyusa</p>

  <p class="indentmetin">Belin ince ise usul boyusa</p>

  <p class="indentmetin">Âşığa verdiğin bahşiş buyusa</p>

  <p class="indentmetin">Vallahi billahi az kömür gözlüm</p>

  <div class="clrb"></div>

  <p class="normal">Kız bunu duyunca:</p>

  <p class="normal">— Amanın kızlar, şu âşık bizi halka malamat etmesin.</p>

  <p class="normal">Bir avuç dört altın daha götürdüler. Boran’ın içine bir ateş düştü. İsterse dünyayı verseler gözünde fiske kadar yok. Kızın yanına çıkmaya da imkân yok. Kendiliğinden bir kurnazlık düşündü. Gider ben dayımı bulurum. Dayıma nişanlıyım diyerek, dayımı kandırırım. Bu kızı almaya çabalarım. Oradan şehrin içine doğru düşüne düşüne yürüdü. Baktı ki ihtiyar bir kahveci var. Varayım hem şurdan bir kahve içeyim, hem dayımı belki bilir, şundan sorayım, dedi. Kahveye vardı.</p>

  <p class="normal">— Emmi bana bir kahve yap bakalım, dedi.</p>

  <p class="normal">Kahveci kahve getirdi. Boran kahveyi içtikten sonra, çıkardı bir kırmızı lira verdi. Kahveci dedi ki:</p>

  <p class="normal">— Oğlum, ben bunu bozamam. Benim kahvemin sermayesi bir lira yok, dedi. Boran dedi ki:</p>

  <p class="normal">— Emmim, benim kahveye verecek başka param yok mu? Gönlümden o koptu. Onu verdim, dedi. Sen bize bir kahve daha yap, dedi.</p>

  <p class="normal">Kahveci kahveyi yaparken:</p>

  <p class="normal">— Oğlum, sen bir hanedan evladı görünüyorsun, dedi. Kimlerdensin, dedi.</p>

  <p class="normal">— Babamı bildiğim yok, dedi. Fakat anam Irışvanoğlu’nun bacısı imiş.</p>

  <p class="normal">Kahveci buna dedi ki:</p>

  <p class="normal">— Ulan, sen Irışvanoğlu’nun yiğenisin de, koltuğu damdıralı buralarda ne geziyon, dedi.</p>

  <p class="normal">Boran dedi ki:</p>

  <p class="normal">— Emmi, ben de dayıma gitmek istiyordum amma, nerde olduğunu bilmiyorum. Ve de öldürür diye de korkuyorum.</p>

  <p class="normal">Kahveci dedi ki:</p>

  <p class="normal">— O adam seni çok aradı. Senden başka hiçbir mirasçısı yok, o adamın. Sana bir de kâğıt yazayım, bu kâğıdı da ver. Irışvanoğlu benim bahşişimi verir.</p>

  <p class="normal">Boran kahveyi gene içti. Bir lira daha çıkardı verdi. Allahaısmarladık eyledi. Kâğıdı koynuna koydu, yola düştü. Az gitti, uz gitti, dere tepe düz gitti, günün birinde Irışvanoğlu’nu buldu. Düğnük evine vardı ki, dayısı orda oturuyor. Başında yüz, yüz elli çadırlı aşireti ile sohbet ediyorlar. Boran da vardı, meclise oturdu. Irışvanoğlu kafasını kaldırdı.</p>

  <p class="normal">— E bire gençler, iki türkü çağırın da dinliyelim, dedi.</p>

  <p class="normal">Meclistekiler, ben bilmem, ben bilmem, diye biribirinin karaltısına sokulmaya başladılar. O demde birisi Boran’ın sazına dokundu.</p>

  <p class="normal">— Aman beyim, burda bir âşık var, dediler.</p>

  <p class="normal">Irışvanoğlu yanına çağırdı Boran’ı. Baktı ki ufacık tefecik, genç bir çocuk. Bunu yanına oturtturdu.</p>

  <p class="normal">— De bakayım, oğlum, iki türkü söyle, dedi.</p>

  <p class="normal">Aldı bakalım Boran, ne dedi:</p>

  <p class="indentmetin">Nazlı dostum selâm salmış gel diye</p>

  <p class="indentmetin">Ara yerde engellerim var diye</p>

  <p class="indentmetin">Açtı ak göğsünü bana em diye</p>

  <p class="indentmetin">Emdiğim aklıma düştü efendim</p>

  <p><br class="chapter"/>
  <br class="chapter"/></p>

  <p class="indentmetin">Nazlı dostum selâm salmış gelmesin</p>

  <p class="indentmetin">Ara yerde engelleri duymasın</p>

  <p class="indentmetin">Eliminen ak göğsünün düğmesin</p>

  <p class="indentmetin">Çözdüğüm aklıma düştü efendim</p>

  <p><br class="chapter"/>
  <br class="chapter"/></p>

  <p class="indentmetin">Metini de <span class="ideitalik">Deli Boran</span> metini</p>

  <p class="indentmetin">Ne vereyim Küpeli’nin metini</p>

  <p class="indentmetin">Ak bilekli samur kürklü hatunu</p>

  <p class="indentmetin">Nişanlımı vermediler efendim</p>

  <div class="clrb"></div>

  <p class="normal">Bunun adını Boran deyince:</p>

  <p class="normal">— Ulan, sen nasıl Boran’sın? Anayın adı neci? Babayın adı neci? Bana de, dedi.</p>

  <p class="normal">Boran derhal çıkardı, dayısının eline kâğıdı verdi. Kâğıdı okuduktan kerli, meclise döndü:</p>

  <p class="normal">— Arkadaşlar, bu işte, bizim kaçan kancığın oğlu Boran bu işte, dedi. Benim bundan başka hiçbir mirasçım yok, dedi. Buna hörmet eden bana da eder, dedi. Boran’a dedi ki: Senin türkünden ben bir şey anlamadım. Ne ise şu türkünün manâsını bana de, dedi.</p>

  <p class="normal">Boran dedi ki:</p>

  <p class="normal">— Babamın öldüğünde anamın karnında imişim. Benim olduğum gece komşumuzun bir de kızı olmuş. Anam beşik kertme nişanlım eylemiş. Sonra anam da öldü. Ben elin arasında kaldım. Kız da çok zengin oldu. Şimdi vermiyorlar efendim, dedi.</p>

  <p class="normal">Irışvanoğlu dedi ki:</p>

  <p class="normal">— Oğlum, onun için hiç merak etme. Onu, eğer para ile ise, terazinin bir gözüne kızlarını koysunlar, bir gözünü de para ile tartar alırım.</p>

  <p class="normal">Boran dedi ki:</p>

  <p class="normal">— Vallahi parayla vereceklerini bilmiyorum.</p>

  <p class="normal">Irışvanoğlu’nun bölük kabadayısı:</p>

  <p class="normal">— Beyefendi biz elin parasını yerken, biz paramızı mı yedirelim. Bana üç yüz atlı ver, ben gider basar alır gelirim.</p>

  <p class="normal">— Peki, dedi. Baskın davulunu çaldırmaya başladılar. Atlılar toplandı. Bölük kabadayısı bunların içinden birem birem üç yüz kişi seçti. Irışvanoğlu kendi atını çektirdi Boran’a.</p>

  <p class="normal">— Buna da sen bin, dedi.</p>

  <p class="normal">Atlılar değnek oynaya oynaya yola düştüler. Antep’in kenarına gelince kız bunların kalabalığını gördü.</p>

  <p class="normal">— Gene bizi deveyinen görmiye gelenler var, dedi.</p>

  <p class="normal">Süslendi püslendi. Zülüfünü tarayıp, kendi kendine bir çekidüzen verdi. O demde atlılar yetişti. Boran’a:</p>

  <p class="normal">— Hangi evde, diye sordular.</p>

  <p class="normal">Boran da:</p>

  <p class="normal">— Şu evin içinde, arasında perde var, dedi.</p>

  <p class="normal">Kılıcını çeken evin üstüne yürüdü. Milletin haberi oldum olacağım deyinciye kadar, kızı çıkardılar. Bir ata bindirip yola düştüler. Arkadan varan millete, kimisi dönüp harbetti. Böyle böyle Irışvanoğlu’nun hududuna gelince, atlılar yığıldı kaldı. Irışvanoğlu’na gelin geliyor diye müjdeci gitti. Gelin bir tarafında Deli Boran, bir tarafında da bölük kabadayısı, ikisinin arasında gidiyorlar. Kız şöyle baktı ki, bir yanında bir babayiğit var ki hiç görülmüş kişilerden değil. Öte yandakine baktı ki, memleketlerindeki tanıdığı Boran.</p>

  <p class="normal">Dedi ki:</p>

  <p class="normal">— Yarabbi, eğer ben bu babayiğide gidiyorsam, Boran da bunların köylüsünden ise, bu adam beni öptüydü. Şimdi halka malamat olurum. Eğer Boran’a gidiyorsam, ne ise kaderimi çekerim. Böyle derken bölük kabadayısı da, uşak bizim götürdüğümüz kız nasıl ola, nasıl görürüm, diye aklından geçirdi. O demde bir kasırga geldi, kızın yüzünü açıverdi ki, buluttan ay çıkmış gibi. Oğlan o tekli, bunu böyle görünce aklı bokuna karıştı. Atın boynunu kucaklayıp aşağı düşmedi. Dedi ki aklından: Boran, ben bunu sana yedirirsem, bu babayiğitlik bana haram olsun, dedi. O demde Irışvanoğlu da karşıladı. Bir çadıra gelini indirdiler. Düğünler kuruldu. Çalıp çığrıldıktan sonra, gerdek gecesi, Boran dayısının eline, müsaade istemiş de vardı. Dayısı dedi ki:</p>

  <p class="normal">— Yürü yiğenim. Sana üç gün müsaade. Üç günden sonra gel. Arkadaşlarınla görüş, tanış, konuş, akşamleyin çadırına git, dedi.</p>

  <p class="normal">Deli Boran dayısının elini öperek çadıra doğru yürüdü. Bölük kabadayısı dedi ki:</p>

  <p class="normal">— Dayıyın evladı olmadığından vicdanı kısa, dedi. Üç gün müsaade de ben aldım, dedi. Git altı günden sonra gel, dedi.</p>

  <p class="normal">Çok memnun oldu. Bölük kabadayısına:</p>

  <p class="normal">— Sağ ol, dedi.</p>

  <p class="normal">Çadıra vardı. Üç gün kaldı. Üç gün sonra bölük kabadayısı Irışvanoğlu’nun yanına geldi. Konuştular. Konuştuktan sonra kalmak istedi. Irışvanoğlu dedi ki:</p>

  <p class="normal">— E bire bölük kabadayısı, gitme. Boran da gelecek, bir iki türkü söyletip de dinliyelim, dedi.</p>

  <p class="normal">Bölük kabadayısı güldü:</p>

  <p class="normal">— Eğer Boran o gelinin yanından üç günde dört günde çıkarsa, ben sana ne istersen veririm, dedi.</p>

  <p class="normal">Irışvanoğlu dedi ki:</p>

  <p class="normal">— Eğer Boran bugün gelmezse sen de ne istiyorsan, ben de veririm, dedi.</p>

  <p class="normal">Bunlar bir katar deveye bahsettiler. Beklediler. Akşam oldu Boran gelmedi. Sabahtan oldu, gene bahsettiler, gene gelmedi. Üçüncü gün gene bahsettiler, gene gelmeyince, Irışvanoğlu dedi ki:</p>

  <p class="normal">— Zaten bunun anasında meymenet yoktu ki danasında olsun. Bugün cellatları çağırın Boran’ın boynunu vurduracağım, dedi.</p>

  <p class="normal">Meğer bunların bir yere baskın ederlerse, davul döğdürmek âdetleri imiş. Adam öldürürken de gene davul döğdürürlerimiş. Boran’ın altı günü yetince dayısının yanına yürüdü. Gelirken yolda bir adamcağız ras gelip:</p>

  <p class="normal">— Ulan, nereye gidiyorsun serseri, dedi. Dayın seni öldürecek, dedi.</p>

  <p class="normal">Boran:</p>

  <p class="normal">— Ne diye kadan alayım? diye şaşmaya başladı.</p>

  <p class="normal">Öteki adam dedi ki:</p>

  <p class="normal">— Yavrum, aman beyler diyeceğine, sapa dağlar demen yeğ, dedi.</p>

  <p class="normal">Boran çadıra da dönmeden eğile eğile kaçtı. Gültepesi derler bir dağa yerleşti. Ay geçti, yıl geçti, Irışvanoğlu hiçbir yerden bir haber alamadı. Fakat kızın feryadından hiç duramıyordu.</p>

  <p class="normal">Dedi ki:</p>

  <p class="normal">— Seni baban evine göndereyim, dedi.</p>

  <p class="normal">Küpeli Hatun dedi ki:</p>

  <p class="normal">— Boran’dan haber olmayınca, ölürsem gene gitmem, dedi.</p>

  <p class="normal">Irışvanoğlu bunu duyunca, kızın çadırını kendi çadırına kazığa kazık bağladı. Boran bu düstur ile yedi sene gezdi. Açık, çıplak. Sırtta pırtı kalmadı. Her yeri ayı malağına döndü. Kıllandı. Fakat elindeki sazda da bir tek tel kalmış. Böyle gün geçirirken, bir gün arefe günü, Irışvanoğlu’nun ser kaplan avcısı varımış, bu avcı diyor ki:</p>

  <p class="normal">— El sabahtan kurban kesecek. Bizim kesecek bir şeyimiz yok. Ben de çocuklara bir av vurayım.</p>

  <p class="normal">Beline bir örme sardı, tüfeğin fellesinin barudunu yeniledi, Gültepe’ye doğru gitti. Gültepe’ye vardı ki dağın içinde bir pınar var. Başında çok iz var. Oraya bir evsin eyledi. Buraya bir av gelir diye beklemeye başladı. Dururken öteden bir kıllı mıllı bir şey çıktı gelmeye başladı. Avcı baktı ki, insan dese insan değil, ayı dese ayı değil. Bu cırtnavul diye hükmeyledi.</p>

  <p class="normal">— Şu gelsin ellemem. Buna para bekçisi derlerdi. Şu parayı yokladığı yeri iyice öğreniyim. Ondan sonra bir kurşun sıkayım, dedi.</p>

  <p class="normal">O demde Boran suyun başına geldi. Pınardan bir su içti. Derinden of diye bir iniledi. Elini yüzünü yudu. Gültepesi denilen başındaki taşın üstüne çıktı. Başladı sazını tın tın ettirmeye.</p>

  <p class="normal">Avcı dedi ki:</p>

  <p class="normal">— Bu cin olmaya cin ya, bu donunu değiştirip duruyor ya… Donunu değiştirmekle beni korkutamaz, dedi. Boran durup mururken türküye başladı. Bakalım ne demiş:</p>

  <p class="indentmetin">Ben de çıktım Gültepe’ye</p>

  <p class="indentmetin">Seyir ettim ellerine</p>

  <p class="indentmetin">Ağbaz ağbaz eller konmuş</p>

  <p class="indentmetin">Sevdiğimin çöllerine</p>

  <p><br class="chapter"/>
  <br class="chapter"/></p>

  <p class="indentmetin">Ağca cerenin sekişi</p>

  <p class="indentmetin">Sevdiğimin hub bakışı</p>

  <p class="indentmetin">Murat’ın coşkun akışı</p>

  <p class="indentmetin">Benzer gözüm sellerine</p>

  <p><br class="chapter"/>
  <br class="chapter"/></p>

  <p class="indentmetin">Gülüstanın gülü kokar</p>

  <p class="indentmetin">Hublar yanağına sokar</p>

  <p class="indentmetin">Murat derler bir su akar</p>

  <p class="indentmetin">Güvel konar göllerine</p>

  <p><br class="chapter"/>
  <br class="chapter"/></p>

  <p class="indentmetin">Hocam hocalar hocası</p>

  <p class="indentmetin">Okudum çıktım hecesi</p>

  <p class="indentmetin">Bu gün de bayram gecesi</p>

  <p class="indentmetin">Yâr kına yaksın ellerine</p>

  <p><br class="chapter"/>
  <br class="chapter"/></p>

  <p class="indentmetin">Bunu diyen <span class="ideitalik">Deli Boran</span></p>

  <p class="indentmetin">Sevdiğine meyil veren</p>

  <p class="indentmetin">Şu işime sebep olan</p>

  <p class="indentmetin">Duman çöksün yollarına</p>

  <div class="clrb"></div>

  <p class="normal">“Deli Boran” deyince avcının aklına tıpadan düştü. Ayaklarını çıkardı dağa yukarı dırtmanı dırtmanı çıktı. Boran’ı arkadan ağrı hemen yakaladı.</p>

  <p class="normal">Boran baktı ki kendini avcı tutmuş. Avcıya:</p>

  <p class="normal">— Eline ayağına kurban olayım, beni koyver, dedi.</p>

  <p class="normal">Avcı da dedi ki:</p>

  <p class="normal">— Ulan vicdansız, elin kızı senin için gözlerinden kan döküyor. Dayın da senin için öyle yaslı duruyor:</p>

  <p class="normal">Boran dedi ki:</p>

  <p class="normal">— Avcı, ben bunlara inanmam. Tabii beni öldürmekteki maksadı kendi alacaktı. Öyle ise yedi senedir beri ne Küpeli Hatun kaldı, ne de Boran’ın acısı.</p>

  <p class="normal">Avcı yemin etti.</p>

  <p class="normal">— Vallahi Küpeli de bir yere gitmedi. Dayın da seni öldürmek emelinde değil. Senin için ah dedikçe tütünü burnundan çıkıyor. Böyle olduktan keri seni ölsen değil, çatlasan gene götürürüm.</p>

  <p class="normal">Elini arkasına bağladı. Boğazından da bir örme bağladı. Dedi ki:</p>

  <p class="normal">— Eğer seni öldürecekse, gider görürüm. Senin için buraya yerleşip seni dağda beslerim, dedi.</p>

  <p class="normal">Avcı bunu çekerek, evine doğru yürüdü. Halakanın itleri başına çoktular. Bu adam çadırına eletti. Çadırın direğine bunu iyice bağladı. Avradına tenbih eyledi:</p>

  <p class="normal">— Sen bunu kaçırırsan seni öldürürüm, dedi.</p>

  <p class="normal">Avrat fukara korkusundan ne çadırı terkedebiliyordu, ne Boran’ın yanına varabiliyordu. Avcı beyin yanına vardı. Baktı ki Irışvanoğlu’nun gözlerinden akan yaşlar dolu gibi gidiyor.</p>

  <p class="normal">— Aman beyefendi, hasta mısın? Yoksa bir ağrır yerin mi var? Ne diye ağlıyorsunuz? dedi.</p>

  <p class="normal">— Yahu avcı, dedi, ben ağlamayım da kimler ağlasın, dedi. Görüyon mu şu elin kara saçlısını, çor yok çoçcuk yok, böyle gözyaşı döküyor. Babası evine salıcıyım gitmiyor. Boran’ın öldüğüne kanaat getirmeyince gitmem diyor. Ne var avcı, sen de gezdiğin yerlerde bir adam üleşi bulabilirsen getir. Şu avradı başımızdan defedelim, dedi.</p>

  <p class="normal">Avcı dedi ki:</p>

  <p class="normal">— Efendim bunu şayet bulsam, bunu emelin öldürmek mi?</p>

  <p class="normal">Irışvanoğlu dedi ki:</p>

  <p class="normal">— Yahu avcı, öldürme değil, bu adamı, öldürmeyi şuraya koy, bundan başka benim mirasçım yok. Bu adam hiç mi değil benim elimin altında terbiye olursa, benim yerimi izsiz etmez diye umudum var idi. Allah sebebine koymasın, dedi. Şimdi elime geçerse bütün servetimi ona vereceğim.</p>

  <p class="normal">Avcı hiçbir lafa varmadan oradan çıktı. Irışvanoğlu da arkasından:</p>

  <p class="normal">— Dediğim haa… Dediğim ha… diye çığırdı.</p>

  <p class="normal">Avcı eve vardı, Boran’a dedi ki:</p>

  <p class="normal">— Ulan yavrum, senin için dayın kan yaş döküyor. O Küpeli Hatun da saçlarını yolup ağladıkça, yürek böbrek koymuyor. Seni götüreceğim, dedi.</p>

  <p class="normal">Boran dedi ki:</p>

  <p class="normal">— Avcı kadan alayım, beni dayım nasıl olsa öldürür. Gel koyver de başımı alayım da gideyim.</p>

  <p class="normal">— Ulan yavrum, seni öldüreceğini bilsem, beni dünya malına garkeyleseler seni götürmem. Fakat öldürmüyeceğine kanaat ettim.</p>

  <p class="normal">Boran’ın sırtını başını yüzünü tıraş eyledi. Ayağına şalvarını verdi. Sırtına abasını giydirip, bileğinden sıkıca tutarak Irışvanoğlu’nun yanına getirdi.</p>

  <p class="normal">— Aha duşmanın, aha kılıcın, elinle öldür bey, dedi.</p>

  <p class="normal">Irışvanoğlu Boran’ı görene tekli, gözlerinden öpüp:</p>

  <p class="normal">— Yiğenim, bütün servetim senin olsun. Bana hakkını helâl et, dedi.</p>

  <p class="normal">Halk Boran tutulmuş diye, Irışvanoğlu’nun çadırının altına geldi.</p>

  <p class="normal">Dedi ki:</p>

  <p class="normal">— Yiğenim sana ne sebep oldu da kaçtın? Şu sebebi söyle de ben de anlayım, dedi.</p>

  <p class="normal">— Dayım, sazınan mı söyleyim, sözünen mi söyleyim, dedi.</p>

  <p class="normal">— Yiğenim, eğer sazınan söylersen daha memnun olurum, dedi.</p>

  <p class="normal">O demde beğ kalan Irışvanoğlu, hiç kimse bir yere kımıldamıyacak diye, güvendiği adamlardan nöbetçi dikti.</p>

  <p class="normal">Aldı bakalım Boran başından geçen hikâyelere ne dedi.</p>

  <p class="indentmetin">Efendim efendim Irışvanoğlu</p>

  <p class="indentmetin">Aşkın elinden de ciğerim dağlı</p>

  <p class="indentmetin">Yedi yıldan beri kollarım bağlı</p>

  <p class="indentmetin">Gümanıma bu günler de çözülür</p>

  <div class="clrb"></div>

  <p class="normal">Bu beyti söyleyince, Irışvanoğlunun daha yüzüne gelmeyen Küpeli Hatun, Boran’ın sesi kulağına gidince, çadırın sıtırını yararak meydana çıktı. Boran’ın gözü gözüne ras gitti. Boran bunu görünce türküsüne devam etmeye başladı.</p>

  <p class="indentmetin">Odanda çalınsın alışkın sazlar</p>

  <p class="indentmetin">Bahçende yayılsın kumrular kazlar</p>

  <p class="indentmetin">Gördü gene Küpeli’yi şu gözler</p>

  <p class="indentmetin">Ah ettikçe kara bağrım ezilir</p>

  <p><br class="chapter"/>
  <br class="chapter"/></p>

  <p class="indentmetin">Efendim efendim benim efendim</p>

  <p class="indentmetin">Elbet günlerinde gamsız gezilir</p>

  <p class="indentmetin">Ben de hizmetinde kusur m’işledim</p>

  <p class="indentmetin">Şeytan var arada yoldan azılır</p>

  <p><br class="chapter"/>
  <br class="chapter"/></p>

  <p class="indentmetin">Boran’ım derkine böyle mi olur</p>

  <p class="indentmetin">Âşıklar öğüdün ustadan alır</p>

  <p class="indentmetin">Af eyle kulunu efendim n’olur</p>

  <p class="indentmetin">Beyt’e<sup class="calibre5"><a href="../Text/1yasarkemalson_split_111.html#footnote-100-79" id="footnote-100-79-backlink">[79]</a></sup> gitmiş gibi sevap yazılır</p>

  <div class="clrb"></div>

  <p class="normal">Böyle dedi.</p>

  <p class="normal">Dedi ki:</p>

  <p class="normal">— Pekiyi yiğenim. Aradaki şeytan kimse, aradaki şeytanı dilden söyle, dedi.</p>

  <p class="normal">Dedi ki:</p>

  <p class="normal">— Dayı, sen o gün bana üç gün izin verdin. Sonra çadırdan ayrılınca bölük kabadayısı geldi dedi ki, yavrum dayıyın evlâdı olmadığından vicdanı kısadır, dedi. Üç gün izin de ben aldım, git altı günden gel, dedi. Altı gün sonra ben gelirken bir adam ras geldi. Bu davul niçin döğülüyor, diye sordum. Ulan yavrum, dayın seni öldürecek de onun için davul döğdürüyor, dedi. Aman beyler diyeceğine, sapa dağlar de, başını kurtar, dedi. Ben oradan kaçtım. Gültepesi’ne yerleştim. Meyve zamanı meyve yedim, ot zamanı ot yedim. Çok zaman da açlığınan geçti günüm. Sebebinin kim olduğunu bilmiyorum.</p>

  <p class="normal">Irışvanoğlu:</p>

  <p class="normal">— Senin sebebini ben bildim. Şu bölük kabadayısını getirin, dedi. Bölük kabadayısını getirdiler.</p>

  <p class="normal">Dedi ki:</p>

  <p class="normal">— Senin kafanı vurdurmam. Seni efrin cefrin öldürürüm, dedi. Bir katır getirdiler. Bölük kabadayısını boğazından bağladılar, katırın kuyruğuna. Oradaki olan çocukların eline birer teneke verdiler. Katırı koyverip, çocuklara tenekeyi çalın dediler. Tor katırın arkasında parça parça ettiler. Yeniden kırk gün toy düğün etti. Yeniden nikâh yaptırıp, onlar yeyip içip mırazını aldı. Siz de alasınız.</p>

  <p class="normal">(Kadirli, Harkaçtığı köyünden İsmail Uz’dan derlendi; ilk kez Sabahattin Eyuboğlu – Yaşar Kemal’in Gökyüzü Mavi Kaldı adlı seçkisinde yayımlandı.)</p>

</body>

</html>