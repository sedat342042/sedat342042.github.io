<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>1yasarkemal</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
  </style>
</head>

<body class="calibre">

  <div class="chapter">
    <p class="normal">Yeni seneye gelince, hükümet emir verdi, göçülmemesine.</p>

    <p class="normal">— Hiç kocaya gitmem Izgınlıoğlu’ndan başka, dedi.</p>

    <p class="normal">Izgınlıoğlu’ndan alalım bakalım…</p>

    <p class="normal">— Bak benim talihime! Kamalağın dibini bekledim de, o biçare kız fırsat bulup da benimle kaçamadı. Öbür seneye gelsin de… İskân oldu gelemedi. Ben de madem böyle oldu, Yörük beyinin kızından başkasını almam, bekâr kalırım, dedi.</p>

    <p class="normal">Bunlar, her ikisi de doksan dokuz yaşına değdiler. Izgınlıoğlu avrat almadı. Yörük beyinin kızı da kişiye varmadı. Böylelikle yaşıyorlardı.</p>

    <p class="normal">Zeytin’den gâvurun birisi, katırına maşa, sacayağı, tüfek, av tüfeği yükletti. “Bunu Çukur’da satayım,” dedi, yürüdü. Bir köye geldi.</p>

    <p class="normal">— Misafir alır mısınız bugün beni? diye sormadığı ev kalmadı bu köyde.</p>

    <p class="normal">Hiçbirisi de “Misafir alırız” demediler.</p>

    <p class="normal">— Bu köyde hiç mi Müslüman yok, her ne kadar Ermeniysem de Tanrı misafiriyim, diye sokranarak<sup class="calibre5"><a href="../Text/1yasarkemalson_split_111.html#footnote-100-84" id="footnote-100-84-backlink">[84]</a></sup> gitti.</p>

    <p class="normal">Bir karı<sup class="calibre5"><a href="../Text/1yasarkemalson_split_111.html#footnote-100-85" id="footnote-100-85-backlink">[85]</a></sup> çağırdı:</p>

    <p class="normal">— N’oldu sana çorbacı? dedi.</p>

    <p class="normal">— Hiçbir kimse misafir almıyor da ona sokranıyorum, dedi.</p>

    <p class="normal">— Gel ben seni misafir eyleyim Allah rızası için, dedi.</p>

    <p class="normal">Hemen Ermeni katırı çözdü oraya. Yiyip içtikten sonra Ermeni baktı ki karıdan başka kimse yok, dedi ki:</p>

    <p class="normal">— Hatunum, senin çobanın çırağın, oğlun uşağın hiç kimsen yok mu? Yapayalnızsın, dedi.</p>

    <p class="normal">Karı Ermeniye dedi ki:</p>

    <p class="normal">— Ben kocaya gitmedim daha ki, oğlum uşağım olaydı.</p>

    <p class="normal">Ermeni dedi ki:</p>

    <p class="normal">— Hatunum ne sebep oldu ki? Seni alan mı olmadı, kocaya gitmedin? dedi.</p>

    <p class="normal">— Sen nerelisin? dedi Ermeniye.</p>

    <p class="normal">— Zeytinliyim, dedi.</p>

    <p class="normal">— Tanır’da sen Izgınlıoğlu’nu bilir misin? dedi.</p>

    <p class="normal">— Pek iyi bilirim, bizim komşumuz, dedi.</p>

    <p class="normal">— Onun oğlu uşağı var mı? Kendisi sağ mı? Kim kaldı onlardan? dedi.</p>

    <p class="normal">— Izgınlıoğlu sağ. Gözleri kör oldu. Oğlu uşağı yok, evlenmedi.</p>

    <p class="normal">— Ne sebep olmuş da evlenmedi? dedi.</p>

    <p class="normal">— Yörük beyinin kızını alacakmış, kavil ettiği yere gelmemiş. Sonra da iskân olmuş gelememiş. Onun için evlenmemiş, dedi.</p>

    <p class="normal">— İşte o Yörük beyinin kızı benim. Ben de onun için kocaya gitmedim, dedi.</p>

    <p class="normal">Ermeniye dedi ki:</p>

    <p class="normal">— Benden çok selâm söyle. Kendisi için kocaya varmadım.</p>

    <p class="normal">Beliğinin birini kesti:</p>

    <p class="normal">— Şunu Tanrı emaneti olarak götür, kendisine ver, dedi. Bu beliğimi kendine verirsen bana kavuşmuş gibi olur. Vebalım boynuna olsun bu selâmımı söylemezsen, dedi.</p>

    <p class="normal">Hemen Ermeni onu alaraktan evine geldi. Hayvanını çözmeden yürüdü. Ermeninin maması dedi ki:</p>

    <p class="normal">— Nereye gidiyorsun eve gelip oturmadan? Maksadın ne? dedi.</p>

    <p class="normal">— Ben Tanrı emaneti teslim etmeye gidiyorum, dedi.</p>

    <p class="normal">Geldi Izgınlıoğlu’nun yanına Ermeni. Beliği çıkardı verdi.</p>

    <p class="normal">— Sana çok selâmı var. Daha kocaya gitmemiş, dedi. Alsın bunu da unutmasın beni, dedi.</p>

    <p class="normal">Bunu deyince Izgınlıoğlu’nun gözleri perreden açıldı. Hemen sazına düzen vererek, aldı bakalım ne söyledi Izgınlıoğlu:</p>

    <p class="indentmetin">Bir selâm geldi de nazlı Senem’den</p>

    <p class="indentmetin">Garip gönlüm şaz olmaya başladı</p>

    <p class="indentmetin">Akmaz iken kör pınarın suları</p>

    <p class="indentmetin">Akıp suyu düz olmaya başladı</p><br class="chapter"/>
    <br class="chapter"/>

    <p class="indentmetin">Işkın<sup class="calibre5"><a href="../Text/1yasarkemalson_split_111.html#footnote-100-86" id="footnote-100-86-backlink">[86]</a></sup> tavası da ocakta kaynar</p>

    <p class="indentmetin">Durmaz deli gönül meydanda söyler</p>

    <p class="indentmetin">Ermeni dillerin şekerler çiğner</p>

    <p class="indentmetin">Tatlı tatlı söz vermeye başladı</p><br class="chapter"/>
    <br class="chapter"/>

    <p class="indentmetin">Kul olayım beliğine başına</p>

    <p class="indentmetin">Her gece de giriyordun düşüme</p>

    <p class="indentmetin">Yaşım vardı yetmiş seksen yaşına</p>

    <p class="indentmetin">Doksan oldu yüz olmaya başladı</p><br class="chapter"/>
    <br class="chapter"/>

    <p class="indentmetin">Senem’in giydiği kınalı sarı</p>

    <p class="indentmetin">Düğmesinin altı yaylanın karı</p>

    <p class="indentmetin">Kırıldı değirmenin de şaknası peri</p>

    <p class="indentmetin">Aktı sular düz olmaya başladı</p><br class="chapter"/>
    <br class="chapter"/>

    <p class="indentmetin"><span class="ideitalik">Izgınlıoğlu</span> selâm salar Yörük beyine</p>

    <p class="indentmetin">Beş yüz atlısını almam eğnime</p>

    <p class="indentmetin">Gıcı(lı) boran yağdı dostun bağına</p>

    <p class="indentmetin">Koca Tanır yaz olmaya başladı</p>

    <div class="clrb"></div>

    <p class="normal">Kızı alamadı, velhasıl böylelikle öldü.</p>

    <p class="normal">(Hikâyeyi anlatanın son sözleri: “Zeytin’in orada gene Tanır diye bir yer var. Izgınlıoğlu’nun emmileri var şimdi. Hacı İbrahim Uşağı derler emmilerine. Tanır’da otururlar.)</p>
  </div>

</body>

</html>