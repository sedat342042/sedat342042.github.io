<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>1yasarkemal</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
  </style>
</head>

<body class="calibre">

  <h2 class="indentmetinbold" id="calibre_toc_80">BEĞ BÖĞREK</h2>

  <p class="normal">Bir memleket vardı, Uğuz<sup class="calibre5"><a href="../Text/1yasarkemalson_split_111.html#footnote-100-113" id="footnote-100-113-backlink">[113]</a></sup> memleketi derlerdi. Uğuz memleketinde bir padişah vardı. Padişahın bir fukara komşusu vardı. Padişahın o fukara komşusu her gün oynar gülerdi. Padişah hiç oynayıp gülmezdi. Bir gün Sultan Ana dedi ki:</p>

  <p class="normal">— Bre fıkara komşu, niye oynayıp gülüyorsun? Biz cihanda padişahız, oynayıp gülmüyoruz da, sen fıkara olduğun halde oynayıp gülüyorsun. Şu gülüp oynadığını bize de<sup class="calibre5"><a href="../Text/1yasarkemalson_split_111.html#footnote-100-114" id="footnote-100-114-backlink">[114]</a></sup>, biz de oynayıp gülek, dedi.</p>

  <p class="normal">Fukara komşu dedi ki:</p>

  <p class="normal">— Benim bir topum var. Ben atıyorum, avrat tutuyor. Avrat atıyor, ben tutuyorum. Ona oynayıp gülüyoruz, dedi.</p>

  <p class="normal">Sultan Ana dedi ki:</p>

  <p class="normal">— Sizin topunuz deve tüyünden, öküz tüyünden zahir, dedi. Ben altından yaptırırsam güle güle ölürüz, dedi.</p>

  <p class="normal">Eve geldi. Bir kelcesi vardı:</p>

  <p class="normal">— Oğlum, şundan bir tabak altın al, kuyumcuya ilet. Bir top döktür, dedi.</p>

  <p class="normal">Kel Oğlan bir tabak altın aldı, kuyumcuya iletti:</p>

  <p class="normal">— Hatunun sana selâmı var. Şu altını bir top döksün de, bana getir, dedi.</p>

  <p class="normal">Kel Oğlan çarşıya gitti. Kel Oğlan çarşıdan geldi ki, kuyumcu tunçtan bir top yapmış. Yüzünü altınla savatladı, örsün üstüne koydu. Kel Oğlan aldı, Sultan Ana’ya getirdi. Sultan Ana topu ele aldı, padişahı gözlüyor: “Harem odasına gelsin de bir top oynayak bakayım. Biz de fıkara komşum gibi oynayıp güler miyik bakayım,” dedi.</p>

  <div class="calibre1" id="calibre_pb_112"></div>

</body>

</html>