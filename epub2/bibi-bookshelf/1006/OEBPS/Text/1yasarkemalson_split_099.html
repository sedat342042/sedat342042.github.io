<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>1yasarkemal</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
  </style>
</head>

<body class="calibre">

  <h2 class="indentmetinbold" id="calibre_toc_77">HAN MAHMUT</h2>

  <p class="normal">Bir memlekette bir padişah vardı. Günlerden bir gün bunun bir oğlu oldu. Padişah dedi ki:</p>

  <p class="normal">— Bu oğlumun ismini ben vuracağım, başkaları vurmayacak, dedi.</p>

  <p class="normal">Padişahın veziri, sadrazamı hepsi oradaydı:</p>

  <p class="normal">— Padişahım senin işine kimse karışmaz, vurursan sen vurursun, dediler.</p>

  <p class="normal">— Benim oğlumun adı Mahmut olacak, dedi.</p>

  <p class="normal">Vezir dedi ki:</p>

  <p class="normal">— Benim oğlumun adı da evvelce Mahmut vurulduydu. İkisi böyle bir arada olur mu? dedi.</p>

  <p class="normal">Padişah dedi ki:</p>

  <p class="normal">— Benim oğlumun adı Han Mahmut olsun, dedi. Seninkinin de Mahmut olsun, dedi.</p>

  <p class="normal">Bu on iki yaşına değdi. Padişahın oğlu vezire dedi ki:</p>

  <p class="normal">— Vezir emmi, dedi, babama söyle de bana bir gönül eğlencesi bulsun, dedi.</p>

  <p class="normal">Vezir padişaha vardı:</p>

  <p class="normal">— Oğlun bana bir gönül eğlencesi bulsun diyor, dedi.</p>

  <p class="normal">Padişah dedi ki:</p>

  <p class="normal">— On iki yaşında oğlan evlenmek istese de evlenemez. Benim otuz dokuz anahtarım var, kırk odam var. Odaları açsın birer birer, onlarla gönlünü eğlesin. Her birinde türlü türlü alet var.</p>

  <p class="normal">Vezir anahtarları aldı, oğlanın yanına geldi:</p>

  <p class="normal">— Babana söyledim. “Gönlünü eğleyecek odalarım var. Her birinin içinde bir çeşit gönül eğleyecek yer var,” dedi. Aha otuz dokuz anahtar.</p>

  <div class="calibre1" id="calibre_pb_103"></div>

</body>

</html>