<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>1yasarkemal</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
  </style>
</head>

<body class="calibre">

  <div class="chapter">

    <p class="normal">Padişah dairesinden harem odasına geldi. Kapıdan içeri baktı ki Sultan Ana elinde bir okka kadar bir top hazır etmiş.</p>

    <p class="normal">— Dur yanımda, dedi Sultan Ana.</p>

    <p class="normal">Padişaha bir kere attı. Padişah bir başa portuverdi<sup class="calibre5"><a href="../Text/1yasarkemalson_split_111.html#footnote-100-115" id="footnote-100-115-backlink">[115]</a></sup>, top kendisine değmedi.</p>

    <p class="normal">— Dur Sultan, dedi, sıra bana geldi.</p>

    <p class="normal">Padişah atıverince Sultan Ana’ya usulleyin değdirdi. Sultan Ana yıkıldı. Padişah dedi ki:</p>

    <p class="normal">— Gözleri kör olasıca. Sen bana çekindin çükündün attın. Ben topun önünden portmasamıdı, bir yerim kırılırdı. Ben sana usulleyin attım. Buradan etinen götünen yıkıldın, deyince Sultan Ana:</p>

    <p class="normal">— Otur da bunu oynayak, dedi.</p>

    <p class="normal">Padişah atıyor, avrat tutuyor. Avrat atıyor, padişah tutuyor. Tutamazlarsa, bir yerlerine değerse yara bere ediyor. Evvelisi gülmüyorlarsa ağlamıyorlardı. Topu oynamaya başlayınca ağlar oldular.</p>

    <p class="normal">Padişah dedi ki:</p>

    <p class="normal">— Bu oyunu sen nerden belledin?</p>

    <p class="normal">— Fıkara komşuya “Ne oynayıp gülüyorsunuz?” dedimdi. “Benim bir topum var, ben atıyorum avrat tutuyor, onu oynayıp duruyok,” dedi. Ben de ona akıl ettim, dedi.</p>

    <p class="normal">— Öyleyse bir de ben sorayım bakayım. Biz oynayıp gülemiyok. Siz neresine oynayıp gülüyonuz deyi, bir de ben sorayım, dedi.</p>

    <p class="normal">Padişah vardı fukara komşuya, dedi ki:</p>

    <p class="normal">— Siz top oynar gülermişsiniz. Biz oynadık, oynayıp gülemedik. Siz nasıl oynayıp gülüyordunuz, bunu bana öğret, dedi.</p>

    <p class="normal">— Padişahım, ben Sultan Ana’dan utandım, diyemedim. Benim bir oğlan çocuğum var. Benim kucağıma gelir, benim kucağımdan anasının kucağına varır atılır. Onu öyle severiz. Onun için oynayıp gülüyorduk. Biz Sultan Ana’ya öyle demeye utandık, “Top oynuyok,” dedik.</p>

    <p class="normal">Padişah ondan geri döndü, Sultan Ana’nın yanına geldi:</p>

    <p class="normal">— Sen de ne bellemişsin. O fıkara komşunun bir oğlan çocuğu varmış. Onunla oynar gülerlermiş, dedi.</p>

    <p class="normal">Padişahın da hiç oğlu uşağı yoktu. Buna acıştı. Sultan Ana’ya dedi ki:</p>

    <p class="normal">— Ben Cenab-ı Allah’a giderim, bir evlât isterim. İnşallah verir, dedi.</p>

    <p class="normal">Oradan yürüdü. “Arayan tanrısını da, belâsını da bulur,” dedi yürüdü. Bir yere geldi ki, bir pınarın başında bir derviş, kitap almış okuyor.</p>

    <p class="normal">— Selâmın aleyküm derviş baba, dedi.</p>

    <p class="normal">Derviş kaşını kaldırıp bakmadan:</p>

    <p class="normal">— Aleyküm selâm padişah baba, dedi.</p>

    <p class="normal">Padişah dedi ki:</p>

    <p class="normal">— Başını kaldırıp bakmadan benim padişah olduğumu ne bildin? dedi.</p>

    <p class="normal">Derviş dedi ki:</p>

    <p class="normal">— Ben seni biliyorum, Uğuz padişahısın, dedi.</p>

    <p class="normal">— Nereye gittiğimi de biliyon mu? dedi.</p>

    <p class="normal">— Biliyorum, dedi.</p>

    <p class="normal">— Nereye gidiyorum? dedi.</p>

    <p class="normal">— Cenab-ı, Allah’a bir evlât diye gidiyon, dedi.</p>

    <p class="normal">— Verip vermeyeceğini de biliyon mu? dedi.</p>

    <p class="normal">— Biliyorum, dedi. Cenab-ı, Allah büyük. Bana bir evlât verir deyi gidiyorsun madem. Allahın hazinesi bol. Lakin kulda sebep Allah’tan. Gel sana bir elma vereyim, kabuğunu atına ver, kısrağına çek. İçinin özünü de sen ye Sultan Anaynan, altın tabağın içinde. Allahın emrine girersiniz, dedi. Dokuz ay dokuz saatten sonra senin bir oğlun olur, dedi. Atıyın bir erkek kulunu olur, dedi. Her ikisinin de ben gelinceye kadar adını vurdurma, dedi.</p>

    <p class="normal">Dokuz ay dokuz saatten sonra atının bir erkek kulunu oldu. Kendinin bir oğlu oldu. Aradan üç sene geçti. Çocuğa bir gün vezirin oğlu:</p>

    <p class="normal">— Adı belirsiz, ananı …erim, dedi, zıtlaştılar.</p>

    <p class="normal">Çocuk oradan ağlayarak babasının oraya geldi:</p>

    <p class="normal">— Baba benim adımı niye vurdurmuyon? dedi.</p>

    <p class="normal">— Oğlum, seni bir derviş verdi. O gelip de verecek adını. Onu gözlüyorum, dedi.</p>

    <p class="normal">Çocuk:</p>

    <p class="normal">— Baba, dedi, derviş koca mıydı genç miydi? dedi.</p>

    <p class="normal">— Kocaydı oğlum, dedi padişah.</p>

    <p class="normal">Çocuk dedi ki:</p>

    <p class="normal">— Öyle ise o ölmüş ki gelmiyor. Benim adımı yarın vurdur. Vezirin oğlu bana, “Adı belirsiz, ananı …erim, dedi,” dedi.</p>

    <p class="normal">Padişah tellâl çağırttırdı ki:</p>

    <p class="normal">— Yarın oğlumun adını vurduracağım, herkes biriksin, dedi.</p>

    <p class="normal">Biriktiler. Halk birikti geldiler. Kimisi dedi ki:</p>

    <p class="normal">— Ahmet olsun.</p>

    <p class="normal">Kimisi dedi ki:</p>

    <p class="normal">— Mehmet olsun.</p>

    <p class="normal">Velhasılı hiçbir ad vuramadılar. Bu telaşta iken, karşıya baktılar ki derviş geliyor. Dediler ki:</p>

    <p class="normal">— Derviş geliyor. Çocuğu saklayak ne utucu<sup class="calibre5"><a href="../Text/1yasarkemalson_split_111.html#footnote-100-116" id="footnote-100-116-backlink">[116]</a></sup>, dediler.</p>

    <p class="normal">Çocuğu perdenin arkasına sakladılar. Derviş geldi selam verdi:</p>

    <p class="normal">— Cemaat bu toplantınız neci? dedi. Ne deyi toplandınız? dedi.</p>

    <p class="normal">Dediler ki:</p>

    <p class="normal">— Derviş baba, sen sağol. Padişahın bir oğlu olduydu, o da öldü. Öğüt nasihat veriyok, ağlayıp taşma, Allah bir daha verir zahir, dediler.</p>

    <p class="normal">Derviş dedi ki:</p>

    <p class="normal">— Bu yalanı birbirinize söylen, ben bu yalanın adamı değilim, dedi. Gel yavrum Beğ Böğrek, dedi. Oğlunun adı Beğ Böğrek, atının adı Benliboz. Her ikisinin de adam elinden arkası yere gelmeye, dedi.</p>

    <p class="normal">— İn derviş babayın dizinin üstünden, dediler, bahşışını verek.</p>

    <p class="normal">Çocuk dizinden inince derviş kayboldu.</p>

    <p class="normal">Padişah onu ayriyeten bir mektebe koydurdu, bir muallim tayin ettirdi. O mektepte okur, içerden dışarıya çıkmaz. Yiyeceği koyun iliği, başka bir şey yemez.</p>

    <p class="normal">Bir gün çarşıda koyun boğazlanmadı, koyun iliği bulunmadı. Anası ince elekte eledi, koyun iliğinden daha lezzetli, daha yarayışlı bir yemek yaptırdı. Beslemeyle gönderdi. Çocuk buna bir lokma vurdu, baktı ki gündeki<sup class="calibre5"><a href="../Text/1yasarkemalson_split_111.html#footnote-100-117" id="footnote-100-117-backlink">[117]</a></sup> yediği yemeklerden değil. Kızdı buna:</p>

    <p class="normal">— Gündeki yemeklerden niye getirmediniz? dedi.</p>

    <p class="normal">Tabağı atınca pencere camını kırdı. Hemen o kırılan yerden güneş tıkıldı içeri. Güneşin ziyasını görünce bir kuş dikildi. Hesab eyledi, “Bu kuşu tutayım” diye hemen elini bunun üstüne koydu. Elinin üstüne çıktı. Öteki elini koydu, onun üstüne de çıktı. Muallim dinledi ki içerde bir güpürtü var:</p>

    <p class="normal">— Ulan oğlum, ne iş yapıyon? dedi.</p>

    <p class="normal">— Aman hoca, içeri bir keleş kuş dikildi, tutamıyom. Bir yandan sen gel, dedi.</p>

    <p class="normal">Hoca dedi ki:</p>

    <p class="normal">— Ulan oğlum, dünyada ay var yıldız var, gelin var kız var, sen ne görüyon? Bu mektebin içinden çıkmıyon sen, dedi. Babandan ruhsat alsam, dedi, kapıya gidip gelmek isten mi? dedi.</p>

    <p class="normal">— İsterim hoca, dedi.</p>

    <p class="normal">Muallim vardı:</p>

    <p class="normal">— Padişahım, dedi, oğlun böyle böyle, güneşin ziyasıyla uğraşıyor. Müsaade edersen kapıya gitsin gelsin, tembel kalacak, dedi.</p>

    <p class="normal">Padişah dedi ki:</p>

    <p class="normal">— Müsaade et hocası. Kapıya gitsin, kapıya gelsin. dedi.</p>

    <p class="normal">Hoca, çocuğa:</p>

    <p class="normal">— Kapıya çık, dedi.</p>

    <p class="normal">Çocuk kitabını aldı, mektebin dışarısına oturdu. Okuyordu.</p>

    <p class="normal">Mektebin önünde bir çeşme vardı. Mahallelinin birçokları ordan alırdı suyu. Mahalleden üç otuz yaşında bir karı suya geldi, testilerini doldurdu. Çocuk taşla vurunca testinin birini kırdı.</p>

    <p class="normal">— Allah, oğlancık, Akkavak Kızı’nın zarbından gidesin, dedi.</p>

    <p class="normal">Oğlan kitabı dürdüğüynen vardı karının yanına:</p>

    <p class="normal">— Ne diyordun sen bana ana? dedi.</p>

    <p class="normal">— Gelin seve, kız sevesin diyordum, sana fena söylemedim, dedi.</p>

    <p class="normal">— Böyle demedin. Hakikat dediğini de, dedi. Yoğsa seni öldüreceğim, dedi oğlan.</p>

    <p class="normal">— Oğlum, dedi, bir memlekette bir kız var, Akkavak Kızı derler. Dünyada Allah iki güzel yarattıysa birisi o. Baban âşık oldu, bir ordu asker kırdırdı, alamadı. Tasvirini aldırdı. Onunla gönlünü eğler şimdi. Babası alamadı, kendicik alasıca oğlum, ne diye kırdın testimi, dedimdi.</p>

    <p class="normal">— Böyle demedin ya, hele öyle olsun, dedi oğlan.</p>

    <p class="normal">Vardı oğlan, tasvire baktı ki…</p>

    <p class="normal">Aklının tokası boşandı, yemeden içmeden kesildi. Gün günü kötüledi, sarardı soldu. Dediler ki:</p>

    <p class="normal">— Padişahım, senin on oğlun yok ya, bir oğlun var. Bunun derdine derman niçin aramıyon? dediler.</p>

    <p class="normal">Padişah ne kadar hekim, hükemâ varsa getirttirdi, muayeneden geçirtti. Hekimler hükemâlar dediler ki:</p>

    <p class="normal">— Bunun vücudu bedeninde hiçbir derdi yok, dediler. Yalnız, bir sevdaya yeliyor<sup class="calibre5"><a href="../Text/1yasarkemalson_split_111.html#footnote-100-118" id="footnote-100-118-backlink">[118]</a></sup>, dediler.</p>

    <p class="normal">Veziri çağırttırdı padişah:</p>

    <p class="normal">— Beğ Böğrek’in kalbindekini bilirsen bildin, bilemezsen yarın kelleni cellat ettiriyorum, dedi.</p>

    <p class="normal">Vezir eve geldi, ağlamaya başladı. Vezirin bir çocuğu vardı. Okudu da geliyordu.</p>

    <p class="normal">— Baba, niye gazaba getirdin padişahı? dedi.</p>

    <p class="normal">Vezir dedi ki:</p>

    <p class="normal">— Kabahatsız olarak cellat oluyom, dedi. “Beğ Böğrek’in kalbindekini bilirsen bildin, bilmezsen yarın kellen cellat,” dedi bana. Ben de bilemem heyle olsa… deyince çocuk dedi ki:</p>

    <p class="normal">— Ben onun kalbindekini bilirim. Bunun için hiç müteessir olma, dedi.</p>

    <p class="normal">Yattılar sabah oldu. Sabahınan vezirin çocuğu bir aşık aldı eline. Beğ Böğrek’in yanına vardı:</p>

    <p class="normal">— Beğ Böğrek, dedi, gel seniynen bir aşık oynayak, dedi.</p>

    <p class="normal">— Neye oynayak? dedi.</p>

    <p class="normal">— Birbirimize sırrımızı verek ütülürsek.</p>

    <p class="normal">Razı oldu buna, oynadılar. Vezirin oğlu buna bir oyun verdi, ütüldü.</p>

    <p class="normal">— Söyle sırrını, dedi Beğ Böğrek.</p>

    <p class="normal">Vezirin oğlu dedi ki:</p>

    <p class="normal">— Çarşıdan gidiyordum. Bir kıza rasgeldim. Zincarların arasında kaybettim. Âşık oldum buna, aradım bulamadım. Hâlâ arayıp bulamıyorum. Benim kalbimdeki sırrım bu, dedi.</p>

    <p class="normal">Bir daha oynadılar, Beğ Böğrek’i üttü:</p>

    <p class="normal">— Söyle kalbindekini, dedi.</p>

    <p class="normal">— Ben de bir geline rasgeldimdi, onu kaybeyledim. Hangi mahallede, kimin gelini olup ve kimin kızı olduğunu bilemiyom. Benim kalbimdeki de bu, dedi.</p>

    <p class="normal">— Sen onu benden belledin. Hakikat kalbindekini söyle, dedi.</p>

    <p class="normal">Beğ Böğrek dedi ki:</p>

    <p class="normal">— Benim babam alamamış. Asker leşkerini kırdırmış. Akkavak Kızı’nın tasvirini gördüm. Onun için de şimdik sararıp soluyorum.</p>

    <p class="normal">Vezirin oğlu derhal yekindi. Geldi babasına dedi ki:</p>

    <p class="normal">— Ben onun kalbindekini anladım, dedi. Atlıkta Akkavak Kızı’nın tasvirini görmüş, ona sararıp solarmış, dedi.</p>

    <p class="normal">Vezir padişahın yanına vardı:</p>

    <p class="normal">— Bildim padişahım, Beğ Böğrek’in kalbindekini, dedi. Akkavak Kızı’nın tasvirini görmüş, dedi.</p>

    <p class="normal">Hemen Beğ Böğrek’i çağırttırdı padişah:</p>

    <p class="normal">— Oğlum, Akkavak Kızı’nın tasvirini görmüşsün, sararıp solarmışsın, dedi. Onu ben alamadım ki, sen alasın, dedi. Hükmümün geçtiği yerden bir kız beğen, alayım, dedi.</p>

    <p class="normal">— Olursa o, olmazsa ondan gayri dişi koyun eti nefsime haram olsun, dedi.</p>

    <p class="normal">— Seni Allah verseydi, benim sözümü tutardın. Seni bir derviş verdi. Dervişin verdiği evlât anca bu kadar olur, dedi. Derviş verdi, merviş verdi, her ne ise, evlât bulundun. Ahırlıkta otuz dokuz tane atım var. İstediğin kadar harçlık da al. Bir git, alabiliyorsan al. Benim elimden gelmez. Alabilirsem nefsime alırdım, dedi.</p>

    <p class="normal">Beğ Böğrek vardı, atları çoktu, hiçbirisi götürmedi. Dedi ki:</p>

    <p class="normal">— Beni bir derviş vermişmiş. Beni veren derviş hiç at vermeyik<sup class="calibre5"><a href="../Text/1yasarkemalson_split_111.html#footnote-100-119" id="footnote-100-119-backlink">[119]</a></sup> mi?</p>

    <p class="normal">Dediler ki:</p>

    <p class="normal">— Seni veren derviş bir at verik amma, yılkının içinde yayılıyor. Kimse tutamaz. Teper, kapar. Herhalde o at götürür seni amma, onu elde edemezsin, dediler.</p>

    <p class="normal">Eline reşmeyi<sup class="calibre5"><a href="../Text/1yasarkemalson_split_111.html#footnote-100-120" id="footnote-100-120-backlink">[120]</a></sup> aldı. Torbayı aldı. Atı tutmaya gitti.</p>

    <p class="normal">Dediler ki:</p>

    <p class="normal">— Bunu tepecek mi, kapacak mı, öldürecek mi? diye halk seyrine çıktı.</p>

    <p class="normal">Torbayı gösterişin at kuzu gibi eline geldi. Reşmeyi taktı. Bindi, ağzı yukarı sepeletmeye başladı.</p>

    <p class="normal">Dediler ki:</p>

    <p class="normal">— Padişaha müjdeleyek. Oğlun atı tuttu, diyek bakalım ne diyecek, dediler.</p>

    <p class="normal">— Padişahım, oğlun atı tuttu, bindi geliyor, dediler.</p>

    <p class="normal">— Ulan tepilip kapılmadan atı tutmuş. Kızı da alır o pezevenk, dedi.</p>

    <p class="normal">Oğlan geldi. Otuz dokuz tane arkadaş aldı yanına. Bir de kendi, kırk atlı oldular.</p>

    <p class="normal">— Allahaısmarladık, dediler yürüdüler.</p>

    <p class="normal">Üç gün geldiler. Dördüncü gün dediler ki:</p>

    <p class="normal">— Beğ Böğrek, gel geri dönek, dediler.</p>

    <p class="normal">— Arkadaş benim ölmem var dönmem yok, sizin dönmek canınız istiyorsa dönün, dedi.</p>

    <p class="normal">Onlar geri döndüler.</p>

    <p class="normal">— Beğ Böğrek, dediler, vardığın gara yerden bir haber sal da, mektup gönder, sağ selâmet olduğunu anlayak, dediler.</p>

    <p class="normal">Beğ Böğrek ordan yürüdü:</p>

    <p class="normal">— Benliboz devlet başındaysa, muraza yeterim. Devlet başında değilse, ukubet<sup class="calibre5"><a href="../Text/1yasarkemalson_split_111.html#footnote-100-121" id="footnote-100-121-backlink">[121]</a></sup> başımdan eksik olmaz, dedi.</p>

    <p class="normal">Ata dil verildi:</p>

    <p class="normal">— Ben Akkavak şehrinde bir karının evine dinelirim<sup class="calibre5"><a href="../Text/1yasarkemalson_split_111.html#footnote-100-122" id="footnote-100-122-backlink">[122]</a></sup>. Sen o karıdan gafil kalma, dedi.</p>

    <p class="normal">Aradan bir hayli zaman geçtikten sonra bir büyük şehre vardı. At vardı, bir eve dineldi. Bir karı çıktı kapıya:</p>

    <p class="normal">— Yavrum necisin, nerden geliyon? dedi.</p>

    <p class="normal">— Bir garip yolcuyum, dedi. Misafir alman mı ana? dedi.</p>

    <p class="normal">— Alamam oğlum, dedi. Burası şehir. Otel var, gayfe var, han var, dedi.</p>

    <p class="normal">— Ben de biliyom ana, şehirde gayfe de var, han da var, amma her gönülde bir aslan yatar, dedi.</p>

    <p class="normal">Eline birkaç gırmız<sup class="calibre5"><a href="../Text/1yasarkemalson_split_111.html#footnote-100-123" id="footnote-100-123-backlink">[123]</a></sup> koydu. Karı dedi ki:</p>

    <p class="normal">— Bu şehirde benden zengin kimse yok. Ne bildin de geldin benim evime? dedi. Kazım var kuzum var, dedi. Pirincim var. Halep’ten has un getiririm, baklava bağlarım, dedi. Atına vakit arpası veririm. Yazlık arpası veririm. Çakır arpası veririm. Kara arpa veririm, deyince oğlan dedi ki:</p>

    <p class="normal">— Ana, bu şehrin ismi ne? dedi.</p>

    <p class="normal">— Akkavak şehri derler oğlum, dedi.</p>

    <p class="normal">— Orta yerde bir yüksek konak var, o kimin? dedi.</p>

    <p class="normal">— Birisi var, onun o konak, dedi. Bir kız, dedi.</p>

    <p class="normal">— Onun bana bitirmeye hayle edicin ama, dedi.</p>

    <p class="normal">Oğlum, her laf her yerde denmez, dedi. O konağı adam kellesinden yaptırdı, dedi. Bir kelle yeri noksan kalık. Senin kelleni de keser, oraya kor, deyince aldı oğlan:</p>

    <p class="indentmetin">Anamdan atamdan geçtim de geldim</p>

    <p class="indentmetin">Tozlu yollara düştüm de geldim</p>

    <p class="indentmetin">Yüce dağları aştım da geldim</p>

    <p class="indentmetin">O yar için geldim buraya anam</p>

    <div class="clrb"></div>

    <p class="normal">Aldı kadın:</p>

    <p class="indentmetin">Yüce dağları aşsan da gelsen</p>

    <p class="indentmetin">Tozlu yollara düşsen de gelsen</p>

    <p class="indentmetin">Anandan atandan geçsen de gelsen</p>

    <p class="indentmetin">Söyleyemem oğul o kıza, yavrum</p>

    <div class="clrb"></div>

    <p class="normal">Aldı Beğ Böğrek:</p>

    <p class="indentmetin">Ben âşık haneyim bağrım taşlıdır</p>

    <p class="indentmetin">Yar için ağlarım gözüm yaşlıdır</p>

    <p class="indentmetin">Buranın kızları sümbül saçlıdır</p>

    <p class="indentmetin">O yar için geldim buraya anam</p>

    <div class="clrb"></div>

    <p class="normal">Aldı kadın:</p>

    <p class="indentmetin">Sen âşık hanesin bağrın taşl(ı)-olsun</p>

    <p class="indentmetin">Yar için ağla da gözün yaşl(ı)-olsun</p>

    <p class="indentmetin">Buranın kızları selvi saçl(ı)-olsun</p>

    <p class="indentmetin">Söyleyemem oğul, o kıza, yavru</p>

    <div class="clrb"></div>

    <p class="normal">deyip kesti.</p>

    <p class="normal1">(11 Kasım 1949’da İbrahim İnekçi’den derlendi.) Âşık Mehmet’ten öğrenmiş. Metin yarım kalmıştır.</p>

  </div>

</body>

</html>