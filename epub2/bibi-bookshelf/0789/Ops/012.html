<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.2"/>
<link rel="stylesheet" type="text/css" href="style.css"/>
<title>Döküm</title>
</head>
<body>
<p class="p7"><a id="a51"></a><a id="a50"></a><span class="t3"><b>Döküm</b></span></p>
<p>Tırmanmak için bir merdiven dayamalı. Bir basamak eksik.</p>
<p>Ne arar insan tavanarasında </p>
<p>Dağınıklığı artıracak bir şeyden başka?</p>
<p>Küf kokusu sinmiş havaya.</p>
<p>Çöken akşamın ışığı sızıyor aralıktan.</p>
<p>Tavan kirişleri hemen tepemizde ve döşeme çürüyüp yıpranmış. </p>
<p>Ayak basmaya kalkışacak yok.</p>
<p>Kırık dökük bir adet katlanır yatak </p>
<p>Bir iki tane beş para etmez alet.</p>
<p>Rahmetlinin tekerlekli iskemlesi.</p>
<p>Bir adet abajur ayağı.</p>
<p>Paraguay işi, yarı sökük, püsküllü bir adet hamak.</p>
<p>Araç gereç ve kağıtlar.</p>
<p>Bir adet gravür, Aparicio Saravia&rsquo;nın kurmayları.</p>
<p>Bir adet eski kömür ütüsü.</p>
<p>Durmuş bir saat, sarkacı kırılmış.</p>
<p>Yaldızları dökülmüş bir çerçeve, içi boş.</p>
<p>Mukavvadan bir satranç tahtası, birkaç kırık taş.</p>
<p>İki bacaklı bir adet mangal.</p>
<p>Deri bir sigara tabakası.</p>
<p>Küflenmiş bir adet kitap, Foxe&rsquo;un Şehitler Kitabı&rsquo;nın gotik harfli ustalıklı bir baskısı. </p>
<p>Artık kimin olduğu anlaşılmayan bir fotoğraf.</p>
<p>Tarazlanmış bir post, bir zamanlar kaplan derisiymiş.</p>
<p>Kapısını yitirmiş bir adet anahtar.</p>
<p>Ne arar insan tavanarasında Dağınıklığı artıracak bir şeyden başka?</p>
<p>Unutuşa, unutulmuş her şeye dikiyorum ben bu anıtı.</p>
<p>Kuşku yok, daha dayanıksız tunçtan ve kaynayıp gidecek ötekiler arasında.</p>
<p>&nbsp;</p>
<p class="p6">&nbsp;&nbsp;&nbsp;&nbsp;&nbsp;&nbsp;&nbsp; <i>A. N. A.</i></p>
<p>&nbsp;&nbsp;&nbsp;&nbsp;&nbsp;&nbsp;&nbsp; </p>
</body>
</html>