<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.2"/>
<link rel="stylesheet" type="text/css" href="style.css"/>
<title>Kör adam</title>
</head>
<body>
<p class="p7"><a id="a86"></a><a id="a85"></a><span class="t3"><b>Kör adam</b></span></p>
<p><span class="t4">&nbsp;</span></p>
<p><span class="t4"><b><i>I</i></b></span></p>
<p>Yoksun bıraktılar onu bu bin yüzlü dünyadan, </p>
<p>Eskiden olduğu gibi duran yüzlerden,</p>
<p>Bugün artık uzakta kalan komşu sokaklardan,</p>
<p>Dün derinlikli, bugün çukur bir tas olan mavilikten. </p>
<p>Kitaplardan ona kalan ancak ona sunduklarıdır </p>
<p>Belleğin, öylesi bir unutuştur ki </p>
<p>Akılda kalan biçimdir, anlam değil,</p>
<p>Ancak bir tek başlıklar yansır ona.</p>
<p>Uyumsuzluk pusudadır. Her atılan adım </p>
<p>Düşüş olabilir. Ağır kanlı tutsağıyım </p>
<p>Ben uyku sersemi bir zamanın,</p>
<p>Ne gün doğumu belli ne gün batımı.</p>
<p>Sürgit bir gece. Başkaları yok. Dizelerle </p>
<p>İşleyip yoğurmalıyım yavan evrenimi.</p>
<p>&nbsp;</p>
<p><span class="t4"><b><i>II</i></b></span></p>
<p>Doğduğum yıldan beri, ki doksan dokuzdur,</p>
<p>Tepemizde asma çardağından ve aşağıda dipsiz sarnıçtan, </p>
<p>Kaplumbağa hızıyla geçen zaman, bellekte bir an sanki,</p>
<p>Bu dünyanın gözle görünür biçimlerini hep benden kaçırdı. </p>
<p>Günler ve geceler törpüledi durmadan görünüşünü </p>
<p>İnsandan harflerin ve sevgili yüzlerin.</p>
<p>Tükenmiş gözlerim boşuna arandı sorgulayarak </p>
<p>Yararsız kitaplıkları, rahleleri boşuna.</p>
<p>Mavi ve lal artık çöken bir sis üstüme </p>
<p>Ve işe yaramayan iki ses. Baktığım ayna </p>
<p>Duman renkli bir nesne. Bahçede soluyorum içime, </p>
<p>Dostlarım, karanlıkta açan hüzünlü bir gülü.</p>
<p>Şimdi bana kalan yalnız sarı renklerdir </p>
<p>Ve gözlerim yalnız karabasanlar için var.</p>
<p>&nbsp;</p>
<p class="p6"><i>A. N. A.</i></p>
</body>
</html>