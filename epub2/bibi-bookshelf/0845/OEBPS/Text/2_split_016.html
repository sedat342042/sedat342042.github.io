<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <h2 class="kitapickapak3" id="calibre_toc_25"><br class="calibre3" />
  <br class="calibre3" />
  <br class="calibre3" />
  <br class="calibre3" />
  On iki<br class="calibre3" /></h2>

  <p>Wolgast ölü olduğunu biliyordu. Bunu kabullenmişti, bir doğa olayını kabullenircesine. Her şey bir şekilde bitince Richards onu bir odaya götürecekti, Price’la Kirk’e baktığı gibi son bir sakin bakış atacaktı –basit bir isabet testi yapan, bir bilardo topunu yerleştiren ya da bir kâğıt parçasını buruşturup çöpe atan bir adam gibi– ve sonra Wolgast’ın işini bitirecekti.</p>

  <p>Richards onu öldürmek için dışarıda bir yere götürürdü belki. Wolgast, Richards kafasına bir kurşun sıkmadan önce ağaçları görebileceği ve teninde gün ışığının dokunuşunu hissedebileceği bir yere götürülmeyi umuyordu. Hatta bunu rica ederdi belki. Sakıncası yoksa? derdi. Zahmet olmazsa. Ağaçlara bakmayı yeğlerim.</p>

  <p>Yirmi yedi gündür bina kompleksindeydi. Nisan ayının üçüncü haftasında olmalıydı. Amy’nin ya da Doyle’un yerini bilmiyordu. İner inmez ayrılmışlardı, Richards ve bir grup asker Amy’yi telaşla götürmüşlerdi, Wolgast’la Doyle’uysa başka askerler götürmüştü – ama sonra onlar da birbirlerinden ayrılmışlardı. Kimsenin kendisini sorguya çekmemesi başta tuhaf gelmişti, ama yeterince zaman geçince sebebini anlamıştı. Olanların hiçbiri resmen gerçekleşmemişti. Kimse onu sorguya çekmeyecekti, çünkü öyküsü bir öyküden ibaretti. Aklını kurcalayan tek mesele Richards’ın neden kendisini en başta vurmadığıydı.</p>

  <p>Onu kilitledikleri oda ucuz bir motel odası gibiydi, ama daha sadeydi: Yerde halı yoktu, tek pencerede perde yoktu, ağır kurumsal mobilyalar zemine tutturulmuştu. Gardırop kadar küçük banyonun zemini buz gibi soğuktu. Duvarda, eskiden televizyon bulunan yerde karmakarışık teller vardı. Koridor kapısı kapalıydı ve dışarıdan açılıyordu. Tek ziyaretçileri yemeklerini getiren adamlardı: Armasız kahverengi tulumlar giyen bu sessiz, iriyarı adamlar yemek tepsilerini küçük masaya, Wolgast’ın gününün çoğunu oturup beklemekle geçirdiği yere bırakıyorlardı. Doyle da masasında oturup bekliyordu herhalde, Richards onu çoktan vurmadıysa.</p>

  <p>Manzara güzel değildi, bomboş bir çam ormanı vardı sadece, ama Wolgast bazen ayakta durup oraya da saatlerce bakıyordu. Bahar geliyordu. Ağaçlardaki karlar eriyordu ve her yerden su sesi geliyordu – sular çatılardan ve dallardan damlıyor, oluklardan akıyordu. Wolgast parmak uçlarında yükselince, ağaçların arasından geçen bir çiti ve çit boyunca yürüyen insanları görebiliyordu. Tutsaklığının dördüncü haftasının başında bir gece şiddetli bir sağanak kopmuştu. Tufan gibiydi; dağlar gece boyunca gök gürültüleriyle inlemişti ve Wolgast sabahleyin penceresinden bakınca kışın bittiğini, yağmur tarafından yıkanıp götürüldüğünü görmüştü.</p>

  <p>Yemeklerini getiren ve iki günde bir ona giymesi için temiz bir cerrah önlüğü ve terlikler veren adamlarla konuşmaya, en azından isimlerini öğrenmeye çalıştı. Ama hiçbiri tek kelime olsun karşılık vermedi. Ağır hareket ediyorlardı, sakar ve beceriksizdiler, yüzleri uyuşuk ve ilgisizdi, eski filmlerdeki yaşayan ölüler gibiydiler. Bir çiftlik evinin önünde toplanmış, inleyen ve tökezleyen, unuttukları hayatlarından kalma yırtık pırtık üniformaları giyen cesetler: Wolgast çocukken böyle filmlere bayılırdı, aslında ne kadar gerçek olduklarını anlamadan. Bir yaşayan ölü, orta yaşın alçakça ilerleyişinin metaforu değil de neydi?</p>

  <p>Bir insanın yaşamının upuzun bir hatalar dizisinden ibaret hale gelebileceğini ve sonunda ölümün kötü seçimler zincirindeki bir başka halka olabileceğini anladı. Mesele şuydu ki, bu hataların çoğunun esin kaynağı aslında diğer insanlardı. Onların kötü fikirlerini nedense benimsiyordunuz. Amy ile atlıkarıncadayken öğrendiği gerçek buydu; gerçi bu düşünce zihninde bir süredir, hatta neredeyse bir senedir gelişiyordu. Wolgast’ın artık bunu düşünecek bol bol zamanı vardı. Anthony Carter gibi bir adamın gözlerine bakıp da bunu görmemek imkânsızdı. Sanki o gece Oklahoma’da Wolgast’ın aklına yıllardır ilk kez gerçek bir fikir gelmişti. Lila’dan beri, Eva’dan beri ilk kez. Ama Eva ölmüştü, ilk doğum gününe üç hafta kala ölmüştü ve Wolgast o günden beri yeryüzünde yaşayan ölü gibi ya da bir hayalete sarılan, eskiden Eva’nın olduğu yerin boşluğunu kucaklayan bir adam gibi yürümüştü. Carter’la diğerlerinde bu yüzden o kadar başarılı olmuştu: Tıpkı onlar gibiydi.</p>

  <p>Amy’nin yerini, başına ne geldiğini merak ediyordu. Kızın yalnız olmadığını, korkmadığını umuyordu. Ummanın da ötesinde: Bu düşünceye dua edercesine tutunuyordu, zihin gücüyle gerçek kılmaya çalışıyordu. Onu bir daha görüp göremeyeceğini merak ediyordu ve bu düşünce sandalyesinden kalkıp pencereye gitmesine yol açıyordu, Amy’yi orada, ağaçların hareketli gölgelerinde bulabilirmişçesine. Ve saatler bir şekilde geçiyordu, zamanın ilerleyişi ancak pencereden giren ışığın değişmesinden ve yemek getiren adamların (Wolgast yemeklerin çoğuna elini sürmüyordu) gelip gidişlerinden anlaşılıyordu. Bütün gece rüya görmeden uyuyordu ve sabah sersemlemiş bir halde kalkıyordu, kollarıyla bacakları demir gibi ağır oluyordu. Ne kadar ömrü kaldığını merak ediyordu.</p>

  <p>Sonra, otuz dördüncü günün sabahında, ziyaretine birisi geldi. Sykes’tı, ama değişmişti. Wolgast’ın bir sene önce tanıştığı adam şık ve havalıydı. Bu adamsa, aynı üniformayı giymesine karşın, bir otoban köprüsünün altında uyurmuş gibiydi. Üniforması buruş buruş ve lekeliydi; yanaklarıyla çenesinde kırçıl kirli sakal vardı; gözleri birkaç raunt boyunca adamakıllı dayak yemiş bir boksörünki gibi kanlıydı. Wolgast’ın oturduğu masaya çöktü. Ellerini kavuşturdu, genzini temizledi ve konuştu.</p>

  <p>“Bir ricada bulunmak için buradayım.”</p>

  <p>Wolgast günlerdir konuşmuyordu. Karşılık vermeye çalışınca nefes borusu kullanılmamaktan daralmış gibi geldi; sesi çatlak çıktı.</p>

  <p>“Artık kimseye kıyak geçmem.”</p>

  <p>Sykes derin bir nefes aldı. Pis bir koku yayıyordu, kurumuş ter ve eskimiş polyester kokusu. Bir an gözlerini küçük odada gezdirdi.</p>

  <p>“Bütün bunların biraz... nankörlük olduğunu düşünüyorsundur herhalde. Haklısın, bunu kabul ediyorum.”</p>

  <p>“Siktir git.” Bunu söylemek Wolgast’a epey haz verdi.</p>

  <p>“Kız için geldim ajan.”</p>

  <p>“Onun adı” dedi Wolgast, “Amy.”</p>

  <p>“Adını biliyorum. Onun hakkında bir sürü şey biliyorum.”</p>

  <p>“Altı yaşında. Krep yemeyi ve atlıkarıncaya binmeyi seviyor. Peter adlı bir oyuncak tavşanı var. Sen kalpsiz bir puştsun, bunu biliyor musun Sykes?”</p>

  <p>Sykes ceket cebinden çıkardığı bir zarfı masaya bıraktı. Zarfta iki fotoğraf vardı. Biri Amy’nin fotoğrafıydı, manastırda çekilmişti herhalde. Çocuk Kaçırma Vakası Acil Alarmı verilince dağıtılan fotoğraf buydu muhtemelen. İkincisi bir lise yıllığından alınmaydı. Bu fotoğraftaki kadının Amy’nin annesi olduğu belliydi. Siyah saçları, zarif yüz kemikleri, çukura kaçmış ama objektifin açıldığı anda ılık ve hevesli bir ışıkla dolmuş melankolik gözleri aynıydı. Bu kız kimdi? Arkadaşları, ailesi, erkek arkadaşı var mıydı? Okulda favori dersi var mıydı? Sevdiği ve iyi olduğu bir spor dalı? Sırları, kimsenin bilmediği bir öyküsü var mıydı? İleride nasıl bir hayat sürmeyi umuyordu? Fotoğraf makinesine biraz yan durarak, sağ omzunun üstünden bakıyordu ve üzerinde mezuniyet balosu elbisesine benzeyen uçuk mavi bir giysi vardı; omuzları çıplaktı. Fotoğrafın altında bir yazı vardı: “Mason Lisesi, Mason, Iowa.”</p>

  <p>“Annesi fahişeydi. Amy’yi manastıra bıraktığı günden önceki gece bir erkek öğrenciler kulübünün bahçesinde bir müşterisini vurdu. Bilgin olsun diye söylüyorum.”</p>

  <p>Wolgast <span class="ideitalik">Eee?</span> demek istedi. Bu nasıl Amy’nin suçu olabilirdi ki? Ama fotoğraftaki kadın –kadın bile değildi, o da kızdı– öfkesini dindirdi. Belki de Sykes gerçeği söylemiyordu. Fotoğrafı bıraktı. “Ona ne oldu?”</p>

  <p>Sykes bir omzunu kaldırıp silkti. “Kimse bilmiyor. Ortadan kayboldu.”</p>

  <p>“Peki ya rahibeler?”</p>

  <p>Sykes’ın yüzünden bir gölge geçti. Wolgast tesadüfen hedefi on ikiden vurduğunu anladı. Tanrım, diye düşündü. Rahibeleri de mi? Richards mı yapmıştı yoksa başkası mı?</p>

  <p>“Bilmiyorum” diye karşılık verdi Sykes.</p>

  <p>“Hadi ordan” dedi Wolgast. “Bal gibi biliyorsun.”</p>

  <p>Sykes konuşmadı; sessizliği Wolgast’a <span class="ideitalik">Bu konu kapanmıştır</span> diyordu.</p>

  <p>“Kız nerede?”</p>

  <p>“Ajan, mesele şu ki...”</p>

  <p>“<span class="ideitalik">Amy nerede?</span>”</p>

  <p>Sykes tekrar genzini temizledi. “Anlarsın ya, gelmemin sebebi bu” dedi. “Yardım etmeni istiyorum. Amy can çekişiyor olabilir.”</p>

  <p><br class="chapter" /></p>

  <p>Wolgast’ın soru sorması yasaktı. Başkalarıyla konuşması, etrafa bakınması, Sykes’ın görüş alanından çıkması yasaktı. İki asker onu nemli sabah ışığında bina kompleksinin arazisinden geçirdiler. Havanın sıcaklığına ve kokusuna bakılırsa bahar havası vardı. Yaklaşık beş haftadır odasından çıkmamış olan Wolgast hasretle derin nefesler aldığını fark etti. Güneş gözlerini acıtıyordu.</p>

  <p>Şale’ye girdiklerinde Sykes onu bir asansöre bindirip dört kat aşağı götürdü. Boş bir koridora çıktılar, hastane koridoru gibi sade ve beyazdı. Wolgast yerin en az on beş metre altında olduklarını tahmin etti. Sykes’ın adamları burada ne haltlar karıştırıyorlarsa, yukarıdaki dünyayla aralarında epey toprak bulunmasını istiyorlardı. ANA LABORATUVAR yazılı bir kapıya vardılar, ama Sykes yavaşlamadan kapının önünden geçti. Başka kapılardan sonra Sykes’ın istediği kapıya geldiler. Okuyucuya bir kart takıp kapıyı açtı.</p>

  <p>Wolgast kendini bir çeşit gözlem odasında buldu. Geniş pencerenin diğer tarafında, uçuk mavi ışıkta, Amy’nin bir hastane yatağında tek başına yatan minik bedeni vardı. Kıza serum takılmıştı o kadar. Yatağının yanında boş bir plastik sandalye duruyordu. Tavandaki raylardan bir grup renk kodlu hortum sarkıyordu; garajlardaki havalı hortumlar gibi birbirlerine dolanmışlardı. Bunlar dışında oda boştu.</p>

  <p>“Bu o mu?”</p>

  <p>Wolgast dönünce daha önce fark etmediği bir adam gördü. Adam laboratuvar ceketi ve Wolgast’ınkine benzeyen yeşil bir önlük giymişti.</p>

  <p>“Ajan Wolgast, tanıştırayım, Dr. Fortes.”</p>

  <p>El sıkışmadan başlarıyla selamlaştılar. Fortes gençti, otuzunda bile yoktu. Wolgast adamın tıp doktoru mu yoksa başka bir şey mi olduğunu merak etti. Fortes de Sykes gibi bitkin, fiziksel açıdan tükenmiş görünüyordu. Cildi yağlıydı ve saç ve sakal tıraşına ihtiyacı vardı. Gözlüğü bir aydır temizlenmemiş gibiydi.</p>

  <p>“Vücudunda bir çip var. Vitallerini buradaki panele iletiyor.” Fortes ona gösterdi: nabız, solunum, tansiyon, sıcaklık. Amy’ninki 39.2 dereceydi.</p>

  <p>“Nerede?”</p>

  <p>“Ne nerede?” Doktor anlamadan baktı.</p>

  <p>“Çip nerede?”</p>

  <p>“Ha.” Fortes’in gözlerini çevirdiği Sykes başıyla onay verdi. Fortes kendi ensesini gösterdi. “Deri altı, üçüncü ve dördüncü boyun omurları arasında. Güç kaynağı epey etkileyici aslında, küçük bir nükleer pil. Uydularda kullanılan türden, ama çok daha küçük.”</p>

  <p>Etkileyici. Wolgast ürperdi. Amy’nin boynundaki etkileyici bir nükleer güç kaynağı. İhtiyatla bakan Sykes’a döndü.</p>

  <p>“Diğerlerinin başına da bu mu geldi? Carter’la öbürlerinin?”</p>

  <p>“Onlar... hazırlıktılar” dedi Sykes.</p>

  <p>“Neye hazırlıktılar?”</p>

  <p>Adam duraksadı. “Amy’ye.”</p>

  <p>Fortes durumu açıkladı: Amy komadaydı. Bunu kimse tahmin etmemişti, Amy’nin ateşi uzun süredir fazla yüksekti. Böbrek ve karaciğer değerleri düşüktü.</p>

  <p>“Onunla konuşabileceğini umuyorduk” dedi Sykes. “Bunun uzun süre bilinçsiz kalan hastalara bazen faydası olur. Doyle bize kızın seninle... epey yakın bir bağ kurduğunu söyledi.”</p>

  <p>İki odanın arasında çift bölmeli bir hava geçirmez kabin vardı. Sykes’la Fortes onu ilk bölmeye soktular. Duvarda turuncu bir biyogiysi asılıydı, boş başlığı öne eğilmişti, boynu kırık bir adamdı sanki. Sykes, Wolgast’a neler yapması gerektiğini açıkladı.</p>

  <p>“Bunu giy, sonra da bütün aralıkları koli bandıyla kapat. Tavandan sarkan hortumları başlığın dibindeki valflere takacaksın. Renk kodlu olduklarından karıştırmazsın. Geri gelirken önce soyunmadan, sonra da soyunup yıkanman gerekecek. Duvarda talimatlar var.”</p>

  <p>Wolgast terliklerini çıkarmak için sıraya oturdu. Sonra durdu.</p>

  <p>“Hayır” dedi.</p>

  <p>Sykes ona bakıp kaşlarını çattı. “Neye hayır?”</p>

  <p>“Hayır, onu giymeyeceğim.” Dönüp Sykes’a baktı. “Amy uyanıp da beni uzay giysisi içinde görmemeli. İçeri girmemi istiyorsan bu halimle girerim.”</p>

  <p>“Bu iyi bir fikir değil ajan” diye uyardı Sykes.</p>

  <p>Wolgast kararını vermişti. “Ya biyogiysisiz girerim ya da hiç girmem.”</p>

  <p>Sykes’ın göz attığı Fortes omuz silkti. “Aslında... ilginç olabilir. Teorik olarak virüsün artık pasif halde olması gerekiyor. Öte yandan, öyle olmayabilir de.”</p>

  <p>“Virüs mü?”</p>

  <p>“Bakalım, görürüz” dedi Sykes. “Girmesine izin veriyorum. Bak ajan, oraya girebilirsin. Ama sonrası için hiçbir söz veremem. Anladın mı?”</p>

  <p>Wolgast anladığını söyledi; Sykes’la Fortes kabinden çıktılar. Wolgast evet diyeceklerini tahmin etmediğini fark etti. Son anda onlara seslendi. “Sırt çantası nerede?”</p>

  <p>Fortes’le Sykes yine bakıştılar. “Bekle” dedi Sykes.</p>

  <p>Birkaç dakika sonra Amy’nin sırt çantasını getirdi. Powerpuff Girls: Wolgast çantaya hiç yakından doğru dürüst bakmamıştı. Çantanın sert kanvasına yapıştırılmış kauçuk gibi plastiğe çizilmiş üç kız resmi vardı, yumruklarını kaldırmış uçuyorlardı. Wolgast çantanın fermuarını açtı; Amy’nin bazı eşyaları, örneğin saç fırçası yoktu, ama Peter hâlâ içerideydi.</p>

  <p>Fortes’e baktı. “Virüsün... pasif olup olmadığını nasıl anlarım?”</p>

  <p>“Ah, anlarsın” dedi Fortes.</p>

  <p>Kapıyı arkasından kapadılar. Wolgast basıncın azaldığını hissetti. İkinci kapının üstündeki ışık kırmızıdan yeşile döndü. Wolgast kapı kolunu çevirip içeri girdi.</p>

  <p>İkinci bir oda; bu ilkinden uzundu, yerde büyük bir su deliği vardı; ayrıca uzun bir metal zincirle çalıştırılan, ayçiçeği şeklinde fıskiyeli bir duş gördü. Buranın ışığı farklıydı, sonbahar alacakaranlığı gibi mavimsiydi. Duvardaki bir tabelada Sykes’ın bahsettiği talimatlar vardı: Uzun bir listede sıralanan işler, su deliğinin üstünde çırılçıplak durup ağız içini ve gözleri yıkamakla ve ardından gargara yapıp tükürmekle son buluyordu. Tavanın bir köşesindeki bir kamera ona bakıyordu.</p>

  <p>İkinci kapıda duraksadı. Yukarıdaki ışık kırmızıydı. Duvarda bir tuş takımı vardı. Kapıyı nasıl açacaktı? Sonra ışık önceki gibi kırmızıdan yeşiye döndü – Sykes sisteme dışarıdan müdahale etmişti.</p>

  <p>Wolgast kapıyı açmadan önce duraksadı. Kapı ağır görünüyordu, parlak çeliktendi. Banka kasası kapağı veya denizaltı kapısı gibiydi. Wolgast biyogiysi giymeyi tam olarak neden reddettiğini bilmiyordu, şimdi o kararı fazla acele vermiş gibi geliyordu. Söylediği gibi, Amy için miydi? Yoksa Sykes’tan biraz olsun bilgi koparabilmek için miydi? Her halükârda, kararının doğruluğunu hissetti.</p>

  <p>Kapı kolunu çevirdiğinde, basınç yine azalınca kulakları tıkandı. Derin bir nefes aldı ve havayı ciğerlerinde tutarak diğer odaya geçti.</p>

  <p><br class="chapter" /></p>

  <p>Grey neler olduğunu hiç bilmiyordu. Günleri şöyle geçiyordu: Vardiyasına gidiyordu, asansörle S4’e iniyordu, –o ilk geceden sonra hiçbir şey olmamıştı, Davis onu ele vermemişti– soyunma odasında üstünü değiştirip işe koyuluyordu, koridorlarla tuvaletleri temizliyordu, sonra da gözlem odasına girip altı saat sonra çıkıyordu. Her şey gayet normaldi, ama o altı saat beynindeki boş bir çekmece gibi karanlıktı. Yapması gereken şeyleri yaptığı, raporlarını hazırladığı ve sabit diskleri yedeklediği, tavşan kafeslerini getirip götürdüğü, hatta Pujol’la ve diğer teknisyenlerle biraz sohbet ettiği belliydi. Ama bunların hiçbirini hatırlamıyordu. Kartını okutup gözlem odasına giriyordu ve sonra birden vardiyası bitiyordu ve diğer taraftan çıkıyordu.</p>

  <p>Ufak tefek şeyler hatırlıyordu; gün içinde küçük ama az çok parlak, kaydedilmiş veri parçacıkları zihninde yavaşça düşerken ışık yansıtan konfetiler gibiydi. Görüntü değildi, o kadar net ve belirgin değildi. Ama kantinde veya odasında otururken ya da Şale’ye giderken genzinde bir tat köpürüyordu ve dişlerinin arasında tuhaf bir ıslaklık hissediyordu. Ve bu olunca aklına alakasız, tuhaf şeyler geliyordu; çoğu Bozayı’yla ilgili şeyler. Örneğin ağzında o tadı hissedince eski köpeğini düşünmeye başlıyordu, oysa onu yıllarca aklına pek getirmemişti, ta ki gözlem odasında rüya görüp de yere kustuğu o geceye dek.</p>

  <p>Bozayı ve pis kokulu nefesi. Bozayı’nın ön basamaklara bir sıçan ya da rakun leşi getirmesi. Karavanın altındaki bir tavşan yuvasına girip o tüyü bitmemiş, miniminnacık, şeftali rengi topları birer birer ağzına alıp çiğnemesi, azıdişlerinin küçük kafataslarını ezmesi, o yavruları sinemada bir kutu Whoppers atıştıran bir çocuk gibi yemesi.</p>

  <p>Tuhaftı: Bozayı’nın bunu gerçekten <span class="ideitalik">yaptığına</span> emin değildi.</p>

  <p>Hasta olup olmadığını merak ediyordu. S3’teki nöbetçi istasyonundaki tabela artık onu huzursuz ediyordu. Tabela sanki onunla konuşuyordu. AŞAĞIDAKİ SEMPTOMLARDAN HERHANGİ BİRİ VARSA... Bir sabah kahvaltıdan dönerken boğazı gıcıklanmıştı, soğuk almış gibi; birden eline şiddetle hapşırmıştı. O zamandan beri burnu biraz akıyordu. Ama artık bahar gelmişti, geceler hâlâ soğuk olsa da ikindileri hava sıcaklığı on, hatta on beş dereceye kadar çıkıyordu ve bütün ağaçlar tomurcuklanıyor, uçuk yeşile bürünüyordu, sanki dağlara boya saçılmıştı. Grey alerjik biri olmuştu hep.</p>

  <p>Bir de sessizlik vardı. Grey’in bunun sebebini fark etmesi biraz zaman aldı. Kimse konuşmuyordu – sırf zaten baştan beri pek konuşmayan temizlikçiler değil, teknisyenlerle askerler ve doktorlar da. Birdenbire, bir günde ya da bir haftada olmuş bir şey değildi. Ama yavaş yavaş, zamanla ortalığa sessizlik çökmüştü, bina kompleksinin üstüne kapak gibi kapanmıştı. Grey daha çok kendini dinleyen biri olmuştu hep – hapishane psikiyatrı Wilder öyle demişti: “Sen iyi bir dinleyicisin Grey.” Bunu iltifat olarak söylemişti, ama Wilder kendi sesine âşıktı ve bir dinleyiciye sahip olmaktan mutluydu. Yine de Grey insan seslerini özlüyordu. Bir gece kantinde tepsilerine eğilmiş otuz adam saydı ve hiçbiri tek kelime etmiyordu. Bazıları yemek yemiyordu bile, sandalyelerinde öylece oturuyorlardı, belki bir fincan kahve ya da çay yudumlayıp boşluğa bakıyorlardı. Yarı uykudalarmış gibi.</p>

  <p>Bir güzel taraf vardı: Grey mışıl mışıl uyuyordu. Durmadan uyuyordu ve sabah beşte ya da gece vardiyasında çalışacaksa öğleyin alarmı çalınca yatağında dönüyor, komodindeki paketten bir sigara alıp yakıyor ve birkaç dakika kımıldamadan yatıp, uykusunda rüya görüp görmediğini anlamaya çalışıyordu. Rüya gördüğünü sanmıyordu.</p>

  <p>Sonra bir sabah karnını doyurmak için –tereyağlı yumurtalı ekmek, iki yumurta, üç sosis ve bir kâse grits; hastaysa bile iştahının kesilmediği kesindi– kantindeki bir masaya oturup ilk lokmasını ısırmak için başını kaldırdığında, yumurta damlatan bir ekmek dilimi yüzünün sadece birkaç santim önündeyken, Paulson’ı gördü. Adam tam karşısında, iki masa ötede oturuyordu. Grey konuşmalarından sonra onu bir iki kez görmüştü, ama uzaktan, böyle yakından değil. Paulson önündeki yumurta tabağına dokunmuyordu. Feci görünüyordu, derisi öyle gergindi ki kemik uçları belli oluyordu. Bir an, sadece bir an göz göze geldiler.</p>

  <p>Paulson gözlerini kaçırdı.</p>

  <p>Grey o gece vardiyasına başlarken Davis’e “Paulson’ı tanıyor musun?” diye sordu.</p>

  <p>Davis bugünlerde eskisi kadar neşeli değildi. Artık espri yapmıyordu, porno dergileri ve müzik vızıltısı yayan kulaklığı da ortadan kaybolmuştu. Grey, Davis’in bütün gece masasında ne yaptığını merak etti; gerçi Grey kendisinin de bütün gece ne yaptığını bilmiyordu ya.</p>

  <p>“Ne olmuş ona?”</p>

  <p>Ama Grey’in aklına soracak başka bir soru gelmedi.</p>

  <p>“Hiç. Tanıyor musun diye merak ettim sadece.”</p>

  <p>“Kendine bir iyilik yap. O piç kurusundan uzak dur.”</p>

  <p>Grey aşağı inip işe koyuldu. Sormak istediği soru ancak daha sonra, S4’teki bir klozeti temizlerken aklına geldi.</p>

  <p><span class="ideitalik">Paulson’ı o kadar korkutan şey ne?</span></p>

  <p><span class="ideitalik">Herkesi o kadar korkutan şey ne?</span></p>

  <p><br class="chapter" /></p>

  <p>Ona On İki Numara diyorlardı. Carter veya Anthony ya da Tone değil, gerçi artık öyle hastaydı ki karanlıkta tek başına yatarken bu isimleri taşıyan kendisi değil de başka biriymiş gibi geliyordu. Ölmüş ve geride sadece bu hasta, kıvranan bedeni bırakmış birisi.</p>

  <p>Hastalık sonsuza dek sürecek gibiydi. Aklına gelen sözcük buydu. Gerçi sonsuza dek sürmeyecekti elbette, ama zamandan tiksinmişti artık. Sanki zaman fikri vücudunun içindeydi, her hücresindeydi ve zaman çok eskiden birisinin söylediği gibi bir okyanus değildi, yanan ve asla sönmeyecek olan milyonlarca minik fitildi. Dünyanın en kötü hissiydi. Birisi ona yakında, çok yakında kendini daha iyi hissedeceğini söylemişti. Bu vaade bir süre tutunmuştu. Ama yalan olduğunu artık biliyordu.</p>

  <p>Etrafındaki hareketleri, gelip gidişleri, uzay giysili adamların dürtüklemelerini ve iğne yapmalarını hayal meyal fark ediyordu. Su istiyordu, susuzluğunu dindirmek için bir yudum su, ama bunu isterken dudaklarından sadece kükremeler çıkıyordu ve kulakları çınlıyordu. Epey kanını almışlardı. Onlarca litre almışlardı sanki. Anthony adlı adam arada sırada kanını satmıştı; topu sıkardı ve torbanın dolmasını seyrederdi, kanın yoğunluğuna, parlak kırmızılığına, canlı görünüşüne şaşardı. En fazla yarım litreden sonra ona kurabiyeler ve katlı banknotlar verip sepetlerlerdi. Oysa şimdi uzay giysili adamlar torba torba kan alıyorlardı ve bu kan farklıydı, nesinin farklı olduğunu anlayamasa da. Vücudundaki kan canlıydı ama artık kendisine ait değil gibiydi; başka birine, başka bir şeye aitti.</p>

  <p>Artık ölse iyi olurdu.</p>

  <p>Bayan Wood bunu biliyordu. Sadece kendisinin değil, Anthony’nin de ölmesi gerektiğini biliyordu ve bunu düşününce bir an tekrar Anthony <span class="ideitalik">oldu.</span> Ölmek iyiydi. Ölümde bir hafiflik, bir terk ediş vardı, tıpkı aşk gibi.</p>

  <p>Bu düşünceye, hâlâ Anthony olabilmesini sağlayan düşünceye sarıldı, ama düşünce azar azar yitti, ellerinden yavaş yavaş çekilen bir halat gibi kayıp gitti. Kaç gün geçtiğini bilmiyordu; ona bir şeyler oluyordu, ama uzay giysili adamların beklediği kadar çabuk değil. Durmadan ondan bahsediyorlardı; onu kurcalıyor, dürtüklüyor ve yine kanını alıyorlardı. Ve artık yeni bir şey de duyuyordu: Hafif bir mırıltı, insan sesleri gibiydi, ama uzay giysili adamlardan gelmiyordu. Bu sesler aynı anda hem çok uzaklardan, hem de kendi içinden geliyordu. Bildiği sözcükler değildi ama yine de sözcüklerdi; duyduğu şey bir dildi, düzeni ve anlamı ve zihni vardı, hem de bir değil tam on iki tane zihni. Ama bunlardan biri diğerlerinden daha fazlaydı, daha yüksek değil daha <span class="ideitalik">fazlaydı.</span> O tek ses ve arkasındaki diğer sesler, toplam on iki sesti. Ve onunla konuşuyorlardı, ona sesleniyorlardı; orada olduğunu biliyorlardı. Kanındaydılar ve onlar da sonsuza dek süreceklerdi.</p>

  <p>Yanıt vermek istedi.</p>

  <p>Gözlerini açtı.</p>

  <p>“Kapıyı indir!” diye seslendi birisi. “Dönüşüyor!”</p>

  <p>Kayışlar hiçti, kâğıt gibiydi. Masadan fırlayan perçin çivileri odaya saçıldı. Önce kollarını, sonra bacaklarını kurtardı. Odanın karanlığı hiçbir şeyi gözlerinden gizlemiyordu, çünkü karanlık artık onun parçasıydı. Ve içinde, çok derinlerde muazzam, yutucu bir açlık şahlanıyordu. Dünyayı yemek istiyordu. Hepsini içine almak, onunla dolmak, bütün olmak istiyordu. Dünyayı kendisi gibi ebedi kılmak istiyordu.</p>

  <p>Bir adam kapıya koşuyordu.</p>

  <p>Anthony hızla adamın üstüne yukarıdan çullandı. Adam bir çığlık attıktan sonra sustu, yerdeki ıslak parçalara dönüştü. Kanın güzel sıcaklığı! Anthony durmadan içti.</p>

  <p>Ona yakında kendini daha iyi hissedeceğini söyleyen kişi: Sonuçta yanılmamıştı.</p>

  <p>Anthony Carter hayatında ilk kez kendini bu kadar iyi hissediyordu.</p>

  <p><br class="chapter" /></p>

  <p>Pujol, o geri zekâlı ölmüştü.</p>

  <p>Otuz altı gün: Carter’ın dönüşmesi bu kadar sürmüştü, ilk kez bir dönüşüm bu kadar uzun sürmüştü. Ama Carter’a virüsün en etkili hali, son formuna ulaşmadan önceki hali verilmişti. Kıza da.</p>

  <p>O kız Richards’ın şahsen umurunda değildi. Kurtulabilirdi de, kurtulmayabilirdi de. Sonsuza dek yaşayabilir ya da beş dakika sonra ölebilirdi. Özel Kuvvetler artık kızı umursamıyordu. Wolgast şimdi kızın yanındaydı, onunla konuşuyor, kendine getirmeye çalışıyordu. Wolgast şimdilik iyiydi, ama kız ölürse bunun önemi olmayacaktı.</p>

  <p>Pujol ne yaptığını sanmıştı ki? Kapıyı günler önce indirmeleri gerekirdi. Ama en azından artık bu yaratıkların neler yapabileceğini biliyorlardı. Bolivya’dan gelen raporda anlatılsa da bizzat görmek, Carter’ın video kayıtlarını seyredip de IQ’su taş çatlasa 80 civarında olan bu ufak tefek, sıska, kendi gölgesinden bile ödü kopan adamın havada altı metre sıçrayıp, havanın içinden geçmek yerine, kestirmeden gidercesine hızla hareket ederek bir adamın vücudunu kasığından çenesine kadar, açmakta sabırsızlandığı bir mektupmuş gibi yarıvermesini izlemek bambaşkaydı. Her şey aşağı yukarı iki saniye içinde bittiğinde, kapıyı indirmek için Carter’a ışık tutarak onu köşeye kadar geri çekilmeye zorlamaları gerekmişti.</p>

  <p>Artık ellerinde onlardan on iki tane vardı, Fanning de sayılırsa on üç. Richards’ın işi bitmişti ya da bitmiş sayılırdı. Emir yeni gelmişti. Nuh Projesi genişletiliyor, Yeni Başlangıç Operasyonu’na dönüştürülüyordu. Bir hafta sonra çubukları White Sands’e götüreceklerdi. Sonrasında Richards’ın bu işle ilgisi kalmayacaktı.</p>

  <p>Sığınak delen bombalarda son nokta. Cole onlardan böyle bahsetmişti, çok eskiden, ortada sadece bir teori varken – Bolivya’dan, Fanning’ten ve diğer her şeyden önce. Bunlardan birinin örneğin Kuzey Pakistan’daki dağ mağaralarında, Doğu İran çöllerinde, Çeçenlerin Serbest Bölgesi’nin harap binalarında neler yapabileceğini düşün. Bağırsak temizliği gibi düşün Richards: güzel bir iç temizliği.</p>

  <p>Belki de Cole sonradan akıllanacaktı. Ama onun yokluğunda bu fikir benimsenmişti. Richards’ın aklına gelen yarım düzine kadar uluslararası anlaşmaya aykırı olması önemli değildi. Richards’ın hayatında duyduğu en salakça fikir olması önemli değildi. Bir blöftü muhtemelen; ama bazı blöflere karşı rest çekilirdi. Hem bu yaratıkların Kuzey Pakistan’daki mağaralardan çıkmamalarının sağlanabileceğini bir an olsun düşünen olmuş muydu cidden?</p>

  <p>Sykes için üzülüyordu ve epey kaygılanıyordu. Özel Kuvvet-ler’den gelen haberi alınca yıkılmıştı, artık odasından pek çıkmıyordu. Richards ona Lear’ın bilip bilmediğini sorunca Sykes uzun, berbat bir kahkaha atmıştı. <span class="ideitalik">Zavallı adam,</span> demişti. <span class="ideitalik">Hâlâ dünyayı kurtarmaya çalıştığını sanıyor. Bu arada bu gidişle dünyanın cidden kurtarılmaya ihtiyacı olabilir. Öyle bir şeyi düşünebildiklerine bile inanamıyorum.</span></p>

  <p>Çubuklar zırhlı kamyonlarla Grand Junction’a götürüleceklerdi; oradan da trenle White Sands’e. Richards’a gelince: Her şey doğru düzgün tamamlanınca, Kuzey Kanada gibi bir yerde ev almayı ciddi olarak düşünüyordu.</p>

  <p>Önce temizlikçiler ölecekti. Teknisyenlerle askerlerin çoğu da, Paulson gibi en kötü durumda olanlardan başlayarak. Yükleme platformundaki o günden sonra Richards o askerin dosyasını kontrol etmişti. Paulson, Derrick G. Yirmi iki yaşındaydı. Glastonbury, Connecticut lisesinden mezun olur olmaz orduya yazılmıştı; çölde bir yıl geçirdikten sonra yurda geri dönmüştü. Sabıka kaydı yoktu ve adam zekiydi; IQ’su 136’ydı. Üniversiteyi veya yedek subay okulunu bitirebilecek biri olduğu kesindi. Yirmi üç aydır buradaydı. Nöbette uyuduğu için iki kez, izinsiz e-posta kullandığı için de bir kez disiplin cezası almıştı, ama hepsi buydu.</p>

  <p>Richards’ın canını sıkan şey Paulson’ın gerçeği <span class="ideitalik">bilmesi</span> ya da bildiğini sanmasıydı; Richards bunu hemen sezmişti. Paulson’ın yaptıklarından ya da sözlerinden değil; ama Richards kamyonetin kapısını açarken Carter’ın yüz ifadesini görmüştü – zavallı adam hayalet ya da daha kötüsünü görmüş gibiydi. Dördüncü seviyeye temizlikçilerle bilim ekibinden başka ayak basan yoktu. Gönüllülerin karda boş boş durmaktan başka işleri olmayınca can sıkıntısından tahminler yürütmeye başlamaları, yemekhanede konuşmaları kaçınılmazdı. Ama Richards, Paulson’ın söylediklerinin dedikodudan fazlası olduğundan şüpheleniyordu.</p>

  <p>Belki de Paulson rüya görüyordu. Belki de <span class="ideitalik">hepsi</span> rüya görüyorlardı.</p>

  <p>Richards bugünlerde rüya görüyorsa, rüyasında rahibeleri görüyordu. İşin o kısmı hiç hoşuna gitmemişti. Çok eskiden (öyle eskidendi ki artık bambaşka bir hayat gibi geliyordu) Katolik okulunda okumuştu. O pörsümüş yaşlı kaltaklar dayak atmayı seviyorlardı, ama Richards onlara saygı duymuştu; söylediklerini yapıyorlardı. Yani rahibeleri vurmak can sıkıcı olmuştu. Çoğunu uyurlarken öldürmüştü. Ama bir tanesi uyanmıştı. Gözlerini öyle bir açmıştı ki, Richards onun kendisini beklediğini düşünmüştü. Şimdiden iki tanesini haklamıştı; bu rahibe üçüncüydü. Rahibe yatakta gözlerini açmıştı ve Richards pencereden gelen soluk ışıkta onun diğerleri gibi pörsümüş bir denizatına benzemediğini, genç ve güzel olduğunu görmüştü. Sonra rahibe gözlerini kapatıp bir şeyler, muhtemelen bir dua mırıldanmıştı ve Richards ona bir yastığın ardından ateş etmişti.</p>

  <p>Rahibelerden birini bulamamıştı. Deli olanı, Lacey Antoinette Kudoto’yu. Onun piskoposluktan gelen psikiyatri dosyasını okumuştu. Kadının sözüne kimse inanmazdı, inansalar bile zincir Batı Oklahoma’da, başıboş hareket eden FBI ajanları tarafından vurulmuş iki ölü polisle ve ancak cımbızla toplanıp bin yılda bir araya getirilebilecek on senelik bir Chevy Tahoe’yla son buluyordu.</p>

  <p>Yine de o rahibeyi vurmuş olmak canını sıkıyordu.</p>

  <p>Richards ofisinde oturmuş, güvenlik monitörlerini seyrediyordu. Saat 22.26’yı gösteriyordu. Temizlikçiler tavşan arabalarını iterek hücrelere girip çıkıyorlardı, ama çubuklar tavşan istemiyordu. Perhiz Sıfır’la başlamış, ama Carter’ın gelmesinden sonra, belki birkaç gün sonra diğerlerine yayılmıştı. Şaşırtıcı bir durumdu, ama Özel Kuvvetler’in istediği olursa çubuklar yakında karınlarını tıka basa doyuracaklardı. Richards o sırada Hudson Körfezi’nde buzda balık avlayacağını ya da iglo inşa etmek için karları kazacağını umuyordu.</p>

  <p>Mönitörde Amy’nin odasına baktı. Wolgast kızın yanında oturuyordu. Naylon perdeli küçük bir portatif tuvalet ve yatabileceği bir portatif karyola getirmişlerdi. Ama Wolgast uyumuyordu, günlerdir kızın yatağının yanındaki sandalyede oturup onun eline dokunuyor, onunla konuşuyordu. Richards onun neler söylediğini merak etmiyordu. Yine de onları saatlerce seyrediyordu, neredeyse Babcock’ı seyrettiği kadar fazla.</p>

  <p>Dikkatini Babcock’ın hücresine yöneltti. Giles Babcock, Bir Numara. Babcock parmaklıklarda baş aşağı asılı duruyordu, o tuhaf turuncu gözleriyle dosdoğru kameraya bakıyordu, sessizce çalışan çenesi havayı çiğniyordu. <span class="ideitalik">Ben seninim, sen de benimsin Richards. Hepimizin kaderinde birisi vardır, senin kaderinde de ben varım.</span></p>

  <p>Siktir git, diye düşündü Richards.</p>

  <p>Richards’ın belindeki telsiz vızıldadı.</p>

  <p>“Burası ön kapı” dedi telsizden gelen ses. “Dışarıda bir kadın var.”</p>

  <p>Richards nöbetçi kulübesini gösteren monitörü inceledi. İki nöbetçiden biri telsizi kulağında tutuyordu, diğeriyse tüfeğini omzundan indirmişti. Kadın kulübeyi çevreleyen ışık çemberinin hemen dışında duruyordu.</p>

  <p>“Yani?” dedi. “Def edin gitsin.”</p>

  <p>“Mesele o zaten efendim” dedi nöbetçi. “Gitmiyor. Arabası varmış gibi de görünmüyor. Bence <span class="ideitalik">yürüyerek</span> gelmiş.”</p>

  <p>Richards monitöre dikkatle bakıyordu. Nöbetçinin telsizi yere bırakıp tüfeğini omzundan indirdiğini gördü.</p>

  <p>Richards adamın “Hey!” dediğini işitti. “Buraya dön! Dur yoksa ateş ederim!”</p>

  <p>Richards adamın silahının patladığını duydu. İkinci asker karanlığın içine koştu. İki el daha ateş edildi; çamurda yatan telsizin ilettiği sesler boğuktu. On saniye, yirmi saniye geçti. Sonra askerler ışığa döndüler. Richards kadını bulamadıklarını beden dillerinden anladı.</p>

  <p>İlk nöbetçi telsizini alıp başını kaldırarak kameraya baktı.</p>

  <p>“Kusura bakmayın. Her nasılsa kaçtı. Onu aramaya çıkalım mı?”</p>

  <p>Tanrım. Bir bu eksikti. “Kimdi?”</p>

  <p>“Siyah bir kadın, şiveli konuşuyordu” diye açıkladı nöbetçi. “Wolgast diye birini arıyormuş.”</p>

  <p><br class="chapter" /></p>

  <p>Wolgast ölmedi. Hemen de ölmedi, sonraki günlerde de. Ve üçüncü gün, kıza öyküsünü anlattı.</p>

  <p><span class="ideitalik">Bir zamanlar küçük bir kız vardı,</span> dedi Wolgast ona. <span class="ideitalik">Senden bile küçüktü. Adı Eva’ydı ve annesiyle babası onu çok seviyorlardı. Doğduktan sonraki gece, babası onu bir sürü çocuğun uyuduğu hastane odasındaki beşiğinden aldı ve bağrına bastı, teninde çıplak tenini hissetti ve o andan itibaren kız artık babasının içindeydi, gerçekten, sahiden içindeydi. Kız onun içindeydi, kalbindeydi.</span></p>

  <p>Birileri dinliyor, seyrediyordu muhtemelen. Kamera omzunun üstündeydi. Umursamıyordu. Fortes gelip gidiyordu. Kızın kanını alıyor ve torbalarını değiştiriyordu; Wolgast konuştu, üçüncü gün boyunca konuştu, Amy’ye her şeyi anlattı, kimseye anlatmadığı öyküyü.</p>

  <p><span class="ideitalik">Ve sonra bir şey oldu. Kızın kalbi. Kalbi, anlarsın ya –Wolgast kendi kalbinin yerini gösterdi– küçülmeye başladı. Vücudu büyürken kalbi büyümüyordu ve sonra vücudunun geri kalanı da büyümeyi kesti. Adam elinden gelse kızına kendi kalbini verirdi, çünkü kalbi zaten kıza aitti. Hep ona ait olmuştu ve olacaktı. Ama adam bunu yapamıyordu, elinden bir şey gelmiyordu, kimsenin elinden bir şey gelmiyordu ve kız ölünce, adam da onunla birlikte öldü. O adam artık yoktu. Ve adamla kadın artık birbirlerini sevemiyorlardı, çünkü sevgileri artık üzüntüden ve küçük kızlarına duydukları özlemden ibaretti.</span></p>

  <p>Kıza öyküyü, her şeyi anlattı. Ve öykü biterken gün de bitiyordu.</p>

  <p><span class="ideitalik">Ve sonra sen geldin Amy</span> dedi. <span class="ideitalik">Sonra seni buldum. Anlıyor musun? Sanki kızım geri gelmişti. Geri gel Amy. Geri gel, geri gel, geri gel.</span></p>

  <p>Yüzünü kaldırdı. Gözlerini açtı.</p>

  <p>Amy’nin de gözleri açıldı.</p>
</body>
</html>
