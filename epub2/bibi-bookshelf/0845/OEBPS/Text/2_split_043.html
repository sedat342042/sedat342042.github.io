<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <h2 class="kitapickapak3" id="calibre_toc_45"><br class="calibre3" />
  <br class="calibre3" />
  <br class="calibre3" />
  <br class="calibre3" />
  Otuz iki<br class="calibre3" /></h2>

  <p>Saatler geçti ve gece oldu.</p>

  <p>Hâlâ Michael’dan haber yoktu. Üçü Hastane’nin arka tarafından gizlice çıktıktan sonra dağılmışlardı: Michael Fener Kulesi’ne gitmişti, Alicia’yla Peter ise Caleb’a göz kulak olmak için karavan parkına gitmiş ve boş karavanlardan birine girmişlerdi, Sam ile Milo geri gelebilir düşüncesiyle. Şimdilik yapılacak tek şey beklemekti.</p>

  <p>Gizlendikleri karavan hapishanenin iki sıra ötesindeydi, fark edilmeyecekleri kadar uzakta olmasına karşın kapıya bakıyordu. Karavanların İnşacılardan kalma olduğu, eskiden onlarda Sur’u ve projektörleri inşa eden işçilerin kaldığı söylenirdi; Peter’ın bildiği kadarıyla karavanları başka kullanan olmamıştı. İçinde bulundukları karavanın panellerinin çoğu borularla tellere ulaşmak için sökülmüştü ve tesisatlarıyla cihazlarının tamamı sökülüp insanlara dağıtılmıştı. Arka taraftaki bir platforma şilte serilmişti; arada kızaklı bir sürme kapı vardı ve duvar diplerine birkaç uyku tulumu tıkıştırılmıştı; diğer taraftaki küçük masada iki tane sıra karşılıklı duruyordu. Bunların muşambaları çatlamıştı ve aralardan çıkmış gevrek süngerler dokunulunca toza dönüşüveriyordu.</p>

  <p>Alicia zaman geçirmek için bir deste iskambil kâğıdı getirmişti. El dağıtılırken Alicia sırada huzursuzca kımıldanıp pencereden dışarıya, hapishaneye göz atıyordu. Dale’le Sunny’nin yerini Gar Phillips’le Hollis Wilson almıştı; adam istifa etmemeye karar vermişti besbelli. İkindi sonunda Kip Darrell bir tepsi yiyecek getirmişti. Başka kimseyi görmemişlerdi.</p>

  <p>Peter yeni bir el dağıttı. Alicia gözlerini pencereden ayırdı, masadan kartlarını aldı ve onlara çabucak bakıp kaşlarını çattı.</p>

  <p>“Uçanlar adına. Niye bana böyle berbat kâğıtlar veriyorsun?”</p>

  <p>Kartlarını düzenlediler ve Alicia bir kırmızı vale attı. Peter buna karşılık verdi ve maça sekizliyle devam etti.</p>

  <p>“Oyna.”</p>

  <p>Maçası kalmamış olan Peter desteden kart çekti. Alicia yine pencereden dışarı bakıyordu.</p>

  <p>“Şunu yapmayı keser misin lütfen?” dedi Peter. “Sinirimi bozuyorsun.”</p>

  <p>Alicia bir şey demedi; Peter ancak dördüncü çekişte maça bulabildi; şimdi elinde çok fazla kart vardı. Bir ikili attı ve Alicia’nın kupa ikilisi ve ardından peş peşe dört kart atmasını, son olarak da bir kızla oyunu tekrar maçaya döndürmesini seyretti.</p>

  <p>Peter tekrar kart çekti. Alicia’da epey maça bulunduğunu seziyordu ama elinden bir şey gelmezdi. Alicia onu tamamen köşeye sıkıştırmışı. Peter bir altılı attı ve Alicia’nın peş peşe birkaç kart attıktan sonra bir dokuzluyla oyunu karoya döndürmesini ve ardından geri kalan kartlarını da birer birer masaya atmasını seyretti.</p>

  <p>“Bunu hep yapıyorsun” dedi Alicia. “Elinde hangi simgeden en az varsa onunla başlıyorsun.”</p>

  <p>Peter hâlâ elindeki kartlara bakıyordu, oyun devam ediyormuş gibi. “Bunu bilmiyordum.”</p>

  <p>“Hep.”</p>

  <p>İlk Çan çalmak üzereydi. Bu geceyi iskelede geçirmemiş olacağım, ne tuhaf, diye düşündü Peter.</p>

  <p>“Sam geri gelirse ne yapacaksın?” diye sordu.</p>

  <p>“Hiç bilmiyorum. Güzellikle ikna etmeye çalışırım herhalde.”</p>

  <p>“Ya olmazsa?”</p>

  <p>Alicia bir omzunu indirip kaşlarını çattı. “Bir şekilde hallederim.”</p>

  <p>İlk Çan’ı duydular.</p>

  <p>“Bunu yapmak zorunda değilsin, biliyorsun” dedi Alicia.</p>

  <p>Sen de, demek istedi Peter. Ama bunun doğru olmadığını biliyordu.</p>

  <p>“İnan bana” dedi Alicia, “İkinci Çan’dan sonra hiçbir şey olmayacak. Dün geceden sonra herkes evinde saklanıyordur herhalde. Sen git Sara’yı ara. Devre’yi de. Bak bakalım bir şey bulmuş mu.”</p>

  <p>“O kız ne sence?”</p>

  <p>Alicia omuz silkti. “Görebildiğim kadarıyla korkmuş bir çocuk sadece. Gerçi bu boynundaki şeyi veya dışarıda nasıl sağ kalabildiğini açıklamıyor. Belki de asla öğrenemeyiz. Michael ne bulacak bakalım.”</p>

  <p>“Peki bana inanıyor musun? Kızın alışveriş merkezinde yaptıkları konusunda.”</p>

  <p>“Sana tabii ki inanıyorum Peter.” Alicia ona kaşlarını çatıyordu. “Neden inanmayayım?”</p>

  <p>“Çok tuhaf çünkü.”</p>

  <p>“Öyle oldu diyorsan öyle olmuştur. Sana hep inandım ve şimdi de inanıyorum.” Bir an Peter’ı dikkatle inceledi. “Ama sorduğun bu değildi, değil mi?”</p>

  <p>Peter bir süre sustu. Sonra: “Ona bakınca ne görüyorsun?”</p>

  <p>“Bilmiyorum Peter. Ne görmeliyim?”</p>

  <p>İkinci Çan çalmaya başladı. Alicia hâlâ Peter’ı inceliyordu, yanıt vermesini bekliyordu. Ama Peter hislerini ifade edecek kelime bulamıyordu.</p>

  <p>Dışarısı aydınlandı; projektörler yakılmıştı. Peter masanın altındaki bacaklarını toplayıp ayağa kalktı.</p>

  <p>“Bugün cidden Sam’i vuracak mıydın?” diye sordu Alicia’ya.</p>

  <p>Alicia şimdi aşağısında kalmıştı ve arkadan aydınlanıyordu, yüzü gölgelerle kaplıydı. “Açık konuşayım mı? Gerçekten bilmiyorum. Vurabilirdim. Sonradan pişman olurdum eminim.”</p>

  <p>Peter bir şey demeden bekledi. Yerde Alicia’nın sırt çantası vardı – yiyecek, su, bir sırt yatağı ve yanında tatar yayı.</p>

  <p>“Hadisene” dedi Alicia başıyla kapıyı göstererek. “Git.”</p>

  <p>“Sen iyi olacağına emin misin?”</p>

  <p>“Peter” dedi Alicia gülerek, “ne zaman iyi olmadım ki?”</p>

  <p><br class="chapter" /></p>

  <p>Michael Fisher, Fener Kulesi’nde sorunlarla boğuşuyordu. Ama en kötüsü kokuydu.</p>

  <p>Cidden, cidden iğrençleşmişti. Yıkanmamış bir insanın ekşi koltuk altı ve kirli çorap kokusu. Küflü peynirle soğan karışımı kokusu gibiydi. Öyle berbattı ki Michael işinde odaklanmakta zorlanıyordu.</p>

  <p>“Uçanlar adına Elton, çıkıp gider misin lütfen? Her tarafı kokuttun!”</p>

  <p>Yaşlı adam paneldeki her zamanki yerinde, Michael’ın sağında oturuyordu; elleri eski tekerlekli sandalyesinin üstündeydi ve yüzü diğer tarafa dönüktü biraz. Michael gecenin elektrik işlerini hallettikten sonra –bütün göstergeler yeşildeydi; santral hâlâ dağa akım gönderiyordu, orada her ne olmuşsa olsun– vericinin üstünde çalışmayı sürdürmüştü; vericinin şimdi tezgâhın üstünde duran parçaları, Michael’ın barakadan getirdiği büyüteçle bakıldığında kocaman görünüyordu. Michael, Sanjay’in gelip kendisine bataryaların durumunu sormasını bekliyordu kaygıyla; her şeyi bir anda bir çekmeceye atıvermeye hazırdı. Ama şimdiye kadar tek bir görevli gelmişti, ikindi sonunda gelen Jimmy. Jimmy çok iyi görünmüyordu, biraz yorgun ve dalgın gibiydi, belki de hastalanıyordu; Michael’a bataryaları utana sıkıla sormuştu, sanki onları tamamen unutmuş ve şimdi konuyu açmaya biraz çekiniyormuş gibi. Kapıdan içeri bir metreden fazla girmemişti, gerçi içerideki pis koku duvarı herkesi uzak tutardı. Jimmy biraz aklı olan herkesin fark edeceği şekilde ortalıkta duran büyüteçle, paneldeki açık slottan çıkan rengârenk kablolar ve devrelerle ve bunların yanındaki, tezgâhın üstündeki lehim aletiyle ilgilenmemiş gibiydi.</p>

  <p>“Ciddiyim Elton. Uyuyacaksan arkaya git.”</p>

  <p>Yaşlı adam kımıldandı, tekerlekli sandalyesinin kenarlarını kavradı. Kör, kaskatı yüzünü Michael’a çevirdi.</p>

  <p>“Evet. Kusura bakma.” Bir eliyle yüzünü ovuşturdu. “Lehimledin mi?”</p>

  <p>“Yapacağım. Cidden Elton. Burada <span class="ideitalik">tek başına</span> değilsin. En son ne zaman yıkandın?”</p>

  <p>Yaşlı adam bir şey demedi. Aslında Elton da iyi görünmüyordu, gerçi normalde de çok iyi görünmezdi ya. Terliydi, kirliydi ve <span class="ideitalik">hayalet</span> gibiydi. Michael seyrederken Elton bir elini yavaşça tezgâha uzattı ve el yordamıyla kulaklığı buldu, ama takmadı.</p>

  <p>“İyi misin?”</p>

  <p>“Hımmm?”</p>

  <p>“Çok iyi görünmüyorsun da.”</p>

  <p>“Işıklar yandı mı?”</p>

  <p>“Yanalı bir saat oluyor. Kaç saat uyudun?”</p>

  <p>Elton iri diliyle dudaklarını yaladı. Uçanlar adına, kokunun kaynağı neydi? Dişlerinin arasında yemek artığı mı kalmıştı?</p>

  <p>“Belki de haklısın. Belki gidip yatarım.”</p>

  <p>Yaşlı adam ağır ağır ayaklandı ve çalışma alanıyla kulübenin arka tarafını birbirine bağlayan dar koridordan ayaklarını sürüye sürüye geçti. Michael adamın iri vücudunun yatağa çarpmasıyla çıkan yay gıcırtılarını işitti.</p>

  <p>Eh, en azından Elton odada değildi.</p>

  <p>Michael dikkatini tekrar önündeki işe verdi. Kızın boynundaki şey konusunda haklı çıkmıştı. Verici bir hafıza çipine bağlıydı, ama öylesini ilk kez görüyordu, küçücüktü ve iki tane minik altın uç hariç portu yok gibiydi. Uçlardan biri vericiye, diğeriyse incecik, parlak tellere bağlıydı. Yani teller ya bir anten düzeneğiydiler ve verici çipten bağımsız çalışıyordu, ki bu pek muhtemel görünmüyordu, ya da bir çeşit sensördüler ve çipin kaydettiği verilerin kaynağıydılar.</p>

  <p>Emin olmanın tek yolu çipteki verileri okumaktı. Bunu yapmanın tek yolu da onu anakartın hafıza kartına lehimlemekti.</p>

  <p>Bu riskliydi. Michael ne olduğunu bilmediği bir cihazı kontrol paneline lehimliyordu. Belki de sistem cihazı tanımazdı. Belki de sistem çöker ve bütün projektörler sönerdi; en iyisi sabahı beklemekti galiba. Ama Michael artık kendini tutamıyordu, zihni probleme kenetlenmişti, ağzında fındık tutan bir sincap gibi; istese bile bekleyemezdi.</p>

  <p>Önce ana bilgisayarı devre dışı bırakması gerekecekti. Yani bataryaların kontrolörlerini devre dışı bırakması gerekiyordu. Bu ancak kısa süreliğine yapılabilirdi; sistem akımı denetlemezse, dalgalanmalar devre kesicinin harekete geçmesine yol açabilirdi. Yani ana bilgisayarı devre dışı bırakınca hızlı çalışması gerekecekti.</p>

  <p>Derin bir nefes alıp ekrana sistem menüsünü getirdi.</p>

  <p><span class="idebold">Kapat?</span></p>

  <p><span class="idebold">E</span>’ye bastı.</p>

  <p>Sabit diskin dönmesi yavaşlamaya başladı. Michael koltuğundan fırlayıp devre kesici kutusuna koştu.</p>

  <p>Devre kesicilerden hiçbirinde hareket yoktu.</p>

  <p>Hemen işe koyuldu, anakartı söküp tezgâhtaki büyütecin altına koydu, bir eline lehim aletini ve diğerine lehim telini aldı. Teli aletin ucuna dokundurdu –ince bir duman döne döne yükseldi– ve tek bir damlanın anakartın açık kanalına düşmesini seyretti.</p>

  <p>Hedefi on ikiden vurmuştu.</p>

  <p>Çipi cımbızla aldı; bu işi bir seferde yapmalıydı. Sağ bileğini titremesin diye tutarak çipi lehime bastırdı ve sıvı lehim damlasının çipin etrafında soğuyup katılaşmasını beklerken ona kadar saydı.</p>

  <p>Ancak ondan sonra nefes aldı. Anakartı panele gerisingeri oturttu ve ana bilgisayarı tekrar başlattı.</p>

  <p>Sistemin devreye girmesiyle geçen uzun dakika boyunca, sabit disk tıkırdarken ve vızıldarken, Michael Fisher gözlerini kapatıp şöyle düşündü: <span class="ideitalik">Lütfen.</span></p>

  <p>İşte oradaydı. Gözlerini açınca sistem dizininde gördü. BİLİNMEYEN SÜRÜCÜ. Simgeye tıkladı ve bir pencerenin açılmasını seyretti. İki partisyon, A ve B. Birincisi ufaktı, sadece birkaç kilobaytlıktı. Ama B ufak değildi.</p>

  <p>B devasaydı.</p>

  <p>İçinde eşit boyutta iki dosya vardı; biri diğerinin kopyasıydı muhtemelen. Bu iki eşit dosya akıl almayacak kadar büyüktü. Bu çipin içinde bütün dünya yazılıydı sanki. Bunu üretip kızın içine koyan her kimse, Michael’ın tanıdığı insanlara hiç benzemiyordu; Michael’ın dünyasından değil gibiydiler. Elton’ı çağırıp fikrini almayı düşündü. Ama kulübenin arka tarafından gelen horultular bunun enerji israfı olacağını söylüyordu.</p>

  <p>Michael sonunda dosyayı açarken bunu neredeyse kaçamak bir edayla yaptı, bir eliyle yüzünü örtüp parmaklarının arasından baktı.</p>
</body>
</html>
