<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <div class="chapter">
    <br class="chapter" />
    <br class="chapter" />

    <p class="indentmetin"><span class="idebold">Sara Fisher’ın Günlüğü’nden (“Sara’nın Kitabı”)</span></p>

    <p class="indentmetin">Kuzey Amerika Karantina Periyodu Konulu Üçüncü Küresel Konferans’ta Sunulmuştur</p>

    <p class="indentmetin">İnsan Kültürlerini ve Çatışmalarını İnceleme Merkezi</p>

    <p class="indentmetin">New South Wales Üniversitesi, Hindi-Avustralya Cumhuriyeti</p>

    <p class="indentmetin">VS 16-21 Nisan 1003</p><br class="chapter" />

    <p class="indentmetin">[<span class="ideitalik">Alıntı başlıyor.</span>]</p><br class="chapter" />

    <p class="normal3">268. Gün</p>

    <p><span class="ideitalik">Çiftlikten ayrılalı üç gün oldu. Bu sabah şafak sökerken New Mexico’ya girdik. Yol berbat durumda, ama Hollis buranın 60. Yol olduğuna emin. Dümdüz bir arazi, gerçi kuzeyde dağlar görülüyor. Arada sırada yol kenarında büyük ve boş tabelalar görüyoruz, her yerde terk edilmiş arabalar var, bazıları yolu tıkadığından bizi yavaşlatıyor. Bebek kıpır kıpır ve ağlıyor. Keşke Amy burada olsa da onu sustursa. Dün geceyi açık havada geçirdik, bu yüzden herkes sinirli ve birbirini tersleyip duruyor, Hollis bile. Yakıt meselesi yine sorun olmaya başladı. Depodaki artı bir bidon kaldı. Hollis beş altı günde Roswell’de oluruz diyor.</span></p><br class="chapter" />

    <p class="normal3">269. Gün</p>

    <p><span class="ideitalik">Moralimiz düzeliyor. Bugün ilk çarpıyı gördük – bir tahıl ambarının yan tarafına çizilmiş kocaman, elli metre boyunda, kırmızı bir işaret. Maus tepedeydi ve önce o gördü. Herkes sevinçle bağırıp çağırmaya başladı. Geceyi işaretin hemen arkasındaki bir beton sığınakta geçireceğiz. Hollis oranın eskiden bir çeşit benzin istasyonu olduğuna inanıyor. Karanlık, rutubetli ve borularla dolu. Yakıt dolu variller var, aynen Greer’ın dediği gibi; hava kararmadan önce Humvee’nin deposunu doldurduk. Sert beton zeminde yatmak zorundayız, ama artık Albuquerque’ye yakın olduğumuz için kimse açık havada uyumamamız gerektiğini düşünüyor.</span></p>

    <p><span class="ideitalik">Odada bir bebekle uyumak tuhaf ve hoş. Uyurken bile çıkardığı hafif sesleri duymak. Hollis’e haberi vermedim henüz, emin olmak istiyorum. Zaten biliyormuş gibi geliyor biraz. Bilmemesi mümkün mü? Yüzümden anlaşılıyordur eminim. Ne zaman düşünsem kendimi tutamayıp gülümsüyorum. Bu gece yakıt taşırken Maus’un bana baktığını fark ettim ve Ne? Ne bakıyorsun? dedim. Hiç, dedi. Bana söylemek istediğin bir şey var mı Sara? Saf görünmek için elimden geleni yaptım, kolay olmadı, ona Hayır, neden bahsediyorsun dedim, o da gülerek Eh, tamam öyleyse, dedi. Benim için de tamam.</span></p>

    <p><span class="ideitalik">Bundan neden bahsettiğimi bilmiyorum ama erkek olursa adını Joe koymak istiyorum, kız olursa da adı Kate olsun. Anne ve babamın isimleri. İnsan bir şeye sevinirken başka bir şeye bir o kadar üzülebiliyor, ne tuhaf.</span></p>

    <p><span class="ideitalik">Hepimiz diğerlerini merak ediyoruz, iyi olduklarını umuyoruz.</span></p><br class="chapter" />

    <p class="normal3">270. Gün</p>

    <p><span class="ideitalik">Bu sabah Humvee’nin etrafında bir sürü ayak izi vardı. Üç tane gelmiş anlaşılan. Neden sığınağa girmeye çalışmadıklarını bilmiyoruz – kokumuzu almışlardır eminim. Gece olmadan Socorro’ya varmayı umuyoruz.</span></p><br class="chapter" />

    <p class="normal3">270. Gün (Yine)</p>

    <p><span class="ideitalik">Socorro. Hollis sığınakların eski bir gaz borusu sisteminin parçası olduklarına emin. Gece oldu, kapıyı sürgüledik. Şimdi bekliyoruz [okunmuyor]</span></p><br class="chapter" />

    <p class="normal3">271. Gün</p>

    <p><span class="ideitalik">Yine geldiler. Üçten fazlaydılar, çok daha fazla. Sabaha kadar sığınağın duvarlarını tırmaladıklarını duyduk. Bu sabah her yerde ayak izleri vardı, sayılamayacak kadar çok. Humvee’nin ön camı ve neredeyse bütün pencereleri parçalanmış. İçeride bıraktığımız her şey yere atılıp parçalanmış. Korkarım yakında sığınaklardan birine girmeye çalışacaklar. Sürgüler dayanır mı? Caleb, Maus ne yaparsa yapsın her gecenin yarısı boyunca ağlıyor, yani yerimiz belli. Neden bekliyorlar ki?</span></p>

    <p><span class="ideitalik">Artık bir yarıştayız. Bunu herkes biliyor. Bugün White Sands Füze Test Sahası’ndan geçip Carrizozo’daki sığınağa gideceğiz. Hollis’e söylemek istiyorum ama söylemiyorum. Böyle bir durumdayken söyleyemem. Garnizona varmamızı bekleyeceğim, şans getirsin diye.</span></p>

    <p><span class="ideitalik">Bebek ne kadar korktuğumu biliyor mudur diye merak ediyorum.</span></p><br class="chapter" />

    <p class="normal3">272. Gün</p>

    <p><span class="ideitalik">Bugün virallerden eser yoktu. Herkes rahatladı, izimizi kaybettirdiğimizi umuyoruz.</span></p><br class="chapter" />

    <p class="normal3">273. Gün</p>

    <p><span class="ideitalik">Roswell’den önceki son sığınak. Hondo diye bir yer. Bunlar son yazdıklarım olacak korkarım. Bütün gün peşimizdeydiler, ağaçlardan takip ediyorlardı. Dışarıda dolandıklarını duyabiliyoruz ve daha yeni akşam oldu. Caleb rahat durmuyor. Maus onu göğsüne bastırıyor, ağlayıp duruyor. Caleb’ı istiyorlar, diyor durmadan. Caleb’ı istiyorlar.</span></p>

    <p><span class="ideitalik">Ah, Hollis. Keşke çiftlikten hiç ayrılmasaydık. Keşke o hayata sahip olabilseydik. Seni seviyorum seni seviyorum seni seviyorum</span></p><br class="chapter" />

    <p class="normal3">275. Gün</p>

    <p><span class="ideitalik">Son yazdıklarıma bakınca hâlâ sağ olduğumuza, o korkunç geceyi bir şekilde atlattığımıza inanamıyorum.</span></p>

    <p><span class="ideitalik">Viraller hiç saldırmadılar. Sabahleyin kapıyı açtığımızda Humvee yan yatmıştı, bir yakıt birikintisinin ortasındaydı, yere düşmüş, kanatları kırık dev bir kuş gibi duruyordu, motoru onarılamayacak kadar parçalanmıştı. Kaputu yüz metre ötede yatıyordu. Lastikleri de söküp parçalamışlar. Geceyi sağ salim atlattığımız için şanslı olduğumuzu biliyorduk, ama artık taşıtımız yoktu. Haritaya göre garnizona elli kilometre kalmıştı. Mümkündü, ama Theo hayatta başaramazdı. Maus onunla kalmak istedi ama Theo hayır dedi tabii, zaten hiçbirimiz izin vermezdik. Bizi dün gece öldürmedilerse, dedi Theo, gerekirse bir geceyi daha atlatabilirim eminim. Siz gidin, çabuk olun ve oraya varınca buraya bir taşıt gönderin. Hollis koltuklardan birinin bir parçasıyla ipler kullanarak bir çeşit kol askısı yaptı, Maus’un Caleb’ı taşıması için; sonra Theo ikisini öpüp vedalaştı, kapıyı kapatıp sürgüleri çekti, biz de gittik, yanımızda sadece su ve tüfeklerimizle.</span></p>

    <p><span class="ideitalik">Elli kilometreden fazlaymış meğer, çok daha fazlaymış. Garnizon şehrin öbür ucundaymış. Ama önemi yoktu çünkü öğleden sonra bir devriye bizi aldı. Hem de Teğmen Eustace. Bizi görünce çok şaşırmış gibiydi, ama sığınağa bir Humvee gönderdiler ve artık hepimiz güvendeyiz, garnizonun surlarının ardındayız.</span></p>

    <p><span class="ideitalik">Bunları sivil yemekhanesi çadırından yazıyorum (üç tane var, biri erler, biri subaylar, biri de sivil işçiler için). Diğer herkes yatağa gitti. Buranın komutanı Crukshank diye biri. Bir general, Vorhees gibi, ama benzerlikleri bununla sınırlı. Vorhees’in asker sertliğinin ardında gerçek bir insan vardı, ama Crukshank hayatında hiç gülümsememiş biri gibi görünüyor. Ayrıca Greer’ın başının epey belada olduğunu hissediyorum ve bu hepimizi ilgilendiriyor. Yarın sabah altıda sorguya çekileceğiz, o zaman her şeyi anlatabiliriz. Roswell Garnizonu Colorado’dakinden çok daha büyük. Neredeyse Koloni kadar büyük bence, dev beton surlarının arasında tören alanına kadar inen metal destekler var. Ancak şöyle anlatabilirim, ters duran bir örümceğe benziyor. Çadırlar ve binalar göz alabildiğine uzanıyor. Akşam boyunca taşıtlar geldi; askerlerle ve tüfeklerle ve erzak sandıklarıyla dolu, yan taraflarına fenerler takılmış dev tankerler ve beş tonluk kamyonlar. Motorlar gürlüyor, yanık yakıt kokusu var, meşaleler kıvılcımlar saçıyor. Yarın reviri bulup yardımcı olabilir miyim diye bakacağım. Burada birkaç kadın daha var ama çok değil, çoğu doktor ve sivil bölgelerde kaldığımız sürece istediğimiz yere gidebiliyoruz.</span></p>

    <p><span class="ideitalik">Zavallı Hollis. Öyle yorgundu ki ona haberi vermeye fırsat bulamadım. Ama bu gece sırrımı paylaşacağım, başkaları anlamadan önce. Burada bizi evlendirebilecek biri var mıdır diye merak ediyorum. Belki komutan yapabilir. Ama Crukshank öyle bir tipe benzemiyor, hem zaten Michael’ın Kerrville’de bize katılmasını beklemeliyim. Törende beni damada teslim edecek kişi o olmalı. Onsuz olmaz.</span></p>

    <p><span class="ideitalik">Bitkin olmam gerekirdi ama değilim. Uyuyamayacak kadar heyecanlıyım. Hayal görüyor olabilirim ama gözlerimi kapatıp da hiç kımıldamayınca bebeği içimde hissettiğime yemin edebilirim. Kımıldadığı filan yok, daha çok erken. Sıcak ve umutlu bir varlık hissediyorum o kadar, bedenimin taşıdığı, doğmayı bekleyen yeni ruhu hissediyorum. Hissettiğim şey... nasıl desem? Mutluluk. Mutluyum.</span></p>

    <p><span class="ideitalik">Dışarıdan silah sesleri geliyor. Gidip bakacağım.</span></p><br class="chapter" />

    <p><span class="idebold">*****BELGENİN SONU*****</span></p><br class="chapter" />

    <p><span class="idebold">Roswell Bölgesi’nde (“Roswell Katliamı”) bulunmuştur</span></p>

    <p><span class="idebold">16. Bölge, 267. İşaret</span></p>

    <p><span class="idebold">33.39 K, 104.50 B</span></p>

    <p><span class="idebold">2. Katman. Derinlik: 2.1 metre</span></p>

    <p><span class="idebold">Erişim BL1894.02</span></p>
  </div>
</body>
</html>
