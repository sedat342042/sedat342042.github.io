<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <h2 class="kitapickapak3" id="calibre_toc_15"><br class="calibre3" />
  <br class="calibre3" />
  <br class="calibre3" />
  <br class="calibre3" />
  İki<br class="calibre3" /></h2>

  <p><span class="idebold">Doktor Jonas Abbott Lear’ın bilgisayar dosyalarından</span></p>

  <p>Profesör, Moleküler Biyoloji ve Hücre Biyolojisi, Harvard Üniversitesi</p>

  <p>Birleşik Devletler Ordusu Tıp Araştırmaları Enstitüsü Bulaşıcı Hastalıklar Bölümü (USAMRIID) görevlisi</p>

  <p>Paleoviroloji Departmanı, Fort Detrick, Maryland</p>

  <p><br class="chapter" /></p>

  <p>–––––––––––––––</p>

  <p><br class="chapter" /></p>

  <p><span class="idebold">Gönderen:</span> lear@amedd.army.mil</p>

  <p><span class="idebold">Tarih:</span> Pazartesi, 6 Şubat 13.18</p>

  <p><span class="idebold">Alıcı:</span> pkiernan@harvard.edu</p>

  <p><span class="idebold">Konu:</span> Uydu bağlantısı kuruldu</p>

  <p><br class="chapter" /></p>

  <p>Paul,</p>

  <p>And Dağları’nın karayla çevrili ücra köşesinden, Bolivya ormanlarından selamlar. Buz gibi Cambridge’te oturup da kar yağışını seyrederken tropikal kuşakta bir ay geçirme fikri sana hiç de fena gelmiyordur eminim. Ama inan bana, burası St. Bart’s değil. Dün denizaltı büyüklüğünde bir yılan gördüm.</p>

  <p>Yolculuk sakin geçti; uçakla on altı saatte La Paz’a gittik, sonra da daha küçük bir devlet uçağıyla ülkenin doğu orman havzasındaki Concepción’a geldik. Buradan sonrasında doğru düzgün yol yok; bu uygarlıktan uzak bölgede yaya ilerleyeceğiz. Ekipteki herkes heyecanlı ve sayımız giderek artıyor. UCLA’dan<sup class="calibre5"><a href="../Text/2_split_096.html#footnote-100-1" id="footnote-100-1-backlink">[1]</a></sup> gelen grubun yanı sıra, La Paz’da Columbia’dan Tim Fanning ve MIT’den<sup class="calibre5"><a href="../Text/2_split_097.html#footnote-100-2" id="footnote-100-2-backlink">[2]</a></sup> Claudia Swenson aramıza katıldı. (Bana o kadını Yale’den tanıdığını söylemiştin galiba.) Tim’in ünlü biri olarak sahip olduğu nüfuzun yanı sıra yanında yarım düzine yüksek lisans asistanı getirdiğini öğrenmek hoşuna gidecektir sanırım, böylece ekibin yaş ortalaması on yaş birden azaldı ve kadınlar çoğunlukta oldu. “Hepsi de muhteşem bilim insanları” dedi Tim ısrarla. Adam bir türlü uslanmıyor; üç kez evlenip boşandı ve her karısı bir öncekinden gençti.</p>

  <p>İşe orduyu karıştırma konusundaki çekincelerime (bunları sen ve Rochelle paylaşıyorsunuz elbette) karşın, ordunun epey fark yarattığını söylemeliyim. Böyle bir ekibi hem de sadece bir ayda kuracak kadar güç ve para sadece USAMRIID’de var. İnsanlara yıllarca kendimi dinletmeye çalıştıktan sonra önümde bir kapı açılıvermiş gibi hissediyorum ve tek yapmamız gereken de o kapıdan geçmek. Beni bilirsin, sonuna kadar bilim insanıyımdır; batıl inançlarım hiç yoktur. Ama bunun kader olduğunu bir yanımla hissediyorum. Liz’in hastalığından sonra, verdiği uzun mücadeleden sonra, nihayet sırların en büyüğünü – ölümün sırrını çözme fırsatını yakalamam ne ironik. Bence Liz de burada olmak isterdi. Onu gözümde canlandırabiliyorum, başında o büyük hasır şapkasıyla nehir kıyısında bir kütüğe oturup güneşin altında sevgili Shakespeare’ini okuyor.</p>

  <p>Bu arada: Fakültedeki yeni görevin için tebrikler. Gitmeden hemen önce duydum, komite lehine karar vermiş, bölüm oylamasından sonra şaşırmadım zaten, aslında bahsetmemem gerek ama aramızda kalsın, oybirliğiyle seçilmiştin. Ne kadar rahatladığımı anlatamam. Elimizdeki en iyi biyokimyacı sensin, istesen mikrotübül sikloskeletal proteinleri hazırola geçirip “Hallelujah Korosu”nu söylettirirsin. Ama daha da önemlisi, squash partnerim fakültede kalmasa öğle tatillerimde ne yaparım?</p>

  <p>Rochelle’e sevgiler, Alex’e de söyle, Jonas Amcası ona Boliv-ya’dan özel bir armağan getirecek. Mesela bir yavru anakonda nasıl olur? Duyduğuma göre aç bırakmadığın sürece gayet evcil oluyorlarmış. Ayrıca Sox’ın ilk maçına gideceğimizi umuyorum. O biletleri nereden buldun anlamadım.</p>

  <p>– Jonas</p>

  <p><br class="chapter" /></p>

  <p>–––––––––––––––</p>

  <p><br class="chapter" /></p>

  <p><span class="idebold">Gönderen:</span> lear@amedd.army.mil</p>

  <p><span class="idebold">Tarih:</span> Çarşamba, 8 Şubat 8.00</p>

  <p><span class="idebold">Alıcı:</span> pkiernan@harvard.edu</p>

  <p><span class="idebold">Konu:</span> Ya: Tavla onları kaplan</p>

  <p><br class="chapter" /></p>

  <p>Paul,</p>

  <p>Mesajın için sağ ol, Ivy League<sup class="calibre5"><a href="../Text/2_split_098.html#footnote-100-3" id="footnote-100-3-backlink">[3]</a></sup> doktoralı güzel kadınlar hakkında verdiğin gayet bilgece tavsiyeler için de elbette. Haksızsın diyemem, çadırımda geçirdiğim yalnız gecelerde aynı şeyi düşündüğüm oldu. Ama mümkün değil. Şimdilik hayatımdaki tek kadın Rochelle ve böyle dediğimi kendisine söyleyebilirsin.</p>

  <p>Burada son durum şu ve Rochelle’in “Demiştim sana” diye bağırdığını duyar gibiyim: görünüşe göre ordu idareyi ele alıyor. Bu kaçınılmazdı sanırım, en azından USAMRIID’den para aldığım için. (Ki epey paradan bahsediyoruz – insansız keşif uçakları ucuz değil: bir uydunun hedefini değiştirmek bile yirmi bin dolara patlıyor, hem de sadece yarım saati.) Yine de abartıyorlar gibi geliyor. Dün tam son yol hazırlıklarını tamamlarken üsse bir helikopter indi ve içinden bir Özel Kuvvetler müfrezesi çıktı, hepsi de bir makineli tüfek kulesine saldıracakmış gibi tam teçhizatlıydılar: Orman kamuflajı kıyafetleri, yeşilli siyahlı savaş boyaları, kızılötesi gözlükler, yüksek güçlü geri tepmesiz havan topları – ne ararsan vardı. Savaşa gidiyormuş gibi şevkliydiler. Başlarında takım elbiseli bir sivil var gibi görünüyordu. Adam yanıma gelince ne kadar genç olduğunu gördüm, otuzunda bile yoktu. Ayrıca profesyonel tenisçi gibi bronz tenliydi. Bir özel kuvvetler müfrezesinin başında ne arıyor? “Vampir uzmanı siz misiniz?” diye sordu bana. O sözcük hakkında ne hissettiğimi biliyorsun Paul – NAS’a<sup class="calibre5"><a href="../Text/2_split_099.html#footnote-100-4" id="footnote-100-4-backlink">[4]</a></sup> ödenek başvurusu yaparken “vampir” kelimesini kullan da gör bakalım ne oluyor. Ama kibarlığı elden bırakmak istemediğimden, bir de herifin arkasında küçük bir devleti devirecek kadar silah gücü olduğu için evet, benim dedim. “Marc Cole, Dr. Lear” dedi ve pişmiş kelle gibi sırıtarak elimi sıktı. “Sırf sizinle tanışmak için epey uzaktan geldim. Bakın ne diyeceğim. Artık binbaşısınız.” Binbaşı mı, diye düşündüm. Hem bu heriflerin burada ne işi vardı? “Bu bir sivil bilimsel araştırma gezisi” dedim ona. “Artık değil” dedi. “Buna kim karar verdi?” diye sordum. “Patronum, Dr. Lear” dedi. “Patronunuz kim?” diye sordum ona. Dedi ki: “Dr. Lear, patronum Birleşik Devletler başkanı.”</p>

  <p>Tim epey bozuldu çünkü sadece yüzbaşı yapıldı. Ben yüzbaşıymış, albaymış, öyle şeylerden hiç anlamam, yani benim için hepsi bir. Asıl sorun çıkaran Claudia oldu. Resmen pılını pırtısını toplayıp gideceğini söyledi. “Ben o herife oy vermedim ve lanet olası ordusuna katılacak değilim, o geri zekâlı ne derse desin.” Gerçi hiçbirimiz ona oy vermemiştik ve bu olanlar hepimize çok saçma geliyor. Ama Claudia Quaker’mış meğer. Erkek kardeşi İran Savaşı sırasında vicdani retçiymiş. Sonunda onu sakinleştirdik ve kalmaya ikna ettik, kimseye asker selamı vermek zorunda kalmayacağına söz vererek.</p>

  <p>Mesele şu ki, bu adamların burada işi ne anlamıyorum. Ordunun ilgi göstermesine şaşırmıyorum, sonuçta onların parasını harcıyoruz ve buna minnettarım. Ama neden bir grup biyokimyacıya bakıcılık yapmak için bir özel kuvvetler müfrezesi (teknik ismi “özel keşif koluymuş”) gönderiyorlar ki? O takım elbiseli çocuk –NSA’dan<sup class="calibre5"><a href="../Text/2_split_100.html#footnote-100-5" id="footnote-100-5-backlink">[5]</a></sup> galiba, ama kim bilir?– bana gideceğimiz bölgenin Montoya uyuşturucu kartelinin kontrolünde olduğunu ve askerlerin bizi korumaya geldiklerini söyledi. “Bir Amerikalı bilim insanları ekibinin Bolivya’da uyuşturucu baronları tarafından öldürülmesi nasıl görünür sizce?” diye sordu bana. “ABD dışişleri politikası için iyi bir gün olmaz, hiç iyi bir gün olmaz.” Ona itiraz etmedim, ama gittiğimiz yerde uyuşturucu faaliyetleri olmadığını çok iyi biliyorum – o işler batıda, Altiplano’da yapılıyor. Doğu havzasında birkaç Kızılderili yerleşim merkezi var o kadar, çoğu yıllardır dış dünyayla temas kurmuyorlar. Adam bütün bunları bildiğimi <span class="ideitalik">biliyor.</span></p>

  <p>Yani kafam karışık, ama görebildiğim kadarıyla bize bir etkileri olmayacak. Yanımızda tepeden tırnağa silahlı askerler var yalnızca. Bizimle pek konuşmuyorlar; çoğunun tek kelime ettiğini bile duymadım. Tuhaf, ama en azından ayak altında dolaşmıyorlar.</p>

  <p>Her neyse, sabahleyin yola çıkıyoruz. Yavru yılan teklifim hâlâ geçerli.</p>

  <p>– Jonas</p>

  <p><br class="chapter" /></p>

  <p>–––––––––––––––</p>

  <p><br class="chapter" /></p>

  <p><span class="idebold">Gönderen:</span> lear@amedd.army.mil</p>

  <p><span class="idebold">Tarih:</span> Çarşamba, 15 Şubat 23.32</p>

  <p><span class="idebold">Alıcı:</span> pkiernan@harvard.edu</p>

  <p><span class="idebold">Konu:</span> Ekteki fotoğrafa bak</p>

  <p><span class="idebold">Ek:</span> DSC00392.JPG (596 KB)</p>

  <p><br class="chapter" /></p>

  <p>Paul,</p>

  <p>Altı gündür buradayız. Yazamadığım için kusura bakma ve lütfen Rochelle’e söyle merak etmesin. Yolculuk epey zor oldu, ağaçlar sıktı ve günlerce durmadan yağmur yağdı – uydu bağlantısı kurmak fazla zahmetli olurdu. Geceleri ırgatlar gibi karnımızı doyurup çadırlarımızda bitkin halde uyuduk. Hiçbirimiz güzel kokmuyoruz.</p>

  <p>Ama bu gece uyku tutmuyor. Ekteki fotoğrafa bakınca sebebini anlarsın. Yaptığımız işe hep inandım, ama şüpheye düştüğüm anlar oldu tabii, uykusuz gecelerde bütün bunların salaklık olup olmadığını merak ettim, Liz öyle hastalanınca beynim bir çeşit fantezi mi kurdu diye düşündüm. Bunu sen de düşündün biliyorum. Yani kendi saiklerimi sorgulamamam aptallık olurdu. Ama artık sorgulamıyorum.</p>

  <p>GPS’e göre hedefimize hâlâ yirmi kilometre var. Topografya uydu görüntüleriyle uyumlu – sık ormanla kaplı bir ova, ama nehir kıyısında, kireçtaşı duvarları mağaralarla bezeli dar ve derin bir vadi. Amatör bir jeolog bile bu uçurumları kitap gibi okuyabilir. Alışıldık nehir tortusu katmanları ve sonra, kenarın dört yüz metre kadar altında, kömür karası bir çizgi. Chuchote efsanesiyle örtüşüyor: Bin yıl önce bütün bu bölge yanıp kararmış, “Güneş’in efendisi tanrı Auxl, insan iblisleri yok edip dünyayı kurtarmak için büyük bir yangın çıkarmış.” Dün gece nehir kıyısında kamp kurduk, günbatımında mağaralardan boşanan yarasa sürülerini dinledik; sabahleyin vadi boyunca doğuya ilerledik.</p>

  <p>Heykeli gördüğümüzde vakit öğleni biraz geçmişti.</p>

  <p>Başta hayal görüyorum sandım. Ama fotoğrafa baksana Paul. İnsana benziyor, ama tam değil: Hayvan gibi iki büklüm, elleri pençe gibi ve ağzı uzun dişlerle dolu, gövdesi çok kaslı, ayrıntıları hâlâ görülebiliyor, her nasılsa, ne kadar zamandan sonra kim bilir? Kaç yüzyıl boyunca rüzgârlar ve yağmurlar tarafından aşındırıldı acaba? Yine de nefesimi kesti. Ayrıca sana gösterdiğim diğer görüntülere benzediği su götürmez – Mansarha tapınağındaki sütunlara, Xianyang mezarlığındaki oymalara, Côtes d’Amor’daki mağara resimlerine.</p>

  <p>Bu gece yine yarasalar çıktı. İnsan alışıyor, hem sivrisinekleri azaltıyorlar. Claudia bir tanesini yakalamak için kapan kurdu. Yarasalar konserve şeftali seviyor galiba, bunları yem olarak kullandı. Belki de Alex yarasa beslemeyi yeğler.</p>

  <p>– J</p>

  <p><br class="chapter" /></p>

  <p>–––––––––––––––</p>

  <p><br class="chapter" /></p>

  <p><span class="idebold">Gönderen:</span> lear@amedd.army.mil</p>

  <p><span class="idebold">Tarih:</span> Cumartesi, 18 Şubat 18.51</p>

  <p><span class="idebold">Alıcı:</span> pkiernan@harvard.edu</p>

  <p><span class="idebold">Konu:</span> Yeni jpgler</p>

  <p><span class="idebold">Ek:</span> DSC00481.JPG (596 KB), DSC00486 (582 KB), DSC00491 (697 KB)</p>

  <p><br class="chapter" /></p>

  <p>Şunlara baksana. Şimdiye kadar dokuz heykel saydık.</p>

  <p>Cole takip edildiğimizi düşünüyor, ama kimin takip ettiğini söylemiyor. Öyle hissediyorum sadece diyor. Bütün gece uydu bağlantılı telefonla konuşuyor, ama ne konuştuğunu söylemiyor. En azından bana binbaşı demeyi kesti. Genç ama göründüğü kadar toy değil.</p>

  <p>Nihayet hava açıldı. Yaklaştık, 10 kilometreden az kaldı, iyi ilerliyoruz.</p>

  <p><br class="chapter" /></p>

  <p>–––––––––––––––</p>

  <p><br class="chapter" /></p>

  <p><span class="idebold">Gönderen:</span> lear@amedd.army.mil</p>

  <p><span class="idebold">Tarih:</span> Pazar, 19 Şubat 21.51</p>

  <p><span class="idebold">Alıcı:</span> pkiernan@harvard.edu</p>

  <p><span class="idebold">Konu:</span></p>

  <p><br class="chapter" /></p>

  <p>–––––––––––––––</p>

  <p><br class="chapter" /></p>

  <p><span class="idebold">Gönderen:</span> lear@amedd.army.mil</p>

  <p><span class="idebold">Tarih:</span> Salı, 21 Şubat 01.16</p>

  <p><span class="idebold">Alıcı:</span> pkiernan@harvard.edu</p>

  <p><span class="idebold">Konu:</span></p>

  <p><br class="chapter" /></p>

  <p>Paul, bunu geri dönemezsem diye yazıyorum. Seni kaygılandırmak istemem ama durum hakkında gerçekçi olmalıyım. Mezarlığa beş kilometreden az kaldı ama planladığımız gibi kazı yapabileceğimizden şüpheliyim. Çoğumuz ya hasta ya ölü.</p>

  <p>İki gece önce saldırıya uğradık – saldıranlar uyuşturucu kaçakçıları değil yarasalardı. Günbatımından birkaç saat sonra geldiler, çoğumuz çadırlarımızdan çıkmış, akşamki işlerimizi yaparken, kampa dağılmışken. Sanki bizi başından beri gözlüyorlardı ve hava saldırısı yapmak için uygun anı bekliyorlardı. Ben şanslıydım: GPS’te iyi sinyal yakalamak için nehrin yukarısına doğru birkaç yüz metre yürümüş, ağaçlardan uzaklaşmıştım. Bağrışmalar ve ardından silah sesleri duydum, ama döndüğümde sürü çoktan nehrin aşağısına doğru gitmişti. O gece dört kişi öldü, aralarında Claudia da vardı. Yarasalar üstüne üşüşmüşler. Nehre ulaşmaya çalışmış –nehre girerse onlardan kurtulabileceğini düşündü herhalde– ama başaramamış. Yanına vardığımızda öyle çok kan kaybetmişti ki hiç yaşama şansı yoktu. O kaosta altı kişi ısırılmış ya da tırmalanmış ve şimdi hepsi hasta, Bolivya hemorajik hummasının hızlanmış bir türü gibi görünüyor – ağızlarından ve burunlarından kan geliyor, ciltleri ve gözleri pembe-kırmızı çünkü kılcal damarları patlamış, ateşleri çok yüksek, akciğerlerine sıvı doluyor, komadalar. CDC’yle<sup class="calibre5"><a href="../Text/2_split_101.html#footnote-100-6" id="footnote-100-6-backlink">[6]</a></sup> temas kurduk ama doku analizi olmayınca en fazla tahmin yürütebiliyorlar. Claudia’yı kurtarmaya çalışırken Tim’in iki eli de parçalanmış resmen. En ağır hasta o. Sabaha çıkacağını hiç sanmıyorum.</p>

  <p>Dün gece yine geldiler. Askerler bir savunma çemberi oluşturmuşlardı, ama yarasaların sayısı çok fazlaydı – yüzbinlerceydiler herhalde, yıldızları kaplayan dev bir sürüydü. Üç asker ve Cole öldürüldü. Tam önümde duruyordu; ayaklarını yerden kestiler ve adeta tereyağına dalan bıçaklar gibi onu lime lime ettiler. Geriye gömecek pek bir şey kalmadı.</p>

  <p>Bu gece ortalık sessiz, gökyüzünde tek bir yarasa bile yok. Kampın etrafını ateşle çevirdik, bu onları uzak tutuyor galiba. Askerler bile epey sarsıldılar. Geride kalan bir avuç kişi şimdi ne yapacağımızı düşünüyoruz. Ekipmanlarımızın çoğu parçalandı; bu nasıl oldu belli değil, ama dün geceki saldırı sırasında bir el bombası kemeri ateşe düştü, patlama askerlerden birini öldürdü, ayrıca jeneratörü ve teçhizat çadırındaki birçok şeyi paramparça etti. Ama hâlâ uydu bağlantılı telefonumuz ve tahliye isteyecek kadar şarjımız var. Hepimiz bir an önce buradan gitsek iyi olacak sanırım.</p>

  <p>Ama yine de, kendime neden şimdi dönmem gerektiğini, ülkemde beni neyin beklediğini sorunca tek bir sebep bile bulamıyorum. Liz hayatta olsa durum değişirdi. Galiba son bir yıldır bir yanım onun sadece bir süreliğine uzaklara gittiğine, günün birinde başımı kaldırıp bakınca onun kapıda durduğunu, gülümsediğini, saçları yüzüne düşmesin diye başını yana eğdiğini göreceğime inanıyor; Liz’im nihayet eve dönecek, bir fincan Earl Grey içmek isteyecek, kar yağarken Charles Nehri’nin kıyısında yürüyüş yapmaya hazır olacak. Ama bunun olmayacağını artık biliyorum. Tuhaf bir şekilde, son iki günde olanlar yaptığımız şeyi, neyin söz konusu olduğunu daha iyi anlamamı sağladı. Burada olduğuma hiç pişman değilim; hiç korkmuyorum. Gerekirse yola tek başıma devam ederim.</p>

  <p>Paul, ne olursa olsun, neye karar verirsem vereyim, şunu bilmeni istiyorum ki bana çok iyi bir dost oldun. Dosttan da öte: bir kardeş. Bolivya ormanlarında, hayatımda tanıdığım her şeyden ve herkesten altı bin beş yüz kilometre uzakta, bir nehir kıyısında otururken bu cümleyi yazmak çok tuhaf geliyor. Hayatımda yeni bir döneme girdiğimi hissediyorum. Hayatlarımız bizi ne tuhaf yerlere, ne karanlık geçitlere götürebiliyor.</p>

  <p><br class="chapter" /></p>

  <p>–––––––––––––––</p>

  <p><br class="chapter" /></p>

  <p><span class="idebold">Gönderen:</span> lear@amedd.army.mil</p>

  <p><span class="idebold">Tarih:</span> Salı, 21 Şubat 5.31 a.m.</p>

  <p><span class="idebold">Alıcı:</span> pkiernan@harvard.edu</p>

  <p><span class="idebold">Konu:</span> Ya: salaklık etme, hemen oradan çık lütfen</p>

  <p><br class="chapter" /></p>

  <p>Paul,</p>

  <p>Dün gece telsizle tahliye istedik. On saat sonra bizi alacaklar ki hepimiz bunun çok uzun bir süre olduğunu düşünüyoruz. Burada bir geceden daha sağ çıkabileceğimizi sanmıyorum. Hâlâ sağlıklı olanlarımız gündüz vakti hedefimize doğru ilerlemeyi kararlaştırdık. Kimin gideceğini belirlemek için kibrit çöpü çekecektik, ama herkes gitmek istiyormuş meğer. Bir saat içinde, şafak söker sökmez yola çıkacağız. Belki de bu felaketten bir şeyler kurtarabiliriz hâlâ. İyi bir haber: Tim’in durumu son birkaç saattir düzeliyor gibi. Ateşi epey düştü, hâlâ tepkisiz olsa da kanaması durdu ve cildi daha iyi görünüyor. Ama diğerlerinin durumu hâlâ kritik.</p>

  <p>Bilimin senin Tanrın olduğunu biliyorum Paul, ama bizim için dua etmeni söylesem çok mu fazla şey istemiş olurum? Hepimiz için dua et.</p>

  <p><br class="chapter" /></p>

  <p>–––––––––––––––</p>

  <p><br class="chapter" /></p>

  <p><span class="idebold">Gönderen:</span> lear@amedd.army.mil</p>

  <p><span class="idebold">Tarih:</span> Salı, 21 Şubat 11.16 p.m.</p>

  <p><span class="idebold">Alıcı:</span> pkiernan@harvard.edu</p>

  <p><span class="idebold">Konu:</span></p>

  <p><br class="chapter" /></p>

  <p>Askerlerin burada ne aradığını artık biliyorum.</p>
</body>
</html>
