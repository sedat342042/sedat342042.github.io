<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><b class="calibre3">BİNBİR GECE MASALLARI</b></p>

  <p class="calibre1">Batı tarihinin belli başlı olaylarından biri de Doğu'nun bulunmasıydı. Aslında, İran’ın Yunan tarihindeki yeri gibi, Batıda da sürekli bir Doğu bilincinden söz etmek daha doğru olur. Bu genel, başka bir deyişle uçsuz bucaksız, yerinden kımıldamayan, görkemli, akıl sır ermez Doğu bilinci içinde bazı doruklar vardı. Bunlardan birkaçına değinmek istiyorum. Çok hoşuma giden, çocukluğumdan beri sevdiğim bir konu olan <span class="calibre2">Binbir Gece Masalları’nı</span> ya da İngilizce çevirisinin -ilk onu okumuştum- aynı ölçüde gizemli, ama aynı güzellikte olmayan adıyla <span class="calibre2">Arabistan Geceleri'ni (Arabian</span> Nights) ele almanın en iyi yolu da bu sanırım.</p>

  <p class="calibre1">Bu dorukların birkaçından söz edeyim size. İlki, Herodotos’un, Mısır’ı, çok uzaklardaki Mısır’ı aydınlığa kavuşturan dokuz kitabı. “Çok uzaklardaki,” diyorum, çünkü o dönemde uzaklık zamanla ölçülüyordu, yolculuklarsa tehlikelerle doluydu. Yunanlıların gözünde Mısır dünyası hem daha eski, hem de daha büyük bir dünyaydı; Mısır’ı gizemli buluyorlardı.</p>

  <p class="calibre1">Dilerseniz, daha sonra da, tanımlayamadığımız, ama gerçek olan Şarh ve Garp, Doğu ve Batı sözcüklerine bir göz atalım. Doğu ve Batı deyince, Aziz Augustinus'un zamanla ilgili sözleri geliyor aklıma: “Zaman nedir? Sormazsanız, biliyorum; sorarsanız, bilmiyorum.” Evet, Doğu ve Batı nedir? Sorarsanız, bilmiyorum. Olsa olsa yaklaşık bir şeyler söyleyebilirim.</p>

  <p class="calibre1">İran’ı ve Hindistan'ı ele geçiren, en sonunda da herkesin bildiği gibi Babil'de ölen Büyük İskender’in başından geçenlere, düzenlediği seferlere, giriştiği savaşlara bir bakalım derim. İskender, Doğu'yla bu ilk büyük buluşmadan o denli etkilenmişti ki, sonunda Yunanlılıktan uzaklaşmış, neredeyse İranlı olup çıkmıştı. Nitekim, İranlılar onu, yastığının altında bir kılıç ve İlyada'yla uyuyan İskender'i kendi tarihlerine kattılar artık. Gerçi bu konuya ileride yeniden döneceğiz, ama söz İskender'den açılmışken ilginizi çekeceğini sandığım bir söylenceyi anlatmak isterim.</p>

  <p class="calibre1">Meğer Büyük İskender otuz üç yaşında Babil'de ölmemişmiş. Askerlerinden ayrılmış, çöller, ormanlar aşmış, en sonunda büyük bir ışık görmüş. Bir de bakmış, sarı derili, çekik gözlü savaşçılar bir ateşin çevresinde oturuyorlar. Savaşçılar kim olduğunu bilmedikleri İskender’i ateşin başına buyur etmişler. İskender, sapma kadar asker ya, sarı derili, çekik gözlü savaşçılarla adını bile duymadığı diyarlarda savaşlara katılmış. Damarlarında cengâver kanı akıyor ya, neden savaşıyoruz diye sormak aklına bile gelmemiş, onlar uğruna kelleyi koltuğa almış. Aradan yıllar geçmiş, artık geçmişiyle ilgili birçok şeyi hiç anımsamıyormuş. En sonunda bir gün savaşçılara paralan ödeniyormuş ki, sikkelerden biri İskender'in kafasını karıştırmış. Sikkeyi eline alıp bakmış bakmış ve demiş ki: “Anlaşılan iyice kocamışım. Bu sikke, ben Makedonyalı İskender iken Erbil zaferinden ötürü taktıkları nişan." O saat bütün geçmiş ini amınsayıvermiş ve yeniden paralı asker olarak Tatarlar mı, Çinliler mi, her kim iseler onların arasına karışmış.</p>

  <p class="calibre1">İskender’le ilgili bu unutulmaz öyküyü uyduran, şair Robert Graves. Biliciler İskender’e Doğu’da ve Batı'da saltanat süreceğini bildirmişlerdi. Doğu'nun ve Batı'nın iki boynuzuna hükümdarlık ettiği için İskender İslâm ülkelerinde hâlâ “Çift Boynuzlu İskender" diye anılır.</p>

  <p class="calibre1">Doğu ile Batı arasındaki bu engin -ve çoğu zaman trajik-ilişkinin bir başka örneğine bakalım şimdi de. Uzak bir ülkeden getirilmiş el baskısı bir ipekli kumaş parçasına dokunan genç Vergilius'u canlandıralım gözümüzde. Vergilius’un yalnızca çok uzaklarda, Doğu’nun en ırak köşelerinde sessiz sakin bir yer olarak bildiği Çinlilerin ülkesinden gelmiş bu kumaş. Vergilius ipekli kumaş parçasını, daha önce hiç görmediği tapınak, imparator, ırmak, köprü ve göl resimleriyle bezeli bu yekpare ipekliyi yıllar sonra <span class="calibre2">Georgica</span> adlı kitabında anımsayacaktır.</p>

  <p class="calibre1">Başka bir Doğu betimlemesine de Plinius’un <span class="calibre2">Doğa Tarihi</span> adlı o benzersiz kitabında rastlarız. Phnius, <span class="calibre2">Doğa Tarihi'nde</span> Çinlileri anlatır, Baktria’dan, İran’dan, Kral Porus’un Hindistan’ından söz açar. Aklıma hemen, luvenalis’in kırk yılı aşkın bir süre önce okuduğum bir şiiri geliyor. luvenalis, çok uzak bir yerden söz ederken, <span class="calibre2">“Ultra Auroram</span> et <span class="calibre2">Can</span>gem”, şafağın ve Ganj Irmağı’nın ötesinde, der. Bizim için bu birkaç sözcükte Doğu vardır. Gerçi luvenalis'in Doğu'yu bizler gibi duyumsayıp duyumsamadığını kim bilebilir? Ama bana kalırsa bizim gibi duyumsuyordu. Doğu, Batılıların gözünde her zaman bir büyüleyicilik taşımıştır.</p>

  <p class="calibre1">Tarih içinde gezinirken, tuhaf bir armağan öyküsüyle karşılaşırız. Anlatacağım öykü gerçek mi, değil mi, bilmiyoruz. Bazıları bu öyküyü bir söylence olarak da görmüşler. Harun er-Reşid kendisi gibi bir hükümdar olan Charlemagne’a bir fil göndermiş. Sakın, o zamanlar Bağdat'tan Fransa'ya nasıl fil gönderilir demeyin. Ne önemi var? Yalandan kim ölmüş? Harun er-Reşid'in Charlemagne'a gönderdiği fil bir hilkat garibesiymiş. Ama <span class="calibre2">hilkat garibesinin</span> ille de korkunç olması gerekmediğini unutmayalım. Cervantes, Lope de Vega için .“Hilkat Garibesi” dememiş miydi? Fransızlar da, Germen Kralı Charlemagne da herhalde o fili oldukça garip bulmuşlardır. (Bir Germen lehçesi konuşan Charlemagne’ın <span class="calibre2">Chanson de Roland'ı, Roland’ın Şarkısı'nı</span> okuyamamış olduğunu düşündükçe insanın yüreği parçalanıyor.)</p>

  <p class="calibre1">Evet, fili göndermişler. Fil (elephant) deyince, akla Roland'ın dizelerinde geçen ve fildişi borazan anlamına gelen <span class="calibre2">olifant</span> sözcüğü geliyor. Filin dişinden yapıldığı için <span class="calibre2">olifant,</span> yani fildişi borazan dendiği çok açık. Sözcüklerin kökenlerinden açılmışken, İspanyolca'daki <span class="calibre2">alfil</span> sözcüğünü atlamayalım. Satranç oyununda fil anlamına gelen <span class="calibre2">alfil,</span> aslında Arapça’da fil demektir ve fildişi anlamına gelen <span class="calibre2">marfil</span> ile aynı köktendir. Doğu'da yapılmış bir satranç takımının taşları arasında bir şato ve küçük bir adamla birlikte bir fil görmüştüm. Şato dediğime bakıp da o taşın satrançtaki kale olduğunu sanmayın. Kale değil, <span class="calibre2">alfil,</span> yani fildi.</p>

  <p class="calibre1">Haçlı Seferleri'ne katılan askerler ülkelerine birçok anıyla dönmüşlerdi. Örneğin, aslanlarla ilgili anılar. Haçlı Seferleri’nin ünlü komutanlarından Aslan Yürekli Richard’ı düşünün. Hanedan armalarına giren aslan, Doğu'dan gelmiş bir hayvandır. Saymakla bitmez, ama Marco Polo’ya da bir göz atalım. Marco Polo'nun aslında bir Doğu betimlemesi sayılabilecek kitabı uzun süre Doğu'yla ilgili ana kaynak olarak kabul edilmişti. Marco Polo, kitabı, Venediklilerin Cenovalılara yenik düştükleri savaştan sonra, hapiste bir arkadaşına anlatıp yazdırmıştı. O kitapta Doğu'nun tarihi vardır ve Marco Polo Kubilay Han'ı anlatır. Kubilay Han daha sonra Coleridge’in bir şiirinde yeniden baş gösterecektir.</p>

  <p class="calibre1">On beşinci yüzyılda Çift Boynuzlu İskender'in kenti İskenderiye'de bir masal güldestesi hazırlanmıştı. Bu masalların ilginç bir tarihi olduğuna inanılıyordu. Önce Hindistan’da, ardından İran’da, daha sonra da Anadolu’da dilden dile dolaşmışlar, en . sonunda da Kahire’de Arapça olarak yazıya dökülüp derlenmişlerdi. <span class="calibre2">Binbir Gece Masalları</span> böyle ortaya çıkmıştı.</p>

  <p class="calibre1"><span class="calibre2">Binbir Gece Masalları</span> adı üzerinde biraz durmak istiyorum. Dünyanın en güzel kitap adlarından biri. Bence, daha önce sözünü ettiğim o kitap adı kadar, <span class="calibre2">Bir Zaman Deneyi</span> kadar güzel.</p>

  <p class="calibre1">Ama <span class="calibre2">Binbir Gece Masalları</span> adında başka bir güzellik daha var. Sanırım, bizim için <span class="calibre2">bin</span> sözcüğünün <span class="calibre2">sonsuz</span> sözcüğüyle neredeyse eşanlamlı olmasından doğuyor bu güzellik. <span class="calibre2">Bin gece</span> demek, sonsuz sayıda gece, sayısız gece demek gibi bir şey. İngilizce’deki o tuhaf deyimi bileceksiniz; İngilizler ba-zan <span class="calibre2">forever</span> (sonsuza kadar) yerine <span class="calibre2">forever and a day</span> (sonsuza kadar ve bir gün) derler. Sonsuza kadar’a bir gün daha eklerler. Burada aklıma Heine'nin bir hanıma yazdığı bir dize geliyor: “Sizi sonsuzluğa kadar, sonsuzluktan sonra bile seveceğim.”</p>

  <p class="calibre1">Sonsuzluk kavramı, <span class="calibre2">Binbir Gece</span> ile birdir.</p>

  <p class="calibre1"><span class="calibre2">Binbir Gece Masalları'nın</span> Fransız doğubilimci Antoine Galland’ın gerçekleştirdiği altı ciltlik ilk Avrupa basımının birinci cildi 1704 yılında yayımlandı. Doğu, romantizm akımıyla birlikte Avrupa’nın bilincine olanca zenginliğiyle girdi. İki büyük adı anmak yeterli: Yapıtlarından çok yaşamı ve kişiliğiyle önem taşıyan Byron ve romantiklerin en büyüğü Hugo. 1890'lara gelindiğinde ise Kipling, “Doğu’nun çağrısını duymayagör, başka şey işitmez olursun,” diyebilecekti.</p>

  <p class="calibre1">Şimdi biraz, <span class="calibre2">Binbir Gece Masalları'nın</span> ilk çevirisine dönelim. Bu çeviri, bütün Avrupa edebiyatı açısından çok önemli bir olaydır. l704’te, Fransa'dayız. Grand Siecle Fransa’sı; edebiyat yasalarının Boileau’dan, hani şu bütün bir söz sanatının o eşsiz Doğu istilası tehlikesiyle yüz yüze olduğundan hiç kuşkulanmaksızın l7ll'de ölecek olan Boileau’dan sorulduğu Fransa.</p>

  <p class="calibre1">Boileau'nun, önlemler ve yasaklardan, akla tapınmadan ve Fenelon’un o güzelim “Ruhun işleri içinde en seyreği akıldır,” dizesinden oluşan söz sanatını düşünün. Boileau, hiç kuşkusuz, şiiri akla dayandırmak istiyordu.</p>

  <p class="calibre1">Bizler, Latince’nin İspanyolca dediğimiz o anlı şanlı lehçesini konuşuyoruz. İspanyolca konuşmamız da o nostaljiyle, Doğu ile Batı arasındaki aşk ve bazan nefret dolu o ilişkiyle bağıntılı. Çünkü Amerika’nın keşfi aslında Hint Adaları’na ulaşma isteğinin bir sonucu. Moctezumalılara ve Atahualpalılara Hintliler dememiz işte bu yanılgıdan kaynaklanıyor, çünkü İspanyollar Hint Adaları’na vardıklarını sanıyorlardı. Doğrusu, benim bu kısa konuşmam da Doğu ile Batı arasındaki o diyaloğun bir parçası.</p>

  <p class="calibre1">Batı sözcüğüne gelince, kökenini biliyoruz, ama önemli değil. Batı kültürünün tümüyle Batıkların çabaları sonucu doğmuş bir kültür olmadığını, bu bakımdan katıksız bir kültür sayılamayacağını söylemek yeterli. Kültürümüzde iki ülkenin temel bir yeri var: Yunanistan (Roma Helenistik bir uzantı olduğu için) ve bir Doğu ülkesi olan İsrail. İkisi ele Batı uygarlığı dediğimiz şeyle kaynaşmış. Doğu’yu betimleyen kitaplardan söz ederken, varlığım sürdürmekte olan bir betimlemeyi, Kitabı Mukaddes’i de unutmamalıyız. Günümüzde ele Batı Doğu’yu etkilediğine göre karşılıklı bir durum var demektir. Bir Fransız yazarın <span class="calibre2">Avrupa'nın Çinliler Tarafından Keşfi</span> diye bir kitabı vardır; bu da olmuştur, inanırım.</p>

  <p class="calibre1">Doğu, güneşin geldiği yerdir. Almanca’da çok güzel bir sözcük vardır Doğu için: <span class="calibre2">Morgenland,</span> sabah ülkesi. Batı’ya ise <span class="calibre2">Abendland,</span> öğleden sonra ülkesi derler. Spengler'in <span class="calibre2">Der Untergcing des Abendlandes'ini,</span> yani <span class="calibre2">öğleden sonra ülkesinin başaşağı gidiş</span>i’ni ya da pek o kadar şairane sayılamayacak çevirisiyle <span class="calibre2">Batının Çöküş</span>ü’nü bilirsiniz. Bence biz de <span class="calibre2">Oriente</span> (Doğu) gibi çok güzel bir sözcükten vazgeçmemeliyiz, çünkü bu sözcüğün içinde, ne mutlu bir rastlantı ki, <span class="calibre2">oro,</span> yani altın sözcüğü bulunmaktadır. <span class="calibre2">Oriente</span> sözcüğünde <span class="calibre2">oro</span> sözcüğünü duyumsarız, çünkü güneş yükseldiği zaman gökyüzü altın rengi olur. Dante’nin o ünlü dizesine geliyorum: <span class="calibre2">“Dolce color d’oriental zaffiro.”</span> Burada, <span class="calibre2">oriental</span> sözcüğü iki anlam taşıyor: Doğudan gelen gökyakut ve sabahın altın rengi. Araf'taki o ilk sabahın altın rengi.</p>

  <p class="calibre1">Nedir Doğu? Doğu’yu coğrafya açısından tanımlamaya kalkaısak, çok garip bir durumla karşılaşırız: Doğu'nun bir parçası o lan Kuzey Afrika Batı’dadır ya da bir zamanlar Yunanlılara ve Romalılara göre Batı olan yerdedir. Mısır da Doğu’dur, İsrail, Anadolu, Baktria, İran ve Hindistan da; birbiri ardı sıra uzanıp giden, ama birbiriyle pek az ortak yanı olan bütün bu ülkeler Doğu’dur. Demek, sözgelimi Tataristan, Çin, Japonya, bütün bu ülkeler bizim Doğu'muzdur. Bana sorarsanız, <span class="calibre2">Doğu</span> sözcüğünü işittiğimizde aklımıza ilk ağızda İslam Doğusu, ardından da Kuzey Hindistan Doğusu gelir.</p>

  <p class="calibre1">Doğu’nun bizim gözümüzde taşıdığı ilk anlam budur ve bu da Binbir Gece Masalları’nın yarattığı bir sonuçtur. Doğu diye duyumsadığımız bir şey var, ama bu benim İsrail’de duyumsamadığım, Granada’da ve Cordoba’da duyumsadığım bir şey. Doğu’nun varlığını duyumsadığımı söyleyebilirim, ama Doğu’yu tanımlayabilir miyim, bilemem. Kimbilir, içgüdüsel olarak duyumsadığımız bir şeyi tanımlamaya kalkışmak gereksiz belki de. Doğu sözcüğünün çağrışımlarını <span class="calibre2">Binbir</span> Gcce <span class="calibre2">Mas alları'</span> na borçluyuz. Doğu deyince <span class="calibre2">Binbir Gece</span> düşer aklımıza, ancak ondan sonra Marca Polo’yu ya da Rahip John’un mucizelerini, altın balıkların oynaştığı kum ırmaklarını düşünürüz. Aklımıza ilk gelen, İslâm dünyasıdır.</p>

  <p class="calibre1">Önce <i class="calibre2">Binbir Gece Masalları</i>'nın tarihçesine bir göz atalım, sonra da çevirilerine bakalım. Kitabın kökeni belirsiz. Diyebilirsiniz ki, hani şu gotik dedikleri katedraller de kaç kuşak insanın ürünü değil mi? Ama arada çok önemli bir ayrım var: O katedralleri yapan ustalar ve zanaatkârlar o sırada ne yapmakta olduklarını biliyorlardı. Oysa <span class="calibre2">Binbir Gece Masalları</span> gizemli bir biçimde ortaya çıktı. Gerçi <span class="calibre2">Binbir Gece</span> de binlerce yazarın ürünüydü, ama o yazarların bir teki bile böylesine ünlü bir kitabın, edebiyat dünyasının en ünlü kitaplarından birinin (anlaşıldığı kadarıyla, değeri Batı'da Doğu’dakinden daha çok bilinen bu kitabın) doğuşuna katkıda bulunduğunun farkında değildi.</p>

  <p class="calibre1">Gelelim, <span class="calibre2">Binbir Gece Masalları'nın</span> en ünlü iki İngilizce çevirmeni Lane ile Burton'ın adını hep hayranlıkla andıkları bir doğubilimcinin, Baron von Hammer-Purgstall’in çözdüğü ilginç bir betiğe. Hammer-Purgstall <span class="calibre2">corifabulatores nocturni,</span> gece öykücüleri diye birilerinden söz eder. Bu adamların işi gerçekten de geceleri öykü anlatmaktır. Hammer-Purgstall, eski bir İran metninden alıntı yapar; metinde, bu tür öyküleri ilk dinleyenin, uykusuzluğuna umar bulmak amacıyla gece adamlarını çevresine toplayıp onlara öyküler anlattıran Makedonyalı İskender olduğu belirtilmektedir.</p>

  <p class="calibre1">Bu öyküler birer fabl olsa gerektir. Bana sorarsanız, fabllerin büyüleyiciliği verdikleri ahlak dersinde değildi. Aisopos’a ya da Hindu fablcilerine çekici gelen, gülünç ve acıklı yanlarıyla küçük insanlara benzeyen hayvanları kafalarında canlandırmaktı. Ahlak önermesi düşüncesi sonradan eklenmişti. Önemli olan, kurdun kuzuyla, öküzün eşekle ya da aslanın bülbülle konuşmasıydı.</p>

  <p class="calibre1">Makedonyalı İskender'in bu adı sanı bilinmeyen gece öykücülerinin anlattıkları öyküleri dinlediğini ve bu uğraşın varlığım uzun yıllar sürdürdüğünü biliyoruz. Lane, <span class="calibre2">Günümüz Mısırlılarının Gelenek ve Görenekleri</span> adlı kitabında, Kahire’de 1850 yılında bile çok sayıda masalcıya rastlandığını söylüyor. O sıralar Kahire’de elli kadar masalcı varmış ve bunlar sık sık <span class="calibre2">Binbir Gece</span>’den masallar da anlatırlarmış.</p>

  <p class="calibre1">Bir dizi masal var elimizde. Hindistan’dan gelen ve ana gövdeyi oluşturan bu masallar (hem Burton’a, hem de <span class="calibre2">Binbir Gece Masalları'nın</span> yetkin bir İspanyolca çevirisine imzasını atan Cansinos-Assens’e göre) İran’a geçmişler, İran’da değişikliğe uğramış, daha zengin boyutlara erişmiş, Arapça’ya aktarılmışlar. En sonunda, on beşinci yüzyıl sonlarında Mısır'a ulaşmışlar ve ilk derleme orada gerçekleştirilmiş. Bu derlemeden de başka bir derleme, <span class="calibre2">Hezâr Efsane (Bin Masal)</span> adlı bir İran derlemesi yapılmış.</p>

  <p class="calibre1">Peki, neden önce bin masal vardı da, sonra bin bir masal oldu? Sanırım, bunun iki nedeni var: Birincisi, o zamanlar çift sayıların uğursuzluk getirdiği yolunda bir boş inanç -o dönemde boş inanç çok önemliydi- söz konusuydu. Bu yüzden, bir tek sayı aradılar ve çok şükür ki bine bir eklediler. Kazara dokuz yüz doksan dokuz yapsalardı, bir gecenin eksik kaldığı duygusuna kapılabilirdik Oysa bin bir gece olunca, bize sonsuz bir şey verildiği, bir armağan, bir gece daha sunulduğu duygusuna kapılıyoruz.</p>

  <p class="calibre1">Zamandizin ve tarih diye bir şey var, biliyoruz; ama bunlar öncelikle Batı’nın buluşları. İran edebiyat tarihleri ya da Hint felsefe tarihleri yok, Çinlilerin yazdığı Çin edebiyatı tarihleri de yok. Çünkü onlar olayların ardıllığına ilgi duymazlar, edebiyatın ve şiirin sonsuz süreçler olduğuna inanırlar. Bence temelde haklıdırlar da. Sözgelimi, <span class="calibre2">Binbir Gece Masalları</span> bu sabah bulunsa yine çok güzel bir ad olurdu. Bugün bulunmuş olsa, yine, ne kadar hoş bir kitap adı, demeyecek miydik? <span class="calibre2">Binbir Gece Masalları</span> adının albenisi yalnızca güzel (Lugones’in <span class="calibre2">Los crepusculos del jardin’i,</span> bahçenin alacakaranlıkları kadar güzel) olmasından değil, insanda kitabı okuma isteği uyandırmasından da kaynaklanıyor.</p>

  <p class="calibre1"><span class="calibre2">Binbir Gece Masalları'nın</span> içinde yitip gidecekmiş gibi bir duyguya kapılıyorsunuz. Biliyorsunuz ki, bu kitaba daldınız mı, şu ölümlü dünyadaki yazgınızı unutup, başka bir dünyada, ilk örnek de olsalar bireylerden oluşan bir dünyada bulacaksınız kendinizi.</p>

  <p class="calibre1"><span class="calibre2">Binbir Gece Masalları</span> adında çok önemli bir şey var; insana sonsuz bir kitap aşılıyor. Gerçekten de sonsuz bir kitap. Araplar, <span class="calibre2">Binbir Gece Masalları'nı</span> hiç kimsenin sonuna kadar okuyamadığım söylerler. Sıkıcı olduğundan değil, insana hiç bitmeyecekmiş duygusu verdiğinden.</p>

  <p class="calibre1">Evde Burton’m on yedi ciltlik Binbir <span class="calibre2">Gece Masalları</span> çevirisi var. Tümünü hiçbir zaman okuyamayacağımı biliyorum, ama o kitapta gecelerin beni beklediğini de biliyorum. Belki ben biraz yorgun ve bezgin olacağım, ama o on yedi cilt de orada olacak, o sonsuzluk düşü, Doğu’nun Binbir <span class="calibre2">Gece’si</span> de orada olacak.</p>

  <p class="calibre1">İnsan Doğu’yu (aslında var olmayan gerçek Doğuyu değil) nasıl tanımlar? Bana öyle geliyor ki, Doğu ve Batı kavramlan bir genellemedir, ama hiç kimse kendini Doğulu olarak göremez. Sanırım, insan kendini İranlı, Hindistanlı ya da Malezyalı olarak görür, Doğulu olarak değil. Hiç kimse kendini Latin Amerikalı olarak da görmez. Bizler kendimizi Arjantinli ya da Şilili olarak görürüz. Aslında önemi de yok, çünkü böyle bir kavram yok.</p>

  <p class="calibre1">Peki, Doğu nedir öyleyse? Her şeyden önce, insanların ya çok mutlu ya da çok mutsuz, ya çok zengin ya da çok yoksul oldukları bir aşırı uçlar dünyası. Bir hükümdarlar dünyası; yaptıkları hiçbir şeyin hesabını vermek zorunda olmayan, kimbilir belki de Tanrılar kadar sorumsuz hükümdarların dünyası.</p>

  <p class="calibre1">Sonra bir de define kavramı var. Doğuda herkes bir define bulabilir. Büyü kavramım da unutmamalı, büyü çok önemli. Nedir büyü? Büyü benzersiz bir nedenselliktir, bildiğimiz nedensel ilişkilerin yanı sıra başka bir nedensel ilişkinin olduğuna inanmaktır. Bu ilişki tersliklerden de doğabilir, bir yüzükten de, bir lambadan da. Bir yüzüğü ya da lambayı şöyle bir ovarsınız, ortaya bir cin çıkıverir. Cin bir köledir, ama gücü her şeye yeten, her dilediğinizi yerine getiren bir köle. Böyle bir şey her an olabilir.</p>

  <p class="calibre1">Bilmem, balıkçı ile cinin masalını anımsıyor musunuz? Evvel zaman içinde, kalbur saman içinde dört çocuk babası, çok yoksul bir balıkçı varmış. Ağını her sabah bir denize yalnızca dört kez atar, hiç balık çıkmasa bile bir daha atmazmış. Burada bir <span class="calibre2">deniz</span> sözünde bile büyülü bir yan var, insanı coğrafyası belirsiz bir dünyaya götürüyor. Balıkçı deniz kıyısına inmiyor, bir deniz’in kıyısına iniyor, ağını atıyor. Günlerden bir gün balıkçı ağını yine fırlatmış, bir eşek leşi çıkmış. İkinci atışında çamur ve kum dolu bir küp gelmiş. Üçüncü atışındaysa kırık testiler ve cam parçaları. Sözün kısası, işe yaramaz bir sürü şey. Her atışında bir şiir okuyan balıkçı, ağını dördüncü kez fırlatmış. Bakmış bu kez çok ağır, ağzına kadar balık doldu bu kez demiş kendi kendine. Hemen çekmiş ağını, bir de ne görsün, sarı bakırdan, içi dolu, el değmemiş bir küp değil mi gelen! Küpün ağzı kurşun kaplıymış ve Hazreti Süleyman’ın mührüyle mühürlüymüş. Sevinçten çılgına dönen balıkçı küpü hemen açmış, ama küpün ağzından göğe yoğun bir duman yükselmiş. Şaşkınlıktan ağzı bir karış açık kalan balıkçı tam, “Ben bunu kazancılar çarşısına' götürür satarım,” diye düşünürken duman biraz daha yükselmiş, yoğunlaşmış, yoğunlaşmış, en sonunda bir cine dönüşüvermiş.</p>

  <p class="calibre1">Kimdir bu cinler? Adem öncesi bir yaratılış döneminden gelirler, Adem'den önce ve insanoğlundan geridirler, ama ayakları yerde, başları bulutlarda olabilir. Müslümanlara göre cinler yerde, gökte, her yerde bulunabilirler; görünmez ve dokunulmazdırlar.</p>

  <p class="calibre1">Cin balıkçıyı görünce, “Tanrı'dan başka Tanrı yoktur, Süleyman da Tanrı'nın peygamberidir!” diye bağırmış'. Balıkçı ise, “Ey asi ve saygısız dev!” demiş. “Süleyman'ın Tanrı'nın peygamberi olduğunu nasıl söylersin, bu ne kendini bilmezlik! Süleyman öleli yıllar oldu, bugün Tanrı’nın elçisi Muhammed’dir! Bu küpe nasıl girdin sen?” Cin anlatmaya başlamış: “Bil ki ben asi bir cinim. Süleyman'a başkaldırdım. Süleyman da bu küpü getirtti ve beni içine hapsetti. Sonra ağzını kurşunladı, yücelerden yücesinin adıyla mühürledi ve denizin orta yerine attırdı. Denizin dibinde yüzyıl kaldım. ‘Beni kurtaranı altına boğacağım,' dedim kendi kendime. Ama yüzyıl daha geçti, beni kurtaran olmadı. İkinci yüz- yıl bitince kendi kendime, ‘Beni kurtarana toprağın definelerini bulup vereceğim,' dedim. Ama beni kimse kurtarmadı. .. ”</p>

  <p class="calibre1">Aradan bir yüzyıl daha geçmiş, cin bu kez, “Beni kurtarana kuşların türküsünü öğreteceğim,” demiş içinden.</p>

  <p class="calibre1">Ama yine kurtaran olmamış. Böylece yüzyıllar geçmiş. Sonunda cin dayanılmaz bir öfkeye kapılmış ve kendi kendine, “Artık beni kim kurtarırsa onu öldüreceğim,” demiş.</p>

  <p class="calibre1">Cin her şeyi bir bir anlattıktan sonra, “Ey balıkçı,” demiş, “sen gelip beni kurtardın. Ölmeye hazırlan bakalım!” Öfkeye kapılması cini tuhaf bir biçimde insan kılıyor, ona bir hoşluk veriyor belki de.</p>

  <p class="calibre1">Cinin sözleri balıkçıyı çok korkutmuş. Ama kurnazca bir hile hazırlamaktan da geri kalmamış. “Bana anlattıkların doğru olamaz,” demiş cine. “Ancak elinin ya da ayağının sığabileceği bir küpe o koca gövdeni nasıl sığdırıyorsun?” Cin de, “Yoksa kuşkun mu var?” diye sormuş. “Gör bak şimdi!” Sonra da yeniden göğe yükselen bir dumana dönüşmüş, sıkışmış, yavaş yavaş küpe yerleşmiş. Balıkçı o saat Süleyman’ın mührünü taşıyan kurşun tıpayı kapmış, küpün ağzını tıkamış.</p>

  <p class="calibre1">Masal böyle sürüp gidiyor ve kahramanımızın gerçekte bir balıkçı değil, bir hükümdar, Kara Adalar’ın hükümdarı olduğu anlaşılıyor. Sonunda herkes muradına eriyor. <span class="calibre2">Binbir Gece Masalları'nın</span> tipik öykülerinden biri. İçlerinden durmadan başka toplar çıkan Çin toplarını, içlerinden devamlı başka bebekler çıkan Rus bebeklerini getiriyor insanın aklına. <span class="calibre2">Don Quijote'</span>de de benzer bir öykü vardır, ama <span class="calibre2">Binbir Gece Masalları</span>’ndaki kadar ileri gidilmez. Dahası, <span class="calibre2">Binbir Gece Masalları'nda</span> bütün o öyküler aslında hepinizin bildiği başı sonu belirsiz bir ana masalın içindedir: Bir zamanlar hükümdarın biri karısı tarafından aldatılmış. Bir daha aldatılmamak için her gün başka bir kızla evlenip ertesi gün de idam ettirir olmuş. Günlerden bir gün Şehrazad hükümdarla evlenmeye karar vermiş; ya kurtulup ülkenin bütün kadınlarının gönlüne su serpecekmiş ya da bu uğurda kellesi gidecekmiş. Başlamış hükümdara her gece ilginç ve merak uyandıran bir masal anlatmaya. Yalnız şafak sökerken masalını en heyecanlı yerinde kesiyormuş. Hükümdar da meraktan kurtulmak, masalın sonunu öğrenebilmek için Şehrazad’ın canını bağışlamak zorunda kalmış. Böylece binbir geceyi birlikte geçirmişler, sonunda Şehrazad’ın hükümdardan bir de oğlu olmuş.</p>

  <p class="calibre1">Öykü içinde öykü insanda tuhaf bir etki uyandırır, neredeyse sonsuz bir etki, baş dönmesi gibi bir şey. O zamandan bu yana bu yönteme öykünen birçok yazar çıkmıştır. Örneğin, Lewis Carroll’ın “Alice” kitapları ya da düşlerin dallanıp budaklanarak çoğaldığı <span class="calibre2">Sylivia ile Bruno</span> adlı romanı.</p>

  <p class="calibre1">Düşler <span class="calibre2">Binbir Gece Masalları'nın</span> da gözde konusudur. Sözgelimi, düş gören iki adamın öyküsü. Kahire’de oturan bir adam bir gece bir düş görmüş. Düşünde' bir ses İran’a, İsfahan’a gitmesini buyuruyormuş. İsfahan’da kendisini bir define beklemekteymiş. Yola koyulan adam dere tepe düz gitmiş, sonunda İsfahan’a varmış. Ama öylesine bitkin düşmüş ki, biraz dinleneyim diye bir caminin avlusuna girmiş, oracıkta uzanıp uyuyakalmış. Meğer uğruların arasına düşmüşmüş. Hepsini yakalayıp kadının huzuruna çıkarmışlar. Kadı İsfahan’da ne aradığını soracak olmuş adama. Mısırlı düşünde gördüklerini anlatınca kadı kahkahadan kırılarak demiş ki: “Behey salak, behey ahmak! Ben düşümde tam üç kez Kahire’de bir ev gördüm. Evin arka tarafında bir bahçe, bahçede bir güneş saati, bir de çeşme ile incir ağacı vardı, çeşmenin altında da bir define. Ama bu yalana asla kanmadım. Sakın bir daha İsfahan’a geleyim deme. Al şu parayı, yıkıl karşımdan!” Adam Kahire'ye dönmüş. Kadının düşünde gördüğü evin kendi evi olduğunu anlamışmış. Çeşmenin altını kazmış, defineyi bulmuş.</p>

  <p class="calibre1"><i class="calibre2">Binbir Gece Masalları</i>’nda Batı’dan yankılar vardır. Odysseus’un serüvenlerine rastlarız, ama Odysseus’un adı Gemici Sinbad olmuştur. Üstelik Polyphemos’un öyküsü gibi bazı serüvenler tümüyle aynıdır.</p>

  <p class="calibre1">Binbir Gece denilen bu sarayın yükselmesinde kimbilir kaç kuşağın payı var. Bu bitmek tükenmek bilmeyen kitabı, onca başkalaşıma dayanabilen bu kitabı bize bırakanlara gönül borcu duymalıyız. Onca başkalaşım diyorum, çünkü ilk çeviri, yani Galland’ın çevirisi çok yalındır ve belki de <span class="calibre2">Binbir Gece Masalları</span> çevirilerinin tümünün en büyüleyicisi, en kolay okunanıdır. Yüzbaşı Burton'ın dediği gibi, bu ilk metin olmasaydı daha sonraki çeviriler de olmazdı.</p>

  <p class="calibre1">Galland ilk cildi 1704'te yayımladı. <span class="calibre2">Binbir</span> Gece Masalları’nın bu ilk cildi hem ortalığı karıştırdı, hem de XIV Louis’nin akılcı Fransa’sının aklını başından aldı. Romantik akım dendi mi, genellikle daha sonraki dönemleri düşünürüz. Oysa denilebilir ki, romantik akım Normandiya’da ya da Paris’te birileri <span class="calibre2">Binbir Gece Masalları'nı</span> okuduğu anda başlamıştır. O birileri, <span class="calibre2">Binbir Gece Masalları'nı</span> okur okumaz, yasalarını Boileau’nun koyduğu dünyayı terk ederek romantik özgürlüğün dünyasına dalmışlardır.</p>

  <p class="calibre1">Ardından öbür olaylar: Fransız Lesage'ın pikaresk romanı bulması; 1750 dolayında Percy’nin İskoç ve İngiliz baladlarını yayımlaması; 1798 sularında romantizm akımının İngiltere’de Coleridge'le, Marca Polo’nun koruyucusu Kubilay Han’ı düşleyen Coleridge’le başlaması. Dünya ne kadar şaşırtıcı, her şey bir birine ne kadar bağlı. .</p>

  <p class="calibre1">Daha sonra öteki çeviriler sökün eder. Lane’in <span class="calibre2">Binbir Gece Masalları</span> çevirisinde bir de Islâın gören ekleri ansiklopedisi vardır. Burton'ın insanbilimsel bilgilerle dolu açık saçık çevirisinde bir ölçüde on dördüncü yüzyıldan ödünç alınmış tuhaf bir İngilizce kullanılmıştır; artık kullanılmayan eski sözcüklerin yanı sıra yeni uydurulmuş sözcüklerle dolu bir İngilizce. Burton'ın İngilizce’sinin güzellikten yoksun olduğu söylenemez, ama okurken yer yer zorluk çıkartır. Daha sonra Doktor Mardrus’ün yetkin, ama aşırı serbest çevirisiyle Littmann’ın aslına bağlı, ama edebiyat albenisinden yoksun Almanca çevirisi çıkagelir. Şimdi de, ne mutlu ki, hacam Rafael Caminos-Assens’in yaptığı İspanyolca çeviri var. Cansinos-Assens'in <span class="calibre2">Binbir Gece Musalları</span> çevirisi Meksika'da yayımlandı; gelmiş geçmiş en iyi <span class="calibre2">Binbir Gece</span> çevirisi belki de; çevirmen bazı dipnotları düşmeyi de unutmamış.</p>

  <p class="calibre1">Binbir Gecc Masalları’nın en ünlü öyküsü “Alaaddin'in Sihirli Lambası ” özgün metinde yok Bu öykü Galland’ ın çevirisinde ortaya çıkmış. Burton Arapça ya da Farsça bir metin aramış, ama bulamamış. Üstelik bu öyküyü Galland’ın uydurmuş olabileceği kuşkusuna kapılanlar da çıkmış. Ama bana sorarsanız, <span class="calibre2">uydurmuş</span> dersek Galland’a haksızlık etmiş, dahası kara çalmış oluruz. Neden Galland'ın da o confabulatores nocturni kadar öykü yaratmaya hakkı olmasın? İnsan o kadar masalı çevirdikten sonra bir tane de ben yazayım demez mi?</p>

  <p class="calibre1">Ne var ki, iş Galland 'la bitmiyor. De Quincey özyaşam öyküsünde <span class="calibre2">Binbir Gece Masallarından</span> söz ederken öbürlerinden çok daha güzel bir öyküye rastladığını söyler. Bu öykü “Alâeddin'in Sihirli Lambası”dır. O olağandışı lambayı bulacak tek kişinin orada olduğunu bildiği için Çin'e giden Magripli sihirbazdan söz eder De Quincey. Galland ise sihirbazın bir gökbilimci olduğunu, oğlanı bulması için Çin'e gitmesi gerektiğini yıldızlara bakarak anladığını söyler. Oysa müthiş yaratıcı bir belleği olan De Quincey bambaşka bir öykü anlatır bize. Sihirbaz kulağını yere dayamış, yüzlerce ayak sesinin arasından lambayı bulacak oğlanın ayak sesini tanımıştır. De Quincey’e bakılırsa, bu da onu dünyanın karşıtlıklardan oluştuğu ve büyülü aynalarla dolu olduğu, büyük şeylerin gizlerinin küçük şeylerde aranması gerektiği düşüncesine vardırmış. Sihirbazın kulağını yere dayaması ve Alâeddin’in ayak sesini tanıması bu metinlerin hiçbirinde yok. De Quincey’in belleğinin ya da imgeleminin bir buluşu olsa gerek.</p>

  <p class="calibre1"><span class="calibre2">Binbir Gece Masalları</span> bitmiş değil; bin bir gecenin sonsuz zamanı kendi yolunda ilerliyor. On sekizinci yüzyılın başlarında çevrilen kitabı De Quincey on dokuzuncu yüzyıl başlarında (ya da on sekizinci yüzyıl sonlarında) farklı bir biçimde anımsamıştı. <span class="calibre2">Binbir Gece Masalları'nı</span> bundan sonra başkaları da çevirecek, her çevirmen kitabın değişik bir yorumunu yaratacak. Hani <span class="calibre2">Binbir Gece Masalları</span> adını taşıyan birçok kitap olduğunu söylesek yeridir: İngilizce'de Burton, Lane ve Paine’in üç kitabı; Almanca’da Henning, Littmann ve Weil’ın üç kitabı; İspanyolca’da Cansinos-Assens’in kitabı; Fransızca'da Galland ve Mardrus’un iki kitabı. Bu kitapların hepsi de birbirinden farklı, çünkü <span class="calibre2">Binbir Gece Masalları</span> sürekli dallanıp budaklanıyor, kendini yeniden yaratmayı sürdürüyor. Stevenson’ın o güzelim <span class="calibre2">Yeni Arabistan Gecelerinde</span> aslında kılık değiştirip veziriyle birlikte kentte dolaşan, birbirinden ilginç serüvenler yaşayan hükümdar konusu işlenir. Ama Stevenson kendi prensi Bohemyalı Floricel ile yaveri Albay Geraldine’i yaratmıştır ve onları Londra sokaklarında dolaştırmaktadır. Yalnız burası gerçek Londra değil, Bağdat’ı andıran bir Londra’dır. Bağdat da gerçek Bağdat değil, <span class="calibre2">Binbir Gece Masalları'nın</span> Bağdat'ıdır.</p>

  <p class="calibre1">Adını anmadan edemeyeceğim bir yazar var: Stevenson’ın mirasçısı Chersterton. Chesterton Stevenson'ı okumamış olsaydı, Peder Brown ile Bay Perşembe’nin serüvenler yaşadıkları o düşlemsel Londra da olmazdı. Stevenson da <span class="calibre2">Arabistan Geceleri'ni</span> okumamış olsaydı, <span class="calibre2">Yeni Arabistan Gecelerini</span> yazmayacaktı. <span class="calibre2">Binbir Gece Masalları</span> yok olup gitmiş değil. Bu uçsuz bucaksız kitabı ille de okumuş olmak gerekmiyor, çünkü <span class="calibre2">Binbir Gece Masalları</span> belleğimizin bir parçası. Şimdi de bu gecenin bir parçası olmadı mı?</p>
</body>
</html>
