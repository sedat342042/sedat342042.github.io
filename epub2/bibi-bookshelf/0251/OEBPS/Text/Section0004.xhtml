<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>II</h1>

  <p>İşçilerin yattıkları baraka uzun bir dörtköşeydi. İçerde duvarlar kireçle badanalanmıştı, taban kaba tahtadandı. Üç yanda dörtköşe pencereler vardı. Dördüncü tarafta, tahta bir mandalla kapanan ağır bir kapı açılıyordu. Duvarın kenarına dizilmiş sekiz kerevet görülüyordu. Bunların beşine yorgan serilmişti, öteki üçünde şiltelerin çuval bezinden kılıfları meydandaydı. Her kerevetin üstüne açık tarafları öne doğru olmak üzere elma sandıkları mıhlanmıştı, bunlar yatak sahiplerinin özel eşyalarını koydukları ikişer raf meydana getiriyordu. Bu raflarda bir sürü ufak tefek eşya doluydu; sabunlar, talk pudraları, usturalar, çiftlik işçilerinin bayıldıkları, o Wild West dergileri vardı. Bu dergilerle, sözde alay ederler ama, bakmayın, pek ciddiye alırlar. Raflarda ilaçlar vardı, küçük küçük şişeler, taraklar. Sandık tahtalarına çakılmış çivilerde birkaç kıravat sallanıyordu. Duvarlardan birinin yanında dökme demirden kara bir soba vardı ki, borusu dosdoğru tavanın içine giriyordu. Odanın ortasında büyük bir dörtköşe masa, iskambil kağıtlarıyla kaplıydı, masanın çevresinde de oyuncuların oturabilecekleri tahta sandıklar vardı.</p>

  <p>Sabahın saat on sularıydı. Yan pencerelerden birinden güneş, içinde tozlar yüzen bir ışık demeti gönderiyordu içeri. Sinekler bu demetin içinden düşen yıldızlar gibi geçip gidiyorlardı. Kapının tahta mandalı kalktı. Kapı açıldı, sırtı kamburlaşmış uzun boylu bir ihtiyar içeri girdi. Mavi bezden bir elbise giymişti, sol elinde büyük bir süpürge tutuyordu. Onun arkasından George, George'un arkasında da Lennie girdi. İhtiyar:</p>

  <p>"Patron sizi dün akşam bekliyordu," dedi. "Bu sabah hâlâ gelmediğinizi görünce, fena halde küplere bindi." Sağ kolunu uzattı, yeninden ensiz, odun parçası gibi yusyuvarlak bir bilek çıktı: Sobanın yanındaki iki yatağı göstererek:</p>

  <p>"Şu iki yatakta yatabilirsiniz," dedi.</p>

  <p>George yaklaştı ve şilte vazifesini gören saman çuvalının üstüne battaniyesini attı. Raflık sandığına baktı ve içinden sarı bir teneke kutu aldı:</p>

  <p>"Hey, bu da nesi?"</p>

  <p>İhtiyar: "Bilmem," dedi.</p>

  <p>"Bit, karafatma ve her türlü böcekleri toptan yok eder, yazılı burada. Ne biçim yataklar veriyorsunuz bize? Ufaklık toplamaya niyetimiz yok."</p>

  <p>İhtiyar uşak, süpürgesini sağına geçirerek dirseğiyle kalla gelmediğinizi görünce, fena halde küplere bindi. Sağ kolunu uzattı, yeninden ensiz, odun parçası gibi yusyuvarlak bir bilek çıktı. Sobanın yanındaki iki yatağı göstererek:</p>

  <p>"İşte gitti... Öylece çekip gitti. Her zamanki gibi. Yemekten başka sebep göstermedi. Yalnız bir gece: 'Verin benim hakkımı,' dedi, her zamanki gibi."</p>

  <p>George, şiltesini kaldırıp altına baktı. Üstüne eğilip bezi dikkatle gözden geçirdi. Hemen Lennie de kalktı, kendi yatağını aynı şekilde muayene etti. Nihayet George ferahlamış göründü. Dengini açtı, ustura, bir parça sabun, tarak, hapla dolu bir şişe, merhem, bileyi kayışı gibi eşyasını çıkarıp rafa dizdi. Sonra yorganlarını sererek yatağını özenle hazırladı. İhtiyar atıldı:</p>

  <p>"Patron neredeyse çıkagelir. Bu sabah sizi görmeyince, fena küplere binmişti. Dosdoğru kahvaltı ettiğimiz yere düştü, açtı ağzını, yumdu gözünü; nereye cehennem oldu bu herifler? dedi. Üstelik seyisi de payladı."</p>

  <p>George, yatağının bir kırışıklığını düzelterek oturdu.</p>

  <p>"Seyisi mi payladı?"</p>

  <p>"Ya. Seyis, zencidir de ondan."</p>

  <p>"Zenci mi dedin?"</p>

  <p>"Ya. İyi adamdır doğrusu. Sırtı kamburdur. Vaktiyle at tepmiş. Patron ne zaman başı kızsa, ona çıkışır. Ama boş verir seyis. Her zaman okur. Odasında kitaplar vardır."</p>

  <p>"Ne biçim adam şu sizin patron, kuzum?"</p>

  <p>"Yoo, fena adam değildir, doğrusu. Arasıra damarı tutar ama, iyi adamdır yine. Bak, ne diyeceğim. Noel'de ne yaptı bilir misiniz? Bir binlik viski getirdi buraya, dedi ki: İçin, evlatlar, yılda bir Noel var."</p>

  <p>"Deme be, koca bir binlik mi?"</p>

  <p>"Hilâfım yok inan olsun. Hey Tanrım, ne eğlenmiştik!.. O gece zencinin de gelmesine izin verdiler. Küçük bir arabacı var. Smitty derler, zenci ile kıran kırana güreşe tutuştu. Hatta üstesinden de geldi. Arkadaşlar ayaklarını kullamasına izin vermediler, o yüzden zenci kazandı. Smitty dedi ki: Ayaklarımı kullansaydım, canını alırdım zencinin. Ama zenci kambur olduğu için Smitty'nin ayaklarını kullanması doğru olmaz demişti arkadaşlar."</p>

  <p>Anısının tadını çıkarmak için bir an durduktan sonra, devam etti:</p>

  <p>"Sonra hepsi Soledad'a, kurtlarını dökmeye gittiler. Ben gitmedim. Artık zevk almıyorum böyle şeylerden."</p>

  <p>Yatağını yapan Lennie, işini bitirmek üzereyken, tahta mandal kalktı. Eşikte kısa boylu, tıknaz bir adam duruyordu. Ayağında mavi bezden bir pantalon, sırtında bir fanila gömlek, düğmeleri iliklenmemiş siyah bir yelek ve siyah bir ceket vardı. Baş parmaklarını, dörtköşe çelik bir tokanın iki yanından kemerine geçirmişti. Başında kahverengi eski bir şapka vardı, yüksek ökçeli çizmelerinde mahmuzlar takılıydı, bir gündelikçi olmadığı bundan belliydi.</p>

  <p>İhtiyar adam ona bir göz attı, yumruğuyla sakalını sıvazlayıp ayaklarım sürüyerek kapıya doğruldu.</p>

  <p>"Şimdi geldiler," dedi.</p>

  <p>Patronun yanından geçip dışarı çıktı. Tombul bacaklı patron, hızlı ve kısa adımlarla ilerledi:</p>

  <p>"Murray ve Ready'ye bu sabah için iki adama ihtiyacım olduğunu yazmıştım. İş kartlarınız yanınızda mı?"</p>

  <p>George, cebini aradı, kartlarını çıkarıp patrona verdi.</p>

  <p>"Kabahat Murray ve Ready'de değilmiş. Bu sabah çalışmak için gerekli saatte burada olacağınız yazılı bu kartta."</p>

  <p>George başını eğdi:</p>

  <p>"Otobüs şoförü bize oyun etti," dedi. "Tam on mil yol yürümek zorunda kaldık. Daha çok uzaktayken, geldik dedi bize. Bu sabah bizi getirecek bir araç bulamadık."</p>

  <p>Patron gözlerini kısarak baktı:</p>

  <p>"Arpa arabalarını iki kişi eksiğiyle göndermek zorunda kaldım. Artık gitseniz de faydası olmaz. Öğleden sonra gidersiniz."</p>

  <p>Cebinden iş verme defterini çıkardı, yaprakların bir kalemle ayrıldığı yeri açtı. George, Lennie'ye mahsustan sert sert baktı. Lennie de bir baş işaretiyle anladığını ifade etti.</p>

  <p>Patron kalemini tükrükledi:</p>

  <p>"Adın ne?"</p>

  <p>"George Milton."</p>

  <p>"Ya senin?"</p>

  <p>George atıldı:</p>

  <p>"Lennie Small'dur onun adı."</p>

  <p>İsimler deftere yazıldı.</p>

  <p>"Bugün neydi, ha ayın yirmisi, öğle zamanı."</p>

  <p>Defteri kapadı.</p>

  <p>"Nerede çalıştınız ikiniz?"</p>

  <p>"Kuzeyde, Weed'de," dedi George.</p>

  <p>Lennie'ye döndü: "Sen de mi?"</p>

  <p>George atıldı: "Evet, o da."</p>

  <p>Patron, şakacı bir tavırla, Lennie'yi parmağıyla işaret etti.</p>

  <p>"Pek konuşkan bir adam değil galiba?"</p>

  <p>"Değildir ama, çalışmaya gelince üstüne yoktur. Boğa gibi kuwetlidir."</p>

  <p>Lennie kendi kendine güldü: "Boğa gibi kuvvetli," diye yineledi.</p>

  <p>George ona sert sert baktı, Lennie, utanmışçasına başını eğdi.</p>

  <p>Patron birdenbire atıldı: "Hey, Small, elinden ne iş gelir senin?"</p>

  <p>Dehşete düşen Lennie, bir göz işaretiyle George'u yardıma çağırdı.</p>

  <p>George: "Ne iş verilirse yapar," dedi. "Katırları güder, tahıl çuvallarını taşır, çift sürer. Her istenileni yapar. Bir deneyin görürsünüz."</p>

  <p>Patron, George'a döndü: "Ne diye bırakmıyorsun cevap versin kendisi? Maksadın ne, anlayalım?"</p>

  <p>George, sesini yükseltti: "Zekidir, demedim. Hiç de değildir. Ama işe gelince üstüne yoktur. İkiyüz kilo yük vur sırtına, bana mısın demez."</p>

  <p>Patron defteri cebine koydu. Baş parmaklarını kemerine geçirdi ve bir gözünü kırptı:</p>

  <p>"Bana baksana sen," dedi. "Nedir çevirdiğin dolap?"</p>

  <p>"Ha?"</p>

  <p>"Bu oğlanın sırtından ne kadar kazanıyorsun, yani? Gündeliğini sen mi alıyorsun yoksa?"</p>

  <p>"Ne münasebet. Demek onu işlettiğimi sandınız?"</p>

  <p>"Eee, bir adamın bir başkasıyla bu kadar yakından ilgilendiğini ömrümde görmedim de. Sadece bu işte ne çıkarın var, onu öğrenmek istiyorum."</p>

  <p>"O... o, benim akrabamdır. Ona göz-kulak olacağıma siz vermiştim annesine. Küçükken beygir tepmişti kafasını. Herkes gibi bir adamdır, yalnız aklı biraz kıtcanadır. Ama kendisine verilen her işi yapar."</p>

  <p>Patron yarı döndü:</p>

  <p>"Arpa çuvallarını taşımak için fazla akıllı olmaya da pek gerek yok ya... Ama bana madik atmaya kalkışayım deme,</p>

  <p>Milton. Gözüm sende olacak. Weed'den neden ayrıldmız?"</p>

  <p>George hemen atıldı: "İş bitmişti de."</p>

  <p>"Neydi yaptığmız iş?"</p>

  <p>"Şey... Lağım kazıyorduk."</p>

  <p>"Tamam... Yalnız bana madik atmaya kalkma, çünkü yutturamazsın. Senin gibi çok açıkgözler geçti elimden. Yemekten sonra arpa çekme işine gideceksiniz. Patozlardan arpa taşınacak. Slim'in ekibiyle gidersin."</p>

  <p>"Slim mi?"</p>

  <p>"Evet. İri yarı bir arabacı. Yemekte görürsün."</p>

  <p>Birden döndü, kapıya doğru yürüdü, fakat dışarı çıkmadan önce geri döndü, iki adamı uzun uzun süzdü.</p>

  <p>Adamın ayak sesleri kesilince, George, Lennie'ye baktı:</p>

  <p>"Hani tek kelime söylemeyecektin. Hani çeneni tutacaktın da sözü bana bırakacaktın? Az kalsın işimizden oluyorduk."</p>

  <p>Lennie üzüntülü bir halde bakıyordu.</p>

  <p>"Unuttum, George."</p>

  <p>"Evet, unuttun. Hep unutursun zaten, sonra pirincin taşını ayıklamak bana düşer."</p>

  <p>Yatağına çöktü.</p>

  <p>"Şimdi gözetleyecek bizi herif. Artık pot kırmamaya bakmalı. Çeneni tutacak mısın sen?"</p>

  <p>Mahzun mahzun düşünceye dalmıştı:</p>

  <p>"George!"</p>

  <p>"Ne var gene?"</p>

  <p>"Kafamı beygir tepmedi benim, değil mi George?"</p>

  <p>George kızdı: "Keşke tepmiş olsaydı! Başını dinlerdi millet biraz."</p>

  <p>"Akraban olduğumu söyledin, George."</p>

  <p>"Yalan söyledim, ne olacak. Çok şükür ki, yalandı söylediğim. Akraban olsaydım asardım kendimi be."</p>

  <p>Birden durdu, kapıya doğru yürüdü, dışarı baktı.</p>

  <p>"Bana bak, hey ne durmuş dinliyorsun orada?"</p>

  <p>İhtiyar ağır adımlarla odaya girdi. Süpürgesi elindeydi. Peşinde bir çoban köpeği vardı, gözlerinin feri uçmuş, yaşlı bir köpek. Köpek, topallaya topallaya, güçlükle odanın bir köşesine gitti, boğuk bir homurtuyla yere uzandı. Sonra kurşuni ve uyuz postunu yalamaya koyuldu. İhtiyar, hayvanın yerleşmesini bekledi.</p>

  <p>"Dinlemiyordum," dedi. "Köpeğimi kaşımak için şöyle gölgeye çöküvermiştim. Abdestliğin temizliğini yeni bitirdim de."</p>

  <p>George: "Burada söylenenleri dinliyordun," dedi. "Her işime burnunu sokan adamlardan hoşlanmam ben."</p>

  <p>İhtiyar, üzgün bir tavırla George'a baktı:</p>

  <p>"Daha yeni gelmiştim," dedi. "Söylediklerinizin tek kelimesini işitmedim. Konuştuklarınız beni ilgilendirmez. Bir çiftlikte kapı dinlemek ve soru sormak doğru olmaz."</p>

  <p>Biraz yatışan George: "Doğru söz ettin," dedi. "İşini kaybetmek istemeyen, öyle yapmalı."</p>

  <p>Ama ihtiyarın sözleri onu tatmin etmişti.</p>

  <p>"Gel otur biraz," dedi. "Amma da yaşlı şu senin köpek."</p>

  <p>"Öyle, küçükten büyüttüm onu. Eh eskiden mükemmel bir çoban köpeğiydi o." Süpürgesini duvara dayadı, kırçıl sakalını yumruğuyla sıvazladı:</p>

  <p>"Nasıl bizim patron, ha?"</p>

  <p>"Fena değil. İyi adama benziyor."</p>

  <p>"İyi adamdır. Yalnız suyuna gitmeli."</p>

  <p>İçeriye bir genç girdi. Kara gözlü, kıvırcık saçlı, esmer bir delikanlı. Sol elinde bir iş eldiveni vardı. O da patron gibi yüksek ökçeli çizmeler giymişti...</p>

  <p>"Babamı gördünüz mü?" diye sordu.</p>

  <p>İhtiyar: "Bir dakika önce buradaydı, Curley," dedi.</p>

  <p>"Mutfağa gitti galiba."</p>

  <p>Curley: "Bakayım orada mı?" dedi. Gözleri yeni gelenlere takıldı ve durdu. George'a, sonra da Lennie'ye dik dik baktı. Kolları yavaş yavaş dirseklerinden kıvrıldı, yumruklarını sıktı. Vücudunu gerdi, hafifçe öne eğildi. Bakışları hem kavgacı, hem de ihtiyatlıydı. Böyle dikkatle süzüldüğünü görünce Lennie ne yapacağını şaşırarak kımıldadı, sinirli bir hareketle ayaklarını oynattı. Curley usulca onun yanına yaklaştı.</p>

  <p>"Babamın beklediği yeni işçiler siz misiniz?"</p>

  <p>George: "Daha şimdi geldik," dedi.</p>

  <p>"Bırak, şu çam yarması söylesin."</p>

  <p>Lennie şaşkın bir halde kıvranıyordu.</p>

  <p>George atıldı: "Ya konuşmak istemiyorsa canı?"</p>

  <p>Curley bir sıçrayışta ona döndü: "Söz söylendi mi, cevap verir adam. Hem ne halt etmeye karışıyorsun söze sen?"</p>

  <p>George kayıtsız bir tavırla: "Biz hep beraber dolaşırız," dedi.</p>

  <p>"Ya, demek ondan!"</p>

  <p>"Evet ondan, ne olacak?"</p>

  <p>Şaşkına dönen Lennie ne yapmak gerektiğini anlamak için George'a bakıyordu.</p>

  <p>"Demek şu herifin konuşmasına izin vermeyeceksin, öyle mi?"</p>

  <p>"Canı bir şey söylemek istiyorsa, söyler."</p>

  <p>Lennie'ye hafifçe işaret etti. Lennie usulca:</p>

  <p>"Daha şimdi geldik," dedi.</p>

  <p>Curley ona dik dik baktı:</p>

  <p>"Bir daha sefere, sana bir şey sorulunca cevap ver, anladın mı?"</p>

  <p>George onun arkasından baktı, sonra ihtiyara döndü:</p>

  <p>"Ne kaşınıyor bu herif be? Lennie ona bir şey yapmadı ki."</p>

  <p>İhtiyar, dinleyen olmasın diye ihtiyatla kapıya baktıktan sonra usulca: "Bak ne diyeceğim," dedi. "Patronun oğludur o. Curley yaman oğlandır. Biraz boks'a çalışmış. Hafif sıklet boksörüdür, beceriklidir de."</p>

  <p>"Varsın olsun. Durup dururken Lennie'ye çatmakta ne anlam var?"</p>

  <p>"Bak ne diyeceğim. Curley bütün ufak tefek insanlar gibidir. İri yarı adamlardan hoşlanmaz. Hep böyleleriyle çatışır durur. Kendisi daha küçük yapılı olduğu için, içerler adeta. Böylelerine hiç rastlamadın mı? Durmadan maraza çıkarırlar."</p>

  <p>"Tabii, böyle çıngarcı bücürleri çok görmüşümdür. Ama şu senin Curley, Lennie'ye dokunmasa daha iyi eder. Lennie becerikli değildir ama, kafasını kızdıracak olursa, sonu iyiye varmaz."</p>

  <p>İhtiyar kuşkulu bir tavırla:</p>

  <p>"Bilmem ama, Curley becerikli oğlandır," dedi. "Hiç doğru bulmuyorum ben. Örneğin, Curley iri yarı birinin üstüne atılıp herife bir tane koyacak olsa, herkes Curley'in yaman bir döğüşçü olduğunu söyler. Ama bunu yapmaya kalkışırken kendisi dayağı yedi mi, bu sefer de herkes, döğüşmek için dengini bulsaydı diye o adama çatar, hatta üstüne de çullanırlar. Hiç doğru bulmam ben bu işi. İnsan, Curley'le döğüştü mü, ne yapsa kendisi haksız çıkar."</p>

  <p>George kapıyı gözetliyordu. Tehdit edici bir tavırla:</p>

  <p>"Herhalde Lennie'ye sataşmasa iyi eder. Lennie boksör değildir ama, hem kuvvetlidir, hem de eline çabuk. Lennie usul kural falan da bilmez öyle."</p>

  <p>Dörtköşe masaya gidip tahta sandıklardan birine oturdu. Birkaç iskambil kağıdı alarak karıştırdı. İhtiyar başka bir sandığa oturdu.</p>

  <p>"Bu dediklerimi Curley'e söyleme sakın. Kovar beni. Umurunda mı herifin. Kimse onu kovamaz, çünkü patronun oğludur o."</p>

  <p>George kağıtları kesti, çevirmeye başladı, birer birer bakıyor ve üstüste koyuyordu.</p>

  <p>"Şu Curley, kahpenin biri gibime geliyor. Ben böyle kalleş bücürlerden hiç hoşlanmam."</p>

  <p>"Şu son zamanlarda büsbütün azıttı. İki hafta önce evlendi. Karısı da orada patronun evinde oturur. Evleneli beri Curley'in şımarıklığı da arttı."</p>

  <p>George homurdandı:</p>

  <p>"Karısına fiyaka yapmak içindir."</p>

  <p>İhtiyar dedikoduya kaptırmıştı kendini:</p>

  <p>"Sol elindeki eldiveni gördün mü?"</p>

  <p>"Gördüm."</p>

  <p>"O eldivenin içi vazelin doludur işte."</p>

  <p>"Vazelin mi? O da neden?"</p>

  <p>"Bak ne diyeceğim... Curley diyor ki, o elini karısı için yumuşak tutmak istiyormuş."</p>

  <p>George dikkatle kağıtları inceliyordu.</p>

  <p>"Böyle iğrenç şeyler söylemek ayıp değil mi?"</p>

  <p>İhtiyar ferahladı. George'un Curley'i ayıplamasını istiyordu. Artık ayağını sağlam yere bastığına emin olduğu için, daha rahat konuşuyordu:</p>

  <p>"Curley'in karısını hele bir gör de..."</p>

  <p>George kağıtları yine kesti ve düşüne düşüne, ağır ağır dizmeye koyuldu.</p>

  <p>"Güzel mi?" dedi.</p>

  <p>"Evet. Güzeldir... Ama..."</p>

  <p>George, kağıtları inceliyordu.</p>

  <p>"Ama ne?"</p>

  <p>"Hani... Pek fıkırdak bir şey de..."</p>

  <p>"Yok canım? On beş gün önce evlendi de hâlâ fıkırdıyor demek? Curley'in bu kadar horozlanması belki de ondandır."</p>

  <p>"Slim'e göz ettiğini gördüm karının. Slim katırları güden arkadaştır. Yaman çocuktur doğrusu. Slim'in hasat işinde çalışmak için yüksek ökçeli çizmelere ihtiyacı yoktur. Karının Slim'e göz ettiğini gördüm. Curley görmedi. Sonra Carlson'a da işaret ettiğini gördüm."</p>

  <p>George hiç oralı değilmiş gibi görünüyordu:</p>

  <p>"Anlaşılan burada matrak eksik olmayacak."</p>

  <p>İhtiyar oturduğu sandıktan kalktı:</p>

  <p>"Ne diyorum, biliyor musun?"</p>

  <p>George cevap vermedi.</p>

  <p>"Diyorum ki, şu Curley'in aldığı kan düpedüz bir orospu."</p>

  <p>"Görülmemiş şey değil bu. Çok adamın başına gelmiştir."</p>

  <p>İhtiyar, kapıya doğru yürüdü, yaşlı köpeği başını kaldırıp çevresine bakındı. Sonra peşinden gitmek için güçlükle yerinden doğruldu.</p>

  <p>"Arabalar nerdeyse gelirler. Gidip yıkanma kovalarını çıkarayım. Siz de arpa mı yükleyeceksiniz?"</p>

  <p>"Evet."</p>

  <p>"Dediklerimi Curley'e söylemezsin, değil mi?"</p>

  <p>"Ne münasebet?"</p>

  <p>George, kağıtları özenerek diziyor, üçlü gruplar yapıyordu. Birlilerin üstüne dört sinek koydu. Güneş ışınları şimdi yerde dörtköşe bir ışık parçası meydana getirmişti, sinekler bu ışık demeti içinden geçerken birer kıvılcım gibi parlıyorlardı. Dışarda bir koşum hışırtısı ve ağır yüklü dingillerin gıcırtısı duyuldu. Uzaktan bir haykırış işitildi:</p>

  <p>"Seyis!.. Hey, Seyis!"</p>

  <p>Sonra: "Dinine yandığım, nereye cehennem oldu şu cenabet zenci be!"</p>

  <p>George açtığı kağıtları seyrediyordu, sonra kağıtları karıştırdı ve Lennie'ye döndü. Uzandığı yerden Lennie onu gözetliyordu.</p>

  <p>"Bana bak, Lennie! İşler sarpa sarıyor. Gözüm korktu benim. Şu Curley dedikleri herifle başın derde girecek senin. Bilirim ben bu adamları. Senin anlayacağın, herif seni bir yoklamak istedi. Aklınca gözünü yıldırdı sanıyor. İlk fırsatta yapıştıracak yumruğu suratına."</p>

  <p>Lennie'nin gözlerini korku bürümüştü. Sızlandı:</p>

  <p>"Ben başımı derde sokmak istemiyorum, George. Sen bak da bana vurmasın, ha?"</p>

  <p>George kalktı, gidip Lennie'nin yatağına oturdu.</p>

  <p>"Hiç sevmem ben bu çeşit kalleşleri. Çok gördüm böylelerini. İhtiyarın dediği gibi, Curley için korkacak bir şey yok. Her zaman o üstün çıkar."</p>

  <p>Bir an düşündü.</p>

  <p>"Sana sataşacak olursa burada dikiş tutturamayız. Onun için gözünü aç da tongaya basma. Patronzade bu, boru değil. Beni dinle, Lennie. Ona sokulmamaya bakarsın, olmaz mı? Hiç konuşma o herifle. Buraya gelecek olursa sen odanın öbür köşesine çekil. Sözümü dinleyeceksin, değil mi Lennie?"</p>

  <p>Lennie mırıldandı:</p>

  <p>"Ben başımı derde sokmak istemiyorum. Ona bir şey yapmadım ben."</p>

  <p>"Curley sana boksörlük taslamayı aklına koyarsa, sen bir şey yapmışsın, yapmamışsın birdir. Hiç yanına yaklaşma onun. Aklında tutacaksın, değil mi?"</p>

  <p>Arpa yüklü arabaların gürültüsü artıyordu, ağır nalların sert toprağı çiğnemesi, frenlerin gıcırtısı, koşum zincirlerinin şıngırtısı duyuluyordu. Arabadan arabaya adamlar birbirlerine sesleniyorlardı. Lennie'nin yatağına oturmuş olan George, düşünceli düşünceli kaşlarını çatıyordu. Lennie utangaç bir tavırla sordu:</p>

  <p>"Kızmadın ya, George?"</p>

  <p>"Sana kızmadım. O Curley dedikleri kalleşe kızdım. Birlikte biraz para biriktireceğimizi... hiç olmazsa bir yüz kağıt yapacağımızı umuyordum."</p>

  <p>Kesin bir tavırla:</p>

  <p>"Ona hiç yaklaşma, Lennie," dedi.</p>

  <p>"Hayır, George, yaklaşmam. Ağzımı bile açmam."</p>

  <p>"Sana sataşmasına meydan verme... Ama, o kahpe evladı sana vuracak olursa, sen de yaparsın yuvasını."</p>

  <p>"Nesini yaparım, George?"</p>

  <p>"Bir şey değil, bir şey değil. Vakti gelince haber veririm. Bu çeşit heriflere hiç sabrım yoktur. Dinle beni Lennie, başına bir iş gelecek olursa, ne yapacaktın, hatırlıyorsun değil mi?"</p>

  <p>Lennie, yüzü düşünceli bir halde, dirseği üstünde doğruldu. Sonra gözleri mahzun bir bakışla George'a çevrildi.</p>

  <p>"Başıma bir iş gelecek olursa, tavşanlara bakmama izin vermeyeceksin."</p>

  <p>"Onu demek istemedim. Dün gece nerede yattığımızı hatırlıyorsun değil mi? Hani şu dere kıyısında."</p>

  <p>"Evet, hatırlıyorum. Elbet hatırlıyorum. Gidip orada çalıların arasında saklanacağım."</p>

  <p>"Ben gelip seni buluncaya kadar orada saklanırsın. Kimseye gösterme kendini. Dere kıyısında çalılar arasında saklan. Tekrarla bakayım."</p>

  <p>"Dere kıyısında çalılar arasına saklanacağım."</p>

  <p>"Başına bir iş gelirse."</p>

  <p>"Başıma bir iş gelirse."</p>

  <p>Dışarda bir fren gıcırdadı. Biri bağırdı:</p>

  <p>"Seyis! Hey! Seyis!"</p>

  <p>George:</p>

  <p>"Unutmamak için, tekrarla içinden," dedi.</p>

  <p>Kapının boşluğunda bir vücut belirdiği için, iki adam gözlerini kaldırdılar. Kapıda bir genç kadın duruyordu. Boyalı kalın dudakları ve hayli aralıklı, fazla makyajlı gözleri vardı. Tırnaklan kırmızıydı. Saçları küçük sosisler gibi bukle bukle sarkıyordu. Sırtında pamuklu bir ev elbisesi, ayağında kırmızı deve kuşu tüyleriyle süslenmiş kırmızı terlikler vardı.</p>

  <p>George başını çevirdi, sonra bir daha baktı.</p>

  <p>"Bir dakika önce buradaydı, sonra gitti."</p>

  <p>"Ya!"</p>

  <p>Kadın, göğsünü daha fazla çıkarmak için elini arkasına götürerek, kapı pervazına dayandı. "Yeni gelenler siz misiniz?"</p>

  <p>"Evet."</p>

  <p>Lennie, kadını dikkatle süzdü, kadın Lennie'den yana bakmıyor gibi görünmesine rağmen, hafifçe vücudunu yaylattı. Tırnaklarına baktı. Mazeret makamında:</p>

  <p>"Curley bazen buraya gelir de," dedi.</p>

  <p>George sertleşti:</p>

  <p>"Ne yapayım, burada değil işte."</p>

  <p>Kadın, şımarık bir tavırla:</p>

  <p>"Öyleyse ben de gider, başka yerde ararım," dedi.</p>

  <p>Lennie, büyülenmiş gibi kadını seyrediyordu. George:</p>

  <p>"Kendisini görürsem aradığını söylerim," dedi.</p>

  <p>Kadın kurnazca gülümseyerek kalçalarını kıvırdı:</p>

  <p>"Birini aramak da ayıp değil ya," dedi.</p>

  <p>Kapıdan Slim'in sesi duyuldu:</p>

  <p>"Merhaba, dilber kız."</p>

  <p>"Curley'i arıyorum, Slim."</p>

  <p>"Pek de aradığın yok galiba. Şimdi gördüm onu, sızın eve gidiyordu."</p>

  <p>Kadın birden ürktü. Odaya doğru:</p>

  <p>"Hoşça kalın çocuklar!" diye haykırdı ve hızla uzaklaştı.</p>

  <p>George, Lennie'ye baktı.</p>

  <p>"Ulan, amma şıllık şey be!" dedi. "Curley de karı diye bula bula bunu mu bulmuş!"</p>

  <p>Lennie onu savunmak için:</p>

  <p>"Güzel kız," dedi.</p>

  <p>"Güzelliğine güzel, zaten pek sakladığı yok hani. Curley'in daha çok göreceği var bu karıdan. Ulan yirmi dolara fit değilse karı, namussuzum."</p>

  <p>Lennie, hâlâ kadının çıktığı kapıya bakıyordu.</p>

  <p>"Amma da güzel şeydi ha!" Hayran hayran gülümsüyordu. George, ona bir göz attı, sonra kulağından tutup sarstı.</p>

  <p>Kızarak:</p>

  <p>"Bana bak, andavallı, bu orospuya bakmak yok. Bana ne, ne derse desin, ne yaparsa yapsın, vız gelir. Böyle yılanları çok gördüm ben, adamı kodese tıktırmak için birebirdirler. Dokunma o karıya."</p>

  <p>Lennie, kulağını kurtarmaya çalışıyordu.</p>

  <p>"Bir şey yapmadım, George."</p>

  <p>"Yapmadın elbet, ama demin orada kapı aralığında karı baldırlarını gösterirken gözlerini ayırmıyordun maldan."</p>

  <p>"Bir kötülük geçmedi aklımdan, George. Namussuzum."</p>

  <p>"Zararı yok, yaklaşma o karıya, karışmam ha! Kapana kıstırırsın kuyruğunu. Bırak da Curley tutulsun o kapana. Almasaydı hergele."</p>

  <p>Tiksinerek ekledi:</p>

  <p>"Vazelinli eldiven. Garanti her gün çiğ yumurta yutar, eczanelere de bir sürü kuwet ilacı ısmarlar."</p>

  <p>Lennie birdenbire haykırdı:</p>

  <p>"Hoşuma gitmedi burası, George. Kötü yer burası. Gitmek istiyorum ben."</p>

  <p>"Biraz metelik tutuncaya kadar kalmak lazım. Çaresi yok, Lennie. Fırsat bulunca gideriz. Bu çirkef yere aşık olmadım ben de."</p>

  <p>Masaya giderek gene iskambil açmaya koyuldu.</p>

  <p>"Hiç sevmedim burasını," dedi. "Şeytan 'çek git' diye dürtüyor. Beş on dolar yapabilsek American River boyunca çıkıp altın yıkamaya gideriz. Günde iki üç dolar kazanabiliriz orada, belki de bir altın damarı buluruz, kimbilir."</p>

  <p>Lennie kaygılı bir tavırla ona eğildi:</p>

  <p>"Gidelim, George. Gidelim buradan. Kötü yer burası."</p>

  <p>George kesin bir tavırla:</p>

  <p>"Kalmamız lazım," dedi. "Herifler nerdeyse gelirler."</p>

  <p>Yandaki çeşmede akar suyun ve kımıldatılan kovaların sesi duyuluyordu. George, kağıtlarını gözden geçiriyordu.</p>

  <p>"Gidip yüzümüzü yıkasaydık. Ama kirlenmek için de bir şey yapmadık ki."</p>

  <p>Kapı boşluğunda çok uzun boylu bir adam belirmişti. Islanmış uzun siyah saçlarını geriye doğru tararken koltuğunun altında yassılmış bir fötr şapka tutuyordu. Ötekiler gibi, o da mavi bir pantalonla kısa ceket giymişti. Taranmasını bitirdikten sonra odaya girerek, ancak soylu kişilerle usta sanatçıların becerdikleri bir ihtişamla yürüdü. Arabacıydı ama, çiftliğin kıralı gibi bir şeydi, bir tek katır başlığıyla on altı, hatta yirmi katırı birden sürecek kudretteydi. Bir katırın sağrısına konmuş sineği, hayvana hiç değdirmeden bir kamçıyla öldürürdü. Hareketlerinde öylesine derin bir ağırbaşlılık ve sakinlik vardı ki, o söze başlayınca bütün konuşanlar dururdu. İtibarı o kadar büyüktü ki, ister politikadan söz edilsin, isterse aşktan, her konuda onun sözüne derhal inanılırdı. İşte arabacı Slim böyle bir adamdı. Dar ve uzun yüzünden yaşını kestirmek imkansızdı. Otuz yaş da verebilirdiniz ona, elli de. Kulakları kendisine söylenenden çok fazlasını işitir, ağır konuşması, düşünce değil, düşünceyi de aşar, bir anlayıştan haber verirdi. İri ve ince elleri, kutsal dansözlerin elleri kadar kıvraklıkla hareket ederdi.</p>

  <p>Ezilmiş şapkasını düzeltti, ortadan yarıp başına geçirdi.</p>

  <p>Odadaki iki adama iyicil bir bakışla baktı. Nezaketle:</p>

  <p>"Dışarda öyle kızgın bir güneş var ki, gözlerim kamaştı..." dedi. "İçeriyi göremiyorum. Yeni gelenler siz misiniz?"</p>

  <p>"Şimdi geldik," dedi George.</p>

  <p>"Arpa kaldırma işinde mi çalışacaksınız?"</p>

  <p>"Patron öyle dedi."</p>

  <p>Slim, masanın öbür yanında, George'un karşısında bir sandığa oturdu. Önüne tersine serilmiş kağıtlara baktı.</p>

  <p>"Umarım benim yanıma düşersiniz," dedi. Sesi çok tatlıydı.</p>

  <p>"Bizim postada iki gebeş var, bir arpa çuvalını bile ayırt etmesini bilmiyorlar. Siz hiç arpaya çalıştınız mı?"</p>

  <p>"Elbette çalıştık," dedi George. "Benim öyle dillere destan olacak bir marifetim yoktur ama, şu koca zebella yok mu, inan olsun, kaldırdığı yükü iki kişi kaldıramaz."</p>

  <p>Konuşulanları gözleriyle izlemiş olan Lennie, bu övgüyü işitince sevinerek gülümsedi. Slim de, George'un iltifatını bir bakışla onayladı. Masaya eğildi ve kullanılmış bir kağıdın kenarını çıtlattı:</p>

  <p>"Birlikte mi dolaşıyorsunuz?"</p>

  <p>Dostça bir edayla konuşuyor, gözleri bir şey sormadan adamı açılmaya davet ediyordu.</p>

  <p>George:</p>

  <p>"Evet," dedi, "birbirini tamamlayan iki insan gibiyiz."</p>

  <p>Başparmağıyla Lennie'yi gösterdi:</p>

  <p>"Pek akıllı değildir ama, işe gelince gözü yılmaz. Yaman oğlandır, yalnız pek akıllı değildir. Çok eskiden beri tanırım onu."</p>

  <p>Slim'in gözleri George'u delerek geçti. Düşünceli düşünceli:</p>

  <p>"Birlikte dolaşan insanlara çok rastlanmaz. Nedendir bilmem. Şu kör olası dünyada insanlar birbirlerinden korkuyorlar da ondan, belki."</p>

  <p>George: "İnsanın tanıdığı biriyle dolaşması daha hoş oluyor," dedi.</p>

  <p>Gürbüz ve iri kıyım bir adam girdi içeri. Başından sızan sular, başını yıkamış olduğunu belli ediyordu.</p>

  <p>"Hey Slim!" dedi, sonra durdu, George'la Lennie'yi süzdü.</p>

  <p>Slim, takdim makamında:</p>

  <p>"Şimdi gelmişler," dedi.</p>

  <p>İri adam: "Hoş geldiler," dedi. "Benim adım Carlson'dur."</p>

  <p>"Benim George Milton. Bunun da Lennie Small."<a href="../Text/Section0009.xhtml#Footnote0003" id="Feedback0003"><sup>[3]</sup></a></p>

  <p>Carison:</p>

  <p>"Küçük! ha," dedi. "Pek de küçüğe benzemiyor."</p>

  <p>"Hiç de küçük değil," diye tekrarladı.</p>

  <p>Bu şaka üzerine bir kahkaha attı.</p>

  <p>"Slim, ne diyecektim... Senin köpek nerede? Bu sabah arabanın altında yoktu da?.."</p>

  <p>Slim: "Dün akşam yavruladı," dedi. "Tam, dokuz tane. Dört tanesini hemen suda boğdum. Bu kadar yavruyu beslemeye gücü yetmeyecekti."</p>

  <p>"Demek, beş tane daha var?"</p>

  <p>"Evet, beş tane. En irilerini alıkoydum."</p>

  <p>"Ne cinsten olacak bunlar acaba?"</p>

  <p>"Bilmem," dedi Slim. "Herhalde çoban köpeği olmalı. Bizimki kızıştığı sıralarda ortalıkta itin başka çeşidi yoktu ki."</p>

  <p>Carlson devam etti:</p>

  <p>"Demek beş tana yavrun var. Hepsini büyütecek mısin?"</p>

  <p>"Bilmem, Lulu'dan meme emmeleri için bir süre kalmaları lazım herhalde."</p>

  <p>Carlson, düşünceli bir tavırla, dedi ki:</p>

  <p>"Hani, Slim, aklıma bir şey geldi de, Candy'nin şu musibet köpeği, o kadar ihtiyarladı ki, ayakları vücudunu taşıyamıyor. Üstelik de leş gibi kokuyor. Ne zaman odaya girse iki üç gün kokusu burnumdan gitmiyor. Neden Candy'ye köpeğini öldürmesini söylemiyorsun; seninkilerden birini büyütür. O köpek yaklaşmıyor mu bir mil uzaktan burnumun direği kırılıyor. Ağzında diş namına bir şey kalmamış, gözü görmez, yiyeceğini öğütemez Candy onu sütle besliyor. Başka bir şeycik çiğneyemiyor."</p>

  <p>George gözlerini Slim'den ayıramıyordu. Birden, zil çalmaya başladı, önce ağır ağır başlamışken, hızlana hızlana sonunda zilin vuruşu tek bir ses haline geldi. Başladığı kadar ani bir şekilde de duruverdi.</p>

  <p>Carlson: "Zil çalıyor," dedi.</p>

  <p>Dışarıda kapının önünden geçen adamların sesleri duyuldu. Slim, vakarla, ağır ağır kalktı.</p>

  <p>"Haydi çocuklar, yemek bitmeden yetişmeye bakmalı. İki dakika sonra zırnık bulunmaz."</p>

  <p>Carlson, Slim'e yol açtı, sonra ikisi de kapıdan çıktılar.</p>

  <p>Heyecanlı bir halde olan Lennie, George'a bakıyordu. George, kağıtları karmakarışık etti.</p>

  <p>"Merak etme, söylediklerini duydum, Lennie. Ondan bir tane isterim."</p>

  <p>Kendinden geçen Lennie: "Beyazlı kahverengili olsun ama," diye haykırdı.</p>

  <p>"Haydi yemeğe gidelim. Beyazlı kahverengilisi var mı, ne bileyim."</p>

  <p>Lennie yatağından kımıldamıyordu.</p>

  <p>"Şimdi sor ona, George. Ötekileri de öldürmesin."</p>

  <p>"Olur. Haydi gel, kalk ayağa."</p>

  <p>Lennie yatağından yuvarlanırcasına doğrularak ayağa kalktı, birlikte kapıya doğru yürüdüler. Tam kapı yanına geldikleri sırada Curley yıldırım gibi içeri daldı. Öfkeli bir sesle:</p>

  <p>"Buralarda bir kadın gördünüz mü?" diye sordu.</p>

  <p>George soğuk bir edayla: "Yarım saat kadar oluyor, gördük," dedi.</p>

  <p>"Ne halt karıştırıyordu burada?"</p>

  <p>George, hiç kımıldamadan, öfkeli gence lıakıyordu. Tahrik edici bir tonla:</p>

  <p>"Sizi aradığını söyledi," dedi.</p>

  <p>Curley, George'u ilk defa görüyormuş gibi bir tavır takındı. Ona ateş saçan gözlerle baktı, zihnen şöyle bir tarttı, ölçtü, biçti, sağlam yapısını gözden geçirdi. Sonunda:</p>

  <p>"Ne yana gitti?" diye sordu.</p>

  <p>George: "Ne bileyim?" dedi. "Arkasından bakmadım."</p>

  <p>Curley ona düşmanca baktı ve yarım daire çizerek kapıdan sıvıştı.</p>

  <p>George dedi ki: "Biliyor musun Lennie, şu hergeleyle bir gün kendim bir hır çıkaracağım diye korkuyorum. Ulan ne kenef suratı var be. Hadi yürü, Tanrı'nın cezası, yoksa ağzımızı havaya açacağız."</p>

  <p>Çıktılar. Güneş artık pencerenin altında ince bir çizgiden ibaret kalmıştı. Uzakta, bir tabak, çanak gürültüsü duyuluyordu.</p>

  <p>Bir an sonra, yaşlı köpek açık kapıdan topallayarak içeri girdi. Zor gören gözleriyle sağa sola bakındı. Etrafı kokladı, başını ön ayaklarının üstüne koydu. Curley yine kapıda göründü, odaya baktı. Köpek başını kaldırdı, fakat Curley birdenbire gidince, kırçıl başı yine ayaklarının üzerine düştü.</p>
</body>
</html>
