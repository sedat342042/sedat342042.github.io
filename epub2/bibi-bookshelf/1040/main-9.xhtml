<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">Eski nişanlı</span></h1>
<p>Ertesi gün başını siyah bir örtüyle kapatmış olan Aysel, merakın pençesinde kıvrandığı için acılı ailenin yas dönemine saygısızlık etme pahasına ısrarcı olan sersem gazetecinin yalvarmalarına dayanamıyor, beni alıp Hüseyin'in eski nişanlısı S af iyelerin konağına götürüyor. Diğer binalar gibi bu da yumuşak Mardin taşına nakışlar işlenerek yapılmış, oksitlenen taşın havayla temas ettikten sonra kızarmasıyla büyülü bir görünüme kavuşmuş. Kimbilir kaç kuşaktır güngörmüş, umur görmüş bir büyük ailenin konağı.</p>
<p>Bizi alt kattaki misafir salonunda kabul eden Safiye biraz etine dolgun olmasına rağmen, görür görmez, “Tanrım, ne kadar güzel” diye düşündüren kadınlardan. Güzelliği, sadece çöl gecesi gibi derin ve karanlık gözlerde arayan Ortadoğu'da, bahketli kadın daha makbuldür zaten, çenesinin altındaki küçük gıdısı çekiciliğini daha da artırıyor.</p>
<p>Aysel beni tanıttıktan sonra, önceleri üzgün ve kalbi kırık bir prenses gibi yakınan Safiye'nin, içinde kabaran öfke volkanının etkisiyle sertleşmeye başladığını görüyorum. Onurunun zedelenmiş olması, neredeyse, sevgiliden ayrılma acısını bastırır gibi. Güzel ve biçimli burnunun delikleri açılarak, “O senin abin olacak adam...” diye söz ediyor Hüseyin'den, adını ağzına almıyor. Kusura bakma Aysel ama o senin abin olacak adam nankörün, kıymet bilmezin, hasta ruhlunun biriydi, evet evet, gerçekten hasta ruhluydu, insan gidip de şeytana tapan paçavra, sümüklü bir kız yüzünden gül gibi hayatını bozar mı, gül gibi hayatını diyorum yahu; üstelik çocuklu, üstelik çocuğu kör, üstelik babası bile belli değil. Ne günah işledim de o abin olacak adam gibi bir vicdansıza çattım bilmiyorum ki. Babam başı yerde geziyor, anam ağlayıp duruyor, akrabalarımın kessen kanı akmayacak, ben de bu genç yaşımda reddedilen bir nişanlı durumuna düştüm. Seni severim Aysel, hem de çok severim, bilirsin ama kurban olduğum Allah, tez zamanda o abin olacak adamdan hesabını sorsun bunun. Hüseyin'den bayattaymış gibi söz etmeye başlaması bir an şaşırtıyor beni. Öyle bir belaya soksun ki başını, elâlemin namusuyla oynamanın ne demek olduğunu öğrensin.</p>
<p>Sonra ardı ardına beddualar sıralamaya başladı. Daha önce hiç duymadığım, işiteni dehşete düşüren, zengin bir beddua edebiyatı sökün etti. Bazılarını not etmeliyim diye düşündüm. Allah uyuz versin de tırnak vermesin, şeklindeki beddua favorim olarak başköşeye yerleşti. Allah uyuz versin de tırnak vermesin, ne demekti, ne korkunç bir işkenceydi kimbilir.</p>
<p>Safiye eski nişanlısından, bayattaymış gibi söz ediyor; Hüseyin uzaklarda can vermemiş, cenazesi oralardan getirilip köy mezarlığına gömülmemiş gibi. Demek ki bazı acıları ölüm bile unutturamıyor, bazı davranışlar ölümden sonra bile bağışlanmıyor diye düşünüyorum. O anda düşüncelerim Aysel'in ağzından dile geliyor. Safiyetim diyor, acını anlıyorum ama biz de açılıyız, Hüseyin Abim öldü artık, mevtanın arkasından böyle konuşma, biz de yaralıyız.</p>
<p>Bunun üzerine Safîye'nin gözlerinden saydam damlalar fışkırıyor birden, gamzelerinden aşağı süzülüyor, ben onu çok sevmiştim diyor, ben onu çok sevmiştim, çok çok sevdalanmıştım. Öldüğünü, yok olduğunu kabul edemiyorum bir türlü, şimdi Hüseyin yok mu artık, diye düşünüyorum, sonsuza kadar yok mu artık, vardı ama yok oldu, nasıl olabilir böyle bir şey. Kafam çok karışıyor, bir yandan da bana yaptığını da affedemiyorum.</p>
<p>Bu kızın kafasında öfke ile sevdanın, gurur ile aşağılanma duygusunun, intikam ile matemin dolaşık bir yün yumağı gibi iç içe geçtiğini görüyor, bir parça üzülüyorum.</p>
<p>Acaba diyor, ölümünde benim kargışlarımın da etkisi oldu mu diye düşünmeden edemiyorum. O kadar içten beddua ettim, kargışlar yolladım ki ona, Allah bana yaptıklarını sana misliyle çektirsin diye secdeye kapanıp öyle beddualar ettim ki sanki canımdan can koptu. Acaba ben mi öldürmüş oldum onu, bu da aklımdan çıkmıyor.</p>
</body>
</html>