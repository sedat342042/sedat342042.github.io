<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>İKİNCİ ÇAĞ</title>
</head>

<body>
  <h2 class="h21">İKİNCİ ÇAĞ</h2>

  <p>O günler, Orta Dünya'daki İnsanlar için karanlık yıllardı, ama Númenór'un görkemli yıllarıydı. Orta Dünya'daki olayların kayıtları çok az ve kısadır, tarihleri genellikle kesin değildir. Bu çağın başlangıcında Yüce Elfler'in çoğu hâlâ Orta Dünya'da yaşıyordu. Onların büyük bölümü Ered Luin'in batısındaki Lindon'a yerleşmişlerdi; ama Barad-dûr'un yapılmasından önce birçok Sindar, doğuya geçmiş ve uzaklardaki ormanların içlerinde birtakım krallıklar kurmuşlardı, oralardaki halkın büyük bölümü Orman Elfleriydi. Bu krallıklardan birisi, Ulu Yeşilorman'ın kuzeyindeydi ve kralı Thranduil'di. Lindon'da, Lune'un kuzeyine, sürgündeki Noldor krallarının son varisi olan Gil-galad yerleşmişti. Batı Elfleri'nin Yüce Kralı olarak kabul edilirdi. Lindon'da, Lune'un güneyine bir süre için Thingol'ün akrabası olan Celeborn yerleşmişti; onun karısı Elf kadınlarının en yücesi olan Galadriel'di. Galadriel ise, bir zamanlar Nargothrond Kralı olan ve yaşamını Barahir oğlu Beren'i korumak için feda eden, İnsanların Arkadaşı Felagund Finrod'un kız kardeşiydi. Daha sonra Noldor'un bir bölümü Puslu Dağlar'ın batısına, Moria'nın Batı Kapısı'nın yakınlarındaki Eregion'a gitti. Çünkü Moria'da mithril'in keşfedildiğini öğrenmişlerdi. Noldor halkı güçlü zanaatkarlardı ve Cücelerle olan ilişkileri Sindar'a göre çok daha dostçaydı; ama iki halkın arasındaki dostluk gelişti ve Durin halkıyla ile Eregion'un demircileri arasında oluşan dostluk gibisi iki ırk arasında asla görülmemişti. Eregion'un Efendisi olan Celebrimbor, halkının zanaatkârlarının en görkemlisiydi; ve Fëanor'un soyundan geliyordu.</p>

  <p><span class="t7">Y</span><span class="t7">ı</span><span class="t7">l</span></p>

  <p>y.1 Gri Limanlar'ın kuruluşu.</p>

  <p>y.32 Edain, Númenór'a ulaşır.</p>

  <p>y.40 Birçok Cüce Ered Luin'deki eski kentlerini terk ederek Moria'ya gider ve orada çoğalırlar.</p>

  <p>y.442 Tar-Minyatur Elros'un ölümü.</p>

  <p>y.500 Sauron yeniden Orta Dünya'da harekete geçmeye başladı.</p>

  <p>y.548 Silmarien, Númenór'da doğdu.</p>

  <p>y.600 Orta Dünya kıyılarında ilk Númenórean gemileri görüldü.</p>

  <p>y.750 Noldor halkı tarafından Eregion kuruldu.</p>

  <p>y.1000 Sauron, Númenóreanların büyüyen gücünü fark ederek korktu ve kalesini inşa edeceği ülke olarak Mordor'u seçti. Barad-dûr'u inşa etmeye başladı.</p>

  <p>1075 Tar-Ancalime, Númenór'un ilk Hükümdar Kraliçesi oldu.</p>

  <p>1200 Sauron, Eldar'ı baştan çıkarmaya çalıştı. Gil-galad, onunla ilişkiye girmeyi reddetti; ama Eregion demircileri onun tarafına geçti. Númenóreanlar, düzenli limanlarını inşa etmeye başladı,</p>

  <p>y.1500 Sauron'un öğrettikleriyle Elf demircileri ustalıklarının zirvesine ulaştı. Güç Yüzükleri'ni dövmeye başladılar,</p>

  <p>y.1590 Üç Yüzük'ün yapımı Eregion'da tamamlandı,</p>

  <p>y.1600 Sauron, Orodruin'de Tek Yüzük'ü dövdü. Barad-dûr'u tamamladı. Celebrimbor, Sauron'un planlarının farkına vardı.</p>

  <p>y.1693 Elfler ve Sauron Savaşı başladı. Üç Yüzük gizlendi.</p>

  <p>y.1695 Sauron'un güçleri Eriador'a saldırdı. Gil-galad, Elrond'u Eregion'a gönderdi.</p>

  <p>y.1697 Eregion yakılıp yıkıldı. Celebrimbor'un ölümü. Moria kapılan kapandı. Elrond, Noldor halkından geriye kalanlarla birlikte geriye çekildi ve Imladris'i kurdu.</p>

  <p>y.1699 Sauron, Eriador'u istila ederek ele geçirdi.</p>

  <p>y.1700 Tar-Minastir, Númenór'dan Lindon'a büyük bir donanma gönderdi. Sauron bozguna uğratıldı.</p>

  <p>y.1701 Sauron, Eriador'dan atıldı: Batı ülkelerinde uzun bir süre için barış hüküm sürdü.</p>

  <p>y.1800 Yaklaşık olarak bu yıllarda Númenóreanlar, kıyılardaki hükümdarlıklarını oluşturmaya başladı. Sauron, gücünü doğuya doğru kaydırdı. Númenór'un üzerine gölge çöktü.</p>

  <p>y.2251 Tar-Atanamir tahta çıktı. Númenóreanlar arasında bölünmeler ve isyan başladı. Yaklaşık bu dönemde Dokuz Yüzük'ün köleleri olan Nazgûl ya da Yüzüktayfları ilk kez görüldü.</p>

  <p>y.2280 Umbar, Númenór'un güçlü bir kalesi haline getirildi.</p>

  <p>y.2350 Pelargir inşa edildi. Númenór'lu Sadıklar'ın ana limanı haline geldi.</p>

  <p>y.2899 Ar-Adûnakhor, tahta çıktı.</p>

  <p>y.3175 Tar-Palantir'in tövbe edişi. Númenór'da iç savaş.</p>

  <p>y.3255 Altın Ar-Pharazôn, tahtı ele geçirdi.</p>

  <p>y.3261 Ar-Pharazön yelken açar ve Umbar'da kara çıkar.</p>

  <p>y.3262 Sauron, esir olarak Númenór'a getirildi; sonraki yıllar boyunca Kralı baştan çıkarır ve Númenóreanları çürütür.</p>

  <p>y.3310 Ar-Pharazôn, Büyük Donanma'yı inşa etmeye başlar.</p>

  <p>y.3319 Ar-Pharazôn, Valinor'a saldırır. Nümenor'un sulara gömülüşü. Elendil ve oğulları kaçar.</p>

  <p>y.3320 Sürgündeki Krallıklar'ın kuruluşu : Arnor ve Gondor. Taşlar paylaşılır. Sauron, Mordor'a döner.</p>

  <p>y.3429 Sauron, Gondor'a saldırır. Minas Ithil'i ele geçirir ve Ak Ağaç'ı yakar. Isildur, Anduin boyunca kaçarak kuzeydeki Elendil'in yanına gider. Anârion, Minas Anor ve Osgiliath'ı savunur.</p>

  <p>y.3430 İnsanlar ve Elfler arasında Son İttifak oluşturulur.</p>

  <p>y.3431 Gil-galad ve Elendil, doğuya Imladris'e harekete geçerler.</p>

  <p>y.3434 İttifak ordusu Puslu Dağlar'ı aşar. Dagorland Savaşı ve Sauron'un yenilgisi. Barad-dûr Kuşatması başlar.</p>

  <p>y.3440 Anârion katledilir. Sauron, Elendil ve Gil-galad tarafından ölümleri pahasına yere yıkılır. Isildur, Tek Yüzük'ü alır. Sauron kaçar ve Yüzüktayfları gölgelerin içine çekilir.</p>

  <p>İkinci Çağ, sona erer.</p>

  <p><span class="t9">&nbsp;</span></p>
</body>
</html>
