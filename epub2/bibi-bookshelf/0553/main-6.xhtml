<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4><a id="bookmark0"></a><span class="font4" style="font-weight:bold;">İKİNCİ ÇAĞ</span></h4>
<p><span class="font10">I</span></p>
<p><span class="font4" style="font-weight:bold;">NÜMENOR ADASI ÜZERİNE GENEL BİR BİLGİ</span></p>
<p><span class="font4" style="font-weight:bold;">Nümenor Adası üzerine bu bölümde karşınıza çıkacak olan bilgiler, Gondor Krallarının arşivlerinde uzunca bir zamandır saklanmakta olan tariflerden ve basit haritalardan derlenmiştir. Aslına bakılırsa, bunlar bir zamanlar bu ada üzerine yazılıp çizilmiş olan&#160;belgelerin pek azını yansıtmaktadır, çünkü normalde bütün tarihi&#160;ve coğrafi bilgiler Nümenorlu âlimler tarafından kayıt altına alınırken, Nümenor'un en görkemli çağını yansıtan hemen hemen&#160;tüm sanat eserleri ve bilimsel eserler gibi burada okuyacaklarınız&#160;da Çöküş sırasında yok olup gitmiştir.</span></p>
<p><span class="font4" style="font-weight:bold;">Gondor'da veya Imladris'te -ki Kuzey Nümenor krallarından artakalan hazineler de Elrond tarafından orada koruma altına&#160;alınmıştı- saklanan dökümanlar bile ihmalkarlık yüzünden zamanla kaybolmuş veya zarar görmüştür. Çöküş'ten sonra sağ kalıp&#160;Orta-Dünya'da yaşamını sürdürenler </span><span class="font8">Akallabeth,</span><span class="font4" style="font-weight:bold;"> yani Yitip Giden&#160;adını verdikleri eski yurtlarına ve halklarının oradaki yaşantısına&#160;“özlem duyduğunu” söylese ve aradan uzun yıllar geçtiğinde bile&#160;kendilerini bir çeşit sürgünde kabul etse de, Bahşedilen Diyar'ın&#160;tarihe karışıp Nümenor'un sonsuza dek ortadan kalktığı anlaşılınca, çok az istisna dışında hepsi, Nümenor Adası'nın tarihinden&#160;geriye kalanlar üzerine araştırma yapmayı zaman kaybı olarak&#160;görmüş ve bunun gereksiz pişmanlıkları hortlatmaktan başka bir&#160;sonuç doğurmayacağını iddia etmiştir. Elde kalan ve sonraki nesillerin geneli tarafından bilinen tek öykü, Ar-Pharazön ve onun&#160;lanetli donanınası hakkındakidir.</span></p>
<p><span class="font4" style="font-weight:bold;">Nümenor'un coğrafi şekli genel görünüşü itibariyle beş köşeli bir yıldıza, yani bir pentagrama benziyordu; adanın merkez noktasından kuzey, güney, doğu ve batıda yarımada biçiminde uzanan beş büyük burnun her birinin ucuna değin mesafe dört yüz&#160;kilometre kadardı. Bu çıkmaların her biri ayrı bir bölge olarak&#160;kabul edilmiş ve baktığı genel istikamete göre adlandırılmıştı: Fo-rostar (Kuzey Diyarı), Andustar (Kuzeybatı Diyarı), Hyarnustar&#160;(Güneybatı Diyarı), Hyarrostar (Güneydoğu Diyarı) ve Orrostar&#160;(Doğu Diyarı). Adanın orta kesimine ise Mittalmar (Orta Diyar)&#160;denirdi ve aynı adı taşıyan körfezin dibindeki Römenna ve çevresi&#160;haricinde denize sınırı yoktu. Mittalmar’ın küçük bir kesiti geri&#160;kalan topraklardan ayrılmış olup buraya Arandor, yani Kraldiyarı&#160;denirdi. Az önce bahsi geçen Römenna Limanı’nın yanı sıra Me-neltarma ve Kralların Şehri Armenelos, Arandor sınırları içinde&#160;yer almaktaydı; Nümenor’un en kalabalık nüfusa sahip bölgesi&#160;her daim burası olagelmiştir.</span></p>
<p><span class="font4" style="font-weight:bold;">Mittalmar, adanın beş burnunu oluşturan yarımadalardan (bu yarımadalar üzerinde bulunan kimi dağlar ve yükseltiler sayılmazsa) daha yüksek bir rakıma sahipti; yeşil bayırlar ve alçak tepelerle&#160;kaplı olan bu yörede çok az ağaç göze çarpardı. Mittalmar’ın merkezine yakın bir noktada, Eru Ilüvatar inanışının müritleri tarafından kutsal kabul edilen ve Meneltarma, yani Göğe Yükselen Sütun&#160;adı verilen yüce bir dağ bulunuyordu. Bu dağın etekleri engebesiz&#160;ve çimen kaplı olmakla beraber, meyil giderek artıyor ve belli bir&#160;noktadan sonra daha yükarı tırmanmak imkânsız hale geliyordu;&#160;bu yüzden, dağın güney eteğinde başlayan ve zirvenin kuzeye bakan yamacının hemen dibinde sona erene dek helezon şeklinde&#160;yukarı çıkan rüzgarlı bir yol inşa edilerek tepeye ulaşmak olanaklı&#160;hale getirilmişti. Dağın zirvesi bir nebze basık ve düz bir yapı sergilediğinden, buraya kalabalık kitleleri toplamak mümkünse de,&#160;bu zirve Nümenor tarihi boyunca el değmemiş şekilde kalmıştı.&#160;Buraya ne bir bina yapılmış, ne bir anıt dikilmiş ne de işlenmemiş&#160;taşlar üst üste koyularak burada bir kümbet oluşturulmuştu; kaldı ki, adadaki uygarlığın en şaşaalı döneminde bile Nümenorlular&#160;tapınak dikme gibi bir alışkanlığa sahip olmamıştı... ta ki Sauron&#160;gelinceye kadar. O zamana dek bu zirvede kimsenin eline silah&#160;veya benzer bir gereç aldığı görülmemiş, kraldan başka hiç kimseye söz hakkı verilmemişti. Her sene sadece üç kez olmak üzere&#160;tertip edilen törenlerde kral halkına seslenir ve dua ederdi: İlkbaharın gelişiyle beraber yeni bir yılın başlaması şerefine </span><span class="font8">Erukyerme&#160;</span><span class="font4" style="font-weight:bold;">ayininde, yaz ortasında Eru Ilüvatar’ın şerefine </span><span class="font8">Erulaitale</span><span class="font4" style="font-weight:bold;"> ayininde ve sonbaharın bitmeye yaklaştığı dönemde yine Eru Ilüvatar’a&#160;şükran sunmak için düzenlenen </span><span class="font8">Eruhantale</span><span class="font4" style="font-weight:bold;"> ayininde. Bu törenler&#160;sırasında, beyaz elbiselere bürünmüş ve başına bir çelenk geçirmiş olan kral peşinde kalabalık bir topluluk olduğu halde helezon&#160;şeklindeki yol boyunca derin bir sessizlik içinde yürüyerek dağın&#160;zirvesine tırmanırdı. Normal zamanlarda da halktan kimselerin&#160;yalnız başına veya beraberce dağın zirvesine çıkmasının önünde&#160;herhangi bir engel yoktu; ama böyle anlarda bile ortama öyle bir&#160;sessizlik hakim olurdu ki, Nümenor ve tarihçesi hakkında hiçbir&#160;bilgisi olmayan bir yabancı aniden oraya gelip de bu manzaraya&#160;tanık olsa, ister istemez etki altında kalır ve yüksek sesle konuşma cüreti gösteremezdi. Kartallar dışında hiçbir kuş uğramazdı&#160;bu dağa. Birisi zirveye yaklaşacak olursa, havada aniden beliren&#160;üç kartal tepenin batıya bakan ucundaki üç ayrı kayanın üzerine&#160;konar; bu hayvanlar sadece Üç Ayin sırasında kayalara konmayıp&#160;kitlenin üzerinde daireler çizerek havada uçmayı sürdürürlerdi.&#160;Manwe’nin Şahitleri diye adlandırılan bu üç kartalın, Kutsal Dağ'a&#160;göz kulak olmak üzere Aman’dan bizzat Manwe tarafından gönderildiğine inanılırdı.</span></p>
<p><span class="font4" style="font-weight:bold;">Meneltarma’nın etekleri giderek alçalarak nihayet çevredeki düzlüklerle narince birleşir, sonra da, tıpkı bir ağacın kökleri gibi, her biri adanın denize doğru uzanan beş burnundan birinin&#160;bulunduğu yöne doğru dağılan sırtlar halinde arazide ilerlemeyi&#160;sürdürürdü; Tarmasundar, yani Sütunun Kökleri denirdi bu sırtlara. Dağın güneybatı yamacı ile zirveye çıkmak için meydana&#160;getirilmiş olan yol arasında, yönü güneydoğuya bakan çukur bir&#160;vadi oluşmuştu. Noirinan, diğer bir deyişle, Mezarlar Vadisi’ydi&#160;buranın adı; çünkü vadinin dağın yamacına sırtını verdiği noktadaki kayalara, içinde Nümenor’un geçmiş kral ve kraliçelerinin&#160;gömülü olduğu mezar odaları kazılıydı.</span></p>
<p><span class="font4" style="font-weight:bold;">Yine de, Mittalmar büyük ölçüde çayırlık bir bölgeydi. Güneybatısında bulunan Emerie adlı otlaklar Çobanların başlıca yerleşim bölgesiydi.</span></p>
<p><span class="font4" style="font-weight:bold;">Adanın en bereketsiz topraklarının yoğunlaştığı bölgesi olan Forostar’ın zemini genelde taşlıktı ve batısındaki, üzeri fundalık&#160;kaplı yüksek tepelerin eteklerindeki köknar ve melezçam korulukları sayılmazsa, bu bölgede çok az ağaca rastlanırdı. Kuzey&#160;Burnu’na doğru gidildikçe toprak yükselip kayalık tepelere bürünüyor, bu tepelerin en yüksek zirvesi olan Sorontil ise muazzam yarların üzerinde dimdik göğe uzanıyordu. Bu kayalık, pek&#160;çok kartalın yuvasıydı aynı zamanda; ve yine bu bölgede Tar-Meneldur Elentirmo yıldızların hareketlerini daha iyi gözleyebilmek için uzun bir kule inşa ettirmişti.</span></p>
<p><span class="font4" style="font-weight:bold;">Yüksek mevkilerinde denize bakan köknar koruları göze çarpan Andustar’ın kuzey kesimleri de benzer şekilde kayalıktı. Ağızları batıya dönük üç küçük koy, kayalıkları bıçak gibi kesmiş gibi ortaya çıkıyordu denizin kıyısında; yine de deniz çoğu&#160;noktada yarların dibinde başlamıyor, ikisinin arasında dar bir&#160;sahil şeridi uzanıyordu. Sözü geçen üç koydan en kuzeydeki&#160;Andünie Koyu olup, Günbatımı anlamına gelen ve onunla aynı&#160;ismi taşıyan büyük bir limana ev sahipliği yapardı. Bu limanın&#160;kent merkezi kıyının hemen bitişiğinde bulunmakla birlikte, iç&#160;kısımlardaki dik kayalıkların üzeri de irili ufaklı başka yerleşimlerle doluydu. Andustar’ın güney kesimleri ise çoğunlukla ekilebilir araziydi ve orada da, üzeri huş ve kayın ağacı toplulukları ile&#160;süslü yükseltiler ve meşe ve karaağaçları bağrına basmış kuytu&#160;vadiler bulunuyordu. Andustar ve Hyarnustar yarımadalan arasında, yüzü Eressea’ya dönük olması dolayısıyla Eldanna adı verilmiş büyük bir koy yer alırdı ve kuzeyden kayalıklarla ayrıldığı&#160;ve batı denizlerine açık bir pozisyon arz ettiğinden, toprakları&#160;sıcak olur ve adanın geri kalanından çok daha bol yağış alırdı.&#160;Eldanna Koyu’nun merkezinde Nümenor’un limanları içinde en&#160;güzeli kabul edilen Yeşil Eldalonde yer alıyordu; geçmiş dönemlerde Eressea'daki Eldar halkının o rüzgar gibi ilerleyen beyaz gemilerinin uğrak yeri olmuştu burası.</span></p>
<p><span class="font4" style="font-weight:bold;">Denize doğru uzanan yamaçlardan iç kısımlara kadar, Yeşil Eldalonde'yi çevreleyen topraklar ada halkının vaktiyle Batı'dan&#160;getirmiş olduğu yaprak dökmeyen cinsten hoş kokulu ağaçlarla zaman içinde öylesine kaplanmıştı ki, ortaya çıkan manzara karşısında Eldar bile hayranlığını gizleyememiş ve buranın&#160;Eressea'daki herhangi bir limandan geri kalır yanı olmadığını&#160;belirtmişti. Nümenor'un en büyük gurur kaynağı olan bu yemyeşil doğa, ada yok olup gittikten sonra bile sayısız şarkıya konu&#160;olmuştu; çünkü oraya özgü ağaçların içinde pek azının Bahşedilen Diyar'ın doğusundaki topraklarda çiçek açtığı görülmüştü:&#160;</span><span class="font8">Oiolaire</span><span class="font4" style="font-weight:bold;"> ve </span><span class="font8">lairelosse, nessamelda, vardarianna, taniquelasse</span><span class="font4" style="font-weight:bold;"> ve kızıl renkli topak topak meyveleriyle </span><span class="font8">yavannamire.</span><span class="font4" style="font-weight:bold;"> Çiçeklerinden,&#160;yapraklarından ve hatta dış kabuklarından yayılan birbirinden&#160;güzel esanslar sayesinde çevrelerinde bir koku cümbüşü oluşturan bu bitkilere, Nısimaldar, yani Mis Kokulu Ağaçlar denmişti.&#160;Her ne kadar Eldalonde'deki kadar verimli sonuç alınamasa da,&#160;bu ağaçların birçoğu Nümenor'un farklı bölgelerinde de yetiştirilmek istenmiş; tohumları ekildikten bu yana geçen beş yüzyıldan&#160;sonra yerden yüksekliği en az Eressea'daki benzerlerininki kadar&#160;olan altın renkli maliname'nin ise yalnızca adanın bu kısmında&#160;tutunabildiği görülmüştü. Kabuğu düz ve gümüşi renkte olan ve&#160;her zaman tek bir gövde üzerinde yükselen bu ağacın dalları tıpkı kayın ağacınınkiler gibi kıvrılarak yukarı meyleden bir özellik&#160;sergilemekteydi. Onlardan biraz daha büyük olmakla beraber şeklen kayın ağacınınkileri andıran yapraklarının üstü açık yeşil, altı&#160;ise gümüş rengi olup, güneşin altında parıltılar saçardı; sonbahar&#160;geldiğinde ise bu yapraklar dökülmez, onun yerine, gümüşi renklerinin altın sarısına dönüştüğü gözlemlenirdi. Bu ağacın çiçekleri&#160;ilkbaharın gelişiyle beraber kiraz misali salkım salkım açar ve bu&#160;durum yaz boyunca böyle sürüp giderdi; çiçekler açar açmaz da&#160;yapraklar dökülür ve bu sayede ilkbahar ve yaz mevsimleri süresince </span><span class="font8">malinomi’ye</span><span class="font4" style="font-weight:bold;"> dışarıdan bakanlar, ayağının dibindeki halı ile&#160;tepesindeki çatının altından, sütunlarının ise grimsi bir gümüşten&#160;oluştuğu bir koru bütünüyle karşılaşırlardı.<sup>1</sup> Bu ağaçların verdiği&#160;meyve, kili andıran gümüşi tondaki bir çeşit ceviz olup, bunlardan&#160;bazıları Nümenor’un altıncı kralı Tar-Aldarion tarafından Lindon&#160;kralı Gil-galad’a hediye verilmişti. Ne var ki, bu ağaçlar Lindon&#160;diyarında bir türlü kök salamamış, Gil-galad da bunların bazısını akrabası olan Galadriel’e vermişti. Galadriel’in gücünün etkisi&#160;altında, Anduin Nehri’nin yanı başındaki Lothlorien’in güvenlikli ortamında Yüksek Elfler nihayet Orta-Dünya’yı terk edene dek&#160;büyüyüp çiçek açmayı başaran bu ağaçlar, yine de Nümenor’daki&#160;</span><span class="font8">malinome</span><span class="font4" style="font-weight:bold;"> korularının haşmetine ve güzelliğine erişememişti.</span></p>
<p><span class="font4" style="font-weight:bold;">Nunduine Nehri Eldalonde’de denize kavuşur ve geçtiği yol üzerinde, kıyılarında yetişen hoş kokulu çalıları ve çiçeklerinden&#160;dolayı bu adı almış olan küçük Nısinen Gölü’nü meydana getirirdi.</span></p>
<p><span class="font4" style="font-weight:bold;">Nümenor Adası’nın güneybatı burnu olan Hyarnustar’ın batı kesimi dağlık olup, batı ve güney kıyılarında derin uçurumlar&#160;mevcuttu; doğuya gidildikçe ise üzeri üzüm bağlarıyla dolu sıcak&#160;ve bereketli bir toprakla karşılaşılırdı. Her biri genişçe bir alan üzerine yayılmış olan Hyarnustar ve Hyarrostar burunlarının birbirine hayli uzak olmasından ötürü, her iki burnun o uzun kıyılarında deniz ve kara Nümenor’un başka hiçbir yöresinde görülmediği&#160;ölçüde nazikçe birbirini kucaklıyordu. Kaynağını Meneltarma’nın&#160;eteklerindeki Noirinan Vadisi’nden fışkıran pınarlardan alan ve&#160;adanın başlıca ırmağı olan Siril -ki batıdaki Nunduine haricinde&#160;Nümenor’un tüm diğer nehirleri denize doğru çalkalanarak akan&#160;kısa ve şiddetli akıntılardan ibaretti- Mittalmar boyunca güneye&#160;doğru inerken giderek daha kavisli bir yapıya bürünerek ve dolayısıyla hızı da azalarak, en sonunda bu kesimde denizle buluşuyordu. Nehrin denize kavuştuğu bölge geniş bataklıklar ve kamış&#160;dolu sazlıklarla kaplı olup, nehrin kolları son demlerde aralarında&#160;büyük kumullar bırakacak biçimde ana akıntıdan kopup adeta bir&#160;delta oluşturuyordu. Her iki yana doğru kilometrelerce uzayıp giden geniş beyaz kumsallar ve gri çakıllıklada dolu bu alan, bataklıkların ve göletlerin arasına serpiştirilmiş sert zeminli adacıklarda&#160;kurdukları köylerde, Nindamos’un önderliğinde yaşamlarını sürdüren balıkçıların da yurduydu aynı zamanda.</span></p>
<p><span class="font4" style="font-weight:bold;">Zengin bir bitki örtüsüne sahip olan Hyarrostar’daki ağaç çeşitliliği arasında, başka hiçbir işlevi olmadığı halde sırf çiçeklerinin güzelliğiyle halkın beğenisini kazanmış olan </span><span class="font8">laurinque</span><span class="font4" style="font-weight:bold;"> ağaçları ön plana çıkıyordu. Bu ağaç ismini aşağılara kadar sarkan sapsarı çiçeklerle bezeli dallarına borçluydu; Eldar halkının ağzından Valinor'un Altın Ağacı ile ilgili pek çok öykü dinleyen bazı&#160;kimseler ise, bu ağacın tohumunun, hakkında anlatılanları çokça&#160;işittikleri şu dillere destan Laurelin'den alınıp bizzat Eldar tarafından kendi adalarına getirildiğine inandığından, ona bu efsanevi&#160;ağacın ismini layık görmüşse de, bu inanış gerçeği yansıtmıyordu.&#160;Tar-Aldarion’un hüküm sürdüğü günlerden beri, Hyarrostar’da&#160;tersanecilikte kullanılacak cinste kereste elde etmek üzere koruculuk yapılırdı.</span></p>
<p><span class="font4" style="font-weight:bold;">Adanın geri kalan bölgelerine oranla daha soğuk bir yer olmasına rağmen, burnunun uç kısmına doğru yükselen tepeler sayesinde kuzeydoğudan esen soğuk rüzgarlardan korunan Orrostar’ın iç kesimlerinde, özellikle de Arandor’la sınırdaş olan&#160;bölgelerinde bol tahıl yetişirdi.</span></p>
<p><span class="font4" style="font-weight:bold;">Nümenor’un genel yapısı, üzerindeki yükseltiler biraz güneye biraz da doğuya eğilmekle beraber, denizin dibinden dümdüz yukarı çıkmış gibi bir görünüme sahipti ve güney kıyıları hariç&#160;adanın hemen hemen tüm sahil şeritlerinde denize doğru uzanan&#160;sarp kayalıklar ve bıçakla kesilmiş gibi dimdik duran yarlar bulunuyordu. Nümenor Adası’nın tüm sahilleri, ynvalarını denize yakın yerlere kuran ve suya dalıp çıkarak veya su yüzeyinde pinekleyerek vakit geçiren akılalmaz derecede çok kuşla kaynıyordu.&#160;Öyle ki, Nümenorlu denizciler, gözleri görmeseydi bile, sırf kıyıdaki kuşların çıkardığı yoğun gürültüden, gemilerinin Nümenor&#160;Adası'na yaklaştığını tahmin edeceklerini belirtirdi. Karaya ne&#160;zaman bir gemi yanaşsa, büyük sürüler halinde havalanan kuşlar denizcilere hoşgeldin dercesine geminin üstünde uçuşurlar,</span></p>
<p><span class="font4" style="font-weight:bold;">öldürülmeye ya da bilinçli bir saldırıya uğramaya alışık olmadıkları için de bunu yaparken hiç ürkmezlerdi. Bazıları seyahatleri sırasında gemilere eşlik eder, onlarla beraber Orta-Dünya’ya kadar&#160;gittikleri bile olurdu. Tıpkı sahillerde olduğu gibi, Nümenor’in iç&#160;kesimlerinde de, çalıkuşundan büyük olmamakla beraber kırmızı&#160;rengiyle ondan ayrılan ve kulak tırmalayıcı sesiyle ada halkının&#160;tahammül sınırlarım zorlayan hirinhi’den Manwe’nin elçisi kabul&#160;edilip kutsal sayılan ve Valar’ın kötülüğünü ve nefretini kusmaya&#160;başladığı günlere gelininceye kadar dokunulmazlığı zedelenmeyen kartallara dek, çok çeşitli ve kalabalık bir kuş nüfusu yaşıyordu. Nümenor’un ilk kralı Elros Tar-Minyatur’un döneminden&#160;Tar-Atanamir’in oğlu Tar-Ancalimon’unkine kadar geçen iki bin&#160;yıl süresince, Armenelos kraliyet sarayının en yüksek kulesinin&#160;tepesine yaptıkları yuvada bir çift kartal yaşayagelmiş, her kralın&#160;kendinden bir önceki gibi bu kartalların varlığına müsamaha göstermesi gelenek halini almıştı.</span></p>
<p><span class="font4" style="font-weight:bold;">Nümenor’da bir yerden bir yere gitmek isteyen herkes at sırtında seyahat ederdi; kadınıyla erkeğiyle tüm Nümenorlular ata binmekten büyük haz alır ve atlara saygıyla yaklaşan ada halkı&#160;onlara asaletlerine yaraşacak haralar hazırlardı. Uzak mesafelerden verilen komutları duymak ve bunlara göre hareket etmek&#160;için eğitilen bu atlarla ilgili eski efsanelerde, en gözde adarıyla&#160;aralarında büyük bir sevgi bağı kuran kadın veya erkek sahiplerinin onları düşünce yoluyla bile yanına çağırabildiğinden bahsedilirdi. Bu yüzdendir ki, önceki yüzyıllarda at arabaları ve diğer&#160;binek araçları yaygın şekilde kullanılmadığından ve büyük çaplı&#160;yüklerin deniz yoluyla taşınması tercih edildiğinden, hayvanların&#160;rahat ilerlemesini sağlayıp at sırtında yapılan bireysel seyahatleri&#160;kolaylaştırmak amacıyla, Nümenor’daki yolların büyük çoğunluğu üzerine taş döşenmeden bırakılmıştı. Adanın tekerlekli binek vasıtalarıyla seyahat etmeye elverişli en büyük ve eski yolu,&#160;Nümenor’un en büyük limanı olan doğudaki Römenna’dan başlayıp Armenelos kraliyet şehrine, oradan da Mezarlar Vadisi ile&#160;Meneltarma’ya giden yoldu; çok önceleri ortaya çıkan gereklilik&#160;üzerine, bu yol Forostar sınırları içinde kalan Ondosto’ya, oradan&#160;da batıdaki Andünie’ye dek uzatılmıştı. Yapı işçiliği için büyük&#160;önem taşıyan taşları Kuzey Diyarı’ndan, keresteyi ise batıdaki&#160;zengin ormanlara sahip bölgelerden taşıyan yük arabalarına bu&#160;yol üzerinde sıkça rastlanırdı.</span></p>
<p><span class="font4" style="font-weight:bold;">Edain halkı Nümenor’a gelirken birbirinden farklı pek çok za-naati ve bunların yanı sıra, özenle muhafaza ettikleri kendi ilim ve geleneklerine Eldar’dan öğrendikleri sayısız hüneri de eklemiş&#160;olan birçok ustayı beraberlerinde getirmişse de, bu zanaatkarlar&#160;hünerlerini sergilemekte kullanacakları dışında yanlarına çok az&#160;malzeme alabilmişti. Nümenor’daki madenlerden ise öteden beri&#160;hep değerli taşlar çıkardı. Yanlarında altından ve gümüşten yapılma hazine değerinde nesneler ile nadir bulunan kıymetli taşlar&#160;getiren zanaatkarlar bunların benzerini Nümenor’da bulamayınca&#160;hayal kırıklığı yaşamıştı. Bu tür mücevherata büyük bir tutkuyla&#160;bağlıydılar ve ileriki süreçte Gölge’nin tesiri altına girip hor gördükleri Orta-Dünya halklarına karşı aşağılayıcı ve fazlaca kibirli&#160;bir tavır takınmalarına yol açan da, açgözlülük boyutuna varacak&#160;olan bu tutkularıydı. Aralarında dostane ilişkilerin kurulu olduğu dönemde Eressea’daki Elfler ile birbirlerine altın, gümüş ve&#160;değerli taşlardan yapılma mücevherler hediye ederlerdi; kralların&#160;gücünün henüz doğu anakarasının kıyılarına sıçramamış olduğu&#160;yüzyıllarda bu tür madenlerin ender bulunduğu ve dolayısıyla&#160;pek kıymetli sayıldığını akıldan çıkarmamak gerekir.</span></p>
<p><span class="font4" style="font-weight:bold;">Edain ile beraber Nümenor’a gelen bu zanaatkarlar işe yarayabilecek birtakım madenler bulmakta gecikmemiş ve meslekleri söz konusu olunca hep ortaya koydukları sivri zekâ ve beceri sayesinde kısa süre içinde demir ve bakın eritip işlemeye alışarak&#160;çeşitli nesneler elde eder olmuştu. Edain hizmetinde çalışan bu&#160;ustaların bazısı silah dökümünde uzmanlaşmış olup, bu meslek&#160;dalıyla ilgili Noldor öğretileri üzerine sahip oldukları engin bilgilerden faydalanarak benzersiz kalitede kılıçlar, keskin yüzlü baltalar, mızrak uçları ve bıçaklar imal ederdi. Silah İşçiliği Loncası’na&#160;üye olan ustalar emeklerini ve dikkatlerini daha ziyade barışta&#160;kullanılacak alet edevat geliştirmeye odaklamışsa da, sırf mesleki bilgilerinin körelmesine engel olmak için, kılıç üretimini sürdürmekteydi. Kral ve önde gelen kurmaylarının çoğu kendilerine&#160;atalarından yadigar kalmış kılıçlara sahipti;<sup>2</sup> bu kılıçları kendi varislerine miras bırakma alışkanlığını sürdürdükleri de zaman zaman görülürdü. Bunun dışında, Kralın Varisi için, bu unvan kendisine resmen tanındığı gün ona tören eşliğinde sunulmak üzere&#160;yeni bir kılıç yapılırdı. Bu istisnalar sayılmazsa, Nümenor’da hiç&#160;kimsenin kılıç kuşanmadığı bir gerçekti ve uzun yıllar boyunca&#160;bu adada imal edilen kılıçların hemen hiçbiri savaşçı bir amaca&#160;hizmet etmek üzere dökülmemişti. Kılıcın yerine balta ve mızrak kullanmayı yeğleyen Nümenorluların başlıca meşgalesi gerek&#160;ayakta gerekse at sırtındayken okçuluk talimi yapmaktı. İzleyen&#160;dönemde Orta-Dünya sonu gelmeyen savaşlara boğulduğunda&#160;düşmana en çok korku veren şey hep Nümenorluların elinden&#160;çıkma yaylar olacaktı. “Denizin Halkı&quot; diye anlatılacaktı, “önce&#160;büyük bir bulut misali gökyüzünü kaplayan, hemen ardından da&#160;yılan biçiminde yağmur damlaları veya çelik uçlu simsiyah bir&#160;dolu gibi düşmanın tepesine yağan oklar savurur.&quot; O günlerde&#160;Kralın Okçuları’nın oluşturduğu kalabalık taburlar kovuklu çelikten yapılma yaylar kullanır, ucuna kara tüyler taktıkları okların&#160;boyu ise ucundan çentiğine kadar yetmiş santimetreyi bulurdu.</span></p>
<p><span class="font4" style="font-weight:bold;">Yine de, Nümenorluları Orta-Dünya anakarasına taşıyan büyük gemilerden uzunca bir süre silahlı tek bir yolcu inmemişti; odun kesme ve avlanma amacıyla üzerinde hiç kimsenin yaşamadığı ıssız kumsallara çıktıklarında kullanmak için yanlarında baltalar ve yaylar bulundursalar da, o yörenin sakinlerinden biri görüş alanlarına girer girmez bu silahları göz önünden kaldırırlardı.&#160;Gölge, ülkelerinin kıyısına dek uzanıp bir zamanlar onlarla dost&#160;geçinen kimseler bir anda düşman kesilince ve kendi icatları olan&#160;demirden silahlar şimdi onları hedef almaya başlayınca, içlerinde&#160;derin bir kin uyanmıştı.</span></p>
<p><span class="font4" style="font-weight:bold;">Nümenor’un güçlü halkının denizde bulunmaktan ve denizle iştigal etmekten aldığı zevk geri kalan her şeyi gölgede bırakırdı;</span></p>
<p><span class="font4" style="font-weight:bold;">yüzmeyi ve dalmayı çok severler, küçük tekneler veya kayıklarla açılıp kürek, hız veya yelken yarışları yoluyla kendilerini sınarlar-dı. İçlerinde en dayanıklısı, balıkçılıkla geçinenlerdi; Nümenor'u&#160;çevreleyen tüm kıyı şeritlerinde her daim bolca bulunan balık,&#160;ada halkının başlıca besin kaynağıydı; yoğun nüfusa sahip yerleşim yerlerinin hep deniz kenarına kurulmuş olması da bunun&#160;göstergesiydi. Geçen yıllar süresince önem ve itibarı giderek artan&#160;Gemiciler, balıkçılıkla geçinen bu topluluğun içinden seçilirdi.&#160;Derler ki; Nümenor Yıldızı'nı izleyerek Büyük Deniz'e doğru ilk&#160;yelken açtıklarında, Edain'i taşıyan Elf gemilerinin her biri Eldar&#160;arasından Cırdan tarafından bu göreve tayin edilmiş birinin kaptanlığında yönetilmişti. Elf dümenciler gemilerinin büyük kısmını da yanlarına alıp oradan ayrıldıktan sonra Nümenorluların&#160;kendi başlarına denize açılması için çok zaman geçmesi gerekmişti. Ne var ki, içlerinde Eldar tarafından bu konuda eğitilmiş&#160;olan tersane işçileri vardı ve kendi çabalarıyla icat ettikleri gereçler sayesinde gemicilik sanatının inceliklerini söken bu denizciler,&#160;bir süre sonra daha önceleri hiç kimsenin gitmeye cesaret edemediği açık denizlere yelken açar duruma gelmiş ve her defasında&#160;bir öncekinden daha derin sulara meydan okumaya başlamıştı.&#160;İkinci Çağ'ın başlamasının üzerinden altı yüzyıl geçtiğinde, Tar-Elendil'in donanmasının amirali Veantur, Orta-Dünya'ya ulaşabilen ilk kaptan olarak tarihe geçmişti. Adının karşılığı “Dönüş&quot;&#160;olan sancak gemisi Entulesse’yi batıdan esen ilkbahar rüzgarları&#160;eşliğinde Mithlond Limanı'na sokmuş, izleyen yılın sonbaharında ise Nümenor'a dönüş yolculuğunu tamamlamıştı. Bu başarı&#160;sonrasında deniz yolculuğu Nümenorlular arasında cesaretin ve&#160;dayanıklılığın başlıca sembolü haline gelmiş ve Meneldur'un oğlu&#160;Aldarion -ki aynı zamanda Veantur'un kızı ile evlenmiştir- sıradaki öyküde detaylarını okuma fırsatı bulacağınız gibi, Nümenor'un&#160;tüm deneyimli gemicilerinin üye olduğu Gözüpekler Loncası'nı&#160;kurmuştu.</span></p>
<p><span class="font4" style="font-weight:bold;">NOTLAR</span></p>
<p><span class="font4" style="font-weight:bold;">1. &#160;&#160;&#160;</span><span class="font8">Mal</span><span class="font4" style="font-weight:bold;"> loarn'un burada karşımıza çıkan tarifi, Lothlörien'e yaklaştıkları sırada Legolas'ın arkadaşlarına verdiği tarifle büyük ölçüde uyuşuyor </span><span class="font8">(Yüzük Kardeşliği</span><span class="font4" style="font-weight:bold;"> 1116).</span></p>
<p><span class="font4" style="font-weight:bold;">2. &#160;&#160;&#160;Kralın burada bahsi geçen kılıcı, Beleriand'daki Doriath ülkesinin kralı&#160;Elu Thingol'ün kılıcı Aranruth olup, annesi Elwing'den Elros'a miras kalmıştır. Bu kılıcın beraberinde yadigar bırakılan diger eşyalar şunlardır:&#160;Barahir'in Yüzügü, Eiirendil'in babası Tuor'un Baltası ve Beor Ailesi'nden&#160;Bregor'un Yayı. Sadece Tek Elli Beren'in babası Barahir'e ait olan yüzük&#160;Çöküş'ten yok olmadan çıkmayı başarmıştı, çünkü Tar-Elendil tarafından kızı Silmarien'e verilmiş ve bu sayede Andünie Lordları'nın Evi'nde&#160;saklanabilmişti... Ta ki bu lordların sonuncusu olan Sadık Elendil&#160;Nümenor'un mahvının ardından Orta-Dünya'ya kaçana kadar. [Yazarın&#160;notu.] - Barahir'in Yüzügü'nün öyküsü </span><span class="font8">Silmarillion’un</span><span class="font4" style="font-weight:bold;"> 19. bölümünde, öykünün ileriki safhası ise </span><span class="font8">Yüzüklerin Efendisi</span><span class="font4" style="font-weight:bold;"> Ek A:da (I, iii ve v)&#160;anlatılır. “Tuor'un Büyük Baltası&quot;na </span><span class="font8">Silmarillion’da</span><span class="font4" style="font-weight:bold;"> değinilmemiş olup,&#160;“Gondolin'in Düşüşü&quot; adlı öykünün orijinal versiyonunda (1916-1917,&#160;sayfa 6) bu baltanın adıile tarifine yer verildiği görülür. Söz konusu metinde, Gondolin'de bulunduğu sırada kılıç yerine balta taşıyan Tuor'un&#160;bu silaha Gondolin halkının dilinde </span><span class="font8">Dramborleg</span><span class="font4" style="font-weight:bold;"> diye seslendiği vurgulanmaktadır. Bu öyküye ek teşkil etmesi için hazırlanmış olan isim dizininde </span><span class="font8">Dramborleg</span><span class="font4" style="font-weight:bold;"> “Gür Sesli ve Keskin&quot; şeklinde tercüme edilmiştir:&#160;“Tuor'un taşıdıgı balta vurdugu yeri hem tokmak gibi göçertiyor hem de&#160;kılıç gibi yarıyordu.&quot;</span></p>
<p><span class="font4" style="font-weight:bold;">II</span></p>
<p><span class="font4" style="font-weight:bold;">ALDARION VE ERENDIS </span><span class="font8">Denizcinin Karısı</span></p>
<p><span class="font4" style="font-weight:bold;">Meneldur, Nümenor’un dördüncü kralı Tar-Elendil’in oğluydu. Sırasıyla Silmarien ve Isilme adındaki iki ablasından sonra, kralın&#160;üçüncü çocuğu olarak dünyaya gelmişti. Büyük ablası Silmarien’in&#160;Andünieli Elatan’la olan evliliğinden dünyaya getirdiği oğlu Va-landil, izleyen süreçte Andünie Lordu unvanını alacak ve Orta-Dünya’nın çok sonraki dönemlerinde hüküm süren Gondor ve&#160;Arnor krallarının soyunun da temelini atmış olacaktı.</span></p>
<p><span class="font4" style="font-weight:bold;">Fiziksel beceri gerektiren işlerden çok, kendisini düşünme gücünü ortaya koymaya itecek uğraşları tercih eden Meneldur yumuşak huylu ve kibirden uzak biriydi. Nümenor ülkesine ve içindeki her şeye karşı derin bir sevgi besliyor fakat adayı çevreleyen Büyük Deniz’i pek umursamıyordu, çünkü ilgisi Orta-Dünya’nın&#160;çok ötelerine yönelmişti: Sonsuz gökyüzüne ve yıldızlara sevdalıydı o. Eldar ve Edain toplumlarının bilgi dağarcığında Eii ve&#160;Arda Krallığı’nın ötesindeki derinlikler hakkında ne varsa elinden&#160;geldiğince toplayıp incelerdi ve en büyük zevki gökteki yıldızların&#160;hareketlerini izlemekti. Adanın en kuzey burnu ve aynı zamanda&#160;en berrak gökyüzüne sahip kesimi olan Forostar’da inşa ettirmiş&#160;olduğu kuleden geceleri göğü seyreder ve semadaki sayısız ışığın&#160;hareketini gözlemlerdi. <sup>1</sup></span></p>
<p><span class="font4" style="font-weight:bold;">Kraliyet asası gün gelip de kendisine geçince, Meneldur mecburen Forostar’dan ayrılıp Armenelos’taki kraliyet sarayına&#160;yerleşti. Gök kubbe hakkındaki bilgilerini her daim geliştirme&#160;imkânına sahip olduğu günlere dayanılmaz bir özlem duysa da,&#160;dürüst ve bilge bir kral olarak kısa sürede kendini göstermişti.</span></p>
<p><span class="font4" style="font-weight:bold;">Çok güzel bir kadın olan eşi Almadan, Tar-Elendil’in krallığı döneminde donanmaya amirallik etmiş olan Veantur’un kızıydı ve her ne kadar kendisi denize ve gemilere karşı adadaki herhangi&#160;bir diğer kadından daha çok sevgi besliyor değilse de, oğlu, babası&#160;Meneldur’u örnek alacağına, dedesi Veantur’un izinden gitmeyi&#160;yeğlemişti.</span></p>
<p><span class="font4" style="font-weight:bold;">Meneldur ve Almarian’ın söz konusu oğlu, sonraki süreçte Nümenor kralları arasında ismi Tar-Aldarion şeklinde anılacak&#160;olan Anardil’di. Yaşça kendisinden küçük olan iki de kız kardeşi&#160;vardı: Ailinel ve Almiel. Ortanca kardeş olan Ailinel, Hador soyundan gelen ve Meneldur’un yakın dostu olan Hatholdir’in oğlu&#160;Orchaldor ile evlenerek, öykünün ilerleyen safhalarında daha yakından tanıyacağınız Soronto adlı bir oğul dünyaya getirmişti. <sup>2</sup></span></p>
<p><span class="font4" style="font-weight:bold;">Meneldur’un tüm öykülerde gerçek adı olan Anardil yerine bu isimle anılan oğlu Aldarion, çabucak boy atıp iri cüsseli bir delikanlı haline gelmişti. Ruhen ve bedenen son derece güçlü ve dinç&#160;olan bu gencin tıpkı annesininki gibi altın sarısı saçları vardı. Her&#160;zaman patlamaya hazır bir neşeye ve cömert bir yüreğe sahip olan&#160;Aldarion’un gururu babasınınkinden de baskındı ve yaşı ilerledikçe kendi iradesinin gösterdiği yolda daha inatla giden bir karakter&#160;edinmişti. Çocukluk yıllarından itibaren denize karşı büyük ilgi&#160;duymuş, zamanla tersaneciliğe ve gemi yapımına merak sarmıştı.&#160;Adanın kuzeyinden pek hoşlanmıyor ve babası izin verdiği sürece&#160;tüm zamanını deniz kıyılarında, özellikle de Nümenor’un en gelişmiş limanı olması dolayısıyla en büyük tersaneleri ve en yetenekli&#160;gemicileri bağrında besleyen Römenna civarında vakit geçirmeyi&#160;seviyordu. Aldarion’un hem fiziksel hem de ruhsal direncini ölçüp ellerinin hünerini olduğu kadar düşünce gücünü de sınayacak&#160;böylesi bir uğraş edinmesini hoş karşılayan babası, uzun yıllar boyunca onu bu merakından alıkoyacak hiçbir girişimde bulunmadı.</span></p>
<p><span class="font4" style="font-weight:bold;">Anne tarafından dedesi olan Veantur’un fazlasıyla sevdiği Aldarion, onun adanın güneyindeki Römenna Körfezi’nde bulunan evinde çok sık kalırdı. Pek çok küçük teknenin demir atmış vaziyette devamlı beklediği ufak bir iskelesi bile vardı bu evin; çünkü Veantur deniz yolunu kullanma imkânı olduğu sürece kara&#160;yolculuğunu tercih etmezdi; Aldarion kürek çekmeyi ve sonraları&#160;yelkenli bir teknenin nasıl idare edileceğini işte bu evde öğrendi.&#160;Henüz yetişkin bir erkek sayılacak yaşa gelmemişken, o liman senin bu liman benim seyahat ederek birçok tayfası olan kocaman&#160;gemilere kaptanlık edebilecek duruma gelmişti.</span></p>
<p><span class="font4" style="font-weight:bold;">Veantur bir keresinde şöyle demişti torununa: “Anardilya, ilkbahar yaklaşıyor ve artık sen de tam manasıyla yetişkin bir erkek oluyorsun.&quot; (Çünkü o sene Aldarion yirmi beş yaşına girmiş olacaktı.) “Bunu layığıyla kutlamak için bir fikir var aklımda. Ben artık çok yaşlandım; evimin rahatını ve Nümenor'un güzel kıyılarını bırakıp da uzak denizlere yelken açacak cesareti bundan böyle&#160;sık sık bulacağıma emin değilim. Ama en azından son bir kez kendimi Büyük Deniz'in dalgalarına bırakıp kuzeyden ve doğudan&#160;esen rüzgarların suratımı okşayışını hissedeceğim. Bu sene senin&#160;de bana eşlik etmeni istiyorum; beraber Mithlon'a gideceğiz ve&#160;Orta-Dünya'nın dorukları maviye çalan o ulu dağlarını ve onların&#160;eteğinde göz alabildiğine uzanan yemyeşil Eldar ülkesini seyredeceğiz. Tersaneci Cırdan ve Kral Gil-galad seni içtenlikle karşılayacaktır. Bu davetimden babana bahset bakalım ne diyecek.&quot;<sup>3</sup></span></p>
<p><span class="font4" style="font-weight:bold;">Aldarion bu tasarıyı babasına açıp ilkbahar rüzgarları yola çıkmaya elverişli hale gelir gelmez hareket etmek için onun rızasını isteyince, Meneldur'un gönlü bu izni vermeye ilkin razı&#160;olmadı. Bu girişimin devamında o an için tahmin edemedikleri&#160;bir uğursuzluk gizli olduğu hissine kapılmış ve yüreğine içten içe&#160;sıkıntı çökmüştü. Ama kendisinden onay bekleyen oğlunun suratındaki hevesli ifade karşısında bu çekincesini dile getirmemeyi&#160;uygun gördü. “Kalbin sana ne yapmanı söylüyorsa, öyle hareket&#160;et, </span><span class="font8">onya</span><span class="font4" style="font-weight:bold;">dedi oğluna. “Seni çok özleyeceğim özlemesine; ama&#160;Veantur gibi henüz yaşarken efsane olmuş bir kaptanın himayesinde ve Valar'ın rehberliğinde yol alacağın için, sağ salim geri&#160;döneceğine şüphem yok. Ama göreceğin Görkemli Kıta'nın seni&#160;büyülemesine izin verme; çünkü gün gelecek sen bu adanın kralı&#160;ve de halkımızın babası olacaksın!&quot;</span></p>
<p><span class="font4" style="font-weight:bold;">Ve böylelikle, İkinci Çağ'ın yedi yüz yirmi beşinci yılında güneşli bir ilkbahar sabahı, Nümenor Kral Varisi'nin oğlu<sup>4</sup> karayı terk edip güçlü bir esinti eşliğinde engin denizlere yelken açtı;&#160;doğup büyüdüğü sevgili adasının batan güneşin son ışıkları altında geride sadece Meneltarma'nın günbatımına doğru siyah bir&#160;parmak gibi uzanan doruğu kalacak şekilde pırıltılar saçarak ufuk&#160;çizgisine karışıp gözden kayboluşunu seyrettiğinde, gün henüz&#160;sona ermemişti bile.</span></p>
<p><span class="font4" style="font-weight:bold;">Aldarion'un Orta-Dünya'ya yapmış olduğu tüm gezilerle ilgili kişisel kayıtlar tuttuğu ve bunların ilerleyen dönemde yaşanacak&#160;felaketler sonucu yitip gitmeden önce yıllar yılı Römenna'da muhafaza edildiği söylenir. Cırdan ve Gil-galad'ın dostluğunu kazanması ve Lindon toprakları ile Eriador'un batısını iç kısımlarına&#160;dek dolaşıp, gördüğü çoğu şeye şaşıp hayran kalması dışında, ilk&#160;yolculuğu hakkında çok az şey bilinmektedir. Geri dönmesi iki&#160;yılı bulduğundan, bu süre zarfında Meneldur oldukça endişeye&#160;kapılmıştı. Aldarion'un Cırdan'dan gerek gemi yapımı ve yönetimi gerekse deniz kudurduğu zaman onun dalgalarının iştahına&#160;karşı duracak duvarlar inşa etme konusunda olabildiğince çok şey&#160;öğrenme hevesiyle kalış süresini uzatıp dönüş yoluna çıkmakta&#160;geciktiği söylenir.</span></p>
<p><span class="font4" style="font-weight:bold;">Isminin karşılığı “Batının Kanatları&quot; olan </span><span class="font8">Nümerramar</span><span class="font4" style="font-weight:bold;"> adlı büyük geminin altın sarısı yelkenleri batan güneşin ışınları altında kızıla çalarak denizden çıkageldiği görülünce Römenna ve Arme-nelos'taki halk neşe ve coşkuya boğulmuştu. Yaz bitmek üzereydi&#160;ve </span><span class="font8">Eruhantale</span><span class="font4" style="font-weight:bold;"> yaklaşıyorduk Geri dönen oğluna Veantur'un evinde hoşgeldin karşılaması yapan Meneldur Aldarion'un vücudunun eskiye oranla daha da geliştiğini, gözlerininse şimdi daha bir&#160;parlak baktığını gözlemlemişse de, bakışlarının çok uzaklara dalıp gittiği izlenimine kapılmıştı.</span></p>
<p><span class="font4" style="font-weight:bold;">“Uzak diyarlara yaptığın gezilerden aklında kalan başlıca şeyler nedir, anya?” diye sormuştu babası.</span></p>
<p><span class="font4" style="font-weight:bold;">Gözlerini doğu ufkunun karanlığına dikmiş olan Aldarion, bu soru karşısında önce bir süre sessiz kaldı. Sonra nihayet cevap&#160;verdi; fakat sesi kendi kendine konuşur gibi alçaktan çıkıyordu:&#160;“Elflerin o üstün erdemlere sahip toplumundan mı bahsedeyim,&#160;yoksa yemyeşil kıyılardan mı? Zirvesi bulutlar içinde kalmış dağlardan mı başlayayım anlatmaya, ardında ne olduğu bilinmeyen&#160;sisiere ve gölgelere bürünmüş topraklardan mı; bilemiyorum...&quot;&#160;Sonra birden sustu ve o anda Meneldur oğlunun söyleyeceklerinin&#160;bu kadarla kalmadığını ancak nedense lafının sonunu getirmekten kaçındığını fark etti. Aldarion Büyük Deniz’e sevdalanmıştı&#160;bir kere; boynunda köpüklerden bir kolyeyle rüzgarlar tarafından&#160;taşınarak ufuk çizgisinde karanın dahi görünmediği uçsuz bucaksız deryanın ortasında tek başına, tahmin sınırlarının ötesindeki&#160;kıyılara doğru giderken hayal ediyordu kendini; bu tutku ve arzu&#160;hayatının sonuna dek onu terk etmeyecekti.</span></p>
<p><span class="font4" style="font-weight:bold;">Veantur bu yolculuktan sonra Nümenor dışına bir daha çıkmadı; Nümerramar’ı ise Aldarion’a armağan etmişti. Aradan üç yıl geçmişti ki Aldarion Orta-Dünya'ya doğru tekrar denize açılmak için yalvarmaya başladı ve kısa süre içinde Lindon’a yelken&#160;açtı. Halihazırda üç yıldır yurtdışında bulunuyorken bir yolculuğa daha çıktı ve bu seferki dört yıl sürdü; çünkü söylenenlere&#160;göre Mithlond’a ulaşmak artık onu tatmin etmediğinden, sırasıyla&#160;Baranduin, Gwathlo ve Angren nehir ağızlarını geride bırakarak&#160;kıyı şeridi boyunca güneye ilerleyip gölgelerle kaplı o karanlık Ras Morthil burnunu aştıktan sonra kendini büyük Belfalas&#160;Körfezi'nde bulmuş ve halen Nandor Elflerine yurtluk etmekte&#160;olan Amroth ülkesinin dağlarıyla karşı karşıya kalmıştı.<sup>6</sup></span></p>
<p><span class="font4" style="font-weight:bold;">Yeniden Nümenor’a döndüğünde otuz dokuz yaşındaydı Aldarion ve beraberinde Gil-galad’ın babasına göndermiş olduğu ‘hayırlı olsun’ hediyelerini de getirmişti; çünkü ertesi yıl, Tar-Elendil yapacağını uzun zaman önce duyurduğu şeyi hayata geçirerek,&#160;Kraliyet Asası’nı oğluna bırakmış ve böylelikle Tar-Meneldur tahta çıkmıştı. Bu yeni süreçte babasına destek olmak ve onun içini&#160;ferah tutmak için tutkularına gem vuran ve Nümenor’da kalan&#160;Aldarion, bu süreyi gemi inşası konusunda Cırdan’dan öğrenmiş&#160;olduğu bilgileri kendi fikir ve buluşlarını da katmak suretiyle geliştirip uygulamaya koyarak değerlendirdi. Emri altındaki adamları limanların ve rıhtımların elden geçirilip daha da büyük gemiler inşa edecek düzeye getirilmesi için seferber etti. Ne var ki,&#160;yakasım bir türlü bırakmayan denize açılma özlemine daha fazla&#160;direnemeyip Nümenor’dan bir defa daha ayrıldı; bu kez girişmeyi&#160;planladıgı işler tek bir gemiyle başarılacak cinsten değildi üstelik.&#160;İşte bu yüzden, sonradan büyük ün kazanacak olan Gözüpekler&#160;Loncası’nı kurdu; en cüretkar ve hevesli denizcilerin katıldığı bu&#160;birliğe üye olmak için Nümenor’un iç kesimlerinden bile gençler akın ediyor ve Aldarion’a Büyük Kaptan diyorlardı. Bir kara&#160;kenti olan Armenelos’ta yaşamayı o zamanlar aklının ucundan&#160;bile geçirmeyen Aldarion, denizdeyken ev olarak kullanmak üzere bir gemi inşa ettirdi ve ona Eambar adını koydu. Yüzer eviyle&#160;zaman zaman Nümenor’un bir limanından diğerine seyahat etse&#160;de, genellikle Tol Uinen açıklarında demir atıyordu: Römenna&#160;Koyu’na Suların Leydisi Uinen tarafından yerleştirilmiş bir adacıktı Tol Uinen.7 Eambar’ı loncanın karargahı yapan Gözüpekler,&#160;seyahatleriyle ilgili kayıt defterlerini burada tutuyorlardı;<sup>8</sup> çünkü&#160;Tar-Meneldur oğlunun girişimlerine soğuk bakıyor, bu gidişatın&#160;oğlunda başka topraklara sahip olma arzusunu kamçılayıp kötü&#160;tohumlar ektiğini sezerek, Aldarion’un yaptığı yolculuklarla ilgili&#160;anlatmak istediği şeyleri duymak dahi istemiyordu.</span></p>
<p><span class="font4" style="font-weight:bold;">Bu süreçte babasına yabancılaşan Aldarion, yaptığı planlar ve güttüğü hedefler hakkında giderek daha az konuşmaya başladı; Kraliçe Almarian oğluna her konuda arka çıkarken Me-neldur da olayları akışına bırakmak zorunda kalıyordu. Çünkü&#160;Gözüpekler’in sayısı ve halkın gözündeki itibarı giderek büyüyordu; kendilerine </span><span class="font8">Uinendili,</span><span class="font4" style="font-weight:bold;"> yani Uinen Sevdalıları ismini yakıştırmışlardı, kaptanlarını dizginlemek ve ona tembihte bulunmak ise&#160;giderek zorlaşıyordu. O dönemde Nümenorlular daha önce hiç&#160;olmadığı kadar büyük ve hızlı gemilerden kurulu bir donanma&#160;oluşturmuş, kalabalık mürettebatlar ve yüklü kargolara uzak denizlere yelken açmaya hazır hale gelmişti; bu tip seferler dolayısıyla Nümenor’dan sık sık ayrılır olmuştu Aldarion. Oğlunun&#160;yaptıklarından hoşlanmayan Tal-Meneldur, gemi inşasının önüne&#160;geçebilmek için Nümenor’daki ağaçların kesilmesine yasak getirmişse de, bu karar, Aldarion’un Büyük Deniz’in öte yanındaki kıyılarda odun kesip gemilerini tamirden geçirebileceği bir liman bulma fikrine kapılmasından başka bir sonuç doğurmamıştı.&#160;Orta-Dünya’nın sahil şeridi boyunca yaptığı seyahatlerde kıyının&#160;gerisinde yükselen engin dağlardaki orman yoğunluğu karşısında&#160;hayrete düşen Aldarion, Nümenorluların Gwathir, yani Gölgeler&#160;Nehri adını verdikleri bir ırmağın ağzında, Yeni Liman şeklinde&#160;anılacak olan Vinyalonde’yi kurdu.<sup>9</sup></span></p>
<p><span class="font4" style="font-weight:bold;">İkinci Çağ’ın başlamasının üzerinden neredeyse sekiz yüzyıl geçmişti ki, Tal-Meneldur oğlundan doğu kıyılarına yaptığı seyahatlere ara verip bir süreliğine Nümenor’da kalmasını istedi;&#160;çünkü oğlu, kendisinden önceki kralların aynı duyuruyu yaptığı&#160;sırada oğullarının bulunduğu yaştaydı ve Aldarion’u Kral Varisi&#160;ilan etme zamanının geldiğini düşünüyordu. Bu karar sonrasında Meneldur ile oğlu arasında yeniden bir barış ve uyum süreci&#160;başladı ve tam yüz yaşına bastığı sırada, Aldarion, halkının sevinç&#160;ve coşku dolu kutlamaları eşliğinde Kral Varisi ilan edildi; babası&#160;ona Nümenor Gemilerinin ve Limanlarının Koruyucusu unvanını ve yetkisini vermişti. Kutlamalara tanık olmak üzere başkente&#160;akın eden kişiler arasında, adanın batısındaki evinden kızıyla beraber yola çıkıp Armenelos’a gelen Beregar adlı biri de vardı. Tesadüfen gördüğü bu kızın benzerine Nümenor’da nadiren rastlanacak güzelliği karşısında büyülenmişti Kraliçe Almarian; çünkü&#160;Beregar’ın soyu, Elros’un temsil ettiği kraliyet sınıfına doğrudan&#160;dahil olmasa da, çok eskilerden bu yana Beor ailesine dayanıyordu&#160;ve bundan dolayı kızı Erendis’in saçları siyah, vücudu ise narindi&#160;ve ırkına has berrak gri gözlere sahipti. <sup>10</sup> Tören alayının önünde&#160;atıyla ilerlemekte olan Kral Varisi’ni izleyen kız, yakışıklılığı ve&#160;endamındaki ihtişam karşısında gözlerini Aldarion’dan alamamıştı. Böylelikle kraliçenin ev ahalisi arasına alınan Erendis, çok&#160;geçmeden kralın da beğenisini kazandı; fakat ilerleyen dönemde</span></p>
<p><span class="font4" style="font-weight:bold;">Nümenor’un keresteden yana sıkıntı çekebileceği fikrinden endişeye kapılıp kendini ormanların bakımına adamış olan Aldarion’u görme imkânı pek bulamıyordu. Diğer taraftan, Gözüpekler&#160;Loncası’na üye denizciler düşük seviyeli kaptanların yönetiminde&#160;nadiren ve de kısa süreli yolculuklara çıkmaktan dolayı huzursuz-lanmaya başlamıştı ve Kral Varisi ilan edilmesinin üzerinden altı&#160;yıl geçmişken Aldarion bir kez daha Orta-Dünya kıyılarına yelken&#160;açma kararı aldı. Onun Nümenor’da kalıp kendisine bir eş araması konusundaki ısrarını reddettiği için babasından ancak gönülsüzce bir onay koparabilen Aldarion, izleyen yılın ilkbaharında&#160;yola çıktı. Ne var ki, annesine veda etmek üzere onun huzuruna geldiğinde, gözleri kraliçenin avanesi içinde yerini almış olan&#160;Erendis’e takılmış, kızın güzelliğine hayran kalmasının yanı sıra o&#160;güzelliğin ardında güçlü bir iradenin saklı olduğunu da sezmişti.</span></p>
<p><span class="font4" style="font-weight:bold;">Vedalaşma anında annesi Almarian şöyle dedi ona: “Bizi bırakıp yine mi gidiyorsun, Aldarion oğlum? Bilinen diyarların en güzeli olan bu ülkeye tutunup kalmam gerektirecek hiçbir sebep&#160;yok mu acaba?&quot;</span></p>
<p><span class="font4" style="font-weight:bold;">“Henüz rastlamadım,&quot; diye cevap verdi oğlu, “ama eminim ki Armenelos’ta bir adamın başka yerlerde, Eldar topraklarında bile&#160;arayıp da bulamayacağı güzellikte şeyler var. Ne var ki, denizciler&#160;yaşadıkları ikilemin etkisiyle kendi benlikleriyle devamlı çatışma&#160;halinde olan kimselerdir ve ben içimdeki deniz özlemini alt etmenin yolunu halen keşfedemedim.&quot;</span></p>
<p><span class="font4" style="font-weight:bold;">Adamın bakışlarını onun üzerine odaklandığının farkında olan Erendis bu sözlerin aynı zamanda kendisine hitaben söylendiği&#160;inanandaydı ve her ne kadar çok bir ümit beslemese de, o andan&#160;itibaren tüm duygu ve düşüncelerini Aldarion’a yoğunlaştırdı. O&#160;günlerde kraliyet ailesine mensup kişilerin, bizzat Kral Varisi’nin&#160;bile, ister yasa isterse gelenek gereği sadece Elros Tar-Minyatur’un&#160;soyundan gelen asillerle evlenmesi henüz zorunlu kılınmamıştı;&#160;fakat Erendis Aldarion’u kendisinden çok daha üst bir mertebede görüyor ve bir araya gelmelerine imkânsız gözüyle bakıyordu.&#160;Yine de, belki de elinde olmayarak, o andan itibaren başka hiçbir</span></p>
<p><span class="font4" style="font-weight:bold;">erkeğe alıcı gözüyle bakmadı ve tüm taliplerini geri çevirdi.</span></p>
<p><span class="font4" style="font-weight:bold;">Aldarion’un beraberinde gümüş ve altın cevherleriyle Nümenor’a dönmesi yedi yıl almıştı ve yolculuğunun detaylarını&#160;ve başlarından geçenleri babasıyla paylaşmak istediğinde Menel-dur ona şu konuşmayı yaptı: “Karanlık Diyarlar’dan getireceğin&#160;haberleri ve hediyeleri beklemektense, burada yanımda kalmam&#160;tercih ederim. Tüccarların ve kâşiflerin meşgul olması gereken işlerdir bunlar, Kral Varisi’nin değil. Elimizde bunlardan ve ihtiyacımızı görmeye yarayacak başka madenlerden yeterince varken,&#160;daha fazla altın ve gümüş neyimize gerek, diğer toplurnlara karşı&#160;böbürlenmemize yol açmaktan başka? Bu kraliyet sarayının gereksinim duyduğu asıl şey, günü gelince başına geçeceği yurdu ve&#160;halkı tanıyıp seven bir adamdır.”</span></p>
<p><span class="font4" style="font-weight:bold;">“Halkımı daha iyi tanımak üzere öteden beri onların arasında vakit geçirmiyor muyum sanki?” diye sordu Aldarion. “Kitlelere&#160;önderlik etmeye ve adam yönetmeye çoktan alıştım ben.”</span></p>
<p><span class="font4" style="font-weight:bold;">“Sadece seninle aynı düşünce yapısında olan bazılarını desen daha doğru olur,” oldu kralın karşılığı. “Nümenor'da sayısı erkek-lerinkinin hiç de gerisinde kalmayan kadınlarımız da var; yönetmekte gayet başarılı olduğun ve her dediğini yaptırdığın annen&#160;örneği dışında ne biliyorsun onlar hakkında? Oysa günün birinde&#160;senin de kendine bir eş bulup evlenmen gerekecek.”</span></p>
<p><span class="font4" style="font-weight:bold;">“Günün birinde!” dedi Aldarion. “Ama o gün gelene kadar böyle bir mecburiyetim yok; eğer istemediğim halde evliliğe zorlanacak olursam, bunu günü gelince de yapmam. Benim için daha&#160;öncelikli olan ve hayata geçirmeyi arzuladığım planlar var kafamda. ‘Denizci karısı soğuk bir yaşam sürer!’ diye boşuna dememişler; hem kıyıda aklını takacağı herhangi birini bırakmamışsa,&#160;denizci denizin zorluklarının üstesinden gelmeyi becerir ve bu&#160;sayede çok daha uzak sulara erişebilir.”</span></p>
<p><span class="font4" style="font-weight:bold;">“Daha uzak sulara ulaşır ulaşmasına, ama asıl soru, bu çabasına değecek bir fayda sağlayıp sağlamadığıdır,” dedi Meneldur. “Ayrıca, ‘denizin zorluklarının üstesinden gelen' sen değilsin, sevgili&#160;oğlum. Edain’in bu adada Batının Lordları’nın himayesinde varlığını sürdürdüğünü, Uinen’in bize her daim yardımcı olduğunu&#160;ve Osse’nin öfkesinin dizginlendiğini unuttun mu? Gemilerimiz&#160;görünmeyen güçlerin koruması altında ve onlara bizimkilerden&#160;başka eller yön veriyor. O yüzden sana tavsiyem, fazla kibre kapıl-maman, aksi halde üzerimizdeki koruma kaldırılabilir; ayrıca bize&#160;bahşedilen bu korumanın, hiç gereği yokken yabancı kıyılardaki&#160;kayalıklarda ve karanlıkta yaşayanların topraklarında kendisine&#160;mesken arayanlar üzerinde de etki göstereceğini zannetme.&quot;</span></p>
<p><span class="font4" style="font-weight:bold;">“Gemilerimizin hiçbir tersliğe maruz kalmadan seyahat edip o bahsettiğin topraklara ulaşmasını nasıl açıklıyorsun peki?&quot; dedi&#160;Aldarion. “Issız sahillerde daha önce kimsenin görmediği şeylerle&#160;karşılaşmamızda bir zarar görmüyorlar demek ki.&quot;</span></p>
<p><span class="font4" style="font-weight:bold;">Artık babasıyla bu konu üzerine tartışmayı bırakan Aldarion, gemisi Eambar’a çekilip günlerini Gözüpekler’in arasında geçirmeye başladı; bir yandan da o tarihe kadar yapılmış gemilerin&#160;en büyüğü olan Palarran’ın, yani Enginlere Yelken Açan'ın inşasına gözetmenlik ediyordu. Bu süre zarfında (kraliçenin bizzat&#160;tezgahladığı buluşmalar yoluyla) Erendis’le daha sık görüşmeye&#160;başlamışlardı ve bu ilişkiyi haber alan kral içten içe kaygı duymakla beraber durumdan hoşnutsuz da değildi. “O herhangi bir&#160;kadının kalbini kazanmadan önce,&quot; diye açıklıyordu çekincesini,&#160;“Aldarion’un içindeki şu denizin ötesindeki diyarlara açılma sevdasını söküp atmalıyız.&quot; Bu sözleri aklında bir süre tartan kraliçenin yorumu şöyle oldu: “Eğer bunu aşk yoluyla başaramazsak,&#160;başka nasıl başarmayı umuyorsun ki?&quot; Meneldur “Erendis evlilik&#160;için henüz çok genç,&quot; deyince Almarian konuşmayı şöyle noktaladı: “Erendis’in ailesi Elros’un soyundan gelen diğerleri kadar&#160;uzun bir ömre sahip değil; ayrıca oğlumuz onun kalbini çoktan&#160;fethetti.&quot;<sup>11</sup></span></p>
<p><span class="font4" style="font-weight:bold;">Büyük gemi Palarran’ın inşası nihayet sona ermiş, Aldarion bir kez daha yolculuk hazırlıklarına başlamıştı. Bunu haber alan&#160;Meneldur öfkeye kapılmışsa da, kraliçenin telkinleri sayesinde,&#160;krallık mertebesinin kendisine verdiği yetkiye dayanarak oğlunun&#160;yolculuğunu engellemek için herhangi bir girişimde bulunmamaya razı oldu. Bu noktada, herhangi bir gemi Büyük Deniz’i aşıp da&#160;Orta-Dünya’ya ulaşmak üzere Nümenor’dan ayrılacağı zaman bir&#160;kadının -ki bu genelde o gemiye kaptanlık eden kişinin akrabaları&#160;arasından seçilirdi- geminin pruvasına, kazasız belasız gidip dönme dileğinin ifadesi olarak, yapraklarını hiç dökmemesi dolayısıyla ‘sonsuz bir yaz mevsimi’ni sembolize eden ve Osse ile Uinen’in&#160;dostluklarını kendilerinden esirgememesini sağlamak için aynı&#160;örneği kendi gemilerinde de uyguladıklarını belirten Eldar tarafından ilkin Nümenorlulara armağan edilmiş olan<sup>12</sup> </span><span class="font8">oiolaire</span><span class="font4" style="font-weight:bold;"> ağacından kesilme yeşil bir dal koyması geleneğinden bahsetmeden&#160;geçilmemeli. Bu ağacın her daim parlayan yapraklarının o güzelim kokusu deniz kokusunu bastırırdı. Ne var ki, bu yolculuğa&#160;kendi talimatlarını hiçe sayarak çıkmasından dolayı oğlunu iyi&#160;dileklerle uğurlamayacağını söyleyen Meneldur kraliçenin veya&#160;Aldarion’un kız kardeşlerinin Palarran’ın pruvasına asılmak üzere&#160;Römenna’ya bir </span><span class="font8">oiolaire</span><span class="font4" style="font-weight:bold;"> dalı getirmesini yasaklamıştı. Bunu duyan&#160;Aldarion ise şu cevabı vermişti: “Eğer babamın hayır dularını ve&#160;beni koruyacağı düşünülen o ağaç dalını almadan gitmem gerekiyorsa, varsın öyle olsun.&quot;</span></p>
<p><span class="font4" style="font-weight:bold;">Bunun üzerine kraliçenin kedere kapıldığını gören Erendis, şu sözlerle teskin etti onu: “</span><span class="font8">Tarinya,</span><span class="font4" style="font-weight:bold;"> eğer siz Elf ağacından bir dal&#160;kesebilirseniz, izniniz olursa ben onu kendi ellerimle rıhtıma götürürüm; çünkü benim üzerimde kralın herhangi bir yasağı yok.&quot;</span></p>
<p><span class="font4" style="font-weight:bold;">Kaptanlarının bu şekilde uğurlanmasını kötüye alamet sayan denizciler yine de tüm hazırlıkları tamamladı ve demir alma vakti&#160;nihayet gelmişti ki, normalde limanlara özgü gürültülü koşturma-cadan ve martıların feryatlarından hiç haz duymasa da, kendini&#160;yapmakla yükümlü hissettiği görevi yerine getirmek üzere, herkesin şaşkın bakışları altında iskeleye doğru yürüdü Erendis. Gelişini sevinç ve heyecanla karşılayan Aldarion’a seslendi sonra kız:&#160;“Kraliçemiz adına size Yeşil Dal'ı sunmak isterim, lordum.&quot; “Kraliçe adına mı?&quot; diyen Aldarion’un suratı asılmıştı birden. “Evet,&#160;lordum,&quot; diye karşılık verdi kız, “bunu onun izniyle yapıyorum.</span></p>
<p><span class="font4" style="font-weight:bold;">Sizin bir an önce sağ salim geri dönüşünüze akrabanız olmayanlar arasında da sevinecekler vardır elbet.&quot;</span></p>
<p><span class="font4" style="font-weight:bold;">Kızın kullandığı sözcükler karşısında beyninden vurulmuşa dönen Aldarion, sevgi dolu bir ifadeyle ona bakakalmış, Palar-ran limandan ayrıldığı sırada rıhtımda dikilip uzaklaşmakta olan&#160;gemiyi izleyen kızdan gözünü bir an olsun alamamıştı. Öyle ki,&#160;yolculuğun süresini planlanandan kısa tutup çabucak geri döndüğüne dair söylentiler bile çıkmıştı; dönüşte kraliçeye ve avane-sindeki bayanlara çeşitli hediyeler getirmişti ve bunlar arasında&#160;en değerli olanı, Erendis’e sunduğu elmastı. Döndüğünü haber&#160;vermek için kralın huzuruna çıkan Aldarion’un babasıyla karşılaşması bu kez son derece soğuk bir havada gerçekleşmişti ve oğlunun Erendis’e verdiği elması kastederek, böylesine kıymetli bir&#160;mücevherin ancak nişan hediyesi olarak takdim edilebileceğini,&#160;aksi halde bu tutumun Kral Varisi’ne yakışmayacağını vurgulayan Meneldur oğlundan niyetini açıkça ortaya koymasın talep&#160;etmişti.</span></p>
<p><span class="font4" style="font-weight:bold;">“O elması kendisine minnetimin bir ifadesi olarak getirdim,&quot; dedi Aldarion, “buz gibi soğuk duran başkalarının aksine beni sıcacık bir kalple uğurladığı için.&quot;</span></p>
<p><span class="font4" style="font-weight:bold;">“Sırf karşımdakinin gönlü hoş olsun diye onu geri dönememe ihtimali olan bir yolculuğa uğurlayacağıma, kalbimi soğuk tutmayı tercih ederim,&quot; diyen Meneldur, Erendis’in adın vermemekle&#160;beraber, Aldarion’u bir kez daha evliliği ciddi şekilde düşünmeye&#160;davet etti. Fakat Aldarion’un bunu duymaya bile tahammülü yoktu; çünkü çevresindekiler onu bir şey yapmaya zorladıkça, ters&#160;tepki verip o şeyden iyice uzaklaşan bir karaktere sahipti; bundan&#160;ötürü Erendis’ten gönlünü soğutmaya ve Nümenor’u temelli terk&#160;edip geleceğini Vinyalonde’de aramaya karar verdi. Karada geçen&#160;zaman onu bezdiriyor, gemisinin güvertesinde ise hiç kimsenin&#160;iradesine esir olmadan, Büyük Kaptanlar’ına karşı sevgi ve hayranlıktan başka bir şey duymayan Gözüpekler’in arasında huzur&#160;buluyordu. Fakat bu kez Meneldur onun adadan ayrılmasını yasaklamıştı; bunun üzerine, kralın buyruğuna karşı gelmek pahasına, Gözüpekler'in çogunu da yanına alan Aldarion kış henüz sona&#160;ermeden yedi gemiden oluşan bir filoyla yelken açtı. Eşinin hiddetini üzerine çekmekten korkan kraliçe oğlunu uğurlamaya gitmemişti; diğer yandan, kimliğini gizlemek için pelerine sarılmış&#160;ve kapüşonunu başına geçirmiş bir kadın filonun hareket edeceği&#160;günden bir gece önce rıhtıma geldi ve Erendis'in halk arasındaki&#160;lakabını kullanarak “Bunu size Batı Diyarının Hanımı gönderdi,&quot;&#160;deyip elindeki ağaç dalını Aldarion'a uzattıktan sonra geldiği gibi&#160;hızla karanlığa karışıp gözden kayboldu.</span></p>
<p><span class="font4" style="font-weight:bold;">Aldarion'un kendisine alenen karşı gelmesinden ötürü, kral ona vermiş olduğu Nümenor Gemilerinin ve Limanlarının Koruyucusu unvanını ve haliyle bu unvandan doğan yetkileri geri&#160;almış, bunun yanı sıra Gözüpekler Loncası'nın Eambar gemisindeki karargahının kapatılması emrini vermiş, Römenna tersanelerinin işlevini durdurmuş ve gemi yapımı için ağaç kesilmesini yasaklamıştı. Aradan beş yıl geçtikten sonra Aldarion Vinyalonde'de&#160;inşa ettirdiği iki yeni geminin de katılımıyla toplam mevcudu&#160;dokuza yükselmiş olan filosuyla beraber Nümenor'a döndü. Or-ta-Dünya kıyılarındaki ormanlardan kestikleri iyi cins keresteyle&#160;yüklü gemilerini rıhtıma demir attıran Aldarion, kendisinin yokluğunda adada meydana gelen değişimi haber alınca küplere bindi&#160;ve babasına şöyle çıkıştı: “Eğer Nümenor'a dönüşüm hoş karşılanmıyorsa, burada bana iştigal edebileceğim herhangi bir uğraş&#160;bırakılmadıysa, yurdumun limanlarında gemilerimin onarımını&#160;yaptırabileceğim bir tersane dahi kalmadıysa, bir an evvel buradan tekrar ayılacağım demektir; hemen çekip gitmeyişimin tek&#160;nedeni, dönüş yolunda sert rüzgarların bizi yıpratmış olması<sup>13</sup> ve&#160;dolayısıyla gemilerimin bakıma, adamlarımın da dinlenmeye ihtiyaç duymasıdır. Kralın oğlunun kendine eş seçmek için karşısına&#160;dizilmiş kadınların suratlarını incelemekten daha önemli işleri olmalı, değil mi? Buradan ayrı kaldığım son dönemde ormancılığa&#160;merak sardım ve tomruk işinin püf noktalarını öğrendim; benim&#160;krallık devrem sona erdiğinde Nümenor'da senin kraliyet asanın&#160;hüküm sürdüğü dönemdekinden çok daha fazla kereste olacak.&quot;</span></p>
<p><span class="font4" style="font-weight:bold;">Bu sözleri haklı çıkarırcasına, beraberinde üç gemi ve en dayanıklı Gözüpekler'den oluşan çekirdek bir kadroyla aynı yıl tekrardan&#160;yelken açtı Aldarion. Bu defa onu uğurlamaya gelen veya ağaç dalı&#160;getiren hiç kimse olmamıştı çünkü Meneldur kendi ailesine veya&#160;Gözüpekler'in ailelerine mensup hiçbir kadının limana girmemesi&#160;talimatını vermişti ve yasağın uygulandığını garanti altına almak&#160;için de Römenna'nın çevresine muhafız kordonu yerleştirmişti.</span></p>
<p><span class="font4" style="font-weight:bold;">Aldarion'un bu seferki yolculuğu öyle uzun sürmüştü ki herkes onun akıbetinden şüphelenmeye başlamıştı; Nümenor gemilerinin o zamana dek Valar'ın gözetiminde hep güven içinde denizlerde seyrettiğini<sup>11</sup> bildiği halde, bu durum Meneldur'u da ister istemez huzursuzluğa sürüklüyordu. Aldarion yola çıkalı tam on&#160;yıl olduğunda, uzunca zamandır kapılmış olduğu ümitsizlik karşısında nihayet pes eden Erendis, Aldarion'un başına bir felaket&#160;geldiği veya bir daha ayrılmamak üzere Orta-Dünya'ya yerleştiği kanısına vararak, biraz da taliplerinin kendisine nefes aldırmayan ısrarlarından kurtulmak için, kraliçenin iznini istemiş ve&#160;Armenelos'u terk edip batıda yaşayan ailesinin yanına dönmüştü.&#160;Ne var ki, aradan bir dört yıl daha geçtikten sonra, gemileri denizin dalgalarıyla dövüşmekten yıpranmış ve harap olmuş halde,&#160;geri geldi Aldarion. Nümenor'dan son ayrılışından bu yana önce&#160;Vinyalonde Limanı'na ulaşmış, ardından kıyı boynnca güneye doğru ilerleyerek o ana dek hiçbir Nümenor gemisinin uzanmaya cesaret edemediği kadar uzak sulara gelmişti; kuzeye dönüş yolunda&#160;ise ters yönde esen rüzgarlar ve büyük fırtınalarla boğuşmuşlar ve&#160;Harad açıklarında batmaktan kıl payı kurtularak nihayet limanlarının güvenli rıhtımına sığınacakken, Vinyalonde'nin hırçın denizin dalgaları tarafından dövülüp alaşağı edildiği ve düşman ka-vimlerce yağmalandığı gerçeğiyle karşılaşmışlardı. Bunun üzerine&#160;son çareye başvurup Nümenor'a dönme kararı alan küçük filo,&#160;Büyük Deniz'i geçmeye çalışırken batıdan esen sert rüzgarlar tarafından tam üç defa geri püskürtülmüş; dahası, çıkan bir fırtınada&#160;üzerine yıldırım düşmesi sonucu Aldarion'un sancak gemisinin&#160;ana direği kırılmış, derin sularda bu ve buna banzer pek çok güç-lüge gögüs gerip akla durgunluk veren çabalar sarf ettikten sonra,&#160;ruhen ve bedenen tükenmiş vaziyette Nümenor’a varabilmişlerdi.&#160;Aldarion’un dönüşü Meneldur’un içini fazlasıyla ferahlatmış olsa&#160;da, babasına ve aynı zamanda kralına isyan edip gitmeye cüret ettiği ve bu sebeple Valar’ın koruyucu tılsımını üzerlerinden kaldırmasına yol açarak Osse’nin öfkesini hem kendi hem de yoldaşlık&#160;bağıyla ona eşlik eden adamları üzerine çekme riski doğurduğu&#160;için onu azarlamıştı. Yolculuğu sırasında katlanmak durumunda&#160;kaldığı zorluklar yüzünden tavırları törpülenip yumuşamış olan&#160;Aldarion, ondaki bu değişimin farkına varan Meneldur tarafından&#160;affedilmiş ve Nümenor Gemilerinin ve Limanlarının Koruyucusu&#160;unvanını geri aldıgı gibi, buna ek olarak kendisine bir de Ormanların Koruyucusu unvanı bahşedilmişti.</span></p>
<p><span class="font4" style="font-weight:bold;">Erendis’in Armenelos’tan ayrıldığını öğrenince Aldarion büyük bir üzüntüye kapıldı ama gururunu yenip de kızı aramaya bir türlü çıkamadı; evlenme teklif etmek dışında ona yaklaşmasını&#160;saglayacak bir çözüm yolu da yoktu aslına bakılırsa, fakat evlilik&#160;bagı altına girmeye kendisini henüz hazır hissetmiyordu. Onun&#160;yerine, neredeyse yirmi yıl gibi uzun bir süreyi bulan beklenmedik yoklugu süresince ihmal edilmiş şeyleri eski haline getirmeye&#160;adadı kendini; bu süre içinde Römenna başta olmak üzere adanın&#160;her yerinde tersaneler ve rıhtımlar elden geçirilmeye ve yeniden&#160;işler vaziyete getirilmeye başlandı. İnşaat işleri dolayısıyla ve daha&#160;bir sürü gerekçeyle sayısız agaç kesildiğini ve kesilenlerin yerine&#160;yeni fidanlar dikilmedigini gözlemledi; anlaşılan o ki, tüm bu kesimler yol açacagı sonuçlara dair hiçbir öngörüde bulunulmak-sızın gerçekleştirilmişti. Bunun üzerine, geriye kalan ormanların&#160;miktarını ölçmek üzere Nümenor’un dört bir yanına geziler düzenlemeye, araştırmalar yapmaya başladı.</span></p>
<p><span class="font4" style="font-weight:bold;">Adanın batı bölgesindeki ormanlık arazide bir gün yine böyle at sırtında geziye çıkmışken, vücudunu tümüyle saran yeşil bir&#160;pelerini boyun kısmında kopça niyetine kullandıgı parlak bir&#160;mücevherle dügümlemiş, siyah saçları rüzgarda dalgalanarak at&#160;koşturan bir kadına rastladı. İlk bakışta bu esrarengiz yolcunun&#160;zaman zaman adanın o kesimini ziyaret eden Eldar halkından biri&#160;olduğu izlenimine kapılan Aldarion, kadın ona doğru yaklaştıkça karşısındakinin Erendis olduğunu anladı. Pelerinini bağlamak&#160;için kullandığı mücevher ise son yolculuğuna çıkmadan önce ona&#160;hediye etmiş olduğu elmasın ta kendisiydi. Bu kıza duyduğu sevgi&#160;yüreğinin derinliklerinde yeniden canlanan Aldarion, günlerinin&#160;ne denli boş ve yalnız geçtiğinin bilincine varıp anlık bir kedere&#160;kapıldı. Onun yüzünün solduğunu fark eden kız atının yönünü&#160;başka tarafa çevirmiş uzaklaşmaya hazırlanıyordu ki, Aldarion&#160;daha hızlı davranıp söze girdi: “Geçmişte seni çok sık geride bırakıp çok uzaklara kaçtığım için, şimdi sen bana aynısını yapınca&#160;sitem etmeye hakkım yok! Yine de beni affetmeni ve şu an yanımda kalmam istiyorum.&quot; Sonra beraberce kızın babası Beregar'ın&#160;evine at sürdüler ve orada Aldarion Erendis’le evlenme niyetinde&#160;olduğunu açıkça ifade etti; ne var ki, her ne kadar geleneklere ve&#160;halkının yaşam tarzına göre evlenecek çağa çoktan geldiyse de, bu&#160;fikre sıcak bakmadı kız. Bu adama duyduğu aşk körelmiş değildi,&#160;kendini naza da çekmiyordu; Aldarion’un ona olan sevgisi ve deniz tutkusu arasında tercihte bulunması gerekirse, kaybeden tarafın kendisi olacağı korkusu içini kemiriyordu sadece. Azla yetinecek biri değildi Erendis, arzuladığı sevgiliye tam anlamıyla sahip&#160;olamayacaksa baştan bu yola çıkmamayı yeğlerdi. Denize karşı&#160;öteden beri derin bir korku ve o çok sevdiği ağaçların tersanelerde&#160;kullanılmak üzere kesilmesinden dolayı derin de bir nefret besleyen kız, denize ve gemiciliğe karşı ya kesin bir zafer kazanmayı ya&#160;da bu uğurda mağlup olmayı kafasına koymuştu.</span></p>
<p><span class="font4" style="font-weight:bold;">Fakat bu defa işi ciddiye bindiren Aldarion kızın kalbini çalmak için samimi ve yılmak bilmez bir gayret içine girmişti ve kızın gittiği her yerde ona eşlik ediyordu. Limanları, tersaneleri ve Gözüpekler Loncası’yla ilgili sorumluluklarını elinin tersiyle itip&#160;hayatından çıkarmış, ağaç kesim çalışmalarını durdurup aksine&#160;yeni ağaçlar diktirmeye başlamıştı. Uğraşlarını kökünden değiştirdiği bu günlerde hayatının geri kalanında hiç hissetmediği&#160;bir gönül rahatlığı ve mutluluk içinde bulmuştu kendini; geride&#160;bıraktığı günleri şöyle bir düşünüp yaşadığı andan aldığı hazzın&#160;bilincine daha iyi varması için yazık ki bu denli geç yaşına gelmesi gerekmişti. Gözüpekler Loncası'nın kuruluşunun yüzüncü&#160;yılına gelinmek üzereydi ve bu olayın yıldönümü adanın tüm limanlarında büyük şenliklerle kutlanacağından, gemisi Eambar'la&#160;Nümenor Adası'nın etrafında atacağı şeref turunda kendisine eşlik etmesi için Erendis'i ikna etmeye çabaladı. Denize duyduğu&#160;nefret ve korkuyu içine atan Erendis, onun ısrarlarına dayanamayıp bu teklifi kabul etti ve ikisi birlikte Römenna'dan yola çıkıp&#160;adanın batısındaki Andünie'ye geldiler. Orada Andünie Lordu ve&#160;aynı zamanda Aldarion'un yakın akrabası<sup>12</sup> olan Valandil büyük&#160;bir kutlama töreni tertiplemişti ve bu şenlik esnasında Erendis'in&#160;onuruna kadeh kaldırıp ona </span><span class="font8">Uineniel,</span><span class="font4" style="font-weight:bold;"> yani Uinen'in Kızı şeklinde&#160;hitap ederek onu Denizlerin Yeni Leydisi şeklinde adlandırdı. Bu&#160;hitap karşısında, şölen masasında Valandil'in karısının yanında&#160;oturmakta olduğu yerde aniden ayağa kalkan Erendis “Bana böyle seslenmekten sizi menederim!” diye bağırdı. “Benim Uinen'in&#160;Kızı şeklinde anılmam kadar yanlış bir şey olamaz, çünkü onu&#160;kendime düşman görürüm ben.”</span></p>
<p><span class="font4" style="font-weight:bold;">Bunu izleyen günlerde Erendis yine şüpheye kapılmış, ikilem yaşamaya başlamıştı; çünkü Aldarion ilgisini yeniden Römenna'ya&#160;çevirmiş ve denizin önüne set çekecek devasa duvarların yapımıyla alakadar olmaya başlamıştı. O dönemki tasarıları içinde, Tol&#160;Uinen'de inşa edilecek yüksek bir kule de vardı: </span><span class="font8">Calmindon,</span><span class="font4" style="font-weight:bold;"> yani&#160;Işık Kulesi ismi uygun görülmüştü buraya. Söz konusu çalışmalar&#160;noktalanınca Aldarion bir kez daha Erendis'in yanına gidip ona&#160;evlenme teklif etti. Ama halen tereddüt içinde olan kız ona şöyle&#160;demekle yetindi: “Ricanızı kırmayıp geminizde size eşlik ettim,&#160;lordum. Teklifinize nihai cevabımı vermeden önce, siz de karada bana eşlik edip hoşlandığım yerleri size göstermeme izin vermez miydiniz? Günün birinde bu toprakların kralı olacak birisi&#160;için, ülkenizi çok az tanıyorsunuz.” Böylece birlikte yola çıkıp&#160;Emerie’ye geldiler; Nümenor'da koyun yetiştiriciliğinin en yaygın&#160;olduğu, yemyeşil otlaklarla kaplı bir bölgeydi burası.</span></p>
<p><span class="font4" style="font-weight:bold;">Koyun sürülerinin melemeleri eşliğinde, çiftçilerin ve çobanların beyaza boyalı evlerinin yanından geçerlerken Andalion'a dönüp coşkuyla şöyle dedi Erendis: “Burada kendimi öyle huzurlu hissediyorum ki!”</span></p>
<p><span class="font4" style="font-weight:bold;">“Kral Varisi'nin karısı olunca dilediğin yerde yaşayabilirsin,” dedi Aldarion. “Hele bir de kraliçe olunca, arzu ettiğin zaman gidip kalabileceğin, birbirinden farklı pek çok yerde evlerin olur.”</span></p>
<p><span class="font4" style="font-weight:bold;">“Sen tahta çıktığında ben çoktan yaşlanmış olacağım,” dedi Erendis. “O zamana dek Kral Varisi nerede yaşamak istiyor bakalım?”</span></p>
<p><span class="font4" style="font-weight:bold;">“Karısı her neredeyse orada,” diye cevap verdi Aldarion. “işlerinden başını kaldırabildiği zamanlar hep eşinin yanında olacak; tabii karısı da onun işlerini paylaşmıyorsa.”</span></p>
<p><span class="font4" style="font-weight:bold;">“Kocamı Leydi Uinen'le paylaşacak değilim,” diye kestirip attı Erendis.</span></p>
<p><span class="font4" style="font-weight:bold;">“Bana kalırsa bu çok dolambaçlı bir cevap,” diye belirtti Alda-rion. “Sırf doğayı ve serbestçe kök salıp büyüyen ağaçları seviyor diye, ben de karımı Ormanların Efendisi Orome ile paylaşmak istemediğimi söyleyebilirim pekala.”</span></p>
<p><span class="font4" style="font-weight:bold;">“Çekinme, söyle o zaman,” dedi Erendis, “çünkü Uinen'e ithaf etmek için kaşla göz arasında ağaç kestirmeye başlarsın nasıl olsa.”</span></p>
<p><span class="font4" style="font-weight:bold;">“Bir ağaca sonsuza dek kimsenin el sürmeyeceğinden emin olman için bana o ağacın adını söylemen yeterli,” diyerek onu temin etmeye çalıştı Aldarion.</span></p>
<p><span class="font4" style="font-weight:bold;">“Bu adada yetişen her bitkinin sonsuza dek yaşamasını isterdim ben,” dedi Erendis.</span></p>
<p><span class="font4" style="font-weight:bold;">Gezintilerinin geri kalanı boyunca hiç konuşmadan yan yana at sürdüler; o günden sonra yolları ayrıldı ve Erendis babasının&#160;evine döndü. Babasına bu konuyla ilgili hiçbir şey söylemeyen&#160;kız, başbaşa kaldıkları bir vakit annesi Nüneth'e içini açmış ve&#160;Aldarion'la arasında geçen konuşmayı aynen aktarmıştı.</span></p>
<p><span class="font4" style="font-weight:bold;">“Ya hepsi ya hiç diye düşünüyorsun, öyle mi, Erendis?” dedi Nüneth, onun anlattıklarını dinledikten sonra. “Çocuk gibi davranmışsın. Oysa sen bu adamı seviyorsun ve sahip olduğu unvanlar bir yana, kişisel anlamda da üstün özelliklere sahip biri o.&#160;Aşkını kalbinden söküp atman hiç de kolay olmaz, üstelik sana&#160;büyük acı verir. Bir kadın kocasının sevdiği uğraşlara ilgi göstermeyi öğrenmeli ve onun ruhunda yanan ateşi canlı tutmalıdır;&#160;aksi halde kocasının gözündeki sevimliliğini yitirir. Ne var ki,&#160;söylediklerime kulak verip de kendine ders çıkaracağından şüpheliyim. Öyle üzülüyorum ki; tam evlenecek yaştasın ve böylesine&#160;güzel bir evlada sahip olan ben, onun kadar güzel torunlanm da&#160;olsun istiyorum artık. Benden uzakta, kralın evinde büyüyecek&#160;olsalar yine de gocunmazdım.”</span></p>
<p><span class="font4" style="font-weight:bold;">Aslına bakılacak olursa bu konuşma Erendis'in fikirleri üzerinde etki yaratmayı başaramamıştı; fakat diğer yandan, kalbinin kendi iradesi dışında attığını ve günlerinin anlamsız ve boş geçtiğini düşünüyordu: Öyle ki, Aldarion'un uzakta olduğu yıllardakinden bile daha boş. Çünkü sevdiği adam Nümenor'da kalmayı&#160;sürdürdüğü halde, aradan geçen günlere rağmen adanın batısına&#160;uğramamıştı.</span></p>
<p><span class="font4" style="font-weight:bold;">tki sevgili arasında geçen konuşmadan Nüneth kanalıyla haberdar olan Kraliçe Almarian, Aldarion'un teselliyi yeniden yolculuğa çıkmakta arayacağından korkarak (çünkü oğlu alışılmadık derecede uzun zamandır karadaydı) Armenelos'a geri dönmesi&#160;için Erendis'e haber yolladı ve kız, biraz annesinin teşvikiyle biraz da kendi kalbi öyle emrettiği için, bu çağrıya uydu. Oraya varınca Aldarion'la barıştılar ve aynı yılın ilkbaharında, </span><span class="font8">Erukyerme&#160;</span><span class="font4" style="font-weight:bold;">töreni sırasında kralın kendisini izleyen maiyetiyle beraber&#160;Nümenorluların Kutsal Dağı Meneltarma'nın zirvesine yaptığı&#160;yürüyüşe katıldılar. <sup>16</sup> Merasim bitip de herkes geri aşağı inerken&#160;Aldarion ve Erendis orada kalıp önlerinde dört bir yana uzayıp&#160;giden manzarayı seyre daldı: İlkbahar güneşi altında yemyeşil&#160;uzanan Batının Adası; çok uzaklarda, batı ufkundaki Avallöne'nin&#160;parıltısı^<sup>7</sup> doğuda, gölgeler içinde kalan Büyük Deniz; ve o mavi&#160;zirvesiyle hepsinin tepesinde yükselen Menel. Ağızlarını açıp da&#160;tek kelime etmiyorlardı çünkü Meneltarma'nın tepesinde kraldan&#160;başka hiç kimsenin konuşma yetkisi yoktu; fakat dağın zirvesinden ayrılıp helezon şekilli yoldan aşağı kıvrıla kıvrıla indikleri&#160;sırada Erendis bir an durdu ve bakışlarını Emerie'ye ve onun da&#160;ötesindeki, kendi evinin bulunduğu topraklara odakladı.</span></p>
<p><span class="font4" style="font-weight:bold;">“Yözâyan'ı sevmiyor musun?” diye sordu sonra.</span></p>
<p><span class="font4" style="font-weight:bold;">“Hem de çok seviyorum,” diye cevap verdi Aldarion. “Ama görüyorum ki sen bu sevgimden şüphe duyuyorsun. Oysa ben&#160;devamlı geleceğe kafa yoruyorum ve bu halkın umut dolu ve ihtişamlı bir hanedanca yönetilmesini istiyorum; eğer bir hediye alınmışsa buna anlamlı bir karşılık verilmesi gerektiği kanısındayım.”</span></p>
<p><span class="font4" style="font-weight:bold;">Onun imasını anlamazlıktan gelen Erendis, konuşmasına devam etti: “Böylesi bir hediye ancak Valar'dan gelebilir ve ne şimdi ne de bir başka zamanda takas malzemesi olarak kullanılmalıdır.&#160;Edain üstün erdemlere sahip yüce bir halk olabilir, ama sonuçta onlar sadece ölümlü birer İnsan: Şu an sahip olduğumuz şeyi&#160;hayalden öteye geçmeyen bazı tutkularımız için feda edersek, ileride varlığımızı sürdüremeyiz.” Sonra ani bir hareketle boynundaki mücevheri söküp gözlerini Aldarion'unkilere dikti. “Canımın&#160;çektiği diğer şeyleri almak için bunu takas malzemesi olarak kullanmamı ister miydin?”</span></p>
<p><span class="font4" style="font-weight:bold;">“Hayır!” diye bağırdı adam. “Ama onu boşuna takmanı da istemiyorum. Ayrıca görüyorum ki bu elması gözünde çok büyütüyorsun, halbuki senin gözlerinin parıltısı yanında sönük kalıyor o.” Sonra eğilip Erendis'i gözlerinin üzerinden öptü ve böyle yapmasıyla beraber kız tüm tereddütlerini ve korkularını bir yana&#160;bırakıp onu kabul etti; böylelikle, Meneltarma'nın yamacından&#160;aşağı inen o dik yolda, birbirlerine bağlılık yemini vermiş oldular.</span></p>
<p><span class="font4" style="font-weight:bold;">Ardından beraberce Armenelos'a gittiler ve Aldarion Erendis'i Kral Varisi'nin sözlüsü olarak Tar-Meneldur'a takdim etti. Bu&#160;haber karşısında kral büyük bir sevince kapılmış, başkentte ve&#160;adanın her yerinde coşkulu şenlikler ve kutlamalar düzenlenmişti. Nişan hediyesi olarak Meneldur Erendis'e Emerie yöresinden&#160;hatırı sayılır miktarda toprak verdi ve orada gelini için beyaz bir&#160;ev inşa ettirdi. Sonra bir ara, “istiflemiş olduğum başka mücevherler de var,” dedi Aldari on müstakbel nişanlısına. “Nümenor&#160;gemilerinden gördükleri yardımlar karşılığında uzak diyarların&#160;krallarının bize sunmuş olduğu sayısız armağan. Güneş ışığının&#160;yapraklardan yansıyan pırıltısını andıran birbirinden değerli yemyeşil taşlar da var içlerinde.”</span></p>
<p><span class="font4" style="font-weight:bold;">“Hayır, bunları duymak istemiyorum!” diye karşı çıktı Eren-dis. “Biraz erken olsa da, düğün hediyemi zaten sundun bana. Bunun sahip olduğum tek mücevher olarak kalmasını istiyorum ve ona bundan böyle eskisinden daha fazla değer vereceğim.” Bunları söyledikten sonra, Aldarion'un şaşkın bakışları altında mücevheri gümüş bir şeride geçiren kız adamdan bunu yıldız misali&#160;alnına düşecek şekilde başına takmasını rica etti. Gün gelip de&#160;keder onu esir alana dek, Erendis bu mücevheri uzun yıllar alnında taşıyacak, bundan ötürü de adanın her yanında Tar-Elestirne,&#160;yani Alnı Yıldızlı Leydi ismiyle anılacaktı. ^ Bunu izleyen süreçte&#160;hem kralın Armenelos'taki sarayına hem de adanın bütününe huzur ve mutluluk hakim oldu; öyle ki, tarih kitaplarında o yılın,&#160;yani tkinci Çağ'ın sekiz yüz elli sekizinci yılının yaz mevsiminin&#160;her zamankinden daha aydınlık ve verimli geçtiği kaydedilmiştir.</span></p>
<p><span class="font4" style="font-weight:bold;">Ada halkı içinde halinden memnun olmayan tek kesim, Gö-züpekler Loncası'nın denizcileriydi. Aldarion on beş senedir Nümenor'dan ayrılmamış, ada karasuları dışına bizzat hiç sefer&#160;düzenlememişti; onun tarafından eğitilmiş yiğit kaptanlar vardı&#160;gerçi, ancak kralın oğlunun eli altındaki zenginlik ve otoriteden&#160;mahrum kaldıkları için onların seyahatleri öncekilere oranla çok&#160;daha seyrek ve kısa süreli oluyor, Gil-galad'ın ülkesinden öteye&#160;nadiren geçiyorlardı. Bu da yetmezmiş gibi, Aldarion ağaç kesim işlerini askıya aldırdığından, tersanelerde odun eksikliği baş&#160;göstermişti; bunun üzerine Gözüpekler ona bir heyet gönderip&#160;loncanın başına dönmesi için yalvardılar. Onların ricasını geri&#160;çevirmeyen Aldarion ağaç kesimlerini tekrar başlattı ve işlerin&#160;nasıl yürüdüğünü kontrol etmek için ormana gittiği zamanlarda&#160;çoğu kez ona eşlik eden Erendis, en görkemli ve de güzel çağında&#160;kesilip devrilen ve sonrasında dalları budanıp testerelerle biçilen&#160;güzelim ağaçların görüntüsü karşısında hüzne kapıldı. Bir süre&#160;sonra Aldarion bu kontrollere tek başına gitmeye başlamış, çift bir&#160;arada daha az vakit geçirir olmuştu.</span></p>
<p><span class="font4" style="font-weight:bold;">Günler hızla akıp gitmiş, herkesin Kral Varisi'nin evlenmesini beklediği yıl gelip çatmıştı; çünkü nişan süresinin üç yılı aşması geleneklere aykırıydı. O yılın ilkbahar mevsiminde bir sabah Aldarion gemiyle yanaştığı Andünie Limanı'na çıkıp atını Beregar'ın evine giden yola sürdü; oraya ınİsafirliğe çağrılmıştı,&#160;Armenelos'tan yola çıkıp kara yolunu kullanan Erendis ise babasının evine olan bu yolculukta nişanlısının biraz önüne geçmişti.&#160;Limanı kuzey rüzgarlarından koruyan sarp kayalıkların kıyısına&#160;gelip durunca, başını çevirip denizden yana baktı Aldarion. Bu&#160;sezonda sıklıkla görüldüğü üzere, Orta-Dünya'ya yelken açmak&#160;isteyenlerin gözdesi olan batı rüzgarı, tepeleri beyaz köpüklere&#160;boğulmuş dalgaları kıyıya savurmaktaydı. O anda, içindeki deniz&#160;özlemi boğazını sıkan kocaman bir el gibi onu kıskacına aldı ve&#160;nefesi kesilip kalbi hızla atmaya başladı. Kendini toparlamak için&#160;bir süre çabaladıktan sonra arkasını dönüp yolculuğuna kaldığı&#160;yerden devam etti ve bundan on beş yıl önce Erendis'le tıpkı bir&#160;Eldar gibi at sürerken karşılaştıkları o korudan geçecek şekilde bilinçli olarak güzergahını değiştirdi. Gözleriyle koruluğu tararken&#160;kızın tekrar karşısına çıkacağına az daha kendi de inanıyordu,&#160;ama Erendis orada değildi ve sevdiği kadının yüzünü tekrar görebilmek için duyduğu dayanılmaz arzuyla atma hız verip akşam&#160;olmadan önce Beregar'ın evine vardı.</span></p>
<p><span class="font4" style="font-weight:bold;">Erendis onu neşeli bir hava içinde, yüzünde gülücüklerle karşılamıştı; herkes onun batı topraklarına yaptığı bu ziyaretin tek bir amaç için olduğu düşüncesini taşırken, Aldarion bu misafirliği&#160;süresince evlilik konusunu hiç açmadı kıza. Geçen günler süresince Erendis nişanlısının kalabalık ortamlarda başkaları şen şakrak&#160;eğlenirken sık sık düşüncelere dalıp gittiğini ve nadiren konuştuğunu fark etti. Ona her bakışında, adamın gözleriyle karşılaşıyor,&#160;onun da kendisini süzmekte olduğunu görüyordu. Böyle durumlarda Erendis'in kalbine ani bir sancı giriyordu; çünkü Aldarion'un&#160;masmavi gözleri gri ve soğuk bir görünüme bürünmüştü ve bu&#160;bakışlarda bir çeşit açlık ve hasret okuyabiliyordu kız. Adamın yüzündeki ifade ona hiç yabancı gelmiyor, daha önceleri de sıklıkla&#160;gördüğü bu bakışın ardında yatan anlamı gayet iyi biliyordu; yine&#160;de ağzını açıp da bu konuyla ilgili tek kelime etmedi. Olan biteni&#160;dikkatli gözlerle izleyen ve her şeyin farkında olan Nüneth, kızının sessiz kalmayı seçmesinden hoşnuttu; “Kelimeler eski yaralan&#160;deşer” sözünün gerçekliğine inanırdı çünkü o. Bir süre sonra Al-darion ve Erendis Armenelos'a doğru beraberce yola çıktı ve yolculukları sırasında denizden uzaklaştıkça, üzerine çökmüş olan&#160;kasvetli hava yavaş yavaş dağılan adam, çok geçmeden eski neşesine kavuştu. Yine de, içindeki sıkıntıdan kıza bahsetmedi: Çünkü&#160;benliğinin derinliklerinde ciddi bir ikilem yaşıyor ve tercihini ne&#160;yönde kullanması gerektiğine bir türlü karar veremiyordu.</span></p>
<p><span class="font4" style="font-weight:bold;">Haftalar birbirini kovalayıp da yılın sonuna gelinirken, Aldari-on nişanlısına ne evlilikten ne de denizden söz açmıştı; zamanının büyük kısmını Römenna'da, Gözüpekler Loncası'ndaki adamlarının yanında geçiriyordu. O yıl bitip de ertesi yıl resmen başlayınca, kral onu yanına çağırttı ve aralarındaki bulutlar çoktan dağılıp&#160;yerini samimi bir sevgiye bırakmış olan baba-oğul, başbaşa görüştüler.</span></p>
<p><span class="font4" style="font-weight:bold;">“Oğlum,” diye söze girdi Tar-Meneldur, “hanidir beklediğim gelinimi bana ne zaman takdim edeceksin? Siz nişanlanalı üç&#160;yıldan fazla zaman geçti ve bu çok uzun bir süre. Böyle bir gecikmeye bu denli dayanabilmiş olmana ben bile hayret ediyorum&#160;doğrusu.”</span></p>
<p><span class="font4" style="font-weight:bold;">Bir süre için sessiz kalan Aldarion, sonra başladı konuşmaya. “O hasretin içimde tekrar kabardığını hissediyorum, </span><span class="font8">Atarinya.</span><span class="font4" style="font-weight:bold;"> On&#160;sekiz yıldır denize açılmadım. içimi kemiren sıkıntı yüzünden,&#160;geceleri rahat uyuyamıyor, atıma bile hakim olamıyorum; bastığım yerde devamlı sert ve taştan bir zemin hissetmek ayaklarıma&#160;acı verir oldu.”</span></p>
<p><span class="font4" style="font-weight:bold;">Bu açıklama karşısında hüzne kapılan Meneldur oğlunun haline acısa da, ondaki bu takıntıya anlam veremiyordu, çünkü kendisi hayatı boyunca gemilere karşı hiç ilgi duymamıştı. “Çok yazık!” dedi sonra. “Ama sen nişanlandın bir kere; Nümenor yasaları ve Eldar ile Edain halklarının inanışı gereği bir adamın iki karısı olamaz. Denizle evlenemezsin, çünkü sen Erendis'le nişanlısın.”&#160;Bu sözler kendisine Emerie yöresinden beraberce geçerken&#160;Erendis ile yaptıkları konuşmayı anımsattığından, Aldarion'un&#160;içi sızladı; çünkü kızın daha önceki süreçte konuyu kendisinden&#160;habersiz babası Meneldur'la değerlendirdiği gibisinden yanlış bir&#160;kanıya varmıştı. Kendisini belli bir yöne sevk etmek için başkalarının güçbirliği yaptığı hissine kapılırsa, o yolu tümden terk etmek, Aldarion’un davranış yapısının öteden beri en önde gelen&#160;özelliklerinden biriydi. “Ama evli oldukları halde demirci ustaları&#160;demir dövmeye, atlılar atını sürmeye, madenciler kayaları eşelemeye devam edebiliyor,” dedi sitemkar bir sesle. “Öyleyse, gemiciler neden denizlere serbestçe yelken açamasın?”</span></p>
<p><span class="font4" style="font-weight:bold;">“Eğer demirciler örs ve çekici aralıksız beş yıl elden bırakma-saydı evli kalmayı başaran tek bir demirci göremezdin,” diyerek konuya açıklama getirdi kral. “Oysa çok az denizcinin eşi vardır&#160;ve bunu baştan göze almış olduklarından, ayrılık acısına katlanırlar. Kralın Varisi'nin ise denizcilik mesleğini seçtiği görülmüş şey&#160;değildir, ayrıca böyle bir ihtiyacı da yok.”</span></p>
<p><span class="font4" style="font-weight:bold;">“Bir adamın bir işle meşgul olması için geçim derdinden başka sebepler de bulunur,” dedi Aldarion. “Hem daha yaşayacak çok yıl&#160;var önümde, acele etmem yersiz.”</span></p>
<p><span class="font4" style="font-weight:bold;">“Hayır, bu kadar basit değil,” diye itiraz etti Meneldur. “Eşin olarak seçtiğin kadını da düşünmelisin: Erendis'in süreceği ömür&#160;seninkinden çok daha kısa ve yıllar onun için hızla akıp gidecek.&#160;Unutma ki o Elros'un soyundan gelmiyor ve kalbini sana vereli&#160;çok uzun zaman oldu.”</span></p>
<p><span class="font4" style="font-weight:bold;">“Ben onunla birlikte olmaya heves ettiğim dönemde neredeyse on iki yıl beni bekletmeyi bildi ama,&quot; diye hatırlattı Aldarion. “Şimdiyse ben bu sürenin üçte birini bile talep etmeyeceğim ondan.”</span></p>
<p><span class="font4" style="font-weight:bold;">“O zamanlar sözlü değildiniz,” dedi Meneldur. “Şimdi ikiniz için de bağlayıcı olan bir nişan geçerli aranızda. Eğer bir kez daha&#160;kendini geri çekip evlenmeye yanaşmazsa, gerçekleşmesi kuvvetle&#160;muhtemel olan şeyleri önceden sezdiği ve senin kendine hakim&#160;olamayıp yeniden tutkulanna esir düşmenden korktugu içindir.&#160;Her nasılsa sen ondaki bu korkuyu bir nebze dindirebilmişsin ve&#160;aklındakini açıkça ortaya koymaktan olabildiğince kaçınsan da,&#160;bana öyle geliyor ki, şu durumda ona karşı borçlu sayılırsın.”</span></p>
<p><span class="font4" style="font-weight:bold;">Bu son sözler karşısında öfkeye kapıldı Aldarion. “Araya vekil koyacagıma, bu konuyu nişanlımla kendim konuşsam çok daha&#160;iyi.” Böyle diyerek babasının yanından ayrıldı. Kısa bir süre sonra&#160;da meseleyi Erendis'e açıp, yeniden deniz seyahatleri yapmak için&#160;duyduğu dayanılmaz özlemden ve sırf bu yüzden geceleri uyku&#160;bile uyuyamadığından bahsetti. Oturduğu yerde solgun bir yüzle&#160;onun söylediklerini dinleyen kız, “Ben de artık evlenme zamanımızın geldiğini söyleyeceksin sanmıştım,” diyebildi.</span></p>
<p><span class="font4" style="font-weight:bold;">“Onun da sırası gelecek,” dedi Aldari on. “Beni son bir kez bekleyecek olursan, döner dönmez evleneceğimize söz veriyorum.” Ne var ki, nişanlısının suratına çöken kederli ifade karşısında içi&#160;burkularak, hemen o anda aklında yeni bir fikir geliştirdi. “Hemen olmalı bu,” dedi yeni bir hevesle. “Bu sene sona ermeden&#160;evlenmeliyiz. Ve sonra, Gözüpekler'e şu güne dek bir eşi daha&#160;yapılmamış görkemde bir gemi inşa ettireceğim ve bu, biricik kraliçemin açık denizlerdeki evi olacak. Böylelikle sen de benimle&#160;beraber seyahat edebileceksin, Erendis; Valar'ın, Yavanna'nın ve&#160;o çok sevdiğin Orome'nin koruyucu kanatlan altında bana eşlik&#160;edeceksin. Birlikte Eldar'ın söylediği şarkıların bugün bile duyu-labildigi diyarlara yelken açacagız; orada sana şimdiye kadar hiç&#160;görmedigin türde ağaçlar ve efendimiz Orome'nin büyük borusunun sesini uzaklardan işitebileceğin, zamanın başlangıcından bu&#160;yana el değmemiş şekilde kalmayı başarmış, Nümenor'un toplam&#160;yüzölçümünden bile daha geniş ormanlar göstereceğim.”</span></p>
<p><span class="font4" style="font-weight:bold;">“Hayır Aldarion, olmaz,” dedi kız gözyaşlan arasında. “Dünya üzerinde halen tarif ettiklerine benzer yerler bulunduğunu öğren-rnek beni sevindirdi, fakat ben onları hiçbir zaman göremeyeceğim. Çünkü onları görmek gibi bir arzu yok içimde; Nümenor’un&#160;ormanlarına duyduğum sevgi bana yetiyor. Üstelik sana olan aşkıma boyun eğip seninle birlikte denize açılırsam, buraya bir daha&#160;asla dönemem. Katlanabileceğimin çok üzerinde bir yük olur bu&#160;benim için; biz derin sulara açılıp da kara bir kez gözden kayboldu mu, ölümüm kaçınılmaz olur. Büyük Deniz benden nefret&#160;ediyor; bir yandan seni ondan kopardığım bir yandan da kendimi&#160;çekip seni oyaladığım için benden intikam alıyor şimdi. Gidin artık, lordum! Ama eğer bana biraz merhamet duyuyorsanız, geçen&#160;seferkiler kadar uzun süreli olmasın yokluğunuz.”</span></p>
<p><span class="font4" style="font-weight:bold;">Bu sözler Aldarion'u utanca düşürmüştü; çünkü kendisi babasına karşı haksız bir öfke göstermişken, nişanlısı onunla sevgiyle konuşuyordu. O yıl denize açılmaktan vazgeçti, ama huzuru ve&#160;neşesi kaçmıştı bir kere. “Kara gözden kayboldu mu ölüp gidermiş!” diye isyan ediyordu kendi kendine. “Eğer her sabah karayı&#160;görmeye devam edersem ölüp giden asıl ben olacağım. Bu da demek oluyor ki, onunla birlikteliğimi sürdürebilmem için buradan&#160;bir süreliğine uzaklaşmam ve de bu uğurda elimi çabuk tutmam&#160;şart.” Böylece, ilkbaharda denize açılmak üzere hazırlıklara nihayet başladı; olayların arka planında ne yaşandığını bilmeyen ada&#160;halkı bir yana, bu habere en çok sevinen, Gözüpekler olmuştu.&#160;Sefere hazırlanan üç gemi, Viresse ayının gelmesiyle beraber yola&#160;çıktı. </span><span class="font8">Oiolaire</span><span class="font4" style="font-weight:bold;"> dalını Palarran’ın pruvasına kendi elleriyle yerleştiren Erendis, gemiler limanın açığına yeni inşa edilmiş olan bende-ri aşıp da gözden kaybolana kadar tek damla gözyaşı dökmemişti.</span></p>
<p><span class="font4" style="font-weight:bold;">Aldarion'un Nümenor’a dönmesi için altı yıldan fazla zaman geçmesi gerekmişti. Üstelik bu kez, önceki karşılanışlarının aksine, Kraliçe Alınarian onu buz gibi soğuk karşıladığı gibi, Erendis’e&#160;karşı takındığı tavrı haksız ve yakışıksız bulan halkın gözünde&#160;loncasının eski itibarından eser kalmadığı gerçeğiyle de yüzleşmesi gerekti. Aslına bakılırsa, dönüşü umduğundan da uzun&#160;sürmüştü çünkü bu gidişinde Vialonde'yi tam bir enkaz halinde&#160;bulmuş ve limanı eski haline getirmek için giriştiği tüm çabalar&#160;denizin azgın dalgaları tarafından boşa çıkarılmıştı. Kıyı şeridine&#160;yakın bölgelerde yaşayan halklar Nümenorlulardan giderek daha&#160;çok korkmaya, hattâ onları düşman gibi görmeye başlamıştı ve&#160;Aldarion'un kulağına Orta-Dünya'da onun gemilerinin varlığından hoşlanmayan bir lord bulunduğuna dair söylentiler gelir oldu.&#160;Ardından, tam eve dönüş yoluna çıkacakları sırada güneyden&#160;esen kuvvetli bir rüzgar gemileri kuzeye doğru savurdu. Mithlond&#160;açıklarında bir süre oyalandıktan sonra tekrar açık sulara uzanmayı denedilerse de, bu sefer daha da kuzeye sürüklenmişler ve&#160;buz tabakalarıyla kaplı tehlikeli sularda soğuğun tehdidiyle karşı&#160;karşıya kalmışlardı. Nihayet deniz ve rüzgarlar aman verip de sevgili adaları ufukta göründüğünde, Palarran'ın pruvasından özlem&#160;dolu gözlerle adasını seyretmekte olan Aldarion'un bakışları bir&#160;an için Meneltarma'dan geminin pruvasına bağlı duran ağaç dalına kayınca, onun kurumuş olduğunu fark etti. Uğuruna inanarak&#160;hep pruvalarında taşıdıkları ve bu sayede dalgaların köpüğüyle&#160;her daim ıslak ve yemyeşil kalabilen </span><span class="font8">oiolaire</span><span class="font4" style="font-weight:bold;"> dalını ilk kez böyle&#160;sararıp solmuş vaziyette gören Aldarion büyük bir hüzne kapılmıştı. Yanı başında dikilmekte olan gemicilerden biri “Donmuş,&#160;lordum,” diye açıklık getirdi konuya. “Kuzey denizlerinin soğuğuna dayanamamış. Neyse ki Sütun artık görüş mesafemize girdi;&#160;eve döndük sayılır.”</span></p>
<p><span class="font4" style="font-weight:bold;">Saraya dönen Aldarion soluğu Erendis'in yanında almış, fakat kız her ne kadar heyecanlı gözlerle onun gelişini izlese de ayağa&#160;kalkıp onu karşılamamıştı. Söyleyecek söz bulamadan bir süre kızın önünde dikilen Aldarion'un bu suskunluğu kendisine de garip&#160;gelmişti. “Oturun lordum,” dedi Erendis sonra. “Anlatın bakalım,&#160;neler geçti başınızdan? Bizlerden uzakta geçirdiğiniz bunca yıl süresince anlatacak sayrsız macera biriktirmiş olmalısınız!”</span></p>
<p><span class="font4" style="font-weight:bold;">Bunun üzerine Aldarion tutuk bir sesle yolculukları sırasında karşılarına çıkan engelleri ve gecikmelerine sebep olan aksaklıkları bir bir anlatırken, oturduğu yerde hiç ses çıkarmadan onu&#160;dinledi kız. Adam konuşmasını bitirince, “Valar'a seni sağ salim&#160;bize geri gönderdiği için şükürler olsun,” dedi Erendis. “Bu yol-</span></p>
<p><span class="font4" style="font-weight:bold;">culuğa seninle birlikte çıkmama engel olduklan için de onlara şükretmeliyim; çünkü sizinle gelmiş olsaydım, hiç şüphe yok ki o&#160;yeşil daldan çok daha önce kuruyup ölürdüm.”</span></p>
<p><span class="font4" style="font-weight:bold;">“Gemime asmış olduğun dalın soğuk topraklarda kuruması tamamen tesadüf,” diye cevap vermeye kalktı Aldarion. “Ama hemen şuracıkta beni terk etsen bile, kimsenin seni suçlu bulacağını&#160;sanmıyorum. Yine de, yüreğinde bana karşı beslediğin aşkın narin&#160;bir </span><span class="font8">oiolaire</span><span class="font4" style="font-weight:bold;"> dalından daha dayanıklı olduğunu umarsam çok mu&#160;ileri gitmiş olurum sence?&quot;</span></p>
<p><span class="font4" style="font-weight:bold;">“Hiç de ileri gitmiş olmazsın,” dedi Erendis, “çünkü gerçekten öyle. Sana olan aşkım henüz buz kesmedi, Aldarion. Soğuk bir&#160;kışın ardından doğan güneş gibi hayatımı aydınlatan şu yüzünü&#160;gördükten sonra, seni terk etmem düşünülebilir mi?”</span></p>
<p><span class="font4" style="font-weight:bold;">“O halde bırakalım ilkbahar ve yaz yeniden ısıtsın yaşantımızı!” dedi Aldarion coşkuyla.</span></p>
<p><span class="font4" style="font-weight:bold;">“Ve dileyelim kış bir daha asla gelmesin,” diye ekledi Erendis.</span></p>
<p><span class="font4" style="font-weight:bold;">Kral Varisi'nin düğün tarihi olarak izleyen yılın ilkbahar mevsimi açıklanınca, Meneldur ve Alınarian tarifsiz bir sevince boğuldu. Aldarion ve Erendis, tkinci Çağ'ın sekiz yüz yetmişinci yılında Armenelos'ta yapılan görkemli bir törenle dünya evine girdiler;&#160;ada üzerindeki her evden müzik sesleri yükseliyor, sokaklar sevinçle dans eden kadın ve erkeklerle dolup taşıyordu. Bunu izleyen günlerde Kral Varisi ve müstakbel eşi her boş buldukları vakit&#160;adanın dört bir yanında at sırtında gezintilere çıktı ve nihayet,&#160;yaz ortasında bir gün, o yörenin lordu Valandil'in davetlisi olarak, kendileri şerefine düzenlenen sonuncu şenliğe iştirak etmek&#160;üzere, Andünie'ye vardılar. Hemşerileri Erendis'e duydukları sevgi ve ileride Nümenor Kraliçesi olacak kişinin kendi aralarından&#160;çıkmasının verdiği gururla, adanın batı yöresinin halkı oraya akın&#160;etmişti.</span></p>
<p><span class="font4" style="font-weight:bold;">Şenlik gününün sabahında, yatak odasının batıya bakan penceresinden dışarıdaki denizi süzen Aldarion “Şuraya bak, Erendis!” diye seslendi karısına. “Geminin biri hızla limana yaklaşıyor ve bunun Nümenor menşeli olmadığı kesin; öyle ki, isterse bunu çok arzulayalım, ömrümüzün geri kalanı boyunca ne sen&#160;ne de ben böylesi bir geminin güvertesine ayak basabiliriz.&quot; Bunun üzerine yattığı yerde doğrulup pencereden dışarı, kocasının&#160;gösterdiği yöne bakan Erendis, en az tepesinde daireler çizerek&#160;uçuşmakta olan kuşlar kadar beyaz renkteki, güneş ışığı altında&#160;yelkenleri de tıpkı gövdesine vuran dalgaların köpüğü gibi gümüşi pırıltılar saçan uzun ince yapılı bir geminin limana doğru ka-yarcasına ilerlediğini gördü. Nümenor Adası üzerinde kendilerine&#160;en yakın gördükleri topluluk olan batı yakası halkının<sup>19</sup> bir ferdi&#160;olan Erendis’in düğünü şerefine Eldar'ın gönderdiği tebrik heyetiydi bu. Baştan aşağı bembeyaz çiçeklerle donatılmış olan gemi-dekiler akşam olunca başlarına tatlı kokusuyla çevredeki herkesin&#160;içine huzur saçan </span><span class="font8">elanor<sup>20</sup></span><span class="font4" style="font-weight:bold;"> ve lissuin çiçeklerinden yapılma taçlar giydiler. Ozanlar da getirmişlerdi yanlarında; Nargothrond ve&#160;Gondolin’in halen ayakta olduğu o çok eski çağlarda İnsanlarla&#160;Elflerin birlikte söylediği şarkıları seslendiriyorlardı. Kutlamalar&#160;süresince Eldar’ın uzun boylu ve güzel yüzlü temsilcileri İnsanlarla kaynaşarak onlarla aynı masaları paylaştı. Yine de, Elf ya da&#160;İnsan, bu mutlu şenliğe katılanlar arasında hiç kimse, Andünie&#160;halkının gözünde Erendis’ten daha güzel değildi; eski efsaneleri bilenler onun gözlerinin en az Morwen Eledhwen’inkiler<sup>21</sup> ve&#160;hattâ Avallöne ahalisininkiler kadar ışıltılı olduğunu ileri sürüyordu.</span></p>
<p><span class="font4" style="font-weight:bold;">Eldar beraberinde pek çok hediye de getirmişti. Aldarion’a karbeyaz renkte gencecik bir fidan sundular; henüz yaprak açmamış olan bu fidanın gövdesi düz ve güçlü olmakla beraber çelik&#160;gibi esneyebiliyordu da. “Lütfen teşekkürlerimi kabul edin,&quot; dedi&#160;Aldarion Elflere. “Böylesi bir ağaçtan elde edilecek odun çok değerli olsa gerek.&quot;</span></p>
<p><span class="font4" style="font-weight:bold;">“Belki de öyledir,&quot; diye karşılık verdi Elfler. “Şu ana dek bu ağaçlardan kestiğimiz hiç olmadı. Yaprakları yazın harikulade bir&#160;görünüme kavuşur, kışınsa nadide çiçekler açar. Bu ağacı bizim&#160;gözümüzde değerli kılan da bu özellikleridir.&quot;</span></p>
<p><span class="font4" style="font-weight:bold;">Erendis'e ise gagaları ve ayakları altın sarısı renginde bir çift gri kuş verdiler. Tatlı sesler çıkararak karşılıklı cıvıldaşan bu kuşlar,&#160;aynı ezgiyi ikinci bir kez tekrarlamamaya özen gösteriyordu sanki. Içlerinden biri farklı bir yöne uçarak digerinden ayrılacak olursa cıvıldamayı o anda kesiyorlar ve ancak birbirlerini bulup tekrardan bir araya geldikleri zaman yeniden ötmeye başlıyorlardı.</span></p>
<p><span class="font4" style="font-weight:bold;">“Kaçıp gitmelerine nasıl engel olacagım?” diye sordu kız.</span></p>
<p><span class="font4" style="font-weight:bold;">“Bırakın özgürce uçsunlar,” dedi Eldar'dan biri. “Çünkü biz onlara gereken konuşmayı yaptık ve sizin isminizi verdik; bundan&#160;böyle siz nerede bulunursanız onlar da yakınınızda olacak. Hayat&#160;boyu birbirlerine sadık kalırlar, ki çok uzun bir süreçtir bu. Belki&#160;de gün gelir çocuklarınız bunlar gibi daha nice kuşların cıvıldadığı bahçelerde koşup oynar.”</span></p>
<p><span class="font4" style="font-weight:bold;">O gecenin ilerleyen saatlerinde, açık pencereden içeri dolan hoş bir kokuyla aniden uyandı Erendis. Batıya dogru yönelmiş&#160;olan dolunayın ışıgı her yanı aydınlatıyordu. Yataktan çıkıp pencereye yanaşan Erendis tüm arazinin gümüşi bir panltı altında sakince uyumakta olduğunu gördü; kendisine hediye edilmiş olan&#160;iki kuş, pencerenin pervazına sakince tünemiş, ona bakıyordu.</span></p>
<p><span class="font4" style="font-weight:bold;">Andünie'deki şenlik sona erince Aldarion ve Erendis bir süre-ligine kızın babasının evine gitmiş, orada kaldıkları süre zarfında kuşlar her gece Erendis'in uyuduğu odanın pencere pervazına konmayı sürdürmüştü. Belli bir zaman sonra Beregar ve Nüneth'e&#160;veda eden yeni evli çift son durakları olan Armenelos'a geri döndü; çünkü kralın arzusu varisinin de başkentte, kendisine yakın&#160;bir yerde yaşaması yönündeydi ve bu doğrultuda orada, ağaçlık&#160;bir bahçenin ortasında onlar için bir ev hazırlatmıştı. Elflerin düğün hediyesi olan agaç bu bahçeye dikilmiş, yine Elfler tarafından&#160;hediye edilmiş olan kuşlar bu agacın dalları arasına yuva yapıp&#160;orada cıvıldamaya başlamıştı.</span></p>
<p><span class="font4" style="font-weight:bold;">tki sene sonra gebe kalan Erendis, bunu izleyen ilkbahar sezonunda Aldarion'a bir kız evlat verdi. Bebeğin ileride çok güzel bir genç kız olacağı daha doğumundan belliydi, beklendiği gibi&#160;de oldu: Eski efsanelere göre, soyun son temsilcisi Ar-Zimraphel&#160;hariç, Elros'un soyundan gelmiş ve gelecek tüm kadınlar arasında&#160;en güzeliydi bu kız. Ilk isminin koyulması zamanı gelince ona&#160;Ancalime adını uygun gördüler. Kalbi neşeyle dolan Erendis “Hiç&#160;şüphe yok ki, Aldarion şimdi bir de erkek evlat, bir varis isteyecektir,” diye geçiriyordu içinden. “Bu da uzunca bir süre daha yanımdan bir yere ayrılamayacağı anlamına gelir.” Çünkü denizden&#160;ve onun kocası üzerindeki etkisinden gizliden gizliye korkmaya&#160;devam ediyordu; her ne kadar bunu belli etmemeye çalışsa ve kocasıyla eski maceralan ve geleceğe dönük beslediği umutlar ile&#160;tasarılan hakkında sohbetler ediyor görünse de, kimi zaman ev&#160;olarak kullandığı gemisine gidişini veya Gözüpekler'le gereğinden&#160;çok zaman geçirişini kıskançlıkla takip ediyordu. Aldarion bir&#160;keresinde ondan kendisiyle beraber Eambar'a gelmesini istemiş,&#160;ama kansının gözlerinde onun bu işe gönülsüz oldugunu ele veren bir bakış yakalayınca bu konuda ısrarcı olmamıştı. Erendis'in&#160;endişeleri boşuna da degildi aslında. Aralıksız olarak karada ge-çirdigi beş yıl zarfında Aldarion Ormanların Koruyucusu unvanı&#160;taşımasından ötürü ormanların bakımına çokça zaman ayırmış ve&#160;bu ugurda evinden günlerce ayrı kaldığı olmuştu. Onun bu çalışmaları sayesinde Nümenor kereste yönünden yine kendi kendine yetebilen bir konuma gelmişti; halkın nüfusu da bir yandan&#160;devamlı artış gösterdiginden, hem bina inşaatları hem de diger&#160;gereksinimler için ahşap malzemelere her zamankinden fazla ihtiyaç duyuluyordu. tkinci Çag'ın bu evresinde taş ve maden işçiliği oldukça gelişmiş durumdaysa da (çünkü Edain halkı içinde&#160;yaşı digerlerine oranla daha ileri olanlar vaktiyle Noldor'dan çok&#160;şey öğrenmişti), Nümenorlular gerek günlük hayatta gerekse çok&#160;sevdikleri oymacılık sanatında kullanmak üzere ahşap menşeli&#160;ürünleri tercih ediyordu. O sıralar geleceği düşünerek hareket etmeyi sürdüren Aldarion, agaç kesimlerinin yogun olarak yapıldıgı&#160;bölgelerde yeni fidan dikme işlemlerine hız veriyor, boş alanları&#160;ağaçlandırıyor, farklı türde ağaçların yetişmesine uygun özellikteki atıl arazileri elden geldiğince değerlendiriyordu. Nümenor&#160;Kraliyet Asası'nı taşımış olanlar içinde Aldarion ismiyle kolaylıkla&#160;ayırt edilip çok geniş kitlelerce tanınması bu döneme rastlar. Yine&#160;de, Erendis de dahil olmak üzere pek çokları, onun ağaçlara karşı&#160;özel bir sevgi beslemediğini ve sırf diğer amaçlarını hayata geçirmek için kereste elde etmek üzere ormanların bakımını üstlendiğini düşünüyordu.</span></p>
<p><span class="font4" style="font-weight:bold;">Denizle ilgili durumun da pek farklı olduğu söylenemezdi. Nüneth'in çok önceleri Erendis'e söylediği çıkıyordu sanki: “On-daki bu tutkunun kaynağı gemilermiş gibi görünüyor, kızım, çünkü onlar insan aklının ve elinin ürünüdür; ama ben onun yüreğini&#160;tutuşturan şeyin büyük denizin rüzgarları ve hırçın dalgalarıyla&#160;boğuşmanın veya yeni topraklar keşfetmenin ötesinde bir heyecan&#160;olduğunu sanıyorum, zihninin derinliklerinden koparıp atamadığı çok daha büyük çaplı bir hayalin peşinde o bence.” Aslında bu&#160;tahminiyle gerçeğe çok yaklaştığını kendisi de bilmiyordu; çünkü&#160;Aldarion ileri görüşlü biriydi ve halkının daha geniş bir yaşam&#160;alanına ve zenginliğe ihtiyaç duyacağı günler için şimdiden önlem&#160;alıyordu; kendisi bunun tam olarak farkında mıydı bilinmez ama,&#160;Nümenor'un ve onu yöneten kralların gücünün zirveye çıktığı bir&#160;dönemin düşünü kuruyor ve daha geniş toprakları hakimiyet altına almak üzere seferler başlatabilecekleri birer tutunma noktası&#160;arıyordu. Bu sebeple, çok geçmeden ilgisini ormanlardan çekip&#160;yeniden tersane işlerine ve filo kurmaya yoğunlaştırdı; devasa direkleri ve bulutu andıran kocaman yelkenleriyle bir şehir dolusu&#160;insan ve mühimmatı taşıyabilecek kapasitede yüzen bir kaleden&#160;farksız kocaman bir gemi inşa etme hayali belirmişti kafasında.&#160;Bu hayali gerçekleştirmek üzere Römenna tersanelerinde sayısız&#160;çekicin ve testerenin çıkardığı gürültüden oluşan aralıksız bir&#160;uğultu duyulmaya başlaması için çok zaman geçmesi gerekmemiş, izleyenlerin hayret dolu bakışları altında, irili ufaklı pek çok&#160;teknenin arasında, kenarları çıkıntılı o tuhaf gövdesiyle dev bir&#160;gemi şekil almıştı.' Herkes ona </span><span class="font8">Turuphanto,</span><span class="font4" style="font-weight:bold;"> yani Ahşap Balina dese&#160;de, gerçek adı başkaydı.</span></p>
<p><span class="font4" style="font-weight:bold;">Aldarion kendisine bu gelişmelerden bahsetmezken, durumu başka kanallardan öğrenen Erendis’in huzuru kaçtı. “Bu yeni gemi inşaatları da ne oluyor, Limanların Koruyucusu? Elimizde&#160;yeterince gemi yok mu sanki? Bu yıl daha kaç tane ağacı ömrünün&#160;en güzel çağında kesmeniz gerekecek?” Yüzünde hafif bir tebessümle, dalga geçer gibi söylüyordu bunları.</span></p>
<p><span class="font4" style="font-weight:bold;">“isterse karısı dünyanın en güzel kadını olsun,” diye cevapladı Aldarion, “bir adamın evinden uzakta yapması gereken işler de&#160;vardır. Ağaçlar büyür ve sonra devrilip kesilir. Hem kestiğimden&#160;daha çoğunu dikiyorum ben.” O da karısının konuşmasına aynı&#160;alaycı tavırla karşılık vermekle beraber, Erendis'in yüzüne bakmaktan kaçınıyordu. Bu konu üzerine yaptıkları ilk ve son konuşma olmuştu bu.</span></p>
<p><span class="font4" style="font-weight:bold;">Ancalime dördüncü yaş gününe yaklaştığında, Aldarion en sonunda Erendis'e bir kez daha Nümenor'dan uzaklara yelken açma niyetinde olduğundan bahsetti. Kadın bunu sükûnetle karşılamış,&#160;oturduğu yerden bile kalkmamıştı; çünkü onun için beklenmedik bir haber sayılmazdı bu. Kocasını kararından vazgeçirmeye&#160;çalışmanın boşuna olacağının da bilincindeydi. Ancalime'nin yaş&#160;gününü bekleyip yola çıkmayan Aldarion, o günün çocuğu için&#160;çok renkli geçmesine özen gösterdi. Evin geri kalan ahalisi hiç bu&#160;havayı paylaşınasa da, gün boyunca gülmüş, neşeyle oradan oraya&#160;koşuşturmuştu küçük kız. Gece olup da Aldarion onu yatağına&#160;yatırırken şöyle dedi babasına: &quot;Bu yaz beni nereye götüreceksin,&#160;tatanya? Mamil'in bana bahsettiği, üzerinde koyunların otladığı&#160;yemyeşil çayırların ortasındaki beyaz evi görmeyi çok istiyorum.”&#160;Bu ricayı yanıtsız bırakan Aldarion izleyen birkaç gün süresince oradan uzaklaştı ve ancak yolculuk hazırlıkları tamamlanınca Erendis'le ve çocuğuyla vedalaşmak üzere eve döndü. O anda&#160;kendisini daha fazla tutamayan kadının gözlerinden yaşlar boşaldı. Bu gözyaşları karşısında üzüntüye kapıldığı kadar sinirleniyordu da Aldarion, çünkü kararını vermişti ve yüreğine taş basmıştı bir kere. “Yapma böyle, Erendis,” dedi karısına. “Buradan bir&#160;yere kıpırdamayalı tam sekiz yıl oldu. Kralın oğlunu, Tuor'un ve&#160;Earendil'in soyundan gelen birini yumuşak sözlerle buraya sonsuza dek bağlayamazsın. Hem ben ölümümü aramaya gitmiyorum.&#160;Yakında geri döneceğim.”</span></p>
<p><span class="font4" style="font-weight:bold;">“Yakında mı?” dedi kadın. “Ama geçen yılların acıması olmayacaktır ve dönerken beraberinde o yılları getiremezsin. Benim ömrüm seninki kadar uzun değil, kalan zamanımın kısıtlı olduğunu sen de biliyorsun. Gençliğim hızla soluyor; oysa halen tek çocuk annesiyim. Ne zaman sana bir varis doğurabileceğim? Soğuk&#160;yatağımda yalnız başıma yattığım zaman dilimleri giderek uzuyor&#160;ve sıklaşıyor. &quot;<sup>22</sup></span></p>
<p><span class="font4" style="font-weight:bold;">“Halbuki ben, son zamanlarda bunun böyle olmasını kendin tercih ettiğin kanısını taşıyordum,” dedi Aldarion. “Bu konudaki&#160;düşüncelerimiz farklı olsa da, birbirimize danlmanın alemi yok.&#160;Aynanın karşısına geçip kendine bir bak, Erendis. Sen çok güzelsin ve hiçbir yaşlanma emaresi göstermiyorsun. Gönlüme ve&#160;zihnime hiç rahat vermeyen şu tutkumu doyurabilmem için bana&#160;tanıyabileceğin zamanın var halen. tki yıl! Senden tek dileğim,&#160;bana iki yıl vermen!”</span></p>
<p><span class="font4" style="font-weight:bold;">“‘Sen razı olsan da olmasan da buradan iki yıllığına uzaklaşacağım,’ desen daha açık olurdu,” dedi Erendis. “Al öyleyse, iki yılın senin olsun! Ama sana daha fazla zaman tanımamı bekleme.&#160;Earendil’in kanını taşıyan bir kral çocuğundan sözünün eri olması&#160;beklenir.”</span></p>
<p><span class="font4" style="font-weight:bold;">Ertesi sabah Aldarion aceleyle evden ayrıldı. Koltuk altlarından tutup kaldırdığı Ancalime’yi sadece bir an öpmüş, sonrasında kendisine sarılmak isteyen küçük kızını geri yere bırakarak atma&#160;atlayıp hızla uzaklaşmıştı. Çok geçmeden, dev gemi Römenna’dan&#160;ayrıldı. Yeni gemisine </span><span class="font8">Hirilonde,</span><span class="font4" style="font-weight:bold;"> yani Liman Kâşifi adını vermişti Aldarion. Ne var ki Tar-Meneldur onları iyi dilekleri eşliğinde uğurlamayı reddetmiş, Erendis ise sağ salim geri dönmeleri&#160;temennisini simgeleyen Yeşil Dal’ı pruvaya asmak için ne kendi&#160;gelmiş, ne de dalı başka biriyle göndermişti. tkinci Kaptanın karısının geminin pruvasına astığı büyük </span><span class="font8">oiolaire</span><span class="font4" style="font-weight:bold;"> dalının yanı başında dikilen Aldarion, gözleriyle iskeleyi tarayıp da aradığı şeyi&#160;bir türlü bulamayınca, hüzne kapılmıştı. Yine de, Meneltarma’nın&#160;zirvesi alacakaranlığın içinde yitip gidene dek bakışlarını adadan&#160;başka yöne çevirmedi.</span></p>
<p><span class="font4" style="font-weight:bold;">Erendis o günün geri kalanını kederli düşüncelere dalmış vaziyette odasında tek başına oturarak geçirdi. Öncekinden farklı olarak, kalbinin derinliklerinde derin bir öfke de hissediyordu bu&#160;kez; Aldarion'a olan sevgisi ciddi şekilde yara almıştı. Denizden&#160;öteden beri nefret etmesi şöyle dursun, kendisine büyük gemilerin ahşaptan yapılma bordalarını anımsattıkları için, o çok sevdiği ağaçları görmeye de dayanamaz hale gelmişti şimdi. Bunun&#160;üzerine Armenelos'tan ayrıldı ve adanın orta kesimindeki, kimi&#160;uzaktan kimi yakından sayısız koyun melemesinin karıştığı rüzgarın bile kişiye uykulu bir ferahlık verdiği Emerie'ye gitti. “Bu ses&#160;kulağıma martıların bağırtılarından çok daha tatlı geliyor,” diye&#160;düşünüyordu, kralın kendisine hediye etmiş olduğu beyaz evin&#160;kapısında durmuş, çevresini saran tabiata kulak verirken. Çimenlerin hiçbir çit veya duvar tarafından engellenmeksizin otlaklarla birleştiği, batıya doğru hafifçe yokuş aşağı meyleden bir arazi&#160;uzanıyordu yanında. Ancalime'yi de beraberinde getirmiş, ana kız&#160;çevrelerinde birbirlerinden başka konuşacak kimsenin olmadığı&#160;bu ortamda başbaşa kalmıştı. Çünkü Erendis evinde hepsi kadın&#160;olan hizmetçilerinden başkasını bulundurmuyordu ve sohbetleri&#160;sırasında küçük kızının aklını hep kendi istediği yönde şekillendiriyor, bunu yaparken erkeklere olan garezini onun zihnine işle-rnekten çekinmiyordu. Gerçekten de, Ancalime'nin karşılaştığı erkekler yok denecek kadar azdı; çünkü Erendis arazisi içinde çiftlik&#160;binası veya ahıra yer vermemişti, sahip olduğu birkaç bahçıvan ve&#160;çoban ise akşamları belli bir mesafe uzaklıktaki evlerine gidiyordu. Kralın nadiren gönderdiği bir haberci dışında hemen hiç erkek&#160;uğramazdı o taraflara, ki o da mesajını ilettikten sonra geldiği hızla geri dönerdi. Erkekler o evde olağandışı bir soğukluk olduğu&#160;hissine kapılırdı; öyle ki, beyaz evin civarında bulundukları zamanlarda seslerini yarı alçaltırlar, adeta fısıldayarak konuşurlardı.</span></p>
<p><span class="font4" style="font-weight:bold;">Emerie'ye gelişlerinden kısa bir süre sonra, bir sabah kuş cıvıltılarıyla uyanan Erendis, uzunca zamandır Armenelos'taki bahçesinde yaşayan ve oradan ayrılırken yanına almayı unuttuğu Elf kuşlarının pencerenin pervazına konmuş olduğunu gördü. “Sizi&#160;tatlı şapşallar, uçun gidin haydi!” dedi kadın. “Burası sizin gibi&#160;neşeli varlıklar için uygun bir yer değil.”</span></p>
<p><span class="font4" style="font-weight:bold;">Bunun üzerine kuşlar cıvıldamayı bırakıp kanatlanarak ağaçların tepesine kadar yükseldi ve beyaz evin çatısı üzerinde üç kez döndükten sonra batıya doğru uzaklaştı. Aynı gün akşam saatlerinde kızın babasının evine ulaşan kuşlar, Andünie’deki şenlik&#160;dönüşü Erendis’in geceyi Aldarion’la beraber geçirdiği odanın&#160;penceresi önüne gelip tünediler. Ertesi sabah Nüneth ve Beregar&#160;onları orada görüp tanımış, fakat Nüneth’in elini onlara doğru&#160;uzatmasıyla beraber dimdik yukarı uçan iki kuş sonrasında hızla uzaklaşmıştı. Kuşlar denize, geldikleri toprakların bulunduğu&#160;yöne doğru kanat çırparken, güneş ışığı altında birer parıltıdan&#160;farkları kalmayıncaya dek arkalarından baktı kadın.</span></p>
<p><span class="font4" style="font-weight:bold;">“Anlaşılan o ki, damadımız bir kez daha denize açılmış ve kızımızı yalnız bırakmış,” dedi sonra Nüneth.</span></p>
<p><span class="font4" style="font-weight:bold;">“Öyleyse Erendis bunu bize neden haber vermedi?&quot; diye sordu Beregar. “Halen buraya gelmeyişinin sebebi ne olabilir ki?”</span></p>
<p><span class="font4" style="font-weight:bold;">“Elf kuşlarını salıvermekle, verilebilecek en kesin haberi vermiş oldu zaten,” dedi Nüneth. “Ama bana sorarsan böyle yapmamalıydı. İyiye işaret değil bu. Neden yaptın bunu kızım, neden? Böyle yapmakla kendini neyin önüne attığını biliyor muydun&#160;acaba? Onu biraz kendi haline bırakalım, Beregar, her neredeyse&#160;artık. Hem onun evi burası değil, gelse bile dertlerine derman bulamaz burada. Kocası nasıl olsa geri dönecek. O zaman Valar’a dua&#160;edelim de Erendis’in aklı başına gelsin... ya da en azından durumu daha da kötüye götürmeme açıkgözlülüğünü gösterebilsin!”</span></p>
<p><span class="font4" style="font-weight:bold;">Aldarion’un sefere son çıkışı üzerinden iki yıl geçmişti ve Erendis kralın ricası üzerine Armenelos’taki evlerinin elden geçirilip temizlenmesi ve Kral Varisi’ni karşılamaya yakışır şekilde&#160;süslenmesi için emirler verdi; ne var ki kendisi eve dönmeye hiç&#160;de niyetli görünmüyordu. Kralın niçin eve dönüş hazırlığı yapmadığı yönündeki sorusuna şu cevabı gönderdi: “Eğer öyle emrederseniz elbet gelirim, </span><span class="font8">atar aranya.</span><span class="font4" style="font-weight:bold;"> Ama acele etmemin gereği&#160;var mı hakikaten? Kocamın gemisinin yelkenleri doğu ufkunda&#160;göründüğünde, evime dönmek için fazlasıyla zamanım olacak zaten.” İçinden ise şöyle geçiriyordu: “Kral tıpkı bir denizci eşi gibi&#160;rıhtımda yolcu yolu gözlememi mi bekliyor benden? Eskiden olsa&#160;bunu yapardım belki, ama o elbiseyi üzerimden çıkaralı çok oldu.&#160;Denizci eşi rolünü yeterince uzun süre oynadım ben.”</span></p>
<p><span class="font4" style="font-weight:bold;">O yıl geride kalırken ufukta hiçbir gemi görünmemiş, ertesi yılın sonbaharına kadar bu böyle sürüp gitmişti. Sonra duygusuz ve sessiz bir görünüme büründü Erendis. Armenelos’taki evin&#160;kapısına kilit vurulmasını emretti. Emerie’deki kendi evinden ise&#160;asla birkaç saati geçecek kadar ayrı kalmıyordu. Tüm sevgisini&#160;kızına yoğunlaştırmıştı; Ancalime’yi sımsıkı kucaklıyor, onu bir&#160;an olsun yanından ayırmıyor, büyükannesi Nüneth’i ve diğer yakınlarını görmek için batı topraklarına gitmesine bile izin vermiyordu. Ancalime’nin her tür eğitimiyle bizzat kendi ilgileniyordu; kısa süre içinde okuma-yazmayı söken küçük kız annesiyle&#160;Nümenor’daki asillerin kullandığı Elf dili üzerine alıştırmalar&#160;yapıyordu. Ne de olsa bu dil, Beregar’ınki de dahil olmak üzere adanın batı yöresindeki bazı ailelerin günlük konuşma diliydi ve Erendis, Aldarion’un aksine, Nümenorluların dilinden hiç&#160;hazzetmiyor ve onu pek nadir kullanıyordu. Evde bulduğu sürüyle kitap ve eski parşömen içinde dilini anlayabildiklerinden,&#160;Nümenor’un tarihçesi ve eski çağlar hakkında birçok bilgi edinen&#160;Ancalime, evdeki hizmetçi kadınlarla Erendis’in haberi olmadan&#160;yaptığı sohbetler sırasında farklı toplumların kültürleri ve doğu&#160;denizinin ötesindeki anakarada yaşayan halklar üzerine yüzeysel&#160;de olsa bazı şeyler duyuyor, bunları aklının bir köşesine yazıyordu. Yine de hizmetçi kadınlar çocukla olan ilişkilerinde mesafeyi koruyorlar, biraz da hanımlarının korkusuyla, temkini elden&#160;bırakmıyorlardı; o yüzdendir ki, Emerie’deki beyaz evde günler&#160;Ancalime için kahkahadan uzak ve sıkıcı geçiyordu. Sanki yakın&#160;zaman önce orada biri ölmüş gibi sessizliğe gömülü olan bu evde&#160;hiç müzik sesi duyulmazdı; çünkü o tarihlerde Nümenor'da müzik aletlerini kullanmak erkeklere mahsus bir işti ve Ancalime'nin&#160;çocukluk yıllarında duyabildiği müzik sesi, hizmetçi kadınların&#160;evden ve Emerie'nin Ak Leydisi'nden uzakta bir yandan gündelik işlerini yaparken söylediği şarkılardan ibaretti. Ancalime artık&#160;yedi yaşına gelmişti ve her izin alabildiğinde kendini evden dışarı&#160;atıp alabildiğine uzayıp giden o bembeyaz çayırlarda özgürce koşturuyordu; böyle zamanlarda koyun güden kadınlara eşlik ediyor,&#160;öğle güneşinin altında onlarla beraber yemek yiyordu.</span></p>
<p><span class="font4" style="font-weight:bold;">O yılın bir yaz günü, yaşı kendisinden az büyük bir oğlan çocuğu uzaktaki çiftliklerin birinden sipariş verilmiş yiyecekleri getirmek üzere tam beyaz eve yaklaştığı sırada, evin arkasındaki&#160;avluda süt içip bir yandan ağzındaki ekmeği gevişlemekte olan&#160;Ancalime ile karşılaştı. Aşağılar bakışlarla onu süzen kız, hiçbir&#160;şey demeden süt içmeyi sürdürüyordu. Elindeki kulplu çanağı hemen onun önüne, yere bıraktı oğlan.</span></p>
<p><span class="font4" style="font-weight:bold;">“Bakmaya devam et, koca gözlü!” dedi sonra kıza. “Güzel bir kızsın, ama benim için fazla sıskasın. Şundan biraz yersen belki&#160;semirirsin de seni beğenirim.” Böyle söyleyerek çantasından bir&#160;somun çıkardı.</span></p>
<p><span class="font4" style="font-weight:bold;">Tam o sırada yaşlı hizmetçilerden biri avlunun yanındaki mandıranın kapısında belirip “Çekil oradan, îbal!” diye bağırdı. “Dönüş yolunda da adımlarını aç; aksi halde annene iletmen için sana verdiğim mesajı daha eve varmadan unutacaksın!”</span></p>
<p><span class="font4" style="font-weight:bold;">“Sen buralarda olduğun sürece bekçi köpeğine ihtiyaç yok, Zamîn Ana!” diye bağıran oğlan hemen ardından havlarcasına&#160;çığlıklar atarak yakındaki çitin üzerinden bir sıçrayışta atlayıp bayır aşağı koşarak uzaklaştı. O yörede doğup büyümüş olan Zamîn&#160;kimseden lafını esirgemeyen ve Ak Leydi karşısında bile düşündüğünü açıkça söyleyebilen bir köylü kadındı.</span></p>
<p><span class="font4" style="font-weight:bold;">“Kimdi bu gürültücü çocuk?” diye sordu Ancalime.</span></p>
<p><span class="font4" style="font-weight:bold;">“Oğlanın biri işte,” dedi Zamîn. “Hepsi böyle değil midir zaten? Ama doğru ya, sen nereden bileceksin ki? Ortalığı kırıp dök-rnekten ve boyuna tıkınmaktan başka bir şey yapmazlar. Hele bu, oburların en önde gidenidir ... Boşuna da degil hani. Babası geri&#160;döndügünde güçlü kuvvetli bir erkek evlat bulacak karşısında; ve&#160;bu dönüş kısa süre içinde gerçekleşmezse, geri geldiginde oglunu&#160;tanıyamayacak bile. Diger oglanlar için de aynısı geçerli.”</span></p>
<p><span class="font4" style="font-weight:bold;">“Demek bu çocuğun da bir babası var?” diye sordu Ancalime. “Pek tabii,” dedi Zamîn. “Güneydeki büyük lordun emrinde&#160;yaşamını sürdüren çobanlardan biri olan Ulbar’dır onun babası:&#160;Koyunların Efendisi deriz onun hamisine, babanın da yakın dostudur aynı zamanda.”</span></p>
<p><span class="font4" style="font-weight:bold;">“Peki neden bu çocugun babası evinde degil?”</span></p>
</body>
</html>