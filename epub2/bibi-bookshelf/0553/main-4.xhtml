<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p><span class="font4" style="font-weight:bold;">“Şu an hayatta olup olmadığından emin değilim.&quot;</span></p>
<p><span class="font4" style="font-weight:bold;">“Bunu ben de bilmiyorum,&quot; dedi Glaurung. “Kadınları ve bünyesi zayıf olan diğerlerini korumak üzere burada bırakmışlardı onu; fakat ben gelince onları yüzüstü bırakıp kaçtı. Fazlaca cesur&#160;görünüp şişiniyordu ama aslında korkağın teki. Böyle birini ne&#160;demeye arayasm ki?&quot;</span></p>
<p><span class="font4" style="font-weight:bold;">“Yalan söylüyorsun,&quot; diye çıkıştı Nienor. “Hürin’in çocukları pek çok şey olabilir, ama korkak asla değiller. Görüyorsun ki ben&#160;bile senden korkmuyorum.&quot;</span></p>
<p><span class="font4" style="font-weight:bold;">Bu sözler karşısında güldü Glaurung, Hürin’in kızı kendi kendini ele vermişti ve avucunun içine düşmüştü işte. “O zaman siz aptalsınız,&quot; diye gürledi, “hem sen hem de ağabeyin. Tüm bu böbürlenmeniz boşa gidecek, çünkü karşınızdaki Glaurung!&quot;</span></p>
<p><span class="font4" style="font-weight:bold;">Sonra bakışlarını kızınkilere odaklayıp onu hipnotize etti. Güneşin söndüğü ve çevresindeki her şeyin loşluğa gömüldüğü&#160;hissine kapılan Nienor üzerine çöken bu büyük ve bomboş karanlığın göbeğinde hiçbir şey anlamadan, hiçbir şey duymadan ve&#160;hiçbir şey hatırlamadan yitip gitti.</span></p>
<p><span class="font4" style="font-weight:bold;">Her yanı saran karanlığa ve salonlara yerleşmiş o iğrenç kokuya rağmen, Mablung Nargothrond'u uzun uzadıya dolaştı ve erişebildiği her yeri araştırdı; ama tek bir canlıya rastlamadı: Gözleri kurumuş kemik yığınlar arasmda hiçbir kıpırtı yakalayamıyor,&#160;boş koridorlarda yankılanan çağrılarına kimse karşılık vermiyordu. En sonunda, orada uzun süre bulunmanın getirdiği dehşetle&#160;içi daraldığı ve Glaurung’un yeniden ortaya çıkması ihtimalinden&#160;çekindiği için, Kapılar’a geri döndü. Güneş batı ufkunda alçalırken, Nargothrond’un ardında yükselen Faroth’un gölgesi şehrin&#160;taraçalı kuleleri ile aşağıda coşkunca akan nehrin üzerine giderek daha fazla yayılıyordu; yine de, gözlerini kısıp dikkatle bakan Mablung, uzaklardaki Amon Ethir’in eteklerinde ejderhanın&#160;o benzersiz şeklini seçebildi. Böylesine bir korkunun pençesine&#160;düşmüş haldeyken bir yandan aceleyle Narog Nehri’ni aşıp geri&#160;dönmek, Mablung için geliş yolundakinden çok daha zorlu ve&#160;tehlikeli bir sınav oldu ve nihayet sürünerek nehrin dogu yakasına kendini atmıştı ki, Glaurung çıkageldi. Ama ejderhanın agır&#160;ve temkinli bir havası vardı; içindeki ateş sönmüşe benziyordu:&#160;Gücünü büyük ölçüde tükettiginden, karanlıkta uyuyup dinlenmesi gerekti. Nehir boyunca karnını sürüyüp kıvranarak Kapılar’a&#160;dogru sinsice ilerledi.</span></p>
<p><span class="font4" style="font-weight:bold;">Karanlık delige girmeden önce son bir kez başını çevirip do-guya dogru baktı ve işte o an, ejderin ağzından, Morgoth’un çok uzaklardaki karanlık dehlizlerden yankılanarak gelen alçak ama&#160;bir o kadar korkunç kahkahası duyuldu. Soguk ve basık bir ses izledi onu: “Şu haline bak, ey yaman Mablung! Köprü harabelerinin&#160;arasında sefil bir kemirgen gibi saklanıyorsun. Thingol’ün verdigi&#160;görevi yerine getirebilesin diye dokunmuyorum sana. Şimdi tepeye geri koş ve sana emanet edilenlere ne oldugunu gör!&quot;</span></p>
<p><span class="font4" style="font-weight:bold;">Bunları söyledikten sonra Glaurung inine geri girerken, güneş de batmış ve tüm araziye akşamın o serin griligi çökmüştü. Elinden geldigince hızlı bir şekilde Amon Ethir’e dönen Mablung&#160;tepeyi tırmanıp nihayet zirveye ulaştıgında, yıldızlar dogu gögün-de yükselmişti bile. Onların ışıgında, taştan bir heykel gibi hareketsiz dikilen bir figür seçti gözleri o an: Nienor’du bu ve tüm&#160;çabalarına karşın ne onu duyuyor ne de sorularına cevap veriyordu. Mablung en sonunda onun elini tutunca kız hafifçe titredi ve&#160;ızdırap dolu bir sesle kendisini oradan uzaga götürmesini istedi.&#160;Onun elini tutunca Elfin peşi sıra yürüyor, elini bırakınca ise ol-dugu yerde kalakalıyordu.</span></p>
<p><span class="font4" style="font-weight:bold;">Bu durum karşısında büyük bir şaşkınlık ve kedere kapıldı Mablung; ama başka kimseyle karşılaşmayı veya kimseden yardım&#160;görmeyi ummaksızın doguya giden uzun yolda Nienor’a rehberlik etmesi gerektiginin farkındaydı. Böylece, gecenin gölgelerine&#160;bürünmüş düzlükte uyurgezerler gibi el ele yürümeye başladılar.&#160;Sabaha karşı tökezleyip düşen Nienor yattıgı yerde hareketsiz kaldı ve Mablung da yere bagdaş kurup onun başucunda ümitsizce&#160;beklemeye başladı.</span></p>
<p><span class="font4" style="font-weight:bold;">“Üstlendigim bu görevden korkuyor olmam boşuna degil,&quot; dedi kendi kendine. “Ve görünen o ki, bu son görevim olacak.&#160;Beraberimdeki bu talihsiz İnsan çocuğuyla beraber ben de bu ıssız&#160;arazide yok olup gideceğim ve adım Doriath’ta aşağılanarak anılacak: Başımıza gelenlerle ilgili herhangi bir haber oraya ulaşmayı&#160;başarırsa tabii. Diğerlerinin hepsinin öldürüldüğüne şüphe yok;&#160;geriye yalnızca bu kız kalmış ve ona da merhamet gösterilmemiş.”</span></p>
<p><span class="font4" style="font-weight:bold;">İkili ağır aksak böyle bir süre ilerledikten sonra, Glaurung’un baskınıyla beraber Narog’dan kaçan ve ardından sisin dağılmasıyla beraber tepeye geri dönüp orada kimsenin bulunmadığını&#160;görerek eve dönme yolları aramaya koyulan üç Elf atlısına rastladı. Bu gelişmeyle beraber Mablung yeniden ümitlenmişti ve beraberce genel anlamda kuzey ve doğu yönünde ilerlemeye başladılar, çünkü güneyde Doriath’a açılan bir yol bulunmuyordu ve&#160;Nargothrond’un düşüşünden bu yana taşıma teknelerine bekçilik&#160;edenler içeriden dışarı çıkacaklar dışında hiç kimseyi nehrin karşısına geçirmeme konusunda sıkı emir almıştı.</span></p>
<p><span class="font4" style="font-weight:bold;">Bitkin bir çocuğa eşlik eder gibi, son derece yavaş yol alıyorlardı. Ama Nargothrond’dan uzaklaşıp Doriath’a yaklaştıkça Nienor’un gücü yavaş yavaş yerine geldi ve elinden tutulması şartıyla, her geçen saat artan bir dirençle yürür oldu. Yine de, kocaman açılmış gözleri sanki hiçbir şey görmüyor, kendisine söylenen&#160;hiçbir şeyi duymuyor, dudaklarından tek bir ses dökülmüyordu.</span></p>
<p><span class="font4" style="font-weight:bold;">Günler süren yolculuk sonrası Teiglin Nehri’nin güneyinde bir noktaya, Doriath'ın batı sınırına vardılar. Sirion’un hemen arkasına düşen ve Thingol’e ait küçük toprak kesitini çevreleyen&#160;çitleri aşıp arazinin içlerine doğru akıp giden Esgaldiun Nehri’nin&#160;başındaki, nöbetçilerce korunan köprüye ulaşmayı hedefliyorlardı. Orada bir süre mola verip Nienor’u çimlerin üzerine yatırdılar&#160;ve kız ejderin saldırısından bu yana ilk kez olmak üzere gözlerini kapayıp uykuya dalar gibi oldu. Elfler de dinlenmeye çekildi;&#160;günlerin getirdiği yorgunluğun etkisiyle temkini elden bırakmışlardı. Bu da, o dönemde üzerinde bulundukları arazide sıkça görülmeye başlanan ve kimi zaman Doriath sınırlarına dek uzanma&#160;cüreti gösteren Ork avcı gruplarından birinin onları gafil avlayıp&#160;üzerlerine çullanmasına imkân verdi. Saldırı sonrası baş gösteren&#160;kargaşanın ortasında, Nienor gece yarısı tehlike hissine kapılıp&#160;uykusundan uyanan biri gibi uzandığı yerden ayağa fırladı ve çığlıklar eşliğinde ormamn derinliklerine doğru koşup gözden kayboldu. Bunu gören Orklar dikkatlerini oraya yöneltip kızın peşine&#160;takılmış, Elfler de onları izlemişti. Ama Nienor’un üzerine garip&#160;bir değişim gelmişti şimdi; saçları kendi hızının yarattığı rüzgarda&#160;dalgalanarak ağaçların arasında bir geyik gibi seke seke koşuyor,&#160;takipçilerinin hepsini açık ara geride bırakıyordu. Çok geçmeden&#160;Orklarla arayı kapayan Mablung ve adamları onları tek tek öldürmüş ve geriye hiç düşman kalmayınca yeni bir hızla kızı izlemeyi&#160;sürdürmüştü. Ama Nienor bir hayalet gibi karanlığın içinde çoktan kaybolup gitmişti; günlerce aramalarına rağmen onun ne izine&#160;rastladılar ne de onu uzaktan da olsa görebildiler.</span></p>
<p><span class="font4" style="font-weight:bold;">En sonunda, keder ve utançtan boynu bükülmüş bir vaziyette Doriath’a döndü Mablung. “Avcılarınıza yeni bir kumandan seçin&#160;lordum,&quot; dedi krala. “Çünkü benim şerefim lekelendi bir kere.&quot;</span></p>
<p><span class="font4" style="font-weight:bold;">“Biz aynı kanıda değiliz, Mablung&quot; dedi Melian araya girip. “Sen elinden geleni yaptın ve kralın hizmetkarları içinde senin başardığından fazlasını sağlayabilecek hiç kimse yoktur. Kötü şans&#160;senin karşına baş edemeyeceğin kadar büyük bir güç çıkardı: Öyle&#160;bir güç ki, Orta-Dünya’da hiç kimse ona karşı gelemez.&quot;</span></p>
<p><span class="font4" style="font-weight:bold;">“Ben seni bize haber getirmen için göndermiştim ve sen bu görevi layığıyla yerine getirdin,&quot; diye belirtti Thingol. “O haberlerin çekirdeğini oluşturan kişilerin şu an erişemeyeceğimiz yerlerde&#160;olmasında senin bir hatan yok. Hürin’in ailesinin uğradığı son&#160;gerçekten hüzün verici ama bunun günahı senin boynuna değil.&quot;</span></p>
<p><span class="font4" style="font-weight:bold;">Gerçekten de, Nienor’un yabanıl topraklarda şuursuzca koşup kaybolması bir yana, Morwen de kayıplara karışmıştı. Gerek o&#160;zaman gerekse daha sonraları Doriath veya Dor-Lömin’e onun&#160;hakkında en ufak haber gelmedi. Yine de pes etmeyen Mablung,&#160;yanına küçük bir ekip alarak kendini ıssız araziye vurmuş, Ered&#160;Wethrin’den Sirion Nehri’nin ağzına kadar uzanan çok geniş bir&#160;bölgede, kayıplardan bir haber alma veya onların izini bulma ümidiyle üç yıl boyunca arama yapmıştı.</span></p>
<p><span class="font8">Nienor Brethil’de</span></p>
<p><span class="font4" style="font-weight:bold;">Peşinden gelenlerin sesleri giderek silikleşirken, ağaçların arasında büyük bir hızla koşan Nienor dallara ve çalılara takılıp lime lime olan elbiselerini bir çırpıda üzerinden atmış ve bir yerden&#160;sonra koşusunu çırılçıplak sürdürür olmuştu. Avlanmaktan kaçan&#160;vahşi bir orman hayvanı gibi kalbi göğsünü yararcasına çarparak&#160;ve biraz soluklanmak için dahi durmayı göze alamayarak gün&#160;boyu koştu. Fakat akşam olup da karanlık bastırınca, onu etkisine&#160;almış olan çılgınlık nöbeti aniden geçip gitti. Bir an olduğu yerde&#160;durup meraklı bakışlarla çevreyi taradıktan sonra, vücudu yorgunluğa daha fazla dayanamayıp bir dal gibi savrularak, hemen&#160;yakınında bulunan yoğun bir eğreltiotu kümesinin içine çöktü.&#160;Ve orada, yaşlı eğreltiotu yapraklarının arasında, çevresindeki hiçbir şeye aldırış etmeksizin uykuya daldı.</span></p>
<p><span class="font4" style="font-weight:bold;">Sabahleyin uyanınca, hayata yeni gözlerini açmış bir canlının coşkunluğuyla yeni günün ilk ışıklarını karşıladı; etrafında gördüğü ve isimlendiremediği her şey yepyeni ve bir o kadar ilginç&#160;geliyordu ona. Geride bıraktığı hayatı ise, içinde daha önceden&#160;yaşadığı şeylere dair ne bir iz ne bir hatıra ne de en ufak bir ses&#160;veya yankı barındıran bomboş bir karanlıktan ibaretti. Kendi geçmişinden aklında kalan tek şey, derin bir korkuydu ve biraz da&#160;bundan ötürü her daim temkinli hareket ediyor, zaman geçirmek&#160;için kuytu yerleri tercih ediyordu: Bir tilki veya sincap çevikliğiyle&#160;kimi zaman ağaçlara tırmanıyor, kimi zamansa sık çalılıkların içine gizleniyordu. Herhangi bir ses veya gölge onu korkutacak olursa en yakın ağaçlığa dalıp saklanıyor, dikkatli gözlerle uzun uzun&#160;çevreyi kolaçan edip kulak kabartıyor, ortamın güvenli olduğuna&#160;kanaat getirmedikçe yola devam etmiyordu.</span></p>
<p><span class="font4" style="font-weight:bold;">Böylelikle, ilk koşmaya başladığındaki hızını hiç yitirmeden Teiglin Nehri’ne kadar geldi ve orada ırmağın sularından kana&#160;kana içip susuzluğunu giderdi; fakat üşümüştü ve karnı açtı, nereden nasıl yemek bulunacağına dair bir fikri ise yoktu. Suyun karşı&#160;yakasındaki ağaçların loşluğu ona daha güvenli göründüğü -ki</span></p>
<p><span class="font4" style="font-weight:bold;">Brethil ormanlarının başladığı nokta olması itibariyle gerçekten de öylelerdi- ve aradaki mesafeyi gözü kestiği için, en sonunda&#160;nehri geçmeye karar verdi ve karşı kıyıya ayak bastığında gördüğü&#160;ilk çimen kaplı tümseğe bıraktı kendini: Gücü tükenmişti ve ona&#160;öyle geliyordu ki, güneşin batışıyla beraber, geçmişinde saklı olan&#160;karanlık, benliğini bir kez daha ele geçirmeye başlamıştı.</span></p>
<p><span class="font4" style="font-weight:bold;">Aslında bu karanlık, yıldırımlar saçarak güneyden kopup gelen yağmur yüklü kapkara bir fırtınaydı; bu manzara karşısında korkudan dizlerinin bağı çözülen kız, karanlık yağmur sularınca&#160;dövülen çıplak vücudu titreyerek, yattığı yerde kalakalmıştı.</span></p>
<p><span class="font4" style="font-weight:bold;">Kaderin cilvesi sonucu, civardaki bazı Orklara düzenledikleri bir baskından dönmekte olan ve nehir yakınındaki sığınaklarından birine kapağı atıp yağmurdan korunmak üzere hızla Teiglin&#160;Sığlıkları'na doğru ilerleyen Brethilli bir grup orman adamının&#160;yolu, Nienor’un bulunduğu yerden geçmişti. Tam o sırada, gökyüzünde Haudh-en-Elleth’in zirvesini bile beyaz bir ışığa boğacak&#160;güçte bir şimşek çaktı. Kafilenin en önünde ilerlemekte olan Tu-rambar bu kör edici ışığın aydınlattığı sahne karşısında kolunun&#160;birini gözlerine siper edip tüm vücudu zangırdayarak birkaç adım&#160;gerilemek zorunda kalmıştı; çok önceleri öldürülmüş genç bir&#160;kadının hayaletinin Finduilas’ın mezarı üzerine uzanmış olduğu&#160;izlenimine kapılmıştı çünkü.</span></p>
<p><span class="font4" style="font-weight:bold;">Turambar olduğu yerden kımıldamazken, adamlarından biri doğruca mezarın yanına koşup oradan seslendi: “Buraya gelin,&#160;lordum! Burada yatan genç bir kadın var ve halen hayatta!&quot; Bunun üzerine tümseğe doğru yürüyen Turambar genç kızı kollarına&#160;alıp havaya kaldırdı; ıslak saçlarından aşağı yağmur suları damlayan Nienor gözlerini kapadı ve vücudu birkaç kez kasıldıktan&#160;sonra hareketsiz kaldı. Onun bu çıplak hali karşısında şaşkınlığa&#160;kapılan Turambar kızın üzerine bir pelerin örterek onu kucağında sımsıkı kavrayıp yakınlardaki bir avcı sığınağına taşıdı. Orada&#160;bir ateş yakıp ısınması için onu sarıp sarmaladılar ve böylelikle&#160;biraz kendine gelen kız gözlerini etrafındakiler üzerinde gezdirmeye başladı; bakışları nihayet Turambar’a çevrilince Nienor’un&#160;yüzü aydınlanır gibi oldu ve bir elini kaldırıp ona doğru uzattı.&#160;Kızın yüzüne, karanlığın içinde uzun süredir aradığı bir şeyi bulmuş ve bu sayede ferahlamış gibi bir ifade yerleşmişti bir anda. Bu&#160;hareket karşısında onun elini tutan Turambar hafif bir tebessüm&#160;eşliğinde “Şimdi, leydim,&quot; dedi kıza, “bize isminizi ve mensubu&#160;olduğunuz aileyi bahşetmenin zamanı sizce de gelmedi mi? Hem&#160;nasıl oldu da bu feci duruma düştünüz kuzum?&quot;</span></p>
<p><span class="font4" style="font-weight:bold;">Başını olumsuz yönde iki yöne sallayarak soruları yanıtsız bırakan kız birden ağlamaya başlamış, bunun üzerine Turambar ve adamları onu daha fazla bunaltmamayı uygun görüp kızın kendisine sunabildikleri az miktarda yemeği aç kurtlar gibi mideye indirmesini beklemişlerdi. Karnı doyunca derin bir iç geçiren genç&#160;kadın elini minnetle Turambar’ınkinin üzerine koyunca adam ona&#160;şöyle dedi: “Bizimle güvendesin. Bu geceyi burada, yanımızda&#160;dinlenerek geçirirsin, yarınsa seni evlerimizin bulunduğu ormanın daha yüksek kesimlerine götürürüz. Ama yakınlarını bulmak&#160;ve onlara seninle ilgili haberler iletebilmek için bize adını ve hangi aileye mensup olduğunu söylemelisin, tamam mı?&quot;</span></p>
<p><span class="font4" style="font-weight:bold;">Önceki seferde olduğu gibi, bu soruyu cevapsız bırakan kız bir kez daha gözyaşlarına boğulmuştu.</span></p>
<p><span class="font4" style="font-weight:bold;">“Sakin ol lütfen,&quot; dedi Turambar. “Belki de yakınlarınla ilgili hatırlamak dahi istemediğin fenalıkta olaylar geçmiştir başından.&#160;Ama ben yine de sana bir isim uygun gördüm; bundan böyle sen&#160;gerçek adını söyleyene kadar biz sana Nıniel, yani Gözüyaşlı Kız&#160;diyeceğiz.&quot; Bunu duyunca bakışlarını Turambar’a diken kız kendisine verilen yeni ismi onaylarcasma başını yukarıdan aşağı sallayıp tekrarladı: Nıniel. Karanlığın esiri olduğu andan beri ilk defa&#160;olmak üzere ağzını açıp da bir kelime edebilmişti ve bu sözcük de&#160;o andan itibaren orman adamları arasında tanınacağı yeni ismiydi.</span></p>
<p><span class="font4" style="font-weight:bold;">Sabahın ilk ışıklarıyla beraber Nıniel’i de yanlarına alıp Ephel Brandir'e doğru yola çıktılar ve köpürdeyerek akan Celebros Deresi ile kesişene dek Amon Obel'e doğru sert bir meyille yokuş&#160;yukarı tırmanan patikayı izlediler. Orada çok önceleri tahtadan&#160;bir köprü inşa edilmişti ve aşınmış bazı kayaların tam bu köprünün altında oluşturduğu bombeyi geçmek için yukarı doğru dalgalanan azgın sular çok ilerilerdeki bir gölete dökülmeden önce&#160;sayısız doğal basamaktan sekerek yoluna devam ediyordu. Akıntının seyri üzerindeki taşlara çarpması sonucu havaya sıçrayan&#160;sular hafif bir yağmur misali yolcuların üstüne serpiliyordu. Şelalenin başladığı yerde üzerinde huş ağaçları bulunan geniş bir çimenlik göze çarpıyor, köprünün üzerinden ise aralarında Teiglin&#160;Nehri’nin kendisine bir yol bulup aktığı derin yarıklar üç kilometre kadar batıda görülebiliyordu. Orada hava serin olurdu ve yaz&#160;mevsiminde yolcular bu yarıkların bağrındaki küçük vadilerde&#160;konaklayıp nehrin serin sularından içerlerdi. Dimrost, diğer bir&#160;deyişle Islak Basamaklar şeklinde anılırdı bu şelale; ama o günden&#160;sonra ismi değişip Nen Girith, yani Titreten Şelale olacaktı çünkü&#160;Turambar ve adamları oraya gelip de çevreyi kolaçan etmek için&#160;mola verince vücudu aniden buz kesen Nıniel titreme nöbetleri&#160;geçirmeye başlamış, onu ısıtmak için girişilen tüm çabalar boşa&#160;çıkmıştı.<sup>24</sup> Bu durum üzerine oradan bir an önce ayrılmaya karar&#160;verip yola devam ettilerse de, onlar daha Ephel Brandir’e varmadan Nıniel yüksek ateşe yakalanmıştı.</span></p>
<p><span class="font4" style="font-weight:bold;">Kız kendinden geçmiş şekilde hasta yatarken, Brandir onu tedavi etmek için tüm bilgisini ve hünerini ortaya koymuş, ormancıların eşleri gece gündüz kızın başında nöbet beklemişti. Ne&#160;var ki, kız sadece Turambar başucunda beklediği zamanlar biraz&#160;huzur buluyor ve iniltileri kesilip rahatça uyumaya başlıyordu;&#160;uykusu süresince herkesin dikkatini çeken bir diğer nokta ise,&#160;yakalandığı yüksek ateşin etkisiyle uykusunda konuşan kızın, titremelerinin ve sayıklamalarının en şiddetli olduğu anlarda bile&#160;İnsanların veya Elflerin kullandığı dillerin herhangi birine ait tek&#160;kelime etmiyor oluşuydu. Sağlığı yavaş yavaş yerine gelip de tekrar yürümeye ve yemek yemeye başladığında Brethil’in kadınları&#160;tıpkı küçük bir çocuğa öğretir gibi ona kelime kelime konuşmayı&#160;öğretti. Öğrenmeye yatkın olduğunu hemen kanıtlaması bir yana,&#160;bu yeni dili kapmaktan aldığı haz, kaybettiği hazinelerini geri&#160;bulan birininkini aratmıyordu. Çevresindekilerle konuşabilecek&#160;düzeye geldiğinde, her defasında farklı bir nesneyi onlara gösterip&#160;şöyle soruyordu: “Bu şeyin adı neydi? Eskiden biliyordum ama&#160;içine sürüklendiğim karanlık yüzünden unutmuşum.&quot; Sağlığına tam olarak kavuşup etrafta serbestçe dolaşmaya başladığında&#160;doğruca Brandir'in evine gitmeye başladı çünkü canlı varlıkların&#160;isimlerini öğrenmeye yönelik dayanılmaz bir istek duyuyordu ve&#160;bu konuda Brandir'in kendisine başka kimsenin veremeyeceği kadar çok bilgi vereceğine emindi. Canlılar üzerine sohbet ederek&#160;ve bir yandan Nıniel'in bilgi dağarcığım genişleterek, çevredeki&#160;çayırlarda ve ağaçlıklarda birlikte yürüyüşler yapmaya alıştılar.</span></p>
<p><span class="font4" style="font-weight:bold;">Zamanla Brandir'in içinde kıza karşı derin bir sevgi yeşerdi, hastalığının izleri silinip bünyesi eski gücüne kavuşan Nıniel de&#160;bu yeni dostunun sakatlığım örtmek için beraber yürürlerken&#160;onun koluna giriyor ve ona ağabey diye hitap ediyordu. Ama genç&#160;kızın kalbi gerçekte sadece Turambar için atıyordu; sadece o yanına geldiğinde gülümsüyor, sadece o kendisiyle konuşunca neşeyle&#160;kahkaha atıyordu.</span></p>
<p><span class="font4" style="font-weight:bold;">Batan güneşin ışıklarının üzerinde oturdukları tepenin eteklerini ve Ephel Brandir'i altın sarısı bir renge bürüdüğü bir sonbahar akşamında yan yana oturmuş çevrelerini saran sessiz doğaya kulak kabartıyorlardı. “Şu ana dek her şeyin ve herkesin adını&#160;sorup öğrendim,&quot; dedi kız başını birden ona çevirerek. “Peki senin ismin nedir?&quot;</span></p>
<p><span class="font4" style="font-weight:bold;">“Turambar,&quot; diye yanıtladı adam.</span></p>
<p><span class="font4" style="font-weight:bold;">Turambar'ın sesinin yankılarını yakalamaya çalışırmış gibi bir an duraklayan kız, yeni bir soruyla devam etti: “Bunun ardında&#160;bir anlam yatıyor mu, yoksa basit bir isim mi sadece?&quot;</span></p>
<p><span class="font4" style="font-weight:bold;">“Kadersizliğin Efendisi anlamına geliyor,&quot; dedi adam. “Çünkü tıpkı senin gibi, Nıniel, ben de kendimi, sevdiğim her şeyi içinde&#160;yitirdiğim bir karanlığın pençesinde bulmuştum, ama artık inam-yorum ki, en sonunda onu alt etmeyi başardım.&quot;</span></p>
<p><span class="font4" style="font-weight:bold;">“Yoksa sen de ondan kaçmak için son sürat koştun da böylelikle kendini bu güzel ormanın bağrında mı buldun?&quot; dedi kız. “Senin kaçışının üzerinden ne kadar zaman geçti peki, Turambar?&quot;</span></p>
<p><span class="font4" style="font-weight:bold;">“Haklısın,&quot; diye cevap verdi Turambar. “Ben de uzun yıllar boyunca kaçtım. Ve inanır mısın, karanlıktan kurtuluşum seninkiy-le eşzamanlı oldu. Çünkü sen ortaya çıkana dek her şey karanlığa gömülüydü, oysa senin gelişinle beraber hayatıma yeni bir ışık&#160;doğdu. Uzun süre arayıp da bulamadığım şeyi bana getiren sen&#160;oldun.&quot; Akşamın alacakaranlığı içinde evine dönerken, içinden&#160;şöyle geçirdi Turambar: “Haudh-en-Elleth! Üzeri yeşil çimlerle&#160;örtülü mezarda uzanırken bulduk onu. Bu bir işaret mi, ve eğer&#160;öyleyse, bu işaretten ne anlam çıkarmalı?&quot;</span></p>
<p><span class="font4" style="font-weight:bold;">Sonbaharın sarı tonları yerini yumuşak geçen bir kışa bırakmış, sonrasında ışıl ışıl bir ilkbahar tabiatı selamlamıştı. Brethil’e barış ve huzur hakimdi; sakince gündelik işleriyle uğraşan orman&#160;adamları yaşadıkları yerden uzaklaşma gereği duymuyor, bunun&#160;sonucunda da çevre topraklarda olup bitenden haber almıyorlardı. Bu hareketsizlikte, o sıralar Glaurung’un hüküm sürdüğü güney topraklarına inmiş veya Doriath sınırlarını gözlemek üzere&#160;o tarafa gönderilmiş olan Orkların bu sebeplerden dolayı Teiglin&#160;Sığlıkları’ndan uzak kalmış olmasının ve nehri çok daha batıdaki&#160;noktalardan geçmesinin de payı vardı.</span></p>
<p><span class="font4" style="font-weight:bold;">Geçen zaman zarfında kendini fazlasıyla toparlamış olan Nıniel son derece güzelleşmiş ve bir o kadar da kuvvetlenmişti;&#160;onun bu hali karşısında duygularını daha fazla içinde tutamayan&#160;Turambar da genç kıza evlenme teklif etmekte çok tereddüt göstermedi. Bu teklif Nıniel’i çok memnun etmişti fakat durumdan&#160;haberdar olan Brandir’in içine bir sıkıntı çökmüş ve kendisini kızı&#160;uyarmak zorunda hissetmişti: “Acele etme! Senin mutluluğuna&#160;karşı çıktığımı düşünme sakın, ama bana sorarsan karar vermeden önce biraz daha beklemelisin.&quot;</span></p>
<p><span class="font4" style="font-weight:bold;">“Senin yaptığın hiçbir şeyde art niyet aramam zaten,&quot; diyerek onu teskin etti kız. “Ama niçin bana böyle bir tavsiyede bulunduğunu açıkla lütfen, benim bilge ağabeyim.&quot;</span></p>
<p><span class="font4" style="font-weight:bold;">“Bilge ağabey mi?&quot; diyerek ona soruyla karşılık verdi Brandir. “Kötürüm ağabeyim desen daha yerinde olurdu, sevilmeyen ve&#160;de sevgiyi hak etmeyen ağabeyin ... İçimdeki şüpheyi tam olarak&#160;anlamlandırmıyorum, ama bu adamın üzerinde kara bir bulut,&#160;bir gölge olduğuna eminim ve bu durum beni senin adına çok&#160;endişelendiriyor.&quot;</span></p>
<p><span class="font4" style="font-weight:bold;">“Bir zamanlar üzerinde bir gölge olduğunu bana kendisi de itiraf etti,&quot; diye açıklamaya girişti Nıniel. “Ama tıpkı benim gibi&#160;o da, söz konusu karanlıktan sıyrılıp çıkmayı başarmış. Hem Tu-rambar sevilmeyi hak eden biri değil mi sence? Her ne kadar şimdilerde barış içinde yaşasa da, vaktiyle sırf görüntüsü karşısında&#160;düşmanlarının ürküp kaçtığı yaman bir kumandan değil miydi&#160;o?&quot;</span></p>
<p><span class="font4" style="font-weight:bold;">“Bunu sana kim söyledi?&quot; diye sordu Brandir.</span></p>
<p><span class="font4" style="font-weight:bold;">“Dorlas'tan duydum,&quot; dedi kız. “Ne yani, bu söylenenler gerçek değil mi?&quot;</span></p>
<p><span class="font4" style="font-weight:bold;">“Gerçek tabii,&quot; dedi Brandir; ama bunu duymak ona sıkıntı vermişti çünkü Dorlas Orklarla savaşılması gerektiğini düşünen&#160;gruptandı. Bu fikirleri o an için bir kenara bırakıp tekrar kıza odaklanan Brandir, evlilik yolunda biraz daha az aceleci davranmasını&#160;sağlamak üzere, şöyle dedi ona: “Ama hikâyenin tümünü anlatmamışlar sana. İşin aslı şu ki, Turambar Nargothrond'un muhafızlığını üstlenmiş olan birliğin kumandanıydı ve onun çok önceleri&#160;kuzeyden çıkıp gelmiş olan, savaşçılığıyla ünlü Hador ailesinden&#160;Dor-Löminli Hürin'in oğlu olduğu söyleniyordu.&quot; Bu açıklamayı&#160;duyunca kızın yüz ifadesinin bir an için büründüğü korkulu hali&#160;fark eden Brandir, yanlış yorumladığı bu durumdan güç alarak&#160;konuşmasını sürdürmeyi uygun gördü: “Bak Nıniel, geçmişinde&#160;böyle kahramanlıklar olan birinin savaş alanlarına geri dönme arzusunda olmasını ve bu uğurda buralardan çok uzaklara gitmesini&#160;haklı göreceksin belki. Peki gerçekten öyle olursa, sen bu ayrılığa&#160;nasıl katlanacaksın? O adamla evlenme konusunda dikkatli karar&#160;vermelisin, çünkü içimden bir ses, Turambar bir kez daha savaş&#160;yoluna inecek olursa kılıcına kendi iradesinin değil, Gölge'nin&#160;hükmedeceğini söylüyor.&quot;</span></p>
<p><span class="font4" style="font-weight:bold;">“Böylesi bir ayrılığa katlanmak pek tabii zor olacak,&quot; diye cevap verdi kız. “Ama bekar olmak da çekeceğim özlemi hafifletme-yecektir. Hem gerçek bir eş onun duygularını daha iyi dizginleyip gölgeyi ondan uzak tutabilir.&quot; Yine de, Brandir'in uyarısı kızın&#160;zihninde yer etmiş olmalı ki, Turambar'ı evlilik konusunda biraz&#160;daha beklemeye ikna etti. Kızın bu yaklaşımını hayretle karşılayan&#160;Turambar hüzne kapılmıştı; ancak Brandir'in evlenme hususunda&#160;acele karar vermemesi yönünde Nıniel'e telkinde bulunduğunu&#160;yine kızın kendisinden öğrenince, bu hüznü öfkeye dönüşüverdi.</span></p>
<p><span class="font4" style="font-weight:bold;">Bir sonraki ilkbahar gelip çattığında Nıniel'i karşısına alan Turambar ona bir konuşma yaptı. “Zaman hızla geçiyor. Yeterince bekledik, bense daha fazla beklemek istemiyorum. Kalbinin sana&#160;emrettiği gibi hareket et, sevgili Nıniel, ama şunu da aklından çıkarma: Benim önümde iki seçenek var. Ya yeniden vahşi araziye&#160;çıkıp savaşa atılacağım; ya da seninle evlenecek ve herhangi bir&#160;kötülük evimizi ve seni tehdit etmediği sürece asla savaş yoluna&#160;inmeyeceğim.&quot;</span></p>
<p><span class="font4" style="font-weight:bold;">Bu açıklama karşısında mutluluğunu gizleyemeyen Nıniel, kendisini evlenmekten alıkoyan manevi bağları silkip attı ve yaz&#160;ortasında evlendiler. Bunu büyük bir şenlik düzenleyerek kutlayan orman adamları, Amon Obel'in tepesinde inşa ettikleri bir&#160;evi yeni evli çifte düğün hediyesi olarak sunmuştu. Turambar&#160;ve Nıniel yeni yuvalarında mutluluk içinde yaşamaya başlarken,&#160;Brandir'in içine bir türlü rahat vermeyen huzursuzluk, gün geçtikçe derinleşiyordu.</span></p>
<p><span class="font8">Glaurung’un Gelişi</span></p>
<p><span class="font4" style="font-weight:bold;">Geçen süre zarfında Glaurung'un gücü ve de kini öyle büyümüştü ki, bedeni çok daha heybetli bir görünüm kazanmış ve sayısız Orku etrafına toplamıştı. O artık bir ejder-kraldı ve bir zamanlar&#160;Nargothrond'un hükmünde bulunan tüm topraklar artık onun&#160;ayaklarına serilmişti. Turambar'ın orman adamları arasında geçirdiği üçüncü yıl sona ermeden, Glaurung bir süredir barış içinde&#160;yaşamakta olan bu ahalinin topraklarına saldırılar düzenlemeye&#160;başladı; çünkü tıpkı ona uzaktan komut veren efendisi gibi bu&#160;ejderha da, Kuzey’in kudretine meydan okumuş Üç Aile’den en&#160;sonuncusuna mensup bir İnsanın halen Brethil’de ikamet ettiğinin farkındaydı. Bu, onlar için katlanılamaz bir gerçekti; çünkü&#160;Morgoth’un hedefi, kendisine köle olmayı kabul etmeyen tek bir&#160;kişi bile kalmadığından emin olana dek, Beleriand’ın en ücra köşelerine kadar her yanın altını üstüne getirmek, bakmadık delik&#160;bırakmamaktı. Bu durumda da, Glaurung’un Türin’in saklandığı yeri tahmin etmesi ya da bazılarının öne sürdüğü gibi o dönemde Türin’in gerçekten de kendisini aramakta olan kötülüğün&#160;gözünden kaçmayı başarması, pek bir şey değiştirmiyordu. Çünkü her halükarda Brandir’in tavsiyelerine uyulmamış olacak ve&#160;Turambar’ın eline iki seçenek kalacaktı: Hiçbir şey yapmadan&#160;oturup kötülüğün onu bir lağım faresi gibi köşeye sıkıştırmasını&#160;beklemek veya zırhı ile silahlarını yeniden kuşanıp açığa çıkmak.</span></p>
<p><span class="font4" style="font-weight:bold;">Orkların yaklaştığına dair haberler Ephel Brandir’e ilk ulaştığında, Nıniel’in yakanlarına sırt çeviremeyen Turambar hemen harekete geçmedi. “Henüz evimize kimse saldırmadı. Sense ancak&#160;öyle olması halinde silaha sarılacağın sözünü vermiştin. Hem söylenenlere göre Orkların sayısı çok fazla değilmiş. Ayrıca Dorlas&#160;diyor ki, sen buralara gelmeden önce bu tip akınların sayısı çok&#160;daha fazlaymış ve o zaman bile ormanda yaşayanlar Orkları püskürtmeyi defalarca başarmış.&quot;</span></p>
<p><span class="font4" style="font-weight:bold;">Ama bu defa orman adamları alt edildi, çünkü bu seferki akma katılan Orklar öncekilerden daha çetin ve de kurnaz bir kabileye&#160;mensuptu ve başka hedefler doğrultusunda seyahat ederken bu&#160;ağaçlıkları sadece bir geçit olarak kullandıkları ya da küçük gruplar halinde ava çıktıkları önceki seferlerin aksine, bu kez Brethil&#160;Ormanı’nı tümüyle işgal etmeden geri dönmeye niyetleri- yoktu.&#160;Sonuç olarak Dorlas ve adamları işgalciler karşısında tutunarna-yıp büyük kayıplar vererek çekilmek zorunda kaldı ve Ork güruhu Teiglin Nehri’ni geçip ormanın derinliklerine kadar ilerledi.&#160;Turambar’ın yanına gelip son çatışmada aldığı yaraları ona gösteren Dorlas “Bakın lordum,&quot; dedi ona, “tam da içime doğduğu gibi,&#160;size ihtiyaç duyduğumuz an gelip çattı. Bir yabancı olarak değil&#160;de, içimizden biri olarak kabul edilmeyi dilemediniz mi hep? Başımızdaki bu felaket sizi ve ailenizi de tehdit ediyor. Çünkü Ork-lar ormanın içlerine doğru yola devam ederse -ki öyle görünüyor- evlerimiz de onların gazabından kurtulamayacaktır.&quot;</span></p>
<p><span class="font4" style="font-weight:bold;">Bunun üzerine ayağa kalkan Turambar kılıcı Gurthang’ı yeniden kuşandı ve diğerlerine önderlik etmek üzere savaş yoluna indi; bu haber orman adamlarını da yüreklendirmiş ve Turambar’ın&#160;emri altında toplanan birliklerin sayısı kısa süre içinde yüzleri&#160;bulmuştu. Sonra hep birlikte harekete geçip ormanda yakaladıkları tüm Orkları öldürdüler ve leşlerini Teiglin Sığlıkları’nın yanındaki ağaçlardan sallandırdılar. İkinci bir Ork dalgası geldiğinde onu tuzağa düşürdüler ve gerek karşılarına çıkan orman adamlarının beklenmedik ölçüde kalabalık oluşu gerekse Karakılıç’ın&#160;yeniden savaş alanına inmiş olmasının yarattığı dehşet, Orkların&#160;bozguna uğrayıp kaçmasına ve bu sırada çoğunun kılıçtan geçirilmesine yol açtı. Ardından, tahtadan büyük iskeleler inşa eden&#160;orman adamları, Morgoth’un askerlerinin ölü bedenlerini yığınlar halinde ateşe verdi ve aldıkları intikamı simgeleyen yanık leş&#160;kokusu kara bir duman eşliğinde göğe yükselip rüzgarlar tarafından savrularak batıya dek ulaştı. Olup biteni anlatmak üzere&#160;Nargothrond’a geri dönebilen Orkların sayısı çok azdı.</span></p>
<p><span class="font4" style="font-weight:bold;">Aldığı haber karşısında Glaurung feci bir öfkeye kapılmışsa da, hemen harekete geçmektense bir süre sessizce uzanıp durum&#160;değerlendirmesi yapmayı tercih etti. Böylece huzur dolu bir kış&#160;mevsimi geçirme imkânı bulan İnsanlar “Brethil’in Karakılıcı öyle&#160;büyük bir savaşçı ki, düşmanlarımız bir daha karşımıza çıkmaya&#160;cesaret edemez,&quot; şeklinde yorumlar yapıyordu. Nıniel de rahatlamış ve Turambar’ın şanına yaraşır bir dövüş çıkarıp diğerlerine&#160;liderlik etmesi onu sevince boğmuştu. Oysa Turambar derin düşüncelere dalmış halde suskun oturuyordu ve içinden şöyle geçiriyordu: “Zarlar atıldı artık. Beni büyük bir sınav bekliyor; ya&#160;şöhretimin boşuna olmadığını kanıtlayacağım ya da tamamen yok&#160;olacağım. Bundan böyle kaçmak yok. Anlamı ‘Kadersizliğin Efendisi’ olan Turambar ismimin hakkını vereceğim veya kendi iradem&#160;ile cesaretime dayanarak kötü kaderimin üstesinden geleceğim ...&#160;ya da bu uğurda mahvolup gideceğim. Ama sonuçta ölsem de kalsam da, Glaurung’u elbet öldüreceğim.&quot;</span></p>
<p><span class="font4" style="font-weight:bold;">Diğer yandan boş da oturmuyordu ve adamları içinde yeterli cesarete sahip olan gönüllüleri haber toplamak üzere çok uzaklara gönderiyordu. Ortada böyle bir yetki edindiğine dair konuşulmuş hiçbir şey yoksa da, büyük bir doğallıkla Brethil’in efendisi&#160;gibi hareket edip emirler yağdırmaya başlamıştı ve adamları bu&#160;emirleri harfi harfine yerine getirirken Brandir’i hiç umursamaz&#160;olmuştu.</span></p>
<p><span class="font4" style="font-weight:bold;">İlkbahar beraberinde yeni umutlarla çıkagelirken, orman adamları büyük bir coşkuyla şarkılar söyleyip gündelik işleriyle&#160;uğraşıyordu. Aynı ilkbahar Nıniel hamile kaldı ama bu durum ona&#160;pek yaramamış olsa gerek ki, kızın beti benzi atmış ve neşesi kaçmıştı. Kısa süre sonra, Teiglin Nehri’nin ötelerine gönderilen izciler, garip haberler getirdi; dediklerine göre Nargothrond eteklerindeki düzlüğün üzerinde bulunan ormanlarda büyük bir yangın&#160;çıkmıştı ve herkes bunun ne manaya geldiğini merak ediyordu.</span></p>
<p><span class="font4" style="font-weight:bold;">Çok geçmeden başka haberler de ulaştı: Yangınlar kuzeye doğru yayılıyordu ve hiç şüphesiz Glaurung’un işiydi bu. Anlaşılan o ki, yeni bir kötülük peşinde olan ejderha Nargothrond’dan ayrılmıştı. Orman adamları içinde safça bir ümide kapılan bazıları&#160;şöyle dedi: “Ordusu yok edilen ejder gerçeği kabullenip geldiği&#160;yere geri dönüyor olmalı.&quot; Bazı diğerleri ise şunu dileyecek kadar&#160;gaflet içindeydi: “Dileyelim de yolu bizim topraklarımızdan geçsin ki onu avlayabilelim.&quot; İçlerinde boş ümitler beslemeyen tek&#160;kişi Turambar’dı, çünkü o, Glaurung’un kendisi için geleceğine&#160;emindi. Niniel’in moralini bozmamak için ona belli etmekten kaçınsa da, nasıl bir yol izlemesi gerektiği konusuna kafa yoruyordu&#160;ve bu esnada günler ve geceler biribirini kovalayıp ilkbahar sona&#160;erdi ve yaz geldi.</span></p>
<p><span class="font4" style="font-weight:bold;">Bir gün çevrede devriye gezen iki adam büyük bir korkuyla Ephel Brandir’e geldi; bulundukları yerin çok yakınında Dev</span></p>
<p><span class="font4" style="font-weight:bold;">Solucan’ı görmüşlerdi. “Gerçek şu ki, lordum,” dediler Turambar’a nefes nefese, “başka hiçbir şeyle ilgilenmeden doğruca Teiglin’e&#160;geliyor. İzlediği yol üzerindeki ağaçları nefesinden çıkan alevlerle&#160;yakıyor ve her yanı dumana boğuyor. Yaydığı koku dayanılır gibi&#160;değil. Çıkardığı yangınlar sayesinde, Nargothrond’dan başlayıp ta&#160;buralara kadar katettiği yol boyunca arazide dümdüz bir patika&#160;açtığı görülüyor ve üstelik istikamet tam da bizim bulunduğumuz&#160;yere çıkıyor. Ne yapabiliriz?”</span></p>
<p><span class="font4" style="font-weight:bold;">“Yapabileceğimiz pek bir şey yok,” dedi Turambar, “yine de ben bazı önlemler düşündüm. Verdiğiniz haberler beni korkutmaktan çok umutlandırdı; çünkü eğer ejderha gerçekten de dediğiniz gibi düz bir yol izliyor ve hiçbir yöne sapmadan doğruca&#160;üzerimize geliyorsa, içinizde kalbi en dayanıklı olanlara sunacağım bir önerim var.” Turambar’ın konuşmayı orada kesip daha&#160;başka bir açıklama yapmaması adamları iyice meraklandırmıştı;&#160;yine de, liderlerinin sesindeki kararlı ton onların içini cesaretle&#160;doldurmaya yetiyordu.”</span></p>
<p><span class="font4" style="font-weight:bold;">Teiglin Nehri Ered Wethrin’in zirvelerinden aynı Narog Nehri gibi büyük bir hızla iner ve Sığlıklar’ı geçinceye dek alçak kıyılar&#160;arasında seyrettikten sonra bazı diğer dere kollarının kendisine&#160;katılmasıyla beraber gücü artarak, üzerinde Brethil Ormanı’nın&#160;yer aldığı tepelerin etekleri boyunca ilerlerdi. Ardından, iki tarafı&#160;devasa taş duvarlar misali yükselen dar ve derin yarıkların arasında, büyük bir güçle ve muazzam bir gürültü çıkararak akınayı&#160;sürdürürdü. Glaurung’un yolu üzerinde de bu dar boğazlardan&#160;biri yer alıyordu ve Celebros Deresi’nin hemen kuzeyine denk&#160;gelen bu kesim, içlerinde en derini sayılınasa bile hiç kuşkusuz&#160;en darıydı. Turambar adamları içinden seçtiği birbirinden gözü-pek üç kişiyi ejderhanın hareketlerini kollamaları için bu boğazın&#160;kenarına konuşlandırdı; kendisi ise atını haberlerin ona çabuk&#160;ulaşabileceği ve bulunduğu yerden çok geniş bir araziyi göz hapsinde tutabileceği, ormanın yüksek bir kesimindeki Nen Girith&#160;Şelalesi’ne sürmüştü.</span></p>
<p><span class="font4" style="font-weight:bold;">Harekete geçmeden önce adamlarının tümünü Ephel Brandir’de bir araya toplayıp onlara şöyle seslendi:</span></p>
<p><span class="font4" style="font-weight:bold;">“Brethil’in yiğitleri, sadece büyük bir direnç ve cesaret yoluyla geri püskürtebileceğimiz ölümcül bir tehlike üzerimize çökmüş&#160;bulunuyor. Bu mücadelede sayımızın kalabalık oluşu bize hiçbir&#160;fayda sağlamayacaktır; onun yerine, kurnazlığımıza ve iyi şansa&#160;bel bağlamalıyız. Eğer bir Ork sürüsünün üzerine atılır gibi hepimiz bir arada ejderhaya saldırırsak, kendimizi açığa çıkarıp ölüme&#160;atmaktan ve dolayısıyla eşlerimizi ve diğer yakınlarımızı savunmasız bırakmaktan başka bir anlama gelmez bu. O yüzden, ben&#160;derim ki siz burada kalın ve kaçış hazırlıklarını tamamlayın. Çünkü Glaurung buraya ulaşacak olursa, evlerinizi terk edip etrafa&#160;dağılmanız ve elden geldiğince uzağa kaçmanız gerekecek; ancak&#160;o sayede bazılarınız izini kaybettirip hayatta kalabilir. Şuna hiç&#160;kuşku yok ki, ejderha önüne koyacağımız engelleri aşmayı başarırsa buraya gelecek ve gözüne çarpan her ne varsa yok edecektir.&#160;Sonrasında ise burada daha fazla zaman harcamayıp tüm hazine-lerinin saklı olduğu ve güven içinde semirmesine yetecek büyüklükte salonların yer aldığı inine, Nargothrond’a dönecektir.&quot;</span></p>
<p><span class="font4" style="font-weight:bold;">Liderlerinden çok daha umut vaat edici sözler bekleyen adamlar Turambar’ın bu konuşması üzerine büyük bir hayal kırıklığı ve güven sarsıntısı geçirmişti. Onları teselli etmek istercesine sözlerine kaldığı yerden devam etti Turambar: “Durun biraz, bu söylediklerim olabilecek en kötü senaryo. Tasarladığım planı başarıyla&#160;hayata geçirebilirsek ve şans da yüzümüze gülerse, iş bu raddeye&#160;gelmeyecek bile. Çünkü geçen yıllar süresince fiziksel gücü ve&#160;yarattığı tehlike giderek büyümüş olsa da, ben bu ejderhanın yenilmez olduğunu düşünmüyorum. Şimdiye kadar onun hareket&#160;tarzını ve huyunu suyunu bir nebze tanımış olduğum kanısındayım. Onun gücü, o kocaman cüssesinin ona bahşettiği fiziksel&#160;kuvvetten ziyade, ruhunun derinliklerine kök salmış kötülükten&#160;kaynaklanıyor. Ben ve şu an beni dinlemekte olan sizlerin çoğu&#160;henüz çocukken, Nirnaeth Arnoediad Savaşı’nın gerçekleştiği&#160;sene yaşananlarla ilgili şu anlatacağıma kulak verin: O şanlı savaş&#160;alanında Cüceler ejdere karşı durmayı başarmış ve hattâ Belegost-lu Azaghâl mızrağını ona öyle derinlemesine saplamış ki, Glau-rung gerisingeri Angband’a kaçmak zorunda kalmış.&quot;</span></p>
<p><span class="font4" style="font-weight:bold;">Bunları söyledikten sonra, kılıcı Gurthang’ı kınından bir hamlede çekip çıkaran Turambar onu havaya kaldırırken, izleyenler Turambar’ın elinden bir alev demetinin fırlayıp göğe yükseldiği&#160;izlenimine kapıldı. Bunun üzerine hep bir ağızdan bağırdılar:&#160;“Brethil’in Kara Dikeni!&quot;</span></p>
<p><span class="font4" style="font-weight:bold;">“Brethil’in Kara Dikeni,&quot; diyerek onlara katıldı Turambar. “Düşmanlarımız ondan korksa iyi olur, çünkü sizi temin ederim&#160;ki, ejderha Glaurung’un ve aynı soydan gelen tüm beznerlerinin&#160;o dikenlerle kaplı derisi her ne kadar demirden daha sağlam olsa&#160;da, karınları bir yılanınki kadar yumuşaktır. Bu da demek oluyor&#160;ki, Brethil’in yiğit savaşçıları, ne yapıp edip Glaurung’un karnını&#160;hedef almalıyım. Kim benimle gelmek ister? Çıktığım bu yolda&#160;bana eşlik edecek kolu güçlü ama yüreği daha da güçlü birkaç&#160;kişiye ihtiyacım var.&quot;</span></p>
<p><span class="font4" style="font-weight:bold;">Dorlas bir adım öne çıktı. “Ben sizinle geleceğim, lordum; çünkü ben, karşımdaki düşman her ne olursa olsun onu bekle-mektense üzerine gitmeyi tercih ederim.&quot;</span></p>
<p><span class="font4" style="font-weight:bold;">Gözcülerin ejderle ilgili getirdiği haberler dilden dile yayılırken giderek daha da abartıldığından, Glaurung’un yarattığı dehşet öyle bir hal almıştı ki, diğerleri gönüllü olmakta besbelli tereddüt ediyordu. Bu durum karşısında Dorlas haykırmaktan alamadı&#160;kendini: “Kendinize gelin, Brethil’in erkekleri! Düştüğümüz şu&#160;durum da gösteriyor ki, Brandir’in bizim için çizdiği yoldan hayır yok. Karşımızdaki tehlikeden saklanarak kaçamayız. İçinizde&#160;Handir’in oğlunun yerine geçip de Haleth Hanedam’nı utançtan&#160;kurtaracak kimse yok mu?&quot; Konuşmanın başından beri toplantıyı&#160;yöneten kişi konumunda en yüksek koltukta oturmakta olduğu&#160;halde kimsenin umursamadığı Brandir, kendisini herkesin önünde küçük düşüren bu son sözlerden dolayı büyük bir üzüntüye&#160;kapılmıştı, oysa o, böyle bir aşağılama karşısında Turambar’dan&#160;Dorlas’ı azarlamasını beklerdi. Tam o sırada, Brandir’in akrabala-</span></p>
<p><span class="font4" style="font-weight:bold;">rından biri olan Hunthor söz aldı: “Böyle sözler ederek, geçirdiği talihsiz kaza sonucu kalbinde taşıdığı cesareti bacaklarına yansıtmaktan mahrum kalmış olan lordumuzu küçük düşürmen hiç&#160;yakışık almadı, Dorlas. Dikkat et de bir an gelip sen de tam aksini&#160;. kanıtlamayasın! Ayrıca, onun tavsiyelerine hiç uyulmadığına göre,&#160;onların yersiz olduğu sonucuna nereden varıyorsun? Şefimize en&#160;çok bağlı olması gereken sen bile onun söylediklerini hiçe saydın.&#160;Ve şimdi, Glaurung tıpkı daha önce Nargothrond'un üzerine çöktüğü gibi bize felaket getirmeye geliyor ve biz, Brandir'in verdiği&#160;akla uymayışımızın ceremesini çekiyoruz. Madem iş bu noktaya&#160;geldi, Handir'in oğlu, senin de izninle, Karakılıç'la beraber ejderle&#160;hesaplaşmaya Haleth ailesini temsilen ben gideceğim.&quot;</span></p>
<p><span class="font4" style="font-weight:bold;">“Böylece üç kişi olduk!&quot; diyerek konuşmayı noktaladı Turam-bar. “İkiniz bu yolda bana omuz verseniz yeter. Ve şunu bilin ki, lordum Brandir, ben sizi asla küçümsemedim. Fakat ejdere karşı girişeceğimiz mücadelede çok hızlı hareket etmemiz gerek ve&#160;bunu ancak gücü kuvveti yerinde kimseler başarabilir. Sizin yeriniz halkınızın yanıdır. Çünkü siz bilge bir önder olduğunuz kadar&#160;iyi de bir hekimsiniz ve korkarım ki, bizi bekleyen günlerde her&#160;iki özelliğinize de büyük ihtiyaç doğacak.&quot; İyi niyetle söylenmiş&#160;olsalar da, bu sözler Brandir'in yüreğini daha da yaralamıştı. “Gitmek istiyorsan git,&quot; dedi Hunthor'a dönerek, “ama bunu onaylamadığımı da bil. Çünkü bu adamın üzerinde bir gölge kol geziyor&#160;ve hepinizi beraberinde ölüme sürükleyecek.&quot;</span></p>
<p><span class="font4" style="font-weight:bold;">Bir an önce yola çıkmak isteyen Turambar vedalaşmak üzere Nıniel'in yanına geldiğinde kadın ona sıkıca yapıştı ve çılgınca&#160;ağlamaya başladı. “Gitme oraya, Turambar, yalvarırım gitme!&quot;&#160;diye yırtınıyordu genç kadın. “Bunca zamandır kaçtığın gölgeye&#160;meydan okumanın anlamı yok! N'olursun beni de yanına al ve&#160;buradan sessizce uzaklaşalım!&quot;</span></p>
<p><span class="font4" style="font-weight:bold;">“Nıniel canımın içi, dinle;&quot; diye cevap verdi adam, “kaçacak bir yer kalmadı artık. Sen ve ben bu topraklara beraberce mıhlanmış durumdayız. Bize kucak açmış olan bu halka sırt çevirip&#160;de buraları gizlice terk etsem bile, sığınacak bir baraka dahi bulamayacağımız vahşi doğanın bağrına seni uluorta çıkarmakla hem&#160;senin hem de karnındaki yavrumuzun ölüm fermanını imzalamış&#160;olurum. Gölge’nin henüz ulaşamadığı en yakın yerleşim yeri ile&#160;aramızda yüzlerce kilometre mesafe var. Yine de metin olmalısın,&#160;Nıniel. Çünkü sana söz veriyorum; ne sen ne de ben bu ejderha&#160;veya Kuzey’in hizmetindeki başka bir düşman eliyle öleceğiz.”&#160;Genç kadın, eşinin yaptığı bu kararlı konuşma üzerine ağlamayı ve yırtınmayı kesmişse de, kocasına verdiği veda öpücüğü buz&#160;gibi soğuktu.</span></p>
<p><span class="font4" style="font-weight:bold;">Turambar beraberinde Dorlas ve Hunthor olduğu halde Nen Girith’e doğru son hızla yola çıktı. Oraya ulaştıklarında güneş batı&#160;ufkunda gözden kaybolmaya yüz tutmuş, gölgeler ise uzamıştı;&#160;köyden dışarı gönderilip de halen geri dönmeyen son iki gözcü&#160;onları orada bekliyordu.</span></p>
<p><span class="font4" style="font-weight:bold;">“Manzarayı kaçırdınız, lordum,” dedi adamlar. “Ejderha nihayet Teiglin’in kıyılarına vardı ve orada durup ateş saçan gözlerle nehrin karşı yakasım inceledi. Biz o gelmeden uzaklaşmayı zorlukla başardık Geceleri de yol aldığını göz önüne alırsak, yarın&#160;tan ağarmadan bizim köye saldırıda bulunması kuvvetle muhtemel.”</span></p>
<p><span class="font4" style="font-weight:bold;">Celebros çağlayanlarından öteye bakan Turambar batan güneşin son ışıkları altında nehir kenarından yükselen siyah dumanları seçebildi. “Kaybedecek vakit yok,” dedi sonra yanındakilere. “Ama olayların istediğim yönde geliştiğini söyleyebilirim. Onun&#160;hemen karşıya geçmektense çevrede bir süre dolanacağından çekiniyordum; nehri daha kuzeyde, Sığlıklar’ın olduğu kesimde aşıp&#160;böylelikle oradaki eski yola ulaşsaydı tüm ümitlerimiz suya düşerdi. Ama kapıldığı kibir ve öfke onu dosdoğru üzerimize, tam&#160;bizim istediğimiz yere getiriyor.” Bir yandan yüksek sesle açıklama yaparken bir yandan da içinden kafa patlatıyordu: “Orklar gibi&#160;bu ejderha da Sığlıklar’a yaklaşmaktan çekiniyor olmasın sakın?&#160;Haudh-en-Elleth! Finduilas hareketsiz uzandığı yerde bile benimle kaderim arasında engel mi teşkil ediyor acaba?”</span></p>
<p><span class="font4" style="font-weight:bold;">Sonra, yanındakilere dönüp şöyle dedi: “Üzerimize düşen görevi size açıklayayım: Bir süre beklemeliyiz; çünkü bu işte çok aceleci davranmak en az geç kalmak kadar tehlike yaratır. Güneş&#160;batınca olabildiğince temkinli bir şekilde sürünerek Teiglin kıyısına ineceğiz. Ama dikkat edin! Çünkü Glaurung’un kulakları da&#160;en az gözleri kadar hassastır. . . ve en ufak bir gürültü çıkararak&#160;yerimizi ele vermek bizim açımızdan ölümcül sonuçlar doğurur. Eğer fark edilmeden nehre ulaşmayı başarırsak, yardan aşağı&#160;inmemiz ve kanyonun dibindeki akıntının karşısına geçmemiz&#160;gerekecek; böylelikle ejderin hareket yolu üzerinde bir noktaya&#160;mevzilenmiş olacağız.”</span></p>
<p><span class="font4" style="font-weight:bold;">“Peki ejderha o koca gövdesiyle dediğin yere nasıl ulaşacak?” diye sordu Dorlas. “İstediği kadar kıvrak olsun, sonuçta o dev bir&#160;ejder ve yarın bir kenarından aşağı inip de diğerinden geri yukarı&#160;çıkması bana imkânsız görünüyor. Üstelik dibe kadar inmeden&#160;karşıki yara sıçrayıp tırmanışa geçebilir. Öyle veya böyle, aşağıdaki azgın suların dibine konuşlanmış olmak bize ne gibi bir avantaj&#160;getirecek?”</span></p>
<p><span class="font4" style="font-weight:bold;">“Yarın birinden aşağı inerken ani bir hamleyle karşıdakine tutunup yukarı çıkması ihtimalini inkâr edemem tabii,” dedi Turam-bar. “Böyle bir şey yaparsa, bizim açımızdan çok kötü olur. Ama onu tanıdığımız kadarıyla ve şu an bulunduğu yere bakacak olursak aklından başka şeyler geçirdiği umuduna kapılıyorum. Şu anki&#160;güzergahta devam ederse, vaktiyle bir geyiğin kendisini takip eden&#160;Haleth Halkı’na mensup avcılardan kaçmak için üzerinden atladığına dair şu öyküyü hep anlattığınız Cabed-en-Aras’ın kenarına&#160;gelecek. Vücudu o kadar iri ki, o çatlağın üstünden zorlanmadan&#160;adayacağını düşünecektir ve bu da bizim yegane dayanağımız.”</span></p>
<p><span class="font4" style="font-weight:bold;">Bu sözler üzerine Dorlas’ın içine bir sıkıntı çöktü; çünkü Bret-hil yöresini ondan daha iyi tanıyan kimse yoktu ve Cabed-en-Aras’ın ne denli uğursuz bir yer olduğunu gayet iyi biliyordu. Bu yarığın doğu yakasında, en tepesini süsleyen birkaç ağaç dışında&#160;çıplak olarak nitelenebilecek yüz yirmi metre yüksekliğe sahip&#160;dik bir uçurum bulunuyordu; karşı kıyı ise diğerine oranla daha&#160;az dik ve daha alçaktı ve aşağı doğru sarkan çalı kümeleri ve ağaçlarla bezeliydi. tki yar arasındaki kayaların üzerinde coşkunlukla akan vahşi nehrin bir yakasından diğerine ancak çok cesur ve&#160;ayağına hakim bir adamın gündüzün geçmesi beklenebilirse de,&#160;bu işe geceleyin kalkışmak ölümle eş anlamlıydı. Ama Turambar&#160;kararını vermişti bir kez ve onu bu karardan caydırmaya çalışmak&#160;boşuna olurdu.</span></p>
<p><span class="font4" style="font-weight:bold;">Hazırladıkları plan uyarınca günbatımıyla beraber harekete geçtiler ve dosdoğru ejderin bulunduğu yere yöneldiler. Bunu yaparken ilkin Sığlıklar’a giden yolu izlemişler ve henüz fazla bir&#160;mesafe katetmemişken güneye dönüp dar bir patikaya girerek&#160;Teiglin’in üzerinde yükselen loş koruluğa dalmışlardı.<sup>26</sup> Attıkları&#160;her adıma dikkat ederek ve sık sık durup etrafa kulak kabartarak Cabed-en-Aras’a yaklaştıkça, burunlarına giderek kesifleşen&#160;bir yanık kokusu ve beraberinde mide bulandırıcı bir başka koku&#160;geliyordu. Havada hiçbir kıpırtı yoktu ve tüm tabiat ölümcül bir&#160;sessizliğe bürünmüştü. O an sırtlarına denk gelen doğu yönünde&#160;gecenin ilk yıldızları pırıldamaya başlarken, batı ufkunda gözden&#160;kaybolmak üzere olan güneşin son ışıkları sayesinde, dalgalan-maksızın doğruca göğe uzanan silik duman kulelerini seçebiliyorlardı.</span></p>
<p><span class="font4" style="font-weight:bold;">Turambar iki yoldaşıyla beraber köyden ayrılınca Nıniel olduğu yerde taş gibi hareketsiz kalmıştı. Bir süre sonra Brandir onun yanına geldi. “Nıniel, aklına en kötü ihtimali getirmekten kaçınmalısın. Görüyorsun bak, ben sana evlenme kararı almadan önce&#160;biraz daha beklemeni salık vermemiş miydim?”</span></p>
<p><span class="font4" style="font-weight:bold;">“Doğru,” diye cevap verdi kız. “Ama gerçeği görmenin bu saatten sonra bana ne faydası olur ki? Çünkü evlilik olmadan da aşk kişiye acı verebilir ve onu kötü sonuçlarla yüzleşmek durumunda&#160;bırakabilir.”</span></p>
<p><span class="font4" style="font-weight:bold;">“Bunu biliyorum,” dedi Brandir. “Ama evliliğin karşındakinin kararlarını etkileyebilmek gibi bir işlevi de olmalı.”</span></p>
<p><span class="font4" style="font-weight:bold;">“İki aydır onun çocuğuna hamileyim,” dedi Nıniel. “Sahip olduğum şeyi kaybetmekten yana korkum hamileliğimden daha zor katlanılır bir şey gibi görünmüyor bana. O yüzden de senin bu&#160;denli endişeli oluşuna bir anlam veremiyorum.”</span></p>
<p><span class="font4" style="font-weight:bold;">“Ben de öyle,&quot; diye itiraf etti Brandir. “Ama yine de korkuyorum.&quot;</span></p>
<p><span class="font4" style="font-weight:bold;">“İnsanın içine nasıl da su serpiyorsun!&quot; diye sitemle bağırdı kız. “Ama söyleyeceklerime kulak ver, dostum Brandir: İster evli&#160;olayım ister değil, ister anne olayım ister genç bir kız, duyduğum&#160;korku katlanılır gibi değil. Kadersizliğin Efendisi kendi kaderiyle&#160;yüzleşmeye gitmişken ben nasıl olur da burada elim kolum bağlı&#160;oturup iyi ya da kötü oluşu şöyle dursun ne zaman geleceği bile&#160;belli olmayan bir haberin yolunu gözlerim? Belki de kocam bu&#160;gece ejderhayla çarpışacakken, bunca korku dolu saati sırf bekleyerek nasıl geçireceğim ben?&quot;</span></p>
<p><span class="font4" style="font-weight:bold;">“Bilmiyorum,&quot; dedi adam, “ama saatler elbet geçecektir; hem senin için hem de onunla giden diğer savaşçıların eşleri için.&quot;</span></p>
<p><span class="font4" style="font-weight:bold;">“Diğerlerinin eşleri bu durum karşısında kalbine istediği gibi taş bassın!&quot; diye haykırdı genç kadın. “Ama ben, gideceğim. Tehlike içindeki efendim ile aramda çok uzun bir mesafe oluşunun&#160;önemi yok. Onun akıbetine herkesten önce kendi gözlerimle tanıklık etmeliyim!&quot;</span></p>
<p><span class="font4" style="font-weight:bold;">Kızın bu meydan okuyuşu karşısında içi kararan Brandir onu ikna etmeye çalıştı. “Böyle bir çılgınlık yapmaman için elimden&#160;gelen çabayı göstereceğim. Çünkü böyle yapmakla tüm mantık&#160;kurallarını çiğnemiş oluyorsun. Hem onlarla aramızdaki mesafe&#160;olur da işler kötüye giderse kaçmak için bize zaman kazandıracaktır.&quot;</span></p>
<p><span class="font4" style="font-weight:bold;">“İşler kötü giderse, kaçacaklar arasında ben olmayacağım,&quot; dedi kız isyankar bir sesle. “Boşuna bana yol göstermeye kalkma,&#160;beni kararımdan döndüremezsin.&quot; Bu sözlerin ardından evinden&#160;dışarı çıkan genç kadın, Ephel’in orta yerindeki açıklıkta halen&#160;beklemekte olan kalabalığa seslendi: “Ey Brethil’in yiğit geçinen&#160;erkekleri! Ben burada daha fazla beklemeyeceğim. Eğer kocam&#160;ölürse, tüm ümidimiz de onunla birlikte yitip gider. Yaşam alanınız olan bu orman ve topraklarınız üzerindeki diğer her şey yanacak, evleriniz küle karışacak ve bu yıkımdan hiç ama hiç kimse&#160;kaçamayacak. Madem öyle, burada pineklemenin anlamı nedir?</span></p>
<p><span class="font4" style="font-weight:bold;">Kaderin bize getirdiği her neyse, onunla yüzleşmeye gidiyorum ben. Benimle hemfikir olanlar arkamdan gelsin!&quot;</span></p>
<p><span class="font4" style="font-weight:bold;">Bu çağrıya uyan pek çokları Nıniel'le beraber yola çıkmaya hazırlandı: Turambar’la birlikte bu zor göreve gitmiş olan Dorlas ve Hunthor'un geride kalan eşleri kocalarını yalnız bırakmamak için&#160;gelirken, bazıları derin bir acıma duydukları Nıniel’e destek olup&#160;onun dostluğunu kazanma isteğiyle, daha önce benzer bir tehlikeyle karşılaşmamış olup saf bir cesaret veya ahmaklık sonucu bu&#160;kararı alan bazı diğerleri ise sırf şu meşhur ejderhaya karşı verilecek kahramanca mücadeleye tanık olma dürtüsüyle gruba katılıyordu. Karakılıç onların gözünde öyle bir mertebeye yükselmişti&#160;ki, Glaurung’un bile onu alt edebileceğini içlerinden çok azının&#160;aklı kesiyordu. Oldukça kabarık bir sayıya ulaşan grup, atıldıkları&#160;tehlikenin pek de bilincinde olmayarak, hızla yola çıktı; çok az&#160;dinlenerek ilerleyip yorgun argın Nen Girith’e vardıklarında gece&#160;çökmek üzereydi ve Turambar oradan ayrılalı kısa süre olmuştu.&#160;Ama gece onların cesaretini törpülemişti ve dönüp de geride bıraktıkları yola şöyle bir bakınca yapmış oldukları hıza kendileri&#160;de hayret ediyorlardı; halen orada beklemekte olan gözcülerden&#160;Glaurung’un ne denli yakınlarda olduğunu ve Turambar’ın kalkıştığı ümitsiz girişimin ayrıntılarını dinleyince içlerine çöken&#160;korku, onları daha ileri gitmekten alıkoydu. Bazıları endişeli gözlerini Cabed-en-Aras’ın bulunduğu yöne dikse de, bulundukları&#160;mesafeden hiçbir şey seçemiyor ve şelalenin o soğuk sesi dışında&#160;hiçbir şey duyamıyorlardı. Tüm vücuduna şiddetli bir titreme yayılan Nıniel, zihni çevresindekilerden çok uzaklarda gezinerek,&#160;olduğu yere çöküp kalmıştı.</span></p>
<p><span class="font4" style="font-weight:bold;">Nıniel ve beraberindekiler köyden ayrılınca Brandir orada kalanlara şöyle demişti: “Nasıl aşağılandığımı ve tavsiyelerimin nasıl kulak ardı edildiğini görün işte! Varsın bundan sonra Turambar&#160;sizin lideriniz olarak anılsın, bana ait olan tüm hükümranlık yetkilerini fiilen elimden alalı çok oldu zaten. Hem lordluk unvanımdan hem de halkımdan feragat ediyorum. Bundan böyle hiçbiriniz tavsiyelerimi dinlemek ya da tedavi talebinde bulunmak&#160;için yanıma uğramasın!&quot; Hiddetle bunları söylerken lordluğunu&#160;simgeleyen asayı da ortadan ikiye kırmıştı. İçinden kendi kendine&#160;şöyle devam etti: “Artık beni burada tutacak hiçbir şey kalmadı,&#160;Niniel'e olan sevgim dışında. Demek oluyor ki, akla sığsın veya&#160;sığmasın, o her nereye giderse, ben de gitmeliyim. İçinde bulunduğumuz bu felaket anında hiçbir öngörüde bulunmak mümkün&#160;değil; ama kimbilir, yakınında olursam bazı tehlikeleri onun üzerinden uzak tutmayı başarırım belki.&quot;</span></p>
<p><span class="font4" style="font-weight:bold;">Aldığı bu karar üzerine, daha önce çok nadiren yaptığı bir şey yapıp kısa bir kılıç kuşanan Brandir, Ephel kapılarından çıktı ve&#160;dayandığı koltuk değneğinin elverdiği ölçüde hızlı ilerleyerek,&#160;Nıniel ve beraberindekilerin gittiği yoldan Brethil'in batısındaki&#160;otlaklara doğru seke seke yürümeye koyuldu.</span></p>
<p><span class="font8">Glaurung’un Ölümü</span></p>
<p><span class="font4" style="font-weight:bold;">En sonunda, gece tüm karanlığıyla araziyi içine alırken Cabed-en-Aras'a varan Turambar ve yanındakiler, kanyonun dibinde akan suyun gür sesini duyunca memnun oldu; çünkü bu ses her ne kadar az sonra aşağıda atılacakları tehlikeli macerayı çağrıştırıyorsa&#160;da, diğer tüm sesleri yutup bir nevi onlara yardım ediyordu aynı&#160;zamanda. Dorlas onları biraz daha güneydeki bir noktaya götürdü&#160;ve orada bulunan bir yarıktan aşağı inerek çok geçmeden zemine&#160;ayak bastılar. Nehrin ortasında uzanan birbirinden büyük sayısız&#160;taş parçası ile kayayı ve bunların arasında vahşice akan suyu süzen Dorlas yılgın bir şekilde dişlerini gıcırdattı. “Bu yolun ölüme&#160;çıktığı kesin.&quot;</span></p>
<p><span class="font4" style="font-weight:bold;">“İster yaşama çıksın ister ölüme, tek yol bu,&quot; dedi Turambar. “Ayrıca, vakit kaybının durumu iyileştireceğini hiç sanmıyorum.&#160;O yüzden beni izleyin!&quot; Önleri sıra suyun üzerindeki taşlardan&#160;yürüyüp, biraz gözü karalığına birazsa becerisine dayanarak ve&#160;belki biraz da kaderi böyle yazıldığı için, sağ salim karşıya geçebildi ve peşinden kimin geldiğini görmek için arkasını dönüp&#160;derin karanlığa gözlerini dikti. Yanı başında karanlık bir figürün&#160;dikilmekte olduğunu görünce “Dorlas, sen misin?&quot; diye sordu.</span></p>
<p><span class="font4" style="font-weight:bold;">“Hayır o değil, benim,&quot; dedi Hunthor. “Dorlas akarsuyun üstünden geçerken aşağı düştü. Çünkü bir adam savaşmayı ne kadar çok severse sevsin, pek çok şeyden korkabilir de. Şu an sırılsıklam&#160;şekilde kıyıya çıkmış tir tir titriyordur sanırım; akrabama ettiği&#160;laflar yüzünden şimdi biraz u tanmıştır belki.&quot;</span></p>
<p><span class="font4" style="font-weight:bold;">Kısa bir süre için dinlenmeye çekilen Turambar ve Hunthor, karşıya geçerken elbiseleri sırıksıklam olduğu için gecenin ayazı&#160;içlerine daha bir işleyince, böyle hareketsiz durmayı daha fazla&#160;göze alamayarak nehrin kuzeyinde kendilerini Glaurung’un yattığı yere çıkaracak bir geçit aramaya koyuldular. O kesimde kanyon biraz daralıyor ve gölgeler içinde kalıyordu; yönlerini daha&#160;iyi tespit etmek için bir ellerini kayalık duvardan ayırmaksızın&#160;karanlığın içinde yürüyen ikili bir süre sonra güçlü bir horultu&#160;sesiyle irkildi ve başlarını karldırıp bakınca, tavşan uykusuna&#160;yatmış olan ejderhanın boğazının derinliklerinde için için yanan&#160;ateşin o nefes alıp verdikçe dışarı çıkan kıvılcımlarını görür gibi&#160;oldu. Elleriyle kayalıkları yoklayarak yarın kenarına çıkmalarını&#160;sağlayacak bir geçit aramaya başladılar; tüm ümitleri canavarın&#160;savunmasız olan karnına erişmelerine imkân verecek bir noktaya&#160;ulaşabilmekte yatıyordu. Ejderhadan yayılan koku öyle yoğunlaşmış ve dayanılmaz bir hal almıştı ki, güçlükle tırmanmaya çalışırken başlan dönüp sık sık kayıyorlar, yarın duvarlarından fışkıran&#160;küçük ağaçların dallarını kavrayıp vücutlarının heryerinin kasılmasına neden olan öğürmelerin geçmesini bekliyorlar, verdikleri&#160;uğraşın etkisiyle Teiglin Nehri’nin dişleri arasına düşüp parçalanmak dışında bütün korkuları unutuyorlardı.</span></p>
<p><span class="font4" style="font-weight:bold;">Sonra Hunthor’a dönüp alçak sesle şöyle dedi Turambar: “Gücümüzün son zerrelerini de böyle boşa harcamayalım. Çünkü ejderhanın nereden geçeceğine emin olmadıkça, daha fazla tırmanmanın anlamı yok.&quot;</span></p>
<p><span class="font4" style="font-weight:bold;">“Fakat bunu beklersek,&quot; diye görüşünü dile getirdi Hunthor sesini yükseltmeden, “ejderin gideceği yönü anladığımızda, bizi</span></p>
<p><span class="font4" style="font-weight:bold;">bu kanyondan çıkaracak bir yol aramaya vakit kalmaz.”</span></p>
<p><span class="font4" style="font-weight:bold;">“İşte bunda haklısın,” dedi Turambar. “Ama her şeyimizi şansa bıraktığımıza göre, bu hususta da şansımıza güvenmekten başka&#160;yapacak bir şeyimiz yok.” Bunun üzerine durup beklemeye başladılar ve kanyonun ağzındaki boşluktan görünen gökyüzü kesitinde beyaz bir yıldızın belli belirsiz kayışına dalıp gitmişlerdi ki,&#160;Turambar etlerini emen ve çiğneyen karanlık bir varlık karşısında&#160;iradesine hakim olup direnç gösterdiği hissine kapılmasına yol&#160;açan bir rüyanın içine yavaş yavaş sürüklendi.</span></p>
<p><span class="font4" style="font-weight:bold;">Sonra birden, kanyonun duvarlarını zangırdatan muazzam bir gürültü koptu ve bu sesin yankıları henüz dinmemişti ki Turambar olduğu yerde doğrulup Hunthor'a seslendi: “Canavar uyanıyor. Beklediğimiz an gelip çattı. Kılıcını olabildiğince derine batır,&#160;çünkü üç kişinin işini ikimiz üstlenmek durumundayız!”</span></p>
<p><span class="font4" style="font-weight:bold;">Glaurung'un Brethil Ormanı'na yapacağı saldırı nihayet başlamıştı ve her şey Turambar'ın umduğu gibi gidiyordu. Başka bir yana sapmadan yavaş ve kararlı adımlarla yarın kenarına yürüdüğüne bakılırsa, ejderha önayaklarını çatlağın karşısına basıp kocaman cüssesini de peşi sıra karşıya sıçratma niyetinde görünüyordu. Onun gelişini gözleriyle takip eden adamlar dehşete kapıldı;&#160;çünkü ejder onların umduğu gibi hemen başlarının üzerinden&#160;değil, daha kuzeydeki bir noktadan karşıya geçmeye çalışacaktı;&#160;aşağıdan bakınca arka fondaki yıldızları kapayan o dev kafasını&#160;görüyorlar, aralanmış olan ağzından dışarı fırlayan yedi alevden&#160;dili sayabiliyorlardı. Sonra aniden bir alev dalgası püskürtmesiyle beraber tüm kanyon kızıl bir ışığa boğuldu ve kayaların arasında siyah gölgeler uçuştu; hemen karşısındaki ağaçlar tutuşup&#160;dumanlar çıkararak yanmaya başlamış, kocaman taşlar aşağıdaki&#160;nehre yuvarlanmıştı. Sonra güçlü bir hamleyle ileri atılıp pençeleriyle yarın karşısını sıkıca kavradı ve bedeninin geri kalanını öne&#160;çekmeye başladı.</span></p>
<p><span class="font4" style="font-weight:bold;">Glaurung'un farklı bir yol izlemesi sayesinde alev dalgasından korunabilmeyi başaran Turambar ve Hunthor'un gözüpek ve atak hareket etmesi gerekti şimdi; canavar karşıya geçemeden&#160;ona ulaşmaları şarttı, yoksa tüm ümitleri yitip gidecekti. Ejderin&#160;geçmeye çalıştığı yerin tam altına varmak için tehlikelere aldırmadan kayaları tırmanmaya başlayan Turambar ölümcül ısının ve&#160;de iğrenç kokunun etkisiyle bir an kendinden geçip tam sendele-miştİ ki, cesurca onu izleyen Hunthor'un onu kolundan yakalayıp&#160;yeniden dengesini bulmasına yardım etmesiyle düşmekten ancak&#160;kurtuldu.</span></p>
<p><span class="font4" style="font-weight:bold;">“Cesaretin hayranlık uyandıracak düzeyde!&quot; dedi Turambar arkadaşına. “Seni yanıma almakla çok doğru bir tercih yapmışım!&quot; fakat o daha sözlerini bitirmemişti ki, yukarıdan kopup gelen büyük bir taş parçası Hunthor'un başına çarptı ve bu darbenin&#160;etkisiyle adam dengesini kaybedip aşağıdaki suların içine düştü&#160;ve bu, Haleth ailesinin cesur bir ferdinin daha sonu oldu. Dehşetle haykırdı Turambar: “Ne büyuk kayıp! Gölgemde yürümenin&#160;uğursuzluğu bir defa daha kendini gösterdi! Ne diye başkalarından yardım istedim ki? Al işte, Kadersizliğin Efendisi, şimdi yalnız kaldın ve bunun böyle olacağını ta baştan tahmin etmeliydin.&#160;Yapman gereken şeyi yapıp verilen kayıpların boşa gitmemesini&#160;sağlamak düşer şimdi sana!&quot;</span></p>
<p><span class="font4" style="font-weight:bold;">Tüm azmini ve beraberinde ejderha ile efendisine duyduğu tüm nefreti toplayan Turambar, daha önce hiç hissetmediği ölçüde büyuk bir fiziksel ve zihinsel güce kavuştuğu duygusuna&#160;kapıldı ve ayaklarını taşlardaki çıkıntılara koyup elleriyle kökleri&#160;kavrayarak kanyon duvarını tırmanmaya devam etti; ta ki yarığın&#160;hemen ağzına doğru uzanan ve üst kısmı tahrip olmuşsa da kökleriyle halen kayalığa sımsıkı tutunan zayıf bir ağacı yakalayana&#160;dek. Ağacın boğum boğum olmuş dalları arasındaki bir çatala ayağını yerleştirirken, bulunduğu yerin ejderin karın bölgesinin tam&#160;altına denk düştüğünü ve öyle ki, canavarın karnının neredeyse&#160;başına değecek kadar aşağı sarktığını fark etti. Glaurung'un soluk renkli ve kırışıklarla dolu karın derisi, üzerine her tür pisliğin&#160;yapışmış olduğu nemli ve gri bir balçığa bulanmıştı ve kelimenin&#160;tam anlamıyla ölüm kokuyordu. O anda, vaktiyle Beleg'e ait olan&#160;Kara Kılıç'ı çeken Turambar, onu kolunun ve de nefretinin verdiği&#160;tüm kuvvetle yukarı doğru savurarak yaratığın karama sapladı&#160;ve kana susamış uzun ve ölümcül kılıç sapma kadar deriye girdi.</span></p>
<p><span class="font4" style="font-weight:bold;">Glaurung aldığı ölümcül yaranın acısıyla öyle feci bir çığlık koyuvermişti ki tüm orman kökünden sarsılmış, Nen Girith’teki&#160;gözlem noktasından olay yerini izleyenlerin bile korkudan kanı&#160;donmuştu. Çığlığın etkisiyle darbe yemiş gibi geriye savrulan ve&#160;bu esnada kılıcın kabzasını da bırakmak zorunda kalan Turambar&#160;yardan aşağı doğru kayarken, Kara Kılıç ejderhanın karnında saplı kalmıştı. Tüm bedeni korkunç kasılmalar ve titremeler geçiren&#160;Glaurung cüssesini toparlayıp son bir gayretle kendini yarın diğer&#160;yanına atmayı başarmıştı ve karşı kıyıda ızdırap içinde kıvranmaya, korkunç çığlıklar eşliğinde kuyruğuyla yerleri kırbaçlayıp debelenmeye başladı. Çok geçmeden, çırpınışlarıyla darmadağın ettiği genişçe bir alanın ortasında, dumanlar içinde hareketsiz kaldı.</span></p>
<p><span class="font4" style="font-weight:bold;">Turambar aşağı doğru kaydığı sırada, kılıcı savururken dayanak yaptığı ağacın köklerine tutunmayı başarmış ve afallaması geçip de şuurunu yeniden toplayana kadar orada beklemişti. Ardından, duyduğu yorgunluğa karşı büyük çaba sarf ederek harekete geçti ve yarı kayarak yarı tutunarak aşağıdaki nehrin kıyısına&#160;inmeyi başardı. Sonrasında, bu defa elleri ve ayakları üzerinde&#160;emekleyerek, her yandan püsküren sular görüşünü engellediği&#160;halde, o çok tehlikeli geçişi tekrarlayıp nehrin karşısına ulaştı ve&#160;bir süre önce inmiş oldukları yerden geri yukarı tırmanmaya koyuldu. Böylelikle ejderin yanına geldi ve yerde leş gibi uzanan&#160;hasmına en ufak merhamet duymadan, memnun gözlerle baktı.</span></p>
<p><span class="font4" style="font-weight:bold;">Ağzı yarıya dek aralanmış halde yatıyordu önünde Glaurung; genzinde sakladığı alevler tümüyle sönmüş, kötülük saçan gözleri&#160;kapanmıştı. Boylu boyunca gerilmiş olan vücudu bir yana yatmıştı&#160;ve Guthrang’ın sapı karnında göze çarpıyordu. O anda Turambar’ın&#160;göğsü heyecanla kabardı ve her ne kadar ejderhanın halen soluk&#160;aldığını fark etmiş olsa da, kılıcını onun karnından çekmek üzere&#160;davrandı. Önceleri onun gözünde değerli bir kılıçtan ibaret olan&#160;bu silahı şimdi Nargothrond’un bütün hazinelerine değişmezdi.&#160;Kara Kılıç dövüldüğü sırada, ister büyük olsun ister küçük, saplanacağı veya keseceği hiçbir varlığın canlı kalmayacağına dair söylenen sözlerin doğruluğu ispatlanmış oluyordu böylece.</span></p>
<p><span class="font4" style="font-weight:bold;">Alt ettiği hasmına doğru yürüyen Turambar bir ayağını ejderin karnına dayayıp Gurthang’ın kabzasını iki eliyle kavradı ve onu&#160;saplı olduğu yerden çıkarmak için tüm gücüyle asıldı. Bir yandan da, Glaurung’un Nargothrond’da kendisine yöneltmiş olduğu&#160;alaycı sözleri ona iade etti: “Selam sana, Morgoth’un Solucanı!&#160;İşte yeniden karşılaştık! Şimdi geberip sonsuza dek karanlığa gömül... ve Hürin’in oğlu Türin’in intikamına tanık ol!” Gömülü&#160;olduğu yerden çıkan kılıcın peşi sıra kapkara bir kan fışkırmış ve&#160;zehirden farksız bu kan Turambar’ın eline sıçrayıp derisini yakınca adam acıyla haykırmıştı. O anda Glaurung kıpırdandı ve gözlerini açıp uğursuz bakışlarını Turambar’ın üzerine dikti. Böyle&#160;yapmasıyla beraber ok yemiş gibi sarsılan Turambar, hem bu bakışın hem de elini yakan zehrin etkisiyle kendinden geçip olduğu&#160;yere yığıldı ve kılıcı vücudunun altına düştüğü halde ejderin yanı&#160;başında ölü gibi uzandı kaldı.</span></p>
<p><span class="font4" style="font-weight:bold;">Glaurung’un acı dolu çığlıkları Nen Girith’tekilere ulaşınca oradakiler müthiş bir korkuya kapılmıştı ve ejderhanın sancılar&#160;içinde kıvranırken çevresine verdiği hasarı uzaktan izleyen gözcüler canavarın kendisine saldıranları ezdiği ve paramparça ettiği&#160;yanılgısına düşmüştü. O an aralarındaki mesafe çok daha uzun&#160;olmadığı için pişmanlık duydularsa da, Turambar’ın Glaurung’un&#160;galip gelmesi halinde ilkin Ephel Brandir’e saldıracağı yönündeki&#160;uyarısını hatırlayarak, bir araya toplanmış oldukları bu yüksek ve&#160;güvenli yeri terk etmeye yanaşmadılar. Aralarından hiçbiri olay yerine gidip de ne olup bittiğini yakından gözlemlemeye cesaret edemediği için, ejderin bir sonraki hamlesinin ne olacağını görmek&#160;üzere bulunduklar yerden dikkatle aşağıyı kolaçan etmekle yetiniyorlardı. Nıniel ise titreme nöbetleri geçirerek ve hiçbir uzvunu&#160;hareket ettiremeyerek, çöküp kaldığı yerde oturmayı sürdürüyordu; Glaurung’un çığlıklarını duyunca kalbi duracak gibi olmuş,&#160;o gizemli karanlığın tüm benliğine tekrar yayıldığını hissetmişti.</span></p>
<p><span class="font4" style="font-weight:bold;">Brandir onu bulup yanına geldiğinde kız işte bu haldeydi. Koltuk değneği dışında destek alacak hiçbir şeyi olmaksızın yavaş ve bitkin bir şekilde sekerek evinden bu yana en az yirmi beş kilometre yol gelen Brandir, Celebros’un üzerindeki köprüyü nihayet geçmişti. Sırf Nıniel’e olan sevgisi onu bu yolda pes etmekten alıkoymuştu. Şimdiyse ona ulaştığında, diğerlerinden aldığı&#160;haberler olayların korkularının da ötesinde bir seyir izlediğini&#160;ortaya koyuyordu. “Ejderha nehri geçti,&quot; diyordu gözetleme tepe-sindekiler. “Karakılıç ve beraberindekilerin öldüğüne hiç şüphe&#160;yok.&quot; Nıniel’in başucuna gelip hasretle ona bakan ve kızın kederini paylaşıyor görünen Brandir içinden şöyle geçiriyordu halbuki: “Karakılıç ölmüş olabilir, ama Nıniel halen hayatta; önemli&#160;olan da bu.&quot; Bir an sırtı ürperen Brandir, Nen Girith’in de her su&#160;kenarı gibi serin bir yer olduğunun bilincine sanki yeni varmış&#160;gibi hemen pelerinini çıkarıp Nıniel’in sırtına geçirdi. Ama ona&#160;söyleyecek kelime bulamıyor, buna karşılık kız da ağzını açıp tek&#160;söz etmiyordu.</span></p>
<p><span class="font4" style="font-weight:bold;">Aradan zaman geçti ve Brandir kızın başucunda sessizce dikilip bir yandan karanlığa kulak kabartarak aşağıyı gözlemeyi sürdürdü; fakat gözleri hiçbir hareket seçemiyor ve kulaklarına&#160;Nen Girith şelalesinden dökülen suyun sesi dışında hiçbir şey gelmiyordu. “Kuşkusuz Glaurung şimdiye uzaklaşmış ve Brethil’in&#160;derinliklerine dalmıştır,&quot; diye düşündü. Ne var ki, tavsiyelerine&#160;burun kıvıran ve onu aşağılayan halkı için en ufak merhamet&#160;duymuyordu. “Ejderha Amon Obel’e kadar uzansa bari, o zaman&#160;Nıniel’i de yanıma alıp kaçmaya yetecek zamanım olur&quot; diye içinden geçirse de, ne yöne kaçacağını kendi de bilmiyordu çünkü o&#160;tarihe dek Brethil dışına adım atmamıştı.</span></p>
<p><span class="font4" style="font-weight:bold;">En sonunda Nıniel’e doğru eğilip kızın omzuna dokundu. “Beklemekle zaman kaybediyoruz, Nıniel! Haydi kalk artık, buradan gitme vaktimiz geldi. İzin ver de sana yol göstereyim.&quot;</span></p>
<p><span class="font4" style="font-weight:bold;">Bunun üzerine kız Brandir’in elini tutup sessizce ayağa kalktı ve beraberce köprüyü geçip Teiglin Sığlıkları’na inen patika boyunca yürüdüler. Karanlıkta ilerleyen bir çift gölge dışında onların kim olduğunu seçemeyen diğerleri ise bu durumu umursa-mamıştı. Onlar sessiz ağaçların arasında ilerlerken Amon Obel’in&#160;ardında göğe yükselen ay ormandaki açıklıkları gri bir ışığa boğmuştu. İşte o sırada Nîniel aniden durup sordu: “Sence doğru yolda mıyız?”</span></p>
<p><span class="font4" style="font-weight:bold;">“Şu an için olabilecek en doğru yolda gittiğimiz kesin,” diye yanıtladı onu Brandir. “Çünkü Brethil’e dönmekten bir şey uma-mayız artık. Ejderhanın bulunduğu yönün tam aksine dönüp henüz vakit varken ondan olabildiğince uzaklaşmak dışında seçeneğimiz yok.”</span></p>
<p><span class="font4" style="font-weight:bold;">Hayretten büyüyen gözlerle,ona bakan Nîniel “Tepede benimle konuştuğunda bana yol gösterip Turambar’a ulaştırma sözü verdiğini sanıyordum. Yoksa beni kandırdın mı? Karakılıç benim tek&#160;sevdiğim ve de kocamdır, ancak ona kavuşacaksam yerimi terk&#160;ederdim ben. Senin aklından başka bir şey mi geçti yoksa? Sen istediğini yapmakta serbestsin ama ben burada senden ayrılıp hızla&#160;kocamın bulunduğu yana dönmeliyim.”</span></p>
<p><span class="font4" style="font-weight:bold;">Brandir şaşkınlıktan afallamış bir şekilde olduğu yerde kalırken kız onun elini bırakıp hızla uzaklaşmaya başlamıştı. Bunu gören adam kızın arkasından ümitsizce bağırdı: “Bekle, Nîniel!&#160;Yalnız gitmeye kalkma! Neyle karşılaşacağını asla bilemezsin. İzin&#160;ver ben de seninle geleyim!” Ne var ki, ardına takılan adamın dediklerini umursamayan kız, o ana dek buz kesmiş olan kanı birden çözülmüş de kaynamaya başlamış gibi hızlanarak onun görüş&#160;alanı dışına çıkmıştı bile. Kör talihine ve zayıflığına isyan eden&#160;Brandir, yine de onun peşine takıldı.</span></p>
<p><span class="font4" style="font-weight:bold;">Gökyüzünde iyice yükselen ve dolunay evresine ulaşınaya az bir zamanı kalmış olan ayın güçlü ışığı altında daha yüksekçe&#160;olan kesimlerden aşağı inip nehrin kıyısına ulaşan Nîniel’e buralar tanıdık gelmiş ve bundan ötürü kızı bir korkudur almıştı.&#160;Çünkü farkında olmadan Teiglin Sığlıkları’na varmıştı ve üzerine&#160;kara bir gölge vurmuş olan Haudh-en-Elleth ayışığı altında solgun&#160;bir şekilde orada, karşısında uzanıyordu; bu mezardan anlamlan-dıramadığı bir dehşet, büyük bir korku yayılıyordu kızın ruhuna.</span></p>
<p><span class="font4" style="font-weight:bold;">Bu görüntü karşısında korku dolu bir çığlık koyuveren kız yön değiştirip nehir boyunca güneye doğru koşmaya başladı ve sanki&#160;üzerine yapışmış olan karanlıktan silkinmek ister gibi sırtındaki&#160;pelerini çözüp attı. Böylelikle açığa çıkan beyaz elbisesi, kız ağaçların arasında uçarcasına koşarken ayışığı altında parıldamaya&#160;başlamıştı. Yukarıdaki tepenin kenarından ağır aksak aşağı doğru&#160;indiği sırada bir yandan çevreyi tarayan Brandir’in gözleri bu parıltıyı yakaladı ve kızın yolunu kesme ümidiyle aceleyle çevresine&#160;bakınıp kestirme bir yol ararken, bir süre önce Turambar’ın kullanmış olduğu ve daha engebeli olan anayoldan ayrılıp dik bir açı&#160;çizerek nehir kenarına inmeyi mümkün kılan patikaya rastladı;&#160;bu sayede arayı kapamış ve çok geçmeden kızın yakınında bitivermişti. Her ne kadar Nıniel’in ardından defalarca seslense de, kız&#160;onun bağrışlarını duymuyor veya duymazdan geliyordu ve çok&#160;geçmeden arayı yine açtı; bu şekilde ilerlerken, Cabed-en-Aras’a&#160;ve Glaurung’un karnına kılıç saplandıktan sonra kendini atıp debelendiği açıklığa çok yaklaştıklarının farkına varmamışlardı.</span></p>
<p><span class="font4" style="font-weight:bold;">Güneydeki bulutsuz gökyüzünde süzülen ayın soğuk ve berrak ışığı ortalığı aydınlatmaya devam ediyordu. Glaurung’un çırpınışları ile çevresinde yarattığı harabeye dönmüş arazinin kıyısına varan Nıniel, gri karnı ayışığı altında pırıldayarak orada uzanmakta olan ejderha ve hemen yanı başında yatan bir insan bedeni buldu karşısında. Bu manzarayı görünce duyduğu tüm korkuyu&#160;bir anda unutan kız, halen tütmekte olan altüst olmuş toprakta tökezleyerek koşup Turambar’ın yanına geldi. Düşerken kılıcı&#160;vücudunun altında kalan ve yana doğru kaykılmış bir halde uzanan adamın yüzü ayın beyaz ışığı altında bir ölününki gibi solgun&#160;görünüyordu. Gözyaşlarına boğulan genç kadın sevdiği adamın&#160;üzerine kapanıp onu öpmeye başladı. Her ne kadar Nıniel’e Tu-rambar hafifçe soluk alıyormuş gibi geldiyse de, bunun öyle olmasını dilemekten kaynaklanan bir yanılgı olduğunu düşündü;&#160;çünkü eşinin yakarışlarına karşılık vermeden hareketsiz yatmayı&#160;sürdüren adamın teni buz gibi soğuktu. Turambar’ı sevgiyle ve&#160;özlemle okşarken adamın bir elinin kavrulmuş gibi simsiyah olduğunu fark eden kız, gözyaşlarıyla bir nebze yıkayıp temizlediği&#160;bu eli elbisesinden kopardığı bir şeride sarmaladı. Bu dokunuş&#160;karşısında bile adamda en ufak hayat belirtisi görülmeyince, onu&#160;öpücüklere boğan Nıniel ardından sesi yettiğince haykırdı: “Tu-rambar, ah Turambar, geri dön bana! Duyuyor musun beni, uyan&#160;artık! Benim ben, karın Nıniel. Ejderha öldü, yanında sadece ben&#160;varım şimdi.&quot; Yine de adam cevap vermedi.</span></p>
<p><span class="font4" style="font-weight:bold;">Olay yerine varmış olan Brandir kızın bu canhıraş bağırtılarını duyarak son bir gayretle tam ona doğru ilerleyecekken olduğu&#160;yerde donakaldı, çünkü Nıniel'in çığlıkları Glaurung'u uyandırmış ve tüm bedenine bir dizi kasılma nöbeti yayılan dev ejderha&#160;son bir kez kıpırdanmıştı. Hafifçe araladığı korkunç gözleri ayı-şığı altında parlarken, zorlukla nefes alarak şunları söyleyebildi:</span></p>
<p><span class="font4" style="font-weight:bold;">“Selam, Hürin'in kızı Nienor. Ben son nefesimi vermeden bir kez daha buluştuk işte. Uzun süredir ayrı kaldığın ağabeyine kavuşmak seni sevindirmiş olsa gerek. Onun gerçek kimliğini&#160;öğrenme vaktin geldi artık: Karanlıkta sevdiklerini arkadan hançerleyen, düşmanlarını sinsice tuzağa düşürdüğü gibi dostlarına&#160;da vefasızlık eden, taşıdığı laneti kendi akrabalarına bulaştıran,&#160;Hurin oğlu Türin'dir o! Ama yaptığı tüm melanet içinde senin şu&#160;an karnında hissettiğinden daha kötüsü olamaz.&quot;</span></p>
<p><span class="font4" style="font-weight:bold;">Nienor bu sözler karşısında oturduğu yerde afallayıp kalırken, ejderha öldü; ölmesiyle beraber de kızın üzerine yerleştirmiş olduğu lanet silinip ortadan kalkmıştı. Böylelikle Nienor'un hafızası&#160;yeniden berraklaştı ve Haudh-en-Elleth'deki mezar tümseği üzerine kendini attığı andan bu yana başından geçen her şey kızın zihninde bir bir yeniden canlandı. Olanların bilincine varmak bütün&#160;vücudunun korku ve kederle titremesine yol açmıştı. Ejderhanın&#160;yaptığı konuşmayı kelimesi kelimesine dinlemiş olan Brandir ise&#160;duyduklarının etkisiyle beyninden vurulmuşa dönmüş ve en yakındaki ağaca sırtını dayayıp kalmıştı.</span></p>
<p><span class="font4" style="font-weight:bold;">Sonra birden ayağa fırlayan Nienor ayışıgı altında solgun bir hayalet gibi dikilerek bakışlarını Türin'e odaklayıp şöyle bağırdı:&#160;“Elveda, iki farklı yönden sevgimi kazanmış olan adam! </span><span class="font8">A Türin</span></p>
<p><span class="font8">Turambar turun' ambartanen:</span><span class="font4" style="font-weight:bold;"> Ey kendisine Kadersizliğin Efendisi payesini biçip de kaderin kendisine hükmetmesine engel olamayan! Öldüğüne sevindin mi bari?&quot; Bunları söyledikten sonra, benliğini saran korkuya ve kedere daha fazla dayanamayan kız&#160;çılgınca koşarak oradan uzaklaşmaya yeltenirken, sendeleyerek&#160;onun ardı sıra birkaç adım atan Brandir’in sesi duyuldu: “Dur,&#160;Nıniel! Bekle!&quot;</span></p>
<p><span class="font4" style="font-weight:bold;">Bir an için duraklayan kız başını çevirip hareketsiz bakışlarla karşılık verdi ona. “Beklemek mi?&quot; diye çığırdı. “Beklememi mi istiyorsun? Sen bana hep bunu tavsiye ettin zaten. Keşke o&#160;tavsiyene uyup bekleseymişim. Ama artık çok geç. Bundan böyle&#160;değil burada, Orta-Dünya’nın hiçbir yerinde bekleyemem.&quot; Bunları söyledikten sonra, Brandir’in hüzünlü bakışları altında koşup&#160;gözden kayboldu. <sup>27</sup></span></p>
<p><span class="font4" style="font-weight:bold;">Göz açıp kapayana kadar az ilerideki Cabed-en-Aras’ın kenarına gelen kız orada durup aşağıda akıp gitmekte olan coşkun sulara doğru haykırdı: “Ey hırçın sular! Hürin’in kızı Nıniel Nienor’u bağrınıza basın; annesi Morwen’in ona matem anlamına gelen Ni-enor ismini uygun gördüğü bu bahtsızı sürükleyip Büyük Deniz’e&#160;kavuşturun!&quot; Hemen ardından yarın kenarından kendini aşağı&#160;bırakan Nienor kanyonun karanlığı içinde bir an için parlayıp sönen beyaz bir ışıltı gibi süzülürken, ölüm çığlığı nehrin gürültüsü&#160;içinde yitip gitmişti.</span></p>
<p><span class="font4" style="font-weight:bold;">Teiglin’in suları akmaya devam edecekti, ama Cabed-en-Aras diye bir yerden bir daha bahsedilmeyecekti: Cabed Naeramarth’dı&#160;oranın adı artık; çünkü o yarıktan bir daha hiçbir geyik atlamamış, yaşayan tüm canlılar kendini oradan sakınmış, kimse o yörenin kıyısından geçmez olmuştu. Karanlık kanyonun derinliklerine son kez göz atan kişi, Handir’in oğlu Brandir’di ve o da kalbi&#160;sıkışarak bakışlarını kaçırmış, her ne kadar sürmek zorunda bırakıldığı sefil yaşama isyan etse de, kızın örneğini izleyerek kendini&#160;aşağı atıp hayatına son verecek cesareti gösterememişti/<sup>28</sup> Sonra&#160;dikkati Türin Turambar’a yöneldi ve ona doğru bağırdı: “Sana acımalı mıyım, yoksa senden nefret mi etmeliyim, bilmiyorum! Artık öldün ve sahip olduğum ve sahip olabileceğim her şeyi benden&#160;söküp alan sana karşı hiçbir minnet duymuyorum. Ama halkımın&#160;sana şükran borcu var. Uygun olanı da, yaptığın kahramanlığı onların benim ağzımdan duymasıdır.&quot;</span></p>
<p><span class="font4" style="font-weight:bold;">Böylece, bir yandan sırtı ürpererek ejderhanın yattığı yerin yanından topal bacağının elverdiği hızla geçip giden Brandir, yeniden Nen Girith yoluna düştü. Aşağı inerken kestirme yol olarak kullandığı dik patika boyunca yokuş yukarı tırmandığı sırada&#160;ağaçların arasında aniden beliren bir adamla burun buruna geldi&#160;ve korkuyla birkaç adım geriledi. Fakat batan ayın son ışıkları&#160;karşısındakinin yüzünü bir anlığına da olsa aydınlatınca korkusu&#160;geçiverdi.</span></p>
<p><span class="font4" style="font-weight:bold;">“Vay canına, demek sensin ha, Dorlas!&quot; diye seslendi ona. “Anlatacağın çok şey olmalı. Hayatta kalmayı nasıl başardın? Peki&#160;ya akrabam Hunthor nerede?”</span></p>
<p><span class="font4" style="font-weight:bold;">“Bilmiyorum,&quot; diye cevap verdi Dorlas suratını asarak.</span></p>
<p><span class="font4" style="font-weight:bold;">“Bu çok garip doğrusu,&quot; dedi Brandir kuşkuyla.</span></p>
<p><span class="font4" style="font-weight:bold;">“Sana şu kadarını söyleyebilirim ki,&quot; diye anlatmaya başladı Dorlas, “Karakılıç bizi Teiglin'in azgın sularını gece karanlığında&#160;geçmeye zorladı. Benim bunu becerernemiş olmam çok mu garip?&#160;Elimde balta olduğu zaman benden daha marifetli çok az kişi bulunur, ama ben taşlar üzerinde keçi ustalığıyla ilerleyemem.&quot;</span></p>
<p><span class="font4" style="font-weight:bold;">“Yani sen düştün ve onlar ejdere ulaşmak için yola sensiz mi devam etti?&quot; diye sordu Brandir. “Turambar'ın nasıl öldüğünü de&#160;mi bilmiyorsun peki? En azından onlara olabildiğince yaklaşıp ne&#160;olup bittiğini izleyebilirdin.&quot;</span></p>
<p><span class="font4" style="font-weight:bold;">Bu soruyu yanıtsız bırakan Dorlas nefret dolu gözlerle Brandir'i süzmekle yetindi. İşte o an Brandir zihninde bir şimşek çakarca-sına anladı ki, bu adam yoldaşlarını yüzüstü bırakmış ve erkeklik&#160;onurunu ayaklar altına alarak düğüm çözülene dek ağaçların arasında gizlenmeyi tercih etmişti. “Utanmalısın, Dorlas!&quot; dedi ona.&#160;“Başımıza gelen büyük felaketin asıl sorumlusu sensin: Karakılıç'ı&#160;kışkırtan, ejderhayı üzerimize çeken, beni herkesin önünde küçük düşürerek tavsiyelerimin göz ardı edilmesine sebep olan,&#160;Hunthor'u ölümün kucağına sürükleyen hep sensin... ve tüm&#160;bunların ardından kaçıp ağaçların arasına saklanan yine sensin!&quot;</span></p>
<p><span class="font4" style="font-weight:bold;">Konuşurken aklında başka bir fikir şekillenmiş ve daha da büyük bir öfkeye kapılarak sözlerine devam etmişti: “Peki nehirde düştükten sonra geri dönüp merakla bekleyen halkına haber gö-türmeyişinin sebebi nedir? İşlediğin suçların kefaretini böyle ödemeye çalışabilirdin en azından. Eğer öyle yapsaydın, Leydi Nıniel&#160;diğerlerini bizzat aramaya kalkışmazdı. Ejderhayla yüzleşip onun&#160;söylediklerini duymak zorunda da kalmazdı. Ve hepsinden önemlisi, şu an hâlâ yaşıyor olurdu. Dorlas, senden nefret ediyorum!&quot;</span></p>
<p><span class="font4" style="font-weight:bold;">“Nefretini kendine sakla,&quot; diye kesip attı Dorlas. “Nefretin de tavsiyelerin gibi cılız kalır çünkü. Ben olmasam Orklar gelip seni&#160;kendi evinin bahçesinde bostan korkuluğu misali kazığa geçirirdi.&#160;Beni yan çizmekle suçlayacağına kendi yaptığın sinsiliklere bak!&quot;&#160;Bunu söyledikten sonra, düştüğü utanç yüzünden daha da çok&#160;öfkelenip Brandir'e bir yumruk savurdu ve böylelikle farkında&#160;olmadan kendi ölüm fermanını da imzalamış oldu: Çünkü Bran-dir beline doladığı kısa kılıcını çekip ona saplayıvermişti. Dorlas&#160;inanmaz gözlerle ona bakakalırken, kan kokusuyla midesi bulanan Brandir durduğu yerde bir an titredikten sonra kılıcını indirip&#160;geri dönmüş ve koltuk değneğine dayanarak o her zamanki yürüyüşüyle uzaklaşmıştı.</span></p>
<p><span class="font4" style="font-weight:bold;">Brandir Nen Girith’e vardığında gökyüzündeki soluk ay çoktan batmış, doğu ufkunda yeni doğacak günün habercisi olan kızılımsı ışıma başlamıştı bile. Korkudan sinmiş vaziyette halen&#160;köprünün yanında bekleşmekte olan halk onun tan ağarırken gri&#160;bir gölge gibi çıkageldiğini görünce hayretle şöyle seslendi: “Nerelerdeydin? Leydi Nıniel’i gördün mü? Biz farkına varmadan yanımızdan ayrılıp gitmiş de.&quot;</span></p>
<p><span class="font4" style="font-weight:bold;">“Evet, haklısınız,&quot; dedi Brandir. “O gitti, hem de bir daha dönmemek üzere! Size bazı haberler getirdim. Şimdi söyleyeceklerime iyi kulak verin, Brethilliler, çünkü bu anlatacaklarım gibisi kolay&#160;kolay duyulmaz! Ejderha Glaurung öldü, Turambar da onun yanı&#160;başında can verdi. Ve bu daha size vereceğim haberlerin sadece iyi&#160;kısmı; evet, her iki ölümü de iyi birer haber kabul ediyorum ben.&quot;</span></p>
<p><span class="font4" style="font-weight:bold;">Bu sözler karşısında kendi aralarında mırıldanmaya ve onun aklını kaçırmış olduğuna dair yorumlar yapmaya başlamışlardı ki&#160;bir anda susturdu hepsini Brandir. “Bırakın da sözlerimi bitireyim! Nıniel de öldü, evet, o çok sevdiğiniz Nıniel. .. ki ben onu&#160;hepinizden daha çok severdim. Kendini Geyik Yangı’ndan aşağı&#160;attı<sup>29</sup> ve Teiglin’in sivri dişleri üzerine düşüp canından oldu. Kalbi&#160;nefretle dolu olarak öldü; çünkü yarığa doğru koşmadan hemen&#160;önce şu gerçeği öğrenmişti: Her ikisi de Hürin’in çocukları, ağabey ve kız kardeş. Başkalarının önceden Mormegil dediği ve sonra&#160;kendisine Turambar adını uygun gören kişi, bunu geçmişini ve&#160;de gerçek kimliğini gizlemek için yapmış meğer: Çünkü Hürin’in&#160;oğlu Türin’den başkası değil o. Nıniel adını taktığımız kıza gelince; o da Hürin’in kızı Nienor’un ta kendisi. Brethil’e gelirken&#160;taşıdıkları karanlık kaderin gölgesini de beraberlerinde getirdiler.&#160;Onların sebep olduğu yıkımdan sonra bu toprakların üzerinden&#160;keder asla eksik olmayacak. Bundan böyle buraya Halethrim’in&#160;diyarı Brethil değil, </span><span class="font8">Sarch nia Hin Hurin,</span><span class="font4" style="font-weight:bold;"> yani Hürin’in Çocuklarına Mezar Olan Yer diye hitap edeceğiz!&quot;</span></p>
<p><span class="font4" style="font-weight:bold;">Yaşanan felaketin boyutuna tam olarak akıl erdiremeseler de, durduğu yerde ağlamaya başlayan dinleyicilerden bazıları şöyle&#160;dedi: “Sevgili Nıniel’imiz Teiglin’in bağrında kendisine bir mezar&#160;bulmuş oldu, tanıdığımız en cesur adam olan Turambar için de&#160;biz bir mezar kazmalıyız. Kurtarıcımızın ölü bedenini güneşin altında çürümeye terk edemeyiz. Onun yanına gidip son görevimizi&#160;yerine getirelim.&quot;</span></p>
<p><span class="font8">Türin’in Ölümü</span></p>
<p><span class="font4" style="font-weight:bold;">Gerçi Brandir bunu görmeye fırsat bulamamıştı ama, Nıniel kendini yardan aşağı bıraktığı sırada Türin yanığı yerde kıpırdanmaya başlamıştı bile. İçine gömüldüğü karanlığın derinliklerinde bir yerlerden kızın kendisine seslendiğini ve yardım istediğini duyar&#160;gibi oluyordu. Glaurung’un ölümüyle söz konusu baygınlık halinden tamamen sıyrılıp kurtulmuş ve yeniden derin nefes almaya başlamıştı; ne var ki, kendini çok bitkin ve uykulu hissediyor,&#160;bir türlü doğrulup kalkamıyordu. O esnada, şafak sökmeye yakın&#160;hava iyice serinlediğinden, yattığı yerde huzursuzca bir o yana bir&#160;bu yana dönmeye başladı ve böyle yapmasıyla beraber vücudunun altına düşmüş olan Gurthang sırtına batınca aniden uyandı.&#160;Ortalık halen karanlık olsa da havada sabahın yaklaştığına dair&#160;bir tazelik hissediliyordu. Kazandığı zaferin ve bununla birlikte&#160;canavarın kanından sıçrayan zehir yüzünden yanan elinin hatırası&#160;zihninde canlanınca, ayağa fırladı Türin. Elini kaldırıp yakından&#160;inceleyince şaşırmaktan alamadı kendini. Beyaz ve nemli bir kumaş parçasına sarılı olan eli eskiye nazaran çok daha az acı veriyordu şimdi. “Nasıl oluyor da birisi hem elimi tedavi edip hem&#160;beni burada, bunca hengamenin ve ejderin saldığı pis kokuların&#160;ortasında, üstelik gecenin ayazında bırakıyor?&quot; diye sordu kendi&#160;kendine. “Belli ki ben bayıldıktan sonra bazı tuhaflıklar yaşanmış&#160;burada.&quot;</span></p>
<p><span class="font4" style="font-weight:bold;">Sonra çevrede biri olur da duyar ümidiyle dört bir yana yüksek sesle bağırmaya başladı, ama hiçbir yanıt alamadı. İç karartıcı bir sessizlik ve derinden gelen bir ölüm kokusu hakimdi ortalığa.&#160;Eğilip yerdeki kılıcı aldı ve onun halen tek parça olduğunu ve&#160;parlaklığından hiçbir şey yitirmediğini gözlemledi. “Glaurung’un&#160;zehri yamandı,&quot; dedi kılıca bakarak, “ama görünen o ki sen benden de dayanıklısın, Gurthang! Canavarın kanını son damlasına&#160;kadar emmişsin. Bu zafer senindir. Artık buradan bir an önce gidelim, çünkü yardıma ihtiyacım var. Fazlasıyla yorgunum ve gecenin soğuğu iliklerime işlemiş.&quot;</span></p>
<p><span class="font4" style="font-weight:bold;">Sonra Glaurung’a sırtını dönüp onu çürümeye terk ederek oradan uzaklaştı; fakat attığı her adım bir öncekinden daha ağır geliyordu ve içinden şöyle geçirdi: “N en Girith’e vardığımda halen yolumu gözlemekte olan öncülerden birini bulabilirim belki. Bir an önce evime dönüp kendimi Nıniel’in müşfik ellerine ve Brandir’in&#160;hünerine emanet etsem ne iyi olurdu!&quot; Böylece, bir yandan&#160;Gurthang’a dayanıp yorgun argın yürüyerek yeni doğan günün o&#160;puslu griliği içinde Nen Girith’e ulaştı ve tam da kendi cesedini&#160;gömmek üzere harekete geçmiş olan ahalinin önünde dikildi.</span></p>
<p><span class="font4" style="font-weight:bold;">Karşılarında beliren bu şeyin Turambar'ın huzur bulamamış hayaleti olduğuna inanan İnsan grubu korku içinde birkaç adım&#160;gerilerken, kadınlar inildeyip sızlanmaya ve elleriyle yüzlerini kapamaya başlamıştı. Onların bu halini gören Türin “Durun, ağlamayın,&quot; diye seslendi. “Aksine, mutlu olmalısınız! Görüyorsunuz&#160;işte, ben halen hayattayım! Hem çok korktuğunuz o ejderhayı da&#160;öldürmedim mi?&quot;</span></p>
<p><span class="font4" style="font-weight:bold;">Bu defa Brandir'den yana dönen Brethilliler feryat figan haykırmaya başladılar: “Seni budala, onun öldüğünü söyleyerek bize yalan hikâye uydurdun. Aklını kaçırdığını düşünmekle doğru&#160;yapmışız meğer!&quot; Şaşkınlıktan dili tutulan Brandir ise korkulu&#160;gözlerini Türin'e dikmiş, öylece dikiliyordu.</span></p>
<p><span class="font4" style="font-weight:bold;">Ona doğru yaklaşan Türin şöyle dedi: “Oraya kadar gelip elimi tedavi eden sendin demek. Bundan dolayı sana müteşekkirim. Ama baygınlığı ölümden ayırt edemiyorsan, sahip olduğun yetenekler zayıflıyor demektir.&quot; Sonra oraya toplanmış olanlara dönüp konuşmasını sürdürdü: “Onunla böyle konuşmaya hakkınız&#160;yok, sizi ahmak sürüsü. Hanginiz onun gösterdiği cesaretten daha&#160;fazlasını ortaya koyabildi? Siz burada oturmuş ağlaşırken, o en&#160;azından çatışma yerine inme yürekliliği göstermiş!</span></p>
<p><span class="font4" style="font-weight:bold;">“Gel benimle, Handir'in oğlu! Bana anlatman gereken çok şey var daha. Ephel'de bıraktığımızı sandığım bunca insanın ve senin burada ne işiniz olduğunu açıklamakla başla. Ben yanınızdan&#160;uzaklaşır uzaklaşmaz emirlerimi çiğneyesiniz diye mi kendimi sizin için feda edip bu büyük tehlikeye atıldım? Hem Nıniel niçin&#160;aranızda değil? Onu buraya getirmeyip, tembihlediğim gibi evimde, başına güvenilir muhafızlar dikerek bırakmış olasınız bari. ..&quot;</span></p>
<p><span class="font4" style="font-weight:bold;">Bu laflar üzerine kimseden cevap gelmeyince huylanarak “Haydi söyleyin bana, nerede benim Nıniel'im?&quot; diye bağırdı onlara. “Çünkü herkesten önce onunla hasret gidermek ve gece yaşananları ilkin ona anlatmak istiyorum.&quot;</span></p>
<p><span class="font4" style="font-weight:bold;">Herkes yüzünü Türin'den kaçırırken, gerçeği söyleme cesaretini sadece Brandir gösterebildi: “Nıniel burada değil.&quot;</span></p>
<p><span class="font4" style="font-weight:bold;">“Bunu duymak içimi ferahlattı,&quot; dedi Türin. “Öyleyse bir an önce evime gitmeliyim. Yanınızda hiç at getirdiniz mi? Ayaklı bir&#160;sehpa işınizi daha iyi görür. Çünkü öyle bitkinim ki, her an düşüp&#160;bayılabilirim.”</span></p>
<p><span class="font4" style="font-weight:bold;">“Hayır, yanlış anladın,” diyen Brandir'in sesinde telaşla karışık bir hüzün okunuyordu. “Sizin evde şu an kimse yok. Nıniel orada&#160;değil. Öldü o.”</span></p>
<p><span class="font4" style="font-weight:bold;">Kalabalığın içindeki kadınlardan biri -ki bu, Brandir'i sevdiği pek söylenemeyecek olan, Dorlas'ın karısından başkası değildi- o&#160;an söze girip yırtınırcasına bağırdı: “Siz ona kulak asmayın, lordum! Aklını kaçırmış o. Önce gözüyaşlı bir şekilde buraya gelip&#160;sizin öldüğünüzü ve bunun memnuniyetle karşılamamız gereken&#160;bir haber olduğunu söyledi bize. Oysa siz yaşıyorsunuz. O zaman,&#160;Nmiel'in ölümüyle ilgili anlattıklarına inanmamız için de bir neden yok, tabii kızcağız daha beter bir akıbetle karşılaşmadıysa ...”</span></p>
<p><span class="font4" style="font-weight:bold;">Bu açıklama üzerine Brandir'in üzerine yürüdü Türin. “Demek benim ölümüm sana müjde gibi geliyor, öyle mi?” diye bağırıyordu bir yandan. “Eşimi benden kıskandığını ve mutlu birlikteliğimizi çekemediğini öteden beri biliyorum. Şimdi de kalkmış onun&#160;öldüğünü iddia ediyorsun. Yoksa daha da kötüsü mü geldi onun&#160;başına? Daha ne yalanlar saklıyorsun dilinin altında, tahta-bacak?&#160;Bunu yapacak başka silah bulamadığın için haset dolu laflarla mı&#160;parçalamak istiyorsun bizi?”</span></p>
<p><span class="font4" style="font-weight:bold;">Haksızlığa uğramanın verdiği öfke, Brandir'in yüreğindeki merhamet duygusunu silip atmıştı. “Ben mi aklımı kaçırmışım?&#160;Hayır, aklını kaçıran biri varsa o da sensin, kara kaderli Karakılıç!&#160;Ve seninle beraber tüm bu bunak sürüsü. Ben yalan söylemiyorum! Nıniel öldü işte, öldü, öldü! Onu gerçekten bulmak istiyorsan Teiglin'in sularında ara!”</span></p>
<p><span class="font4" style="font-weight:bold;">Olduğu yerde donup kaldı Türin. “Ya sen bunu nereden biliyorsun?” dedi yumuşamış bir sesle. “Buna sen mi sebep oldun yoksa?&quot;</span></p>
<p><span class="font4" style="font-weight:bold;">“Biliyorum, çünkü yarıktan aşağı atladığını kendi gözlerimle gördüm,” diye cevap verdi Brandir. “Ayrıca buna sebep olan sen-sin, çünkü Nıniel senden sonsuza dek kaçmak ve seni bir daha&#160;asla görmemek için Cabed-en-Aras’tan aşağı bıraktı kendini,&#160;Hürin’in oğlu Türin. Ki onu artık Nıniel şeklinde değil, Hürin’in&#160;kızı Nienor diye anmak daha doğru olur.&quot;</span></p>
<p><span class="font4" style="font-weight:bold;">Bu sözleri duyan Türin Brandir’in yakasına yapışıp onu sertçe silkelemeye başladı; çünkü adamın sözlerinde hayatına bir kez daha etki etmesinden çekindiği o karanlık kaderin ayak seslerini&#160;duymuştu ve tıpkı son nefesini verene dek çevresindeki her canlıyı öldürmeye çabalayan yaralı bir vahşi hayvan gibi, duyduğu&#160;korku ve öfkenin etkisiyle o ayak seslerine kulağını tıkıyor ve gerçekle yüzleşmemekte inat ediyordu.</span></p>
<p><span class="font4" style="font-weight:bold;">“Evet ben Hurin oğlu Türin’im,&quot; diye haykırdı. “Bunu çok önceden tahmin ettiğin ortada. Ama kız kardeşim Nienor’la ilgili&#160;hiçbir şey bilmiyorsun. Hem de hiçbir şey! O şu an Saklı Krallık’ta&#160;ve orada güven içinde yaşıyor. Önce karımın sonra da benim aklımızı karıştırıp bizi düşüncesizce hareket etmeye zorlamak için&#160;uydurduğun uğursuz bir yalan bu. Seni topal iblis ... İkimizi birden ölüme sürüklemeye mi niyetlisin?&quot;</span></p>
<p><span class="font4" style="font-weight:bold;">Ani bir hareketle silkinip onun kıskacından kurtuldu Brandir. “Bir daha sakın bana dokunmaya cüret etme!&quot; dedi Türin’e. “Bu&#160;deli saçmalarına da bir son ver. Karım dediğin kişi senin yanına&#160;koştu ve seni tedavi etmeye çalıştı ama sen onun çağrılarına karşılık vermedin. Senin yerine bir başkası konuştu onunla: Ejderha&#160;Glaurung, ki her ikinizi karanlık bir büyü altına alan da oydu&#160;sanırım. Son nefesini vermeden önce kıza aynen şunları söylediğini duydum: ‘Hürin'in kızı Nienor, önünde yatan kişi senin&#160;biricik ağabeyindir; düşmanlarını sinsice tuzağa düşürdüğü gibi&#160;dostlarına da vefasızlık eden, taşıdığı laneti kendi akrabalarına&#160;bulaştıran, Hürin’in oğlu Türin!”’ Alaycı bir kahkaha çıktı sonra&#160;Brandir’in ağzından. “Ölüm döşeğinde söylenenler hep doğrudur&#160;derler,&quot; dedi bir yandan kıkır kıkır gülerek “Görünen o ki, bu&#160;durum ejderhalar için de geçerli! Hürin oğlu Türin, taşıdığı laneti&#160;kendi akrabalarına bulaştırdığı yetmezmiş gibi çevresindeki diğer&#160;masumlara da sıçratan Türin!&quot;</span></p>
<p><span class="font4" style="font-weight:bold;">Elini Gurthang’ın sapma atan Türin’in gözlerine kötü bir pırıltı yerleşmişti. “Peki sana ne demeli, tahta-bacak?&quot; dedi kelimelerin&#160;üstüne basarak. “Bana ihanet edip kıza gerçek adımı fısıldayan&#160;kimdi? Ya buraya kadar gelip ejderha ile konuşmasına sebep olan?&#160;Kendisini ölüme atarken kim kılını kıpırdatmayıp buna seyirci&#160;kaldı? Yaşanan felaketin detaylarını buradakilere yetiştirmek için&#160;koşup gelen kimdi? Ya şu an çektiğim acıya bakarak için için gülen kişi kim? Madem ölüm döşeğinde söylenenler doğru çıkıyor,&#160;hemen anlatmaya başlasan iyi olur.&quot;</span></p>
<p><span class="font4" style="font-weight:bold;">Türin'in yüz ifadesinde kendi ölümünü gören Brandir koltuk değneğinden başka silah niyetine kullanabileceği hiçbir şeye sahip&#160;olmadığı halde, en ufak korku belirtisi göstermeksizin yerini korudu. “Olup bitenlerin hepsini anlatmak için uzun zaman lazım,&#160;oysa ben senden fazlaca usandım. Ama şu kadarını bil ki, HU.rin'in&#160;oğlu, farkında olmadan iftira atıyorsun bana. Glaurung'un senin&#160;hakkında söyledikleri de iftira mıydı acaba? Eğer şimdi beni öldürürsen, herkes ejderhanın haklı çıktığını görecek. Yine de ben&#160;ölümden korkmuyorum, çünkü o zaman tüm kalbimle sevdiğim&#160;Nmiel'i bulma olanağına kavuşurum ve belki de Büyük Deniz'in&#160;ötelerinde bir yerde onunla tekrar bir araya gelirim.&quot;</span></p>
<p><span class="font4" style="font-weight:bold;">“Nmiel'le buluşmak istiyorsun ha?&quot; diye bağırdı Türin. “Bulacağın tek şey Glaurung ve onun gibi niceleri olacak. Ruh ikizin olan Solucan'ın yanına uzanıp onunla aynı karanlığın içinde çürüyüp gideceksin!&quot; Sonra kılıcı Gurthang'ı kaldırıp Brandir'in&#160;tepesine indirdi, adam daha yere düşmeden ölmüştü. Bu sahne&#160;karşısında gözlerini kaçıran diğerleri ise Türin Nen Girith'ten&#160;uzaklaşmak için aralarından geçip giderken onun yolundan korkuyla çekiliyordu.</span></p>
<p><span class="font4" style="font-weight:bold;">Kimi zaman Nıniel'e seslenerek, kimi zamansa Orta-Dünya'ya ve üzerinde yaşayan İnsanoğlu'nun kör talihine lanetler yağdırarak ıssız ormanın derinliklerine doğru kendinden geçmiş bir halde yürüdü Türin. Kederden kaynaklanan cinnet halini üzerinden&#160;atınca, bir süreliğine oturup o zamana dek başından geçenleri&#160;düşündü; çok geçmeden gözyaşlarına boğulmuş, meydan okurcasına haykırıyordu: “Saklı Krallık'ta güven içinde yaşıyor o!&quot; Ve o&#160;an beyninde bir şimşek çaktı; tüm hayatı mahvolmuştu belki, ama&#160;halen yapması gereken bir şey vardı: Ne yapıp edip Saklı Krallık’a&#160;ulaşmalıydı, çünkü Glaurung’un yalanları o zamana dek onu hep&#160;başka yönlere, gitmesi gereken asıl yerden uzaga sevk etmişti. Bu&#160;düşünceden güç alarak tekrar ayaga kalktı ve Teiglin Sıglıkları’nın&#160;yolunu tuttu, Haugh-en-Elleth’in yanına gelince durup mezara&#160;dogru şöyle seslendi: “Ejderhaya kamp yaptığım hataların bedelini çok agır ödedim, ey Finduilas! Şimdiyse senden bana yol göstermeni istiyorum!”</span></p>
<p><span class="font4" style="font-weight:bold;">Sesinin yankıları henüz dinmemişti ki, Sıglıklar’ı aşıp kendisinden tarafa gelen tepeden tırnaga silahlı on iki avcı çarptı gözüne; ona dogru yaklaştıklarında hepsinin Elf oldugunu anladı ve içlerinden birini tanıdı: Thingol’ün baş avcısı Mablung’du bu.&#160;Besbelli Mablung da onu görünce heyecana kapılmıştı: “Türin!&#160;Sonunda yine karşılaştık. Ne zamandır seni arıyorum ve her ne&#160;kadar dış görünüşün aradan geçen yılların sana acımasız davran-dıgını ele verse de, seni sag salim gördüğüme çok sevindim.”</span></p>
<p><span class="font4" style="font-weight:bold;">“Acımasız davranmak ne kelime!” dedi Türin. “Morgoth beni ayaklarının altına alıp çignedi demek yersiz olmaz. Oysa ben, Or-ta-Dünya üzerinde beni sağ salim görmekten memnuniyet duyacak bir kişi bile kalmadıgını sanıyordum. Beni görünce bu denli&#160;sevinmene sebep nedir?”</span></p>
<p><span class="font4" style="font-weight:bold;">“Çünkü topluluğumuz arasındaki onurlu mevkiin sana iade edildi,” diye cevapladı Mablung bu soruyu. “Pek çok tehlike at-lattıgına emin olsam da, karşılaştığım son manzara senin akıbetin&#160;konusunda şüpheye düşmeme yol açmıştı; çünkü Glaurung’un&#160;gelişini gözlerimle gördüm ve kendisine verilmiş olan ugursuz&#160;görevi hakkıyla yerine getirip efendisinin yanına geri döndüğünü&#160;zannettim. Fakat neden sonra, ejderha yönünü aniden Brethil’e&#160;çevirdi ve arazide karşılaştıgım bazı seyyahlardan Nargothrond’un&#160;Karakılıcı’nın Brethil civarında tekrar ortaya çıktıgı ve bundan dolayı Orkların kendilerini oradan sakındığına dair haberler almam&#160;da aynı döneme rastladı. Bu tesadüf üzerine korkuya kapılıp ya-nımdakilere şöyle demiştim: ‘Büyük şanssızlık doğrusu! Anlaşılan o ki, Glaurung Türin’i bulmak için Orklarmın girmeye cesaret&#160;edemediği topraklara yönelmiş.’ Böylece ben de seni uyarmak ve&#160;yeri geldi mi sana yardım etmek üzere, yanımdakilerle beraber&#160;olabildiğince çabuk bir şekilde buraya koştum.&quot;</span></p>
<p><span class="font4" style="font-weight:bold;">“Çabuk gelmişsiniz gelmesine,&quot; dedi Tıirin, “ama yeterince çabuk değil. Glaurung çoktan öldü.&quot;</span></p>
<p><span class="font4" style="font-weight:bold;">Şaşkınlıkla ona bakakalan Elfler bir süre sonra hep bir ağızdan onu tebrik etmeye başladı: “Dev ejderhayı öldürdün demek! Bundan böyle senin ismin Elfler ve İnsanlar arasında daima saygıyla&#160;anılacak!&quot;</span></p>
<p><span class="font4" style="font-weight:bold;">“Umurumda değil,&quot; dedi Tıirin. “Çünkü ejderhanın karnıyla beraber benim kalbim de iyileşmesi mümkün olmayan bir yara&#160;aldı. Ama siz Doriath’tan geldiğinize göre, bana ailem hakkında&#160;vereceğiniz haberler vardır elbet. Dor-Lomin’de bana onların Saklı&#160;Krallık’a kaçtığı söylenmişti.&quot;</span></p>
<p><span class="font4" style="font-weight:bold;">Elfler buna karşılık bir süre ağzını açmazken, duruma açıklık getirmek yine Mablung’a düştü: “Annen ve kız kardeşin gerçekten&#160;de öyle yaptı; ejderhanın gelişinden bir yıl önce aramıza sığındılar. Ama maalesef artık orada değiller!&quot; Kalbi duracak gibi olan&#160;Tıirin onu her daim takip eden makûs talihin ayak seslerini tekrar&#160;duyar gibi oldu. “Susma, devam et!&quot; diye bağırdı. “Tüm bildiklerini anlat bana çabuk!&quot;</span></p>
<p><span class="font4" style="font-weight:bold;">“Seni aramak için beraberce kentten ayrılıp vahşi araziye vurdular kendilerini,&quot; diye sürdürdü sözlerini Mablung. “Böyle yapmamaları konusunda sıkı sıkıya tembihlenmiş olsalar da,&#160;Karakılıç’ın seninle aynı kişi olduğu herkesçe bilindiğinden, onun&#160;en son görüldüğü yer olan Nargothrond’a gittiler önce. Biz de onlara eşlik ediyorduk, nitekim Nargothrond’a yaklaştığımızda Glaurung çıkageldi ve aileni korumakla görevli tüm muhafızları çil&#160;yavrusu gibi oraya buraya dağıttı. O günden sonra Morwen’i bir&#160;daha gören olmadı; üzerine ejderhanın yaptığı bir büyünün sonucu olduğunu tahmin ettiğimiz bir tür şaşkınlık çöken Nienor&#160;ise vahşi bir geyik gibi hızla koşarak kuzeydeki ormanların içinde kayboldu.&quot; Tıirin Elflerin hepsini hayrete düşüren bir kahkaha&#160;koyuverdi o an. “Şu işe bak! Ah güzel Nienor! Demek Doriath’tan&#160;kaçıp ejderin, ejderden kaçıp da benim kucağıma düşmüşsün. Kaderin bize oynadığı şu oyuna bakın hele! Bir dut gibi kahverengi&#160;teni, o koyu renk saçları ve bir Elf çocuğununki gibi ince ve narin&#160;olan vücuduyla onu tanımamak mümkün müydü?”</span></p>
<p><span class="font4" style="font-weight:bold;">Bu tarif karşısında şaşkınlığını gizleyemeyen Mablung söze girmek durumunda hissetti kendini: “Bu işte bir yanlışlık var. Senin kız kardeşin hiç de öyle tarif ettiğin gibi biri değildi. Boyu&#160;oldukça uzundu ve mavi gözleri ile altın sarısı saçları vardı; babası&#160;Hürin’in dişi bir kimliğe bürünmüş haliydi sanki. Senin gördüğün&#160;kişi o olamaz!”</span></p>
<p><span class="font4" style="font-weight:bold;">“Peki ya onu görmüş ve buna rağmen tanıyamamışsam?” diye haykırdı Türin. “Böyle bir ihtimal yok mu, Mablung? Hem ben&#160;körün tekiyim, bunu hâlâ idrak edemediniz mi? Doğduğu günden&#160;beri Morgoth’un onun için ördüğü karanlık sisin içinde yönünü&#160;arayıp bir türlü bulamayan zavallı bir körüm ben! Beni yalnız bırakın artık! Gidin buradan! Doriath’a dönün ve dilerim karakış o&#160;sevgili şehrinizi kurutup paçavraya çevirir! Menegroth’a da, sizi&#160;ailemi korumakla görevlendirenlere de lanet olsun! Bu ana ka-darki terslikler sadece başlangıçtı, asıl felaketi henüz görmediniz&#160;bile!”</span></p>
<p><span class="font4" style="font-weight:bold;">Bu kehanetleri sıraladıktan sonra yanlarından hızla uzaklaştı ve Elfler onun arkasından hayret ve korku içinde bakakaldılar.&#160;“Şu an için akıl erdiremediğimiz garip ve dehşetengiz olaylar geçmiş onun başından,” dedi Mablung bir süre sonra. “Türin’i takip&#160;etmeli ve yardıma ihtiyaç duyması ihtimaline karşı hazırlıklı olmalıyız; çünkü belli ki tedbiri elden bırakmış ve şu an her zamankinden daha şaşkın ve korumasız durumda.”</span></p>
<p><span class="font4" style="font-weight:bold;">Büyük bir hızla yol alan Türin çok geçmeden onlarla arayı açtı ve Cabed-en-Aras’a gelip yarın kenarında durdu; aşağıda gürül&#160;gürül akmakta olan suyun sesine kulak verirken kanyon çevresindeki uzak ve yakın tüm ağaçların sararıp solduğunu ve sanki&#160;yaz ortasında yeniden kış yaşanıyormuş gibi yapraklarının kederle süzülerek yere düştüğünü gözlemledi.</span></p>
<p><span class="font4" style="font-weight:bold;">“Cabed-en-Aras, Cabed Naeramarth!&quot; diye bağırdı uçuruma doğru. “Nıniel’i bağrına basan sularına hakaret edecek değilim.&#160;Çünkü şu ana dek yaptığım her şeyde olduğu gibi bunda da asıl&#160;suçlu benim ve bu en sonuncu bahtsızlığım hepsinden beter&#160;oldu.&quot;</span></p>
<p><span class="font4" style="font-weight:bold;">Sonra kılıcını çekip boşluğa doğru tekrar seslendi: “Selam sana, Gurthang! Ölüm kusan demir, yalnız sen kaldın bana geriye ! Ama sen de, seni tutan el dışında kimseye sadakat ve bağlılık&#160;beslemezsin! Kimsenin kanını dökmekten çekinmezsin! Türin&#160;Turambar’ın canını alır mıydın peki? Beni hemencecik öldürür&#160;müydün?&quot;</span></p>
<p><span class="font4" style="font-weight:bold;">Buna cevap olarak kılıçtan soğuk bir ses yükseldi: “Evet, senin kanını içerim; böylelikle efendim Beleg’in dökülen kanı ve haksız&#160;yere öldürdüğün Brandir’in kanı yerde kalmamış olur. Seni hiç&#160;tereddütsüz öldürürüm.&quot;</span></p>
<p><span class="font4" style="font-weight:bold;">Bunun üzerine Türin keskin yüzeyi dimdik havada duracak şekilde kılıcın kabzasını yerdeki taşların arasına sabitledi ve vücudunu Gurthang’ın üzerine bırakarak kendi canını aldı.</span></p>
<p><span class="font4" style="font-weight:bold;">O sırada oraya gelen Mablung, önce Glaurung’un iğrenç leşine, ardından da Türin’in cesedine baktı ve Nirnaeth Arnoedi-ad savaş alanında izlediği Hürin’in hatırası zihninde canlanarak, onun soyundan gelenlerin uğradığı korkunç sonu düşünüp hüzne boğuldu. Elfler henüz oradayken, ejderhanın ölüsünü görmek&#160;üzere Nen Girith’ten inen İnsanlar da olay yerine ulaşmış ve Türin&#160;Turambar’ın hayatının nasıl sonlandığını görmek hepsini gözyaşlarına boğmuştu; Türin’in kendilerine ettiği son sözlerin ardında&#160;yatan anlamı İnsanlardan öğrenince Elfler dehşete kapıldı. Acı&#160;dolu bir sesle şu yorumda bulundu Mablung: “Ettiğim sözlerle&#160;çok sevdiğim birinin kendi canını almasına sebep olarak, Hürin’in&#160;Çocuklarının başına gelen felakette ben de istemeden pay sahibi&#160;oldum.&quot;</span></p>
<p><span class="font4" style="font-weight:bold;">Sonra Türin’in cansız bedenini yattığı yerden kaldırdılar ve bu sırada kılıcının kırılmış olduğunu fark ettiler. Ona ait olan son şey&#160;de böylece ortadan kalkmış oluyordu.</span></p>
<p><span class="font4" style="font-weight:bold;">Ardından, el ele verip topladıkları odunları üst üste yığarak büyük bir ateş yaktılar ve ejderhanın leşini, geriye simsiyah bir&#160;kül denizinden ve toza karışan kemiklerden başka bir şey kalmayana dek yakıp yok ettiler; Glaurung'un yakıldığı yerde bir&#160;daha hiçbir bitki yeşermeyecek, orası bundan böyle hep çorak ve&#160;kuru kalacaktı. Türin'i ise tam öldüğü yerde bulunan yüksekçe&#160;bir tümseğin üzerine gömdüler ve kırılan Gurthang'ın parçalarım da yanı başına serdiler. Tüm bu defin işlemi tamamlandıktan&#160;ve hem Elflerin hem de İnsanların ozanları onun mezarı başında&#160;Turambar'ın yiğitliği ve Nfniel'in güzelliğine dair ağıtlar yaktıktan sonra, büyük gri bir taş getirilip mezarın başına dikildi; sonra&#160;Elfler Doriath alfabesinin yazı karakterlerini kullanarak bu taşın&#160;üzerine şunları kazıdı:</span></p>
<p><span class="font4" style="font-weight:bold;">TÜRIN TURAMBAR DAGNIR GLAURUNGA Hernan altına da şunlar yazıldı:</span></p>
<p><span class="font4" style="font-weight:bold;">NIENOR NINIEL</span></p>
<p><span class="font4" style="font-weight:bold;">Ne yazık ki kız kendi adım taşıyan mezar taşının altına defne-dilememiş, Teiglin'in soğuk sularının onu nereye götürdüğü ise asla öğrenilememişti.</span></p>
<p><span class="font4" style="font-weight:bold;">Beleriand'ın efsaneleri içinde en uzunu olan Hürin'in Çocuklarının Öyküsü böylelikle sona ermiş oldu.</span></p>
<p><span class="font4" style="font-weight:bold;">NOTLAR</span></p>
<p><span class="font4" style="font-weight:bold;">Babamın geçmişte birbirinden farklı kaynaklarda tuttuğu açıklayıcı nitelikte notlara bakıldığında, çoğunlukla Elflerin bilgilerine dayanılarak ve özellikle Doriath’ınki olmak üzere Elf dilinde yazılmış olduğu halde, </span><span class="font8">Nam i</span><span class="font4" style="font-weight:bold;"> Hin&#160;Hürin’in Eârendil ile aynı çağda Sirion Limanları’nda yaşamış İnsan ırkına&#160;mensup Dfrhavel adlı bir ozan tarafından, Dor-Lomin, Nargothrond, Gondo-lin ve Doriath gibi şehirlerden kaçıp hayatta kalabilenler başta olmak üzere,&#160;gerek İnsanlardan gerekse Elflerden Hador’un ailesine ilişkin olabildiğince&#160;çok bilgi toplanarak yapılan bir derleme yoluyla ortaya çıktığı anlaşılır. Bele-riand hakkında yazılmış öykülerin en uzunu olan bu efsane, adı geçen ozanın&#160;ilk ve tek yapıtı olup, Eldar tarafından paha biçilmez kabul edilmiştir; çünkü&#160;Dirhavel eserinde Gri Elflerin dilini kullanmış ve bunu büyük de bir ustalıkla&#160;yapmayı başarmıştır. </span><span class="font8">Minlamed thent/estent</span><span class="font4" style="font-weight:bold;"> adı verilen Elflere has mısra dizinine ve </span><span class="font8">nam</span><span class="font4" style="font-weight:bold;"> şeklinde nitelenen teknige, yani mısra düzeninde yazılıp da metin&#160;gibi okunma özelligine başvurarak eserini şekillendiren Dfrhavel, Feanor’un&#160;ogullannın Sirion Limanlan’na yaptıgı akın sırasında öldürülmüştür.</span></p>
<p><span class="font4" style="font-weight:bold;">1. &#160;&#160;&#160;Nam’ın metninin bu bölümünde Hurin ile Huor’un Gondolin’de ge-çirdigi sürgün süreciyle ilgili bir pasaj bulunuyor. Söz konusu pasajın&#160;</span><span class="font8">Silmarillion'da</span><span class="font4" style="font-weight:bold;"> sıkça rastlanan “tamamlayıcı” bölümlerden birini büyük&#160;ölçüde temel aldıgı görülür. Öyle ki, aynı anlatının farklı versiyonları&#160;denecek kadar benzeştikleri için, o paragrafa bu kitapta yer vermedim.&#160;Bahsi geçen öykü </span><span class="font8">Silmarillion</span><span class="font4" style="font-weight:bold;"> sayfa 338’de okunabilir.</span></p>
<p><span class="font4" style="font-weight:bold;">2. &#160;&#160;&#160;Nam’ın bu bölümünde, Not l’dekiyle aynı sebepten dolayı bu kitabın&#160;dışında bırakugım, Nirnaeth Arnoediad’ı anlatan bir pasaj yer alıyor.&#160;Bunun için </span><span class="font8">Silmarillion</span><span class="font4" style="font-weight:bold;"> sayfa 396’ya bakınız.</span></p>
<p><span class="font4" style="font-weight:bold;">3. &#160;&#160;&#160;Metnin farklı bir versiyonunda, Morwen’in dagların evine çok da uzak&#160;olmayan bir kesimindeki gizli sıgınaklarında yaşayan Eldar halkıyla&#160;gizli ilişkiler kurdugundan açıkça bahsedilir. “Ama ona verebilecekleri&#160;bir haber yoktu. Htirin’in öldügüne tanıklık edebilecek bir kimse bulunmuyordu aralarında. ‘Fingon’un yanında degildi o,’ diye anlattılar&#160;Momen’e, ‘Turgon ile birlikte daha güneye sürüklenmişti; beraberin-dekilerden kurtulan olduysa bile bunu Gondolinliler’in müdahalesine&#160;borçludurlar. Ama bundan nasıl emin olunabilir ki? Çünkü Orklar&#160;öldürdükleri düşmanların cesetlerini üst üste yıgar ve Haudh-en-Nirnaeth’e gitme cesareti gösterilse bile, onca ceset içinde arama yapmak boşunadır.”’</span></p>
<p><span class="font4" style="font-weight:bold;">4. &#160;&#160;&#160;Hador’un Migferi hakkında yapılan bu tarif, Belegostlu Cücelerin Nir-naeth Arnoediad’da giydigi “görende dehşet uyandıran” ve “ejderhalar&#160;karşısında saflarını korurken onlara büyük yardımı dokunan” </span><span class="font8">(Silmarillion</span><span class="font4" style="font-weight:bold;"> sayfa 407) görkemli migferlere dair yapılmış tariflerle karşılaştınla-bilir. Daha sonraları Nargothrond önlerindeki savaşa katıldıgında Ttirin&#160;de “yüzünü gören düşmanın arkasını dönüp kaçmasına sebep olan,”&#160;Cücelerin elinden çıkma bir migfer giyecektir </span><span class="font8">(Silmarillion</span><span class="font4" style="font-weight:bold;"> sayfa 442).&#160;Elinizdeki kitabın devamında bulunan Nam’ın Ekler kısmında sayfa&#160;262-263'e bakınız.</span></p>
<p><span class="font8">5.</span><span class="font4" style="font-weight:bold;"> &#160;&#160;&#160;Maedhros’un Azaghal’i kurtardıgı, Orklann Dogu Beleriand’a yaptıgı bu</span></p>
<p><span class="font4" style="font-weight:bold;">sefere başka hiçbir metinde değinilmemektedir.</span></p>
<p><span class="font4" style="font-weight:bold;">6. &#160;&#160;&#160;Babam kaleme aldığı başka metinlerde, ister kral isterse sıradan halk&#160;tarafından kullanılsın, Doriath'ta konuşulmakta olan Elf lehçesinin&#160;Türin'in orada bulunduğu dönemde bile diğer bölgelerde konuşulan&#160;Elf dillerine oranla çok daha eski ve köklü olduğunu belirtmiştir. Cüce&#160;Mîm de (her ne kadar Mîm ile ilgili eldeki yazılarda bu konuya atıfta bulunulmasa da), Türin'in Doriath'a güttüğü kin bir yana, onun etkisinden&#160;kurtulamadığı şeylerden birinin, orada geçirdiği çocukluk döneminde&#160;diline yerleşen Elf aksanı olduğunu gözlemlemişti.</span></p>
<p><span class="font4" style="font-weight:bold;">7. &#160;&#160;&#160;Başka bir metinde geçen şu az bilindik ifade burada dikkat çekmektedir:&#160;“Karşısına çıkan her kadının yüzünde Lalaith'i aradı hep.”</span></p>
<p><span class="font4" style="font-weight:bold;">8. &#160;&#160;&#160;Metnin bu bölümüne ait alternatif bir versiyonda Saeros'un Daeron'un&#160;akrabası, başka bir versiyonda ise Daeron'un kardeşi olduğu vurgulanır;&#160;baskı yüzü görmüş olan metin büyük ihtimalle bunların ikincisidir.</span></p>
<p><span class="font4" style="font-weight:bold;">9. &#160;&#160;&#160;</span><span class="font8">Orman Kaçkını:</span><span class="font4" style="font-weight:bold;"> Saeros böyle diyerek Türin'i ormanda yaşayan vahşi&#160;adamlara benzetmektedir. </span><span class="font8">Dniedain</span><span class="font4" style="font-weight:bold;"> bölümündeki 14 numaralı nota bakınız; sayfa 628.</span></p>
<p><span class="font4" style="font-weight:bold;">10. &#160;&#160;&#160;Öykünün bu kısmına ilişkin alternatif bir versiyonda, Tıirin bu evrede&#160;haydutlara gerçek kimliğini açıklar ve damarlarında akan kana dayanarak Hador halkının gerçek efendisi ve de yargıcı olmasından hareketle,&#160;onun da Dor-Lomin kökenli biri olduğunu vurgulayarak, Forweg'i öldürüşünü haklı göstermeye çalışır. Bunun üzerine, Nirnaeth Arnoediad'ın&#160;yarattığı yıkımdan kaçmak için Sirion Nehri'ni izleyip güneye gelmiş&#160;olan yaşlı haydut Algund, Türin'in gözlerinin ona uzun zamandır bir&#160;türlü çıkarsayamadığı birini hatırlattığını ve ancak şimdi, gerçek kimliğini ortaya koyunca bu kişinin babası Hürin'den başkası olmadığının bilincine vardığını söyler. “‘Kendi ırkının diğer erkeklerine göre kısa boylu&#160;denecek biriydi ama bu onun yüreğindeki ateşi azaltmıyordu; saçının&#160;rengi ise kızıla çalan bir altın sarısıydı. Sense esmer sayılırsın ve oldukça&#160;uzun boylusun. Sana yakından bakınca, daha çok annene çekmiş olduğunu görüyorum ki o da Beor'un soyundan gelir. Kader ona nasıl bir yol&#160;çizdi, merak ediyorum doğrusu.' ‘Bunu ben de bilmek isterdim,' diye&#160;karşılık verdi ona Tıirin. ‘Ama kuzeyde olup bitene dair hiç haber alamıyoruz.”' Hikayenin bu versiyonunda, vaktiyle Dor-Lomin'den kopup&#160;gelmiş olan haydutların, Neithan'ın kendisini çetenin yeni lideri olarak&#160;tayin edişine ses çıkarmamasının nedeni, onun aslında Hürin'in oğlu&#160;Tıirin olduğuna inanmaları şeklinde gösterilir.</span></p>
</body>
</html>