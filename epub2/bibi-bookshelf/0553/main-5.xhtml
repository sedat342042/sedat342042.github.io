<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p><span class="font4" style="font-weight:bold;">11. &#160;&#160;&#160;Öykünün bu kısmına ilişkin en son kaleme alınmış versiyonlar, Türin'in&#160;haydut çetesinin başına geçer geçmez ilk iş olarak onları Teiglin'in gü-</span></p>
<p><span class="font4" style="font-weight:bold;">neyindeki ormanlık alanda bulunan Orman Adamları'nın evlerinden uzağa götürdüğü ve Beleg'in oraya onlar ayrıldıktan kısa bir süre sonra&#160;ulaştığı konusunda fikir birliğine varmaktadır; ancak konunun geçtiği&#160;yerler net belirtilmemiştir ve haydutların izlediği güzergaha dair anlatılanlar birbiriyle çelişmektedir. Öykünün bu noktadan sonraki akışına&#160;bakılacak olursa, haydutların Sirion Vadisi'nde kaldığını ve Orkların&#160;Ormancılar'ın evlerine düzenlediği akın sırasında eski yerleşim alanlarından henüz çok uzaklaşmamış olduklarını varsaymak sanırız uygun&#160;kaçacaktır. Deneme kabilinden yazıldığı anlaşılan bir diğer versiyonda&#160;ise, haydut grubu güneye Herler ve “Aelin-Uial ile Sirion Bataklıkları'nın&#160;üstündeki&quot; bölgeye ulaşır; fakat adamlarının kendilerine “hiçbir sığınak sunmayan&quot; bu topraklarda bulunmaktan hoşnut kalmadığını gören&#160;Tılrin onları gerisingeri ilk karşılaştıkları yer olan Teiglin'in güneyindeki&#160;ormanlık alana götürmeye ikna olur. Öykünün genel seyri göz önüne&#160;alındığında bunun senaryoyla ters düşmediği anlaşılıyor.</span></p>
<p><span class="font8">12. &#160;&#160;&#160;Silmarillion'da</span><span class="font4" style="font-weight:bold;"> öykünün bu kısmını sırasıyla Beleg'in Türin'le vedalaşması, kaderinin kendisini er geç Amon Rüdh'a götüreceğine dair&#160;Türin'in yaptığı gerçekçi tahmin, Beleg'in Menegroth'a gelişi (ki orada&#160;Thingol'den Anglachel adlı kılıcı, Melian'dan da bir miktar </span><span class="font8">lembas</span><span class="font4" style="font-weight:bold;"> alacaktır) ve sonrasında Dimbar'daki Orklarla savaşmak üzere geri dönüşü&#160;izler </span><span class="font8">(Silmarillion</span><span class="font4" style="font-weight:bold;"> sayfa 41 9-421). Burada anlatılanlara eklenecek başka&#160;bir metin parçası bulunmadığından, söz konusu pasaja bu kitapta yer&#160;vermedim.</span></p>
<p><span class="font4" style="font-weight:bold;">13. &#160;&#160;&#160;Türin'in Doriath'tan kaçışı yaz mevsimine rastlar; onu izleyen sonbahar ve kışı haydutlar arasında geçirir ve bir sonraki yılın ilkbaharında Forweg'i öldürüp haydut çetesinin başına geçer. Burada tarif edilen&#160;olaylar ise onu izleyen yaz mevsiminde sahnelenmektedir.</span></p>
<p><span class="font4" style="font-weight:bold;">14. &#160;&#160;&#160;</span><span class="font8">Aeglos,</span><span class="font4" style="font-weight:bold;"> diğer bir deyişle “kardikeni&quot;nin bildiğimiz karaçalıya (katırtırnağı) benzemekle beraber ondan biraz daha büyük olduğu ve beyaz çiçekler açtığı söylenir. </span><span class="font8">Aeglos</span><span class="font4" style="font-weight:bold;"> aynı zamanda Gil-galad'ın mızrağının ismidir. </span><span class="font8">Seregon,</span><span class="font4" style="font-weight:bold;"> yani “kantaşı&quot; ise İngilizce'de damkoruğu diye adlandırılan&#160;bitkinin bir benzeri olup, açtığı çiçeklerin tonu derin bir kırmızıdır.</span></p>
<p><span class="font4" style="font-weight:bold;">15. &#160;&#160;&#160;Frodo, Sam ve Gollum'un Ithilien'de rastladığı, sarı sarı çiçekler açmış&#160;katırtırnağı çalıları “alt kısımları kuru ve zayıf, üst tarafları ise alabildiğine kalın&quot; şeklinde tanımlanır; öyle ki, üzerlerinde açmış olan çiçekler&#160;“loşluğun ortasında panltılar saçan ve çevreye hafif ve tatlı bir koku&#160;yayan&quot; bu kuru ağaççıkların oluşturduğu “upuzun koridor boyunca&quot;&#160;başlarını eğme gereği duymadan ilerlediklerini görürüz </span><span class="font8">(iki Kule</span><span class="font4" style="font-weight:bold;"> IV/7).</span></p>
<p><span class="font4" style="font-weight:bold;">16. &#160;&#160;&#160;Bazı diğer metinlerde Bodur Cücelerin isminin Sindarin dilindeki karşılığı </span><span class="font8">Noegyth Nibin</span><span class="font4" style="font-weight:bold;"> (örneğin, </span><span class="font8">Silmarillion</span><span class="font4" style="font-weight:bold;"> sayfa 429) ve kimi yerde de&#160;</span><span class="font8">Nibin-Nogrim</span><span class="font4" style="font-weight:bold;"> olarak karşımıza çıkar. Nargothrond'un kuzeydogusuna&#160;denk gelen (elinizdeki kitabın 166. sayfasında oldugu gibi) “Sirion Vadileri ve Narog Nehri arasında uzanan yüksek çayırlar&quot; birden çok yerde&#160;Nibin-noeg Kırsalı (ya da bu ismin bazı diğer türevleri) şeklinde nitelenmiştir.</span></p>
<p><span class="font4" style="font-weight:bold;">17. &#160;&#160;&#160;Mim'in onları yarıktan geçirdikten sonra “avluya açılan kapı&quot; diye nitelediği yere doğru götürdüğü kanyonun kaya tabakasının kuzey cephesinde kaldığı anlaşılıyor; çünkü doğu ve batı cephelerindeki kanyonlar&#160;bundan çok daha dik ve uçurumdan farksızdır.</span></p>
<p><span class="font4" style="font-weight:bold;">18. &#160;&#160;&#160;Androg'un okuduğu lanete şu biçimiyle de yer verilmiştir: “Son saati gelip çattığında kendini koruyacak bir yay bile bulamasın.&quot; Sonuç olarak&#160;Mim, Nargothrond Kapıları önünde Hürin'in kılıcı altında can verecektir </span><span class="font8">(Silmarillion</span><span class="font4" style="font-weight:bold;"> sayfa 483).</span></p>
<p><span class="font4" style="font-weight:bold;">19. &#160;&#160;&#160;Mim'in çuvalında bulunan diğer şeylerin gizemine hiçbir metinde ışık&#160;tutulmuyor. Bu konuyla ilgili yegane yazıya çalakalem tutulmuş bir&#160;notta rastlarız; çuvalın içindeki nesnelerin kök süsü verilmiş altın külçeleri olduğu belirtilen bu notta aynı zamanda Mim'in “düz kayalar'ın&#160;yakınındaki eski bir Cüce evinde saklı hazinelerin peşinde olduğu&quot; vurgulanmaktadır. Bu düz kayaların kitabımızın ilgili bölümünde (sayfa&#160;163), Mim'in yakayı ele verdiği açıklıkta bulunan ve “yana eğilmiş veya&#160;birbirinin üzerine devrilmiş büyük taşlar&quot; şeklinde tarif edilenlerle aynı&#160;olduğu şüphe götürmez. Yine de, bu hazinenin Bar-en-Danwedh öyküsü&#160;içinde nasıl bir rol üstleneceğine dair en ufak bir çıtlatmaya dahi rastlanmıyor.</span></p>
<p><span class="font4" style="font-weight:bold;">20. &#160;&#160;&#160;Kitabımızın 115. sayfasında Amon Darthir'in yamaçlarından biri üzerindeki geçidin “Serech ile Dor-Lomin'in Nevrast'a kavuştuğu çok daha&#160;batıdaki topraklar arasındaki&quot; tek geçit olduğu vurgulanır.</span></p>
<p><span class="font4" style="font-weight:bold;">21. &#160;&#160;&#160;Hikayenin </span><span class="font8">Silmarillion’da</span><span class="font4" style="font-weight:bold;"> aktarıldığı şekline göre (sayfa 455), Brandir&#160;ancak “Dorlas'ın getirdiği haberleri&quot; duyduktan ve (metinden anlaşıldığı kadarıyla) bedeni cenaze sehpası üzerine yerleştirilmiş olan kişinin,&#160;hakkında aynı zamanda Dor-Lominli Hürin'in oğlu olduğuna dair söylentiler dolaşan Nargothrond'un Karakılıcı olduğunu öğrendikten sonra, kötülüğün üzerlerine çökmek üzere olduğu hissine kapılır.</span></p>
<p><span class="font4" style="font-weight:bold;">22. &#160;&#160;&#160;Sayfa 259'a bakıldığında, Orodreth'in Thingol ile “gizli yollardan&quot; mesaj&#160;alışverişi yapışına atıfta bulunulduğu göze çarpar.</span></p>
<p><span class="font4" style="font-weight:bold;">23. &#160;&#160;&#160;Faroth Tepeleri, namı diğer Taur-en-Faroth, </span><span class="font8">Silmarillion’da</span><span class="font4" style="font-weight:bold;"> “üzeri sık&#160;ormanlarla kaplı yükseklikler&quot; olarak tanımlanmaktadır (sayfa 264). Bu&#160;kitapta ise, belki de ilkbaharın henüz başladığı dönemde ağaç dallarının halen yapraksız oluşundan ötürü “kahverengi ve çıplak” olarak tarif&#160;edilirler.</span></p>
<p><span class="font4" style="font-weight:bold;">24. &#160;&#160;&#160;Ancak her şey sona erip de Türin ve Nienor öldükten sonra kızın geçirdiği titreme nöbetlerinin anımsandığı ve bunların anlamı çözülerek&#160;Dimrost’un adının Nen Girith olarak değiştirildiği farz edilebilir; fakat&#160;o yörenin efsanenin başından bu yana Nen Girith olarak anıldığı unutulmamalı.</span></p>
<p><span class="font4" style="font-weight:bold;">25. &#160;&#160;&#160;Glaurung’un niyeti gerçekten de Angband’a dönmek olsaydı, onu Cabed-en-Aras’a ulaştıran yoldan pek de farklı olmayan, Teiglin Sığlıklan’yla&#160;buluşan eski yolu izlemesi beklenirdi. Belki de, Nargothrond’a gelmek&#160;için güneye doğru izlediği yoldan geri yukarı çıkıp Narog Nehri boyunca kuzeye doğru ilerleyerek Ivrin üzerinden Angband’a dönmeyi hedeflediği varsayılmıştır. Bu noktada, Mablung’un sayfa 345’te karşımıza&#160;çıkan sözlerini hatırlamakta yarar var: “Glaurung’un gelişini gözlerimle&#160;gördüm ve ... efendisinin yanına geri döndüğünü zannettim. Fakat ...&#160;yönünü aniden Brethil’e çevirdi.”</span></p>
<p><span class="font4" style="font-weight:bold;">Turambar Glaurung’un hiçbir yere sapmadan dosdoğru gitmesini ümit ettiğini söylerken, ejderin Teiglin boyunca kuzeye doğru yürüyüp&#160;Sığlıklar’a varması ve bu sayede Brethil’e yanğın bulunduğu ve kendisini&#160;saldırılara karşı savunmasız kılacak olan dar boğazdan geçmek zorunda&#160;kalmadan serbestçe girmesi ihtimali karşısında duyduğu endişeyi dile&#160;getirmek istemişti. Turambar’ın Nen Girith’ten ayrılmadan adamlarına&#160;yaptığı konuşmayı inceleyiniz (sayfa 221).</span></p>
<p><span class="font4" style="font-weight:bold;">26. &#160;&#160;&#160;Babamın Turambar ile Glaurung arasında geçen kapışmanın sahnelendiği bölgeye ilişkin kafasında tasarladıklarını detayıyla kâğıda döktüğü&#160;hiçbir harita bulamamış olsam da, aşağıdaki taslak, metinde adı geçen&#160;yerleri betimlemesi bakımından yeterli görülebilir:</span></p>
<p><span class="font4" style="font-weight:bold;">27. &#160;&#160;&#160;“Çılgınca koşarak oradan uzaklaştı&quot; ve “onun önünden kaçıp gitti” ifadeleri, Türin’in Glaurung’un leşinin yanı başında yattığı yer ile yangın&#160;kenan arasında bir miktar mesafe olduğunu ortaya koyuyor. Ölümcül&#160;kılıç darbesini yediği anda yaptığı sıçrayışın ejderhayı uçurumun kena-nndan biraz daha içeri savurmuş olması da ihtimal dahilinde.</span></p>
<p><span class="font4" style="font-weight:bold;">28. &#160;&#160;&#160;Metnin son bölümünde (sayfa 349-350), ölmeden hemen önce Türin’in&#160;oraya bizzat Cabed Naeramarth diye hitap ettiği görülür; buradan hareketle, bu son sözlerin anısına o uçuruma bahsi geçen ismin takılmış&#160;olduğu kabul edilebilir.</span></p>
<p><span class="font4" style="font-weight:bold;">Öyküdeki en belirgin çelişki; Brandir’in Cabed-en-Aras’tan aşağı bakan son kişi olduğu hem bu kitapta hem de </span><span class="font8">Silmarillion'da</span><span class="font4" style="font-weight:bold;"> vurgulanmasına rağmen, Türin’in onun peşi sıra yarın kenarına gelip aşağı bakması ve sonrasında Elflerin hatta Türin’in naaşını kaldırmak üzere oraya&#160;inen diğer herkesin de aynını yapmış olmasıdır. Bu çelişkiyi Nam’ın&#160;metni içinde Brandir hakkında söylenen sözlerin anlamı derinlemesine&#160;irdelenerek bir nebze açıklamak mümkün olur belki: Brandir, kanyonun&#160;“karanlığına&quot; bakan son kişidir aslında. Babamın asıl niyeti, metnin içeriğini, Türin’in Cabed-en-Aras’ta değil de Teiglin Sığlıklan’nda bulunan&#160;Finduilas’ın mezarı başında kendi canına kıydığı şeklinde değiştirmekti;&#160;ama bu tasarı asla yazılı formata dökülemedi.</span></p>
<p><span class="font4" style="font-weight:bold;">29. &#160;&#160;&#160;Bu husustan da anlaşılıyor ki, büyük olaylara sahne olan bu yerin asıl&#160;adı, gerçekte de Cabed-en-Aras’ın kelime karşılığı olan “Geyik Yanğı&quot;dır.</span></p>
<p><span class="font4" style="font-weight:bold;">EKLER</span></p>
<p><span class="font4" style="font-weight:bold;">Turin ve adamlarının Bodur Cücelerce eski çağlardan beri sığınak olarak kullanılan Amon Rüdh’u kendilerine mesken edinişinden başlayıp Nargothrond'un düşüşü sonrası Türin’in kuzeye doğru yola çıkışına kadar&#160;olanki kısmında, öykünün bu bölümlerde gözlenen konusal bütünlüğe ayak&#160;uyduramaması ve dağınık bir yapı arz etmesi söz konusudur. Babam tarafından deneme kabilinden ve belli bir amaç gütmeden yazılmış sayısız not&#160;kurcalandığında, okurun bu bölümdeki olaylarla ilgili </span><span class="font8">Silmarillion'da</span><span class="font4" style="font-weight:bold;"> verilen daha yüzeysel bilgilerin ötesini tahmin etmesini sağlayacak ayrıntılar ve&#160;dahası, Nam'ın içeriği ile doğrudan bağlantılı kısacık bazı metin parçalan&#160;yakalanmakta.</span></p>
<p><span class="font4" style="font-weight:bold;">Diğerlerinden çok ayrı bir yerde karşımıza çıkan şu pasajda, Amon Rüdh’a yerleşmelerini izleyen günlerde haydutların gündelik hayatına ışık&#160;tutuluyor ve Bar-en-Danwedh’in özellikleribiraz daha günyüzüne çıkanlıyor:</span></p>
<p><span class="font4" style="font-weight:bold;">Uzunca bir süre haydutlar yeni kavuştukları yaşam koşullarının keyfini çıkardı. Ellerinin altında bol yiyecek vardı, onlara sıcak ve&#160;kuru bir ortam sunan bu yeni korunakta yer sorunu da yoktu; hepsi&#160;içeri rahatça sığdığı halde hesaplarına göre mağaranın içinde halen&#160;yüz kişiye, hatta daha fazlasına yetecek mekan bulunuyordu. Üstelik&#160;mağaranın iç kısmında daha küçükçe bir hol daha vardı. Bu holün&#160;bir duvarında taştan bir ocak göze çarpıyor ve bunun hemen üzerinde, tepedeki ustalıkla gizlenmiş bir açıklığa çıkana dek dağın içinde&#160;yukarı doğru dümdüz uzanan doğal bir havalandırma boşluğu göze&#160;çarpıyordu. Bu iki holün duvarlarında veya onları birbirine bağlayan&#160;koridor boyunca, kimisi yaşam alanı olarak kullanılan kimisi ise atölye ya da ambar işlevi gören başka girintiler de mevcuttu. Depolama&#160;bakımından Mîm'in diğerlerinden çok daha usta ve becerikli olduğu&#160;aşikardı; uzun süredir kullanılıyora benzeyen taştan ve ahşaptan yapılma pek çok araç gerece ve sandığa sahipti. Diğer yandan, söz konusu odacıkların pek çoğunun terk edilmiş oluşu dikkat çekiyordu:&#160;Silahlıkların duvarında paslanmış ve toz içinde kalmış birçok balta ve&#160;benzeri donanım asılı duruyordu, duvarlardaki gözler ve çekmeceler&#160;boştu, demirci atölyelerinin ise uzunca süredir kullanılmadığı anlaşılıyordu. Biri hariç: İçeri kısımdaki salondan geçilen ve ana salondaki&#160;ocağın havalandırmasını paylaşan bir diğer ocağı olan küçük bir oda.&#160;Mîm bazı zamanlar buraya çekilip saatlerce çalışır ve kendinden başka hiç kimsenin bu odaya girmesine izin vermezdi.</span></p>
<p><span class="font4" style="font-weight:bold;">O yılın geri kalanı süresince başka akın düzenlemedikleri gibi, avlanma ve yemek toplama amacıyla dışarı çıktıkları vakitlerde de&#160;kalabalık gruplar halinde dolaşmamaya özen gösterdiler. Ancak, aradan uzun zaman geçtiği halde haydutlar yeni sığınaklanna dönüş yolunu ezberlemekte zorluk çekiyorlardı; öyle ki, Türin'den başka bu&#160;yolu rahatlıkla bulabilecek adam sayısı bir elin parmağını aşmıyordu. Fakat bu durum, iz sürmekte ve yol bulmakta usta olan birinin&#160;Mîm'in rehberliğine ihtiyaç duymaksızın da sığınağın yerini bulabileceği gerçeğini görmelerine yardımcı olmuştu ve bundan ötürü, tepenin kuzey yamacındaki yarığın girişinde gece gündüz nöbetçi bulundurmaya alıştırdılar kendilerini. Amon Rûdh'a o taraftan tırmanmak&#160;imkansız olduğundan, güneyden düşman beklemiyorlar; öyle olsa&#160;bile, çok geniş bir alanı gözetim altında tutmak açısından, çoğunlukla gündüzleri tepenin zirvesine bir nöbetçi konuşlandırıyorlardı. Zirveye çıkan yamaçlar çok dik olmasına rağmen tepeye ulaşmak yine&#160;de mümkündü; çünkü zirveye tırmanmak isteyen birinin başkasının&#160;yardımına ihtiyaç duymadan güçlükle de olsa bunu başarabilmesini&#160;sağlamak amacıyla, mağara ağzının doğu yakasındaki kayalara kaba&#160;basamaklar oyulmuştu. ■</span></p>
<p><span class="font4" style="font-weight:bold;">Böylelikle, herhangi bir telaşa veya yaralanmaya yol açacak hiçbir olay yaşanmadan haftalar birbirini kovaladı ve yaz mevsiminin sonuna gelindi. Huş ağaçlannın yapraklan dökülüp de havuzun gri sulan&#160;günden güne soğurken, yağmur sezonu yeniden başladı ve haydutlar sığınağın kuru ortamında daha çok vakit geçirir oldular. Tepenin&#160;bağrındaki zifiri karanlıkta veya Cücelerin inşa ettiği salonların loş&#160;ve basık ortamında tıkılıp kalmak onları kısa süre içinde bunaltmış, içlerinden pek çoğu Mim ile paylaşılma zorunluluğu olmadığı&#160;takdirde hayatın çok daha keyifli geçeceğini düşünmeye başlamıştı.&#160;Tam onun başka yerde olduğunu sandıklan bir anda köşenin birinin&#160;ardından çıkıvermesine veya gölgelerin içinden aniden belirmesine&#160;sıkça rastlanıyordu. Üstelik Mim yakınlardeyken rahat konuşamıyorlardı da; bu yüzden fısıltıyla konuşmaya alıştılar.</span></p>
<p><span class="font4" style="font-weight:bold;">Bununla beraber, onlara asıl garip gelen, Türin'in hiç de kendileri gibi hissetmeyişiydi; şefleri bu yaşlı Cüceyle olan arkadaşlığını her geçen gün ilerletiyor, onun tavsiyelerine değer veriyordu. Izle-yen uzun kış mevsimi boyunca Mim ile karşılıklı oturup onun eski&#160;efsanelerle ve kendi hayatından kesitlerle ilgili anlattıklarını büyük&#160;bir ilgiyle dinledi. Dahası, Eldar halkı hakkında olumsuz konuştuğu&#160;zamanlarda bile Tılrin Cüceye tepki göstermiyordu. Onun kendisine&#160;olan tavrından hoşnut kalan Mim de bunun karşılığında Tılrin'e yakınlık gösteriyordu; çalıştığı gizli atölyeye zaman zaman sadece onun&#160;girmesine müsamaha gösteriyor ve sohbetlerine alçak sesle içeride&#160;devam ediyorlardı. Bu durum haydutların huzurunun daha da kaçmasına ve Androg'un kıskanç gözlerle onları süzmesine neden oluyordu.</span></p>
<p><span class="font8">Silmarillion’un</span><span class="font4" style="font-weight:bold;"> konu akışı içinde Beleg'in nasıl olup da Bar-en-Danwedh'e ulaştığı konusuna açıklık getirilmez: “Bir kış akşamı, günbatımının loşluğu&#160;içinde aniden ortalarında bitiverir.&quot; Bazı diğer taslak metinlerde, haydutların&#160;savurganlığı yüzünden Bar-en-Danwedh'teki yiyecek stoğunun kış ortasında&#160;tükenmeye yüz tutması sebebiyle Cüce Mim de elinin altında bulundurduğu&#160;kökleri onlardan esirgeyince, kendilerini riske atarak sığınaklarından ayrılıp&#160;erzak depolamak üzere büyük bir av partisine çıktıklanndan bahsedilir. O sırada Amon Rüdh'a yaklaşmakta olan Beleg onların izine rastlar ve bu noktadan sonra ya aniden bastıran bir kar fırtınasından saklanmak üzere ormanın&#160;içinde kurdukları kampa dek haydutların izini takip eder ya da, başka bir&#160;olası senaryoya göre, Bar-en-Danwedh’a geri dönerken gizlice onların ardına&#160;takılıp peşleri sıra içeri sızar.</span></p>
<p><span class="font4" style="font-weight:bold;">Tam o esnada, Andrög mağara labirentinin derinliklerinde Mim’in gizli yiyecek stoğunu ararken kaybolur ve tesadüf eseri, Amon Rüdh'un zirvesindeki düzlüğe çıkan gizli bir merdiven keşfeder (Orklar Bar-en-Danwedh'e&#160;saldırdığında haydutların tepenin doruğuna kaçmakta kullandıkları basamaklar da yine bunlardır, </span><span class="font8">Silmarillion</span><span class="font4" style="font-weight:bold;"> sayfa 427-428). Mim’in ona bulaştırdığı laneti umursamaksızın o zamana kadar yeniden ok ve yayla silahlanmış&#160;olan Andrög, yukarıda bahsedilen av partisi sırasında veya daha sonraki bir&#160;dönemde, buradakinin yanı sıra daha pek çok kaynakta Ork oku olduğu&#160;vurgulanan zehirli bir ok ile vurulur.</span></p>
<p><span class="font4" style="font-weight:bold;">Beleg Andrög'un yarasını tedavi etse de bu durum haydutun Elfe karşı beslediği önyargıyı ve hoşnutsuzluğu silmeye yetmez; üstelik böyle yapmakla Cücenin Andrög üzerine yerleştirmiş olduğu laneti “boşa çıkardığı&quot; için, bu olay Mim'in Beleg'e duyduğu nefreti de körüklemiştir. “Sayende yine&#160;ısırmaya başlayacak&quot; diye çıkışır Mim Elfe. Melian'ın Beleg’e vermiş olduğu&#160;</span><span class="font8">lembas</span><span class="font4" style="font-weight:bold;">'tan yemeyi başarması halinde gençleşeceği ve eski gücüne yeniden&#160;kavuşacağı gibisinden bir fikre kapılan Mim onları gizlice araklayamayaca-ğını anlayınca, hasta numarasına yatarak, normalde düşmanı olarak gördüğü koca Elfe </span><span class="font8">lembas</span><span class="font4" style="font-weight:bold;">'ını kendisiyle paylaşması için yalvarır. Beleg bu teklifi&#160;reddedince, Türin ile aralarındaki dostluktan dolayı Beleg’i zaten çekemeyen&#160;Mtm’in ona olan nefreti perçinlenmiş olur.</span></p>
<p><span class="font4" style="font-weight:bold;">Dilerseniz bu noktada Beleg'in çantasından </span><span class="font8">lembas'ı</span><span class="font4" style="font-weight:bold;"> çıkarması karşısında </span><span class="font8">(Silmarillion</span><span class="font4" style="font-weight:bold;"> sayfa 425) Türin'in bunu reddedişini hatırlayalım:</span></p>
<p><span class="font4" style="font-weight:bold;">Gümüş rengi yapraklar alevlerin ışığında kızıl bir görünüme bürünmüş, çantanın üzerine işlenmiş olan armayı gören Türin'in ise suratı asılmıştı. “Ne var o bohçada?&quot; diye sordu arkadaşına.</span></p>
<p><span class="font4" style="font-weight:bold;">“Seni halen çok sevmekte olan birinin yolladığı kendisi küçük anlamı büyük bir hediye,&quot; diye yanıtladı onu Beleg. “Hiçbir İnsanın&#160;henüz tadına bakma imkanı bulamadığı, Eldar ekmeği </span><span class="font8">lembas</span><span class="font4" style="font-weight:bold;"> bu.&quot;</span></p>
<p><span class="font4" style="font-weight:bold;">“Onu buraya kadar taşıma zahmetine katlandığın için, atalarıma ait olan miğferi alıyorum,&quot; dedi Türin buna karşılık. “Ama Doriath’tan&#160;gönderilmiş hiçbir hediyeyi kabul edemem.&quot;</span></p>
<p><span class="font4" style="font-weight:bold;">“öyleyse kılıcını ve zırhını da geri gönder,&quot; dedi Beleg. “Yetişme çağında Doriath'ta edindiğin tüm bilgileri ve terbiyeyi de onlarla beraber iade et. O arada sırf sen keyfini bozmayasın diye vaktiyle&#160;komuta ettiğin adamlar da yaban ellerde ölüp gitsin. Aslına bakarsan,&#160;bu gördüğün ekmekler sana değil, bana verilmiş bir hediyeydi ve on-lan istedigim gibi degerlendirme hakkım var. Eger bogazından geçmeyecekse yeme; burada karnı seninkinden daha aç, kibri ise daha&#160;alçak kimseler bulunur elbet.&quot;</span></p>
<p><span class="font4" style="font-weight:bold;">Bu sözler üzerine Türin’in yüzü kızarmış ve sonuç olarak gururunu yenmeyi başarmışı ı.</span></p>
<p><span class="font4" style="font-weight:bold;">Beleg ile Türin’in Amon Rüdh’taki sıgınagı karargah olarak kullanıp emirleri altındaki güçlü çeteyle beraber Teiglin’in güneyindeki topraklarda o yöreye Dor-Cılarthol, yani Yay ile Migferin Yurdu dedirtecek ölçüde nam saldıgı döneme dair de bazı bulgulara rastlanmaktadır </span><span class="font8">(Silmarillion</span><span class="font4" style="font-weight:bold;"> sayfa 205).</span></p>
<p><span class="font4" style="font-weight:bold;">O tarihe kadar çetesine katılmak isteyenleri memnuniyetle kabul eden Tılrin, Beleg’in tavsiyesi üzerine bundan böyle Amon Rtidh’a -ki&#160;oraya artık Echad i Sedryu, yani Dogrulugun Karargahı deniyordu-yeni hiç kimse kabul etmeme kararı aldı; sıgınaga giren yolu sadece&#160;ekibin eski üyeleri biliyor, bu sır hiçbir surette başkalarına açılmıyordu. Çevrede çok sıkı korunan başka kamplar ve karakollar da&#160;kurulmuştu: Dogudaki ormanda, güneydeki bataklıkların kenarında, “Ormanın Uzak Ucu&quot; anlamına gelen Methed-en-glad’dan Amon&#160;</span><span class="font2">Rûdh'un birkaç kilometre güneyinde kalan Bar-erib'e kadar&#160;araziye serpilmiş bazı diger tepelerde ... Adı geçen yerlerin her&#160;birinden Amon Rûdh'un zirvesi görünebiliyor, istenildiginde&#160;çeşitli mesajlaşma yöntemleri yoluyla ana karargahtan haber&#160;veya talimat alınabiliyordu.</span></p>
<p><span class="font4" style="font-weight:bold;">Yaz böylelikle geride kalırken, Türin’in emri altındaki birli-gin sayısı kabardıkça kabarıp hatırı sayılır bir mevcuda ulaşmış, Angband’dan gelen işgalciler bu sayede geri püskürtülmüştü. Bununla ilgili haberler Nargothrond’a kadar ulaşmış ve oradakilerin&#160;kıpırdanmasına neden olmuştu; “Eger bir haydut bile Düşman’a bu&#160;denli zarar verebiliyorsa, Narog’un Efendisi neler yapmaz ki&quot; düşüncesi herkesin zihnine yerleşmişti. Ne var ki, Orodreth’in inandıgı&#160;yoldan sapmaya niyeti yoktu. Her konuda Thingol’ün nasihatlerine&#160;uyuyor, gizli ulaklar vasıtasıyla onunla devamlı haberleşiyordu. Ayrıca, Orodreth’in bilge bir lider oldugu kuşku götürmezdi; kendinden&#160;önce halkının güvenligini düşünen ve Kuzey’in dinmek nedir bilmez&#160;iştahı karşısında halkının yaşamını ve zenginliğini olabildigince uzun&#160;süre korumak isteyen bir liderin sağduyusuydu onunki. Bundan ötürüdür ki, halkı içinden hiç kimseye Tıirin'in birliklerine katılmak&#160;üzere kentten ayrılma izni vermiyor, Tûrin'in kendisine ise mesajcılar&#160;göndererek, düşmana karşı verdiği mücadelede her ne yaparsa yapsın, kafasında her ne tasarlarsa tasarlasın Nargothrond sınırları içine&#160;adım atmamasını ve Orkları peşinden oraya asla sürüklememesini&#160;öğütlüyordu. Ama ihtiyaç duymaları halinde Iki Kumandan'a (büyük&#160;olasılıkla Thingol ve Melian'ın teşvikiyle) silahlı güç içermeyen bazı&#160;diğer yollarla yardım sunmaktan da geri kalmıyordu.</span></p>
<p><span class="font4" style="font-weight:bold;">Beleg'in başından beri Tûrin'in tasarladığı geniş ölçekli plana muhalefet ettiği halde ona gönülsüzce eşlik etmek durumunda kaldığı birden çok kez vurgulanmıştır. Gerçekten de, Ejder Migferi’nin Tıirin üzerinde umduğundan farklı bir etki doğurduğunu gözlemleyen Beleg, ilerleyen günlerde&#160;yaşanacaklara ilişkin giderek artan kaygılar beslemekteydi. Bu konuyla ilgili&#160;Tıirin ile yaptığı bazı konuşmalardan kesitleri içeren metin parçaları günümüze dek korunabilmiştir. Bunların birinde, Echad i Sedryn karargahında&#160;oturmuş konuşurlarken aralarında şöyle bir diyalog geçtiği görülür:</span></p>
<p><span class="font4" style="font-weight:bold;">“Böyle üzgün ve düşünceli durmana sebep ne? Bak, yeniden buluştuğumuzdan beri her şey yolunda gidiyor. Planlarım sence de iyi sonuçlar vermiyor mu?&quot;</span></p>
<p><span class="font4" style="font-weight:bold;">“Şimdilik her şey iyi,&quot; dedi Beleg. “Düşmanlarımız halen afallamış ve korkmuş durumda. Ve önümüzdeki süreçte de işler bir süre daha böyle iyi gidecek görünüyor.&quot;</span></p>
<p><span class="font4" style="font-weight:bold;">“Peki ya sonra?&quot;</span></p>
<p><span class="font4" style="font-weight:bold;">“Kış gelecek... ve sonra yeniden bahar; hayatta kalıp da onu görebilecekler için tabii.&quot;</span></p>
<p><span class="font4" style="font-weight:bold;">“Sonrası için ne öngörüyorsun?&quot;</span></p>
<p><span class="font4" style="font-weight:bold;">“Angband'ın gazabı üzerimize çökecek. O Kara El'in yalnızca parmak uçlarını tutuşturduk biz ... Henüz daha fazlasını yapmış değiliz.</span></p>
<p><span class="font4" style="font-weight:bold;">O yüzden de elini bu topraklardan çekmeyecektir.&quot;</span></p>
<p><span class="font4" style="font-weight:bold;">“Angband'ı öfkeye ve gazaba boğmak değil mi zaten bizim amacımız, bizi sevindiren şey?&quot; dedi Tıirin. “Bu şartlar altında daha başka ne yapmamı bekliyorsun ki?&quot;</span></p>
<p><span class="font4" style="font-weight:bold;">“Senden ne beklediğimi gayet iyi biliyorsun,&quot; dedi Beleg. “Ama bu hususta konuşmama çoktandır engel oluyorsun. Şimdiyse lafımı&#160;bölme ve beni iyi dinle. Kalabalık bir askeri birliğe komuta eden kişi&#160;pek çok şeye gereksinim duyar: Öncelikle güvenli bir sığınağa, sonra&#160;da refaha ve işi savaşmak olmayan başka beşeri unsurlara. Eınri <sub>a</sub>l<sub></sub>tındaki asker sayısı kabardıkça onları doyurma zorunluluğu da beraberinde gelir ve çoğunlukla vahşi doğanın karşılayacağından fazladır&#160;bu ihtiyaç. Yiyecek bulma çabası da gizli kalma ilkesinin ihlal edilmesine yol açar. Amon Rüdh mevcudu belli sayıyı aşmayan bir birlik&#160;için ideal bir sığınak... Komutanın gözü ve kulağı yerine geçip çok&#160;geniş bir alanı kontrol altında tutmayı mümkün kılıyor. Ama düz bir&#160;arazinin ortasında tek başına yükselmesi ve çok uzaklardan dahi görünmesi bakımından kem gözlerin ilgisini çekmeye müsait bir yapısı&#160;olduğu ve onu kuşatmak için fazla bir orduya gerek duyulmayacağı&#160;da bir gerçek.&quot;</span></p>
<p><span class="font4" style="font-weight:bold;">“Ne olursa olsun, ben kendi adamlarımın komutanı olarak kalmayı yeğlerim,&quot; diyerek konuşmayı noktaladı Türin. “Bu uğurda ölmem gerekiyorsa da ölürüm. Burada bulunmakla Morgoth'un yolunu kapamış oluyorum, biz buraya konuşlandığımız sürece dosdoğru güneye inen yolu kullanamaz. Sırf bunun için Nargothrond bize minnettar kalmalı; hatta bazı ihtiyaçlarımızı gidermek için bize yardım&#160;da göndermeli.&quot;</span></p>
<p><span class="font4" style="font-weight:bold;">Aralarında geçen bir diğer kısa konuşmada, Beleg'in onun sahip olduğu gücün içerdiği zaaflara karşı yaptığı uyanlara şöyle karşılık verir Tı.iri<sub>n:</sub></span></p>
<p><span class="font4" style="font-weight:bold;">“Ben kendime ait, hüküm sürecek bir toprağım olsun istiyorum; ama o toprak burası değil. Burası güç toplamak için kullandığım bir yer&#160;sadece. Kalbim bir zamanlar babama ait olan Dor-L6min’e gitmemi&#160;buyuruyor ve günü geldiğinde oraya gideceğim.&quot;</span></p>
<p><span class="font4" style="font-weight:bold;">Diğer bir iddia ise Morgoth'un saldırılarına bilinçli olarak ara verdiği ve bu süre zarfında cılız akınlarla yetindiğidir; bu sayede, “kazandıkları kolay zaferler asilerin kibre kapılmasına ve kendilerine aşırı güven duyup savunmalarını farkında olmaksızın gevşetmelerine yol açacaktı, ki aynen öyle oldu.&quot;</span></p>
<p><span class="font4" style="font-weight:bold;">Amon Rüdh'a düzenlenen saldırının nasıl bir seyir izleyeceğini kararlaştırmak için yazılmış bir taslak metinde Andr6g tekrar karşımıza çıkar. Ancak saldırı anı gelip çattığında Tı.irin'e önceden dağın içinde keşfetmiş olduğu basamaklardan bahseder ve kaçış yolu olarak orayı kullanıp tepenin zirvesine&#160;çıkanlar içinde o da vardır. Orada pek çoklanndan daha yiğitçe dövüştüğü&#160;söylense de, nihayet bir Ork okuna hedef olup düşer ve böylece Mtm'in bedduası da gerçekleşmiş olur.</span></p>
<p><span class="font4" style="font-weight:bold;">Beleg'in esir düşen Türin'in izini sürerek yaptığı uzun yolculuk, Taur-nu-Fuin'de Gwindor'la karşılaşması, Türin'i kurtarması ve Türin'in elinde can vermesiyle ilgili </span><span class="font8">Silmarillion'da</span><span class="font4" style="font-weight:bold;"> anlatılanlara ilave edilebilecek tek bir an&#160;bile bulunmuyor. Gwindor'un üzerinde taşıdığı, etrafa mavi bir ışık yayan&#160;“Feanor Lambası&quot; ve bu lambanın öykünün başka bir versiyonunda oynadığı&#160;rol ile ilgili bu kitabın 88. sayfasındaki 2 numaralı nota bakınız.</span></p>
<p><span class="font4" style="font-weight:bold;">Babamın Dor-Lömin'in Ejder Miğferi ile ilgili olaylan Türin'in Nargothrond'da sürgünde geçirdiği döneme ve hatta daha da sonrasına taşımak istediği biliniyor; ama elimizdeki metinlere bakıldığında bu fikrin asla&#160;yazıya dökülemediği görülür. Mevcut versiyonlarda, Dor-Cüarthol'un, yani&#160;haydutların Amon Rûdh'taki sığınağının ortadan kaldınlmasıyla beraber&#160;miğfer de kayıplara karışır; fakat her nasılsa Nargothrond'a vardığı sırada&#160;miğfer yine Türin'dedir. Türin'i Angband'a sürükleyen Orkların miğferi de&#160;beraberlerinde oraya taşımış olması dışında bu gizeme açıklayıcı bir yorum&#160;getirmek zor; fakat Türin'in Beleg ve Gwindor tarafından kurtanlışıyla eşzamanlı olarak miğfer de Orklardan geri alındıysa bu hususa hemen oracıkta&#160;açıklık getirilmesi uygun olurdu.</span></p>
<p><span class="font4" style="font-weight:bold;">Yine bir kağıt parçası üstüne karalanmış bir diğer kopuk notta, “kimliğini ele vermesinden&quot; çekindiği için Türin'in Nargothrond'dayken miğferi giymekten kaçındığı belirtilse de, Tumhalad Savaşı'na giderken onu başına geçirdiği görülüyor (Nitekim, </span><span class="font8">Silmarillion'un</span><span class="font4" style="font-weight:bold;"> 442. sayfasında, Nargothrond'un&#160;silah depolarında dolaşırken gözüne çarpan Cüce elinden çıkma bu maskeyi&#160;giydiği anlatılır). Söz konusu not aşağıdaki pasajları içeriyor:</span></p>
<p><span class="font4" style="font-weight:bold;">Düşmanlan sırf miğferinin görüntüsü karşısında bile korkuya kapılıp önünden kaçtığı için, o ölümcül savaş alanından yara bere almadan çıkmayı başarmıştı. Böylelikle Türin başında Ejder-miğferi ile Nargothrond'a dönerken, Glaurung Türin'i o miğferin koruyucu tılsımından koparmak için (hem kendisi de miğferden çekindiğinden),&#160;Türin'in üzerinde kendisine benzeyen bir ejder figürü taşıyan bu miğferi giymekle efendisine olan bağlılığını ifade ettiğini öne sürerek onu&#160;alaya aldı.</span></p>
<p><span class="font4" style="font-weight:bold;">Türin'in buna cevabı ise şöyle olmuştu: “Bile bile yalan söylüyorsun. Bu figür asıl seni alaya almak için yapılmıştır; ve onu giyecek birisi bulunduğu sürece, bunu giyen kişinin elinden ölümünü bulacağın şüphesi yüreğini hiç rahat bırakmayacak.&quot;</span></p>
<p><span class="font4" style="font-weight:bold;">“Öyleyse kendisine farklı isimde bir efendi bulsa iyi olur,&quot; dedi Glaurung; “çünkü ben Hürin oğlu Türin'den korkmuyorum. Tam&#160;tersine, onun benden korktuğu aşikar. Çünkü maskesini çıkarıp da&#160;benimle yüzleşmeye dahi cesaret edemiyor.&quot;</span></p>
<p><span class="font4" style="font-weight:bold;">Gerçekten de, ejderin çevresine yaydığı dehşet öyle yoğundu ki, Türin miğferi çıkarıp da çıplak gözle ona bakmaya cesaret edemiyor, aksine, miğferin siperliğini yüzünü saklayacak şekilde iyice aşağı indiriyordu; konuşma süresince dikildiği yerde Glaurung'un ayakları hizasından başını kaldırmamıştı&#160;bile. Ancak ejderhanın bu son nüktesi üzerine gururu incinip öfkeye kapılarak ihtiyatı elden bırakmış ve miğferin siperliğini yukarı kaldınp Glaurung'la&#160;göz göze gelmişti.</span></p>
<p><span class="font4" style="font-weight:bold;">Başka bir notta ise, Morwen’in Doriath'ta bulunduğu sırada Ejder-miğferi'nin Tumhalad Savaşı'nda tekrar ortaya çıktığı haberini almasıyla beraber Mormegil'in aslında oğlu Türin'den başkası olmadığına ilişkin söylentinin doğruluğuna inandığı vurgulanır.</span></p>
<p><span class="font4" style="font-weight:bold;">Son olarak, Türin'in Glaurung'u öldürdüğü ve ejder son nefesini vermeden önce ona Nargothrond önlerinde kendisini alaya alırken söylemiş olduğu “farklı isimde bir efendi&quot; lafını aynen iade ederek karşılık verdiği sırada bu miğferi giymekte olduğuna dair bir yorum bulunduğunu, yalnız bunun&#160;öyküye yansıtılmadığını da söylemeden geçmeyelim.</span></p>
<p><span class="font4" style="font-weight:bold;">Türin'in Nargothrond’da izlenmesini istediği hareket tarzına Gwindor'un nasıl ve ne içerikte muhalefet ettiğine </span><span class="font8">Silmarillion'da</span><span class="font4" style="font-weight:bold;"> kısaca değinilmiş olup&#160;(sayfa 436-7), konuyla ilgili elimizde ayrı bir taslak daha bulunmaktadır.&#160;Yazınsal anlamda henüz son şeklini almamış olan bu taslağı şu şekilde aktarabiliriz:</span></p>
<p><span class="font4" style="font-weight:bold;">Gwindor kralın huzurunda yapılan konsey toplantılannda Türin'e hep karşı çıkıyor, bunu yaparken de geçmişte Angband'da&#160;bulunmuş ve Morgoth'un gücü ile güttüğü amaçlan yakından tanıma imkanı bulmuş olmasına dayanıyordu. “Kazanacağımız küçük&#160;zaferlerin bize sonuç anlamında pek bir getirisi olmaz,&quot; diye iddia&#160;ediyordu, “çünkü bu öncül çarpışmalar sayesinde Morgoth en yaman&#160;düşmanlarının cephenin hangi tarafına konuşlandığını öğrenecek ve&#160;bir dahaki sefere onları yok etmeye yetecek kadar kuvvet toplayıp&#160;o yöne yığacaktır. Elfler ve Edain halkı tüm güçlerini seferber etse&#160;bile, bu birleşik güç ancak Morgoth'un dalga dalga gelen akınlan-nın önünü kesmeye ve çatışmayı bir meydan savaşı olmaktan çıkarıp&#160;kuşatma havasına sokmaya yeter. Bu kuşatma uzun sürebilir, ta ki&#160;Morgoth kendisine karşı güçbirliği yapmış taraflardan birini koparıp&#160;böylesi bir birliğin ileride bir kez daha gerçekleşmesi ihtimalini ortadan kaldırana dek. Bana sorarsanız, Valar yardımımıza gelene kadar&#160;tek umudumuz, gizliliğimizi korumaktır.”</span></p>
<p><span class="font4" style="font-weight:bold;">“Valar ha!&quot; dedi Türin. “O Valar ki size sırt çevirdi ve insanları alaya aldı. Durum böyleyken, batıdaki sonsuz denizin ötesinden medet ummak neye yarar? Bizimle işi olan tek bir Vala var, o da&#160;Morgoth'un kendisi; onu tamamen alt edemesek bile, en azından&#160;yıpratmalı ve hedefine ulaşmaktan alıkoymalıyız. Küçük de olsa zafer her yerde zaferdir ve onun değeri peşi sıra yaşanacak olaylarla&#160;ölçülür diye bir kaide yok. Hem biz bu küçük gördüğünüz çabaları&#160;ortaya koymaz ve Morgoth'u durdurmak için hiçbir girişimde bulunmazsak, birkaç yıl içinde tüm Beleriand onun gölgesine boğulur ve&#160;işte o zaman sizi saklandığınız deliklerden tek tek çıkarmasına engel&#160;olamazsınız. Peki ya sonra ne olacak? Ne olacağını size söyleyeyim:&#160;Hayatta kalmayı başarabilen acınası bir avuç kişi Büyük Deniz'in&#160;kıyılarında kendilerine sığınacak bir koy bulmak üzere güneye ve&#160;batıya kaçacak, böylelikle de farkında olmadan Morgoth ile Osse'nin&#160;arasında sıkışıp kalacak. Hal böyleyken, her ne kadar sonuçları kısa&#160;ömürlü de olsa, kazanabileceğimiz kadar zafer kazanmaya bakalım&#160;derim; çünkü bizi bekleyen son her halükarda aynı. Gizlilikten bahsediyor ve tüm ümidimizin buna bağlı olduğunu söylüyorsun; ama&#160;Morgoth'un göndereceği her bir casusa ve izciye pusu kurup onları&#160;yakalayabileceğimize, hiçbirini es geçmeyeceğimize inanıyor musun? içlerinden biri bile Angband'a dönüp haber ulaştırmayı başarsa,&#160;Morgoth hayatta olduğumuzu ve dahası, saklandığımız yeri öğrenecektir. Hem size söyleyecek bir lafım daha var: Biz ölümlü insanların yaşam çizgisi siz Elflerinki kadar uzun olmadığı için, kaçmaktan&#160;veya teslim olmaktansa, hayatımızı savaş yolunda kaybetmek yeğdir. Hurin Thalion'un kahramanlığı takdire şayan; Morgoth onu yok&#160;edebildiyse bile yaptıklarının yarattığı etkiyi asla silemez. Batının&#160;Lordları bile onun yiğitliğini yüceltecek; hem Hurin Thalion Arda&#160;tarihinde ne Morgoth'un ne de Manwe'nin silebileceği bir yer çoktan&#160;edinmedi mi?&quot;</span></p>
<p><span class="font4" style="font-weight:bold;">“Bu anlattıkların, bizimkinin çok ötesindeki yüce bir boyutta meydana gelen şeyler,&quot; dedi Gwindor, Türin sözlerini bitirince. “Geçmişte Eldar arasında bulunduğun belli. Ama Morgoth ile Manwe'nin&#160;isimlerini bir arada andığına ve Valar'dan Elflerin ve insanların düşmanıymış gibi bahsettiğine göre, senin üzerine bir karanlık çökmüş;&#160;çünkü Valar hiç kimseyi küçük görmez, hele Ilüvatar'ın Çocukları'nı&#160;asla alay konusu yapmaz. Ayrıca, Eldar'ın beslediği ümitlerin hepsinden haberdar olduğun da söylenemez. Günün birinde Orta-Dünya'dan gelen bir habercinin gölgelerin arasından çıkıp Valinor'a</span></p>
<p><span class="font4" style="font-weight:bold;">ulaşacağı ve bunun sonucunda Manwe'nin onun ileteceği mesaja uyacağına, Mandos'un da merhamete geleceğine dair kehanet hepimizce bilinmektedir. Bu kehanet gerçekleşinceye kadar Noldor halkının tohumlarını ve beraberinde Edain'inkileri korumaya çalışmamız&#160;gerekmez mi? Cirdan'ın halihazırda güneydeki sahillerde gemiler&#160;inşa etmekte olduğunu da hatırlatınm size; ama sen gemiden veya&#160;denizden ne anlarsın ki? Sen yalnızca kendini ve kazanacağın anlık&#160;şan şöhreti düşünürsün, her birimizden de aynını yapmasını bekliyorsun; oysa biz kendimizden önce başkalarını düşünmeliyiz, çünkü&#160;herkes bizim gibi savaş alanlarında ölmeyi göze alacak güçte değil ve&#160;bize de onları savaştan ve yıkımdan korumak düşer.&quot;</span></p>
<p><span class="font4" style="font-weight:bold;">“Madem öyle, halen vakit varken onları gemilerinizin bulunduğu yere sevk edin,&quot; dedi Tılrin.</span></p>
<p><span class="font4" style="font-weight:bold;">“Cirdan'ın onları saklama imkanı bulunsa bile, şu an halkımızı yanımızdan ayırmamız söz konusu bile olamaz,&quot; dedi Gwindor. “Olabildiğince uzun süre bir arada kalmaya bakmalıyız, aksi halde&#160;ölüme davetiye çıkarmış oluruz.&quot;</span></p>
<p><span class="font4" style="font-weight:bold;">“Bu amaç doğrultusunda izlememiz gereken harekat planını ben çoktan önünüze serdim,&quot; dedi Tıirin. “Sınırlarımızı sonuna dek savunmak ve düşman yeterli gücü toplayana dek ona elden geldiğince&#160;sert darbeler indirmek: Sizin olabildiğince uzun süre bir arada kalmanız ancak bu yolla sağlanabilir. Aksi halde, miğferini başına geçirip kılıç kalkan kuşanarak düşmanın karşısına geçmek yerine, sizin&#160;önerdiğiniz gibi ormanın derinliklerine saklanıp kurt gibi avlanarak,&#160;sizden çok daha kalabalık olan düşmanı geri püskürteceğinizi mi&#160;umuyorsunuz? En azından Edain kadınlarının böyle düşünmediğine&#160;eminim. Erkeklerinin akın akın Nimaeth Amoediad'a gidişine engel&#160;olmamışlardı.&quot;</span></p>
<p><span class="font4" style="font-weight:bold;">“Sonuç olarak da o savaşın gerçekleşmemesi halinde çekeceklerinden katbekat fazla acı çekmişlerdi,&quot; dedi Gwindor.</span></p>
<p><span class="font4" style="font-weight:bold;">Finduilas'ın Tıirin’e duyduğu sevgi de bu taslakta daha derinlemesine işlenmektedir:</span></p>
<p><span class="font4" style="font-weight:bold;">Finarfin ailesinin tüm diğer fertleri gibi, Orodreth'in kızı Finduilas'ın da altın sarısı saçları vardı ve bu özelliğinden ötürü Tıirin'e kendi&#160;akrabalarını ve babasının Dor-Lömin'deki evinde geçirdiği çocukluk&#160;yıllarından aklında kalan kadınları hatırlattığından, Tıirin onu görmekten ve onun yakınında olmaktan giderek daha fazla hoşlanır olmuştu. Önceleri sadece Gwindor'la birlikte bulunduğu zamanlar kızı&#160;görebiliyordu; fakat sonradan, kız onunla baş başa kalabilmek için&#160;fırsat kollamaya ve Türin dışandayken tesadüf süsü verip onun yanına gitmeye başladı. Gezintileri sırasında yaptıklan sohbetlerde, Fin-duilas Tılrin'e ülkesi ve halkının yanı sıra o tarihe dek içlerinden çok&#160;azını ve o da nadiren görebildiği Edain hakkında sorular soruyordu.</span></p>
<p><span class="font4" style="font-weight:bold;">Bu sorular karşısında onu olabildiğince aydınlatmaya çalışan Türin, sadece kendi doğup büyüdüğü ülke ve de akrabalan hakkında&#160;isim vermekten kaçınıyor ve ona şu açıklamayı yapmakla yetiniyordu: “Lalaith adında bir kız kardeşim vardı, belki de ben takmıştım&#160;ona bu ismi; işte sen bana onu anımsatıyorsun. Ama Lalaith o tarihlerde altın sarısı saçlan rüzgarda dalgalanarak ilkbaharın yeşerttiği&#160;çayırlarda koşturan küçücük bir çocuktu henüz; hayatta kalmayı&#160;başardıysa, keder içinde yaşayan genç bir kadın olmuştur şimdiye&#160;belki. Oysa sen altın renkli yapraklan olan bir ağaç, bir kraliçe kadar&#160;mağnırsun; senin gibi bir kız kardeşim olsun isterdim.&quot;</span></p>
<p><span class="font4" style="font-weight:bold;">“Sen de bir kralın duruşuna sahipsin,&quot; dedi kız buna karşılık, “Fingolfin'in halkını yönetenlerden hiç eksiğin yok; ben de senin&#160;gibi bir erkek kardeşim olsun isterdim. Senin gerçek adının hiç de&#160;öyle söylediğin gibi Agarwaen olduğunu sanmıyorum, Adanedhel. O&#160;yüzden ben sana bundan böyle Thurin, yani Gizem diye hitap edeceğim.&quot;</span></p>
<p><span class="font4" style="font-weight:bold;">Bunu duymak Tılrin'i hayrete düşürdüyse de, şaşkınlığını belli etmeden sürdürdü konuşmayı: “Ne bu benim gerçek adım, ne de ben&#160;bir kralım; çünkü bizim krallanmız Eldar arasından seçilir ve ben&#160;Eldar'dan biri değilim.&quot;</span></p>
<p><span class="font4" style="font-weight:bold;">Gwindor'un kendisine olan dostluğunun giderek soğuduğu hissine kapılan Türin, başlarda Angband'da geçirmek zorunda kaldığı sürecin artığı olan üzüntü ve korku perdesinin arkadaşının üzerinden yavaş yavaş kalktığını gözlemlese de, şimdi Gwindor yeniden&#160;karamsarlığa sürükleniyormuş gibi geliyordu ona. ‘Konsey toplantısında onun telkinlerine kulak asmayıp kendi dediğimi kabul ettirdiğimden olsa gerek' diye aklından geçiriyor, yine de işin aslının böyle&#160;olmamasını ümit ediyordu. Çünkü ona her daim rehberlik etmiş ve&#160;acılanna merhem olmuş olan bu dosta sevgi ve merhamet besliyordu.&#160;Diğer taraftan, o günlerde Finduilas'ın çevresine yaydığı ışıltı da sönmeye yüz tutmuş, kızın yürüyüşü ağırlaşarak yüzü gülmez olmuştu;&#160;Türin'se buna Gwindor'un gelecekte yaşanması muhtemel olaylarla&#160;ilgili öne sürdüğü karamsar tablonun yol açtığı fikrine kapılıyordu.</span></p>
<p><span class="font4" style="font-weight:bold;">Işin aslı; Finduilas ciddi bir ikilem içindeydi: Bir yandan çok takdir ettiği Gwindor’a acıma duyup onun gözyaşlanna bir damla bile eklenti yapmaktan çekinirken, diğer yandan mantığı her ne kadar&#160;buna karşı çıksa da Türin’e olan aşkı her geçen gün kuvvetleniyor ve&#160;Beren ile Lüthien’i aklından çıkaramıyordu. Ama Türin hiç de Beren&#160;gibi değildi! Onun tam aksine, Türin kendisini küçümseyici hiçbir&#160;davranış sergilemiyordu ve görünen o ki, onunla birlikte olmaktan&#160;büyük mutluluk duyuyordu; yine de Finduilas Türin’in ona karşı sevgisinin kendi arzu ettiği türde olmadığını biliyordu. Bu adamın kalbi&#160;ve zihni çok uzaklara, mazide kalmış bahar mevsimlerinde ışıl ışıl&#160;akan nehirlere saplanıp kalmıştı.</span></p>
<p><span class="font4" style="font-weight:bold;">“Gwindor’un sözlerinin seni korkuya sürüklemesine izin verme,&quot; dedi Türin Finduilas’ın içine su serpmek amacıyla. “Angband’ın karanlığında esir tutulduğu dönemde çok acı çekmiş o; böylesine yiğit biri için boyunduruğa vurolmak ve zorla diz çöktürülmek kolay&#160;hazmedilir şeyler değildir. Teselli bulması ve kederi üzerinden atıp&#160;özüne dönmesi için daha çok zamana ihtiyacı var.&quot;</span></p>
<p><span class="font4" style="font-weight:bold;">“Bunun pekala farkındayım,&quot; dedi kız.</span></p>
<p><span class="font4" style="font-weight:bold;">“Ama biz ona bu zamanı kazandıracağız!&quot; dedi Türin coşkuyla. “Nargothrond dayanacak! Morgoth denen o alçak Angband sınırlan&#160;dışına bir daha asla çıkamayacak ve Doriathlı Melian’ın dediği gibi,&#160;bu topraklara ancak civarda yaşayan tebaası yoluyla etki etmeye çalışacak. Onun elinin birer parmağı olan bu uzantılan bir bir tutup&#160;keseceğiz ve böylece onu pençesini buralardan sonsuza dek çekmeye&#160;zorlayacağız. Nargothrond dayanacak!&quot;</span></p>
<p><span class="font4" style="font-weight:bold;">“Dediğin gibi olur belki,&quot; dedi Finduilas. “Belki gerçekten bunu başarırsınız ve Nargothrond direnmeyi sürdürür. Yine de kendine&#160;çok dikkat et, Adanedhel; sen savaşa gittiğinde içime bir fenalık çöküyor ve Nargothrond’un en değerli evladından yoksun kalmasından&#160;korkuyorum.&quot;</span></p>
<p><span class="font4" style="font-weight:bold;">Bu konuşmanın ardından Gwindor’un yanına giden Türin “Gwindor, sevgili dostum,&quot; diye girdi söze. “Görüyorum ki yeniden&#160;karamsarlığa gömülüyorsun, lütfen böyle yapma! Burada, sevdiklerinin arasında ve Finduilas’ın sevgi dolu elleri altında eski sağlığına ve&#160;neşene kavuşacaksın.&quot;</span></p>
<p><span class="font4" style="font-weight:bold;">Bu sözler karşısında hiçbir cevap vermeyen Gwindor, donuk bir suratla Türin’e bakmakla yetindi.</span></p>
<p><span class="font4" style="font-weight:bold;">Bunun üzerine, “Niçin bana öyle bakıyorsun?&quot; diye sormaktan kendini alamadı Türin. “Son zamanlarda bana her bakışında gözlerinde tuhaf bir anlam yakalıyorum. Seni bu kadar kendimden soğutacak&#160;ne yaptım? Konseyde senin tavsiyelerine karşı çıktığım doğru; ama&#160;bir adam doğru bildiği şeyi söylemeli ve inandığı fikirleri saklamayıp&#160;onların arkasında durmalıdır. Keşke ikimiz de aynı görüşte olsaydık;&#160;çünkü ben sana borçluyum ve bunu asla unutmayacağım.&quot;</span></p>
<p><span class="font4" style="font-weight:bold;">“Gerçekten mi?&quot; diyerek sessizliğini bozdu Gwindor. “Yaptıkların ve savunduğun kararlar yüzünden beni evimden ve yakınlarımdan kopararak mı ödüyorsun borcunu? Gölgen onların üzerine de düştü artık. Her şeyini senin yüzünden kaybetmiş olan ben, bunun&#160;için bir de sana minnet mi duymalıyım?&quot;</span></p>
<p><span class="font4" style="font-weight:bold;">Bu sözleri cevapsız bırakmayı tercih eden Türin, hem gösterilen sevgi hem de fikirlerine verilen değer bakımından kralın nezdinde&#160;sahip olduğu ayrıcalıklı konumdan dolayı arkadaşının kendisini kıskandığı ve çekemediği kanısına varmıştı.</span></p>
<p><span class="font4" style="font-weight:bold;">Bunu Gwindor'un Finduilas'a Türin'in gerçek kimliğini açıkladığı ve bu adama duyduğu aşktan dolayı kızı uyarma zorunluluğu hissettiği bir diğer&#160;bölüm izler ki söz konusu pasaj, büyük ölçüde </span><span class="font8">Silmarillion’da</span><span class="font4" style="font-weight:bold;"> bu konuyla&#160;ilgili yazılı olanlara (sayfa 440-443) dayanmaktadır. Fakat bu taslak metinde&#160;Finduilas'ın Gwindor'un uyarısına verdiği karşılık adı geçen kitaptakinden&#160;çok daha uzundur:</span></p>
<p><span class="font4" style="font-weight:bold;">“Senin gözlerinin önüne perde inmiş, Gwindor,&quot; dedi kız. “Burada ne olup bittiğinden haberin bile yok. Gerçeği senin yüzüne vurmakla bir değil iki kez utanca boğulmuş olacağım. Seni seviyorum, Gwindor, ama bu sevgim daha güçlü olmadığı için utanç duyuyorum; çünkü yüreğimde bir başkası için sana olan sevgimden daha&#160;yoğununu besliyorum ve bunun önüne geçemiyorum. Ben bu duyguya elimde olmadan kapıldım ve onu yüreğimden çıkarıp bir kenara&#160;koymak için uzunca süredir kendi kendimle mücadele veriyorum.&#160;Ama benim senin zaaflarına merhamet duyduğum gibi, sen de benim çektiğim acıyı anlamalısın; çünkü Türin beni sevmiyor ve asla&#160;da sevmeyecek&quot;</span></p>
<p><span class="font4" style="font-weight:bold;">“Sevdiğin kişiyi töhmet altında bırakmamak için bunları söylüyorsun,&quot; dedi Gwindor. “Madem sana aşk beslemiyor, neden gözleri hep seni arasın ve birlikte saatlerce oturup sohbet ettikten ve şakalaştıktan sonra bir sonraki buluşmaya yüdar birbirinize veda edip nihayet ayrıldığınızda yüzünde büyük bir mutluluk okunsun ki?&quot;</span></p>
<p><span class="font4" style="font-weight:bold;">“Çünkü onun duygularının da teselli edilmeye ihtiyacı var,&quot; diye cevap verdi Finduilas, “unutma ki o da pek çok yakınını kaybetti.</span></p>
<p><span class="font4" style="font-weight:bold;">Benzeşen çok yanınız var aslında. Peki ya zavallı Finduilas'a ne demeli? Ben sana karşı yeterince sevgi beslemediğimi gözlerinin içine bakarak itiraf etme yürekliliği göstermişken, butılan seni kandırmak&#160;için söylediğimi nasıl iddia edersin?&quot;</span></p>
<p><span class="font4" style="font-weight:bold;">“Kadınların böylesi bir konuda kolay kolay aldatmaca yapmayacağını biliyorum,&quot; dedi Gwindor. “Sevgi eksikliğini karşısındakine itiraf etmek de her kadının harcı değildir, bu konuda cesaretini kabul&#160;etmeliyim.&quot;</span></p>
<p><span class="font4" style="font-weight:bold;">“içinizde inanç bakımından diğerlerinin gerisinde kalan biri varsa, o da benim; ama bu irademin zayıf olduğu anlamına gelmez. Peki Angband'da yaşadığın süreçle ilgili söylentileri nasıl yorumluyorsun?</span></p>
<p><span class="font4" style="font-weight:bold;">Bizi beklediğini iddia ettiğin ölüm ve yıkımla ilgili kehanetlerin hakkında açıklaman nedir? En azından Adanedhel dünyamızın tarihinde iz bırakmak istiyor ve onun savaş meydanlarında edindiği mertebe&#160;önümüzdeki günlerde Morgoth'unkine erişirse hiç şaşma.&quot;</span></p>
<p><span class="font4" style="font-weight:bold;">“Çok gururlu biri olduğunu itiraf etmeliyim,&quot; dedi Gwindor.</span></p>
<p><span class="font4" style="font-weight:bold;">“Aynı zamanda merhametli de,&quot; diye ekledi Finduilas. “O henüz bunun farkında değil ama gün gelip de merhametin kalbini sızlata-bildiğini görünce bunu inkar etmeye çalışmayacaktır. Onun kalbini&#160;kazanmanın tek yolu belki de merhametini üzerime çekmekten geçi-yordur. Ama o bana hiç acıma duymuyor. Aksine, bakışlarını üzerime&#160;diktiği zamanlar, ancak bir anneye veya kraliçeye duyulacak cinsten&#160;bir hayranlık okuyorum gözlerinde!&quot;</span></p>
<p><span class="font4" style="font-weight:bold;">Eldar halkına has dikkatli gözlerle olayları irdeleyen Finduilas'ın tespitlerinde doğruluk payı pekala olabilirdi. Gwindor ile Finduilas&#160;arasında geçen bu konuşmadan habersiz olan Tıirin, kızın gün geçtikçe daha çok hüzne kapıldığını gözlemleyerek, ona karşı daha nazik davranmaya başlamıştı. Sonra bir gün Finduilas şöyle dedi ona:&#160;“Thurin Adanedhel, gerçek adını benden niye gizledin? Kimliğini öğrenirsem sana duyduğum saygıyı yitireceğimden mi korktun yoksa?&#160;Bana güvenmiş ve açık sözlü davranmış olsaydın, geçmişte çektiğin&#160;acıları çok daha iyi anlayabilirdim.&quot;</span></p>
<p><span class="font4" style="font-weight:bold;">“Bu söylediklerinle ne kastediyorsun?&quot; diye sordu Tıirin. “Gerçekte kimmişim ben?&quot;</span></p>
<p><span class="font4" style="font-weight:bold;">“Kuzeyın en büyük kumandanı, Hurin Thalion’un oğlu Tıirin'sin sen.&quot;</span></p>
<p><span class="font4" style="font-weight:bold;">Bunun sonrasında, gerçek kimliğini açığa çıkarmasından dolayı Tıirin'in Gwindor'u nasıl azarladığı, </span><span class="font8">Silmarillion'da</span><span class="font4" style="font-weight:bold;"> anlatılmıştır (sayfa 443).</span></p>
<p><span class="font4" style="font-weight:bold;">öykünün bu bölümünü Silmarillion’daki versiyona oranla çok daha eksiksiz tasvir eden başka bir pasaja daha ulaştık. (Tumhalad Muharebesi'ni ve Nargothrond'un yağmalanışını konu eden başka bir metne rastlamayız;&#160;Türin ile Ejderha'nın yüz yüze gelip konuştuğu kısım ise </span><span class="font8">Silmarillion’da</span><span class="font4" style="font-weight:bold;"> öyle&#160;kapsamlı anlatılır ki, bu sahneyle ilgili herhangi bir unsurun gözden kaçmış&#160;olması çok çok düşük bir olasılık.) Söz konusu pasajda Gelmir ve Arminas&#160;adlı Elflerin şehrin düşmesinden bir süre önce Nargothrond'a gelişi </span><span class="font8">Silmaril-</span><span class="font4" style="font-weight:bold;">lion'dakinden (sayfa 445) daha kapsamlı anlatılıyor. Bu iki Elfin daha önceki&#160;bir tarihte Dor-L6min'de bulunduklan sırada Tuor ile karşılaşmasını tekrar&#160;gözden geçirmek için, elinizdeki kitabın 14-15 numaralı sayfalanna bakınız.</span></p>
<p><span class="font4" style="font-weight:bold;">Baharın gelişiyle beraber Nargothrond önlerinde iki Elf göründü. Kendilerini Finarfin'in halkından Gelmir ve Arminas şeklinde tanıtan bu ikili, Nargothrond lorduna bir mesaj getirdiğini iddia ediyordu. Bunun üzerine Türin'in yanına götürülmek istenmişlerdi ki, Gelmir buna karşı çıktı: “Getirdiğimiz mesaj Finarfin oğlu Orodreth'e,&#160;ondan başkası ile konuşmayız.&quot;</span></p>
<p><span class="font4" style="font-weight:bold;">Orodreth yanlarına gelince “Lordum, biz aslen Angrod'un halkına mensubuz,&quot; diye başladı açıklamaya Gelmir. “Dagor Bragollach'tan&#160;sonra halkımızdan ister istemez koptuk ve ondan bu yana çok diyarlar gezdik. Son dönemde ise Sirion Deltası'nda, Clrdan'ın kavmi&#160;arasında ikamet ediyorduk. Günün birinde Clrdan bizi yanına çağırdı&#160;ve size bir mesaj iletmemizi buyurdu; çünkü dediğine göre Suların&#160;Efendisi Ulmo ona bizzat görünmüş ve Nargothrond'a yaklaşmakta&#160;olan büyük tehlike konusunda onu uyarmış.”</span></p>
<p><span class="font4" style="font-weight:bold;">Bu haber karşısında soğukkanlılığını koruyan Orodreth “Madem tehlike yaklaşıyor, bu kadar kuzeye gelme riskini neden göze aldınız?&quot; diyerek sorguladı onları. “Size verilmiş başka görevler olmasın&#160;sakın?&quot;</span></p>
<p><span class="font4" style="font-weight:bold;">O ana dek sessiz kalmayı yeğlemiş olan Arminas bu noktada söze girdi: “İşin aslı şu ki, lordum, Nimaeth'ten bu yana Turgon'un Saklı&#160;Krallığı'nı arıyoruz ama nafile; şimdiyse, bu arayış bize fazlaca vakit&#160;kaybettirdiği için, iletmekle yükümlü kılındığımız mesajı size geç&#160;ulaştırmış olmamızdan korkuyorum. Başlangıçta gerek gizliliği korumak gerekse hızla yol almak bakımından, Clrdan bizi gemiye bindirip sahil şeridine paralel bir yoldan göndermişti ve Drengist'te karaya&#160;çıkmıştık O kıyılarda yaşayan denizciler arasında geçmiş dönemde&#160;Turgon'un mesajlarını iletmek için onun yanından ayrılıp güneye&#160;inen ve orada kalan bazı kimseler vardı ve anayurtları hakkında açık&#160;vermeme çabasıyla ihtiyatlı konuşmalanndan hareketle, Turgon’un&#160;birçoklarının sandığının aksine güneyde degil, halen kuzeyde bir&#160;yerlerde ikamet ettiği sonucuna vardık. Ama ne yaptıksa, aradığımız&#160;şeye dair ne bir ipucuna ne de bir söylentiye rastlayabildik.&quot;</span></p>
<p><span class="font4" style="font-weight:bold;">“Turgon’u yana yakıla aramanızın ardında yatan sebep nedir?&quot; diye sordu Orodreth.</span></p>
<p><span class="font4" style="font-weight:bold;">“Çünkü söylenceye göre, Morgoth’a karşı en uzun süre direnen krallık onunki olacak,&quot; diye cevapladı Arminas. Bu ifadeyi kendi&#160;kenti açısından kötüye yoran Orodreth, duyduklanndan hiç hoşlanmamıştı.</span></p>
<p><span class="font4" style="font-weight:bold;">“O halde burada daha fazla zaman yitirmeyin,&quot; dedi umursamazca, “çünkü Turgon ile ilgili size verecek haberimiz yok. Ayrıca Nargothrond’un tehlike içinde olduğunu başkasından öğrenmeye de&#160;ihtiyacım yok.&quot;</span></p>
<p><span class="font4" style="font-weight:bold;">“Öfkelenmeniz yersiz, lordum,&quot; dedi Gelmir onu yatıştırmak istercesine. “Biz sadece sorularınıza dürüstçe cevap vermek istedik.&#160;Hem buraya kadarki yolculuğumuz süresince işinize yarayacağını&#160;düşündüğümüz pek çok bilgi de topladık, ne de olsa sizin gözcülerinizin gidebileceği en uç noktaların da ötesinden geliyoruz; Dor-Lomin topraklarında ve Ered Wethrin’in aşağısında kalan tüm diyarlarda mekik dokur gibi gezindik ve bu esnada bir yandan Düşman’ın&#160;hareketlerini gözleyerek Sirion Geçidi’ni araştırdık Orklar ve iblisten&#160;bozma diğer yaratıklardan oluşan devasa bir güruh o yöreye yığılmış&#160;durumda, Sauron’un Adası çevresinde de kötü güçlerden oluşan bir&#160;diğer kalabalık ordu toplanıyor.&quot;</span></p>
<p><span class="font4" style="font-weight:bold;">“Bunu biz de biliyoruz,&quot; dedi Türin, nihayet görüşmeye dahil olmak ister bir havada. “Eğer getirdiğiniz haber bundan ibaretse, oldukça bayat bir bilgi olduğunu söylemeliyim. Cirdan’ın mesajı bir anlam taşıyacaktıysa, bize çok daha önce ulaşmalıydı.&quot;</span></p>
<p><span class="font4" style="font-weight:bold;">“Biraz geç de olsa, lordum, mesajı kelimesi kelimesine size aktarmamıza izin verin en azından,&quot; dedi Gelmir Orodreth’e hitaben. “Suların Efendisi’nin uyansına kulak verin öyleyse! Çünkü kendisi,&#160;Tersaneci Cirdan’a aynen şunları söylemiştir: ‘Kuzeydeki kötülük Sirion pınarlarını lekeledi ve bu yüzden benim gücüm oradaki akarsulardan çekilmek zorunda kaldı. Ama ufukta daha kötüsü görünüyor.&#160;Nargothrond'un Efendisi’ne benden şu mesajı iletin: Kente açılan&#160;kale kapılarını kapat ve kimseyi dışarı bırakma. Kibrinin taşlarını gü-rüldeyerek akan nehre savur ki sinsice bekleyen kötülük içeri girecek&#160;yol bulamasın.”'</span></p>
<p><span class="font4" style="font-weight:bold;">Bu sözler karşısında asabı bozulan Orodreth, böyle durumlarda hep yaptığı gibi fikrini almak üzere Türin'e döndü. Fakat habercilere&#160;önyargıyla bakan ve güvenmeyen Türin biraz da alayla şöyle dedi:&#160;“Düşman'dan bu denli uzakta, güven içinde yaşayan Cırdan bizim&#160;başımızdaki dertleri nereden bilebilir ki? Bu tersaneciye tek tavsiyem&#160;başkasının işine bumunu sokmayıp kendi gemileriyle uğraşmasıdır!&#160;Eğer Sulann Efendisi bize gerçekten de öneride bulunmak istiyorsa,&#160;biraz daha açık konuşmalı. Aksi halde, içinde bulunduğumuz koşullarda yapacağımız en akılcı şey, güçlerimizi olabildiğince bir araya&#160;toplayarak, düşman bize henüz çok yaklaşmamışken cesurca onun&#160;üzerine gitmektir.&quot;</span></p>
<p><span class="font4" style="font-weight:bold;">Bunun üzerine Orodreth'e dönüp eğilerek onu selamlayan Gel-mir, “Ben bu mesajı size iletmekle görevimi yerine getirmiş oldum, lordum,&quot; dedikten sonra tam arkasını dönüp uzaklaşmak üzereyken, olduğu yerden kıpırdamayan Arminas sakin bir sesle Türin'e şu&#160;soruyu yöneltti: “Sen gerçekten de kulağımıza çalındığı gibi Hador&#160;Hanedam'na mı mensupsun?&quot;</span></p>
<p><span class="font4" style="font-weight:bold;">“Burada bana Agarwaen derler; diğer bir ismim ise Nargothrond'un Kara Kılıcı,&quot; dedi Türin. “Anlaşılan o ki, ketumlukta üstüne yok, dostum Arminas; Turgon'un gizli sığınağını bulamamanız isabet olmuş,&#160;yoksa kısa süre içinde bütün Angband bu sım öğrenirdi. Bir adamın&#160;taşıdığı isim sadece kendisini ilgilendirir ve Hürin'in oğlu ona ihanet&#160;edip onun yerini açığa vurduğunu öğrenecek olursa, Morgoth seni&#160;yakalayıp dilini dağlatsa, onun yapacakları yanında hafif kalır!&quot;</span></p>
<p><span class="font4" style="font-weight:bold;">Arminas Türin'in gazabı karşısında dehşete kapılırken, Gelmir araya girdi: “Hürin'in oğlunun yerini ele verecek değiliz, Agarwaen.&#160;Burada, her şeyin açıkça konuşulabileceği kapalı kapılar ardındaki&#160;bir konseyde değil miyiz hem? Arminas'ın bunu sormak istemesi, deniz kıyısında yaşayan herkesin Ulmo'nun Hador ailesinden olanlara&#160;büyük bir sevgi beslediğini bilmesinden ve Hürin ile kardeşi Huor'un&#160;bir dönem Saklı Krallık'ı ziyaret ettiğine dair bazılarının çıkardığı&#160;söylentilerden ileri geliyor.&quot;</span></p>
<p><span class="font4" style="font-weight:bold;">“Öyle olsaydı bile, Hürin bu bilgiyi hiç kimseyle paylaşmazdı, hele daha çocuk yaştaki oğluyla, asla,&quot; diye cevap verdi Türin. “Bu&#160;yüzden de, Arminas'ın bu soruyu sırf Turgon'un yerini öğrenme&#160;umuduyla bana sorduğu kanısında değilim. Böyle fesatlıklar güden&#160;habercilere güvenim yoktur benim.&quot;</span></p>
<p><span class="font4" style="font-weight:bold;">“Güvenini kendine sakla!&quot; dedi Arminas öfkelenerek. “Gelmir beni yanlış anladı. Bu soruyu sormamın sebebi, burada genel kabul&#160;gören bir noktaya inanmayışımdır; başka şekilde ifade etmek gerekir-</span></p>
<p><span class="font4" style="font-weight:bold;">se, senin -adın her neyse artık- Hador ailesinin diğer fertlerine hiç benzemeydin.&quot;</span></p>
<p><span class="font4" style="font-weight:bold;">“Sen onlan nereden tanıyorsun ki?&quot; dedi Türin bu kez.</span></p>
<p><span class="font4" style="font-weight:bold;">“Hürin’in kendisini görmüşlüğüm var,&quot; diye yanıtladı bu soruyu Arminas. “Ondan önce de babasını ve daha da eski kuşak atalannı&#160;tanıma şerefine ermiştim. Dor-L6min'in terk edilmiş topraklannda&#160;ise Hürin'in kardeşi Huor'un oğlu Tuor ile karşılaşmıştım ve o, senin&#160;tam aksine, atalanna tıpatıp benziyordu.&quot;</span></p>
<p><span class="font4" style="font-weight:bold;">“Olabilir,&quot; dedi Türin, “ama ben şu güne dek Tuor'dan bahsedildiğini hiç duymadım. Saçım altın sansı değil de koyu renk olduğu için utanç duyacak da değilim aynca. Kabul edersiniz ki, babasından&#160;ziyade annesine çeken ilk oğul da ben değilim; Beor ailesine mensup olması itibariyle Beren Camlost ile aynı kanı paylaşan Morwen&#160;Eledhwen’dir annem.&quot;</span></p>
<p><span class="font4" style="font-weight:bold;">“Benim dikkat çekmek istediğim şey altın sansı ile siyah arasındaki farklılıktan çok öte,&quot; dedi Arminas. “Asıl vurgulamaya çalıştığım, Tuor da dahil olmak üzere Hador ailesine mensup olanlann genel tavnnın ve davranış şeklinin seninkinden çok farklı oluşu. Onlar kibar insanlardır ve başkasının fikrini paylaşmasalar bile onu dinlemesini bilirler, Batının Lordlan'na saygıda da kusur etmezler. Fakat&#160;öyle görünüyor ki sen yalnızca kendi bildiğini okuyorsun ve ancak&#160;kılıcına fikir danışıyorsun; üstelik çevrendekilere tepeden bakan bir&#160;konuşma tarzın var. Sana diyeceğim şudur ki, Agarwaen Mormegil,&#160;böyle davranmaya devam edersen, kaderin Hador veya Beor ailelerinin bir ferdinin bulmayı umacağından çok daha farklı bir sona götürür seni.&quot;</span></p>
<p><span class="font4" style="font-weight:bold;">“Kaderimin şu ana dek benim için çizdiği yol başkalannınkinden hep farklı oldu zaten,&quot; diye yanıtladı Türin onu. “Babamın sergilemiş&#160;olduğu cesaret yüzünden gerçekten de Morgoth’un hiddetini üzerime çekmem gerekecekse -ki öyle olacak gibi görünüyor- kendisini&#160;krallann yakını gibi lanse ettiği halde yeri yurdu olmaksızın ortada&#160;gezinen bir serserinin alaylanna ve uğursuz kehanetlerine katlanacak&#160;değilim herhalde? Size tavsiyem, Büyük Deniz’in güvenli kıyılanna&#160;bir an önce geri dönmenizdir.&quot;</span></p>
<p><span class="font4" style="font-weight:bold;">Böylece Gelmir ve Arminas oradan aynlıp yeniden güneye yöneldi. Türin’in tüm alaylanna rağmen, yakınlanyla omuz omuza çarpışmaya atılmak üzere seve seve orada beklerlerdi beklemesine;&#160;sırf Cırdan Ulmo’nun talimatı gereği mesajı vaktinde yetiştirip yetiştirmediklerini öğrenmek ve Nargothrond’un verdiği cevabı duymak&#160;üzere onlara geri gelmelerini tembihlediği için dönüş yoluna çıkmışlardı. Bu arada, habercilerden duyduğu şeyler Orodreth'in karamsarlığa kapılmasına sebep olmuş, Türin'in ruh hali ise tümden bozulmuştu; habercilerin ilettiği tavsiyelere uymaya katiyen yanaşmıyor,&#160;kente girişi sağlayan büyük köprüyü yıkıp halkı Nargothrond içinde&#160;kalmaya mahkûm etme fikrini -ki Ulmo'nun gönderdiği mesajdan&#160;çıkarsadıkları bundan ibaretti- ise aklı almıyordu.</span></p>
<p><span class="font4" style="font-weight:bold;">Nargothrond'a acil bir mesaj iletmekle görevlendirilen Gelmir ile Arminas'ın Cırdan tarafından hangi gerekçeyle ta Drengist Halid'ne dek sahil boyunca&#160;ilerlemek zorunda bırakıldığına hiçbir metinde açıklık getirilmemektedir.&#160;Gerçi Arminas bunun gizliliği korumak ve hızlı yol almak açısından gerekli&#160;görüldüğünü öne sürer, fakat Narog Nehri izlenerek güneyden kuzeye yol&#160;alınsa gizliliği korumanın çok daha garanti olacağı tartışılmaz. Cırdan'ın&#160;Ulmo'nun talimatı uyarınca (bu sayede iki Elfin Dor-Lömin'de Tuor ile karşılaşmasını ve ona Noldor Kapıları'na ulaşmakta rehberlik etmesini sağlamak&#160;için) böyle bir rota çizdiği düşünülebilirse de bu durum hiçbir pasajda vurgulanmıyor.</span></p>
<p><span class="font5" style="font-weight:bold;">İKİNCİ BÖLÜM</span></p>
</body>
</html>