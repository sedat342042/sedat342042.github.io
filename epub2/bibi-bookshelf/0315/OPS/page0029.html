<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>Dslâmın reisleri ve halkın efendileridir. Vefatımdan sonra üç gün meşveret etsinler ve dördüncü gün halife mutlaka tayin edilsin... Bu arada namazı Sahiyb-i Rumî kıldırsın... Oğlum Abdullah da, halifeliğe seçilmemek şartiyle, meşverete katılsın. Talha da bu dâvada rey ortağınızdır. Şu anda uzaklarda bulunduğu için üç gün zarfında gelirse reye katılsın. Gelmezse siz kararınızı verin!.. Halifeliğin Osman ve Ali'den birinde karar kılacağını umuyorum. Osman seçilirse ne iyi; yumuşak ve mülayimdir. Ali seçilirse latifeye istidadı olmasına rağmen hak yolundan şaşmaz. Eğer Saad halife olursa, ehildir. Başkası olursa Saad'dan yardım dilesin... Ben Saad'ı Kûfe'den, zaaf veya hiyânet gösterdiği için azletmedim. </p>
<p>Sonra Medinelilerden Ebû Talha Hazretlerine hitap etmişti: "- Ey Ebû Talha! Allah çok defa Müslümanları sizinle aziz etmiştir. Şimdi de Müslümanlara hizmetini esirgeme! Medinelilerden elli kişi al ve Mekke büyükleri Halifeyi seçinceye kadar hangi evde bulunacaklarsa oranın kapısını tut! Bir karışıklık olmasın!" </p>
<p>Mikdad bin-i Esvede: 67 </p>
<p>"- Beni mezarıma koyup üstümü örtün, sonra meşveret hey'etini toplayın ve içlerinden biri Halife seçilinceye kadar bir yere ayrılmayın!" </p>
<p>Sahiyb-i Rumiye: "- Sen de üç gün namaz kıldır ve meşveret heyetini kolla! Eğer beşi ittifak edip de biri muhalif kalırsa, muhalif kalanın başını vur! Eğer üçünün verdiği karardan öbür üçü razı olmazsa, Abdullah'ı hakem tâyin et! Buna da razı olmazlarsa Avf oğlu Abdurrahman hangi tarafta ise o tarafa bağlanınız!" </p>
<p>Ömer, toprakta, kâinatın tacı yanında mevkiini bulduktan sonra, emir alanlar, şûrayı topladı. Ebû Talha da Ensardan elli adam vasıtasıyla kapıya nöbetçiler koydu ve herhangi bir kargaşalığa engel oldu. </p>
<p>O sırada Amr bin-ül-As ile Mugiyre gelip meşveret evinin kapısında durmaya başladılar. Saad bunlara şiddetle bağırdı: </p>
<p>- Kapının önünde ne bekliyorsunuz? Müslümanlara biz de şûraya iştirak ettik, demek için mi? Haydi gidin! </p>
<p>Bu hal halk arasında hayli dedikodu çalkantıları doğurdu. Vaziyeti tehlikeli gören Talha ihtarcılara hitap etti: </p>
<p>-  Siz içeriye girin, meşveret etmeye bakın! Buraya memur benim! Ben onları savarım. Ömer'in ruhunu kabzeden Allah üzerine yemin ederim ki, üç günden fazla bekleyecek değilim... Bu müddet içinde işi neticelendirmenizi istiyorum! Yoksa beni bir daha bulamazsınız! </p>
<p>Meşveret heyeti, uzun uzadıya müzakere ettikten, ince eleyip sık dokuduktan sonra ittifakla Osman'ı halife seçti. Biy'at ettiler. Herkes de biy'at etti. </p>
<p>Meşveret meclisi âzasından Talhâ, biy'at işi bittikten sonra gelmişti. Haber verdiler. </p>
<p>68 Sordu: - Bütün kureyş biy'at etti mi? - Evet... </p>
<p>Talha, Osman'ı gördü: Osman ona: - Sen hürsün, dedi; istersen biy'at et, istersen... - Herkes biy'at etti mi? </p>
<p>- Evet... - Öyleyse ben de biy'at ediyorum. MEMURLAR </p>
<p>Haya, edep, hilim ve yumuşaklık âbidesi Osman, Halife... Ömer'in tayin ettiği bütün memurları yerinde tuttu. Yine Ömer'in vasiyeti gereğince Saad Bin-i Ebî Vakkas Hazretlerini yeni bina edilen Kûfe'ye tâyin etti. </p>
</body>
</html>
