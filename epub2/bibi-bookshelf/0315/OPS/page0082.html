<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>Ebû Zer aynı hareketi iki kere tekrarladıktan, iki kere daha dövüldükten ve kurtarıldıktan sonra kabilesinin yanına gitti ve Hicretin Altıncı yılına kadar orada kaldı. Bu yüzden, Bedr, Uhut, Hendek gazalarında bulunamadıysa da sonrakilerde Allah Resulünün yanlarından ayrılmadı... </p>
<p>Bir seferde Ebû Zer Hazretlerinin devesi, gayet zayıf olduğu için yolda kakılıp kalmış ve Ebû Zer devenin yürümeyeceğini anlayınca, eşyası sırtında, yaya olarak ordunun arkasına düşmüştü... </p>
<p>Bir köşede yalnız başına otururken Allanın Resulü kendisini gördüler ve dediler: "- Allah Ebû Zer'e acısın ki, o, yalnız yaşar ve yalnız ölür ve yalnız haşr olunur!" Biy'atinde, kendisine ne kadar acı söz söylerse söylesinler, lisanını muhafaza edeceğine, dilini doğruda kullanacağına ve asla yalan söylemeyeceğine söz vermişti. Ömrü boyunca bu ahdine sadık kaldı. </p>
<p>Bu bakımdan Allah'ın Resulü buyurdular: "- Dünya'ya Ebû Zer'den daha doğru kimse gelmedi." Hazret-i Ebû Bekir'in vefatından sonra Şam'a göçtü ve orada Hazret-i Osman'ın halifeliği zamanına kadar kaldı... </p>
<p>Züht ve takva alâkasını ifrata vardırdığı için bir günlük nafakasından ziyade mal biriktirmezdi. Sade kendisi böyle yap- </p>
<p>199 1  makla kalmaz, halkı da aynı tarzda harekete davet ederdi. Bu hali bazı zenginler nazarında o kadar rahatsız edici oldu ki, nihayet onu başka bir yere göndermesi için Şam Valisine şikâyet ettiler. </p>
<p>Vali Ebû Zer'in bu halini tecrübe etmek için bir oyun düşündü: Ebû Zer'e bir kese içinde bin altın gönderdi. Ebû Zer, bu parayı hemen fakirlere dağıttı ve kendisine bir dirhem bile alı-komadı. </p>
<p>Ertesi günü valinin adamı gelip Ebû Zer'in kapısını çaldı: - Dün sana getirdiğim altınlar meğer başkasına gidecekmiş... Yanlış getirmişim... Aman, onları bana iade et, ve beni efendimin şerrinden kurtar! </p>
<p>Ebû Zer, gayet sakin cevap verdi: -  Ayol, ben onların hepsini birden sadaka ettim; kendime bir dirhem bile ayırmadım. Mademki böyle imiş; bana üç gün mühlet verin de bu parayı tedarik edip iade edeyim. </p>
<p>Hicretin 32'nci yılında o köyde vefat etti. Vefat tarzı son derece esrarlıdır: </p>
<p>Ebû Zer hastayken bir gün kızına diyor ki: -  Kızım, dışarı çık da bak, bir takım yabancı kimseler görecek misin? Kızı çıkıp bakmıyor ve hiçbir kimse görmediğini söyleyince babasından şu karşılığı alıyor: - Demek ki, henüz ölüm vaktim gelmemiş... Benim cenazemde salihlerden bir topluluk bulunacak... Geldikleri vakit onlara bu koyunu ikram et ve yemek yemeden gitmemelerini söyle! </p>
<p>Kızı koyunu kesip temizledikten ve ateşe koyduktan sonra Ebû Zer yine soruyor: 200 </p>
<p>- Git bak, gelen var mı? Kız çıkıp bakıyor ve şu haberi getiriyor: - Baba üç beş kişi bize doğru geliyor! Kırda tek başına eve doğru gelen esrarlı adamların haberini alınca Ebû Zer: - Beni kıbleye karşı çevir! </p>
<p>Diyor ve son anını şu kelimelerle kapatıyor: - Allanın ismiyle ve Resulünün Milletinden olarak... Kızı dışarıya çıkıp, gelen misafirleri karşılıyor ve babasının biraz evvel ruhunu teslim ettiğini haber veriyor. </p>
<p>Aralarında meşhur fakihlerden Abdullah Bin Mesut ve Malik-ül-Ester bulunan ondört kişi Ebu Zer'i gaslediyorlar, kefenliyorlar ve namazını kılıp nur pınltılariyle kıvılcımlanan mezarına gömüyorlar. O zaman Abdullah Bin Mesud, Allah Resulünün gerçekleşen mucize çapındaki hadîsini tekrarlıyor: </p>
</body>
</html>
