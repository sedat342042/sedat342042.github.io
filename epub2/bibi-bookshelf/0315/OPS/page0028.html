<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>Rûkiyye Hazretleri, Osman ile Habeşistan hicretine katıldı, sonra Medine'ye geldi ve Bedir muharebesi olurken Medine'de vefat etti. Ümm-ü Kelsum Hazretleri de, kız kardeşinden sonra Medine'de Osman'ın zevcesi oldu ve bir yıldan az bir müddet Osman'ın zevceliğinde kaldı, çocuk doğurmadan ebediyet âlemine göçtü. </p>
<p>Osman bundan sonra, bir çok izdivaç yapmış ve erkek ve kız olarak onaltı çocuk sahibi olmuştur. CEFA </p>
<p>Müslüman olduktan sonra o da kabilesinin ve aile kolunun türlü cefalarına göğüs gerdi ve hak yolundan kıl kadar dönmedi. </p>
<p>Amcası Osman'ın Müslüman olduğunu duyunca kendisini bir direğe bağlıyor ve dövüyor: - Eski dininden dönüp yenisine bağlandığın için işte seni bu direğe bağlıyorum. Tekrar atalarının dinine dönmedikçe salıvermem! </p>
<p>Osman: -  Vallahi, diyor; ben, hak ve hakikat dinini asla bırakmam! Elinden ne gelirse ardına koyma! Ve günlerce bu çileye dayanan genç müminin gönül sağlamlığı önünde ihtiyar amca, Osman'ı salıvermekten başka bir şey yapamıyor. </p>
<p>KUYU Habeşistan'a hicret eden Müslümanların başı, dört büyük Halifeden üçüncüsü, cennetle müjdelenen on kişiden biri... </p>
<p>Son derece zengin... Kerem, cömertlik, haya ve edep başlıca farikaları... Malını Allah yolunda harcadı. </p>
<p>65 Belli başlı bir yerde kuyu açanın cennetlik olacağına dair bir hadîs üzerine hemen servetini dökerek kuyular açtırmaya başladı. </p>
<p>Şöyle: Bir yahudinin kuyusu vardı. Yahudi bu kuyudan gayet yüksek fiyatla su satıyordu. Osman yahudiye baş vurarak kuyunun yansını on iki bin dirhem karşılığında satın aldı ve teklifte bulundu: - Yâ bir gün sen, bir gün ben, nöbetleşe su çekelim, yahut kuyunun öbür yarısını da bana sat! Eğer satmazsan ben nöbetimde bir kova yerine iki çekerim. </p>
<p>Yahudi nöbetleşe çekmek yolunu tercih etti. Fakat müs-lümanların iki misli su çektiklerini görünce kuyunun öbür yarısını da sekiz bin dirheme satmaya mecbur oldu. </p>
<p>TEBÜK Tebük Gazasına çıkılacağı sırada Sahabîlerin çoğu piyade ve sefer malzemeleri eksik... Allah'ın Resulü buyurdular: </p>
<p>"- Askerin zorluğunu kolaylaştıranlara ve onları teçhiz edenlere cennet..." Osman, hemen üçyüz deve ile bin dinar verdi. </p>
<p>GAZALARDA Bedir ve bir iki gazadan başka bütün cenklerde, Allah Resulünün yanında... Bedir Gazasına katılamayışı, hasta bulunan zevcesi Peygamber kızı Rûkiyye hazretlerinin yanında kalışı yüzünden... Kâinatın Efendisi emir buyurmuşlardı: </p>
<p>"- Sen Rûkiyye'nin yanında kal; öbür gaziler gibi sevap kazanırsın." 66 </p>
<p>I Dştirak etmediği bir iki gazada, ya elçi olarak başka bir yere gönderilmiş, yahut da Büyükler Büyüğüne vekil olarak Medine'de bırakılmıştır. </p>
<p>HALDFE Ömer'in Allah Resûlünce cennetlik olduklarına şehadet edilen altı kişilik hey'ete havale ettiği halife tâyini işi kolay olmadı. </p>
<p>Ömer şöyle vasiyet etmişti: "- Halife seçimini Allah Resulünün değerlendirdiği altı zata havale ediyorum. Onlar aralarında görüşecek... Kimi seçerlerse onu kabul ediniz! Ali, Osman, Saad, Abdurrahman ve Zübeyir, </p>
</body>
</html>
