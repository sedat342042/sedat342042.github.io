<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 id="id_Toc388951288" class="block18">DEVLETLERARASI<br class="calibre1"/>DOSTLUK İLİŞKİLERİ</h2>
	<p class="block19">Torakansi Devletinin Başbakanlık dairesinde bir salon. Torakansi Başbakanı, Dışbakanı, Genelkurmay Başkanı, Diyanet İşleri Başkanı ve başkaları.) </p>
	<p class="block19">Torakansi Dışbakanı - Sayın Başbakan'ım, maruzatıma ek olarak, özellikle şu noktayı da belirtmek isterim ki, memleketimiz aleyhinde tahriklerini gittikçe artırmakta olan Hopantomola'nın son günlerde sınırlarımıza yakın bölgelerde büyük askeri yığınaklar yapmakta olduğunu haber almış bulunuyoruz. Torakansi'nin ebedi ve ezeli düşmanı olan Hopantomola Kralı'nın memleketimiz aleyhinde emeller beslemekte olduğuna artık hiç şüphe yoktur. </p>
	<p class="block19">Torakansi Başbakanı - Vay inek vay!.. Demek, topraklarımızda gözü var ha!.. </p>
	<p class="block19">T. Dışbakanı - Evet, gözü var... </p>
	<p class="block19">T. Başbakanı - Gözü çıksın! </p>
	<p class="block19">T. Dışbakanı - Gözü çıksın! </p>
	<p class="block19">T. Başbakanı - Buna karşı ne gibi tedbirler düşünüldü? Genelkurmay Başkanı neler düşünüyor? </p>
	<p class="block19">T. Genelkurmay Başkanı - Sınırlarımız boyunca tahkimatımızı pekiştirdik. </p>
	<p class="block19">T. Başbakanı - İyi yapmışız. Başka? </p>
	<p class="block19">T. Gnkur. Bşk. - Merkezdeki kuvvetlerimizi sınır boyuna gönderdik. </p>
	<p class="block19">T. Başbakanı - İyi yapmışız. Başka? </p>
	<p class="block19">T. Gnkur. Bşk. - Yeniden iki kurayı daha askere aldık. </p>
	<p class="block19">T. Başbakanı - İyi yapmışız. İyi ama, ne gibi siyasi tedbirler aldık? Dışişleri bakımından tedbirlerimiz nedir? </p>
	<p class="block19">T. Dışbakanı - Yüksek müsaadenizle arz edeyim Başbakan'ım. Son derecede ciddi tedbirler düşünmüş bulunuyoruz. Hopantomola Kralı... </p>
	<p class="block19">T. Başbakanı - Olmaz olsun... </p>
	<p class="block19">T. Dinişleri Başkanı - Aamiiin! En yakın zamanda geberir inşallah... Aamiiin! </p>
	<p class="block19">T. Başbakanı - Peki, ne olmuş o namussuza? </p>
	<p class="block19">T. Dışbakanı - Hopantomola Kralı, üç gün sonra seksen dört yaşına basıyor. </p>
	<p class="block19">T. Başbakanı - Dünyaya kazık çaktı alçak... Geberemedi bir türlü... </p>
	<p class="block19">T. Dışbakanı - Seksen dört yaşına girmesi münasebetiyle bir tebrik telgrafı göndermeniz, devletlerarası protokol kuralları gereğince uygun olur kanısındayım. Yüksek onayınıza sunarım Başbakan'ım. </p>
	<p class="block22">T. Başbakanı - Güzeeel, yerinde bir tedbir. </p>
	<p class="block19">T. Dışbakanı - Telgraf yazıldı, hazır efendim... </p>
	<p class="block19">T. Dışbakanı (Okur) - "Samajeste Dördüncü Madragan, Hopantomola Kralı, Majestelerinin dünyaya teşriflerinin seksen dördüncü yıldönümü münasebetiyle..." </p>
	<p class="block19">T. Başbakanı - "Münasebetsizliğiyle" demek daha </p>
	<p class="block19">doğru olur ya... </p>
	<p class="block19">T. Dinişleri Başkanı - Hiç şüphesiz... </p>
	<p class="block19">T. Dışbakanı (Okur) - "... münasebetiyle, her iki dost ve kardeş memleketlerimiz için bu mutlu olayı, gerek şahsım adına ve gerekse Başbakanı bulunduğum Torakansi adına kutlarken..." </p>
	<p class="block19">T. Başbakanı - Oraya bir "candan" ekleyiniz, daha iyi olur. </p>
	<p class="block19">T. Dışbakanı (Okur) - "... candan kutlarken, zatıfahimânelerinin saltanatlarının devamını ve Hopantomola milletinin..." </p>
	<p class="block19">T. Başbakanı - "Dost" diye ekleyiniz... </p>
	<p class="block19">T. Dışbakanı - Başüstüne... (Okur) "... dost Hopantomola milletinin ebediyyen payidar olması dileğimi ve bu özden duygularımın lütfen kabulünü dilerim. Torakansi Başbakanı Fosika." </p>
	<p class="block19">T. Başbakanı - Güzel. Bir gramer yanlışı yok ya... </p>
	<p class="block19">T. Dışbakanı - Oğluma da gösterdim efendim, yokmuş... Oğlum, gramerden pekiyiyle geçti sınıfını efendim. </p>
	<p class="block19"><span class="calibre4">T. Başbakanı - Noktalar, virgüller yerinde ya...  </span></p>
	<p class="block19">T. Dışbakanı - Yerinde hepsi, hiç merak etmeyin... </p>
	<p class="block19">T. Başbakanı - Aman yerinde olsunlar da... Öyleyse getirin imzalayayım. (îmzalar. ) Acaba bu tedbirler sizce yeter mi? </p>
	<p class="block19">T. Dışbakanı - Bu arada, Hopantomola Kralı'nın vücudunu ortadan kaldırmak için... </p>
	<p class="block19">T. Başbakanı - Araya "pis" diye ekleyiniz! </p>
	<p class="block19">T. Dışbakanı - Evet, pis vücudunu ortadan kaldırmak için gerekli suikast hazırlıklarımızı da yapmış bulunuyoruz... </p>
	<p class="block19">T. Başbakanı - Aaaa, bak bu çok güzel işte... </p>
	<p class="block19">(Hopantomola Devletinin Kral Sarayında bir salon. Kral, Hariciye Nazırı, Harbiye Nazırı, Diyanet İşleri Nazırı ve başkaları.) </p>
	<p class="block19">Hopantomola Hariciye Nazırı - Zatıfahimânelerine daha önce de arz etmiş olduğum üzere, Torakansi'nin savaş hazırlıkları artmıştır. Torakansi Başbakanı'nın düşmanca politikası anlaşılmış bulunuyor. </p>
	<p class="block19">Hopantomola Kralı - Vay dürzü vaay, vay sütü bozuk hergele vaaay!.. </p>
	<p class="block19">H. Diyanet Nazırı - Evet efendimiz... </p>
	<p class="block19">H. Kralı - Neye evet? </p>
	<p class="block19">H. Dn. Nazırı - Buyurduğunuz gibidir Haşmetmeap!.. </p>
	<p class="block19">H. Kralı - Buna karşı ne gibi tedbirler alındı?.. </p>
	<p class="block19">H. Hrc. Nazırı - Arz edeyim efendimiz. İlk iş olarak, Torakansi Başbakanı'nın seksen dördüncü yaş gününüz için gönderdiği kutlama telgrafına bir cevap hazırladık. Müsaade-i devletleri olursa okuyayım efendimiz... </p>
	<p class="block19">H. Kralı - Okunsun! </p>
	<p class="block19">H. Hrc. Nazırı – Baş üstüne efendimiz... (Okur) "Ekselans Fosika, Torakansi Başbakanı. Yaş günüm münasebetiyle göndermek lütfunda bulunduğunuz tebrik mesajından..." </p>
	<p class="block19">H. Kralı - Araya "pek nazik" diye ekleyiniz! </p>
	<p class="block19">H. Hrc. Nazırı (Okur) - "... pek nazik tebrik mesajından çok mütehassis olduğumu arz ederken memleketlerimiz..." </p>
	<p class="block19">H. Kralı - "Dost" demelisiniz... </p>
	<p class="block19">H. Hrc. Nazırı (Okur) - "... dost memleketlerimiz arasındaki kardeşlik ve kader birliğinin..." </p>
	<p class="block19">H. Kralı - "Tarihi" desenize... </p>
	<p class="block19">H. Hrc. Nazırı – Baş üstüne efendimiz... (Okur) "... dost memleketlerimiz arasındaki tarihi kardeşlik ve kader birliğinin devamını bütün kalbimle temenni ederken, milletlerimiz arasındaki bu iyi münasebetlerin devamı için sarf ettiğim gayretlerden şeref duyduğumu bildirir ve bu mutlu vesile ile gerek şahsınıza ve gerekse şahsınızda en mükemmel temsilcisini bulmuş olan dost ve kardeş Torakansi milletine şükran duygularımı..." </p>
	<p class="block19">45 </p>
	<p class="block19">H. Kralı - Derin, derin!.. Şükran duyguları daima derin olacak! </p>
	<p class="block19">H. Hrc. Nazırı – Baş üstüne Haşmetmeap. (Okur) "... derin şükran duygularımı arz ve iblağ ile kesb-i şeref eylerim. Hopantomola Kralı Dördüncü Mad-ragan." </p>
	<p class="block19">H. Kralı - Verin, imzalayayım... Siz bu siyasi tedbirleri yeter buluyor musunuz? </p>
	<p class="block19">H. Hrc. Nazırı – On beş gün sonra Torakansi'nin kurtuluşunun yirminci yıldönümüdür... </p>
	<p class="block19">H. Kralı - Kurtulamaz olaydılar... </p>
	<p class="block19">H. Hrc. Nazırı - Bu münasebetle bir tebrik mesajı hazırladık efendimiz. </p>
	<p class="block19">H. Kralı - Güzeeel... Tabii "Halisane" duygularımdan, Torakansi alçaklarının dünya barışına yaptıkları unutulmaz hizmetlerden de söz ettiniz... </p>
	<p class="block19">H. Hrc. Nazırı - Tabii efendimiz... </p>
	<p class="block19">H. Kralı - Yalnız sonunu okuyunuz! </p>
	<p class="block19">H. Hrc. Nazırı - (Okur) "... kardeş Torakansi'nin kurtuluşunun yıldönümü münasebetiyle, gerek şahsım ve gerek milletim adına beslediğim halisane hislerimi tazelemeye vesile verdiği için, Ekselans Fosika..." </p>
	<p class="block19">H. Kralı - Yeter, anlaşıldı... Fosika denilen o hergeleyi bir elime geçirsem, çiğ çiğ yiyeceğim namussuzum... </p>
	<p class="block19">H. Dn. Nazırı - Allanın sayesinde elinize geçecek ve zatıasilaneleri muratlarına nail olacaktır efendi- </p>
	<p class="block19">miz... Bizler, bütün din kardeşlerimiz bunun için duacıyız efendimiz! </p>
	<p class="block19">H. Kralı - Güzel, duaya devam edin... Siz, Harbiye Nazırı'mız, siz neler yaptınız? </p>
	<p class="block19">H. Harbiye Nazırı - Bütün toplar ve tüfekler yağlanıp temizlendi efendimiz. Ordudan bütün izinleri kaldırdık ve askerlerimiz sekiz aydır nöbette ve silah başında uyumadan bekliyorlar efendimiz. </p>
	<p class="block19">H. Kralı - Ne bekliyorlar? </p>
	<p class="block19">H. Harbiye Nazırı - İrade-i şahanenizi Haşmet-meap... </p>
	<p class="block19">H. Kralı - Güzeeeel... Beklesinler... </p>
	<p class="block19">(Torakansi Başbakanlık Dairesinde bir salon. Başbakan, Dışbakan, îçbakan, Genelkurmay Başkanı ve başkaları.) </p>
	<p class="block19">T. Başbakanı - Düşmanımız hakkında ne gibi yeni haberler var? </p>
	<p class="block19">T. Genelkurmay Başkanı - Ne yazık ki, iyi haberler almıyoruz. Hopantomola Kralı, üç sınıf askeri daha silah altına almak için ferman çıkarmış... </p>
	<p class="block19">T. Başbakanı - Vay şeyoğlu şey vay!.. Bir elime geçirsem pezevengi, kanını içeceğim, kanını. </p>
	<p class="block19">T. Dinişleri Başkanı - İnşallah... ÂââââmiiiinL </p>
	<p class="block19">T. Başbakanı - Peki, aldığımız tedbirler? </p>
	<p class="block19">47 </p>
	<p class="block19">T. Genelkurmay Bşk. - Biz de şeyleri aldık şeyden, onları ş'aptık, ondan sonracığıma... </p>
	<p class="block19">T. Başbakanı - Askeri tedbirleri sormuyorum, uzmanlar gerekeni yaparlar elbet... Ne gibi siyasi tedbirler alınıyor? </p>
	<p class="block19">T. Dışbakanı - Siyasi münasebetlerimizi son derecede dostane yürütmekteyiz. Bildiğiniz gibi, geçen ay içinde karşılıklı dokuz dostluk mesajı teati olundu. </p>
	<p class="block19">T. Başbakanı - Çok iyi... </p>
	<p class="block19">T. Dışbakanı - Hopantomola Kralı'nın oğlunun evlenmesi münasebeti ile mutluluk dileyen bir kutlama mesajı göndermiştik. </p>
	<p class="block19">T. Başbakanı - İyi yapmışız. Başka? </p>
	<p class="block19">T. Dışbakanı - Hopantomola Kralı'nın tahta çıkışının yıldönümü münasebeti ile bir tebrik mesajı yollandı. </p>
	<p class="block19">T. Başbakanı - İyi yapmışız. İnşallah tahtı başına yıkılır kart itin... </p>
	<p class="block19">T. Dinişleri Başkanı - Âââmiiiin... </p>
	<p class="block19">T. Başbakanı - Peki, yeni yeni başka siyasi tedbirler almıyor muyuz? </p>
	<p class="block19">T. Dışbakanı - Alacağız... Düşünüyoruz Başba-kan'ım. Fakat bir yeni münasebet bulamadık... </p>
	<p class="block19">T. Başbakanı - Bulmalısınız... Dışişlerinin başlıca görevi, durup dururken bitakım münasebetler bulup çıkarmaktır. </p>
	<p class="block19">T. Dışbakanı - Pek tabii Başbakan'ım. İtimat buyurunuz ki, bugüne kadar biçok münasebet vesileleri bulunmuştur. </p>
	<p class="block19">T. Başbakanı - Ama düşmanlarımız boş durmuyorlar. Biliyorsunuz, daha geçenlerde, kaynanamın ölmesi münasebeti ile Hopantomola Kralı üzüntülerini bildiren mesaj gönderdi ve bu vesile ile dostluğunu yenilemeye fırsat buldu. Köpoğlu herif, kaynanamın gebermesini bile siyasi maksadı için kullanıyor. </p>
	<p class="block19">T. Gnkur. Bşk. - Sayın kaynananızın ölümü üzerine taziye telgrafını gönderdikleri gün, Hopantomola uçağı sınırlarımızı aşmıştı. </p>
	<p class="block19">T. Dışbakanı - Ona bakarsanız, Hopantomola Kra-lı'nın torununun doğumu için tebrik mesajı gönderdiğimiz gün, onlar da bizim bir casus şebekemizi enselemişlerdi. </p>
	<p class="block19">T. Başbakanı - Hopantomola Kralı'na bir münasebet uydurup dostluk mesajı göndermeyeli ne kadar oldu? </p>
	<p class="block19">T. Dışbakanı - Daha bir hafta bile olmadı. </p>
	<p class="block19">T. Başbakanı - Olamaaaaz... Bu kadar uzun zaman dostluk gösterisi yapılmaması büyük gaf. Sonra bizden iyice şüphelenirler. Bizim Dışişleri uyuyor mu? Mesaj gönderecek bir münasebet bulmalıyız. Hep beraber düşünelim... Mesela, mesela, mesela... </p>
	<p class="block19">T. Gnkur. Bşk. (Gezinerek) - Mesela, mesela, mesela... </p>
	<p class="block19">T. Dinişleri Başkanı (Eli şakağında düşünerek) - Mesela, mesela, mesela... </p>
	<p class="block19">T. Dışbakanı (Ellerini birbirine vurarak) - Mesela, mesela, mesela... </p>
	<p class="block19">49 </p>
	<p class="block19">Hepsi birden - Mesela, mesela, mesela... Semela, semela, semela... Lemesa, lemesa, lemesa, melesa, melesa, melesa... Selema, selema, selema... Lesema, lesema, lesema... T. Başbakanı - Hah, buldum... Hopantomola Kral-lığı'yla aramızdaki Ticaret Anlaşmasının imzalanışının yıldönümü münasebetiyle... </p>
	<p class="block19">T. Ticaret Bakanı - Daha bir yıl olmadı Başba-kan'ım, ancak sekiz ay oldu... </p>
	<p class="block19">T. Başbakanı - Olsun... Ticaret Anlaşmasının sekizinci ayı münasebetiyle bir mesaj gönderelim... Bu vesileyle de dostça duygularımızı belirtelim... </p>
	<p class="block19">T. Gnkur. Bşk. - Bu arada Tank Tugayını da sınıra alalım mı? </p>
	<p class="block19">T. Başbakanı - Tabii, mesajın gönderildiği dakikada Tank Tugayı harekete geçsin, yedek kuvvetleri de gönderin... Ah şu Hopantomola Kralı'nı bir elime geçirsem, kıtır kıtır ensesinden keserdim namussuzu... Peki, ama arkadan bir mesaj daha göndermeliyiz... Bir münasebet bulun... Münasebet, münasebet, münasebet... </p>
	<p class="block19">Hep birden (Gezinerek) - Münasebet, münasebet, münasebet... Sübamenet, sübamenet, sübamenet... Bünasemet, bünasemet, bünasemet... Sübanemet, sü-banemet, sübanemet... Müsabenet, müsabenet, müsa-benet... Busanemet, busanemet, busanemet... </p>
	<p class="block19">T. Tarım Bakanı - Acaba... Uzun zamandır Hopantomola'ya yağmur yağmadığından kuraklık vardı. </p>
	<p class="block19">Geçen pazartesi günü yağmurların yağdığını haber aldık. </p>
	<p class="block19">T. Başbakanı - Seller altında kalırlar da, hiçbiri kurtulmaz inşallah, o kral da boğulur... </p>
	<p class="block19">T. Tarım Bakanı - Bereketli yağışlar münasebetiyle bir tebrik mesajı ve bu vesileyle... </p>
	<p class="block19">T. Başbakanı - Tamam... Yazınız... "Samajeste Dördüncü Madragan, Hopantomola Kralı. Uzun zamandır yağışsızlık yüzünden kuraklık çekmekte olan dost ve kardeş Hopantomola topraklarına bereketli yağmurların düşmesi münasebetiyle duyduğum sonsuz sevinci kat-ı fahimânelerine arz ederken bu vesileyle..." </p>
	<p class="block19">(Hopantomola devletinin Kral Sarayında bir salon. Kral, Hariciye Nazırı, Ziraat Nazın, Harbiye Nazırı ve başkaları.) </p>
	<p class="block19">H. Harbiye Nazırı - Haşmetmeap, zatı devletlerine önce arz ettiğim haberler doğru çıkmaktadır. To-rakansi'deki ajanlarımızın verdikleri bilgiler birbirlerini tutuyor. Torakansi Başbakanı'nın kötü niyeti anlaşılmış bulunuyor. </p>
	<p class="block19">H. Kralı - Vay it dölü vay!.. Ulan, şu herifi bir yakalarsam valla... Anasını ağlatmazsam bana da Hopantomola Kralı Dördüncü Madragan demesinler... Peki, ne yapmayı düşünüyorsunuz? </p>
	<p class="block19">H. Harbiye Nazırı - Haş haş haş haş... Haşmetmeap... En iyi müdafaa, taarruzdur. Onun için haş haş haş Haşmetmeap, biz ön alıp daha önce saldır-malıyız... </p>
	<p class="block19">H. Kralı - Ya siyasi tedbir ne olacak? </p>
	<p class="block19">H. Hariciye Nazırı - Düşüneceğim efendimiz. </p>
	<p class="block19">H. Kralı - Düşünelim... </p>
	<p class="block19">Hep birden - Düşünelim, düşünelim, düşünelim... Hadi düşünelim... Hadi, hadi hadi düşünelim... </p>
	<p class="block19">H. Hariciye Nazırı - Formüller hazırdır efendimiz... </p>
	<p class="block19">H. Kralı - Okuyun formülleri! </p>
	<p class="block19">H. Hrc. Nazırı - Başüştüne haş haş haş Haşmetmeap... (Ezbere okur) "Ekselans Fosika, Torakansi Başbakanı. Nokta nokta nokta nokta münasebeti ile gerek şahsım ve gerek milletim adına, dost ve kardeş Torakansi'nin göstermiş olduğu lütufkârlığa en derin şükran duygularımı bikez daha yenilerken bu vesileyle..." </p>
	<p class="block19">H. Kralı - Peki, vesile ne? Bir vesile bulmalıyız... Vesile, vesile... </p>
	<p class="block19">Hep birden - Vesile, vesile, vesile... Selive, selive, selive... Levise, levise, levise... Velise, velise, velise... Sevile, sevile, sevile... </p>
	<p class="block19">H. Kralı - Peki ama, ne münasebetle? Bir münasebet bulmalıyız önce... Hariciye Nazırı'mız bir münasebet bulsun artık... Yeni yıl münasebetiyle... </p>
	<p class="block19">H. Hrc. Nazırı - Yeni yılda tebrik mesajı gönderdik efendimiz. Küçük oğlunun diş çıkarması münasebetiyle, milli bayramları münasebetiyle... Bütün münasebetleri kullandık haş haş haş Haşmetmeap... </p>
	<p class="block19">H. Kralı - Ah, ah ulan ah!.. O gavatı bir yakala-sam... Neden suikast teşebbüslerimiz muvaffak olmuyor? Gebertemedik şu herifi bitürlü... Peki, ne münasebetle mesaj göndereceğiz?.. Bu ne biçim Hariciye canım... Bir münasebet bulun, bulun çabuk, yoksa sizi azlederim... </p>
	<p class="block19">H. Ziraat Nazırı - Buldum... </p>
	<p class="block19">H. Kralı - Ne buldun? </p>
	<p class="block19">H. Ziraat Nazırı - Münasebet buldum efendimiz. Nezaretimin son aldığı haberlere göre, Torakansi'de yılın ilk salatalık mahsulü idrak edilmiş ve bu münasebetle Torakansi Başbakanı bir nutuk vermiştir. </p>
	<p class="block19">H. Ziraat Nazırı - Yılın ilk salatalığının idraki münasebetiyle Torakansi Başbakanı'na bir tebrik... </p>
	<p class="block19">H. Hrc. Nazırı - Mesajı gönderebiliriz... </p>
	<p class="block19">H. Kralı - Tamam... Okuyun şimdi mesajı... </p>
	<p class="block19">H. Hrc. Nazırı - "Ekselans Fosika, Torakansi Başbakanı. Tarihi kader birliği ettiğimiz dost ve kardeş Torakansi'de yılın ilk salatalık mahsulünün idraki münasebetiyle duyduğumuz en kalbi ve en samimi hislerimizi bildirmekle şeref duyarken bu vesileyle gerek şahsen zatı devletlerine ve gerekse şahsınızda en yüksek mümessilini bulan Torakansi milletine olan en iyi dileklerimi bikez daha tazelemekle şeref duyarım..." </p>
	<p class="block19">H. Kralı - Mesajı gönderir göndermez taarruz başlasın... </p>
	<p class="block19">H. Harbiye Nazırı - Yoksa onlar bize daha önce saldıracaklar Haşmetmeap! </p>
	<p class="block19">(Büyük gürültüler duyulur: Gürr... Gürrr! Pat, pat, pat... Gürrr!..) </p>
	<p class="block19">H. Kralı - Bu ne yahu? Ne oluyor? Bu ne gürültü? </p>
	<p class="block19">H. Harbiye Nazırı - Geç kaldık işte... Onlar bizden önce taarruza geçtiler... Geliyorlar... Top top top ateşi... </p>
	<p class="block19">H. Kralı - Mesaj... </p>
	<p class="block19">H. Hariciye Nazırı - Taarruza geçmeniz münasebetiyle mütehassis olduğumu bildirirken bu vesileyle derin şük şük... şükranlarımı... haş haş Haşmetmeap! </p>
	<p class="block21" id="calibre_pb_6"> </p>
</body></html>
