<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 id="id_Toc388951286" class="block18">İLERLEYELİM, <br class="calibre1"/>YÜKSEKLİM, <br class="calibre1"/>KALKMALIM</h2>
	<p class="block19">Masal değil mi bu ya... Öyleyse söze "Bir varmış, bir yokmuş" diye başlayacağız. Masal değil de nutuk olsa "Sayın yurttaşlar!" diye başlardık söze. Her sözün kendine göre ayrı bir başlangıcı oluyor. </p>
	<p class="block19">Evet, bir varmış bir yokmuş... Sonra? "Evvel zaman içinde kalbur saman içinde, inler cinler top oynarken yıkık hamam içinde..." </p>
	<p class="block19">Bu sizin masal dediğiniz hep tekerleme. Öyle, tekerleme ya, söz kalabalığı... Hiçbir anlamı olmayan ard arda sıralanmış tekerlemeler. </p>
	<p class="block19">Peki, sonra ne olmuş? Sonra mı? Ondan sonracağzıma söyleyeyim, bir zamanlar bu yeryüzünde bir ülke varmış. Yeryüzünde ülke bir tane değil ama, anlatacağımız masal o ülkede geçiyor. </p>
	<p class="block19">Yeryüzünde bir ülke varmış. Bu ülkede yaşayanların içinden üç kişi, "Bir de gidip başka ülkeleri gezip görelim, bakalım oralarda neler varmış," diye düşünmüşler. Düşündükleri gibi, başka ülkelere gidip oralarda gezip tozmuşlar. </p>
	<p class="block19">Yurtlarına dönünce, bunlardan birisi, </p>
	<p class="block19">- Ben, demiş, gittiğim yerlerde yeni bir şey öğrendim. </p>
	<p class="block19">-Ne öğrendin?., diye sormuşlar. -"İlerleyelim, ilerleyelim..." İşte bunu öğrendim... demiş. </p>
	<p class="block19">Yurttaşları, </p>
	<p class="block19">- Doğru, demişler, ilerleyelim ya... İkinci gezgin, </p>
	<p class="block19">- Ben de dolaştığım yerlerde yeni bir şey öğrendim... demiş. </p>
	<p class="block19">-Nedir?., diye sormuşlar. </p>
	<p class="block19">-"Yükseklim, yükselelim..." demiş. İşte bunu öğrendim. </p>
	<p class="block19">Yurttaşları ona da, </p>
	<p class="block19">- Doğru, demişler, yükselelim ya... Üçüncü gezgin, </p>
	<p class="block19">-Benim de, demiş, gittiğim yerlerde öğrendiğim yeni bir şey var. Sormuşlar: </p>
	<p class="block19">- Sen ne öğrendin? </p>
	<p class="block19">- "Kalkmalım, kalkmalım..." İşte bunu öğrendim. -Çok doğru, demişler, kalkmalım ya... </p>
	<p class="block19">O günden sonra o ülkede herkes birbirine "İlerleyelim", "Yükselelim", "Kalkmalım" demeye başlamış. Yıllarca söyleye söyleye bu söze öyle alışmışlar ki, bu sözler o ülkede artık selam yerine geçmeye başlamış. "Merhaba", "hoşgeldin", "hoşbulduk", "günaydın", "allahaısmarladık", "gülegüle" gibi sözler unutulmuş. </p>
	<p class="block19">İki arkadaş yolda birbirini görünce, biri öbürüne, </p>
	<p class="block19">-İlerleyelim!., dermiş. </p>
	<p class="block19">Öbürü de ona, </p>
	<p class="block19">-İlerleyelim, ilerleyelim... dermiş. </p>
	<p class="block19">İki kişi birbirleriyle yeni tanışınca, el sıkışır sıkışmaz, biri, </p>
	<p class="block19">-Yükselelim... der, öbürü de sıktığı eli sallayarak, </p>
	<p class="block19">-Yükselelim, yükselelim... dermiş. </p>
	<p class="block19">Vapura binen yolcuyu uğurlayan arkadaşları, ellerini sallayarak, </p>
	<p class="block19">-Kalkmalım!., diye bağırırlar, vapurdaki de mendil sallayarak, </p>
	<p class="block19">-Yaa, kalkmalım, kalkmalım... diye seslenirmiş. </p>
	<p class="block19">Böylece o ülkede yıllar geçip gitmiş. Derken günün birinde, o ülkeden üç kişi gidip başka ülkeleri gezmişler. </p>
	<p class="block19">Dönüşlerinde bunlardan birisi yurttaşlarına, </p>
	<p class="block19">- Ben, demiş, gittiğim yerlerde yeni bir şey öğrendim. -Ne öğrendin?., diye sormuşlar. </p>
	<p class="block19">- "İlerleyelim, ilerleyelim," demekle olmaz, ilerlemeli... İşte bunu öğrendim... demiş. </p>
	<p class="block19">Yurttaşları, </p>
	<p class="block19">- Doğru, çok doğru, demişler, "İlerleyelim, ilerleyelim!" demekle olmaz, ilerlemeli... </p>
	<p class="block19">İkinci gezgin, </p>
	<p class="block19">- Gezdiğim yerlerde ben de yeni bir şey öğrendim... demiş. </p>
	<p class="block19">- Öğrendiğin nedir?., diye sormuşlar. O da, </p>
	<p class="block19">- "Yükseldim, yükseklim," deyip durmakla olmaz, yükselmeli... İşte bunu öğrendim... demiş. </p>
	<p class="block19">Ona da, </p>
	<p class="block19">-Doğru, demişler, "Yükseklim, yükseklim," demekle yükselinmez, yükselmeli... </p>
	<p class="block19">Üçüncü gezgin, </p>
	<p class="block19">-Benim de öğrendiğim yeni bir şey var... demiş. </p>
	<p class="block19">Sormuşlar: </p>
	<p class="block19">-Nedir? </p>
	<p class="block19">-"Kalkmalım, kalkmalım," demekle olmaz, kalkınmalı... Benim öğrendiğim de işte bu... </p>
	<p class="block19">Yurttaşları, </p>
	<p class="block19">- Gerçekten öyle, demişler, "Kalkmalım, kalkmalım," demekle olmaz, kalkınmalı... </p>
	<p class="block19">O günden sonra bu yeni sözleri söylemeye başlamışlar. Yolda birbirini gören arkadaşlardan biri, öbürüne, </p>
	<p class="block19">-İlerleyelim!., deyince, öbürü de ona, </p>
	<p class="block19">-İlerlemeli!., diye cevap verirmiş. </p>
	<p class="block19">Uzun zaman birbirlerini görmemiş olan iki tanıdık bir yerde karşılaşınca birbirine sarılırlar, biri öbürüne, </p>
	<p class="block19">-Yükseklim, yükseklim... der<span class="calibre4">, öbürü de,  </span></p>
	<p class="block19">-Yükselmeli, yükselmeli... dermiş. Misafirliğe gidenler ev sahiplerine, -Kalkmalım!., der, ev sahibi de misafirlerine, -Yaa, kalkınmalı, kalkınmalı... dermiş. Aradan yıllar, yıllar geçmiş. Gel zaman, git zaman, </p>
	<p class="block19">o ülkeden üç kişi, başka ülkeleri görmeye gitmişler. </p>
	<p class="block19">Dönüşlerinde, o üç kişiden biri, </p>
	<p class="block19">- Ben, demiş, gittiğim yerlerde yeni bir şey öğrendim. </p>
	<p class="block19">-Nedir?., diye sormuşlar. O da söylemiş: </p>
	<p class="block19">- "İlerlemeli, ilerlemeli," demekle olmaz, ilerlemeli ama, nasıl ilerlemeli? İşte bunu öğrendim. </p>
	<p class="block19">Yurttaşları, </p>
	<p class="block19">- Çok yerinde, demişler, ilerlemeli ama, nasıl ilerlemeli? </p>
	<p class="block19">İkinci gezgin, </p>
	<p class="block19">- Dolaştığım yerlerde ben de yeni bir şey öğrendim... "Yükselmeli, yükselmeli," demekle yükselinmez. Nasıl yükselmeli? İşte bunu sormasını öğrendim. </p>
	<p class="block19">Yurttaşları, </p>
	<p class="block19">-Doğru, demişler, "Yükselmeli, yükselmeli," demekle olmaz, nasıl yükselmeli? Üçüncü gezgin, </p>
	<p class="block19">-Benim de öğrendiğim yeni bir şey var... demiş. -Nedir? </p>
	<p class="block19">- "Kalkınmalı, kalkınmalı," demekle olmaz, nasıl kalkınmalı? İşte bunu sormasını öğrendim. </p>
	<p class="block19">Yurttaşları ona da, </p>
	<p class="block19">- Çok doğru, demişler, "Kalkınmalı, kalkınmalı," demekle olmaz, nasıl kalkınmalı... </p>
	<p class="block19">Artık o günden sonra, o ülkede birisi bir kahveye girdi mi, kahvede oturanlara, </p>
	<p class="block19">-İlerleyelim... dermiş. </p>
	<p class="block19">Kahvedekiler de ona, </p>
	<p class="block19">-İlerlemeli... derlermiş. </p>
	<p class="block19">O da cevap olarak, </p>
	<p class="block19">-Nasıl ilerlemeli?., diye sorarmış. </p>
	<p class="block19">Kocalar her sabah evlerinden çıkıp işlerine giderlerken, karılarına, </p>
	<p class="block19">- Yükseldim!.. derlermiş. Kadınlar da kocalarına, </p>
	<p class="block19">-Yükselmeli... deyince, kocalar ellerini sallayarak, </p>
	<p class="block19">-Nasıl yükselmeli?., der, merdivenden inerler-miş. </p>
	<p class="block19">Çocuklar gece yatacakları zaman, analarına, </p>
	<p class="block19">-Anneciğim, kalkmalım!., derlermiş. </p>
	<p class="block19">Anneler de, </p>
	<p class="block19">-Kalkınmalı yavrucuğum... deyince çocuklar, </p>
	<p class="block19">-Nasıl kalkınmalı, anneciğim?., der, annelerini, babalarını öpüp yataklarına yatarlarmış. </p>
	<p class="block19">O ülkede yaşayanlar yıllar yılı bu sözleri dillerinden hiç düşürmemişler. Gel zaman, git zaman, o ülkeden üç kişi, başka ülkelere gidip oraları dolaşmış, sonra yurtlarına dönmüşler. </p>
	<p class="block19">Bunlardan birisi, </p>
	<p class="block19">- Ben, demiş, gittiğim yerlerde yeni bir şey öğrendim. </p>
	<p class="block19">Yurttaşları, </p>
	<p class="block19">-Nedir?., diye sormuşlar. O da şöyle demiş: </p>
	<p class="block19">-"Nasıl ilerlemeli," diye sormakla olmaz, nasıl ilerleneceğini düşünmeli... İşte bunu öğrendim. </p>
	<p class="block19">- Doğru, demişler, sormakla olmaz, nasıl ilerleneceğini düşünmeli. </p>
	<p class="block19">İkincisi, </p>
	<p class="block19">-Ben de yeni bir şey öğrendim... demiş. </p>
	<p class="block19">-Nedir?., diye sormuşlar. </p>
	<p class="block19">- "Nasıl yükseldim," diye sorup durmakla yükse-linmez, nasıl yükselineceğini düşünmeli... </p>
	<p class="block19">Yurttaşları, </p>
	<p class="block19">-Doğru, demişler, "Nasıl yükselmeli," diye sormakla olmaz, nasıl yükselineceğini düşünmeli... Üçüncü gezgin, </p>
	<p class="block19">- Benim de öğrendiğim yeni bir şey var, demiş, "Nasıl kalkmalım," diye sorup durmakla kalkınılmaz, nasıl kalkınılacağını düşünmeli. Benim öğrendiğim de işte bu... </p>
	<p class="block19">Yurttaşları, </p>
	<p class="block19">- Çok doğru, demişler, nasıl kalkınılacağını düşünmeli... </p>
	<p class="block19">O günden sonra ülkede kimse birbirine, "Nasılsınız, iyi misiniz?" diye sormaz, karşılığında da kimse, </p>
	<p class="block19">"Teşekkür ederim," demezmiş. Bunun yerine, birbirini gören arkadaşlar şöyle konuşurlarmış: </p>
	<p class="block19">-İlerleyelim, ilerleyelim... </p>
	<p class="block19">-İlerlemeli, doğru, ilerlemeli... </p>
	<p class="block19">- "İlerlemeli," demekle olmaz, nasıl ilerlemeli? </p>
	<p class="block19">- Nasıl ilerlemeli? </p>
	<p class="block19">- "Nasıl ilerlemeli," demekle ilerlenmez, nasıl ilerleneceğini düşünmeli... </p>
	<p class="block19">Komşu kadınlar pencereden başlarını çıkarır, birbirleriyle şöyle konuşurlarmış: </p>
	<p class="block19">- Hu komşu, yükseldim. -Yükselmeli, yükselmeli... </p>
	<p class="block19">- "Yükselmeli," demekle olmaz, nasıl yükselmeli diye sormalı. </p>
	<p class="block19">- Sormakla da olmaz, nasıl yükselineceğini düşünmeli... </p>
	<p class="block19">Öğretmenler her sabah dershaneye girince çocuklara, </p>
	<p class="block19">-Kalkmalım, kalkmalım çocuklar!., dermiş. </p>
	<p class="block19">Çocuklar da, </p>
	<p class="block19">-Kalkınmalı öğretmenim, kalkınmalı... dermiş. </p>
	<p class="block19">- "Kalkınmalı," demekle olmaz, kalkınmalı ama nasıl kalkınmalı?., deyince öğrenciler, </p>
	<p class="block19">- "Nasıl kalkınmalı," diye sorup durmakla olmaz, nasıl kalkınılacağını düşünmeli öğretmenim... derler, bu selam töreninden sonra öğretmen derse başlarmış. </p>
	<p class="block19">Gel zaman git zaman, o ülkede üç kişi... </p>
	<p class="block19">Eeee, bu masal hep böyle tekerleme mi? Sonu yok mu bu masalın?.. Var... Sonu neyse onu söyle! Bu masalın sonu, bütün masalların sonu gibi yine tekerleme: Onlar ermiş muradına, biz çıkalım kerevete... </p>
	<p class="block21" id="calibre_pb_4"> </p>
</body></html>
