<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h1><b>Kırk Altıncı Bölüm: Miller</b></h1>

  <p>Miller yeni patronuna karşı Holden’ın tarafını tuttuğu sırada bunun sonuçlarına katlanması gerekeceğinin farkındaydı. Fred ve DGİ’yle arası zaten limoniydi ve Holden ile mürettebatının Fred’in adamlarından hem daha azimli hem de daha güvenilir olduklarını belirtmek birinin suyuna gitmeye çalışılırken yapılacak şey değildi. Dediklerinin doğru olmasıysa durumu daha da beter kılıyordu.</p>

  <p>Miller o sözlerinin peşinden bir tür misilleme beklemişti. Beklememesi enayilik olurdu.</p>

  <p>“<i>Ayaklanın, ey Tanrı’nın kulları, tek bir güruh halinde<a href="../Text/LeviathanUyaniyor_0061.html#_edn12" id="_ednref12"><sup>[12]</sup></a>,”</i> diye şarkı söylüyordu direnişçiler. “<i>Kardeşlik günlerini başlatın ve yanlışların gecesini sonlandırın...</i> ”</p>

  <p>Miller şapkasını çıkarıp parmaklarını seyrelen saçlarında gezdirdi. İyi bir gün olmayacağı belliydi.</p>

  <p><i>Nauvoo</i>’nun iç kısmı gövdeye bakılarak kestirilemeyecek kadar çeşitliliğe ve aşamaya sahipti. İki kilometre uzunluğundaki yapının tasarımcıları onu dev bir gemiden fazlası olacak şekilde inşa etmişlerdi. Koca koca katlar üst üste sıralıydı; alaşımlı kirişler başka türlü çayırlık olabilecek kadar geniş açıklıklarla organik bir bağ içerisindeydi. Dünya'nın ve Mars’ın en büyük katedrallerini yansıtan yapı boşlukta yükseldikçe yükseliyor ve itiş yerçekiminde istikrar sağladığı kadar Tanrı’ya şükranlarını da sunuyordu. İçerisi henüz metal kemiklerden ve dokunmuş tarımsal alt tabakadan ibaret olmasına rağmen Miller zamanla neyin ortaya çıkacağını görebiliyordu.</p>

  <p>Bir nesil gemisi muazzam bir hırsın ve katıksız bir imanın ifadesiydi. Mormonlar bunu anlayıp benimsemişlerdi. Aynı anda dua, hürmet ve kutlama olan bir gemi inşa etmişlerdi. <i>Nauvoo</i> insanlığın yaptığı en büyük tapınak olacaktı. Mürettebatına yıldızlararası uzayın aşılmaz boşluğunda kılavuzluk edecek, insanlığın yıldızlara ulaşmasının en büyük ümidi haline gelecekti.</p>

  <p>Miller işe karışmasaydı tabii.</p>

  <p>“Onları gazlamamızı ister misin Pampav?” diye sordu Diogo.</p>

  <p>Miller direnişçileri değerlendirdi. İlk bakışta erişim yollarında ve mühendislik kanallarında kol kola girerek zincir oluşturmuş iki yüz kişi var gibi gözüküyordu. Boşta bekleyen nakliye asansörlerinin ve endüstriyel vinçlerin göstergeleri kararmış, aküleri kısa devre yapmıştı.</p>

  <p>“Evet, herhalde öyle yapmak gerekecek,” diye iç çekti Miller.</p>

  <p>Güvenlik ekibi —kendi güvenlik ekibi— sayıca üç düzineden azdı. Eğitimlerinden, tecrübelerinden, bağlılıklarından veya siyasi eğilimlerinden ziyade DGİ dağıtımı kol bantlarıyla birleşen erkek ve kadınlar. Mormonlar şiddet kullanmayı seçselerdi kan gövdeyi götürürdü. Çevresel elbiselerini giymiş olsalardı protesto saatler sürerdi. Hatta belki de günler. Onun yerine Diogo bir işaret verdi ve üç dakika sonra sıfır yerçekimli boşlukta dört küçük kuyrukluyıldız uçuşa geçerek peşi sıra NNLP-alfa ve tetrahidrokannabinol bıraktı.</p>

  <p>Ellerindeki en nazik, en yumuşak isyan bastırma aygıtı oydu. Akciğer rahatsızlığı çeken protestocular yine de sıkıntı yaşayabilirlerdi; fakat yarım saate kalmadan hepsi de hamur gibi gevşeyecek ve körkütük sarhoş olmuşçasına kafayı bulacaktı. NNLPa ve THK gazları Miller’ın Ceres’teyken kullandığı bir kombinasyon değildi. Öyle bir şeyi stokta bulundurmaya kalksalardı ofis partileri için çalınıverirdi. Miller bu düşünceyle biraz huzur bulmaya çalıştı. Sanki öyle yapmak hayallerle ve ter dökmekle geçen ömürleri hiçe saymayı telafi edecekmiş gibi.</p>

  <p>Yanındaki Diogo kahkahalarla güldü.</p>

  <p>Gemide yaptıkları ilk arama üç saat sürmüş, kanallar ile güvenli odalara saklanarak son dakikada ortaya çıkmayı ve görevi sabote etmeyi bekleyen kaçakları bulmalarıysa beş saatlerini daha almıştı. Onlar hüngür hüngür ağlayarak gemiden yaka paça götürülürken Miller hayatlarını kurtarıp kurtarmadığını merak etmişti. Ömrü boyunca yaptığı tek faydalı iş Fred Johnson’ı bir avuç masum insanı <i>Nauvoo</i>’yla beraber ölüme göndermekle Eros’un iç gezegenlerin eline düşmesi riskine girmek arasında seçim yapmaktan alıkoymaksa, bu o kadar da azımsanacak bir başarı değildi.</p>

  <p>Miller emir verir vermez DGİ teknisyenlerinden oluşan ekip harekete geçerek vinçlerle nakliye araçlarını yeniden çalıştırdı ve <i>Nauvoo</i>’nun motorlarının ateşlenmesini engelleyecek yüz küçük sabotajı giderip kurtarmak istenilen araç-gereçleri gemiden boşalttı. Miller beş kişilik bir aileyi barındıracak kadar büyük endüstriyel vinçlerin konteynırları birbiri ardına kaldırarak gemiye daha yeni yüklenmiş şeyleri dışarı aktarmasını seyretti. Liman Ceres’in gün ortası vardiyasındaki hali kadar yoğundu. Miller neredeyse eski meslektaşlarının liman işçileri ve asansör tüpleri arasında gezinerek güya huzuru sağlamalarını bekleyecekti.</p>

  <p>Sakin anlarda cep terminalini Eros’tan gelen yayına ayarlıyordu. Çocukken Jila Sorormaya adlı gezgin bir gösteri sanatçısı tanımıştı. Hatırladığı kadarıyla kadın veri depolama aygıtlarını kasten bozar, sonra da veri akışını müzik setinden geçirirdi. Bir keresinde depolama aygıtı yazılımının tescilli kodlarının bir kısmı müziğine karışmış ve o müziği yayınladığında başı derde girmişti. Miller o zamanlar pek de entelektüel biri değildi. Bir diğer kaçık sanatçının daha gerçek bir iş bulmasını gerekeceğine ve böylece evrenin daha iyi bir yer haline geleceğine karar vermişti.</p>

  <p>Eros yayınını —kendi deyimiyle Radyo Eros’u— dinlerken Jila’ya haksızlık etmiş olabileceğini düşünüyordu. Cıyaklamalar ve karşılıklı dırdırlar, yer yer insan seslerinin de karıştığı içi boş gürültü akışı, ürkütücü olduğu kadar da ilgi çekiciydi. Tıpkı o çarpık veri bağlantısı gibi bozukluğun sesiydi.</p>

  <p>... <i>asciugare il pus e che possano sentirsi meglio...</i></p>

  <p><i>... ja minâ nousivat kuolleistaja halventaa kohtalopakottaa minut ja siskoni...</i></p>

  <p><i>... ne yapman gerekiyorsa yap...</i></p>

  <p>Miller yayını dinlerken arada insan sesleri seçiyordu. Bir defasında gürültünün tamamı dalgalanarak bozulmak üzere olan bir aygıt gibi gidip geldi. Ancak gürültü kaldığı yerden devam ettikten sonra Miller o sessiz aralıkların Mors kodu olup olmadığını düşündü. Hemen yanı başında yükselen <i>Nauvoo</i>’nun akıl almaz kütlesinin duvarına yaslandı. Yarısı doğmuş gemi daha şimdiden kurban edilmeye hazırdı. Yanında oturan Julie’nin bakışları yukarıdaydı. Kızın saçları yüzünün etrafında uçuşuyor, gözleri gülümsemeyi bir an bile olsun bırakmıyordu. Miller kendi dahili Juliette Andromeda Mao’sunun ceset olarak ortaya çıkmasını engelleyen hayal gücüne müteşekkirdi.</p>

  <p><i>Harika bir şey olurdu, değil mi?</i> dedi kız. <i>Uzay elbisesi giymeden uzayda uçabilmek. Yüz sene uyuyup farklı bir güneşin ışığında uyanabilmek.</i></p>

  <p>“O puştu ne kadar vursam azdı,” dedi Miller sesli olarak.</p>

  <p><i>Bize yıldızları sunabilirdi.</i></p>

  <p>Araya yeni bir ses karıştı. Öfkeden titreyen bir insan sesi.</p>

  <p>“Deccal!”</p>

  <p>Miller gözlerini kırpıştırarak gerçeğe geri döndü ve başparmağıyla Eros yayınını sonlandırdı. Bir mahkum taşıyıcı havada zikzaklar çizerek limanda tembel tembel ilerliyor, zapt direklerine bir düzine Mormon teknisyeni bağlı duruyordu. İçlerinde yüzü sivilceli ve gözleri nefret dolu genç bir adam da vardı. Miller’a dik dik bakıyordu.</p>

  <p>“Sen Deccal’ın ta kendisisin seni gidi aşağılık insan müsveddesi! Tanrı seni tanıyor! Seni <i>hatırlayacak</i>!”</p>

  <p>Miller yanından geçen mahkumlara şapkasıyla selam verdi.</p>

  <p>“Yıldızlar bizsiz daha güvenli,” dedi, fakat Julie’den başkasının duyamayacağı kadar kısık bir sesle.</p>

  <p style="text-align: center;">♦</p>

  <p><i>Nauvoo</i> ile onun önünde uçan bir düzine römorkör arasındaki nanotubül ağı bu mesafeden belli olmuyordu. Miller’ın tek gördüğü duvarlar ve hava kadar Tycho İstasyonu’nun bir parçası olan devin yatağında kıpırdanması, silkinmesi ve hareket etmeye başlamasıydı. Römorkör iticilerinin alevleri İstasyonun içini aydınlatırken Noel ışıkları gibi kusursuzca koreografi edilmiş bir düzende yanıp sönüyor, Tycho’nun derin çelik kemiklerinde neredeyse sesaltı bir titreme yaratıyordu. <i>Nauvoo</i> sekiz saat içinde koca motorlarının egzoz ısısıyla İstasyonu tehlikeye sokmaksızmın ateşlenebilecek kadar uzaklaşmış olacaktı. O noktadan sonra Eros’a ulaşması iki haftadan daha uzun sürebilirdi.</p>

  <p>Miller ise oraya nesil gemisinden seksen saat önce varacaktı.</p>

  <p>“Eley, Pampav,” dedi Diogo. “Bitti gitti mi?”</p>

  <p>“Evet,” dedi Miller, içini çekerek. “Hazırım. Herkesi bir araya toplayalım.”</p>

  <p>Oğlan sırıttı. <i>Nauvoo</i>’ya el koymalarından sonraki saatlerde Diogo ön dişlerine parlak kırmızı renkli plastik süsler eklemişti. O süsler anlaşılan Tycho İstasyonu’nun gençlik kültüründe derin bir anlam ifade ediyor ve muhtemelen cinsel beceriyi simgeliyordu. Miller artık oğlanın evinde kalmadığı için anlık bir huzura kapıldı.</p>

  <p>DGİ adına güvenlik operasyonlarını yürütmeye başladığından beri grubun gayri nizami yapısını her zamankinden daha net görür olmuştu. Miller bir zamanlar gerçek bir savaş çıkması durumunda DGİ’nin Dünya’yla veya Mars’la boy ölçüşebileceğini sanırdı. Düşündüğünden daha çok paraları ve kaynakları olduğu kesindi. Fred Johnson gibi bir komutanları vardı. Ellerinde tutabildikleri sürece Ceres onlara aitti. Thoth İstasyonu’na saldırıp orayı ele geçirmişlerdi.</p>

  <p>Hal böyleyken birlikte saldırıya katıldığı çocuklar <i>Nauvoo</i>’daki isyanı da bastırmışlardı ve patlayıcı yüklü gemiler Eros’a doğru yola çıktığında yarıdan fazlası o gemilerde olacaktı. Bu Havelock’un asla anlayamayacağı bir şeydi. Keza Holden’ın da. Belki de doğal bir atmosferin katiyetinde ve desteğinde yaşamış hiç kimse tıpkı DGİ gibi yapılması gerekeni yapma, hızlı ve esnek davranabilme, bağımsız hareket edebilme üzerine kurulu toplulukların gücünü ve kırılganlığını tamamen kabul edemezdi.</p>

  <p>Fred bir barış antlaşması yapamazsa DGİ asla bir iç gezegen donanmasının disiplini ve bütünlüğü karşısında zafer kazanamazdı. Fakat asla yenilmezdi de. Sonu gelmeyen bir savaş sürer giderdi.</p>

  <p>Eh, zaten tarih denen şey de o değil miydi?</p>

  <p>Ve yıldızlara ulaşmak neyi değiştirirdi?</p>

  <p>Miller dairesine doğru giderken cep terminaliyle bir kanal talebinde bulundu. Yorgun fakat dikkatli gözüken Fred Johnson ekranda belirdi.</p>

  <p>“Miller,” dedi adam.</p>

  <p>“Mühimmat tamamsa gemilere binmeye hazırlanacağız.”</p>

  <p>“Şu an yükleniyor,” diye karşılık verdi Fred. “Eros yüzeyini yıllarca yaklaşılamaz kılmaya yetecek kadar fisyona müsait madde. Ona dikkat et. Senin oğlanlardan biri yanlış bir yerde sigara içmeye kalkarsa mayınların yerine yenisini koyamayız. En azından zamanında.”</p>

  <p><i>Hepiniz ölürsünüz</i> demek yoktu. Değerli olan silahlardı, insanlar değil.</p>

  <p>“Tamam, göz kulak olurum,” dedi Miller.</p>

  <p><i>“Rocinante</i> yola çıktı bile.”</p>

  <p>Bu Miller’ın bilmesi gereken bir şey olmadığına göre Fred’in ondan bahsetmesinin başka bir sebebi olmalıydı. Dikkatle ifadesiz tuttuğu ses tonu yüzünden sözleri kulağa bir suçlama gibi gelmişti. Protomolekülün yegane kontrollü numunesi Fred’in etki alanını terk etmişti.</p>

  <p>“Nasılsa başkalarını Eros’tan uzak tutmak için yakında onlarla buluşacağız,” dedi Miller. “Herhangi bir sorun çıkacağını sanmam.”</p>

  <p>Minik ekranda Fred’in tebessümünün ne kadar içten olduğunu kestirmek güçtü.</p>

  <p>“Umarım dostların böyle bir şeyin üstesinden gelebilir,” dedi adam.</p>

  <p>Miller tuhaf bir hisse kapıldı. Göğüs kemiğinin hemen altında küçük bir boşluk.</p>

  <p>“Onlarla dost değilim,” dedi, ses tonunu sakin tutarak.</p>

  <p>“Öyle mi?”</p>

  <p style="text-align: center;">♦</p>

  <p>“Pek dostum olduğu söylenemez. Eskiden birlikte çalıştığım bir sürü tanıdığım var demek daha doğru,” diye konuştu.</p>

  <p>“Holden’a çok güveniyorsun,” dedi Fred, bunu neredeyse bir soru gibi dile getirerek. Ya da en azından bir meydan okuma. Miller gülümserken tıpkı az önceki gibi Fred’in böyle bir tebessümün samimiyetinden emin olamayacağını biliyordu.</p>

  <p>“Güven değil. Muhakeme,” dedi eski polis.</p>

  <p>Fred öksürerek bir kahkaha attı. “İşte bu yüzden dostların yok dostum.”</p>

  <p>“Bir sebebi de o olabilir,” dedi Miller.</p>

  <p>Söylenecek başka bir şey kalmamıştı. Miller bağlantıyı kesti. Zaten deliğine neredeyse varmıştı.</p>

  <p>Evi pek de matah değildi. Ceres’teki deliğinden bile daha az karakteri olan küp şeklindeki alelade bir yerdi işte. Miller karyolasına oturup patlayıcı gemilerinin durumuna bakmak için terminalini kontrol etti. Kalkıp limana gitmesi gerektiğini biliyordu. Diogo’yla diğerleri toplanıyor olmalıydılar. Görev öncesi partilerinin uyuşturucu hezeyanı sebebiyle herkesin vaktinde gelmesi muhtemel değilse bile Miller bunun en azından mümkün olduğunun farkındaydı. Kendisinin öyle bir bahanesi bile yoktu.</p>

  <p>Julie gözlerinin arkasındaki boşlukta oturuyordu. Kız bacaklarını altına almıştı. Çok güzeldi. Hayattayken Fred, Holden ve Havelock gibiydi. Bir yerçekimi kuyusunda doğup kendi tercihiyle Kuşak’a gelmişti. Kendi tercihi için de ölmüştü. Yardım ararken Eros’u yok etmişti. Orada, o hayalet gemide kalmış olsaydı...</p>

  <p>Başını yana eğen Julie’nin saçları dönüş yerçekimine karşı sallandı. Kızın gözlerinde bir soru gizliydi. Haklıydı tabii. Öyle yapmış olsaydı belki süreç biraz yavaşlardı ama tamamen durmazdı. Protogen ile Dresden onu ve virüsü eninde sonunda bulurdu. Veya kaynağa geri gidip yeni bir numune alırlardı. Hiçbir şey onları durduramazdı.</p>

  <p>Miller kızın diğerlerine benzemediğini adı gibi biliyordu ayrıca. Julie hem Kuşak ile Kuşaklıları, hem de çabalamanın gereğini anlamıştı. Yıldızlar için değilse bile onlara yakın bir yer için. Julie’nin sahip olduğu lüks Miller’ın hiç tecrübe etmediği ve hiçbir zaman da etmeyeceği bir şeydi. Fakat Julie o lüksü elinin tersiyle itmişti. Buraya gelmiş ve yarış kızağını —çocukluğunu, gururunu— satmaya karar verdiklerinde bile burada kalmıştı.</p>

  <p>Miller onu işte bu yüzden seviyordu.</p>

  <p>Limana vardığı zaman orada bir şeyler olduğu belliydi. Bunu liman işçilerinin duruş biçiminde ve yüzlerindeki yarı keyif yarı zevk karışımı ifadede görebiliyordu. Miller kaydını yaptı, ardından üretimine yetmiş yıl önce son verilen ve bir torpil tüpünden daha geniş olan kullanışsız Ojino-Gouch tarzı hava kilidinden sürünerek geçip <i>Talbot Leeds</i>’in daracık mürettebat bölümüne girdi. Gemi daha küçük iki geminin herhangi bir tasarım gözetilmeden birbirine kaynaklanmasıyla imal edilmişe benziyordu. Hızlanma koltukları üçlü sıralar halinde art arda yerleştirilmişti. Havaya bayat ter ve sıcak metal kokusu hakimdi. Birileri filtrelerin temizleyemeyeceği kadar kısa bir süre önce marihuana içmişti. Diogo yarım düzine gençle beraber oradaydı. Hepsinin üstünde farklı üniformalar olmasına rağmen kollarında DGİ bandı vardı.</p>

  <p>“Hey, Pampav! Üst ranzayı sana ayırdım.”</p>

  <p>“Sağ ol,” dedi Miller. “Minnettarım.”</p>

  <p>On üç gün. Bu minik boşlukta patlayıcı ekibiyle beraber on üç gün geçirecekti. Ambarında megatonluk fisyon mayınlarının bulunduğu bir gemide on üç gün boyunca bu koltuklara yapışık kalacaktı. Buna rağmen diğer herkes gülümsüyordu. Miller kendini Diogo’nun ona ayırdığı hızlanma koltuğuna çekti ve çenesiyle diğerlerini işaret etti.</p>

  <p>“Birinin doğum günü mü?”</p>

  <p>Diogo abartılı bir hareketle omuz silkti.</p>

  <p>“Niye herkesin keyfi bu kadar yerinde?” dedi Miller, niyetlendiğinden daha sert bir sesle. Diogo alınmadı. Kırmızı-beyaz dişlerini göstererek gülümsedi.</p>

  <p>“Audi-nichts?”</p>

  <p>“Hayır, duymadım. Yoksa sormazdım,” dedi Miller.</p>

  <p>“Mars doğrusunu yaptı,” dedi Diogo. “Eros yayınını gördü, ikiyle ikiyi topladı ve—”</p>

  <p>Oğlan yumruğunu diğer elinin açık avucuna indirdi. Miller onun ne demek istediğini çıkarmaya çalıştı. Eros’a mı saldırmışlardı? Protogen’i düşman mı bellemişlerdi?</p>

  <p><i>Ah. Protogen, Protogen ve Mars.</i> Miller başını salladı. “Phoebe Bilim İstasyonu,” dedi. “Mars orayı karantinaya aldı.”</p>

  <p>“Yok be Pampav. Dümdüz etti. Ay gitti. Ona atomlarına ayrılacak kadar nükleer attılar.”</p>

  <p><i>Umarım</i> yeterince <i>atmışlardır</i>, diye aklından geçirdi Miller. Phoebe büyük bir ay değildi. Mars onu gerçekten yok ettiyse ve enkazda hiç protomolekül kalmadıysa...</p>

  <p>“Tu sabez?” dedi Diogo. “Artık bizim tarafımızdalar. Olayı çaktılar. Mars-DGİ ittifakı.”</p>

  <p>“Buna sahiden inanıyor olamazsın,” dedi Miller.</p>

  <p>“Yok,” diyen Diogo öyle bir umudun en iyi ihtimalle kırılgan ve muhtemelen boş olduğunu itiraf ederken bile halinden hoşnuttu. “Ama hayal kurmaktan zarar gelmez, que no?”</p>

  <p>“Kim bilir?” dedi Miller ve arkasına yaslandı.</p>

  <p>Hızlanma jeli limanın üçte birlik g’sinde onun vücut şeklim alamayacak kadar katı olmasına rağmen konforsuz da değildi. Miller cep terminalinden haberlere baktı; Mars donanmasındaki birileri sahiden de mevcut duruma istinaden bir karar vermişti. Bol miktarda mühimmat harcanmıştı—özellikle de bir sıcak savaşın sürdüğü düşünülürse. Fakat Mars böyle bir konuda ucuza kaçmamıştı. Satürn’ün artık bir ayı eksikti ve onun yerinde biçimsiz, incecik bir halka mevcuttu—tabii patlamalardan geriye onu bile oluşturacak kadar madde kaldıysa. Miller böyle konularda tecrübesiz olmasına rağmen patlamalar ona enkazı gaz devinin koruyucu ve ezici yerçekimine düşürecek biçimde tasarlanmış gibi geldi.</p>

  <p>Buna bakarak Mars hükümetinin protomolekülden numune istemediğini düşünmek budalalık olurdu. O kadar büyük ve karmaşık bir organizasyonun herhangi bir konuda —hele hele bunun kadar tehlikeli ve değişim habercisi bir konuda— hemfikir olmasını beklemek düpedüz saflıktı.</p>

  <p>Ama yine de...</p>

  <p>Belki siyasi ve askeri ayrılığın karşı tarafındaki binlerinin de onlarla aynı kanıtlara bakarak aynı sonuçlara ulaştığını bilmek bile yeterliydi. Belki böyle bir durum umuda bir kapı aralıyordu. Miller cep terminalini tekrar Eros yayınına çevirdi. Bir gürültü silsilesinin altında güçlü bir zonklama sesi adeta dans ediyordu. İnsan sesleri yükseliyor, alçalıyor, tekrar yükseliyordu. Veri akışları birbirine karışıyor ve düzen tanımlama sunucuları var güçleriyle çalışarak nihai kargaşadan bir anlam çıkarmaya uğraşıyordu. Julie uzanıp Miller’ın elini tuttu. Düş o kadar ikna ediciydi ki Miller neredeyse kızın elini hissediyormuş gibi davranacaktı.</p>

  <p><i>Sen bana aitsin,</i> dedi Julie.</p>

  <p><i>İşim biter bitmez,</i> diye düşündü Miller. Davanın son noktasını erteleyip durduğu doğruydu. Önce Julie’yi bul, sonra onun intikamını al ve şimdi de onu canından eden projeyi ortadan kaldır. Fakat o iş de bittikten sonra Miller kızı nihayet azat edebilirdi.</p>

  <p>Yapması gereken bu son şeyin ardından.</p>

  <p>Yirmi dakika sonra klaksonlar çaldı. Otuz dakika sonra da motorlar devreye girerek onu eklemleri ezen yüksek g’li bir itişle hızlanma jeline bastırdı. Bu on üç gün boyunca böyle devam edecek, biyolojik fonksiyonlar için dört saat aralıklarla bir g’lik molalar verilecekti. Ve yolculukları sona erdiği zaman her işten anlayan bu yarım yamalak eğitilmiş mürettebat en ufak bir hatalarında onları yok edebilecek nükleer mayınlarla uğraşacaktı.</p>

  <p>Fakat en azından Julie orada olacaktı. Gerçekten değil tabii, ama olsun.</p>

  <p>Hayal kurmaktan zarar gelmezdi. <a id="bookmark50"></a></p>
</body>
</html>
