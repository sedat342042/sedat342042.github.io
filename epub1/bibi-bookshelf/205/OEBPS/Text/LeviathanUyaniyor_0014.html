<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h1><b>Onuncu Bölüm: Miller</b></h1>

  <p>Başkomiser Shaddid kızmaya başladığı zaman orta parmağının ucunu başparmağına hafif hafif vururdu. Bir kedinin patileri kadar yumuşak bir ses çıkardı; fakat Miller kadının huyunu ilk fark ettiğinden beri sanki giderek yükseliyordu. Ses o sırada ofisi doldurur gibiydi.</p>

  <p>“Miller,” dedi kadın, neşeliymiş gibi tebessüm ederek. “Bugünlerde hepimiz diken üstündeyiz. Bunlar çok zor zamanlar.”</p>

  <p>“Öyle başkomiserim,” dedi Miller, tüm savunma oyuncularını yıkıp geçmeye hazırlanan bir futbolcu gibi başını öne eğerek, “ama bence bu daha yakından bakılmayı hak edecek kadar önemli bir—” “Bir yalnızca hissedarlardan birine geçilen bir kıyak,” dedi Shaddid. “Kızın babası ürkmüş. Ama bu Mars’ın <i>Canterbury</i>’yi patlatacağım önceden bildiği anlamına gelmez. Gümrük vergileri yeniden yükseliyor. Kızıl Ay’daki kazı çalışmalarından birinde bir maden göçüğü yaşandı. Eros’taki maya çiftliklerinde sorunlar var. Biricik kızı için bir babanın ödünü patlatmayacak bir şey olmadan Kuşak’ta tek bir gün bile geçmiyor.”</p>

  <p>“Evet başkomiserim, ama olayın zamanlaması—”</p>

  <p>Shaddid’in parmakları tempoyu arttırdı. Miller dudaklarını ısırdı. Mücadeleyi kaybetmişti.</p>

  <p>“Komplo peşinde koşmaya kalkma,” dedi Shaddid. “Elimizde gerçek olduğunu bildiğimiz bir pano dolusu suç var. Siyaset, savaş, iç gezegenlerden gelip bizi mahvetmenin yollarını arayan kötü adamlarla dolu sistem genelli entrikalar? Onlar bizim misyonumuz değil. Bana araştırmanı sürdürdüğünü söyleyen bir rapor ver, ben onu üstlerime ileteyim ve hep beraber işimizin başına dönelim yeter.”</p>

  <p>“Peki başkomiserim.”</p>

  <p>“Başka bir şey var mıydı?”</p>

  <p>“Hayır efendim.”</p>

  <p>Shaddid başını salladı ve tekrar terminaline doğra döndü. Miller şapkasını kadının masasının köşesinden alıp dışarı çıktı. Karakolun hava filtrelerinden biri hafta sonu bozulmuştu ve yerine takılanı odalara yeni plastik ile ozonun o huzur verici kokusunu yayıyordu. Miller masasının başına oturup ellerini başının arkasında kavuşturdu ve gözünü tepesindeki lamba armatürüne dikti. İçine oturan yumru bir türlü gevşememişti. Fakat yapabileceği bir şey yoktu. “Pek iyi geçmedi galiba?” diye sordu Havelock.</p>

  <p>“Daha iyi geçebilirdi.”</p>

  <p>“Shaddid işi elinden mi aldı?”</p>

  <p>Miller başını iki yana salladı. “Hayır, iş hâlâ benim. Sadece onu yarım yamalak yapmamı istiyor.”</p>

  <p>“Daha kötüsü de olabilirdi. En azından neler döndüğünü bulacaksın. Ve mesai sonrasında sırf pratik olsun diye meseleyi biraz kurcalayacak olursan... bilirsin ya?”</p>

  <p>“Tabii,” dedi Miller. “Pratik olsun diye.”</p>

  <p>Hem onun hem de Havelock’un masası anormal derecede boştu. Havelock’un kendisiyle karakol arasına koyduğu evrak duvarı eriyip gitmişti ve Miller ortağının gerek gözlerinden, gerekse el hareketlerinden içindeki polisin tünellere dönmek istediğini görebiliyordu. Bunun transferi gerçekleşmeden önce kendini ispat etmek için mi, yoksa sırf birkaç kafa kırmak için mi olduğunu bilemiyordu. Belki de o ikisi aynı şeyi söylemenin farklı yollarıydı, o kadar.</p>

  <p><i>Yeter ki buradan gitmeden önce kendini öldürtme,</i> diye aklından geçirdi Miller. Ardından sesli konuştu. “Elimizde ne var?”</p>

  <p>“Aksesuar dükkânı. Sekizinci sektör, üçüncü kat,” dedi Havelock. “Haraç şikayeti.”</p>

  <p>Miller kısa bir süreliğine yerinde oturarak kendi çekingenliğini bir başkasına aitmiş gibi değerlendirdi. Sanki Shaddid bir köpeğe taze bir et parçasından yalnızca bir lokma vermiş, sonra da hayvanın önüne her zamanki mamasından koymuştu. İçinden aksesuar dükkânını es geçmek geldi ve bir an için dürtüsüne boyun eğecek gibi oldu. Sonra iç geçirdi, ayaklarını masadan indirdi ve yerinden kalktı.</p>

  <p>“Pekala öyleyse,” dedi. “Gidip İstasyonu ticaret için daha güvenli bir hale getirelim.”</p>

  <p>“İşte uğruna hayatını adayabileceğin sözler,” diyen Havelock silahını kontrol etti. Son zamanlarda bunu çok daha fazla yapar olmuştu.</p>

  <p>Dükkân bir eğlence bayiiydi. İnteraktif çevrelere yönelik olarak kişisel zevklere hitap eden ürünler satıyordu: savaş simülasyonları, keşif oyunları, seks. Ses sisteminden İslami bir namaza çağrı ile davul eşliğinde orgazm arasında bir kadın sesi feryat ediyordu. Başlıklardan yarısı Çince ve İspanyolca çevirileri de bulunan Hint eserleriydi. Diğer yarısıysa Hintçe’yi ikinci dil olarak kullanan İngilizce, Tezgahtar neredeyse çocuk yaştaydı. Çenesinde bir rozet gibi taşıdığı seyrek siyah sakallı on altı, on yedisindeki bir oğlan.</p>

  <p>“Size yardımcı olabilir miyim?” dedi oğlan, neredeyse hor görme denebilecek bir hoşnutsuzlukla Havelock’u süzerek. Havelock kimliğini çıkarırken gencin silahını iyice görebildiğinden emin oldu.</p>

  <p>Miller terminal ekranındaki şikayet formuna bir göz attı. “Asher Kamamatsu’yla konuşmak için geldik. Kendisi burada mı?”</p>

  <p>Müdür bir Kuşaklı için şişmandı. Havelock’tan daha uzun boylu olan adamın göbeğinin etrafında bir yağ tabakası vardı; omuzlarında, kollarında ve boynunda da kalın kaslar taşıyordu. Miller gözlerini kısarak bakarsa onun zaman ve hüsran katmanlarının altında yatan on yedi yaşındaki halini görebiliyor ve gördüğü oğlan ön taraftaki tezgahtara çok benziyordu. Büro neredeyse üçünün birden sığamayacağı kadar küçüktü ve içerisi pornografik yazılımlarla doluydu.</p>

  <p>“Onları yakaladınız mı?” dedi müdür.</p>

  <p>“Hayır,” dedi Miller. “Hâlâ kim olduklarını bulmaya çalışıyoruz.”</p>

  <p>“Kahretsin, size söyledim ya. Dükkanın kamerasında resimleri var. Size o lanet olasıca herifin adını bile verdim.”</p>

  <p>Miller terminaline baktı. Mateo Judd adlı şüphelinin sabıka dosyası pek de matah sayılmazdı.</p>

  <p>“Demek adamın yalnız çalıştığını düşünüyorsun,” dedi Miller. “Pekala. Gidip onu alır ve nezarethaneye atarız, olur biter. Kimin için çalıştığını bulmamıza gerek yok. Zaten bunu yanlış anlayacak biri çıkmaz. Tecrübelerime göre ne zaman ayakçılardan biri gitse yerine bir yenisi gelir ama madem ki sen bütün meselenin o adamın başının altından çıktığına eminsin...”</p>

  <p>Müdürün asık suratı Miller’a sözlerinin anlaşıldığım göstermek için yeterliydi. <img alt="" height="17" src="../Images/image001.png" width="204" /> etiketli bir dizi kutuya yaslanmakta olan Havelock gülümsedi.</p>

  <p>“Niçin bana adamın senden ne istediğini söylemiyorsun,” dedi Miller.</p>

  <p>“Önceki polise söylemiştim ya,” dedi müdür.</p>

  <p>“Bir de bana söyle.”</p>

  <p>“Bize kişiye özel bir sigorta planı satıyordu. Geçen seferki adam gibi ayda yüz dolara.”</p>

  <p>“Geçen seferki adam mı?” dedi Havelock. “Yani bu daha önce de mi oldu?”</p>

  <p>“Tabii,” dedi müdür. “Bilirsiniz; herkesin elini cebine atması gerekir. İş yapmanın bedeli.”</p>

  <p>Miller kaşlarını çatarak terminalini kapattı. “Felsefeyi bırak. İş yapmanın bedeli oysa biz burada ne arıyoruz?”</p>

  <p>“Çünkü sizin... sizin bu boku kontrol altına aldığınızı sanıyordum. Loca’ya para vermeyi bıraktıktan sonra doğru düzgün kâr eder oldum. Şimdi her şey baştan başlıyor.”</p>

  <p>“Dur bakalım,” dedi Miller. “Bana Loca Greiga’nın koruma ücreti almayı bıraktığını mı söylüyorsun?”</p>

  <p>“Öyle. Sadece burada da değil. Altın Dal’dan tanıdığım adamların yarısı yüzünü göstermez oldu. Polislerin bir kerecik olsun bir işe yaradıklarını sanmıştık. Şimdi başımıza bu yeni pezevenkler çıktı ve her şey eski haline döndü.”</p>

  <p>Miller’ın içine kötü bir his doğdu. Dönüp baktığı zaman Havelock başını iki yana salladı; onun kulağına da bir şey çalınmamıştı. Altın Dal Cemiyeti, Sohiro’nun çetesi, Loca Greiga. Ceres’teki tüm organize suç örgütleri aynı ekolojik çöküşten muzdaripti ve onlardan boşalan yere şimdi yeni birileri geliyordu. Bu fırsatçılık olabilirdi. Tabii başka bir şey de. Miller’ın içinden bir sonraki soruyu sormak gelmiyordu. Havelock onun paranoyak olduğunu düşünecekti.</p>

  <p>“Eski çocuklar şenden en son koruma haracı alalı ne kadar oldu?” dedi.</p>

  <p>“Bilmiyorum. Uzun bir zaman.”</p>

  <p>“Mars o su taşıyıcısını yok ettikten önce mi, sonra mı?”</p>

  <p>Müdür gözlerini kısarak kalın kollarını göğsünde kavuşturdu. “Önce,” dedi. “Belki bir-iki ay önce. Onun bu işle ne ilgisi var?” “Kafamda bir zaman cetveli oluşturmaya çalışıyorum, hepsi bu,” dedi Miller. “Şu yeni çocuk. Mateo. Sigorta planına kimin arka çıktığını söyledi mi?”</p>

  <p>“Bunu bulmak sizin göreviniz değil mi?”</p>

  <p>Müdürün yüz ifadesi öyle sert kapandı ki Miller çıkan çıt sesini duymuş kadar oldu. Evet, Ashet Kamamatsu kendisini kimin haraca bağladığını biliyordu. Bu konuda ötecek kadar yürekli olmasına rağmen hedef gösterecek kadar değildi.</p>

  <p>İlginç.</p>

  <p>“Eh, yine de teşekkürler,” diyen Miller ayağa kalktı. “Öğrendiklerimizi sana da bildiririz.”</p>

  <p>“İşi bü kadar sıkı tuttuğunuza sevindim,” dedi müdür, alaycılığa alaycılıkla karşılık vererek.</p>

  <p>Miller dış tünelde durdu. Bulundukları muhit hırpani ile saygın arasındaki bir sürtünme noktasındaydı. Grafitilerin boyayla kapatıldıkları yerlerde beyaz izler görülüyordu. Bisikletli adamlar sağ sol yaparak zikzaklar çiziyorlar, köpük tekerlekler parlak taşların üstünde hafifçe uğulduyordu. Miller güvenlik kamerasını bulana kadar yavaş adımlarla yürüyerek tepelerindeki tavanı taradı. Sonra terminalini çıkardı, kameranın koduyla uyuşan kayıtları açtı ve dükkânda çekilmiş fotoğraflardaki zaman kodunu onlarla eşleştirdi. Başparmağını kullanarak kontrollerle bir süreliğine oynayıp hızla akan insanları ileri geri sardı. İşte Mateo dükkândan ayrılıyordu. Adamın yüzü kibirli bir sırıtışla çarpılmıştı. Miller görüntüyü dondurup netleştirdi. Onun omzu üzerinden seyreden Havelock hafif bir ıslık çaldı.</p>

  <p>Haydudun kol bandında DGİ’nin kopuk halkası açıkça görülebiliyordu. Araştırması esnasında Miller o bandın bir benzerini Julie Mao’nun deliğinde bulmuştu.</p>

  <p><i>Ne biçim insanlarla düşüp kalkıyorsun çocuk?</i> diye düşündü Miller. <i>Sen bundan üstünsün. Öyle olduğunu bilmen gerek.</i></p>

  <p>“Hey, ortak,” dedi sesli olarak. “Görüşmenin raporunu sen yazabilir misin? Yapmak istediğim bir şey var da. Senin orada bulunman pek akıllıca olmayabilir. Kusura bakma.”</p>

  <p>Havelock’un kaşları saç hizasına doğru kalktı.</p>

  <p>“Yoksa DGİ’yi mi sorgulayacaksın?”</p>

  <p>“Biraz ağız arayacağım, hepsi o,” dedi Miller.</p>

  <p style="text-align: center;">♦</p>

  <p>Miller DGİ yanlılığı bilinen bir barda bir güvenlik çalışanı olarak bulunmanın bile dikkatleri çekmek için yeteceğini düşünürdü. Fakat o sırada John Rock Beyefendiler Kulübü’nün loş ışığında tanıdığı suratlardan yarısı normal vatandaşlara aitti. Hatta birden fazlası tıpkı kendisi gibi Yıldız Burgusu çalışanıydı. Sözleri yarım düzine farklı dilden alınma, kanunun ve gitarın eşlik ettiği hafif çınlamalardan oluşan müzik tam Kuşaklılara göreydi. Miller dördüncü birasında, mesaisinden sonraki ikinci saatte ve boş bir çaba olarak görmeye başladığı planından vazgeçmenin eşiğindeyken uzun ince bir adam yanındaki bar taburesine oturdu. Sivilcelerle bezeli yanaklar normalde gülmenin eşiğindeymiş gibi görünen bir surata tehlikeli bir izlenim veriyordu. Adamın kolundaki DGİ bandı Miller’ın o gece gördüklerinden ilki olmamasına rağmen bu seferki bir cüret ve otorite havasıyla taşınmaktaydı. Miller kafa salladı.</p>

  <p>“DGİ hakkında soru sorduğunu duydum,” dedi adam. “Yoksa katılmaya mı niyetlisin?”</p>

  <p>Gülümseyip bardağını kaldıran Miller bu çekimser hareketi kasıtlı olarak yapmıştı.</p>

  <p>“Katılmak istersem konuşmam gereken kişi sen misin?” diye rahat bir ses tonuyla sordu.</p>

  <p>“Belki yardımım dokunabilir.”</p>

  <p>“Öyleyse belki bana bir-iki şeyden daha bahsedebilirsin,” dedi Miller, terminalini çıkarıp duyulur bir tıkırtıyla sahte bambu bar tezgâhının üstüne bırakarak. Mateo Judd’ın resmi ekranda parlıyordu: Kaşlarını çatan DGİ’li adam daha net görebilmek için ekranı kendisine doğru çevirdi.</p>

  <p>“Ben gerçekçi biriyim,” dedi Miller. “Chucky Snails’in koruma haracı topladığı günlerde adamlarıyla konuşmamazlık etmezdim. Sonra Hand ve onun ardından Altın Dal Cemiyeti başa geçtiğinde de. Benim işim insanların yasaları zorlamalarını önlemek değil; Ceres’i istikrarlı tutmak. Ne demek istediğimi anlıyor musun?” “Anladığımı söyleyemem,” dedi sivilceli adam. Aksam ona Miller’ın beklediğinden daha eğitimli bir ses tonu kazandırıyordu. “Bu adam kim?”</p>

  <p>“Adı Mateo Judd. Sekizinci sektörde bir koruma işi başlatıyor. Arkasında DGİ’nin olduğunu söylüyormuş.”</p>

  <p>“Elin ağzı torba değil ki büzesin Dedektif. Bir dedektifsin, değil mi? Ama az önce gerçekçilikten bahsediyordun.”</p>

  <p>“DGİ Ceres’in kayıt dışı ekonomisine dahil olmaya karar verdiyse birbirimizle konuşarak, iletişim kurarak durumu herkes için daha iyi bir hale getirebiliriz.”</p>

  <p>Adam gevrek gevrek gülerek terminali geri itti. Önlerinden geçen barmenin gözlerinde içecek başka bir şey isteyip istemediklerinin dışında bir soru vardı. Soruyu Miller’a sormuyordu.</p>

  <p>“Yıldız Burgusu’nda belli bir seviyede yolsuzluk yapıldığını duymuştum,” dedi adam. “Ama yine de bu kadar açık sözlü davranmandan etkilenmedim desem yalan olur. Bir şeye açıklık getireyim. DGİ bir suç örgütü değildir.”</p>

  <p>“Sahi mi? Demek ki yanılmışım. DGİ onca insanı öldürdükten sonra sanmıştım ki.</p>

  <p>“Beni tuzağa düşürmeye çalışıyorsun. Biz Kuşak’a ekonomik terörizm uygulayan insanlara karşı kendimizi koruruz. Dünyalılara. Marslılara. Biz Kuşaklıları koruma işindeyiz,” dedi adam. “Seni bile Dedektif.”</p>

  <p>“Ekonomik terörizm mi?” dedi Miller. “Bu biraz aşırıya kaçmıyor mu?”</p>

  <p>“Öyle mi düşünüyorsun? İç gezegenler bize iş gücü gözüyle bakıyorlar. Bize vergi koyuyorlar. Bize ne yapacağımızı söylüyorlar. Kendi kanunlarını uygulatırken istikrar adına bizimkileri görmezden geliyorlar. Geçen sene Titania’daki gümrük vergilerini iki katına çıkardılar. Neptün’ün yörüngesindeki, her yöne aylarca mesafedeki bir buz topunun üzerinde yaşayan beş bin insan. Güneş onlar için parlak bir yıldızdan ibaret. Sence onlar bunu kaldırabilecek güçteler mi? Kuşaklı yük gemilerinin Europa’dan kontrat almasını yasakladılar. Ganymede’e yanaşırken bizden iki kat vergi alıyorlar. Ya Phoebe’deki bilim İstasyonu? Onun yörüngesine girmemize bile izin yok. İstasyonda tek bir Kuşaklı’ya bile rastlayamazsın. Orada her ne yapıyorlarsa, buldukları teknolojilerden ancak onları bize on sene sonra sattıkları zaman haberimiz olacak.”</p>

  <p>Miller birasından yudumlayıp başıyla terminali işaret etti.</p>

  <p>“Yani o sizden biri değil, öyle mi?”</p>

  <p>“Hayır, değil.”</p>

  <p>Miller başını salladı ve terminali cebine koydu. Ne gariptir ki ona inanıyordu. Adam hayduda pek benzemiyordu; çevresine kabadayılık taslamak, dünyayı kendine hayran bırakmak gibi bir derdi yoktu. Hayır; bu adam kararlı, keyifli ve hepsinin de ötesinde ölesiye yorgundu. Miller onun gibi askerler tanımıştı; suçlular değil.</p>

  <p>“Bir şey daha var,” dedi Miller. “Birini arıyordum.”</p>

  <p>“Başka bir soruşturma mı?”</p>

  <p>“Hayır, pek sayılmaz. Juliette Andromeda Mao. Julie adını kullanıyor.”</p>

  <p>“Bu isme aşina olmam mı lazım?”</p>

  <p>“Kız DGİ’den,” dedi Miller, omuz silkerek.</p>

  <p>“Sen Yıldız Burgusu’ndaki herkesi tanıyor musun?” diye sordu adam ve Miller yanıt vermeyince sözlerini sürdürdü. “Biz sizin şirketten çok daha büyüğüz.”</p>

  <p>“Haklısın,” dedi Miller. “Fakat kulağını açık tutarsan memnun olurum.”</p>

  <p>“Bizden iyilik bekleyecek bir konumda olduğunu sanmıyorum.”</p>

  <p>“Sormaktan zarar gelmez.”</p>

  <p>Suratı sivilceli adam yine gevrek gevrek gülüp bir elini Miller’ın omzuna koydu.</p>

  <p>“Buraya geri gelme Dedektif,” deyip kalabalığın arasına karıştı.</p>

  <p>Miller kaşlarını çatarak birasından bir yudum daha içti. Yanlış bir adım attığına dair huzursuz edici bir hisse kapılıyordu. Kısa bir süre öncesine kadar DGİ’nin su taşıyıcısının yok edilişinden ve Kuşak’ta iç gezegenlere duyulan korku ile nefretin artışından istifade ederek Ceres’te bir girişimde bulunduğundan emindi. Peki ama tüm bunlar Julie Mao’nun babasıyla ve onun şüphe uyandıracak kadar iyi zamanlanmış kaygısıyla nasıl bir bağlantı içerisindeydi? Veya Ceres İstasyonu’ndaki olağan şüphelilerin daha en başından ortadan kaybolmalarıyla? Bunları düşünmek bulanık bir videoyu seyretmeye benziyordu. Tam bir şeyler çıkartabilecek gibi oluyor, ama sonuçta bir yere varamıyordun.</p>

  <p>“Birleştirilmesi gereken çok nokta var.” dedi Miller. “Ama yeterince çizgi yok.”</p>

  <p>“Efendim?” dedi barmen.</p>

  <p>“Yok bir şey,” diyen Miller yarısı dolu şişeyi tezgâhın gerisine doğru itti. “Sağ ol.”</p>

  <p>Miller deliğine gidince biraz müzik açtı. Kaderleri konusunda umutlu değilse bile sevinçli oldukları gençlik günlerinde Candace’ın hoşuna giden o lirik ilahilerden birini. Birkaç dakikalığına bile gevşeyebilirse kritik bir ayrıntıyı gözden kaçırdığına yönelik olarak içini kemiren o histen kurtulabileceği ve eksik parçanın kendiliğinden ortaya çıkabileceği ümidiyle ışıkları yarı parlaklıkta yıktı.</p>

  <p>Candace’ın gerçekte yaptığı gibi iç geçirerek ve ona hoşnutsuzca bakarak zihninde ortaya çıkmasını beklemişti Onun yerine kendini Julie Mao’yla konuşurken buldu. Alkolün ve yorgunluğun getirdiği o uykulu halde kızı Havelock’un masasında otururken düşlüyordu. Gerçekteki kadından daha genç olan Julie’nin yaşı yanlıştı; hayalinde resimdeki o gülümseyen çocuktu—hani <i>Çatalkuyruk</i>'la yarışa girip kazanan o kız. Miller ona sorular sormuş ve kızın yanıtları pek çok soruya açıklama getirmiş gibi hissediyordu. Artık her şey anlam kazanmıştı. Yalnızca Altın Dal Cemiyeti’ndeki değişiklik ve kızın kaçırılma davası değil; Havelock’un transferi, yok edilen buz taşıyıcısı ve de Miller’ın kendi iş ve özel hayatı da. Miller rüyasında Julie Mao’yu kahkahalarla gülerken gördü ve geç bir saatte başı ağrıyarak uyandı.</p>

  <p>Havelock onu masasında bekliyordu. Geniş ve kısa Dünyalı yüzü nedense yabancı bir izlenim veriyordu; fakat Miller bu hissi üzerinden atmaya çalıştı.</p>

  <p>“Berbat görünüyorsun,” dedi Havelock. “Yoğun bir gece mi geçirdin?”</p>

  <p>“Yaşlılık ve ucuz bira içmek yüzünden böyleyim,” dedi Miller.</p>

  <p>Ahlak masasından biri dosyalarının yine kilitlendiğine yönelik öfkeli bir şeyler bağırdı ve bir bilgisayar teknisyeni tedirgin bir hamamböceği gibi karakolda alelacele koşuşturdu. Havelock kaygılı bir yüz ifadesiyle ortağına sokuldu.</p>

  <p>“Ciddiyim Miller,” dedi adam. “Seninle hâlâ ortağız ve... Tanrı'nın üstüne yemin ederim ki bu kayada bulunan tek arkadaşım sensin. Bana güvenebilirsin. Bana söylemek istediğin bir şey varsa seni can kulağıyla dinlerim.”</p>

  <p>“İyi diyorsun da,” karşılığım verdi Miller, “neden bahsettiğine dair hiçbir fikrim yok. Geçen gece tam bir fiyaskoydu.”</p>

  <p>“DGİ’ye rastlamadın mı?”</p>

  <p>“Tabii ki rastladım. Zaten şu aralar bu istasyonda elini sallasan en az üç DGİ üyesine çarpar. Doğru düzgün bir bilgi edinemedim, hepsi bu.”</p>

  <p>Havelock birbirine yapıştırarak ince ve kansız bıraktığı dudaklarla arkasına yaslandı. Miller’ın omuz silkişinde bir soru gizliydi ve Dünyalı başıyla panoyu işaret etti. Listenin tepesinde yeni bir cinayet vardı. Sabahın üçünde, Miller bölük pörçük rüyalar görürken biri Mateo Judd’ın deliğine dalmış ve adamın sol gözüne içi balistik jelle dolu bir pompalı tüfek fişeği sıkmıştı.</p>

  <p>“Eh,” dedi Miller. “Demek ki yanlış bir tahminde bulunmuşuz.”</p>

  <p>“Hangi konuda?” dedi Havelock.</p>

  <p>“DGİ suçluları avlamıyor,” dedi Miller. “Polisleri avlıyor.”</p>
</body>
</html>
