<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h1><b>Kırk Dokuzuncu Bölüm: Holden</b></h1>

  <p>“Hasiktir,” dedi Amos, ifadesiz bir sesle.</p>

  <p>“Jim,” dedi Naomi, Holden’ın arkasından. Fakat adam elini sallayarak onu susturdu ve kokpitteki Alex’le arasında bir kanal açtı.</p>

  <p>“Alex, sensörlerin gördüğümüzü söylediği şeyi gerçekten gördük mü?”</p>

  <p>“Evet Kaptan,” diye cevapladı pilot. “Hem radar hem de teleskoplar Eros’un bir dakikadan kısa bir zamanda dönüş yönünde iki yüz kilometre sıçradığını söylüyor.”</p>

  <p>“Hasiktir,” diye aynı duygusuz ses tonuyla yineledi Amos. Açılıp kapanan güverte kapaklarının metalik gürültüsü gemide yankılanarak Amos’un mürettebat merdivenini tırmandığını işaret etti.</p>

  <p>Holden görev yerini terk eden Amos’a duyduğu öfkeyi aklından çıkardı. O meseleyle daha sonra ilgilenecekti. İlk olarak <i>Rocinante</i> ile mürettebatının toplu halüsinasyon görmediğinden emin olmalıydı.</p>

  <p>“Naomi, iletişimi bana ver,” dedi.</p>

  <p>Naomi koltuğunu ona doğru döndürdü. Suratı kül gibiydi.</p>

  <p>“Nasıl bu kadar sakin olabiliyorsun?” diye sordu kadın.</p>

  <p>“Paniklemenin faydası dokunmaz. Zekice bir plan yapabilmek için neler olduğunu öğrenmeliyiz. Lütfen iletişimi bana aktar.”</p>

  <p>“Hasiktir,” dedi Amos, operasyon güvertesine çıktığı sırada. Çarparak kapanan güverte kapağının gürültüsüyle de cümlesini noktaladı.</p>

  <p>“Sana görev yerinden ayrılmanı söylediğimi hatırlamıyorum tayfa,” dedi Holden.</p>

  <p>“Zekice bir plan,” dedi Naomi, bu sözcükler azıcık bildiği bir yabancı dile aitmiş gibi, “Zekice bir plan.”</p>

  <p>Amos kendini bir koltuğa o denli sert attı ki yastıklama jeli onu kavrayarak geri sıçramaktan alıkoydu.</p>

  <p>“Eros kocaman,” dedi tamirci.</p>

  <p>“Zekice bir plan,” diye tekrarladı Naomi, artık kendi kendine konuşarak.</p>

  <p>“Yani <i>sahiden</i> kocaman,” dedi Amos. “O kayayı kendi ekseninde döndürmek için ne kadar enerji gerektiğini biliyor musunuz? O boku yapmaları bile yıllar sürmüştü.”</p>

  <p>Amos ile Naomi’nin sesini bastırmak için kulaklığını takan Holden yeniden Alex’le konuştu.</p>

  <p>“Alex, Eros halen vektör değiştiriyor mu?”</p>

  <p>“Hayır Kaptan. Bir kaya gibi orada öylece duruyor.”</p>

  <p>“Tamam,” dedi Holden. “Amos’la Naomi tutulup kaldılar. Sen ne alemdesin?”</p>

  <p>“O pezevenk karşımdayken ellerimi kontrollerden çekmeyeceğime emin olabilirsin.”</p>

  <p><i>Askeri eğitime şükürler olsun</i>, diye düşündü Holden.</p>

  <p>“Güzel. Ben aksini söyleyene kadar bizi tam olarak beş bin kilometrelik bir mesafede tut. İstasyon bir santim bile kıpırdayacak olursa bana hemen haber ver.”</p>

  <p>“Anlaşıldı Kaptan,” dedi Alex.</p>

  <p>Holden kulaklığını çıkarıp mürettebatının geri kalanıyla yüzleşmek üzere döndü. Dalgın gözlerle tavana bakmakta olan Amos parmaklarıyla madde madde bir şeyler sayıyordu.</p>

  <p>“—Eros’un kütlesini ezberden hatırlamıyorum...” diyordu kendi kendine.</p>

  <p>“Yedi bin trilyon kilo,” dedi Naomi. “Aşağı yukarı. Ve ısı izi yaklaşık iki derece arttı.”</p>

  <p>“Tanrım,” dedi tamirci. “Hesabı kafamdan yapamıyorum. O kadarlık bir kütlenin iki derece ısınması...”</p>

  <p>“Çok zor,” dedi Holden. “O yüzden şimdilik bunu bırakıp-—” “Yaklaşık on ekgajul,” dedi Naomi. “Bunu tahminen söylüyorum ama bir basamak bile yanılmış olamam.”</p>

  <p>Amos bir ıslık çaldı.</p>

  <p>“On eksajul dediğin iki gigatonluk bir füzyon bombası kadar mı oluyor?”</p>

  <p>“Doğrudan doğruya enerjiye çevrilen yaklaşık yüz kiloya tekabül ediyor,” dedi Naomi. Sesi daha az titriyordu. “Bu elbette bizim yapamayacağımız bir şey. Ama her yaptılarsa en azından sihir değil.” Holden’ın zihni kadının sözlerine neredeyse fiziksel bir hissiyatla sımsıkı sarıldı. Naomi tanıdığı en zeki insandı. Az önce konuşurken Eros yana sıçradığından beri Holden’ın içini kaplayan ve ancak kısmen niteleyebildiği korkuya hitap etmişti. O korku bunun sihir yoluyla gerçekleştiği, protomolekülün fizik kurallarına uymasının gerekmediğiydi. Çünkü öyle bir şey doğruysa insanların hiç şansı yok demekti.</p>

  <p>“Açıkla,” dedi kadına.</p>

  <p>“Şey,” dedi Naomi, klavyesine dokunarak. “Eros’u ısıtmak onu hareket ettirmedi. O yüzden bunun içeride her ne yaptılarsa ondan kalan artık ısı olduğunu varsayıyorum.”</p>

  <p>“Peki o ne anlama geliyor?”</p>

  <p>“Entropinin hâlâ var olduğu. Maddeyi mükemmel bir verimlilikle enerjiye dönüştüremedikleri. Makinelerinin, süreçlerinin veya her ne kullanıyorlarsa onların yedi bin trilyon kilo kayayı hareket ettirirken bir miktar enerjiyi boşa harcadığı. Yaklaşık iki gigatonluk bir bombanın yaratabileceği kadarını.”</p>

  <p>“Ah.”</p>

  <p>“İki gigatonluk bir bombayla Eros’u iki yüz kilometre hareket ettiremezsin,” diye gülüp geçti Amos.</p>

  <p>“Hayır, ettiremezsin,” karşılığını verdi Naomi. “O sadece artık enerjiydi. Isı kalıntısı. Verimlilikleri her halükarda olağanüstü, fakat mükemmel değil. Bu da fizik kurallarının hâlâ geçerli olduğu anlamına gelir. Sihir yapmadılar yani.”</p>

  <p>“Ama yapmış kadar oldular,” dedi Amos.</p>

  <p>Naomi dönüp Holden’a baktı.</p>

  <p>“Yani biz—” diye başladı Holden, fakat tam. o sırada Alex dahili iletişimden onun sözünü kesti.</p>

  <p>“Kaptan, Eros yine hareket ediyor."</p>

  <p>“Onu takip et. Mümkün olan en kısa sürede bana bir rota ve sürat bildir,” dedi Holden, tekrar konsoluna dönerek. “Amos, mühendisliğe geri dön. Ben emir vermeden orayı bir kez daha terk edecek olursan IS’e seni bir boru anahtarıyla öldüresiye dövdürürüm.”</p>

  <p>Gelen tek cevap güverte kapağının tıslayarak açılması ve tamirci aşağı inerken çarparak kapanmasıydı.</p>

  <p>“Alex,” dedi Holden, <i>Rocinante</i>’nin Eros hakkında çıkardığı veri akışına bakarak. “Bana bir şey söyle.”</p>

  <p>“Kesin olarak bildiğimiz tek şey güneşe doğru gittiği,” diye karşılık verdi Alex, hâlâ sakin ve profesyonel bir tavırla. Holden ordudayken daha en başından itibaren subaylık eğitimi almıştı. Hiç askeri pilotluk okuluna gitmemesine rağmen yıllar süren eğitimin Alex’in beynini iki kısma ayırdığını biliyordu: pilotluk sorunları ve ikincil olarak başka her şey. Eros’u takip etmek ve onun rotasını belirlemek ilk kısmın göreviydi. Güneş sistemi dışından gelerek insanlığı yok etmeye çalışan uzaylılar ise bir pilotluk meselesi değildi ve Alex kokpitten ayrılana kadar güvenle göz ardı edilebilirdi. Alex daha sonra bir sinir krizi geçirebilirdi, fakat o zamana kadar işini yapmayı sürdürecekti.</p>

  <p>“Elli bin kilometreye çekil ve arada sabit bir mesafe bulundur,” dedi Holden ona.</p>

  <p>“Hıh,” dedi Alex. “Sabit bir mesafe bulundurmak biraz zor olabilir Kaplam Eros az önce radardan kayboldu.”</p>

  <p>Holden boğazının sıkıştığını hissetti.</p>

  <p>“Ne dedin?”</p>

  <p>“Eros az önce radardan kayboldu,” diyordu Alex, fakat Holden kendi gözleriyle görmek için sensör takımının kontrolünü çoktan eline almıştı. Teleskoplar kayanın yeni rotasında hâlâ güneşe doğru ilerlediğini gösteriyordu. Termal görüntüleme onun uzaydan iki derece daha sıcak olduğunu söylüyordu. İstasyondan sızan o tuhaf ve delice sesler zayıf olsa bile hâlâ duyulabiliyordu. Fakat radar orada hiçbir şey olmadığında ısrarcıydı.</p>

  <p><i>Sihir,</i> dedi Holden’ın içindeki o ses.</p>

  <p>Hayır, sihir değildi. İnsanların da hayalet gemileri vardı. Bu yalnızca radarın enerjisini yansıtmaktan ziyade emme meselesiydi. Fakat asteroidi görsel menzilde tutmak aniden çok daha önemli hale gelmişti. Eros hızla hareket edebildiğini ve keskin manevralar yapabildiğini zaten ispatlamıştı; şimdi de radarda görünmüyordu. Dağ kadar bir kayanın tamamen ortadan kaybolması pekala mümkündü.</p>

  <p><i>Roci</i> güneşe doğru Eros’u kovalarken yerçekimi artmaya başladı.</p>

  <p>“Naomi?”</p>

  <p>Kadın başını kaldırıp ona baktı. Gözlerinde hâlâ korku varsa da aklı başındaydı. Şimdilik.</p>

  <p>“Jim?”</p>

  <p>“Acaba iletişimi...?”</p>

  <p>Kadının yüzündeki utanç Holden'in saatlerdir gördüğü en huzur verici şeydi. Naomi kontrolleri onun santraline aktardı ve Holden bir bağlantı talebinde bulundu.”</p>

  <p>“BMD korveti, burası <i>Rocinante.</i> Lütfen cevap verin.”</p>

  <p>“Devam et <i>Rocinante,”</i> dedi diğer gemi, yarım dakikalık bir parazitin akabinde.</p>

  <p>“Sensör verilerimizi doğrulamak için arıyorum,” dedi Holden, sonra da Eros’un hareketliliğiyle ilgili verileri karşı tarafa iletti. “Siz de aynı şeyi görüyor musunuz?”</p>

  <p>Bu seferki gecikme daha uzundu.</p>

  <p>“Pozitif <i>Rocinante.”</i></p>

  <p>“Daha az önce birbirimize neredeyse ateş açtığımızı biliyorum, ama sanırım o mesele artık biraz geride kaldı,” dedi Holden. “Her neyse; şimdi o kayayı kovalıyoruz. Onu gözden kaybedersek bir daha asla bulamayabiliriz. Siz de gelmek ister misiniz? İstasyon bize ateş etmeye falan kalkarsa yanımızda destek bulunması hiç fena olmaz.”</p>

  <p>Bu seferki gecikme neredeyse iki dakika sürdü; sonra hatta farklı bir ses girdi. Bu seferki daha yaşlıydı, kadınsıydı ve Holden’ın o zamana kadar irtibat kurduğu genç erkek sesindeki kibirle öfkeden tamamen yoksundu.</p>

  <p><i>“Rocinante,</i> ben BMD Eskort Gemisi <i>Ravi’</i>nin komutanı Kaptan McBride.” <i>Ah,</i> diye aklından geçirdi Holden. <i>Önceden ikinci kaptanla konuşmuşum da haberim yokmuş. Kaptan nihayet dümeni devraldı. Bu iyiye işaret olabilir.</i> “Donanma komutanlığına haber verdim; fakat arada yirmi üç dakikalık bir gecikme yaşanıyor ve o kaya hızlanıyor. Bir planınız var mı?”</p>

  <p>“Pek sayılmaz <i>Ravi.</i> Fark yaratacak bir şeyler yapma fırsatı yakalayana kadar onu takip edecek ve istihbarat toplayacağız. Fakat siz de gelirseniz belki biz bir şeyler düşünene kadar donanmanız kazara üstümüze ateş açmaz.”</p>

  <p>Uzun bir duraksama yaşandı. Holden <i>Ravi</i>’nin kaptanının bilim gemisine yapılan tehditten sonra duyduklarının doğru olup olmadığını değerlendirdiğinin farkındaydı. Ya Holden’ın bu olayda parmağı varsa? Kadının yerinde olsa o da aynını düşürdü.</p>

  <p>“Bakın,” dedi Holden. “Size ismimi söyledim. James Holden. BMD’de teğmen olarak görev yaptım. Sicil bilgilerim kayıtlarınızda vardır. Bakarsanız orada şerefsiz terhis göreceksiniz; ama aynı zamanda ailemin Montana’da yaşadığı da yazacak. O kayanın Dünya’ya çarpmasını sizden daha fazla istemiyorum.”</p>

  <p>Karşı tarafın sessizliği birkaç dakika daha sürdü.</p>

  <p>“Kaptan,” dedi kadın. “Üstlerimin gözümü üzerinizde tutmamı isteyeceğine inanıyorum. Yukarıdakiler ne yapılacağına karar verirken biz de sizinle geleceğiz.”</p>

  <p>Holden uzun ve gürültülü bir soluk verdi.</p>

  <p>“Teşekkürler McBride. Üstlerine ulaşmak için uğraşmaya devam et. Ben de birkaç kişiyi arayacağım. Böyle bir sorun iki korvetle çözülemez.”</p>

  <p>“Anlaşıldı,” diye karşılık verdi <i>Ravi</i> ve iletişim kesildi.</p>

  <p>“Tycho’ya bir kanal açtım,” dedi Naomi.</p>

  <p>Hızlanan geminin giderek artan yerçekimi ona baskı yaparken Holden koltuğunda arkasına yaslandı. Karnına oturan yavan bir yumru ona ne yaptığına dair en ufak bir fikrinin olmadığını, en iyi planlarının bile başarısızlıkla sonuçlandığını, sonun çok yakın olduğunu söyleyip duruyordu. Az önce hissettiği o küçük umut sönmeye başlıyordu.</p>

  <p><i>Nasıl bu kadar sakin olabiliyorsun?</i></p>

  <p><i>Sanırım insan ırkının sonuna tanıklık ediyorum</i>, diye aklından geçirdi Holden. <i>Hiç kimse o şeyi durdurmanın bir yolunu bulamadığı zaman bu benim suçum olmasın diye Fred’i arıyorum. Tabii ki sakin değilim.</i></p>

  <p><i>Suçu herkese yayıyorum, hepsi bu.</i></p>

  <p style="text-align: center;">♦</p>

  <p>“Ne kadar hızlı gidiyor dedin?” diye kuşkuyla sordu Fred Johnson.</p>

  <p>“Şimdilik 4 g ve giderek hızlanıyor,” cevabını verdi Holden, boğazı sıkıştığı için kalın bir sesle. “Ah, bir de artık radarda görünmüyor.”</p>

  <p>“Demek dört g. Sen Eros’un ne kadar ağır olduğunu biliyor musun?”</p>

  <p>“Şey, o konuyu kendi aramızda biraz konuştuk,” dedi Holden. Sabırsızlığının sesine yansımasını engelleyen tek şey hızlanmaydı. “Asıl soru şimdi ne yapacağımız. <i>Nauvoo</i> ıskaladı. Planlarımız boka sardı.”</p>

  <p>Eros’a ayak uydurmaya çalışan Alex gemiyi biraz daha hızlandırınca basınçta fark edilir bir artış yaşandı. Çok geçmeden konuşmak imkansız hale gelecekti.</p>

  <p>“Kesinlikle Dünya’ya mı gidiyor?” diye sordu Fred.</p>

  <p>“Alex ve Naomi yüzde doksan eminler. Yalnızca görsel verilerden faydalanabiliyorken kesin konuşmak güç ama onlara güveniyorum. Ben olsam ben de bulaşabileceğim otuz milyar yeni canlının olduğu yere giderdim.”</p>

  <p>Otuz milyar yeni canlı. Sekizi kendi ailesiydi. Holden, Tom Baba’yı kahverengi balçık akıtan bir tüp demeti olarak hayal etmeye çalıştı. Elise Anne’yi iskeletimsi bir kolla kendi kendini yerde sürükleyen bir göğüs kafesi olarak. Üstelik protomolekül o kadar biyokütleyle neler yapabilirdi? Dünya’yı yerinden mi oynatırdı? Güneşi söndürür müydü?</p>

  <p>“Onları uyarmak zorundayız,” dedi Holden, konuşurken dilinin boğazına kaçmaması için uğraşarak.</p>

  <p>“Sence bilmiyorlar mıdır?”</p>

  <p>“Bir tehdit gördükleri kesin. Ama güneş sistemindeki tüm yerel canlı türlerinin yok oluşunu görmüyor olabilirler,” dedi Holden. “Masada oturmak için bir sebep mi arıyordun? Buna ne dersin: bir araya gelmezsek hepimiz öleceğiz.”</p>

  <p>Fred bir müddet sessiz kaldı. Holden beklerken arka plan radyasyonu kötülük alametleriyle dolu gizemli fısıltılar kullanarak onunla konuştu. <i>Sen bu işte yenisin,</i> dedi parazit. <i>On dört milyar yıl kadar bir yaşa bakalım. Benim gördüklerimi gör O zaman tüm bu saçmalıkların hiçbir önemi kalmayacak.</i></p>

  <p>“Ne yapabileceğime bakarım,” dedi Fred, evrenin fanilik hakkında verdiği dersi bölerek. “O arada sen ne yapacaksın?”</p>

  <p><i>Bir kayanın gerisinde kalacağım ve sonra insanlığın beşiğinin ölmesini seyredeceğim.</i></p>

  <p>“Önerilere açığım,” dedi Holden.</p>

  <p>“Belki patlayıcı ekibinin yüzeye bıraktığı nükleer bombalardan bazılarını patlatabilirsin. Eros’un rotasını değiştirerek bize zaman kazandırabilirsin.”</p>

  <p>“Bombalar yakınlık alarmıyla tetikleniyor. Onları patlatamam,” diyen Holden’ın son sözcüğü bir cıyaklama şeklinde çıktı, çünkü tam o anda koltuğu ona bir düzine farklı noktadan batmış ve içini ateşle doldurmuştu. Alex’in onlara şerbet vermesi Eros’un hâlâ hızlandığı anlamına geliyordu ve Holden yakında bayılıp kalacaklarından korkuyordu. İstasyon daha ne kadar hızlanabilirdi? Şerbetliyken bile ciddi bir riske girmeksizin yedi veya sekiz g’lik uzun süreli bir hızlanmaya maruz kalamazlardı. Eros süratini böyle arttırmayı sürdürürse onları ekecekti.</p>

  <p>“Bombaları uzaktan patlatabilirsin,” dedi Fred. “Kodlar Miller’da olacaktı. En fazla etkiyi yaratmak için hangilerinin infilak ettirilmesi gerektiğini patlayıcı ekibine sor.”</p>

  <p>“Anlaşıldı,” dedi Holden. “Miller’ı ararım.”</p>

  <p>“Ben de içlilerle bağlantıya geçeceğim,” dedi Fred, Kuşaklı argosunu en ufak bir çekingenlik bile göstermeden kullanarak. “Elimden ne gelebilir bir bakacağım.”</p>

  <p>Holden hattı kesti, sonra da Miller’ın gemisine bağlandı.</p>

  <p>“Yo," dedi oradaki telsizin başında her kim varsa.</p>

  <p>“Ben <i>Rocinante’den</i> Holden. Miller’la konuşmam lazım."</p>

  <p>“Şey...” dedi ses. “Peki.”</p>

  <p>Bir tıkırtı ve ardından parazit duyuldu. Sonra da Miller hafif bir yankıyla merhaba dedi. Demek ki kaskı hâlâ başındaydı.</p>

  <p>“Miller, ben Holden. Az önce olanlar hakkında konuşmamız gerekiyor.”</p>

  <p>“Eros hareket etti.”</p>

  <p>Miller’ın konuşması bir garipti; dikkatinin çok azını o diyaloga veriyormuşçasına sesi uzaktan gelir gibiydi. Holden öfkeye kapılmasına rağmen duygularını bastırdı. İstese de istemese de o anda Miller’a ihtiyacı vardı.</p>

  <p>“Bak,” dedi Holden. “Fred’le konuştum ve senin patlayıcı ekibinle koordineli çalışmamızı istiyor. Uzaktan patlatma kodları sende. Eğer sadece bir taraftakileri patlatırsak İstasyonun rotasını değiştirebiliriz. Teknisyenlerine söyle de bir şeyler ayarlayalım.”</p>

  <p>“Hıh, evet, kulağa iyi bir fikir gibi geliyor. Kodları yollarım,” diyen Miller’ın sesi artık uzaktan gelmese bile kahkaha atmamaya çalışıyordu. Sanki çok iyi bir fıkranın son kısmını söylemek üzereydi. “Ama teknisyenler konusunda sana yardım edemem.”</p>

  <p>“Eh be Miller. Onların da mı tepesini attırdın?”</p>

  <p>Miller işte o zaman güldü—üstüne birkaç g binmeyen birinin atabileceği türden rahat ve yumuşak bir kahkahayla. Ortada bir espri varsa bile Holden onu anlayamamıştı.</p>

  <p>“Evet,” dedi Miller. “Galiba öyle. Ama onlara ulaşamamamın sebebi başka. Onlarla aynı gemide değilim.”</p>

  <p>“Ne?”</p>

  <p>“Ben hâlâ Eros’tayım.”</p>

  <p><a id="bookmark53"></a></p>
</body>
</html>
