<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h1 style="text-align: right;"><b>On Altıncı Bölüm: Miller</b></h1>

  <p>Mars’tan yapılan yayını İstasyonun geri kalanı gibi Miller da seyrediyordu. Podyumun siyah kumaşla kaplı oluşu hayra alamet değildi. Mars Kongresel Cumhuriyeti’nin tek yıldızlı ve otuz çizgili bayrağından arka planda bir değil sekiz tane asılıydı. Bu daha da kötüydü.</p>

  <p>“Böyle bir eylem dikkatli bir planlama yapılmadan gerçekleştirilemez,” dedi Mars başkanı. “Çalmayı amaçladıkları bilgiler Mars filo güvenliğini köklü ve temelli bir tehlikeye atardı. Başarısız oldular, fakat iki bin seksen altı Marslı'nın cam pahasına. Bu saldırı, Kuşak’ın yıllardır hazırlık yaptığı bir eylemdi.”</p>

  <p>Kuşak dendiği Miller’ın dikkatinden kaçmadı. DGİ değil—Kuşak.</p>

  <p>“Saldırıya yönelik ilk haberlerin alınmasından sonraki bir hafta içinde Mars gemilerinin ve üslerinin güvenlik menziline yapılan ihlallerle karşılaştık. Bunlara Pallas İstasyonu da dahildi. O rafinerilerin yitirilmesi Mars ekonomisinde telafi edilemez bir zarara yol açabilirdi. Bu silahlı ve organize gerilla kuvveti karşısında Kuşak istasyonlarını, üslerini ve gemilerini askeri kordona almaktan başka seçeneğimiz bulunmamakta. Kongre aktif Koalisyon görevi yürütmeyen tüm donanma unsurlarına yeni emirler verdi ve Dünyalı kardeşlerimizin de mümkün olan en kısa zamanda ortaklaşa Koalisyon manevralarını onaylayacaklarını umuyoruz.</p>

  <p>“Mars donanmasının yeni misyonu kanunlara saygılı tüm vatandaşların güvenliğini sağlamak, şu an Kuşak’ta saklanmakta olan şeytani oluşumları dağıtmak ve bu saldırıların sorumlularını adalete teslim etmektir. Başlangıç faaliyetlerimizin on sekiz adet yasadışı geminin yok olmasıyla sonuçlandığını sevinerek—”</p>

  <p>Miller yayını kapattı. Demek buraya kadardı. Gizli savaş açığa çıkmıştı. Baba Mao kızının Kuşak’tan ayrılmasını istemekte haklıydı, fakat artık çok geçti. Sevgili kızının da diğer herkes gibi şansını denemesi gerekecekti.</p>

  <p>Bu gelişmeler başka hiçbir şeye olmasa bile Ceres İstasyonu’nun her yerinde sokağa çıkma yasaklarını ve personel takibini gerektirecekti. İstasyon resmi olarak tarafsızdı. DGİ ona veya başka bir şeye sahip değildi. Ayrıca Yıldız Burgusu bir mukavele ya da anlaşmayla Mars’a bağlı olmayan Dünyalı bir şirketti. En iyi ihtimalle Mars ile DGİ aralarındaki çatışmayı İstasyonun dışında tutacaktı. En kötü ihtimalle de Ceres’te yeni isyanlar gerçekleşecekti. Tabii yeni ölümler de.</p>

  <p>Hayır, bu doğru değildi. En kötü ihtimalle Mars veya DGİ istasyona bir asteroit yahut bir avuç nükleer başlık atarak ne kadar ciddi olduğunu gösterecekti. Ya da limandaki bir geminin füzyon iticisini patlatarak. İşler çığırından çıkarsa altı-yedi milyon insan ölecek, Miller’ın hayatı boyunca tanıdığı her şey yok olacaktı.</p>

  <p>O yüzden de böyle bir durumun neredeyse huzur verici olması tuhaftı.</p>

  <p>Miller yaşanacakları haftalardır biliyordu. Diğer herkes de öyle. Fakat gerçekte bir şey yaşanmadığından her sohbet, her espri, her tesadüfi etkileşim, metroda verilen isimsiz baş selamları ve boş sohbetler bir geçiştirme gibi gözükmüştü. Miller savaş denen kanseri ne iyileştirebilir ne de yayılmasını yavaşlatabilirdi; fakat artık en azından bunun gerçekleştiğini itiraf edebilirdi. Miller gerindi, mantar lorunun son lokmasını da ağzına attı, uzaktan da olsa kahveye benzeyen bir şeyin tortusunu içti ve savaş zamanında barışı sağlamak için evinden ayrıldı.</p>

  <p>Karakola vardığı zaman Muss onu ne anlama geldiği belirsiz bir kafa sallamayla karşıladı. Pano davalarla doluydu—soruşturulacak, belgelenecek ve aradan çıkartılacak suçlarla. Sayıları dünkünün iki katıydı.</p>

  <p>“Kötü bir geceymiş,” dedi Miller.</p>

  <p>“Daha kötü de olabilirdi,” dedi Muss. .</p>

  <p>“Öyle mi?”</p>

  <p>“Yıldız Burgusu bir Mars şirketi olabilirdi. Dünya tarafsız kaldığı sürece Gestapo gibi davranmamıza gerek yok.”</p>

  <p>“Peki sence bu ne kadar sürer?”</p>

  <p>“Şu an saat kaç?” diye sordu kadın. “Ama bak ne diyeceğim, işler sarpa sarınca çekirdek taraflarında bir yere uğramam gerekecek. Tecavüz masasındayken bir türlü enseleyemediğim bir adam vardı da.”</p>

  <p>“Niye o kadar bekleyesin ki?” diye sordu Miller. “Hemen gidip kafasına bir kurşun sıkabilir öğle yemeğine kadar da geri dönebiliriz.”</p>

  <p>“Evet ama nasıldır bilirsin, dedi kadın. “Profesyonelliğimi korumaya çalışıyorum. Hem zaten öyle bir şey yaparsak olayı bizim araştırmamız gerekir ve pano zaten dolu.”</p>

  <p>Miller masasının başına oturdu. Tüm bunlar sadece iş sohbetiydi. Günler yaşı tutmayan fahişelerle ve zehirli uyuşturucularla doluyken yapılan o abartılı konuşmalardı işte. Yine de karakola gerilimli bir hava hakimdi. Bu durum insanların nasıl güldüklerine, nasıl oturduklarına yansıyordu. Görünürde her zamankinden daha fazla tabanca kılıfı vardı—sanki silahlarını göstermek onları güvende tutacakmış gibi.</p>

  <p>“Sence DGİ miydi?” diye sordu Muss. Sesi artık daha alçaktı.</p>

  <p><i>“Donnager’</i>ı yok edenleri mi kastediyorsun? Başka kim olabilir? Hem zaten olayı onlar üstleniyorlar.”</p>

  <p>“Bazıları üstleniyor. Duyduğum kadarıyla bugünlerde birden fazla DGİ varmış. Eski toprakların bunların hiçbirinden haberi yokmuş. Hepsi de altlarına kaçırıyormuş ve olayı üstlenen korsan yayınların izini sürüyormuş.”</p>

  <p>“Ne yapabilirler ki?” diye sordu Miller. “Kuşak’taki bütün boşboğaz yayıncıları sustursan bile hiçbir şey değişmez.”</p>

  <p>“Ama DGİ parçalanıyorsa...” Muss panoya baktı.</p>

  <p>DGİ parçalanıyorsa panonun şimdiki hali bir hiçti. Miller’ın başından büyük ölçekli iki çete savaşı geçmişti. İlki Loca Greiga çıkıp da Aryan Uçucuları’nı yerinden edip ortadan kaldırdığı zaman; İkincisi de Altın Dal ikiye bölündüğünde. DGİ onların hepsinden daha büyük, daha acımasız ve daha profesyoneldi. Öyle bir şey Kuşak’ta iç savaş anlamına gelirdi.</p>

  <p>“Parçalanmayabilir de,” dedi Miller.</p>

  <p>Ofisinden çıkan Shaddid’in bakışları karakolu baştan aşağı taradı. Sohbetler azaldı. Shaddid'in bakışları Miller’ın gözlerini buldu. Eliyle sert bir hareket yaptı <i>Odama gel.</i></p>

  <p>“Hapı yuttun,” dedi Muss.</p>

  <p>Ofisteki koltukların birine Anderson Dawes kurulmuştu. Bu bilgi yerine otururken Miller bedeninin seğirdiğini hissetti. Mars ile Kuşak artık açık ve silahlı bir çatışmanın içerisindeydi. DGİ’nin Ceres’teki yüzü güvenlik gücünün başıyla yan yanaydı.</p>

  <p><i>Demek öyle</i>, diye aklında geçirdi Miller.</p>

  <p>“Mao işi üzerinde çalışıyorsun,” dedi Shaddid, yerine geçerken.</p>

  <p>Kendisine oturması gibi bir seçenek sunulmadığı için Miller ellerini arkasında kavuşturdu.</p>

  <p>“Onu bana siz verdiniz,” dedi.</p>

  <p>“Ve sana önceliği olmadığını söyledim,” dedi kadın.</p>

  <p>“Ben de karşı çıktım,” dedi Miller.</p>

  <p>Dawes gülümsedi. Yüz ifadesiz şaşırtıcı derecede sıcaktı; özellikle de Shaddid’inkine kıyasla.</p>

  <p>“Dedektif Miller,” dedi Dawes. “Burada neler olduğunu anlamıyorsun. Bir buhar kazanının üstünde oturuyoruz ve sen ona kazmayla vuruyorsun. Bundan vazgeçmen lazım.”</p>

  <p>“Mao davasından alındın,” dedi Shaddid. “Bunu anlıyor musun? Seni şu andan itibaren soruşturmadan resmen alıyorum. Soruşturmaya devam edecek olursan seni dosya yükünün dışında çalışmaktan ve Yıldız Burgusu kaynaklarını kötüye kullanmaktan disipline veririm. O davayla ilgili tüm materyalleri bana geri vereceksin. Kişisel bölümlemendeki her türlü veriyi sileceksin. Ve bunları mesai bitiminden önce yapacaksın.”</p>

  <p>Kafası laçka olsa da Miller yüzünü ifadesiz tuttu. Shaddid, Julie’yi elinden alıyordu. Miller ona izin vermeyecekti. O kadarı kesindi. Ama öncelikli mesele o değildi.</p>

  <p>“Devam eden bazı tahkikatlarım var... ” diye söze başladı Miller.</p>

  <p>“Hayır yok,” dedi Shaddid. “Kızın ebeveynlerine yolladığın o mektup bir kural ihlaliydi. Hissedarlarla temasa geçmeden önce bana gelmeliydin.”</p>

  <p>“Mektubun yerine ulaşmadığını söylüyorsunuz, öyle mi?” dedi Miller. Diğer bir deyişle <i>Beni izliyordun.</i></p>

  <p>“Ulaşmadı,” dedi Shaddid. <i>Evet, izliyordum. Ne yapacaksın?</i></p>

  <p>Miller’ın yapabileceği hiçbir şey yoktu.</p>

  <p>“Peki ya James Holden sorgusunun dökümleri?” dedi Miller. “Onlar elimize geçti mi? Hani şeyden önce...”</p>

  <p><i>Donnager’ın</i> yok olarak <i>Scopuli’yi</i> görmüş yegane canlı tanıkları da beraberinde götürmesinden ve sistemi savaşa sürüklemesinden önce. Miller sorunun kulağa bir sızlanma gibi geldiğinin farkındaydı. Shaddid çenesini sıktı. Miller kadının dişlerinin çatırdadığını duysa şaşırmazdı. Sessizliği Dawes bozdu.</p>

  <p>“Sanırım bu işi biraz daha kolaylaştırabiliriz,” dedi adam. “Dedektif, seni doğru duyuyorsam konuyu kapattığımıza inanıyorsun. Öyle bir şey yapmıyoruz. Fakat aradığın cevapları Yıldız Burgusu’nun bulması kimsenin işine gelmez. Bir düşün. Sen Kuşaklı olabilirsin, ama Dünyalı bir şirkette çalışıyorsun. Şu anda suya kürek sokmayan tek büyük güç Dünya. Anlaşmazlığın tüm taraflarıyla müzakere edebilecek olan da o.”</p>

  <p>“Öyleyse niye gerçeği bilmek istemesinler ki?” dedi Miller. “Sorun o değil,” dedi Dawes. “Asıl sorun Yıldız Burgusu’nun ve Dünya'nın o ya da bu şekilde olaya karışmış gibi gözükemeyecek olmaları. Her ikisi de ellerini kirletmemeli. Hem bu mesele senin kontratının dışında. Juliette Mao şu an Ceres’te değil. Belki daha önce bir gemiye atlayıp onu nerede bulduysan oraya gidebilir ve onu kaçırabilirdin. Veya iade edebilir yahut kurtarabilirdin—adına ne dersen de. Ama o dönem geride kaldı. Yıldız Burgusu yalnızca Ceres’ten, Ganymede’in bir kısmından ve birkaç düzine ambar asteroidinden ibaret. Bunu terk edersen düşman topraklarına girmiş olursun.”</p>

  <p>“Ama DGİ girmiş olmaz, öyle mi?” dedi Miller.</p>

  <p>“Biz bu işi gerektiği gibi halledebilecek kaynaklara sahibiz,” dedi Dawes kafa sallayarak. “Mao bizden biri. <i>Scopuli</i> de öyleydi.”</p>

  <p>“Ve <i>Scopuli, Canterbury'yi</i> yok etmekte kullanılan yemdi,” dedi Miller. “<i>Canterbury</i> de <i>Donnager’</i>ı yok etmekte. O yüzden sizin başınızın altından çıkmış olabilecek bir şeyi sadece sizin araştırmanız nasıl herkesin çıkarma olacak?”</p>

  <p><i>“Canterbury’</i>ye atom bombası atanın biz olduğumuzu mu sanıyorsun?” dedi Dawes. “Peki DGİ bunu nasıl yaptı? Elindeki son model Mars savaş gemileriyle mi?”</p>

  <p><i>“Donnager’</i>ı saldırıya uğrayabileceği bir yere çekti. Filoyla birlikte kaldığı sürece <i>Donnager’</i>a zorla çıkılamazdı.”</p>

  <p>Dawes surat astı.</p>

  <p>“Bunlar birer komplo teorisi Miller,” dedi adam. “Gizlenebilen Mars savaş gemilerimiz olsaydı mücadeleyi kaybediyor olmazdık.” “Ama <i>Donnager’</i>ı sadece altı gemiyle yok edebilecek güce sahipsiniz.”</p>

  <p>“Hayır, değiliz. <i>Donnager’ı</i> patlatmaya kalksaydık nükleer bomba yüklü bir sürü külüstür madenci gemisini bir intihar görevine yollardık. Elimizde pek çok kaynak var. Ama <i>Donnager’</i>ın başına gelen onların bir parçası değil.”</p>

  <p>Sessizliği bozan tek şey hava dönüştürücüsünün hafif uğultu- suydu. Miller kollarım göğsünde kavuşturdu.</p>

  <p>“Ama... anlamıyorum,” dedi. “Bunu DGİ başlatmadıysa kim başlattı?”</p>

  <p>“İşte onu bize Juliette Mao ile <i>Scopuli</i> mürettebatı söyleyebilir,” dedi Shaddid. “Önemli olan da o Miller. Bunlar kim tarafından niçin yapıldı ve nasıl durdurulabilir.”</p>

  <p>“Ve sen onları bulmak istemiyorsun, öyle mi?” dedi Miller.</p>

  <p><i>“Senin</i> bulmanı istemiyorum,” dedi Dawes. “Başka biri bu işi daha iyi yapabilecekken.”</p>

  <p>Miller başını iki yana salladı. Fazla ileri gittiğinin farkındaydı. Öte yandan bazen fazla ileri gidilerek de bir yere varılabilirdi.</p>

  <p>“İkna olmadım,” dedi.</p>

  <p>“Olmana da gerek yok,” dedi Shaddid. “Bu bir pazarlık değil. Bu konuşmayı senden yardım istemek için yapmıyoruz. Ben senin patronunum. Sana bir emir veriyorum. O sözcüğü daha önce hiç duymadın mı? Emir.”</p>

  <p>“Etolden elimizde,” dedi Dawes,</p>

  <p>“Ne?” dedi Miller.</p>

  <p>Shaddid onunla aynı anda konuştu. “Bundan bahsetmemen gerekiyordu.”</p>

  <p>Dawes bir kolunu Shaddid’e doğru kaldırdı. Yaptığı hareket Kuşak’ta birine susmasını söylemenin fiziksel karşılığıydı. Shaddid DGİ’li adamın istediğini yaparak Miller’ı şaşırttı.</p>

  <p>“Holden elimizde. O ve mürettebatı ölmedi. Çok yakında da DGİ’nin gözetimi altına girecekler. Söylediklerimi kulağın duyuyor mu Dedektif? Ne demek istediğimi anlıyor musun? Ben bu araştırmayı yürütebilirim çünkü öyle yapabilecek kaynaklara sahibim. Ama senin kendi isyan teçhizatına neler olduğundan bile haberin yok.”</p>

  <p>Bu sözler bir tokat etkisi yarattı. Miller bakışlarını pabuçlarına dikti. Soruşturmayı bırakacağına dair Dawes’a söz vermişti ve adam şimdiye kadar o konuyu açmamıştı. DGİ ajanına en azından o konuda saygı göstermeliydi. Buna ek olarak James Holden sahiden de Dawes’un elindeyse Miller’ın o sorguya erişim sağlaması mümkün olmayacaktı.</p>

  <p>Shaddid konuştuğunda sesi şaşırtıcı derecede nazikti.</p>

  <p>“Dün üç cinayet işlendi. Sekiz ambara zorla girildi; muhtemelen aynı grup tarafından. Küvette hazırlanmış kötü bir taklit eroin yüzünden istasyondaki farklı farklı hastane koğuşlarında yatan altı kişinin sinir sistemi haşat vaziyette. Tüm. istasyon diken üstünde oturuyor,” dedi kadın. “Dışarıda yapabileceğin pek çok iyi şey var Miller. Git biraz kötü adam yakala.”</p>

  <p>“Tabii başkomiserim,” dedi Miller. “Hiç şüpheniz olmasın.” Muss ortağının masasına dayanmış, onu bekliyordu. Kollarını göğsünde kavuşturan olan kadının gözleri ona bakarken koridor duvarına mıhlanmış Dos Santos’un cesedine bakarken olduğu kadar kadar bıkkındı.</p>

  <p>“Bir güzel fırçaladı galiba?”</p>

  <p>“Evet.”</p>

  <p>“Merak etme, geçer. Biraz zaman tanı. Bize cinayetlerden birini seçtim. Bir barın önünde Naobi-Shears için çalışan orta kademeden bir muhasebecinin kafasına sıkmışlar. Eğlenceli gözüküyordu.” Miller cep terminalini çıkarıp davayı kısaca gözden geçirdi. Hiç hevesi yoktu.</p>

  <p>“Hey, Muss,” dedi. “Bir sorum olacak.”</p>

  <p>“Sor bakalım.”</p>

  <p>“Diyelim ki çözülmesini istemediğin bir davan var. Ne yaparsın?”</p>

  <p>Yeni ortağı kaşlarını çattı, başını yana eğdi ve omuz silkti.</p>

  <p>“Onu dingilin birine veririm,” dedi kadın. “Çocuklara yönelik suçlarda bir adam vardı. Suçun faili muhbirlerimizden biriyse işi hep ona atardık. Adamlarımızdan hiçbirinin başı belaya girmezdi.” “Doğru,” dedi Miller.</p>

  <p>“Boktan bir ortaktan kurtulmam gerekirse de aynı şeyi yaparım,” diye sözlerine devam etti Muss. “Bilirsin ya, başka hiç kimsenin beraber çalışmak istemediği biri. Adamın nefesi kokuyordur veya gıcığın tekidir, ama ona bir ortak lazımdır. Öyle bir durumda onu belki eskiden iyi olan, ama sonra eşinden boşanan adamın yanına postalarım. Adam kendini içkiye vermiştir. Hâlâ kendini bir şey sanıyordur ve öyle davranıyordun. Ama rakamları diğer herkesinkinden daha iyi değildir. Boktan davaları ona kakalarım. Ya da boktan ortağı.”</p>

  <p>Miller gözlerini kapadı. Kendini iyi hissetmiyordu.</p>

  <p>“Peki sen ne yaptın?” diye sordu.</p>

  <p>“Senin yanına verilmek için mi?” dedi Muss. “Kıdemlilerden biri bana sarktı ve ben de onu geri çevirdim.”</p>

  <p>“Yani bana zorla verildin.”</p>

  <p>“Öyle sayılır. Hadi ama Miller. Aptal değilsin,” dedi Muss. “Bunu sen de bilmelisin.”</p>

  <p>Miller karakolda alay konusu olduğunu bilmeliydi. Eskiden işinde başarı sağlayan, ama daha sonra gözden düşen adam olduğunu da.</p>

  <p>Hayır, aslına bakılırsa bundan habersizdi. Gözlerini açtı. Muss ne mutlu ne de üzgün görünüyordu; ortağının acısından zevk almadığı gibi ona üzülmüyordu da. Tüm bunlar onun için sadece işti. Ölüler, yaralılar, dertliler... Umurunda değildi. Günü geçirmesini sağlayan şey umursamamaktı.</p>

  <p>“Belki de eski ortağını geri çevirmemeliydin,” dedi.</p>

  <p>“Boş ver. Sen o kadar da kötü değilsin,” dedi Muss. “Üstelik adamın sırtı kıllıydı. Sırtı kıllı erkeklerden nefret ederim.”</p>

  <p>“Bunu duyduğuma sevindim,” dedi Miller. “Artık gidip biraz adalet sağlayalım.”</p>

  <p style="text-align: center;">♦</p>

  <p>“Sarhoşsun,” dedi götverenin teki.</p>

  <p>“Ben bir aynasızım,” dedi Miller, bir parmağını kaldırarak. “Bana bulaşma.”</p>

  <p>“Bir aynasız olduğunu biliyorum. Üç yıldır barıma geliyorsun. Benim; Haşini. Ve sen sarhoşsun dostum. Cidden sarhoş.”</p>

  <p>Miller etrafına bakındı. Sahiden de Mavi Kurbağa’daydı. Buraya geldiğini hatırlamıyordu ama belli ki gelmişti. Üstelik o yavşak sahiden Haşiniydi,</p>

  <p>“Ben...” diye başladı Miller, sonra ne söyleyeceğini unuttu.</p>

  <p>“Gel hadi,” dedi Haşini, bir kolunu ona dolayarak. “Evin çok uzakta değil. Seni ben götüreyim.”</p>

  <p>“Saat kaç?” diye sordu Miller.</p>

  <p>“Geç.”</p>

  <p>Kelimenin bir derinliği vardı. <i>Geç.</i> Gerçekten de geçti. İşleri yoluna koymasını sağlayacak tüm fırsatlar her nasılsa elinden kaçmıştı. Sistem savaş halindeydi ve hiç kimse niye öyle olduğundan emin bile değildi. Miller gelecek Haziran’da ellisine basacaktı. Artık çok geçti. Yeniden başlamak için çok geç. Yanlış yolda koştururken kaç senesini boşa harcadığını fark etmek için çok geç. Haşini onu barın tam da böyle durumlar için bulundurduğu bir elektrikli arabaya yönlendirdi. Mutfaktan sıcak yağ kokusu yükseliyordu.</p>

  <p>“Dur biraz,” dedi Miller.</p>

  <p>“Kusacak mısın?” diye sordu Haşini.</p>

  <p>Miller kısa bir süre düşündü. Hayır, kusmak için de çok geçti. Öne doğru sendeledi. Haşini onu arabanın içine yatırıp motoru çalıştırdı. Tekerlek iniltileriyle koridora çıktılar. Yukarıdaki ışıklar kısılmıştı. Kavşak üstüne kavşağı geride bırakırlarken araba titreşiyordu. Belki de titreşmiyordu. Belki titreşen tek şey Miller’ın vücuduydu.</p>

  <p>“İşimde iyi olduğumu sanıyordum,” dedi Miller. “Bunca zaman sonra en azından işimde iyi olduğumu sanıyordum.”</p>

  <p>“Öylesin,” dedi Haşini. “Boktan bir işin var, hepsi bu.”</p>

  <p>“Ama eskiden o boktan işte iyiydim.”</p>

  <p>“Hâlâ öylesin,” diye tekrarladı Haşini, söylemek bunu gerçek yapacakmışçasına.</p>

  <p>Miller arabanın zemininde yatmayı sürdürdü. Plastik tekerlek yuvasının kavisi böğrüne batıyordu. Canı yanmasına rağmen kıpırdamak, hatta düşünmek çok fazla çaba gerektiriyordu. Yanında Muss’la beraber mesaisini bitirmiş, Julie hakkındaki veri ve materyalleri teslim etmişti. Deliğine dönmesine değecek hiçbir şey olmadığı gibi gidecek başka bir yeri de yoktu.</p>

  <p>Işıklar görüş alanına girip çıkıyordu. Miller yıldızlara bakmanın da böyle bir şey olup olmadığını merak etti. Hayatında bir gökyüzüne baktığı olmamıştı hiç. Bu düşünce bir miktar baş dönmesine yol açtı. Ebediyet dehşeti neredeyse hoş denebilecek bir his yaratıyordu.</p>

  <p>“Seninle ilgilenecek biri var mı?” dedi Haşini, Miller’ın deliğine vardıklarında.</p>

  <p>“Ben iyiyim. Sadece... kötü bir gün geçirdim.”</p>

  <p>“Julie,” dedi Haşini, başını sallayarak.</p>

  <p>“Julie’yi nereden biliyorsun?” diye sordu Miller.</p>

  <p>“Bütün gece onu anlattın,” dedi Haşini. “Gönlünü kaptırdığın bir kız herhalde?”</p>

  <p>Bir elini arabanın üstünde tutan Miller kaşlarını çattı. Julie’den bahsetmişti. Tüm bunlar o yüzdendi; işi veya şöhreti yüzünden değil. Julie’yi elinden almışlardı. O özel dosyayı. Değerli olanı.</p>

  <p>“Ona âşıksın,” dedi Haşini.</p>

  <p>“Eh, bir bakıma,” dedi Miller. Alkolün arasından ilhama benzer bir şey yükseliyordu. “Galiba öyleyim.”</p>

  <p>“Senin için üzüldüm,” dedi Hasini.<a id="bookmark20"></a></p>
</body>
</html>
