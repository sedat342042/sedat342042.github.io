<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-11.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-11.html" xml:lang="tr-TR">
    <div class="Basic-Text-Frame-4">
      <p class="split para-style-override-19"></p>

      <p class="anabaslik" id="toc_marker-7"><span class="ba-l-k" style="font-size:1.07em;">Daha Mutlu Olabilmek</span></p>

      <p class="Normal para-style-override-22"><span class="char-style-override-14">Bir rivayete göre, bilinmeyen zamanlardan birinde, bir hücrede yatan iki mahkûm varmış. İkisi de farklı suçlardan dolayı hapse girmişler. Yalnızca iki tane eski yatağın olduğu, küçücük bir hücrede kalıyorlarmış. Hücrenin, dışarıya bakan minik bir penceresi varmış.</span></p>

      <p class="Normal para-style-override-22"><span class="char-style-override-14">İkisinin de tek dünyası, demir parmaklıklarla çevrili o pencereymiş. O küçücük pencereden bakarken, birisi yerdeki çamur yığınlarını görürmüş, diğeri ise gökyüzünde parlayan yıldızları…</span></p>

      <p class="Normal para-style-override-22"><span class="char-style-override-14">Peki ya sen?</span></p>

      <p class="Normal para-style-override-22"><span class="char-style-override-14">Sen neyi görüyorsun, kendini hapsettiğin yaşam zindanındaki, o küçücük pencereden baktığında? Peki, baktığın zaman neyi görüyorsun dışarıda? Şartların, koşulların ne olursa olsun, hayata nereden bakıyorsun? Baktığında ne görüyorsun peki?</span></p>

      <p class="Normal para-style-override-22"><span class="char-style-override-14">Çamura batan geçmişini, bugününü ve geleceğini mi? Yoksa çamurlara inat taşları delerek özgürlüğüne kavuşmak isteyen çiçekleri mi?</span></p>

      <p class="Normal para-style-override-22"><span class="char-style-override-14">Sen bu dünyaya, mutsuzluk içinde kıvranmak için gelmedin. Bu durum senin kaderin değil, bu yalnızca bir seçim.</span></p>

      <p class="Normal para-style-override-22"><span class="char-style-override-14">Biliyorum, bunu ilk duyduğunda bir hakaret olarak algılayacaksın. Ama sonunda bunun böyle olmadığını göreceksin. Şu an belki de içinden, “Ne yani, bütün bunların olmasını ben mi istedim?” diyor olabilirsin. Bense, büyük bir yüreklilikle “Evet” diyorum sana. Evet… Sen seçtin.</span></p>

      <p class="Normal para-style-override-22"><span class="char-style-override-14">Elbette sadece sorumluluğu sana yükleyip bunu burada bırakmayacağız. Bunu nasıl seçtiğini, seçimlerini nasıl değiştireceğini ve bunlarla nasıl baş edebileceğini göstereceğim sana.</span></p>

      <p class="Normal para-style-override-22"><span class="char-style-override-14">Yıllar önce bir bayan, benden yardım almak için ofisime gelmişti. Kendisini dünyanın en mutsuz insanı olarak tanımlıyordu. Sürekli ağlıyor ve etrafındaki insanları suçluyordu. O hariç, herkes suçluydu. Annesi, babası, kardeşleri, arkadaşları hiç kimsenin onu anlamadığını ve herkesin ona karşı cephe aldığını düşünüyordu.</span></p>

      <p class="Normal para-style-override-22"><span class="char-style-override-14">“Neden ben? Neden her şey benim başıma geliyor?“ diye soruyordu kendisine sürekli olarak. Artık yaşamak istemiyordu.</span></p>

      <p class="Normal para-style-override-22"><span class="char-style-override-14">Neredeyse konuşmamız boyunca ağladı. Daha sonra ona sadece şunu sordum, “Bütün bu yaşadıklarınızdan kimin sorumlu olduğunu biliyor musunuz?”</span></p>

      <p class="Normal para-style-override-22"><span class="char-style-override-14">“Kim olacak, tabi ki onlar” dedi. Bense ona döndüm ve “Hayır!” dedim, “Bu yaşadıklarınızın tek sorumlusu sizsiniz.”</span></p>

      <p class="Normal para-style-override-22"><span class="char-style-override-14">Birden neye uğradığını şaşırdı ve “Ne yani sebep ben miyim yine?” dedi. Ben de “Hayır, sebebi değil, sadece sorumlusu sizsiniz” dedim.</span></p>

      <p class="Normal para-style-override-22"><span class="char-style-override-14">“Beni siz de anlamadınız. Ben size büyük umutlarla gelmiştim. Çevremdekileri değiştirirsiniz sanmıştım” dedi ve sinirli bir şekilde gitti.</span></p>

      <p class="Normal para-style-override-22"><span class="char-style-override-14">Aradan 10 gün geçti. Telefonu bağlayan sekreterim, “Her şeyden sorumlu olduğunu söyleyen bir bayan sizinle görüşmek istiyor” dedi. Gülümsedim ve “Bağla” dedim. Aramızdaki konuşma aynen şöyleydi.</span></p>

      <ul class="List-1">
        <li class="List-Paragraph para-style-override-25"><span class="char-style-override-14">“Merhaba, nasılsınız?”</span></li>

        <li class="List-Paragraph para-style-override-25"><span class="char-style-override-14">“Her şeyden sorumlu olmayı nasıl başardığımı öğrenmek ister durumdayım. Ya siz?” dedi.</span></li>

        <li class="List-Paragraph para-style-override-25"><span class="char-style-override-14">“Size bunu öğretecek olmanın sevinci içindeyim” dedim.</span></li>
      </ul>

      <p class="Normal para-style-override-22"><span class="char-style-override-14">Belki şu anda yüz yüze konuşmuyoruz ama senin içinden geçenleri de az çok tahmin edebiliyorum. Eğer mutsuzluğu hayatından çıkarmak istiyorsan, atacağımız ilk adım bu olacak. Hayatınla ilgili her şeyden, %100 sorumlu olmanı sağlayarak işe başlayacağız.</span></p>

      <p class="Normal para-style-override-22"><span class="char-style-override-14">Şimdi hayatımıza şöyle bir göz atalım: Dinlediğimiz şarkılara bakalım önce. Neredeyse tamamı hüzünlü şarkılar değil mi? Ekrandaki dizilere, sabah programlarına bir bak. Gün içinde kendine söylediğin sözleri ele al.</span></p>

      <p class="Normal para-style-override-22"><span class="char-style-override-14">Günde kaç kez geçmişe gidiyorsun? Günde kaç kere “Ben bunları hak etmedim” diyorsun? Bütün bunların hepsini kendine neden yaptığını hiç düşündün mü peki? Daha ne kadar kendini geçmiş denilen bu tuzağa kurban vereceksin? Bu güne kadar geçmişi düşünmek sana neler kazandırdı?</span></p>

      <p class="Normal para-style-override-22"><span class="char-style-override-14">Tamam, diyelim ki yaşadığın her şeyin sorumlusu ve sebebi, senin dışındaki herkes. Sen hariç herkes suçlu ve herkes haksız. Bunları yaşamayı sen seçmedin. Kaderin cilveleriydi bütün bu yaşananlar. Peki söyler misin bana, şu anda bunları her gün düşünen, düşünmeyi seçen kim? Sen değil misin?</span></p>

      <p class="Normal para-style-override-22"><span class="char-style-override-14">Olay bir kere yaşanırken; zihninde onu yıllarca devam ettiren kim? Bunu da mı başkaları yapıyor?</span></p>

      <p class="Normal para-style-override-22"><span class="char-style-override-14">Geçmişe üzülmek anlamsız ve saçmadır. Geçmiş bizi depresyon denilen tuzağa sürükler. Ona anlam yükleyen bizleriz. Geçmişimizi değiştiremeyiz. Sadece geçmişimize yüklediğimiz anlamları ve geçmişe olan bakış açımızı değiştirebiliriz.</span></p>

      <p class="Normal para-style-override-22"><span class="char-style-override-14">Geçmişin ne kadar acılarla dolu olursa olsun, onu devam ettiren sensin. Geçmişteki acıları bir fırsata çevirecek olan da sensin. Yaşadığımız her şey bize kendimizde neyi değiştirmemiz gerektiğini, neyi farklı yapmamız gerektiğini söyleyen bir fırsattır.</span></p>

      <p class="Normal para-style-override-22"><span class="char-style-override-14">Acılarını fırsata çevir. Sana söyledikleri mesajı dinle. Geçmişine acı dersen, geçmişin acıdır ve acıtır.</span></p>

      <p class="Normal para-style-override-22"><span class="char-style-override-14">Hayatın yumrukları da, bizi ya yere serer, ya da bir şampiyon yapar.</span></p>

      <p class="Normal para-style-override-22"><span class="char-style-override-14">Her insanın hikâyesi ayrıdır. Ama inan bana hiç kimse bir diğerinden daha çok acı çekmiyor. Hepimiz aynı beyne, aynı ruha, aynı zihne ve aynı bedene sahibiz. Hiç birimiz bir diğerimizden üstün değil.</span></p>

      <p class="Normal para-style-override-22"><span class="char-style-override-14">Ama aradaki fark şu; Birileri kendini sevmeyi seçiyor, birileri ise kendine acı çektirmeyi... Birileri geçmişine kahrediyor, birileri geçmişinden ders çıkartıyor. Birileri duygularını kontrol edemiyor, birileri ise duygularının hükümdarı oluyor.</span></p>

      <p class="Normal para-style-override-22"><span class="char-style-override-14">Söyler misin bana, hayatındaki her şey yolundaydı ve sonra bir sabah uyandığın anda kendini çaresizliğin tuzağına düşmüş olarak mı buldun? Elbette ki hayır! Bir insan durup dururken depresyona girmez.</span></p>

      <p class="Normal para-style-override-22"><span class="char-style-override-14">Eğer geçmişe üzülmeyi başarabiliyorsak, beynimiz bunun tam tersini de başarabilir. Çocukluk yıllarını bir düşün. İstediğin bir şey alınmadığında hemen depresyona girer miydin?</span></p>

      <p class="Normal para-style-override-22"><span class="char-style-override-14">Ya da sen hiç kendini alkole ve sigaraya veren bir çocuk gördün mü? Peki, intihar eden bir çocuk duydun mu hiç?</span></p>

      <p class="Normal para-style-override-22"><span class="char-style-override-14">Bir çocuk ağlar ve sonra oyununa kaldığı yerden devam eder. Çocuklar geçmişi biriktirmez. Mutsuzlukla çocuklar bile başa çıkabiliyorsa, bizler bununla dünden başa çıkarız. Büyüdüğümüz zaman yapacağımız şey de aynı. Tıpkı bir çocuk gibi, sadece yaşadığımız anın tadını çıkararak yapacağız bunu. Bunu yapmak çok basit ve eğlencelidir.</span></p>

      <p class="Normal para-style-override-22"><span class="char-style-override-14">“Yalnızca 10 yaşına kadar hayal kurabilirsin” diye bir şey öğretilmediyse sana, ya da böyle bir kanun yoksa senin dünyanda, sen de bir çocuk gibi hayal kurabilirsin. Hatta o hayallerine sahip çıkıp onlara kavuşabilirsin.</span></p>

      <p class="Normal para-style-override-22"><span class="char-style-override-14">Bir sonraki bölümde, bütün bu süreçleri inşa etmek için, çok etkili telkinler bulacaksın.</span></p>

      <p class="Normal para-style-override-22"><span class="char-style-override-14">Bu telkinleri tekrar ettikçe, onlar bilinçaltı zihnine hızla etki edecek ve yaşamında günden güne harika gelişmelerle karşılaşacaksın.</span></p>

      <p class="Normal para-style-override-22"><span class="char-style-override-14">Mutsuzluğa meydan okumaya hazır mısın?</span></p>

      <p class="Normal para-style-override-22"><span class="char-style-override-14">Geçmişle ve seçimlerinle yüzleşmeye var mısın?</span></p>

      <p class="Normal para-style-override-22"><span class="char-style-override-14">Kendini ve geleceğini yeniden inşa etmeye hazır mısın?</span></p>

      <p class="Normal para-style-override-22"><span class="char-style-override-14">Acılar içinde kıvranmak kaderin değil.</span></p>

      <p class="Normal para-style-override-12"><span class="char-style-override-14">Sen mutlu bir hayatı fazlasıyla hak ediyorsun!</span></p>
    </div>
  </div>
</body>
</html>
