<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-25.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-25.html" xml:lang="tr-TR">
    <div class="Basic-Text-Frame-4">
      <p class="split"></p>

      <p class="anabaslik" id="toc_marker-15"><span class="ba-l-k" style="font-size:1.07em;">Özgüven Kazanmak</span></p>

      <p class="Normal para-style-override-22"><span class="char-style-override-14">Özgüven eksikliği, sürekli olarak bizi izleyen birileri varmış gibi yaşamamızı sağlar. Özgüven problemi yaşayan insanlar, kendilerini her an izleyen bir kamera olduğunu düşünürler. Bu duyguyu yaşayan birisi, hata yapmaktan kaçarken, devamlı olarak hata üstüne hata yapar.</span></p>

      <p class="Normal para-style-override-22"><span class="char-style-override-14">Bir türlü kendisi olamaz. Doğal davranamaz, kendini yaşayamaz.</span></p>

      <p class="Normal para-style-override-22"><span class="char-style-override-14">Bir zamanlar, televizyonda böyle bir program yapılmıştı hatırlarsan: Bir grup insan, bir evin içinde toplanmıştı ve evin her yerindeki kameralarla 24 saat izleniyorlardı. Oradaki insanların hepsi, gerçekten doğal davranıyorlar mıydı? Elbette hayır! Sürekli izlenme duygusu, insanı kendisi olmaktan uzaklaştırır.</span></p>

      <p class="Normal para-style-override-22"><span class="char-style-override-14">Gerçek hayatta bizi izleyen bir kamera yok. Bu kameralar sadece zihnimizin içindedir.</span></p>

      <p class="Normal para-style-override-22"><span class="char-style-override-14">Özgüven problemi kişinin sürekli kendine odaklı yaşamasına sebep olur. Böyle bir insan, sürekli başkalarına odaklı olarak yaşar ve herkesin, onu izlediğini, onun hakkında konuştuğunu ve onu eleştirdiğini düşünür.</span></p>

      <p class="Normal para-style-override-22"><span class="char-style-override-14">Fakat gerçekte bu hiçbir zaman olmaz. Özgüveni olmayan birisi, bütün dünyanın onu izlediğini düşünür ama gerçek olan şudur ki, biz bu dünyanın umurunda bile olmayız.</span></p>

      <p class="Normal para-style-override-22"><span class="char-style-override-14">Örneğin, ayakkabının bir yeri yırtılmıştır ve sen bunun farkındasındır. Herkesin de senin ayakkabına baktığını düşünürsün ama kimse senin ayakkabılarına bakmaz.</span></p>

      <p class="Normal para-style-override-22"><span class="char-style-override-14">Çünkü her insan kendi ayakkabısına bakmakla o kadar meşguldür ki, başkalarının ayakkabısını görmez bile. Ama biz bunun tam tersini düşünürüz.</span></p>

      <p class="Normal para-style-override-22"><span class="char-style-override-14">Özgüven problemi, hayatı bir süre sonra ciddi boyutlarda etkiler. Eğer kişi kendini bu durumdan çıkaramazsa, bir süre sonra sosyal fobiye dönüşebilir. Sosyal fobi o kişinin tüm yaşamını ve ilişkilerini etkiler...</span></p>

      <p class="Normal para-style-override-22"><span class="char-style-override-14">Bütün bunlar beraberinde depresyonu getirir. Depresyon ise, mutsuzluğu ve yaşamdan yavaş yavaş kopmayı… Kısacası, özgüven eksikliği ile başlayan süreç, tıpkı bir domino taşı gibi pek çok şeyi beraberinde sürükler ve getirir.</span></p>

      <p class="Normal para-style-override-22"><span class="char-style-override-14">Özgüven eksikliği yaşayan insanlar, kendilerini koruma altına alırlar. Bunu fark etmeden yaparlar. Bu durum, o kişide uçları yaşamayı da beraberinde getirir. Dikkat çekmemek için aşırı derecede içe dönük yaşarlar. Ancak bu, onların daha çok dikkat çekmelerine sebep olur.</span></p>

      <p class="Normal para-style-override-22"><span class="char-style-override-14">Hayatta her zaman uçları yaşayan insanlar dikkat çekmişlerdir. Özgüven eksikliği ne kadar zararlı ise; aşırı özgüven de aynı derecede zararlıdır. İkisinin ortasını bulmak ve dengede olmak en doğrusudur.</span></p>

      <p class="Normal para-style-override-22"><span class="char-style-override-14">Özgüven sahibi olmak, kusursuz olmak değildir. Hiç hata yapmamak anlamına da gelmez. Özgüven, mükemmel olmak demek değildir. Özgüven her şeyden önce, kişinin kendi ile barışık yaşaması, kendini sevmesi ve kendini kabul etmesidir.</span></p>

      <p class="Normal para-style-override-22"><span class="char-style-override-14">Kişi, kendini kabul etmediği için diğer insanlardan da kabul görmediğini düşünür ve sonra da kendini yaşamdan soyutlar.</span></p>

      <p class="Normal para-style-override-22"><span class="char-style-override-14">Şimdi senden yalnız kalabileceğin, sessiz bir yere geçmeni istiyorum. Özgüvenini yitirdiğin zamanlara ait bir şeyler düşünmeye çalış. Belki okulda arkadaşlarının yanında komik duruma düştün, toplum içinde rencide edildin ya da başka bir şey oldu ve özgüvenini kaybettin.</span></p>

      <p class="Normal para-style-override-22"><span class="char-style-override-14">Şimdi tüm odağını o zamana yönelt. Bu sıkıntıyı ne kadar süredir yaşadığının bir önemi yok. Önemli olan bu sıkıntının ne zaman başladığı. Muhtemelen çocukluk yaşlarında atıldı özgüven eksikliğinin temeli. O gün yaşanan her neyse, sadece bir kez yaşandı, ama sen onu bugünlere kadar getirdin.</span></p>

      <p class="Normal para-style-override-22"><span class="char-style-override-14">Şimdi seninle birlikte, o günü zihninden tamamen sileceğiz. O gün, bu olaya tanık olan insanlar, eminim ki, yaşananları çoktan unutmuşlardır. Hiçbirinin, “Yıllar önce birini tanımıştım, o rezil olduğu zaman ne kadar da gülmüştük… Ne günlerdi ama…” dediğini sanmıyorum.</span></p>

      <p class="Normal para-style-override-22"><span class="char-style-override-14">Sadece sen, o günü unutmadın. O günden önce, kendini kolaylıkla ifade edebiliyordun ama o günden sonra, zihninde kocaman bir yara açıldı ve özgüvenini kaybettin.</span></p>

      <p class="Normal para-style-override-22"><span class="char-style-override-14">Belki de pek çok anı vardır özgüvenini yok ettiğin zamanlara dair. Bu yapacağımız çalışmayı, hatırladığın tüm anılara, ayrı ayrı uyarlayabilirsin. Şimdi göstereceğin zaman ve emek, sana özgüvenini tekrar geri getirecektir.</span></p>

      <p class="Normal para-style-override-22"><span class="char-style-override-14">Bunu yapmak için, öncelikle zihninde o güne geri dönmelisin. Hayal gücünü kullanarak, o ana kadar git. Özgüvenini kaybettiğin o zamana. O günü son kez yaşamanı istiyorum. Tıpkı bir film izler gibi…</span></p>

      <p class="Normal para-style-override-22"><span class="char-style-override-14">Rencide edildiğin, küçük düşürüldüğün o anı son kez yaşa. Bu filmin içindesin. Şimdi zamanı geriye doğru sar. Bu anın başladığı noktaya kadar git ve oradaki kendini gör. Şimdi tam burada zamanı durdur. Zaman donsun.</span></p>

      <p class="Normal para-style-override-22"><span class="char-style-override-14">Şimdi de bu filmi farklı bir senaryoyla yeniden yaşayacaksın. Bu defa başrolde yine sen olacaksın ama çok daha güçlü bir sen… Film, bu kez senin istediğin gibi sonuçlanacak.</span></p>

      <p class="Normal para-style-override-22"><span class="char-style-override-14">Birazdan o anı yeniden, ama mükemmel bir şekilde yaşayacaksın. Vermen gereken tepkileri verecek, güçlü bir şekilde o insanların karşısında duracak ve özgüvenine tekrar kavuşacaksın.</span></p>

      <p class="Normal para-style-override-22"><span class="char-style-override-14">Senaryoda bazı şeyleri değiştireceğiz. Hazır mısın? Şimdi dik dur. Omuzların dikleşsin ve derin bir nefes al. Bulunduğun yerde ayaklarının tam önünde hayali bir çember olduğunu düşün. Bu senin mükemmellik çemberin olsun... Hatta bunu gerçekten ayağa kalkarak yapabilirsin</span></p>

      <p class="Normal para-style-override-22"><span class="char-style-override-14">O gündesin ve ayaklarının önünde mükemmellik çemberin var. O çemberin içinde, ihtiyacın olan bütün güzel duygular seni bekliyor. Birazdan bu çembere gireceksin ve o çemberin içindeki bütün mükemmellik duyguları sana akacak. Sen kendini ne zaman güçsüz hissetsen, mükemmellik çemberin sana o gücü verecek.</span></p>

      <p class="Normal para-style-override-22"><span class="char-style-override-14">Şimdi gir çemberin içine... Dik dur, derin bir nefes al ve şimdi yumruğunu bütün gücünle olabildiğince sık.</span></p>

      <p class="Normal para-style-override-22"><span class="char-style-override-14">İşte senin gerçekte sahip olduğun güç bu. İşte senin potansiyelin bu... İçindeki cevheri çıkart ortaya. Şimdi bu halinle, o zamana tekrar geri dön. Baştan sona kadar bu gücü hissederek, ama bu defa senin istediğin gibi sonuçlanacak şekilde o günü yaşamaya başla.</span></p>

      <p class="Normal para-style-override-22"><span class="char-style-override-14">Her nerede isen, hangi insanların arasındaysan ve hangi zamandaysan, şimdi yapman gerekeni yap. Kendine olan güvenini çıkar ortaya. Bu muhteşem anı, zihninde kusursuz bir biçimde kaydet. O insanlara karşı vermek istediğin bütün tepkileri ver.</span></p>

      <p class="Normal para-style-override-22"><span class="char-style-override-14">Kendini rahat bırak. İçinde tek bir güçsüzlük duygusu bile kalmasın ve sonuç tam da senin istediğin gibi olsun. Buna izin ver. O sahnenin dışına çık ve o gün sadece eskimiş ve yıpranmış bir fotoğraf gibi olsun zihninde. Oradaki herkesi küçültmeye başla. Fotoğraf gittikçe küçülsün. Fotoğraf küçüldükçe insanların sesleri duyulmamaya başlasın. Bir fısıltı gibi olsun sana söylenenler. Fotoğraf küçüldükçe sen büyümeye başla.</span></p>

      <p class="Normal para-style-override-22"><span class="char-style-override-14">Omuzların çok daha dik. Nefesin daha güçlü ve kendine olan güvenin mükemmel bir durumda. O anın fotoğrafını, gözden kayboluncaya dek küçült. Şimdi bu yeni ve kendine güvenen halinle bu güne kadar gel.</span></p>

      <p class="Normal para-style-override-22"><span class="char-style-override-14">Bu günden sonra; kendine bir özgüven defteri yapabilirsin. Bu defterde her gün, yeni bir başarıyı hedefleyip ve sonra da elde ettiğin başarıları yazabilirsin.</span></p>

      <p class="Normal para-style-override-22"><span class="char-style-override-14">Hedeflediğin başarıların, ulaşılması güç şeyler olması gerekmez. Küçücük zaferler de seni çok mutlu edecektir. İstediğin hayatı yaşamak, en büyük başarıdır.</span></p>

      <p class="Normal para-style-override-22"><span class="char-style-override-14">Mucizeleri beklemek yerine, kendi mucizelerini var et. Bu günden itibaren girdiğin her ortamda, yapacağın ilk şey dik durmak, derin nefes almak ve bütün gücünle yumruğunu sıkıp mükemmellik çemberine girmek olmalı.</span></p>

      <p class="Normal para-style-override-22"><span class="char-style-override-14">Bir süre sonra bütün bunları yapmaya gerek duymayacaksın. Önceleri zihnindeki kamera, olumsuzlukları ve kendine güvensizliği kaydederken, bundan sonra o kamera, senin en mükemmel anlarını kaydedecek. Üstelik birilerinin seni izlemesi çok hoşuna gidecektir. Kimileri izlemeyi seçer, kimleri ise izlenmeyi...</span></p>

      <p class="Normal para-style-override-12"><span class="char-style-override-14">Bundan sonra insanların hayranlıkla izleyeceği bir “Sen” var edeceksin. Başarılarınla, yaşama imzanı atacaksın...</span></p>

      <p class="Normal para-style-override-22"><span class="char-style-override-14">Kitabın ikinci bölümündeki kendine güven telkinlerini, her gün mutlaka tekrar etmelisin. Bu telkinler önceden var olan olumsuz düşüncelerini tamamen ortadan kaldıracak... Ancak bu telkinlerin etkisini görebilmek için, onları disiplinli bir şekilde her gün gözden geçirmeni öneririm. Bu telkinler eski programlarını tamamen ortadan kaldıracaktır. Ancak bunun için ısrarla onları tekrar etmelisin.</span></p>

      <p class="Normal para-style-override-22"><span class="char-style-override-14">Bir taş ustası, elindeki balyozla taşa vurmaya başlar. Onlarca, yüzlerce kez vurur ama taşta tek bir kırık bile yoktur. Yüzlerce denemeden sonra, bir an gelir ki, taş tuzla buz olur ve parçalanır. İşte bilinçaltı zihnimizdeki kökleşmiş programlar da, ancak böyle yıkılır.</span></p>

      <p class="Normal para-style-override-22"><span class="char-style-override-14">…ve şu anda eski taşlar yerinden oynamaya başladı bile…</span></p>
    </div>
  </div>
</body>
</html>
