<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-28.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-28.html" xml:lang="tr-TR">
    <div class="Basic-Text-Frame-4">
      <p class="split"></p>

      <p class="anabaslik" id="toc_marker-17"><span class="ba-l-k" style="font-size:1.07em;">Daha Sakin Olabilmek</span></p>

      <p class="Normal para-style-override-22"><span class="char-style-override-14">Korku, kaygı, panik! Hepimizin hayatına bir dönem damgasını vurmuş saz arkadaşları… Peki, bunlar birer hastalık mıdır?</span></p>

      <p class="Normal para-style-override-22"><span class="char-style-override-14">İstersen bu soruyla başlayalım konuşmamıza. Şu ana kadar pek çok yerde panik ve kaygı ile ilgili yazılar okumuş, programlar izlemiş olabilirsin. Belki de çok uzun yıllardır bu duyguları yaşıyorsun, belki de kısa bir süredir.</span></p>

      <p class="Normal para-style-override-22"><span class="char-style-override-14">İçinde bulunduğun durumla ilgili bir teşhis koydun kendi kendine ya da bunu sana bir uzman söyledi. İzlediğin programlar ve okuduğun yazılar, panik ve kaygı içinde olmanın bir hastalık olduğunu sana defalarca haykırdı belki de...</span></p>

      <p class="Normal para-style-override-22"><span class="char-style-override-14">Gerçek şu ki, bütün bunların hepsi de birer etiketten ibaret. Panik ve kaygı durumları, nefesimizin, duygu ve düşüncelerimizin, tıpkı bir trenin raydan çıkmış hali gibidir. Evet, panik ve kaygı neredeyse tamamen bundan ibarettir.</span></p>

      <p class="Normal para-style-override-22"><span class="char-style-override-14">Nefesin kontrol edilememesi, beraberinde tüm vücudumuzu saran bir kasılma ve çarpıntı durumunu tetikler. Bazı insanlar bu gibi durumları ani bir korku, ölüm hissi, kalbinin sıkışması hali, mide şişkinleri, kramp şeklinde yaşar.</span></p>

      <p class="Normal para-style-override-22"><span class="char-style-override-14">Peki, biz nasıl olur da bu ruh haline geçiş yaparız? Genellikle bir kriz anında, bir felaket durumunda ya da benzer bir olumsuz koşul altındayken böyle oluruz. Durup dururken bunlar olmaz.</span></p>

      <p class="Normal para-style-override-22"><span class="char-style-override-14">Panik durumu, genellikle ani bir üzüntü, korku ya da şok gibi durumlardan sonra, vücudumuzun doğal dengesinin bozulması halidir. Bu bozulan denge, başladığı gibi, yani düşüncelerimizi değiştirerek yok edilebilir.</span></p>

      <p class="Normal para-style-override-22"><span class="char-style-override-14">Kuşlar neden kaygılanmazlar? Kediler, köpekler… Bir kuşun da çok korktuğu anlar olmuştur. Ama o korkuya sebep olan durum geçince, hemen eski haline döner. Peki, bizler neden bu kadar kolay çıkamıyoruz bu durumlardan?</span></p>

      <p class="Normal para-style-override-22"><span class="char-style-override-14">Çünkü bizler, düşünebilme gibi olağanüstü bir yeteneğe sahibiz ve bazen düşünmek, başımıza dert açabiliyor. İşte panik ve kaygı durumları, yaşadığımız olayları düşüne düşüne, kendi kendimize oluşturduğumuz bir ruh halinden başka bir şey değildir.</span></p>

      <p class="Normal para-style-override-22"><span class="char-style-override-14">Bu duyguların hepsini tetikleyen şey, nefesimizdir. Nefesimizi kontrol etmeyi öğrendiğimiz zaman, bu duyguların hepsi ile baş edebiliriz. Evet, panik ve kaygıya kapılmak bir hastalık değildir ve kesinlikle bundan tamamen kurtulmak mümkündür.</span></p>

      <p class="Normal para-style-override-22"><span class="char-style-override-14">Burada kaygının nasıl başladığını, belirtilerini ve süreçlerini paylaşmayacağım. Bunları sen zaten biliyorsun. Bu bölüm boyunca, bu duygularla nasıl baş edebileceğini öğreteceğim sana.</span></p>

      <p class="Normal para-style-override-22"><span class="char-style-override-14">Öncelikle kaygıya ve paniğe sebep olan duygunun başladığı anı, zihninden tamamen temizleyeceğiz. Sana faydalı olabilmem için, senin de bana yardımcı olmanı istiyorum. Bu bölüm boyunca sana söylediğim her şeyi birebir uygulamanı istiyorum senden.</span></p>

      <p class="Normal para-style-override-22"><span class="char-style-override-14">Elbette ki bu bölümü yalnızca bir kere okuyup bir kenara bırakırsan, istediğimiz sonuca ulaşamayız. Senden bu bölümdeki bilgileri, artık bu sıkıntılardan tamamen kurtuluncaya kadar tekrar etmeni istiyorum.</span></p>

      <p class="Normal para-style-override-22"><span class="char-style-override-14">Eğer söylediğim her şeyi harfiyen yaparsan, bir süre sonra bu durumdan tamamen kurtulduğunu göreceksin. Unutma, sana yardımcı olmak için buradayım. Bu güne kadar binlerce insan, kaygılarından kurtulmayı başardı. İnanıyorum ki, sen de onlardan biri olacaksın.</span></p>

      <p class="Normal para-style-override-12"><span class="char-style-override-14">Kaygı ve panik, bir öğrenilmiş çaresizlik durumudur. Dünya üzerindeki hiçbir insan kaygılarıyla birlikte açmaz gözlerini hayata. Süreç aynen şöyle başlar: Kişi günün birinde, negatif bir olay yaşar. Korku, acı, üzüntü gibi bir durumla karşılaşır. Daha sonra bilinçaltı düzeyde bu olayı o kadar uzun süre tutar ki, önce küçük çapta korkular başlar ve bu korkular zamanla farkına bile varmadan büyür.</span></p>

      <p class="Normal para-style-override-22"><span class="char-style-override-14">Kaygıları ve panik hali olan her insanın hayatında, bu durumun başladığı bir an mutlaka vardır. Bu günü bazen kişi hatırlayabilir, bazen de hatırlamaz ve neden bütün bunları yaşadığına bir türlü anlam veremez.</span></p>

      <p class="Normal para-style-override-22"><span class="char-style-override-14">Kişi hatırlasın ya da hatırlamasın, bilinçaltı zihnimiz bu olayı kaydeder ve kişiye sürekli korku halini yaşatır. Günün birinde bir asansöre binersin. Sonra asansörde kalır ve yaşadığın korkuyu o kadar içselleşirsin ki, hem bir daha asansöre binemezsin, hem de bu korku zamanla bir virüs gibi hayatının neredeyse tamamını kapsar.</span></p>

      <p class="Normal para-style-override-22"><span class="char-style-override-14">Asansörle başlayan küçük bir korku, kapalı alan korkusuna, toplum içine çıkamamaya, aniden bir şey olacakmış korkusuna dönüşebilir. Sebep sadece asansörken, sanki hayatının tamamı korkular üzerine kurulmuş duygusuna kapılırsın.</span></p>

      <p class="Normal para-style-override-22"><span class="char-style-override-14">Sadece asansör örneği değil, buna birçok örnek eklenebilir:</span></p>

      <ul class="List-1">
        <li class="List-Paragraph para-style-override-25"><span class="char-style-override-14">Bir trafik kazası sonucu, bir daha hiç uzun yola çıkamama,</span></li>

        <li class="List-Paragraph para-style-override-25"><span class="char-style-override-14">Bir yerde kilitli kalma sonucu kapalı yerlerde kalamama,</span></li>

        <li class="List-Paragraph para-style-override-25"><span class="char-style-override-14">Evine hırsız girdikten sonra, bir daha evde yalnız kalamama gibi...</span></li>
      </ul>

      <p class="Normal para-style-override-22"><span class="char-style-override-14">Bu örnekleri daha da çoğaltabiliriz. Burada yapılması gereken ilk şey korkunun başladığı anı, zihnimizden tamamen silebilmektir.</span></p>

      <p class="Normal para-style-override-22"><span class="char-style-override-14">Şunu bir düşün; Hayatının sadece bir gününde yaşadığın, büyük ya da küçük bir korku, nasıl oluyor da hayatının geri kalan günlerini karartacak kadar sana korku yaşatabiliyor?</span></p>

      <p class="Normal para-style-override-22"><span class="char-style-override-14">Dünya üzerinde birçok insan, az önce verdiğim örnekleri daha önce yaşamıştır. Birileri o an yaşadığı korkuyu hayatının kâbusu haline getirirken, bir diğeri etkilenmiyor bile. Biri asansörü rahatlıkla kullanabilirken, bir diğeri asansöre bindiğinde çıldırabiliyor ve sonra hayatı boyunca asansöre binemiyor.</span></p>

      <p class="Normal para-style-override-22"><span class="char-style-override-14">Neden birileri korkusuzken, diğerleri hayatı boyunca korkmadığı durumlardan bile etkilenir hale gelebiliyor? Bunun birçok sebebi var ama en önemlisi, bizim anıları hatırlayabilme yeteneğimizdir. Bir durum yaşarız ve olay bittikten sonra bile, zihnimizde net bir şekilde o durumu canlandırabiliriz. Yaşanan sorunun kendisi değildir bizi üzen. O sorunun, zihnimizdeki yansımasıdır.</span></p>

      <p class="Normal para-style-override-22"><span class="char-style-override-14">Depresyondaki insanların da en çok yaşadığı durum budur. Yıllar önce bir olay yaşarlar, olay çoktan bitmiştir ama zihnimiz o durumu sanki şu an yaşanıyormuş gibi canlı tutar.</span></p>

      <p class="Normal para-style-override-22"><span class="char-style-override-14">Şimdi senden, küçük bir uygulama yapmanı istiyorum. Zihninde yemyeşil bir bahçe canlandır ve tüm detaylarıyla zihnini bu resimle meşgul et. Başını kaldır ve gökyüzüne bak. Gökyüzünün maviliğini, bulutların sessizce süzülüşünü gör ve şimdi de kuşların cıvıltıları duy. Hafiften esen rüzgârın sesini ve yaprakların hışırtısını… Şimdi de bu huzuru bütün vücudunda hisset. Rüzgârın yüzüne dokunuşunu hisset. Çıplak ayaklarınla yemyeşil çimenlerin üzerinde yürü şimdi. Çimenlerin ıslaklığını ayaklarında hisset. Çiçeklerin kokusunu duy…</span></p>

      <p class="Normal para-style-override-22"><span class="char-style-override-14">İşte bilinçaltı zihnimiz böyle çalışır. İstediğin her şeyi kolaylıkla zihninde canlandırabilirsin, hem de tüm detaylarıyla.</span></p>

      <p class="Normal para-style-override-22"><span class="char-style-override-14">Az önce, eğer yeterince yoğunlaştıysan, bütün bu detayları canlı olarak görmüş olmalısın. Peki, az önce gerçekten de o bahçe, çimenler, kuşlar ve rüzgâr var mıydı? Elbette ki yoktu. Ama zihnimiz onları bir anda var etti.</span></p>

      <p class="Normal para-style-override-22"><span class="char-style-override-14">Bunun tam tersini de yapabilirdik. Çok berbat ve ürkütücü bir sahne de canlandırabilirdik zihnimizde. Beynimiz o zaman da buna inanırdı.</span></p>

      <p class="Normal para-style-override-22"><span class="char-style-override-14">Bizler duygularımızı gerçeklere göre yaşamıyoruz. Bizim yaşadığımız duygular, gerçeğin kocaman bir yansıması. Yaşadığı her durumdan kolayca etkilenen insanlar, gözlerini kapattıklarında yaşadıkları acıyı çok net bir biçimde görebilirler. Birçoğu ise, yaşadıkları anın içindedir ve hatta aynı durumu şu an hala yaşanıyormuş gibi, gerçekmiş gibi yaşarlar.</span></p>

      <p class="Normal para-style-override-12"><span class="char-style-override-14">İkinci faktör ise; içselleştirmektir. Yani düşündüğümüz ve hayal ettiğimiz resmin içine girmek ve canlı bir biçimde yaşamaktır. Eğer anılarını zihninde çok uzaktaki bir resme bakar gibi görüyorsan, çok fazla etkilenmezsin ama bu anıların tamamen içindeysen, o duyguları çok yoğun bir biçimde yaşarsın.</span></p>

      <p class="Normal para-style-override-22"><span class="char-style-override-14">Bir insan, bir anıyı, tamamen gerçek gibi yaşadığı zaman, vücudunda hissettiği ilk değişim, nefes alıp verme şeklidir. O anda nefes alıp verişi tamamen değişir. Nefesini göğsünden alır ve nefesi kesik kesiktir. Kaygılı ve panik halindeki insanların yaptığı en büyük hatalardan biri, yanlış nefes alıp vermektir. Peki, nedir yanlış nefes alıp vermek ve nasıl doğru nefes alıp veririz?</span></p>

      <p class="Normal para-style-override-12"><span class="char-style-override-14">Nefesimizi göğüs bölgesinden aldığımız zaman, hava göğsümüzde sıkışır. Çünkü burası çok dar bir alandır ve nefes almakta zorlanınca da, kaygılar sinsice gelir ve bizi ele geçirir. Nefesini mümkün olduğu kadar derinden almalısın. Nefesin karın boşluğunda depolanmalı.</span></p>

      <p class="Normal para-style-override-22"><span class="char-style-override-14">Karın boşluğumuzda kocaman bir nefes deposu vardır. Sık sık nefes alıp vermek, hem bizi yorar, hem de kaygılarımızı çoğaltır. Opera sanatçılarının yaptığı tam olarak budur. Onlar nefeslerini vücutlarında depolarlar, özellikle de diyafram bölgesinde. Bir opera sanatçısının kesik kesik nefes alıp verdiğini düşün. Sesini dakikalarca kullanabilir miydi?</span></p>

      <p class="Normal para-style-override-22"><span class="char-style-override-14">İşte senin de yapman gereken şey budur. Nefesini karın boşluğunda depolamalı ve derin derin, uzun uzun nefes alıp vermelisin. Eğer göğsünden nefes alıp vermeye devam edersen, kaygılarından ve içinde bulunduğun panik halinden kurtulmak senin için gittikçe zorlaşacaktır.</span></p>

      <p class="Normal para-style-override-12"><span class="char-style-override-14">Şimdi bunu birlikte uygulayalım. Burnundan derin bir nefes al ve bu nefesi tutabildiğin kadar tut. Nefesini şimdi karın boşluğuna doğru gönder. Sanki aldığın nefesi ellerinle bastırarak karın boşluğuna gönderdiğini hayal et ve şimdi de nefesini ağzından, yavaşça bırak. Nefesini tutabildiğin kadar tutmaya çalış. 30 saniye, 1 dakika, 2 dakika… Hatta zamanla 3 dakikaya kadar bile çıkarabilirsin.</span></p>

      <p class="Normal para-style-override-22"><span class="char-style-override-14">Nefesini kullanmayı başardıkça, kaygı ve panik artık senin yanına bile uğramayacaktır.</span></p>

      <p class="Normal para-style-override-12"><span class="char-style-override-14">Birçok insan, yaşadığı olumsuz durumu, gerçekte sadece bir kere yaşamışken, zihninde aynı durumu defalarca yaşamayı başarabilir. Anılarımızı uzaktan izlediğimiz sürece sorun yok ama anıları 3 boyutlu ve içindeymiş gibi yaşarsak, o zaman bu başımıza bela açabilir.</span></p>

      <p class="Normal para-style-override-22"><span class="char-style-override-14">Elbette bunun tersi de geçerlidir. Mesela çok güzel anılarını, 3 boyutlu olarak içindeymiş gibi yaşayabilirsin. Bu defa bu anı seni güçlendirecektir. Bütün başarılı insanlar, zihinlerinde başarı resmini sürekli canlı bir şekilde tutarlar. Buna iç gözlem ve dış gözlem denir. İç gözlem, resmin içinde olmaktır. Dış gözlem ise resmin dışında yer almak, resme dışarıdan bakmaktır.</span></p>

      <p class="Normal para-style-override-22"><span class="char-style-override-14">Bu, tıpkı bir yangını izlemeye benzer. Yangının içindeysen yanarsın. Dışarıdan baktığında ise yalnızca bir gözlemci gibi seyredersin ve sonra da gidersin.</span></p>

      <p class="Normal para-style-override-22"><span class="char-style-override-14">Kaygı ve panik, zihnimizi yangına sürükleyen bir tuzaktır.</span></p>

      <p class="Normal para-style-override-22"><span class="char-style-override-14">Kaygıyı tetikleyen son sebep ise, kendi kendimize yaptığımız içsel konuşmalarımızdır. Negatif içsel konuşmalar yapan insanlar, kaygılarını kendi elleriyle beslerler. Kendisiyle pozitif içsel konuşmalar yapan kişilerse, kaygıdan ve panikten uzak bir hayat yaşarlar.</span></p>

      <p class="Normal para-style-override-22"><span class="char-style-override-14">Şimdi seninle korkularının, kaygı ve panik duygularının başladığı anı, zihninde son kez yaşayacağız. Bu defa yanında ben olacağım ve o günü zihninden tamamen silip göndereceğiz.</span></p>

      <p class="Normal para-style-override-12"><span class="char-style-override-14">Eğer, sana bu duyguları çağrıştıran çok fazla anı varsa, bu uygulamayı farklı farklı konulara, ayrı zamanlarda uyarlayabilirsin.</span></p>

      <p class="Normal para-style-override-22"><span class="char-style-override-14">Şimdi sana, bu olumsuz duyguları çağrıştıran, en önemli anıdan başlayacağız. Şimdi kendini sakin ve rahat hissedeceğin bir yerde oturmanı ve derin derin nefes alıp vermeni istiyorum.</span></p>

      <p class="Normal para-style-override-22"><span class="char-style-override-14">Birazdan kaygılarının başladığı anı düşünmeni ve o anıyı son bir kez daha yaşamanı isteyeceğim. Bu yolculuk süresince ben yanında olacağım ve sen güvende olacaksın. Söylediklerimi adım adım yapmanı istiyorum senden. Uygulama boyunca söylediklerim, senin adım adım rahatlamanı sağlayacak ve bütün bunlar, sana büyük bir güven verecek.</span></p>

      <p class="Normal para-style-override-12"><span class="char-style-override-14">Şimdi tekrar derin bir nefes al ve ardından, sana kaygı, korku ve panik duygularını yaşatan hatıralarından birisini düşün. Nefesinin daraldığı, kalbinin sıkıştığı o zamana tekrar geri dön. Bu bir korku anı olabilir, başına gelen üzücü bir durum olabilir. O ânı, zihninde tekrar yaşamanı istiyorum. Bütün dikkatinle, o zamana odaklanıyorsun.</span></p>

      <p class="Normal para-style-override-12"><span class="char-style-override-14">Evet, şimdi bu olayı tekrar hatırlıyor olmalısın. Birazdan zamanı durduracağız. O ânı, tıpkı zamanı durdurur gibi donduracağız. Zihninden geçen görüntüleri şimdi iyice yavaşlat. Sanki ağır çekimde izliyormuşsun gibi gör onları. Görüntüler donmaya başlasın. Sanki uzaydaki bir astronotun adımları gibi ağır ağır ve yavaşça hareket ettiğini gör. Sakinsin ve güvendesin ve şimdi o anı tamamen durdur ve tek bir fotoğraf haline getir. Sadece o duruma ait bir fotoğraf kalsın geride. Şimdi o fotoğrafın dışına çık. Fotoğraftan yavaş yavaş uzaklaş. Fotoğraftan gittikçe uzaklaşırken, vücudunda olup biten şeylere yoğunlaş. Duyguların, çarpıntıların ve içsel konuşmaların giderek azalmaya başlıyor olmalı. Yanında olduğumu hisset. Birazdan bu durumdan tamamen kurtulacağız.</span></p>

      <p class="Normal para-style-override-22"><span class="char-style-override-14">Şimdi bu korku anında vücudunda oluşan duyguya yoğunlaşmanı istiyorum. Karnındaki kasılmalara, kalbinin hızlı hızlı atmasına yoğunlaş... Birazdan bu duygudan bütünüyle çıkacaksın. Öncelikle son kez, yaşadığın bu duyguya yoğunlaşmanı ve o duyguyu somutlaştırmanı istiyorum.</span></p>

      <p class="Normal para-style-override-22"><span class="char-style-override-14">Bu duygunun, vücudunun içinde oluştuğunu biliyorsun. Şimdi senden, bu duyguyu zihninde net bir şekilde görmeni istiyorum. Herhangi bir şekli var mı bu duygunun? Onu zihninde net bir görüntüye benzetebilirsin. Hissettiğin bu duygu neye benziyor? Peki, bu duygu vücudunda sabit mi, yoksa hareket halinde mi? Bir taş gibi olabilir. Belki de onu bir balona benzetiyorsundur. Bütün duyguların mutlaka zihinsel olarak bir şekli vardır. Bir bulut gibi olabilir, bir sıvı gibi olduğunu hissedebilirsin. Bu duyguyu zihninde görselleştirmeni istiyorum.</span></p>

      <p class="Normal para-style-override-22"><span class="char-style-override-14">Şimdi de o duyguyu vücudundan tamamen çıkarıp atacağız. Öncelikle bu duyguya tüm dikkatinle yoğunlaş ve onu zihninde net bir şekilde canlandır. Onu somut olan bir şeye benzetebilirsin. Rengini, yoğunluğunu, hacmini, kısacası o duyguya ait bütün detayları canlandır. Eğer bu duygu bir taş gibiyse, o taşı kocaman bir çekiçle parçalayabilirsin. Eğer bir balon gibiyse, balonu patlatıp, onu içinden hızla fırlatabilirsin. Eğer bir duman gibiyse, o dumanı verdiğin nefesle birlikte, dışarıya atabilirsin.</span></p>

      <p class="Normal para-style-override-22"><span class="char-style-override-14">Şimdi, hayal gücünü tamamen kullanmanı istiyorum. Bütün duygular hayalimizin ürünleridir ve onlardan kurtulmak için, yine hayal gücümüzü kullanacağız.</span></p>

      <p class="Normal para-style-override-22"><span class="char-style-override-14">Şimdi yok et onu. Taşı kır, balonu patlat, saplanan bir şey varsa onu yok et… Vücudundan çok uzaklara gönder o duyguyu.</span></p>

      <p class="Normal para-style-override-22"><span class="char-style-override-14">Onu küçült, parçala ve yok et. Hareket halinde ise dondur. Vücudunun dışına çıkmasına izin ver. Bunu başarabilirsin. Bu korku bedenini tamamen terk etsin. Bu korkunun sana sağladığı hiçbir fayda yok, olamaz da zaten.</span></p>

      <p class="Normal para-style-override-22"><span class="char-style-override-14">Sen bütün bunları yaparken, korkunun başladığı an, gözlerinin önünde gittikçe silikleşsin. Onu eskimiş bir fotoğraf gibi yap. Sen fotoğrafın içinde değil, artık dışındasın. Resmi gözden kaybolana kadar küçült ve uzaklaştır. Vücudun rahat ve esnek.</span></p>

      <p class="Normal para-style-override-12"><span class="char-style-override-14">Şimdi derin bir nefes al. Bir saniyeden çok daha kısa bir süre, gözlerini aç ve hemen kapat. Şimdi eskiden vücudunda hissettiğin, o olumsuz duyguya tekrar odaklan.</span></p>

      <p class="Normal para-style-override-22"><span class="char-style-override-14">Duygunun olduğu yerde bir boşluk hissediyor olmalısın. Şimdi o boşluğa, güneşten akan, sıcacık ve şifa dolu bir ışığı akıt. Güneşin şifa dolu ışıkları, o boşluğu tamamen doldursun.</span></p>

      <p class="Normal para-style-override-22"><span class="char-style-override-14">Sanki musluktan akan bir su gibi, o boşluğu güneşin sıcacık ışıklarıyla doldur. Güneşin berrak enerjisini gör. Bu enerji sana güç ve cesaret verecek. Her ortamda kendini güvende hissedeceksin. Omuzların dimdik, başın daima yukarıda... Sen artık duygularına hâkim olabilen bir insansın ve günden güne duyguların, çelik gibi güçleniyor.</span></p>

      <p class="Normal para-style-override-12"><span class="char-style-override-14">Şimdi derin bir nefes al. Bu halini korumak için her zaman dik durmalısın. Şimdi bu güçlü ve sakin halinle, panik duygusunun başladığı anı tekrar düşün ve tam bu anda sağ yumruğunu bütün gücünle sık... Tırnakların derini delercesine sık yumruğunu. Bu yeni halini koru.</span></p>

      <p class="Normal para-style-override-22"><span class="char-style-override-14">Artık eskiye dair ne bir resim ne de bir duygu var benliğinde. Sakin ve rahatsın. Duyguların özgür, huzurlusun...</span></p>

      <p class="Normal para-style-override-22"><span class="char-style-override-14">Şu an hissettiğin huzur, tüm vücuduna yayılıyor. Derin ve sakin bir şekilde nefes al.</span></p>

      <p class="Normal para-style-override-22"><span class="char-style-override-14">Cesur bir dünyaya, hoş geldin…</span></p>
    </div>
  </div>
</body>
</html>
