<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>dunyanimeti1-6.html</title>
  <link href="../Styles/template.css" rel="stylesheet" type="text/css" />
</head>
<body>
  <p class="x-Norm-grntsz" style="text-align: center;"><strong><br /></strong></p>
  <p class="x-Norm-grntsz" style="text-align: center;"><strong>VI</strong></p>
  <p class="x-Norm">Koca boğa bugün köye götürülüyor. Artık dev gibi olmuştur, çok para eder, çiftlikte daha fazla durması doğru değil. Isak onu köye götürüp satacak, yerine küçük, toraman bir dana getirecektir.</p>
  <p class="x-Norm">Bunun böyle olmasını Inger istedi ve Inger'in, Isak'ı başka gün değil de buğün göndermesinde bir maksat vardı.</p>
  <p class="x-Norm">"Gideceksen bugün git!" dedi. "Boğa semirdi, tavlı hayvanların fiyatı baharda yüksektir, boğayı şehre gönderirler, şehirde müthiş para eder."</p>
  <p class="x-Norm">"Öyle, doğru!" dedi Isak. Inger: "Yalnız bir tehlike var, ya boğa vadiye inerken azarsa?" diye devam etti. Isak cevap vermedi.</p>
  <p class="x-Norm">"Ama bir haftadır biraz biraz dışarı çıkardık, etrafı gördü, dışarıya alıştı." Isak cevap vermedi, fakat kemerine büyük bir bıçak sokarak boğayı da­mından çıkardı.</p>
  <p class="x-Norm">Dev misin mübarek; boğa hem tosun gibiydi, hem de korkunç; böğürleri yürürken löpür löpür titriyordu! Bacakları hayli kısaydı; yürüdükçe körpe ağaçları göğsüyle kırıp geçiyor, bir lokomotife ben­ziyordu. Boynu biçimsiz denecek derecede kalın, heybetliydi ve bu boyunda bir fil kuvveti vardı.</p>
  <p class="x-Norm">"Azıp da sana saldırmasa bari!" dedi Inger. Isak, ancak neden sonra cevap verdi: "Eh, o vakit ben de yolda keser, götürüp etini satarım."</p>
  <p class="x-Norm">Inger kapı eşiğine oturdu. Midesi bulanıyor, yüzü alev alev yanıyordu. Isak gidene kadar ayakta güçlükle durabilmişti; kocası şimdi boğa ile birlikte ormana girmiş bulunuyordu ve Inger tehlikesizce inleyebilirdi. Çat pat konuşmaya başlamış olan küçük Eleseus soruyor: "Anne, acı?"</p>
  <p class="x-Norm">"Ya, acı!"</p>
  <p class="x-Norm">Çocuk anasını taklit ediyor, kendi böğrünü tutuyor, o da inliyor Sivertcik uyumaktadır.</p>
  <p class="x-Norm">Inger. Eleseus'u alıp içeri giriyor. Yerde oyna­sın diye çocuğun eline öteberi veriyor; kendisi yatağa yatıyor. Vakti gelmiştir. Bir an bile kendini kay­betmiyor, Eleseus'u kolluyor, gözlerini beşiğe çeviri­yor, duvardaki saate bakıyor. Bağırmıyor, hafiften kımıldıyor bağırlarında kendiliğinden bir çekişmedir gidiyor, birdenbire içlerinden bir ağırlık, kopup ka­yıyor. Hemen hemen aynı anda yatağında yabancı bir haykırış duyuyor: sevimli bir ses ağlamaktadır. Ve artık Inger için rahat huzur kalmamıştır, yata­ğında kalkmıyor, bacaklarına doğru bakıyor. Ne mi görüyor? Görüyor ve o anda yüzü kül gibi oluyor, bakışları saplanıp kalıyor; ne bir algı, ne bir anlam; ruhunun ta derinlerinden ulumaya benzeyen korkunç, tüyler ürpertici bir inilti kopuyor.</p>
  <p class="x-Norm">Başı yastığa düşüyor. Aradan bir dakika geçiyor, telâş içindedir, yataktaki ağlama artıyor, Inger tekrar doğruluyor ve bakıyor... Allah’ım, sen bilirsin, bu ne korkunç şey, hiç acımıyor musun, üstelik de kız doğdu!</p>
  <p class="x-Norm">Isak belki daha yarım mil gitmemişti, çiftlik­ten ayrılalı ancak bir saat olmuştu. Inger, on dakika içinde çocuğu doğurdu ve boğup öldürdü...</p>
  <p class="x-Norm">Üçüncü gün Isak döndü, geldi ve açlıktan öl­mek üzere cılız bir dana getirdi, hayvan ipinden çek­tikçe zar zor yürüyebiliyordu, Isak bu yüzden yollar­da gecikmişti.</p>
  <p class="x-Norm">Inger: "Nasıl oldu?" diye sordu, fakat hayli bitkin ve hastaydı Inger.</p>
  <p class="x-Norm">Eh, şöyle böyle olmuştu. Ama sonuncu yarım milde boğa azmış, Isak onu bağlayıp köye bir yar­dımcı getirmeye gitmişti. Dönüp geldikleri vakit de boğanın, ipini koparıp kaçtığını görmüşler, uzun za­man aramışlardı. Fakat yine de her şey yolunda git­mişti. Şehir için kesimlik hayvan toplayan tüccar, boğaya iyi para vermişti. Isak: "İşte yeni dana!" de­di, "Çocukları çıkar da varın, bakın!"</p>
  <p class="x-Norm">Her yeni hayvana karşı aynı ilgi. Inger danayı gözden geçirdi, eliyle yokladı ve parasını sordu. Küçük Sivert'i dananın sırtına bindirdiler. "Boğaya acıdım" dedi Inger, "Tosun gibiydi! Onu iyi kesse­ler bari!"</p>
  <p class="x-Norm">Günler bahar işleriyle doluydu, hayvanlar dışarı salıverilmişlerdi, boş damda ekimlik patateslerle dolu sandıklar, kutular duruyordu. Isak o sene eskisinden daha çok buğday ekmiş ve tohumu toprağa iyi yer­leştirmek için bütün gücünü bu işe harcamıştı; tarh­lar yapmış, Inger de bu tarhlara havuç, şalgam to­humları ekmişti. Her şey eskisi gibi yapılıyordu.</p>
  <p class="x-Norm">Inger karnını şişkin göstermek için bir süre gö­beğine bir ot yastık bağladı. Gün gün ot miktarını azalttı, derken kılıfı bütün bütün çıkardı. Derken günün birinde bu, Isak'ın dikkatini çekti ve Isak hayretle sordu: "Bu nasıl iş? Bu sefer bir sonuç çıkmadı mı?"</p>
  <p class="x-Norm">"Hayır", dedi Inger, "çıkmadı". .</p>
  <p class="x-Norm">"Peki niçin?"</p>
  <p class="x-Norm">"İşte öyle. Ne dersin Isak, bu toprakları ne ka­dar zamanda sürebileceksin?"</p>
  <p class="x-Norm">"Yoksa çocuk düştü mü?"</p>
  <p class="x-Norm">"Eevet".</p>
  <p class="x-Norm">"Ya, sana bir şey olmadı ya?"</p>
  <p class="x-Norm">"Olmadı. Ha, Isak, ikide bir aklımdan geçiyor, domuz beslesek nasıl olur?"</p>
  <p class="x-Norm">Çok sakıngan olan Isak, neden sonra: "Evet, bir domuz lâzım!" dedi. "Her bahar bunu ben de düşü­nüyorum. Ama yemeklik ve yemlik fazla patatesimiz, fazla buğdayımız olmadıkça domuza yiyecek nerde? Bakalım bu sene belki."</p>
  <p class="x-Norm">"Bir domuzumuz olsa çok iyi olur."</p>
  <p class="x-Norm">"Öyle."</p>
  <p class="x-Norm">Günler geçiyor. Yağmur yağıyor, tarla ve çayır güzelleşiyor, bu yıl iyi sonuçlar beklenebilir! Küçüklü büyüklü olaylar birbirini izliyor; yemekler, uy­kular, çalışmalar ve yüzlerin tertemiz yıkandığı, saç­ların tarandığı ve Isak'ın Inger tarafından örülüp dikilmiş, kırmızı renkte yeni mintanını giydiği pa­zarlar... Derken bir şey, bu düzgün hayatın akışını bozan büyük bir hâdise oluyor. Bir dişi koyun, ku­zusuyla birlikte bir kaya yarığına sıkışıp kalmıştır; öteki koyunlar akşamüstü dönüp geliyorlar, Inger sürüde ikisinin eksik olduğunu hemen anlıyor. Isak kalkıp aramaya gidiyor. Aklından geçen ilk düşünce şu olmuştur: "Şayet bir kaza olmuşsa iyi ki pazara rastladı, işimden kalmış olmayacağım!" Isak saatlerce arıyor, otlağın ucu bucağı yoktur, yürüdükçe yürü­yor. Beri yanda bütün ev telâş içindedir; anne, çocuklarını, şu kısa kelimelerle susturuyor: "İki koyun yok, susun!" Hepsi tasayı paylaşmaktadır; bu küçük ailenin hepsi, hatta inekler bile olağanüstü bir şey olduğunu fark ediyor ve böğürüyorlar, çünkü Inger arada bir dışarı çıkıyor ve karanlık çökmeye başladığı halde ormana doğru seslenerek koyunları çağırıyor. Dağ başında bir hâdisedir bu, ortak bir felâkettir. Inger çocukları yatırdıktan sonra kendisi de çıkıyor, o da aramaya başlıyor; sesleniyor, ama cevap alamı­yor, Isak çok uzaklarda olmalı.</p>
  <p class="x-Norm">Koyunlar nerde acaba, ne oldular? Yoksa yol­larda ayı mı var? İsveç’ten, Finlândiya’dan dağlara kurt sürüleri mi indi? İkisi de değil. Isak kayıp hay­vanları bir kaya kenarında buldu: Ana koyun bir kaya yarığına sıkışıp kalmış, bir bacağını kırıp me­mesini de fena yaralamıştı. Uzun zaman o halde kal­mışa benziyordu, çünkü ağırca yaralanmış olmasına rağmen etrafındaki otları köklerine kadar dişlemişti. Isak koyunu çekip çıkardı, koyunun ilk işi kendisine yiyecek aramak oldu. Kuzu hemen anasının memesine yapıştı; yaralı meme için en iyi tedavi, içindeki sütü boşaltmak oluyordu.</p>
  <p class="x-Norm">Isak taşlar aradı; bu hain geçit başka bir koyu­nun daha bacağını kırmasın diye, tehlikeli yarığı taşla tıkadı. Sonra kayış askısını çıkardı, koyuna sarıp bağladı, yırtılmış memeyi yerine yerleştirdi. Sonra hayvanı omuzlayıp evin yolunu tuttu. Kuzu, peşi sıra koşup geliyordu.</p>
  <p class="x-Norm">Ya sonra? Sonra tahta destekler, katranlı bezler. Birkaç gün içinde koyun hasta ayağıyla deprenmeye başladı; yara karıncalanıyor, iyileşiyordu. Evet, her şey, her şey düzeldi; işler yeni bir hâdise, çıkıncaya kadar yolunda gitti.</p>
  <p class="x-Norm">Günlük yaşayış, göçmenlerin hayatını tamamıyla dolduran işler. Ah, bunlar hiç de beylik şeyler de­ğildi, kaderdi bu; mutluluk, rahat ve huzur idi bu.</p>
  <p class="x-Norm">İlkbahar çalışmalarıyla yazlık işler arasındaki zamanı Isak, yeni devrilmiş bir iki ağacı budayıp yontmaya harcadı; bu ağaçlardan herhalde bir şey yapmak istiyordu. Ayrıca işe yarar birçok kaya par­çaladı ve çiftliğe getirdi. Taşlar biriktikçe üst üste koyup bir duvar yapıyordu. Bir yıl önceki durum olsaydı Inger merak eder, erkeğinin maksadını sorup öğrenmek isterdi; fakat şimdi kendi işleriyle uğraşı­yor, artık soru falan sormuyordu. Inger eskisi gibi hamarattır; evi, çocukları, hayvanları çekip çeviriyor; ama şimdi türkü çağırmaya da başlamıştır, eskiden çağırmazdı. Eleseus'a bir akşam duası öğretmiştir, bu da daha önce yapmadığı bir şey. Isak onun soru sormasını bekliyordu, başardığı işlere karşı lnger'in duyduğu merak ve gösterdiği hayranlıktır ki onu memnun ve önemli bir adam çizgisine çıkarmıştı. Fakat şimdi Inger yanından geçip gidiyor ve olup olacağı: "Kendini öldürüyorsun!" demekle kalıyordu. Isak, son çocuk onu herhalde fazla sarstı, diye düşü­nüyordu.</p>
  <p class="x-Norm">Oline tekrar çıkageldi. Geçen seneki gibi olsaydı hoş geldin, safa geldin denirdi; ama şimdi başkaydı durum. Inger, daha gelir gelmez, Oline'ye kötü kötü bakmaya başladı; her nedense Inger ona düşman kesilmişti.</p>
  <p class="x-Norm">Oline: "Hani düşündüm de şöyle böyle tam vaktinde orada olurum dedim!" diye dokundurdu.</p>
  <p class="x-Norm">"Nasıl tam vaktinde? Anlamadım."</p>
  <p class="x-Norm">"Hani, üçüncü çocuğun vaftiz zamanı geldi de. Ne oldu o iş?"</p>
  <p class="x-Norm">"Ha", dedi Inger, "hiç zahmet etmeseydin!"</p>
  <p class="x-Norm">"Ya!"</p>
  <p class="x-Norm">Derken Oline, iki oğlanın da tosun gibi ve gü­zel olduklarını övmeye başladı; Isak'ın çalışkanlığın­dan, galiba yeni bir bina yapmakta olduğundan söz açtı: "Burası yaman oldu", dedi, "böyle bir çiftlik daha da bulunmaz. Söylesene kuzum, kocan şimdi ne binası yapıyor?"</p>
  <p class="x-Norm">"Ben bilmem, kendisine sor!"</p>
  <p class="x-Norm">"Ne sorayım, üstüme ne vazife!" dedi Oline, "Nasılsınız, bir bakayım diye geldim; sizleri gördük­çe seviniyor, içimde bir ferahlık duyuyorum. Altınboynuzu ne sorarım, ne de ismini ağzıma alırım, zaten rahatına diyecek yoktur."</p>
  <p class="x-Norm">Bir süre güzel güzel konuştular, Inger'in nefreti yavaş yavaş geçiyordu. Duvar saati alımlı alımlı çalıverince Oline'nin gözleri yaşardı, şu fakir ömürcüğünde hiç böyle bir kilise çalgısı dinlemediğini söyledi. O anda Inger tekrar zenginleştiğini ve fakir akrabasına karşı gönlünün yüceldiğini duydu: Gel benimle odaya, sana dokuma tezgâhımı göste­reyim!" dedi.</p>
  <p class="x-Norm">Oline bütün gün çiftlikte kaldı. Isak'la konuşu­yor, onun yaptıklarını övüyordu: "işittiğime göre dört yandan da birer mil arazi satın almışsın, buraları bedavadan senin olamaz mıydı? Bunu sana kim çok gördü?"</p>
  <p class="x-Norm">Isak şimdi eksikliğini duyduğu övgülere kavuş­muş bulunuyor, kendisini tekrar daha fazla alkışlan­mış ve yükseklerde hissediyordu: "Hükümetten satın alıyorum!" dedi.</p>
  <p class="x-Norm">"Öyle, ama hükümet sana karşı yırtıcı hayvan gibi davranmamalıydı, ah bu hükümet!" Şimdi bu yaptığın ne?"</p>
  <p class="x-Norm">"Daha belli değil. Önemli bir şey olmayacak."</p>
  <p class="x-Norm">"Kendini öldürüyor, durmadan yapı kuruyorsun; boyalı kapıların, odanda duvar saatin var; galiba bir salon yapıyorsun!"</p>
  <p class="x-Norm">"Ah, bırak alay etmeyi!" dedi Isak. Ama hoş­lanmasına da hoşlandı ve Inger'e: "Misafirimize biraz kaymaklı bulgur pişirsene!" dedi.</p>
  <p class="x-Norm">"Olmaz", cevabını verdi Inger, "sütü yayığa da­ha yeni koydum."</p>
  <p class="x-Norm">Oline: "Alay etmek mi?" dedi, "Ben cahil bir kadınım, sadece anlamak istedim!" diyerek acele acele araya lâf karıştırdı. "Eh, şayet salon olmayacaksa ge­niş bir samanlık kuruyorsun anlaşılan. Tarlaların var, çayırların var, her çeşit ürün alıyorsun, tıpkı Tevrat’ta yazdığı gibi: burada yağ bal akıyor."</p>
  <p class="x-Norm">Isak: "Bu yıl sizin oralarda durum nasıl?" diye sordu.</p>
  <p class="x-Norm">"Eh, şöyle böyle; Tanrı bu yıl olsun ateşini sal­maz, ekinler kavrulup yanmaz inşallah, Rabbim günah­larımı affetsin! Her şey Rabbimin elindedir, o neye kadir değil ki. Fakat sizin buradaki bolluk bizim taraflarda hiçbir yerde yok, ne gezer!"</p>
  <p class="x-Norm">Inger, diğer bazı akrabalarını, özelikle kasadar Sivert dayısını soruyor; ailenin en ileri gelen ferdi odur; dalyanı, kayıkhanesi var; bunca servetini artık ne yapacağını âdeta bilmemektedir.</p>
  <p class="x-Norm">Bu yarenlik sırasında Isak gitgide düşünceye da­lıyor, yeni yapı plânı unutulmuştur. Nihayet: "Eh, madem bilmek istiyorsun, Oline" diyor, "küçük bir samanlık yapmak istiyorum, ortasına bir de harman yeri yapmaya çalışacağım."</p>
  <p class="x-Norm">Oline: "Benim de aklımdan geçmişti", diyor "akıllı insanlar, ilerisini gerisini düşünürler; hiçbir şey ihmal etmezler. Şurada hiçbir ibrik, hiçbir kap yok ki önceden düşünüp ettikten sonra getirmiş olmayasın. Harman yeri ha, pes!"</p>
  <p class="x-Norm">Isak bir koca bebektir, Oline'nin dalkavukluk­ları beynine vuruyor ve az çok gülünç oluyor. "Evet, bu yeni binada bir harman yeri olsun istiyorum; niyetim, gayem bu!" diyor. Hayran hayran: "Har­man yeri ha? pes!" diyor Oline ve başını sallıyor.</p>
  <p class="x-Norm">"Tabii, harmanlayamadıktan sonra buğday ne işimize yarar." diyor Isak. Oline cevap veriyor: "Dedim ya, her şeyi kafanda iyiden iyiye düşünüyor­sun sen!"</p>
  <p class="x-Norm">Inger yine içerlemiştir, ikisinin arasındaki ko­nuşma onu sinirlendirmiş olmalı ki birdenbire: "Kaymaklı bulgur mu?" diyor, "Nerden bulacakmışım kaymağı? Irmakta kaymak mı var yoksa?"</p>
  <p class="x-Norm">Oline tehlikeyi savuşturuyor: "Canım Inger'ciğim, beni yanlış anlama! Kaymaklı bulgurun yok diye benden özür dilemeye, bunun lâfını bile etmeye ne lüzum var? Çiftlikten çiftliğe sürten benim gibi biri için!</p>
  <p class="x-Norm">Isak biraz daha oturuyor, sonra: "Oturup kal­dım", diyor, "oysa duvar için taş kıracaktım."</p>
  <p class="x-Norm">"Doğru, böyle bir duvara epey taş gider!"</p>
  <p class="x-Norm">"Epey mi??" diye karşılık veriyor Isak. "Ne ka­dar getirsem yetişmeyecek sanki."</p>
  <p class="x-Norm">Isak gidince iki kadın arasındaki gerginlik gev­şiyor; akrabaları, ahbapları üzerine konuşacak çok şey­leri var. Saatler geçiyor. Akşamüstü Oline hayvanların ne kadar çoğalmış olduğunu görüyor. İki inek, bir dana, iki buzağı ve koskoca bir davar keçi, koyun. "Bunun sonu ne olacak?" diyor Oline, gözleri açı­lıyor.</p>
  <p class="x-Norm">Gece çiftlikte kalıyor.</p>
  <p class="x-Norm">Fakat ertesi günü kalkıp gidiyor. Inger, onun koltuğuna yine bir çıkın sıkıştırmıştır. Isak taş ocağındadır, Oline ona görünmemek için düz yoldan git­miyor. Aradan iki saat geçiyor, Oline dönüp geli­yor, eve giriyor ve soruyor: "Isak nerde?"</p>
  <p class="x-Norm">Inger bulaşık yıkamaktadır. Oline'nin taş oca­ğında bulunan Isak'la çocukların yanından geçmiş ola­cağını hissediyor; aklına kötü şeyler geliyor. "Oline, Isak'ı ne yapacaksın?" diye soruyor.</p>
  <p class="x-Norm">"Yok, pek önemli değil! Ama ona Allah'a ıs­marladık demedim de."</p>
  <p class="x-Norm">Bir sessizlik oluyor. Oline, yürüyecek halde de­ğilmiş gibi, düpedüz bir kerevete çöküveriyor. Çok önemli bir şey olmuş da yıkılıp kalıverecekmiş gibi ta­vırlar takınıyor. Inger, kendisini daha fazla tutamı­yor; yüzünün çizgileri gerilmiştir, yüzünde hiddet ve dehşet okunmaktadır. Diyor ki: "Os-Andres bana sen­den bir hediye getirmişti. Teşekkür ederim."</p>
  <p class="x-Norm">"Ne hediyesi?"</p>
  <p class="x-Norm">"Bir tavşan!"</p>
  <p class="x-Norm">Sesinde acayip bir dostluk, Oline: "Ne diyor­sun?" diye cevap veriyor.</p>
  <p class="x-Norm">Gözleri dönmüş bir halde Inger: "inkâra kalk­ma!" diye bağırıyor. "Şu tahta kepçeyi suratının or­tasına yapıştırırım senin! Al işte!"</p>
  <p class="x-Norm">Yapıştırdı mı? Evet, elbette. Ve Oline lnger'in bu vuruşu karşısında sendelemeyip, aksine meydan okurcasına: "Ayağını denk al! Ben bildiğimi bilirim!" diye haykırdığı için, Inger kepçeyi bir daha yapıştı­rıyor ve Oline'yi yere yıkıp altına alıyor, dizini kadı­nın göğsüne bastırıyor.</p>
  <p class="x-Norm">"Beni öldürecek misin?" diye soruyor Oline. Kor­kunç yırtık ağız, üzerine eğilmiştir; elinde kütük gi­bi bir tahta kepçe, dev gibi güçlü kuvvetli bir kadın, göğsüne abanmıştır. Oline yediği dayaktan yara bere içindedir, ötesi berisi kanıyor, ama yine de teslim ol­muyor. Homurtusunu artırıyor: "Ha, beni de mi boğa­caksın?"</p>
  <p class="x-Norm">"Evet, boğacağım seni!" diye cevap veriyor In­ger ve habire vuruyor. "Alındı! Geberteceğim seni!"</p>
  <p class="x-Norm">Artık Oline'nin, kendi sırrını bildiğinden yüzde yüz emindir; artık ona her şey vız gelir: "Al bu da ağzına, seni gidi hayvan ağızlı!"</p>
  <p class="x-Norm">"Kiminki? Sensin hayvan ağızlı!" diye inliyor Oline. "Rabbim senin ağzını haç gibi yarmış."</p>
  <p class="x-Norm">Oline pek dayanıklı, alt edilemeyecek derecede inadına dayanıklı olduğu için Inger dayağı kesmeye mecbur kalıyor, bir şeye yaradığı yok ki, kendi yoru­luyor, o kadar. Ama Oline'yi tehdit ediyor: evet, bur­nuna dayadığı tahta kepçeyle Oline'yi tehdit ediyor; daha da yapıştırırmış öylesine yapıştırırmış ki Oline ömrünce unutamazmış! "Bir de mutfak bıçağım var, onu da şimdi görürsün!" diyor.</p>
  <p class="x-Norm">Bıçağı, ekmek bıçağını almak istiyormuş gibi doğ­ruluyor; ama artık ilk kızgınlığı geçmiştir, artık yalnız ağzını kullanıyor. Oline de kalkıyor, yine kerevete oturuyor; morarmış, sararmış yüzü şiş bere içindedir. Saçlarını geriye itiyor, başörtüsünü düzeltiyor, tükü­rüyor, dudakları şişmiştir, "Hayvan karı!" diyor.</p>
  <p class="x-Norm">"Ormana gittin de karış karış araştırdın ha!" di­ye bağırıyor Inger; "Saatlerce aradın da ufacık meza­rı buldun ha! Keşke o topraklarda kendine bir delik açaydın!"</p>
  <p class="x-Norm">Oline: "Görürsün sen!" diye cevap veriyor, göz­leri intikam hırsıyla parlıyor. "Artık ağzımı açmayacağım; ama sen de artık büyük, küçük odalardan, ça­lar saatlerden olacaksın!"</p>
  <p class="x-Norm">"Bu senin elinde değil!"</p>
  <p class="x-Norm">"Ha ha, bu işi ben yapacağım, ben!" diyor Oline.</p>
  <p class="x-Norm">İki kadın çekişmeye devam ediyorlar. Oline öy­le kaba ve farfara değildir, şirretliğine rağmen âde­ta sakindir, fakat amansız ve tehlikeli. "Çıkınımı al­maya gidiyorum, ormanda bıraktığıma pişman oldum. Yünü geri vereceğim, al da başına çal!"</p>
  <p class="x-Norm">"Ya, yoksa onu çaldım mı sanıyorsun?"</p>
  <p class="x-Norm">"Ne yaptığını sen kendin bilirsin."</p>
  <p class="x-Norm">Bunun üzerine yine çekişmeye başlıyorlar. Inger yünü kestiği koyunu göstereceğini söylüyor. Oline sa­kin ve soğukkanlı cevap veriyor: "Öyle, ama kim bilir ilk koyunu nereden getirdin?"</p>
  <p class="x-Norm">Inger, ilk koyunlarıyla kuzularının nerde, kimin yanında durmuş olduğunu söylüyor. "Sana söylüyo­rum!" diye Oline'yi tehdit ediyor: "ilk ve son, ağzı­nı tut!" Oline, metelik vermiyormuş gibi: "Ha ha!" diye gülüyor, her zaman için cevabı hazırdır, teslim olmuyor. "Ağzımı mı? Ya senin ağzın?" lnger'in ya­rık dudağını gösteriyor ve: "Bu ağızdan Allah da tik­sinir, insanlar da!" diyor. Inger hırsından soluyarak karşılık veriyor ve Oline'ye şişmanlığından dolayı, şiş göbek, diye küfrediyor: "Ne alçak şiş göbeksin yok mu! Gönderdiğin tavşan için de teşekkür ederim!"</p>
  <p class="x-Norm">"Tavşan mı? Ah keşke her işte bu tavşan işin­deki kadar suçsuz olsaydım! Nasıldı bu tavşan!"</p>
  <p class="x-Norm">"Tavşan nasıl olurmuş?"</p>
  <p class="x-Norm">"Senin gibi! Tıpkı senin gibi! Tavşana bakma­na hacet yok."</p>
  <p class="x-Norm">"Yallah, defol buradan!" diye bağırıyor Inger. "Tavşanı Os-Anders'le sen gönderdin. Sana ceza ver­direceğim."</p>
  <p class="x-Norm">"Vay, demek, ceza verdireceksin?"</p>
  <p class="x-Norm">"Çekemiyorsun; mallarımdan hiçbirini bana yakıştıramıyor, hasedinden çatlıyorsun!" diye Inger devam ediyor. "Evlendim evleneli, Isak'a, bunca şeye kavuş­tum kavuşalı, kıskançlığından gözüne uyku girmiyor. Yarabbi sana sığındım, sen benden ne istiyorsun? Çocukların adam olmamışlarsa kabahat benim mi? Be­nim çocuklarımın tosun gibi oluşlarını, seninkilerden daha güzel isimlerini çekemiyorsun; benimkilerin soyu daha temizse ben ne yapayım?"</p>
  <p class="x-Norm">Oline'yi öfkelendirecek bir şey varsa o da buydu. Bunca çocuk doğurmuştu, çocuklarından başka da bir şeyi yoktu, ama onlar da öylesineydi işte. Oysa Oline onların iyiliğinden bahseder, onlarla övünür, uydurma meziyetlerinden dem vurarak kusurlarını gizlerdi. "Ne dedin, ne dedin?" diye Inger'e cevap verdi. "Utan da yerin dibine geç, ayol! Benim çocuklarım seninkilerin yanında melektir, melek! Sen benim çocukları­mın adını nasıl ağzına alırsın? Yedisi de küçüklükle­rinde melek gibiydiler, şimdi büyüdüler, hepsi de to­sun gibi oldular. Kendini kolla, anladın mı?</p>
  <p class="x-Norm">"Ya hapise, hapislere girmedi mi, bu ne peki?" di­ye soruyor Inger.</p>
  <p class="x-Norm">"Bir şeycik yapmamıştı ki, çiçek gibi masumdu o!' diyor Oline. "Şimdi de Bergen'de evli, şapka ile gezi­yor. Sen kendini düşün!"</p>
  <p class="x-Norm">"Ya Nils ne oldu?"</p>
  <p class="x-Norm">"Sana cevap vereceğim diye yorulacağım mı, ayol?' Peki sen ormana birisini gömdün, ne yaptın onu? Boğ­dun ha?"</p>
  <p class="x-Norm">Inger: "Haydi yallah, çek arabanı!" diye bağırı­yor ve yeniden Oline'nin üzerine yürüyor.</p>
  <p class="x-Norm">Fakat Oline kaçmıyor, ayağa bile kalkmıyor. Bu meydan okurcasına pervasızlık karşısında lnger'in eli kolu tekrar bağlanıyor, sadece: "Dur şimdi satırı alıp gelirim!" diyor.</p>
  <p class="x-Norm">"Kalsın daha iyi," diyor Oline, "zaten ben gidi­yorum. Fakat akrabanı evinden kovduğunu düşün de hayvanlığını anla!"</p>
  <p class="x-Norm">"Eeh, haydi çek arabanı!"</p>
  <p class="x-Norm">Ama Oline gitmiyor. İki kadın daha epeyce çe­kişiyorlar; duvar saati saat başlarını, saat ortalarını çal­dıkça Oline alaylı alaylı gülüyor ve Inger’i deli diva­ne ediyor. Nihayet her ikisi bir parça yatışıyorlar, Oline kalkıp gitmeye hazırlanıyor. "Yolum uzun" di­yor, "akşam da oldu! Ne aptallık ettim de evden ya­nıma biraz yiyecek almadım."</p>
  <p class="x-Norm">Inger cevap vermiyor, artık kendine hâkimdir; bir leğene su koyuyor ve diyor ki: "Gel de silin şurada!" Oline, gitmeden önce yüzünü gözünü silmesi ge­rektiğini anlıyor; ama nerelerinin kanadığını bilmedi­ği için yanlış yerleri yıkıyor. Inger bir süre onu sey­rediyor; sonra gösteriyor: "Şurası... Şakağını da sil, yok öbür şakağını; işaret ediyorum, baksana!" Oline: "Senin neresini gösterdiğini ben nereden bileyim?" cevabını veriyor.</p>
  <p class="x-Norm">"Ağzının kenarında da var. Sudan mı korkuyor­sun?" diye soruyor Inger.</p>
  <p class="x-Norm">Sonunda Inger yaralıyı kendisi yıkıyor, ona bir peşkir atıyor.</p>
  <p class="x-Norm">Oline: "Ne diyecektim," diye söze başlıyor, bir yandan da kurulanıyor, artık yine eskisi gibi tama­men sakindir: "Çocuklarla Isak şimdi ne yapacaklar?" diyor.</p>
  <p class="x-Norm">"Isak biliyor mu?" diye soruyor Inger.</p>
  <p class="x-Norm">"Tabii biliyor! Üstüme geldi, gördü."</p>
  <p class="x-Norm">"Ne dedi?"</p>
  <p class="x-Norm">"Ne desin? O da, ben de şaşırıp kaldık."</p>
  <p class="x-Norm">Sustular.</p>
  <p class="x-Norm">Inger: "Ah, ah, bütün bu işler hep senin yü­zünden!" diye sızlanarak ağlamaya başlıyor.</p>
  <p class="x-Norm">"Ah, keşke her işte bundaki kadar suçsuz olsam!"</p>
  <p class="x-Norm">"Os-Anders'e soracağım, bunu böyle bil!"</p>
  <p class="x-Norm">"Sor!"</p>
  <p class="x-Norm">Meseleyi sakin kafa ile görüşüyorlar, Oline'nin intikam hırsı azalmışa benziyor. Ah, o birinci sınıf hilebazın biridir, her şeyin çaresini bulmaya alışkındır, lnger'in derdine ortakmış gibi davranıyor: "Bu iş mey­dana çıkarsa Isakla çocuklara cidden yazık olur!" di­yor. "Öyle!" diyor Inger, daha da ağlıyor. "Gece gündüz hep bunu düşünüyorum!" Ansızın Oline’nin aklına bir çare geliyor: lnger'in yerine çalışabileceği­ni, Inger hapse girecek olursa kendisinin gelip burada kalabileceğini söylüyor.</p>
  <p class="x-Norm">Inger ağlamasını kesiyor, âdeta birdenbire kulak kabartıyor ve düşünüyor. "Yok, sen çocuklara bak­mazsın!" diyor.</p>
  <p class="x-Norm">"Ben mi çocuklara bakmam? Alay mı ediyor­sun?"</p>
  <p class="x-Norm">"Bakar mısın?"</p>
  <p class="x-Norm">"Tabii, sevdiğim bir şey varsa o da çocuk."</p>
  <p class="x-Norm">"Evet, kendi çocuklarını seversin, ama benimki­leri? Hem sonra sırf beni mahvetmek için bana tav­şan gönderdiğini düşünecek olursam, bu işte hep sen suçlusun."</p>
  <p class="x-Norm">"Ben mi?" diye soruyor Oline. "Suçlu ben mi­yim yani?."</p>
  <p class="x-Norm">Inger hıçkıra hıçkıra: "Sensin!" cevabını veriyor.&nbsp;<span style="font-size: 0.92em; line-height: 1.27;">"Bana en büyük canavarlığı sen yaptın, senden hiç bir iyilik ummuyorum. Hem buraya gelirsen benim bütün yünlerimi de çalarsın. Keçi peynirleri de peş pe­şe seninkilere gider, benimkilere değil."</span></p>
  <p class="x-Norm">"Sen hayvansın!" diyor Oline.</p>
  <p class="x-Norm">Inger ağlıyor, gözlerini silip ara sıra bir iki söz söylüyor. Oline: "Tabii, ısrar etmem," diyor, "zaten oğlum Nils'in yanındayım, yine orada kalırım. Ama sen hapse gidip de Isak yavrucağızlarla bir başına ka­lınca gelir, onlara bakarım!" Bu işin hani fena olmayacağını ballandırıyor. "İnşallah iş o kadar kötüye varmaz ya. Hele bir düşün!" diyor.</p>
  <p class="x-Norm">Inger kolu kanadı kırılmış, ağlıyor, başını salla­yıp önüne bakıyor. Bir uyurgezer gibi kilere gidiyor ve misafire yolluk hazırlıyor. "İstemez, masrafa gir­me!" diyor Oline. Inger: "Azıksız dağı aşamazsın!" cevabını veriyor.</p>
  <p class="x-Norm">Oline gittikten sonra Inger usulca dışarı çıkıyor, etrafına bakınıyor, kulak kabartıyor. Taş ocağından ses seda gelmiyor! Biraz daha ilerliyor, çocukların se­sini işitiyor: taşlarla oynuyorlar. Isak oturmuş, küre­ğini bacaklarının arasına almış, bir sopaya dayanır gi­bi küreğe dayanmıştır. Isak oturmaktadır.</p>
  <p class="x-Norm">Inger usulca ormanın eteğine doğru gidiyor. Top­rağa ufak bir haç sokmuştu; haç yere düşmüş, duru­yor; ama durduğu yerde çimenler koparılmış, toprak eşelenmiştir. Inger çömelip toprağı düzeltiyor, oraya oturuyor.</p>
  <p class="x-Norm">Oline’nin, küçük mezarı ne derece açtığını merak edip görmeye gelmişti; oturup kalıyor, çünkü hayvan­lar heııüz eve dönmemişlerdir. Inger ağlıyor, başını sallayıp önüne bakıyor.</p>
</body>
</html>