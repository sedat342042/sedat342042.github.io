<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_34">34</h1>

    <p class="normal">İskelet halindeki prototip saklandı, gücü kapandı ve Maw Cluster’ın uzak bir köşesinde Tol Sivron, Golanda, Doxin, Yemm ve stormtrooper yüzbaşı toplanıp değişen duruma göre nasıl hareket edeceklerini tartıştılar.</p>

    <p class="normal">Konferans odası haline getirmek için uygun ve boş bir oda bulmak zaman almış ve yiyecek ve içeceklerini de geride bırakmak zorunda kalmışlardı. Ama Sivron’un da itiraf ettiği gibi durum kritikti ve İmparatorluk adına bazı fedakarlıklar yapmanın tam zamanıydı.</p>

    <p class="normal">“Teşekkürler, Yüzbaşı, bizlere prosedürümüzdeki açığı gösterdiğiniz için.” dedi Tol Sivron sivri dişlerini gösterip sırıtarak.</p>

    <p class="normal">Stormtrooper, onlara acil durum prosedürüne yapılmış bir eklemeyi gösterdi, “Bilginin Paylaşımı” başlığı altında ve Maw Installation’daki icatların gizliliğinden bahsediyordu. “Maw Installation’daki araştırma ve geliştirmelere dair datalara Asilerin erişimi ne pahasına olursa olsun engellenmelidir.” Bu cümlenin eğer başka çare kalmamışsa ve üs ele geçirilmişse yok edilmesi gerektiği anlamına geldiğini öne sürdü.</p>

    <p class="normal">“Ne pahasına,” diye tekrarladı yüzbaşı, “anlamı çok açık, Asilerin çalışmalarımızı ele geçirmesine izin vermektense üssü ortadan kaldırmalıyız.”</p>

    <p class="normal">“Pekala,” dedi Doxin, “böylece süperlazerimizi İmparatorluk’un faydası için bir kez daha ateşleme imkanına sahip olacağız demek ki.”</p>

    <p class="normal">İnce kaşlarını öyle bir kaldırdı ki alnı kum tepesi üzerindeki izler gibi kırışmıştı.</p>

    <p class="normal">Devaronlu Yemm veripedindeki prosedürü paragraf paragraf gözden geçirerek terminolojiyi inceledi. “Yüzbaşının söyledikleriyle çelişen hiç bir açıklama göremedim, Müdür Sivron.” dedi.</p>

    <p class="normal">“Tamam, o zaman kabul edilmiştir.” dedi Sivron. “Prototiple önceki rotamızı kullanarak Maw’a geri dönüyoruz. Yüzbaşı, detaylarla siz ilgilenin.”</p>

    <p class="normal">“Emredersiniz, Efendim.” dedi stormtrooper yüzbaşı.</p>

    <p class="normal">“O zaman yapacak başka bir şey kalmadığından,” dedi Tol Sivron ve uzun pençelerini masanın üzerine vurdu, “toplantı sona ermiştir.”</p>

    <p class="normal">Hepsi ayağa kalktı ve üniformalarına çeki düzen verip ayrılmaya başladı.</p>

    <p class="normal">Tol Sivron küçük kronometreye baktı; yaklaşık iki saat geçmişti. Hayretle gözlerini kırptı. Bu şimdiye kadar katıldığı en kısa toplantıydı.</p>
  </div>

  <div class="calibre1" id="calibre_pb_70"></div>
</body>
</html>
