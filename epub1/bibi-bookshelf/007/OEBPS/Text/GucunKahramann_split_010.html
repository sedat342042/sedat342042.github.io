<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_9">9</h1>

    <p class="normal">Terpfen Yavin’deki Büyük Tapınak’ın gölgesinde dururken, yükselen sabah güneşiyle ısınan ormanın sisleri de yavaşça dağılıyordu.</p>

    <p class="normal">Önünde yükselen kadim zigguratın görüntüsünden ürken Terpfen, bakışlarını iniş pistindeki çalıntı B-kanadına çevirdi, otlar arasında yavaşça soğurken her tarafından ayrı ses geliyordu. Coruscant’ta kendisine ateş açan X-kanatların gövdesini vurduğu yerleri şu an açıkça görebiliyordu.</p>

    <p class="normal">Yukarı bakınca tapınağın tepesinde birkaç Jedi gördü. Ormanlık ay, gaz devinin yörüngesinde dönerken sistemin konfigürasyonu garip bir olgu olarak kendisini göstermiş ve burayı gizli bir üs olarak seçen Asileri hayrete düşürmüştü. Yavin atmosferinin üst katmanlarına vuran güneş ışıkları farklı renklerde yansıyarak ayın yüzeyine düşer ve yükselen sis sayesinde her şafakta dakikalarca süren çok sayıda gökkuşağı oluşurdu. Bu gökkuşaklarını izlemek için toplanan Jedi öğrenciler de geminin indiğini görmüşler ve onu karşılamaya geliyorlardı.</p>

    <p class="normal">Uçuş takımında herhangi bir rütbe ya da nişan yoktu. Terpfen kalbinin hızla çaptığını ve başının döndüğünü hissetti. Yaptıklarını itiraf etmekten çok korkuyordu ama bununla yüzleşmek zorundaydı. Söyleyeceklerini prova etmeye çalıştı ama faydası yoktu. Bu haberleri aktarabilmenin iyi bir yolunu bulmak mümkün değildi.</p>

    <p class="normal">Bunalan ve gözleri kararan Terpfen’e tapınağın serin havası iyi gelmişti. Carida’nın bir şekilde ona tekrar erişmesinden ve Furgan’ın beynindeki organik komponentlerin idaresini yeniden ele almasından korkuyordu.</p>

    <p class="normal">Hayır! Şu an aklı başındaydı. İmparatorluk’un üzerindeki hakimiyetini günlerdir hissetmiyordu. Özgürce düşünebilmenin rahatlığını çoktan unutmuştu ve yeniden yaşamaya başladığı bu özgürlüğü artan bir istekle denemeye devam ediyordu. İmparatorluk’u yıkmak ve Büyükelçi Furgan’ı boğazlamak onun en büyük hayaliydi.</p>

    <p class="normal">Ve tüm bu düşüncüleri sırasında araya giren hiçbir karanlık müdahale yoktu. Özgürdü.</p>

    <p class="normal">Korkusundan kaynaklanan baş dönmesi hafifledi ve Terpfen yaklaşan ayak seslerini duyunca doğruldu.</p>

    <p class="normal">Parlak günışığına çıkan ilk kişi Devlet Bakanı Leia Organa Solo’nun kendisiydi. B-kanadın Coruscant’tan acil haberler getirdiği düşüncesiyle koşarak gelmişti. Saçları darmadağınıktı ve ışık gözlerini alıyordu. Sanki daha yeni büyük bir sıkıntı atlatmış gibi yüzü gergindi.</p>

    <p class="normal">Terpfen içindeki umutsuzluğun arttığını hissetti. İmparatorluk’un, oğlu Anakin’in saklandığı yeri bildiğini öğrendikten sonra daha da öfkelenecekti.</p>

    <p class="normal">Leia durdu ve onu tepeden tırnağa süzdü. Kaşları düşünceyle çatılmıştı ve ardından da onun adını söyledi. “Seni tanıyorum. Terpfen değil mi? Buraya neden geldin?”</p>

    <p class="normal">Terpfen, yara izleriyle kaplı koca kafası sayesinde insanlar tarafından bile her zaman kolayca tanındığını biliyordu. Leia’nın ardından Terpfen’in tanımadığı birkaç Jedi öğrencisi daha geldi, ardından da Büyükelçi Cilghal’i gördü. Dişi Calamarinin büyük ve yuvarlak gözleri sanki ruhuna işlemişti.</p>

    <p class="normal">“Bakan Organa Solo...” dedi Terpfen titrek bir sesle. Ardından da hem utancından hem de artık ayakta duramadığından dizleri üzerine çöktü. “Oğlunuz Anakin büyük tehlikede.”</p>

    <p class="normal">İzlerle kaplı başını eğdi. Leia bıçak gibi sorularını yöneltmeden o her şeyi itiraf etti.</p>

    <p class="normal">Leia, Terpfen’in izlerle kaplı kafasına baktı ve bir an nefesinin kesildiğini hissetti. Luke ve Ackbar’ın Anakin’i kormak için tesis ettikleri titiz güvenlik ağı delinmişti. Oğlunun nerede olduğu artık İmparatorluk tarafından biliniyordu.</p>

    <p class="normal">Leia saklandıkları dünyada bir savunma olmadığını biliyordu. Dostu ve yardımcısı Winter oğlu Anakin’in tek savunmasıydı.</p>

    <p class="normal">“Lütfen Bakan Organa Solo, bir an önce Anoth’a gitmeliyiz.” dedi Terpfen. “Onlara bir mesaj gönderip İmparatorluk saldırı timi varmadan oradan ayrılmalarını sağlamalıyız. Furgan’ın kontrolündeyken Anoth’un koordinatlarını Carida’ya gönderdim ama başka örneği yok. Bilgiyi imha ettim. Hemen oraya gitmeliyiz. Elimden gelen her şeyi yaparım yeter ki acele edelim.”</p>

    <p class="normal">Leia harekete geçmeye ve oğlunu kurtarmak için her şeyi yapmaya hazırdı. Ama acı bir gerçekle bir an durdu. “Anoth’la temasa geçemem. Hatta gezegenin nerede olduğunu bile bilmiyorum.”</p>

    <p class="normal">Terpfen ona baktı ama Leia bu farklı yüzdeki ifadeyi anlayamamıştı, devam etti. “Benden bile gizli tutulmuştu. Bilenler sadece Winter – ki şu anda Anoth’da - Ackbar, Calamari de inzivada ve Luke, ki şu an komada. Oraya nasıl gideriz bilmiyorum!”</p>

    <p class="normal">Leia kendini zorlayarak gençlik günlerinde olduğu gibi hızlı karar almaya çalıştı. İlk Death Star’da Han ve Luke’un kötü planlanmış kurtarma girişiminde idareyi o ele almıştı. O zaman ne yapacağını bilmiş ve hiç durmadan harekete geçmişti.</p>

    <p class="normal">Fakat şu an ilgilenmesi gereken üç çocuğu ve bir tek konuya odaklanmasını engelleyen çok sayıda görevi vardı. Han çoktan Kyp Durron ve Sun Crusher’ı bulmak için yola çıkmıştı. Kendisi burada ikizlerin güvenliği için onların yanında kalmıştı ve öyle istediği gibi bırakıp gidemezdi.</p>

    <p class="normal">Büyükelçi Cilghal onun ne düşündüğünü sezmiş gibiydi. “Gitmelisin. Git ve oğlunu kurtar. İkizlerin burada güvende olur. Jedi öğrenciler onları korur.”</p>

    <p class="normal">Sanki onu tutan bağlardan bir anda kurtulmuş gibi Leia bir anda planların aklında belirdiğini hissetti. Rahatlamıştı, kararlı ve soğukkanlıydı. “Pekala Terpfen, sen benimle geliyorsun. Derhal Calamari’ye gidip Acbar’ı bulacak ve onunla birlikte Winter ve Anakin’e gideceğiz.” Haine öfkeyle umudun, acıyla acımanın karıştığı bir bakış attı.</p>

    <p class="normal">Terpfen döndü. “Hayır. Ya İmparatorluk beni yeniden kullanmaya başlarsa? Ya yeniden sabotaj yapmaya zorlanırsam?”</p>

    <p class="normal">“Farkındayım,” dedi sert bir şekilde, “ama gelip Acbar’ı görmeni istiyorum.” Leia, amiralin yaşadığı utancı ve gözlerden uzaklaşmak için dönüp kendi gezegeninde saklanmasını düşündü. “Vortex’teki kazanın, onun suçu olmadığını ona sen anlatacaksın.”</p>

    <p class="normal">Terpfen başını öne eğdi. Ağırlığını bir o bir diğer bacağına verdi ve sonunda durdu. “Bakan Organa Solo,” dedi, sesi sanki nahoş bir şeyi yutuyormuş gibi çıkıyordu, “çok –çok üzgünüm.”</p>

    <p class="normal">Leia ona baktı, vücudunda adrenalinin pompalandığını hissediyordu, ki bu onun harekete geçmesi için gerekli bir şeydi. Tereddüt her şeyin sonu olabilirdi.</p>

    <p class="normal">“Her şey sona erdiğinde özür dile.” dedi. “Şimdi yardım et yeter.”</p>
  </div>

  <div class="calibre1" id="calibre_pb_20"></div>
</body>
</html>
