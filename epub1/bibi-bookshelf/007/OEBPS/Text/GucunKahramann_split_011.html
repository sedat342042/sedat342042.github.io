<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_10">10</h1>

    <p class="normal">Millenium Falcon yok edilen Carida Yıldız Sistemi’nin koordinatlarında hiperuzaydan çıktı.</p>

    <p class="normal">Han Solo penceleri polarize ederek bir zamanlar bir grup gezegen ve bir yıldız olan yığına baktı; şimdiyse sadece parlak gazları ve yaydığı radyasyonla bir süpernova görülüyordu. Yıkımın boyutları bir zamanlar Alderaan’ın başına gelenlerden çok daha büyüktü – Leia’yla daha tanışmadığı, Asilere katılmadığı ve hatta Güç diye bir şeye inanmadığı zamanlarda.</p>

    <p class="normal">Carida’nın patlayan güneşinden, metallerden oluşan ve etrafında yoğun enerjiyle parlayıp yanan gazların kümelendiği bir kuşak oluşmuştu. Patlamanın oluşturduğu şok dalgası uzayda binlerce yıl yol almaya devam edecekti.</p>

    <p class="normal">Han yüksek çözünürlüklü tarayıcılarıyla sistemin dış gezegenlerinden geriye kalan paramparça olmuş artıkları tespit etti. Şu an ateşteki köz gibi parlamaktaydılar.</p>

    <p class="normal">Lando Calrissian hemen yanında oturuyordu, ağzı şaşkınlıktan açık kalmıştı. “Şu çocuk yok etmenin anlamını iyi biliyor.”</p>

    <p class="normal">Han başını salladı. Boğazı kupkuru olmuştu. Yardımcı pilot koltuğunda Chewbacca’nın olmamasına hala alışamamıştı. “Umarım Wookiee dostumun görevi benimkinden daha kolay gidiyordur.” diye düşünüyordu.</p>

    <p class="normal">Falcon’un tarayıcı bankaları Carida’nın enkazından yansıyan yoğun enerjiyle güçlükle başa çıkabiliyordu. X ve gamma ışınları kalkanın üzerine yağıyordu ve Kyp’ten eser yoktu.</p>

    <p class="normal">“Han bu statiğin içerisinde ne bulmayı umuyorsun? Eğer çok zeki ve şanslıysan Sun Crusher’ın ışıkaltı motorlarından kalan bir iyon izi tespit edebilirdin ama bir süpernovanın ortasında bu mümkün değil. İhtimal –“</p>

    <p class="normal">Han elini kaldırıp sözünü kesti. “Bana ihtimallerden bahsetme. Sen benden daha iyi bilirsin.”</p>

    <p class="normal">Lando somurttu. “Anladık, tamam. Ne yapacağız? Bu sisteme ne diye geldik?”</p>

    <p class="normal">Cevap bulmaya çalışan Han dudaklarını sıktı. Kyp’in izini takip edebilmek için bu sisteme gelmesi gerektiğini düşünmüştü. “Onun ne gördüğünü bilmek istiyorum,” dedi, “böylece onun gibi düşünüp aklından ne geçtiğini anlayabilirim.”</p>

    <p class="normal">“Onu benden daha iyi tanıyorsun. Eğer Amiral Daala’yı yok etmek için Cauldron Nebulası’nı ateşlemiş ve İmparatorluk Eğitim Merkezi’ni yok etmişse şimdi sırada neresi vardır? İyi düşün. Senin sonraki hedefin neresi olurdu?”</p>

    <p class="normal">Han bir zamanlar Carida’nın güneşi olan cehenneme baktı. “Eğer amacım İmparatorluk’a olabildiğince çok zarar vermek olsaydı... Gideceğim yer...” birden Lando’ya döndü.</p>

    <p class="normal">Lando gözlerini dört açmıştı. “Çok tehlikeli. Oraya gitmez!”</p>

    <p class="normal">“Tehlikeden pek korkuyormuş gibi gelmedi bana.” dedi Han.</p>

    <p class="normal">“Anlaşıldı. Şimdi de Merkez Sistemler’de onu arayalım diyeceksin.”</p>

    <p class="normal">“Aferin sana, eski dostum.” Han rota bilgisayarına koordinatları girerken Lando da kendi kendine mırıldanıyordu.</p>

    <p class="normal">“Kessel’e zamanında gitmek hayal oldu.”</p>

    <p class="normal">Onlar yollarına devam ederlerken Carida’nın patlayan güneşinden çıkan gazlar etraflarında tünel şeklini alıyordu. Falcon hiperuzaya atladı, İmparatorluk’tan arta kalan güçlerin merkezine, düşman hatlarının gerisine gidiyordu.</p>

    <p class="normal">Galaksinin parlak merkezinin yakınında, yıldızların bilinmeyen konfigürasyonlarda birbirlerine yakın durdukları yerde İmparatorluk son direnişini sergilemek için bir araya gelmişti. Fakat Palpatine’in ölümünün ardından tüm İmparatorluk komutanları gücü ele geçirmek için kendi aralarında savaşmaya başlamışlardı. Arda kalanları bir araya getirebilecek Büyük Amiral Thrawn gibi bir deha olmadığından İmparatorluk askeri gücü iyi savunulan Merkez Sistemler’e çekilmişti. Komutanlar, muzaffer Yeni Cumhuriyet’i yaralarını sarması için bırakmış ve kendi aralarında mücadeleye girişmişlerdi.</p>

    <p class="normal">Fakat aralarından bir askeri lider tek başına öne çıkmayı başarırsa tabii ki ilk yapacağı şey Yeni Cumhuriyet’e saldırmak olacaktı. Tabii önce Kyp Durron onları yok etmezse.</p>

    <p class="normal">Han ve Lando, Merkez’in kıyısında patlamış bir kırmızı cüce yıldızına denk geldi. Küçük, parlak yıldız önemsizdi ve Falcon’un gezegenler atlasına göre canlıların yaşadığı gezegenlere de sahip değildi. Fakat keşif araçları kırmızı cüce sistemindeki canlı bulunmayan gezegenlerde bir savaş gemisi tersanesi, cephanelikler ve arşiv depolarının inşa edildiğini tespit etmişti.</p>

    <p class="normal">Pencereden bakan Han, küçük yıldızın patlamasının Carida’daki kadar ihtişamlı olmadığını gördü, çünkü kütlesi zincirleme bir reaksiyon başlatmaya yeterli değildi. Fakat şok dalgaları hala yörüngedeki gezegenleri yakıp öğütmekle meşguldü.</p>

    <p class="normal">“Yine yaptı yapacağını.” dedi Han. “Bıraktığı izleri görmemek mümkün değil.”</p>

    <p class="normal">Lando tarayıcılara baktı. “Sistemden çıkan on bir victory sınıfı yıldız destroyeri tespit ettim.”</p>

    <p class="normal">“Bir onlar eksikti.” dedi Han. Kyp ve Sun Crusher yeterince soruna yol açıyordu; bir de İmparatorluk gemileriyle uğraşamazdı. “Bizi tespit ettiler mi?”</p>

    <p class="normal">“Zannetmem. Ortamda hala patlamadan kalan fazlasıyla radyasyon var. Bana kalırsa son sürat kaçıyorlar.”</p>

    <p class="normal">Han’ın morali düzeldi. “Sence bu yeni mi oldu? Bu yıldızı da mı Kyp patlatmıştır?”</p>

    <p class="normal">“Kim bilir.”</p>

    <p class="normal">“Anlaşıldı. Tarayıcıları kul-”</p>

    <p class="normal">“Buldum, Han. Sun Crusher ekliptiğin hemen üzerinde duruyor... Sanki olanları izliyor.”</p>

    <p class="normal">“Rotayı çiz.” dedi Han doğrularak. “Tam yol peşine düşeceğiz.”</p>

    <p class="normal">Motorları kökledi ve Falcon’un ışıkaltı motorları bembeyaz parıldadı. Ani hızla birlikte Han ve Lando koltuklarına yapışırken gemi de yörüngesel düzlemin üzerine yönelip tarayıcıda bipleyen noktaya doğru yol almaya başladı. Falcon yaklaşırken Sun Crusher da hareket etmeye başladı.</p>

    <p class="normal">“Bizi gördü, peşini bırakma!” dedi Han. “Işık hızına geçerse kaçırırız.”</p>

    <p class="normal">Falcon ok gibi atıldı. Han, yolları üzerindeki hareketli parlak noktaya baktı.</p>

    <p class="normal">“Lazerlere güç vereyim mi, Han?” diye sordu Lando. “Ona ateş etmeyeceğiz herhalde ama durmazsa ne yapacağız?”</p>

    <p class="normal">“Ateş etmek bir işe yaramaz, quantum zırha işlemez.” Han iletişim kanalını açtı. “Kyp benim, Han Solo. Evlat dur da konuşalım.”</p>

    <p class="normal">Cevap olarak Sun Crusher rotasını değiştirip hızını arttırdı.</p>

    <p class="normal">“Son sürat.” dedi Han. “Gidelim.”</p>

    <p class="normal">“Motorları fazla zorluyoruz.” dedi Lando.</p>

    <p class="normal">“Bu gemiye bir şey olmaz korkma,” dedi Han sonra da telsize eğildi, “Kyp, beni dinle.”</p>

    <p class="normal">Sun Crusher geri döndü ve görüntüsü pencerede bir anda büyümeye başladı.</p>

    <p class="normal">“Han!” dedi Lando. “Doğruca üzerimize geliyor.”</p>

    <p class="normal">Han sevinmişti, Kyp dönmüş onunla konuşmaya geliyordu.</p>

    <p class="normal">“Bence bize bindirecek.” dedi Lando.</p>

    <p class="normal">Han hayal kırıklığına uğramıştı. Telsize eğildi. “Kyp yapma. Kyp, benim Han.”</p>

    <p class="normal">Sun Crusher son anda yönünü değiştirip onları geçip giderken gövdesindeki savunma lazerleriyle ateş açtı. Han, Falcon’a çarpan lazerlerin uğultusunu duydu ama hasar yoktu.</p>

    <p class="normal">“İkaz ateşiymiş demek ki.” dedi Lando.</p>

    <p class="normal">“Aynen öyle,” dedi Han, “Kyp, neden…”</p>

    <p class="normal">Genç adamın ince sesi nihayet duyuldu. “Han, beni rahat bırak. Çek git. Daha yapacak çok işim var.”</p>

    <p class="normal">“Kyp, aslında ben de seninle bu konuda konuşmak istiyordum.” dedi Han bir anda ne diyeceğini bilememişti.</p>

    <p class="normal">Sun Crusher bir kez daha yanlarından geçip gitti. Küçük araç geçip giderken Han da Millenium Falcon’un çekici ışınıyla onu tutmaya çalışıyordu. “Hey yakaladım.” dedi şaşırarak.</p>

    <p class="normal">Sun Crusher’ın hızı Falcon’u etrafında döndürecek kadar yüksekti ama yine de ışından kurtulamamıştı. Han çekici ışına tam güç verdi. Nihayet iki gemi patlamış kırmızı cüce yıldızın yörünge düzleminin üzerinde durdu.</p>

    <p class="normal">“Pekala, Han,” dedi Kyp, “eğer böyle oynamak isityorsan... Beni durdurmana izin veremem.” Telsiz sustu.</p>

    <p class="normal">“Bu hiç hoşuma gitmedi.” dedi Lando.</p>

    <p class="normal">Kyp’in sesi yeniden duyuldu. “Bu rezonans torpidolarından biri bir yıldızı patlatmak için yeterli. Falcon gibi bir hurda yığınının da üstesinden gelir herhalde.”</p>

    <p class="normal">Han kristal şekilli Sun Crusher’a baktı. Toroidal projektör mavi ve yeşil parladı ve mermilerinden birine güç verdi.</p>

    <p class="normal">“İçimde çok kötü bir his var.” dedi Han.</p>
  </div>

  <div class="calibre1" id="calibre_pb_22"></div>
</body>
</html>
