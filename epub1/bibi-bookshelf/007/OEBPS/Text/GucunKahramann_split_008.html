<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_7">7</h1>

    <p class="normal">Bedensiz bir ruh halindeki Luke Skywalker büyük toplantı salonunu dolduran Leia ve öğrencileri izlemekten öte bir şey yapamıyordu. Artoo-Detoo bir muhafız gibi önlerinden ilerlemiş ve gelip onun üzerinde durduğu platformun önünde durmuştu.</p>

    <p class="normal">Diğer öğrenciler de hareketsiz bedenin önünde sıra halinde dizilmişlerdi. Sanki bir cenazedeymiş gibi bu hareketsiz bedene saygı içerisinde bakıyorlardı. Luke onlardaki yoğun duyguları sezebiliyordu: Acı, karmaşa, umutsuzluk ve endişe.</p>

    <p class="normal">“Leia.” diye seslendi yankılı ve bu dünyaya ait olmayan ses. “Leia.” diye bağırdı son gücüyle onu çevreleyen diğer boyutsal duvarları aşma isteğiyle.</p>

    <p class="normal">Leia hiç de duymuş gibi görünmüyordu. Gelip soğuk bedenin koluna dokundu. Luke fısıldadığını duyabiliyordu. “Beni duyup duyamadığını bilmiyorum Luke ama ölü olmadığını biliyorum. Hala burada olduğunu hissedebiliyorum. Sana yardım etmenin bir yolunu bulacağız. Denemeye devam edeceğiz.”</p>

    <p class="normal">Elini sıktı ve bir anda arkasını döndü. Gözlerine dolan yaşları silmek için gözlerini kırpıştırdı.</p>

    <p class="normal">“Leia...” diye iç çekti. Diğer Jedi öğrencilerin de onunla birlikte asansöre gidişini izledi. Bir kez daha felçli bedeniyle baş başa Massassi Tapınağı’nın yankılı duvarlarına bakarken bulmuştu kendisini.</p>

    <p class="normal">“Tamam.” dedi, başka bir çözüm arayacaktı. Eğer Artoo onu tespit edemiyor ve Leia ve diğer öğrenciler varlığını sezemiyorsa belki de Luke kendisiyle aynı boyutta olan bir başkasıyla iletişime geçebilirdi. Çok uzun zaman konuştuğu başka bir Jedi ruhuyla.</p>

    <p class="normal">“Ben!” diye seslendi Luke. “Obi-Wan Kenobi beni duyabiliyor musun?”</p>

    <p class="normal">Sesi esir boyunca yankılandı. Ruhunun derinliklerinden toplayabildiği tüm duygusal ateş gücüyle sessizliğe doğru haykırdı. “Ben!”</p>

    <p class="normal">Cevap gelmeyince endişeye kapılarak diğerlerine de seslenmeye başladı. “Yoda! Baba-Anakin Skywalker.”</p>

    <p class="normal">Bekledi ama cevap yoktu.</p>

    <p class="normal">... Ta ki yanı başında eriyen bir buz varmış gibi bir serinlik hissedinceye kadar. Sesler duvarlara çarpmaya başladı. “Seni duyamazlar Skywalker ama ben duyabilirim.”</p>

    <p class="normal">Luke arkasını döndü ve taş duvarda çatlağı andıran bir şekil gördü. Gittikçe koyulaştı ve zifti andıran bir silüet yavaşça kukuletalı bir adam şekline bürünmeye başladı. Şekli iyice belirginleşip Luke’un ruh boyutunda görebileceği bir hale geldi. Uzun siyah saçlı, koyu derili ve alnında kara güneş dövmesi olan bir adamdı. Gözleri tıpkı obsidiyen parçaları gibi keskindi. Yüzünün ifadesi ihanete uğramış ve bunun üzerinde uzun süre düşünmeye vakit bulmuş bir adamınki gibi karartıcıydı.</p>

    <p class="normal">“Exar Kun.” dedi Luke ve kara ruh sözlerini gayet net anladı.</p>

    <p class="normal">“Ruhunun bedeninden uzak olması hoşuna gitti mi, Skywalker?” dedi Kun alaycı bir tonda. “Benim bu duruma alışmam tam dört bin yılımı aldı. İlk bir iki yüzyıl en kötüsüdür.”</p>

    <p class="normal">Luke ona baktı. “Öğrencilerimi yoldan çıkardın, Exar Kun. Gantoris’in ölümüne neden oldun. Kyp Durron’u bana düşman ettin.”</p>

    <p class="normal">Kun güldü. “Belki de öğretmen olarak bu senin eksikliğindir. Ya da onların kifayetsizlikleri.”</p>

    <p class="normal">“Bu şekilde dört bin yıl kalacağımı nereden biliyorsun?” diye sordu Luke.</p>

    <p class="normal">“Senin fiziki bedenini yok ettiğimde,” diye cevapladı Kun, “başka şansın kalmayacak. Son yıkım geldiğinde kendi bedenimi bu tapınaklar içerisine hapsetmek hayatta kalabilmem için son şansımdı. Müttefik Jedi Şövalyeleri Yavin 4’ün yüzeyini yerle bir ettiler. Hayatta kalmalarını sağladığım az sayıdaki Massassi’yi öldürdüler ve bedenimi de yakıp kül ettiler.”</p>

    <p class="normal">“Ruhum, sen Jedi öğrencilerini, yani beni duyup nasıl dinleyeceklerini öğrenebilecek kişileri buraya getirene kadar bekledi.”</p>

    <p class="duz-metin">Luke’un zihnini büyük bir korku kaplasa da sükunetini ve cesaretini muhafaza etmeye çalıştı. “Bedenime zarar veremezsin Kun. Fiziki hiçbir şeye dokunamazsın. Bunu ben de denedim.”</p>

    <p class="normal">“Ama ben mücadele etmenin farklı yollarını biliyorum.” dedi Kun’un ruhu. “Pratik yapacak binlerce yılım vardı. Hiç şüphe etme Skywalker, seni yok edeceğim.”</p>

    <p class="normal">Sözünü bitirir bitirmez Kun bir duman gibi duvardaki çatlaktan Büyük Tapınak’ın temeline gitmeye başladı. Ardında Luke’u yalnız ama bu durumdan kurtulmak için her zamankinden daha kararlı olarak bırakmıştı.</p>

    <p class="normal">Bir yol bulmalıydı. Jedi’lar her zaman bir yol bulurdu.</p>

    <p class="normal">İkizler beşiklerinde aniden ağlamaya başlayınca Leia korkuyla uyandı.</p>

    <p class="normal">“Luke dayı.” dedi Jaina.</p>

    <p class="normal">“Zarar görecek.” dedi Jacen.</p>

    <p class="normal">Doğrulan Leia bedeninde farklı bir titreşim hissediyordu, o zamana kadar hissettiği her şeyden farklıydı. Sanki tapınağın içerisinde Luke’un bedeninin yattığı büyük salonda fırtına bulutları toplanmıştı.</p>

    <p class="normal">Beyaz cübbesini alıp giyindi ve hemen koridora çıktı. Bu rahatsızlığı hisseden Jedi öğrencilerden bazıları da kapılarının önüne çıkmıştı.</p>

    <p class="normal">Leia yataklarından çıkan ikizlere seslendi “İkiniz burada kalın.”, ama duracaklarından şüpheliydi. “Artoo onlara göz kulak ol.” diye bağırdı koridorda şaşkınlıkla aşağı yukarı giden droide.</p>

    <p class="normal">“Hemen büyük salona.” diye bağırdı Leia öğrencilere. “Çabuk!”</p>

    <p class="normal">Artoo koridorda geri döndü ve çocukların odasına geldi; Leia yoluna devam ederken droidin biplemeleri hala arkasından duyuluyordu. Asansörle üst kata çıktı. Asansör durup da kapı açıldığında büyük salonda şiddetli rüzgarlar uğulduyordu. Leia doğrudan bir siklonun içerisine girmişti. Yüksek duvarların üzerindeki pencereleri buz gibi bir hava kuşatmıştı. Her yönden gelen rüzgar odanın önünde birleşerek gücüne güç katıyor ve karşı konulmaz bir kuvvet haline geliyordu.</p>

    <p class="normal">Streen!</p>

    <p class="normal">Yaşlı Bespinli münzevi bayrak gibi dalgalanan kahverengi Jedi cübbesiyle fırtınanın tam kenarında duruyordu. Dağınık gri saçı elektriğe tutulmuş gibi tüm kafasını kaplamıştı. Dudakları anlaşılamayan bir şeyler mırıldanıyordu, gözleri kabus görüyormuş gibi sıkıca kapalıydı.</p>

    <p class="normal">Leia, güçlü Jedi’ların bile hava gibi güçlü olguları etkileyemediğini biliyordu; fakat nesneleri hareket ettirebilirlerdi ve anladığı kadarıyla Streen’in de yapmaya çalıştığı buydu. Havayı değiştirmeye değil sadece taşımaya ve her kenardan merkeze doğru çekerek Luke’un bedenini yok edecek bir tornado yaratmaya çalışıyordu.</p>

    <p class="normal">“Hayır!” diye bağırdı Leia rüzgarın içerisinde. “Streen!”</p>

    <p class="normal">Siklon Luke’un bedenine vurup onu havaya kaldırdı. Leia felçli kardeşine doğru koştu, şiddetli rüzgar nedeniyle ayakları neredeyse yere değmiyordu. Fırtına dengesini bozdu ve bir böcek gibi onu duvara doğru fırlattı. Etrafında dönerken Güç’ü kullanabilmek için kendisini sakinleştirdi. Bu sayede duvara çarpmak yerine sakince yere indi.</p>

    <p class="normal">Fırtınaya tutulmuş olan Luke’un bedeni yükselmeye devam ediyordu. Rüzgar onu bir yük gemisinden uzaya bırakılan ceset gibi çevirirken Jedi cübbesi de bedenine dolanmıştı.</p>

    <p class="normal">Streen ne yaptığını biliyormuş gibi görünmüyordu.</p>

    <p class="normal">Leia yere sağlam olarak bastı ve sıçradı. Bu sefer dönen hava akımlarına binmeyi başararak siklonun içerisinde kardeşine doğru gitmeye başladı. Tam uzanıp cübbesinin ucundan tutmuştu ki elinden kaçıp gitti ve Leia yere düştü.</p>

    <p class="normal">Tornadonun merkezine doğru yükselen Luke çatı pencerelerine doğru gidiyordu.</p>

    <p class="normal">“Luke!” diye bağırdı. “Lütfen bana yardım et.” Onu duyabileceğine ya da herhangi bir şey yapabileceğine dair en ufak bir fikri yoktu. Bacaklarındaki tüm gücü toplayarak tekrar zıpladı. Jedi yeteneklerini kullanarak kısa süre de olsa havada asılı kalabilirdi: Luke bunu birkaç kez yapmıştı, ama kendisi bu konularda henüz ustalaşmamıştı. Fakat şu an bunu yapmaya her zamankinden çok ihtiyacı vardı.</p>

    <p class="normal">Leia yükselirken bir anda rüzgara yakalandı ve Luke’u tutabilecek kadar yükseldi. Kollarını ve bacaklarını Luke’un bedenine dolayarak onu sımsıkı tuttu, ağırlığının onu aşağı çekeceğini umuyordu.</p>

    <p class="normal">Onlar aşağı doğru inerlerken rüzgar da şiddetini ve uğultusunu arttırmıştı. Dondurucu soğuktan Leia’nın derisi kaskatı olmuştu. İkisi birlikte buz sarkıtlarının birer bıçak gibi sarktığı çatıdaki büyük pencereye doğru savruldular.</p>

    <p class="normal">Leia birden Streen’in onlara ne yapmaya çalıştığının farkına vardı, bilerek ya da bilmeyerek. Büyük Tapınak’tan dışarı havaya doğru fırlatılacaklar, ardından da yüzlerce metre yukarıdan düşüp ormana çakılacaklardı.</p>

    <p class="normal">Asansörün kapısı açıldı. Kirana Ti peşinde Tionne ve Kam Solusar olduğu halde içeri daldı.</p>

    <p class="normal">“Streen’i durdurun.” diye bağırdı Leia.</p>

    <p class="normal">Kirena Ti hemen harekete geçti. Dathomir’deki sürüngenlerin pullu derisinden yapılmış ince ve esnek kırmızı bir zırh giyiyordu. Kendi vatanında bir avcıydı ve eğitimsiz de olsa Güç’ü kullanarak savaşırdı ama fiziksel mücadelede de gayet iyiydi.</p>

    <p class="normal">Kirana güçlü bacaklarını kullanarak tüm gücüyle Streen’i çevreleyen siklonik rüzgara doğru sıçradı. Yaşlı münzevi trans halindeydi, kollarını iki yana sarkıtmış, bir şeyler yakalamak istermiş gibi parmakları açık yavaşça kendi etrafında dönüyordu.</p>

    <p class="normal">Rüzgarın darbesini yiyen Kirana Ti sarsıldı ama başını yana eğip bacaklarını açarak güç alabilmek için çıplak ayaklarını yere gömdü. Rüzgara doğru ilerleyerek sonunda fırtınanın içerisindeki ölü bölgeye varmayı başardı. Streen’i yere yapıştırıp kollarını arkasından tuttu.</p>

    <p class="normal">Acıyla bağıran Streen’in bir anda gözleri açıldı. Hayretle etrafına baktı. Rüzgar bir anda kesilmiş her şey normale dönmüştü. Büyük salonun tavanındaki Leia ve Luke düşmeye başladı. Luke oyuncak bir bebek gibi düştü, Leia havada duruş yeteneğini nasıl kullanacağını hatırlamaya çalıştı ama fazlasıyla şaşkın durumdaydı.</p>

    <p class="normal">Tionne ve Kam Solusar koşup kollarını açtılar, onlara öğretilen şeyi kulanmışlardı. Yere çakılmalarına bir metre kala Leia yanındaki Luke’un bedeniyle birlikte havada yavaşladığını fark etti. Nazikçe yere indiler. Leia kardeşine sarıldı ama ondan bir tepki yoktu.</p>

    <p class="normal">Streen oturdu ve Kam Solusar onu tutan Kirana Ti’ye yardım etmek için koştu. Yaşlı münzevi ağlamaya başlamıştı. Kam Solusar öfkeyle dişlerini sıkmıştı, yaşlı münzeviyi oracıkta öldürmek ister gibiydi. Kirana Ti ona engel oldu.</p>

    <p class="normal">“Ona dokunma.” dedi. “Ne yaptığını bilmiyor.”</p>

    <p class="normal">“Bir kabus,” dedi Streen, “karanlık adam benimle konuştu. Bana fısıldadı. Bizi rahat bırakmayacak. Rüyamda onunla savaşıyordum.” Streen sempati ve cesaretle etrafına baktı.</p>

    <p class="normal">“Onu öldürüp hepimizi kurtaracaktım ama beni uyandırdınız.” Sonunda Streen nerede olduğunu anlamıştı. Etrafına bakınırken Luke’u tutan Leia’yı gördü.</p>

    <p class="normal">“Seni kandırmış Streen.” dedi Kirana Ti sert bir tonda. “Karanlık Adam’la savaşmıyordun. Seni kullanıyordu. Eğer seni durdurmasaydık Üstat Luke’u öldürecektin.”</p>

    <p class="normal">Streen hıçkırarak ağlamaya başladı.</p>

    <p class="normal">Tiana, Leia’ya Luke’u önceden yattığı kaideye yerleştirmesi için yardım etti. “Yaralanmışa benzemiyor.” dedi Leia.</p>

    <p class="normal">“Sadece şans.” dedi Tionne. “Kadim Jedi Şövalyeleri bu tür tehlikelerle mi uğraşırlardı sürekli?”</p>

    <p class="normal">“Eğer öyleyse,” dedi Leia “umarım eski hikayeleri bulmayı başarırsın. Jedi’ların düşmanlarını yenmek için neler yaptığını öğrenmemiz gerekecek.”</p>

    <p class="normal">Kirana Ti ve Kam Solusar’ın bıraktığı Streen ayağa kalktı. Yaşlı adamın yüzü öfkeyle doluydu. “Karanlık Adam’ı yok etmeliyiz,” dedi Streen, “o hepimizi yok etmeden önce.”</p>

    <p class="normal">Streen’in söylediklerinde haklı olduğunu bilen Leia’nın kalbi bir anda buz gibi olmuştu.</p>
  </div>

  <div class="calibre1" id="calibre_pb_16"></div>
</body>
</html>
