<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_39">39</h1>

    <p class="normal">Otomatlar gibi çalışan spacetrooper takımı kendilerini Death Star’ın hasarlı güç çekirdeğinin duvarına bağladılar. Yayılan radyasyon görüşlerini engellediğinden güçlükle görebiliyorlardı ve yaşam destek sistemleri de yavaş yavaş eriyordu.</p>

    <p class="normal">Bu görünmez saldırının altında gittikçe zayıflayarak düşük yerçekiminde kalın metal levhalarla güreşmeye devam ettiler. Lazer kaynaklarını kullanarak gövdedeki deliği yamayarak enerjinin sızmasını engelleyecek hale getirdiler.</p>

    <p class="normal">Spacetrooperlardan birinin özel elbisesindeki devreler mavi ışıklar çıkarak yandı ve asker sessizliğe gömüldü, biraz sonrada hareket etmeyi keserek uzayda sürüklenmeye başladı. Bu duruma aldırış etmeyen diğerleri çalışmaya devam ettiler. Her biri zaten öldürücü derecede radyasyona maruz kalmıştı. Ama aldıkları eğitim onlara bunu öğretmişti: İmparatorluk’a hizmet için yaşarlardı.</p>

    <p class="normal">Askerlerden biri deliğin en sıcak ucundaki son kaynağı da tamamladı. Derisi kabarmış, sinirleri uyuşmuştu. Gözleri ve ciğerleri kanla dolmuştu ama hala görevini tamamlamak için çırpınıyordu.</p>

    <p class="normal">Uzayın soğukluğu kaynağı derhal sertleştiriyordu. Spacetrooper güçlükle başlık radyosundan konuştu, “Görev tamamlandı.”</p>

    <p class="normal">Ardından yaşam destek sistemleri devre dışı kalan ve bedenleri radyasyonla kavrulan tüm askerler kendilerini çekirdeğe bağlayan kabloları çözdüler. Her biri yavaş yavaş kayan yıldızlar gibi elektrik akımına doğru çekilip gözden kayboldu.</p>

    <p class="normal">Maw Installation ve Gorgon’la birlikte Amiral Daala’nın ortadan kalkmasına Tol Sivron’ın ilk tepkisi huzursuzluk ve hayalkırıklığı olmuştu.</p>

    <p class="normal">“Installation benim hedefim olacaktı sözde.” dedi. Diğer bölüm liderlerine baktı. “Daala nasıl böyle bir şey yapar? Death Star benim, onun değil.”</p>

    <p class="normal">Muazzam patlamanın şoku ve parlaklığının geçmesinin ardından Sivron, Asi filosunun Cluster’dan çekilmek için toplandığını gördü.</p>

    <p class="normal">Sivron iç çekti. “Belki de seçeneklerimizi gözden geçirmek için bir toplantı daha yapmalıyız.”</p>

    <p class="normal">“Efendim!” dedi stormtrooper yüzbaşı ayağa kalkarak. “Güç reaktörümüz geçici olarak tamir edildi. Silahı tekrar çalışır hale getirebilmek için dokuz iyi adamımı feda ettim. Bence onu kullanmanız gerek. Asi filosu çekiliyor. Eğer hemen harekete geçmezsek onları kaçırırız. Bunun standart bir prosedür olmadığını biliyorum ama toplantı yapacak zamanımız yok.”</p>

    <p class="normal">Keyfi kaçan Sivron etrafına bakındı. Böyle ani kararlar vermeye alışık değildi. Eğer her şeyi enine boyuna düşünmeden hareket ederse hiç beklemediği pek çok terslikle karşılaşabilirdi. Ama yüzbaşı da haklıydı.</p>

    <p class="normal">“Pekala, öyleyse geçici acil durum eylemi. Ani komisyon oylaması. Süperlazeri Asi filosuna karşı kullanalım mı? Doxin seni oyun.”</p>

    <p class="normal">“Kullanalım.” dedi güdük bölüm lideri.</p>

    <p class="normal">Tol Sivron balta suratlı kadına döndü. “Golanda?”</p>

    <p class="normal">“Biraz zarar vermek hoş olur.”</p>

    <p class="normal">“Yemm?”</p>

    <p class="normal">Devaronlu boynuzları aşağı yukarı sallanarak başını salladı. “Oybirliği olunca raporda çok daha güzel görünecek.”</p>

    <p class="normal">Sivron düşündü. “Wermyn artık bizimle olmadığına göre onun vekili olarak hareket edip onun adına da lehte oy vereceğim. Böylece oybirliği sağlandı. Asi güçlerine saldırıyoruz.” Yemm’e işaret etti. “Lütfen, dakika dakika kayda geç.”</p>

    <p class="normal">“Müdür Bey,” diye araya girdi stormtrooper komutan, “Asi filosu çekiliyor. Korvetlerinden biri çoktan çekildi bile.”</p>

    <p class="normal">“Yüzbaşı, sen de ne kadar sabırsızsın!” diye çıkıştı Sivron. “Bir karar aldığımızı görmüyor musun? Şimdi de o kararı uygulama zamanı. Devam et ve ilk hedefini seç.”</p>

    <p class="normal">Küçük gözlerini kısıp uzay boşluğunda hareketsiz yatan korvete baktı. “Şuna ne dersiniz.” dedi Sivron. “Zaten ağır yaralı ya da tuzak olarak bırakılmış gibi görünüyor. Hiç sevmedim. Zaten sabit bir hedef. Onu nişan mekanizmamızın ayarını yapmak için kullanırız... Son seferde koca gezegeni ıska geçtiğinizi unutmayın.”</p>

    <p class="normal">“Nasıl isterseniz, Müdür Bey.” dedi stormtrooper ve talimatları ateşleme bölümündeki topçulara aktarmaya başladı.</p>

    <p class="normal">“Yarım güçle ateş etmemizi öneririm, Müdür Bey.” dedi Doxin teknik verilere bakarak. Açık alnı yine kırışmıştı. “Düşük güçte bile Death Star’ın süperlazeri bir savaş gemisini rahatlıkla yok edebilir. Böylece rezervlerimizi tüketmeden birkaç atış yapabiliriz. Atışlar arasında uzun süre beklemek istemeyiz.”</p>

    <p class="normal">“Güzel öneri, Bölüm Lideri.” dedi Sivron glümseyerek. “Birden fazla ateş etmeyi çok isterim.”</p>

    <p class="normal">Ateşleme bölümündeki topçular kontrollerin üzerine çöküp gerekli ayarlamaları yaparak son anlarını yaşamakta olan korvete nişan aldılar.</p>

    <p class="normal">“Çabuk olun ve hemen ateş açın.” diye bağırdı Tol Sivron telsizden. “Gitmelerine fırsat kalmadan bir kez daha ateş etmek istiyorum.”</p>

    <p class="normal">Topçular hep birlikte ikinci derecede lazer ışınları aynı noktaya odaklayıp güç çekirdeğinin içindeki müthiş enerjiyi bir kez daha serbest bıraktılar.</p>

    <p class="normal">Odaklama kanallarının içerisinden geniş ve parlak bir ışın belirdi. Odaklayıcı gözden geçip öldürücü bir mızrak gibi hedefini tam isabetle vurdu.</p>

    <p class="normal">Yaralı korvet öyle önemsiz bir hedefti ki kendisine gönderilen enerjinin çok küçük bir kısmı bile yeterli olmuştu. Işın buhar olan gemiyi aşıp yoluna devam etti.</p>

    <p class="normal">“Göz kamaştırıcı!” dedi Tol Sivron. “Gördünüz mü? Prosedüre uygun hareket edince neler oluyor. Şimdi de büyük olan firkateyne nişan alın. Patladığını görmek istiyorum.”</p>

    <p class="normal">“Birkaç kez ateş etmeye yetecek kadar enerjimiz var.” dedi stormtrooper yüzbaşı.</p>

    <p class="normal">Birden karşılarında ufacık bir gemi gördüler. Bir böcek gibi önemsiz görünse de üzerlerine doğru gelmeye devam ediyordu. Gövdesi yansıyan ışıkla parıldıyordu. Küçük gemi gülünç derecede zayıf lazerleriyle Death Star’a ateş açtı.</p>

    <p class="normal">“Bu da ne?” dedi Tol Sivron. “Yakın görüntüye geçin.”</p>

    <p class="normal">Golanda ekrandaki görüntüyü büyüttü ve birden yüzünün şekli değişti. “Sanırım bu bizim tasarımlarımızdan biri, Müdür Sivron. Siz de tanıyabilirsiniz.”</p>

    <p class="normal">Keskin kenarlı gemiye dikkatle bakınca Tol Sivron’un baş kuyrukları titredi. Tabi ki tanımıştı – sadece çalışan bir modelinin yapılmış olmasından değil ayrıca yapımcısı Qwi Xux’un onunla ilgili yıllarca kendisine sunduğu tüm rapor ve bilgisayar simülasyonlarından.</p>

    <p class="normal">“Sun Crusher.” dedi. “Ama o bizim!”</p>

    <p class="normal">Yumru şekilli rezonans alan jeneratörünün tabanındaki uzun çubuk, plazma ateşiyle parladı.</p>

    <p class="normal">“Konuşma kanalı açın.” dedi Tol Sivron. “Her kim kullanıyorsa onunla konuşmak istiyorum. Merhaba? Şu anda Maw Installation’a ait bir malzemeyi kullanıyorsunuz. Sizden onu derhal ilgili İmparatorluk yetkililerine teslim etmenizi istiyorum.” Kollarını göğsü üzerinde kavuşturup bir cevap bekledi.</p>

    <p class="normal">Sun Crusher’ın pilotunun cevabı ise Death Star’a doğru gelen bir süpernova torpidosu oldu.</p>

    <p class="normal">Kyp, Twi’lek müdürün anlamsız sözlerini dikkate almayarak, ateş düğmesine bastığında bir anda bir rahatlama duygusu kendisini sardı. Sun Crusher’dan fırlayan yüksek enerjili merminin prototipin karmaşık metal yapısının derinliklerine doğru gömülüşünü izledi.</p>

    <p class="normal">Rezonans torpidosu Death Star’ın merkezine doğru karşısına çıkan her şeyi eritip geçerek ilerledi ve nihayet asıl vurması gereken yeri vurdu.</p>

    <p class="normal">Torpidonun patlamasıyla birlikte süperyapının içerisinde bir zincirleme reaksiyon başlamış, bunu atomların parçalanması ve dışa doğru yayılan bir çözülme takip etmişti. Devasa iskeleti bir arada tutan kirişler birer birer eriyip yok oldu.</p>

    <p class="normal">Fakat zincirleme reaksiyon yavaşladıkça Kyp’in keyfi de kaçmaya başlamış ve sonunda tamamen durmuştu. Death Star’ın iskelet yapısı kendi yokoluşuna neden olacak seviyede kütle içermiyordu.</p>

    <p class="normal">Prototipin sadece bir bölümüne büyük zarar vermişti ama yeterli değildi.</p>

    <p class="normal">Kyp silah paneline yeniden güç verdi ve tekrar ateş etmeye hazırlandı. Gerekirse Death Star’ı parça parça yok edecekti. Ama silah panelinde de görüldüğü gibi sadece bir tane süpernova torpidosu kalmıştı.</p>

    <p class="normal">Yüzü iyice gerilen Kyp, prototipe yaklaştı. Bu son mermiyi boşa harcamaması gerekiyordu.</p>

    <p class="normal">Millenium Falcon’la geriye doğru takla atan Han patlayıcıların Death Star’ın çekirdeğinde ne kadar hasara yol açtığını görmek istemişti.</p>

    <p class="normal">Hayal kırıklığına uğradı. Süperyapının havaya uçmasını beklerken görülen o ki patlayıcılar fos çıkmış sadece merkezde biraz gürültü çıkarmaktan başka işe yaramamışlardı. Gemi uzayda yoluna devam ederken Mara ve Lando da üzerlerindeki özel elbiseleri çıkardılar. Ter içinde kalmış olan Lando, giydiği kıyafetten tiksinmiş gibi ellerini sildi.</p>

    <p class="normal">“Şimdi ne yapıyoruz?” diye sordu Han diğerleri kokpite geldiğinde. Lando arkalarında kalan Death Star’a baktı. “Belki de gidip Wedge -”</p>

    <p class="normal">Bir anda Maw Installation ve Gorgon müthiş bir patlamanın içerisinde kaybolup gitti.</p>

    <p class="normal">“Çok geç.” dedi Mara.</p>

    <p class="normal">“Death Star niye böyle patlamadı ki?” diye söylendi Lando.</p>

    <p class="normal">“Belki de az da olsa kalıcı hasara neden olmuşuzdur.” dedi Han. Fakat az sonra Death Star geri çekilmekte olan Yeni Cumhuriyet filosundaki korvetlerden birini vurunca bu hayalleri de suya düştü.</p>

    <p class="normal">“Kalıcı hasar umudumuz da buraya kadar.” dedi Mara Jade.</p>

    <p class="normal">“Bu Death Star başımıza sandığımızdan çok iş çıkaracak.” dedi Lando.</p>

    <p class="normal">“Bekle.” dedi Han gözlerini kısmış Death Star’a bakarken. “Yaklaş.”</p>

    <p class="normal">“Yaklaşmak mı?” dedi Lando. “Kafayımı yedin?”</p>

    <p class="normal">“İşte Kyp.” dedi Han, o sırada da Sun Crusher, Death Star’a doğru torpidolarından birini ateşlemişti.</p>

    <p class="normal">“Eğer Death Star’a saldırıyorsa ona yardım etmemiz şart.” dedi Han.</p>

    <p class="normal">Sun Crusher, Maw Cluster’ın yerçekimi duvarlarına doğru uçarken Tol Sivron da Death Star’ın bu küçük ama ölümcül gemiyi takip etmesini emretti.</p>

    <p class="normal">“Ona kilitlenin.” dedi. “Asi gemisi gibi onu da tuzla buz edelim.”</p>

    <p class="normal">“Efendim,” dedi stormtrooper komutan “bu kadar hızlı ve küçük bir hedefe kilitlenmek -”</p>

    <p class="normal">“Öyleyse ıska geçmeyeceğimiz bir mesafeye kadar yaklaşın.” diye köpürdü Sivron. “Torpidolarından birisi kütlemizin yüzde onbirini eritti! Böyle bir saldırıyı daha kaldıramayız. Geri döndüğümüzde İmparatorluk’a bu durumu nasıl açıklarız?”</p>

    <p class="normal">“Belki de bu Sun Crusher’dan uzak durmak için yeterli bir nedendir, Efendim.” diye cevap verdi stormtrooper.</p>

    <p class="normal">“Saçmalık! Bunun raporda nasıl görüneceğini düşün?” dedi Sivron öne doğru eğilerek. “Emirleri duydunuz, Yüzbaşı.”</p>

    <p class="normal">Ekvator iticilerine güç verildi ve devasa iskelet yapı artan bir hızla kaçmakta olan süpersilahın peşine düştü.</p>

    <p class="normal">“Kilitlendiğiniz anda derhal ateş edin.” dedi Sivron.</p>

    <p class="normal">Death Star hız arttırırken Sun Crusher da dalga geçer gibi hızını azalttı.</p>

    <p class="normal">Dipsiz kara deliklere doğru yaklaştıkça Maw’ın dış kabuğunu oluşturan gazlar daha da ısınıyordu. Sun Crusher bir ileri bir geri gidiyor, minik lazerleriyle ateş edip önemsiz hasarlara yol açıyordu. Death Star yakındaki kara deliğin çekim gücüyle başa çıkmak zorundaydı.</p>

    <p class="normal">“Neler oluyor?” diye sordu Tol Sivron topçulara telsizden. “Aracın motorunun üzerindeki seri numaraları görmeyi mi bekliyorsunuz?”</p>

    <p class="normal">Death Star yeniden ateş etti, yeşil ışını Cluster’ın dışındaki bulutları delerek Sun Crusher’a doğru ilerledi, fakat anidan kara deliğin çekim gücüne karşı koyamayan lazerin sol tarafa doğru eğildiği görüldü. Yeşil ışın bir boruya düşen top gibi spiral yaparak devam etti.</p>

    <p class="normal">“Iska geçtiniz! Nasıl ıska geçersiniz?” diye çıkıştı Tol Sivron. “Yüzbaşı, uçuş kontrollerini bana bırakın. Death Star’ı bizzat uçuracağım. Sizin yeteneksizliğinizden bıktım.”</p>

    <p class="normal">Tüm bölüm liderleri hayretle Tol Sivron’a bakakaldılar. Stormtrooper yüzbaşı koltuğunda yavaşça döndü.</p>

    <p class="normal">“Bunun akıllıca olduğundan emin misiniz, Müdür Bey. Gerekli tecrübeye sa -”</p>

    <p class="normal">Sivron kollarını göğsü üzerinde kavuşturdu. “Prosedürleri okudum ve yaptıklarınızı izledim. Bilmem gereken her şeyi biliyorum. Kontrolleri derhal bana bırak. Bu bir emirdir!”</p>

    <p class="normal">Sivron, Death Star’ın idaresini ele alınca yüzünde bir gülümseme belirdi. “Şu işi doğru dürüst halletmenin zamanı geldi.” dedi.</p>

    <p class="normal">Kyp önde, Death Star arkada kara deliğe doğru olan yolculuklarına devam ettiler. Yönünü değiştirip tekrar prototipe doğru uçmaya başladı, hızını arttırmış silahları ateşe hazırlamıştı. Metal kirişlerden oluşan labirent hemen altında uzanıyordu – ve son rezonans torpidosunu da ateşledi. Işık saçan bir plazma bulutu prototipin merkezine doğru gittikçe daha çok hasar vererek yoluna devam etti.</p>

    <p class="normal">Son atış paniğe yol açmalıydı. Death Star’ı tümüyle devre dışı edemezdi ve sadece hasara yol açmanın da bir anlamı yoktu. Bu işi sona erdirmeliydi.</p>

    <p class="normal">Son torpidonun başlattığı zincirleme reaksiyonda sona ererken Kyp Death Star’ın metal ufkunu aşıp kara deliğe doğru olan yolculuğa devam etti.</p>

    <p class="normal">Kyp, taktik sistemlerini kullanarak geri dönülmez noktayı hesapladı, o noktadan sonra ne kadar güçlü olursa olsun hiçbir gemi kaçıp kurtulamazdı. Gittikçe yaklaştı, Death Star da peşinden geliyordu.</p>

    <p class="normal">Han telsizden bağırdı. “Kyp, Kyp Durron! Cevap ver. Çok yaklaştın. Dikkat et!”</p>

    <p class="normal">Ama cevap yoktu.</p>

    <p class="normal">Death Star ve Sun Crusher ölümüne bir rekabete girişmişti ve başka hiçbir şeyle ilgilenmiyorlardı. Sun Crusher sürekli yön değiştirip ateş etmeye devam ederken Death Star da kara deliğe iyice yaklaştı.</p>

    <p class="normal">“Ne yapmaya çalıştığını biliyorum.“ dedi Han keyifsizce. “Death Star’ın kütlesi çok daha büyük. Kyp onu geri dönüşü olmayan noktaya çekmeye çalışıyor.”</p>

    <p class="normal">“Tabii kendisi de onunla birlikte yutulmadan.” dedi Lando.</p>

    <p class="normal">“Zaten mesele de bu değil mi?”</p>

    <p class="normal">Death Star yeniden ateş etti ama lazeri tekrar eğrilip yerçekimi kuyularında kaybolup gitti. Ama bu sefer topçular başarmıştı. Sun Crusher, yakınından geçen ateşten etkilenmiş ve kontrolden çıkıp kendi etrafında dönmeye başlamıştı.</p>

    <p class="normal">Başka bir gemi olsa çoktan buharlaşmıştı ama quantum zırhı süpersilahı bu sefer de korumuştu.</p>

    <p class="normal">Kyp’in gemisinin motorları hasar görmüştü. Sun Crusher geri dönülmez noktaya gitmekten kaçınarak teğet bir rota izlemek için çabalamaya başladı. Ama çok yakındı ve çekim de çok güçlüydü. Spiral çizerek her geçen dakika dibe doğru gitmeye başladı.</p>

    <p class="normal">Son darbeyi indirmeye hevesli olan Death Star’ın pilotu yaklaşmaya devam etti. Sun Crusher ve dev iskelet küre gittikçe hızlanarak bir bastonun ucu gibi kara deliğin yörüngesine girdiler.</p>

    <p class="normal">Ancak o zaman Death Star’ın pilotu içinde oldukları tehlikenin farkına vardı ve tüm ekvator iticilerine ters yönde güç vererek son sürat geriye doğru kaçmaya çalıştı. Fakat dev araç çoktan kara deliğin sınırını aşmıştı.</p>

    <p class="normal">Sun Crusher da gittikçe daralan yörüngeden kaçacak hıza sahip değildi. Death Star’ın peşi sıra spiral çizerek ve kurtulma umudu olmadan dibe doğru devam etti.</p>

    <p class="normal">Han yerçekiminin gücüyle göğüs kafesinin ezildiğini hissetti. “Kyp!” diye bağırdı.</p>

    <p class="normal">Sun Crusher’dan son kez bir ışık yükseldi ve artık süpersilah için çok geçti.</p>

    <p class="normal">Death Star gittikçe yoğunlaşan sıcak gaz bulutlarının içerisinden hiçliğe doğru çekildi. Muazzam kütlesi presin altında kalan yumurta gibi ezilmişti. Tüm yapısı ezilip koni şeklinde kara delik tarafından yutulup kayboldu.</p>

    <p class="normal">Bir an parlayan ışığın altından Sun Crusher da en ölümcül düşmanını kara deliğe doğru takip etti.</p>

    <p class="normal">Lando ve Mara’nın çıtı çıkmıyordu. Han başını eğmiş ve gözlerini kapatmıştı. “Hoşçakal, Kyp.”</p>

    <p class="normal">“Bu bir mesaj silindiri.” dedi Mara, Sun Crusher’dan fırlatılan küçük şeyi tanımıştı. “Hemen alsak iyi olacak yoksa o da kara delik tarafından yutulacak.”</p>

    <p class="normal">“Mesaj silindiri mi?” diye doğruldu Han, kendisini toparlamaya çalışarak. “Tamam, geç olmadan hemen alalım.”</p>

    <p class="normal">Falcon geri dönülmez noktaya doğru son hız yol aldı. Lando ve Mara birlikte çalışarak sürekli değişen çekim ortamında gemiyi kontrol etmeye çalıştılar. Metal kutuyu tespit ettiler ve Lando çekici ışını kullanarak onu içeri çekti.</p>

    <p class="normal">“Yakaladım.” dedi Lando.</p>

    <p class="normal">“İçeri çekin ve hemen gidelim buradan.” dedi Han. “Hiç değilse Kyp’in son sözlerini duyalım.”</p>
  </div>

  <div class="calibre1" id="calibre_pb_80"></div>
</body>
</html>
