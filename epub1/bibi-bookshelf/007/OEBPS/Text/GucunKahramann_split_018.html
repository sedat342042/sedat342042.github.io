<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_17">17</h1>

    <p class="normal">Maw’ı işgal eden Asi birliğinden kaçar-ken kara deliklerin arasındaki yerçekimine maruz kalan Twi’lek Tol Sivron’un hala kulakları çınlıyordu.</p>

    <p class="normal">Uzun baş kuyrukları heyecanla titredi, Daala’nın gizli dosyalarından uzun süre önce çalmış olduğu bilginin doğru olduğunu görmek hoşuna gitmişti – kara delik kümesinin arasından geçen güvenli yolların rotaları.</p>

    <p class="normal">Eğer rota haritalarında en ufak bir hata olsa o ve mürettebatı şu an yaşıyor olamazlardı.</p>

    <p class="normal">Death Star prototipi kümeden çıkarken sarsıldı ve tam da kavisli ve parlak gazlardan uzaklaşacaktı ki itici sistemleri arıza yapıp durdu.</p>

    <p class="normal">Stormtrooper yüzbaşı, motoru kapatıp sistemleri yeniden yüklemeye çalışırken her yerden kıvılcımlar yağıyordu. Yemm, yakındaki konsola yaklaşan alevlere karşı yangın söndürme cihazını kullanmaya kalktı ama tek başardığı interkom sistemini kısa devre etmek oldu.</p>

    <p class="normal">Golanda ve Doxin, tamir talimatları ve dizayn şemaları arasında deliye dönmüşlerdi.</p>

    <p class="normal">“Müdür Bey,” dedi Stormtrooper yüzbaşı, “Maw’dan uzaklaşmayı başardık fakat gerilim büyük ölçüde hasara neden oldu.”</p>

    <p class="normal">Doxin asık suratla başını kaldırdı. “Size bunun henüz güçlendirilmemiş bir prototip olduğunu ve kullanıma hazır olmadığını hatırlatırım.”</p>

    <p class="normal">“Evet, Efendim.” dedi stormtrooper duygusuz bir ifadeyle. “Söylemek istediğim şey arızayı birkaç gün içerisinde gidermenin mümkün olacağıdır. Devreleri bypass ederek bilgisayarları yeniden başlatmak zor bir iş değil. Bu sarsılmanın ardından prototipin savaşa daha da hazır olacağına inanıyorum.”</p>

    <p class="normal">Tol Sivron ellerini ovuşturdu ve gülümsedi. “Güzel, güzel.” Pilot koltuğunda arkasına yaslandı. “Böylece ilk hedefimizi seçmek için de zamanımız olacak.”</p>

    <p class="normal">Golanda bir rota haritası seçti ve ekranda görüntüledi. “Müdür Bey, bildiğiniz gibi Kessel Sistemi bize çok yakın. Belki de biz-”</p>

    <p class="normal">“İlerisi için plan yapmadan önce itici üniteleri çalışır hale getirsek daha iyi olacak.” diye kesti sözünü Doxin. “Stratejimizi sahip olduğumuz imkanlar belirler.”</p>

    <p class="normal">Yemm iletişim panelinin kapağını çıkardı, burnuna gelen yanık kokusunun ardından eğilip kararmış kablolara göz attı.</p>

    <p class="normal">Golanda kendi istasyonunda çalışmaya devam ediyor, prototipin dış sensörlerinden gelen verileri topluyordu. “Müdür Bey, şaşırtıcı bir şey buldum. Kara delik kümesini çevreleyen gaz türbülansına bakınca görülüyor ki kısa süre önce diğer bir büyük gemi de Maw’a girmiş. Anlaşılan Amiral Daala’nın çizdiği güvenli yollardan bir diğerini takip etmiş.” Ona baktı ve Tol Sivron, onun nahoş yüzünden başını çevirdi. “Onları kaçırmışız.”</p>

    <p class="normal">Sivron onun neden bahsettiğini ya da neden böyle endişeli olduğunu bilmiyordu. Tüm bu sorunlar başının etrafında durmadan dönen sinekler gibi rahatsız ediciydi.</p>

    <p class="normal">“Şu an bu konuda yapacağımız bir şey yok.” dedi. “Tesisimize saldırmaya gelen diğer bir Asi gemisi olsa gerek.” İç çekti. “Death Star’ı çalışır hale getirir getirmez onlarla ilgileneceğiz.”</p>

    <p class="normal">Pilot koltuğunda öne eğilip gözlerini kapattı, bir an olsun huzur istiyordu. Anavatanı olan, Twi’lek halkının dağların altındaki ve yakıcı sıcak ve dondurucu soğuk arasındaki alacakaranlık bölgesindeki katakomblarda yaşadığı, Ryloth gezegeninden hiç ayrılmamış olmayı diledi.</p>

    <p class="normal">Ağır havayı dişlerindeki deliklerden soluyan Tol Sivron daha huzurlu günlerin hayalini kurmuştu. Ryoth’taki ısı fırtınaları alacakaranlık bölgesine yeterince sıcaklık taşıyarak gezegeni yaşanabilir hale getirmişti.</p>

    <p class="normal">Twi’lekler toplumu beş idareci “baş klan” tarafından yönetilirdi ve bunlar içlerinden biri ölene kadar iktidarda kalırdı. Ardından Twi’lekler geride kalan üyeleri bozkıra – muhtemelen ölüme - sürer ve yeni bir idareci grubu seçerledi.</p>

    <p class="normal">Tol Sivron “baş klan”ın bir üyesiydi, iktidarın sağladığı imkan ve lüksü sonuna kadar kullanmıştı. Tüm klan üyeleri genç ve güçlüydü ve Sivron bu durumun daha uzun yıllar süreceğini zannediyordu – lüks odalar, tüm galaksice bilinen Twi’lek dansçı kızlar, sivri dişleriyle afiyetle yiyeceği çiğ et ve güzel içecekler...</p>

    <p class="normal">Ama bu güzel yaşam yaklaşık bir standart yıl kadar sürmüştü. Aptal üyelerden birisi bir inşaatı denetlerken iskelede dengesini kaybetmiş, on bin yıllık bir dikitin üzerine düşüp saplanmıştı.</p>

    <p class="normal">Geleneklerine göre Twi’lek halkı Tol Sivron ve “baş klan”ın diğer üç üyesini ısı fırtınaları ve yakıcı rüzgarlarla kavrulan çöle sürmüştü.</p>

    <p class="normal">Hepsi ölümü kabullendiği halde Tol Sivron diğer üçünü eğer birlikte çalışırlarsa, örneğin dağın içindeki bilinmeyen mağaralardan birinde, hayatta kalabileceklerine ikna etmişti.</p>

    <p class="normal">Diğer üçü de ikna olmuş ve ümitlenmişti. O gece hepsi birden uykuya daldı ve Tol Sivron üçünü de öldürerek kendi hayatta kalma şansını arttırmak için neleri varsa aldı. Tüm bedenini arkadaşlarının üzerinden aldığı elbiselerin kumaşlarıyla kapladı, nereye gittiğini bilmeden kavrulan bir arazide dolaştı durdu...</p>

    <p class="normal">Tol Sivron bir kampa ulaşana kadar gördüğü parlak gemilerin serap olduğunu zannetmişti. Burası İmparatorluk donanmasının zorlu bir eğitim kampı ve yakıt ikmal deposuydu, kaçakçılar tarafından kullanılıyor ama İmparatorluk tarafından destekleniyordu.</p>

    <p class="normal">Tol Sivron orada Tarkin adında bir adamla tanıştı. Tarkin hırslı ve genç bir komutandı ve sahip olduğu birkaç gemiyle Outer Rim’deki önemli bir yakıt ikmal deposu olan Ryloth’u küçük bir üs haline getirmeye çalışıyordu.</p>

    <p class="normal">Tol Sivron yıllarca Tarkin için çalıştı ve onun – ileride Grand Moff olacaktı - karmaşık işlerini yürüterek mükemmel bir idareci olduğunu kanıtladı.</p>

    <p class="normal">Sivron’un kariyerinin zirvesi – Asi işgali nedeniyle kaçmak zorunda kaldığı – Maw Installation’ın yöneticisi seçilmesiydi. Eğer Tarkin sağ olsaydı bu kaçışın Tol Sivron’un ününe büyük leke düşüreceği muhakkaktı.</p>

    <p class="normal">Bunu telafi etmek için de hemen bir şeyler yapması gerekirdi.</p>

    <p class="normal">“Müdür Bey,” dedi Yemm düşüncelerini bölerek, “haberleşme sistemi sanırım çalışır hale geldi. Modifikasyonları bakım kayıtlarına aktarır aktarmaz çalışır hale gelecek.”</p>

    <p class="normal">Sivron dik oturdu. “Nihayet bir şey çalışır hale geldi.”</p>

    <p class="normal">Yemm bilgisayar istasyonlarından birine rakamları girdi ve boynuzlu başıyla Tol Sivron’a işaret ederek onayladı. “Hazır, Müdür Bey.”</p>

    <p class="normal">“Aç,” dedi, “mürettebata sesleneceğim.” Son cümlesi hoparlörden yankılanarak onu da ürkütmüştü. Boğazını temizledi ve pilot koltuğundaki mikrofona doğru eğildi.</p>

    <p class="normal">“Herkesin dikkatine! Tamir işlemlerini hızlandırın.” diye haykırdı interkomdan. Sesi kullarına seslenen bir tanrının sesini andırıyor ve her seviyeden duyuluyordu. “En kısa zamanda bir şeyleri yok etmek istiyorum.” Mikrofonu kapattı.</p>

    <p class="normal">Stormtrooper yüzbaşı ona döndü. “Elimizden geleni yapıyoruz, Efendim. Birkaç saat içerisinde tamirin ne zaman sona ereceğiyle ilgili bilgi vereceğim.”</p>

    <p class="normal">“Güzel, güzel.” Uzay boşluğuna baktı ve muhtemel hedefleri düşündü.</p>

    <p class="normal">Tol Sivron’un elinde galaksinin en yıkıcı silahlarından biri vardı. Fakat test edilmemişti. Şimdilik.</p>
  </div>

  <div class="calibre1" id="calibre_pb_36"></div>
</body>
</html>
