<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_42">42</h1>

    <p class="normal">Yıldız destroyeri Gorgon yaralı bir ejderha gibi uzayda yoluna devam etti, delik deşik gövdesinin her yanından radyasyon sızıyordu.</p>

    <p class="normal">Ana ışıkaltı motorlardan sadece biri çalışır haldeydi. Amiral Daala’nın mühendisleri birkaç gün içerisinde hiperuzaya atlayabilecekleri konusunda onu temin etmişlerdi.</p>

    <p class="normal">Sadece en alt on iki güvertenin yaşam destek sistemleri açık tutuldu. Fakat Amiral Daala’nın askerleri böyle sert şartlarda yaşamaya alışıktılar. Kamaralarında üst üste yaşamak zorunda kalmak onları tamirleri bir an önce bitirmek için daha da gayrete getirmişti. Isıtma sistemi zayıfladığından gemideki hava soğumaya başlamıştı, o derece ki artık konuşurken ağızlarından buhar çıkıyordu.</p>

    <p class="normal">Gözde sancak gemisi ağır yaralıydı ve Daala bunu biliyordu; ama Gorgon’u ilk günkü gibi yepyeni bir savaş makinesi haline getirmek zorunda olmadıklarını da biliyordu. Artık gerek yoktu. Şimdi tek yapması gereken gemiyi İmparatorluk’un elinde tuttuğu bölgeye kadar sağ salim götürmekti. Orada her şeye yeniden başlayacaktı.</p>

    <p class="duz-metin">Daala’nın en büyük avantajı Asilerin gemisinin patlamada yok olduğunu düşünecek olmalarıydı. Reaktör asteroidinin patlaması muhtemelen sensörlerini kör etmişti.</p>

    <p class="normal">Daala, Maw Installation’ın buhar olmasını izlerken kalkanlara ve motorlara tam güç verilmesini emretmiş, ihtiyatı elden bırakarak çıkış yolunu bulabilmek için Gorgon’u doğrudan Maw’ın duvarlarına doğru sürmüştü. Şimdi kara deliklerin enerji patlamalarından gittikçe uzaklaşan yaralı İmparatorluk savaş gemisini artık Asilerin tespit etmesi mümkün değildi.</p>

    <p class="normal">Köprüdeki konsolların yarısı çalışmıyordu, aşırı yüklemeler onları çalışmaz hale getirmişti. Kendilerini sıcak tutması için özel elbiseler giyen teknisyenler, erişim levhalarını açıp elektronik devreleri birer birer elden geçirmeye başlamıştı. Şikayet etmiyorlardı, en azından Daala yakınlardayken.</p>

    <p class="normal">Stormtrooperların büyük bölümü gövdede açılan gedikler ve alt katlardaki patlamalarda ölmüştü. Revir yaralılarla tıka basa doluydu. Bilgisayar sistemlerinin çoğu devre dışıydı. Ama her şeye rağmen hayatta kalmayı başarmışlardı.</p>

    <p class="normal">Komutan Kratas gelip Daala’yı selamladı. Yüzü berbat haldeydi; bizzat tamirlere yardım ettiği için yağ ve isle kararmıştı.</p>

    <p class="normal">“Haberler hoş değil, Amiralim.” dedi.</p>

    <p class="normal">“Gerçek durumumuzu bilmek istiyorum.” dedi Daala, kalbindeki baskıyı arttıracak endişelerini geri plana iterek. “Her şeyi söyle, ne kadar kötü olursa olsun.”</p>

    <p class="normal">Kratas başını salladı, yutkunarak, “Hangarda kullanılır durumda sadece yedi TIE avcımız kaldı. Kalanların hepsini kaybettik.”</p>

    <p class="normal">“Yedi mi?” diye bağırdı. “Hepsinden -” dişlerini sıkıp başını iki yana salladı, saçları alevden bir kırbaç gibi savruluyordu.</p>

    <p class="normal">Kısa ve kontrollü bir nefes çekip başını salladı.</p>

    <p class="normal">“Evet, devam et.”</p>

    <p class="normal">“Dış silah sistemlerini tamir etmek için gerekli yedek parçamız yok.” dedi. “Sancak tarafındaki turbolazer bataryalarımız enkaz halinde ancak iki topu tekrar çalışır hale getirebiliriz.”</p>

    <p class="normal">Daala iyimse olmaya çalıştı. “Saldırıya uğrarsak kendimizi savunmamız için yeterli olabilir. Ama böyle bir durumla karşılaşmamayı umut edelim. Bu noktada saldırgan bir eyleme girişecek durumda değiliz. Anlaşıldı mı?”</p>

    <p class="normal">Kratas rahatlamış şekilde baktı. “Anlaşıldı, Amiralim. Gövdedeki gediklerin çoğunu onarabilir ve güvertelerden bazılarını tekrar basınçlı hale getirebiliriz ama...” duraksadı ve kalın kaşları çattı. “Ama bunu neden yapmamız gerektiğini bilmiyorum, Amiralim.” diye cümlesini tamamladı.</p>

    <p class="normal">“O bölümlere ihtiyacımız yok ve bu noktada kaynaklarımızı eritmekten başka da işe yaramazlar. Tamir ekibimiz aralıksız çalışıyor ve çabalarımızı sadece yaşam destek birimleri ve yolumuza devam etmemizi sağlayacak birimlere yoğunlaştırmamızı öneririm.”</p>

    <p class="normal">Daala yavaşça başını salladı. “Yine aynı fikirdeyim, Komutan. Karar vermek güç ama gerçekçi olmak zorundayız. Muharebeyi kaybettik ama savaş sürüyor. İmparatorluk adına elimizden geldiğince mücadeleyi sürdürmememiz için geçerli bir mazeretimiz yok.”</p>

    <p class="normal">Serin havadan kontrollü bir nefes daha çekti ve pencereden önlerinde uzanan ve sütten bir ırmağı andıran yıldızlara baktı. Yoğun merkezdeki galaksinin diskinden bakınca yıldızların tıpkı geniş bir nehir gibi uzandığını fark etti. Gorgon doğrudan galaksinin ışıl ışıl olan merkezine doğru gidiyordu.</p>

    <p class="normal">“Komutan” – sesini iyice alçalttı – “Mürettebatın moraliyle ilgili genel fikriniz nedir?”</p>

    <p class="normal">Kratas bir adım daha yanaştı ve yumuşak bir tonda cevap verdi. “Bildiğiniz gibi çok iyi bir mürettebata sahibiz, Amiralim. İyi eğitimliler ve her şeye hazırlar. Fakat süregelen yenilgiler yüzünden biraz yıldılar...”</p>

    <p class="normal">“Bana olan güvenlerini yitirdiler mi?” diye sordu Daala. Yüzü taş gibi olmuştu. Kendisini güçlü göstermeye çalışarak Kratas’ın vereceği cevabın etkisini gizlemek için tüm çabasını harcadı. Hatta gözlerinden anlayabileceğinden korkarak gözlerini de kaçırdı.</p>

    <p class="normal">“Kesinlikle hayır, Amiralim!” diye sert ve şaşırtıcı bir cevap verdi Kratas. “Size sonuna kadar güveniyorlar.”</p>

    <p class="normal">Hissettiği rahatlığı gizlemeye çalışarak başını salladı, ardından sesini yükselterek iletişim subayına döndü. “Beni tüm geminin duyacağı bir kanala bağla.” dedi. “Herkese seslenmek istiyorum.”</p>

    <p class="normal">Subay işini halledene kadar Daala da kafasını toparladı. Tüm gemiyi titreten yüksek ve kararlı bir tonda konuştu.</p>

    <p class="normal">“Gorgon’un mürettebatının dikkatine. Karşı karşıya kaldığınız sayısız güçlüğe ve her türlü hileye başvurarak üstün gelmeyi başaran bir düşmana rağmen yılmayarak devam ettiğiniz için hepinize teşekkür etmek istiyorum. Fakat şimdi savaşın sonraki safhası için hazırlanmak zorundayız. İmparatorluk’a bağlı son bölge olan Core Sistemler’e doğru yolumuza devam ediyoruz.”</p>

    <p class="normal">“Tek başına iktidara geçebilmek için mücadele etmekte olan İmparatorluk komutanlarına katılmak baştaki fikrim değildi fakat görülüyor ki artık bizler daha büyük bir mücadelenin parçasıyız. Onlara gerçek düşmanın kim olduğu göstermeli ve İmparator’a hala bağlı olanların tek vücut olarak bir araya gelmesinden başka şansımız olmadığını göstermeliyiz.”</p>

    <p class="normal">Sesini yükseltmeden evvel bir an durdu. “Evet, Gorgon yaralı. Evet, bizler ağır kayıplar verdik. Hepimiz çok yıprandık – ama asla yenilmedik!”</p>

    <p class="normal">“Bu tür güçlükler ancak bizleri daha güçlü kılar. Gorgon’u tekrar eski gücüne kasvuşturmak için elinizden geleni yapın. Hizmetinizden dolayı teşekkür ederim.” İletişim subayına iletişimi kesmesini emretti. Tekrar dışarıya yıldızlardan oluşan nehirlere baktı.</p>

    <p class="normal">Gorgon’un veri bankası Daala’nın Maw Installation’ın veri bankasından yüklediği tüm bilgileri hala taşıyordu. Silah dizaynları ve yeni kavramlar tek başına İmparatorluk’u savaşın yeni safhasına taşımaya yetecek seviyedeydi.</p>

    <p class="normal">Eldivenli ellerini arkasında kavuşturmuş, soğuk köprüde dururken önünde uzanan evrenin bilinmeyenlerini izledi.</p>

    <p class="normal">Yıldız destroyeri Gorgon, Core Sistemler’e doğru yoluna devam etti. Bu azimle devam ederse kazanacaktı. Bir gün.</p>
  </div>

  <div class="calibre1" id="calibre_pb_86"></div>
</body>
</html>
