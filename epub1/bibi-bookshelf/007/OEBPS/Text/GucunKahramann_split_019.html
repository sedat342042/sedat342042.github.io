<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_18">18</h1>

    <p class="normal">İkinci zaman ayarlı patlama tam da Wedge Antilles ve saldırı timi, Maw Installation’un güç reaktörüne girdiği sırada meydana gelmişti. Sabotaj timinin reaktörün soğutucu kulelerinin temeline yerleştirdiği patlayıcılar tesise, laboratuvarlara, ana bilgisayarlara ve yaşam destek sistemlerine güç sağlayan jeneratörü devre dışı bırakmıştı.</p>

    <p class="normal">Kahverengi gri kamuflajlı vücut zırhı giymiş olan Wedge, saldırı timine güç asteroidine giden konektör tüp yoluna girmelerini emretti. Tim yola girmesinin ardından tüneller büyük bir gürültüyle çökmüş ortalık toza dumana karışmıştı.</p>

    <p class="normal">Wedge kulaklarındaki uğultudan kurtulmak için başını salladı. Önce dizlerinin üzerinde doğruldu, sonra da ayağa kalktı. “Hasar raporu istiyorum.” diye bağırdı. “Derhal!”</p>

    <p class="normal">Öndeki üç asker koridordan aşağı doğru koştu, gördükleri tek şey enkazdan kaçışan Maw personeli olmuştu. Sabotajcıların komutanı tek kollu, mor-yeşil derili, suratsız, iri yarı bir adamdı.</p>

    <p class="normal">Wedge’in takımı derhal silahlarını çekip sabotajcılara çevirdi. Tek kollu adam durup öfkeyle etrafına bakındı. Ekibin geri kalanı ise gözlerini dikip Yeni Cumhuriyet askerlerine baktılar.</p>

    <p class="normal">“Silahlarınızı bırakın.” dedi Wedge.</p>

    <p class="normal">İri yarı adam tek elini kaldırdı, silah taşımadığını göstermek için avucu dışa doğruydu. Wedge diğerlerinin de silahsız olduğunu görünce şaşırmıştı.</p>

    <p class="normal">“Bir şeyler yapmak için artık çok geç.” dedi tek kollu adam. “Adım Wermyn, Fabrika Operasyonu Bölüm Lideriyim. Teslim oluyorum. Her şey havaya uçmadan önce bizleri bu kayadan çıkarırsanız ben ve ekibim size minnettar kalacaktır.”</p>

    <p class="normal">Wedge, askerlerinden dördüne işaret etti. “Hepsini kelepçeleyin. Güç reaktörünü tekrar çalışır hale getirmek zorundayız. Başaramazsak tahliye ederiz.”</p>

    <p class="normal">Maw sabotajcıları, tim onları göz altına alırken hiç direnmedi, ama Wedge’in adamları Wermyn’in tek koluna kelepçe takma konusunda hayli bocalamışlardı.</p>

    <p class="normal">Wedge ve teknisyenleri dikkatle reaktörün kontrol odasına ilerlediler. Sıcaklık Tatooinee’in sıcak mevsimindeki kum fırtınasını andırır seviyedeydi. Havada ağır bir yağ, erimiş metal ve patlayıcı kokusu vardı.</p>

    <p class="normal">Kırmızı ikaz sinyalleri her yerde yanıp sönüyor; renkleri, püsküren buharların üzerinden yansıyarak onları kan damlalarına benzetiyordu. Durmadan çalışan makine ve pompalar yüzünden Wedge’in kafası şişmişti. Büyük bir reaktör komponenti erimiş, geriye bir metal yığını kalmıştı. Teknisyenler ileri atılıp yanlarındaki dedektörlerle radyasyon kontrolü yaparken Wedge de etrafı gözden geçirdi. Birisi Wedge’e döndü. “Hem asıl hem de yedek soğutma pompası tahrip edilmiş. Wermyn haklıymış. Reaktörde erime başlamış ve bunu geri çevirebilmek için elimizden gelen hiçbir şey yok. Bunları tamir edemeyiz.”</p>

    <p class="normal">“Reaktörü kapatabilir miyiz?” dedi Wedge.</p>

    <p class="normal">“Kilitlenmiş ve kontroller tahrip edilmiş.” diye cevap verdi teknisyen. “Geçici sistemleri bir ya da iki saat içerisinde devreye sokmak gibi bir şansımız var fakat eğer reaktörü kapatırsak Installation’ın gücünü ve yaşam destek sistemini de kapatmış oluruz.”</p>

    <p class="normal">Midesi yanmaya başlayan Wedge etrafındaki enkaza baktı. Ayağındaki botuyla kırık bir saydam çelik parçasını tekmeledi. Zeminde bir süre tıngırdayarak gittikten sonra sesi diğer gürültülerin arasına karışıp kayboldu.</p>

    <p class="normal">“Bu saldırı timiyle buraya, tüm Installation’un yok oluşunu izlemek ve tüm bilim adamları ve Death Star’ı elimdem kaçırmak için gelmedim.” Derin bir nefes aldı ve parmaklarını, Qwi’nin yaptığı gibi, birbirine vurarak konsantre olmaya çalıştı, işe yarayacağından da pek emin değildi zaten.</p>

    <p class="normal">Ardından kalçasındaki telsizini aldı ve sancak gemisi Yavaris’le bağlantı kurdu. “Kaptan,” dedi, “bana derhal birkaç mühendis gönder. Ana güç reaktörü için acil durum soğutma pompalarını devreye sokmak zorundayız.”</p>

    <p class="normal">“Fazla ekipmanımız olmadığını biliyorum ama bizim hiperitici sistemlerimiz reaktörün kullandıklarından çok da farklı olmasa gerek. Korvetlerden birini devre dışı bırak ve makine pompalarını sök. Değerli her şeyi alana kadar bize zaman kazandıracak bir şeyleri burada çalışır hale getirmemiz şart.”</p>

    <p class="normal">İki teknisyen Wedge’e baktı ve gülümsedi. “Bu işe yarayabilir, Efendim.”</p>

    <p class="normal">Wedge diğerleriyle birlikte esirlerin tutulduğu yere döndü, İmparatorluk’un bu kadar kolay kazanmasına izin vermemeye kararlıydı.</p>

    <p class="normal">Qwi Xux kendi evinde bir yabancıymış gibi hissediyordu. Eski laboratuvarı olan odasına girdi, sanki birden bir şey üzerine atlayacak ya da hafızası bir anda geri gelecek gibi hissediyordu.</p>

    <p class="normal">Işıkların yanmasıyla dizayn aparatlarının, bilgisayar terminalinin ve mobilyalarının üzerine soğuk bir aydınlık düştü. Burası bir zamanlar onun yuvası, on yıldan daha uzun bir süre hayatının merkeziydi. Ama şimdi kendisine yabancı bir yer gibi geliyordu. Şaşkınlıkla baktı ve iç geçirdi.</p>

    <p class="normal">See-Threepio söylenerek peşinden geldi. “Hala neden burada olduğumu bilmiyorum, Dr. Xux. Size geri kalan verileri toplamanızda yardımcı olabilirim ama ben bir protokol droidiyim, bilgisayar korsanı değilim. Dostum Artoo-Detoo’yu getirmiş olsaydınız daha iyi olmaz mıydı? Bu tip işlerde benden çok daha yeteneklidir. İyi bir modeldir ama bir droid için fazla dikkafalıdır.”</p>

    <p class="normal">Qwi, ona aldırış etmeden odanın içine doğru ilerledi, parmak uçlarında yürüyordu. Tüyleri diken diken olmuştu. Ortam boş ve havasızdı. Elini soğuk, sentetik taştan yapılma kalın destek sütunlarının üzerine koyduğunda titredi. Birden zihninde bir anı canlandı – Amiral Daala’nın “derinlemesine sorgusunun” ardından perişan haldeki Han Solo bu sütuna bağlanmıştı...</p>

    <p class="normal">Qwi masaya yöneldi ve spektral analiz tarayıcısını ve parlak ışıklar altında parıldayan holografik 3-D dizayn projektörünü aldı.</p>

    <p class="normal">“Burası çalışma için her şeye sahip bir yer gibi görünüyor, Dr Xux.” dedi Threepio. “Geniş ve temiz. Burada pek çok şey başardığınızdan eminim. İnanın Coruscant’ta pek çok dağınık laboratuvar gördüm.”</p>

    <p class="normal">“Threepio neden burada gördüğün ekipmanların bir dökümünü yapmıyorsun?” dedi Qwi, bu şekilde bir süre de olsa droidi susturabileceğini umut etmişti. “Sunum modellerine özellikle dikkat et. Bu önemli olabilir.”</p>

    <p class="normal">Qwi kağıtların altında kalmış ve ancak bir kısmı görünen bir müzik klavyesi gördü. Klavyenin hemen yanında kapalı durumdaki bilgisayar terminali bulunuyordu. Qwi klavyeyi tuttu ve kucakladı. Enstrüman tanıdık gelse de yine de ona başkasınınmış gibi geliyordu. Birkaç tuşuna dokundu ve yükselen yumuşak notaları dinledi. Rüzgarlar Kathedrali’nin enkazının üzerinde durduğu zamanı hatırladı, yerdeki borulardan birini alarak onunla yavaş bir ağıt çalmıştı. Kanatlı Vorlar, flütü ondan almış ve katedral tekrar inşa edilene kadar orada müzik çalınmaması konusunda ısrar etmişlerdi...</p>

    <p class="normal">Fakat bu klavyeyle o kendi müziğini yapmıştı. Bir zamanlar onu kullandığını belli belirsiz hatırlasa da belirgin bir şey aklına gelmemişti. Titreyen bir görüntü zihninde belirdi, sanki kaygan ve ıslak bir meyveyi parmaklarıyla tutmaya çalışıyor ama o her seferinde kayıyordu – klavyeyi aşağı indirdi belki de bir daha hiç geri gelemeyeceğinden şüphelenmeye başladı... Derin bir nefes aldı ve parmaklarını birbirine vurarak düşünmeye çalıştı.</p>

    <p class="normal">Han Solo! Evet, Han’ı kurtarıp Sun Crusher’la kaçmaya çalışırlarken her şeyi olduğu gibi bırakmıştı.</p>

    <p class="normal">Uzun mavi parmakları klavyenin üzerinde gezmeye başladı. Zihninde bir şey belirmese de bedeni ne yapacağını biliyordu. Elleri alışkanlık gereği belli bir melodiyi çalmaya başlamıştı. Gülümsedi – ona fazlasıyla tanıdık gelmişti.</p>

    <p class="normal">Çalmayı bitirdiğinde bilgisayarın ekranı açıldı, “ŞİFRE KABUL EDİLDİ”. Gözleri faltaşı gibi açık hayretle donakalmıştı.</p>

    <p class="normal">“HATA” diye devam etti bilgisayar, “ANA VERİTABANI MEVCUT DEĞİL... YEDEK SİSTEMLER ARANIYOR. DOSYALAR HASARLI.”</p>

    <p class="normal">Qwi, Tol Sivron’un Death Star’ın prototipiyle kaçmadan önce bilgisayar merkezini yok etmiş olabileceğini düşündü. Ama kendi terminalindeki geçici hafızada da bir şeyler kalmış olmalıydı.</p>

    <p class="normal">“KURTARILAN DOSYALAR AŞAĞIDADIR” sesi geldi ekrandan.</p>

    <p class="normal">Qwi bir pencereden kendi günlüğü ve kişisel notlarına baktı. Bir zamanlar kendisinin yazdığı notlara bakarken yüreği heyecanla çarpıyordu – fakat o eski o değildi. O artık farklı bir Qwi Xux’tu. Geçmişteki Qwi İmparatorluk tarafından beyni yıkanmış ve çocukluğundan beri kapasitesinin ötesinde çalışmaya zorlanmış birisiydi.</p>

    <p class="normal">Artan bir sabırsızlıkla günlük notlarını okudu; yaptığı deneyler ve bilgisayar simülasyonları, katıldığı toplantılar ve Müdür Sivron için hazırladığı sayısız durum raporları. Bunların hiçbirini hatırlamasa da bu gördükleri önceden çalışmaktan başka hiçbir şey yapmadığını anlamasını sağlamıştı. Tek eğlencesi sona eren deneylerdi – yaşadığı tek heyecan ise yapılan testin sonucunda dizaynın güvenilir oluşuydu.</p>

    <p class="normal">“Tüm hayatım bundan mı ibaretmiş?” diye sordu kendi kendine. Tuttuğu notlar gün be gün neredeyse birbirinin aynıydı. “Bomboş bir hayat.” diye mırıldandı.</p>

    <p class="normal">“Afedersiniz?” dedi Threepio. “Yardım mı istediniz?”</p>

    <p class="normal">“Hayır, Threepio.” dedi, başını iki yana salladı ve ağlamaya başladı.</p>

    <p class="normal">Koridordan gelen ayak sesleri duyup döndüğünde Wedge’in odaya girdiğini gördü. Yüzü ve üniforması leş gibiydi. Terli ve yorgun görünüyordu ama hemen yanına gelip ona sarıldı. Tüm gücüyle omuzlarını sıktı ve yumuşak saçlarını okşadı.</p>

    <p class="normal">“Durum kötü mü?” diye sordu Wedge. “Laboratuvara girerken yanında olamadığım için üzgünüm. Acil bir durum vardı.”</p>

    <p class="normal">Qwi başını iki yana salladı. “Hayır, nasılsa kendi başıma yüzleşmek zorundaydım.”</p>

    <p class="normal">“İşe yarar bir şey buldun mu?” geri adım atıp tekrar bir general gibi konuşmaya başladı. “Installation’da kaç bilim adamı olduğunu öğrenmemiz gerekiyor. Çoğu Death Star’la kaçtı ama bulabileceğin herhangi bir bilgi...”</p>

    <p class="normal">Qwi kendini toparlayıp arkasındaki bilgisayar terminaline baktı. “Sana yardımım olur mu bilemem.” Sesi farklı ve bozuk çıkıyordu. “Günlük yaşantıma bir göz attım. Diğer bilim adamlarını tanıdığımı pek zannetmiyorum. Hiç arkadaşım yokmuş.” gözlerini açarak ona baktı.</p>

    <p class="normal">“Hayatımın on yıldan uzun bir bölümünde kimseyle tanışmamışım. Çalıştım. Kendimi adadığımı zannederdim. Evrensel zorlukların üstesinden gelmek benim için her şeyden önemliydi – ama bunun ne anlama geldiğini bile bilmiyordum. Tek derdim bir sonraki çözümü bulmakmış. Nasıl bu kadar aptal olabildim?”</p>

    <p class="normal">Wedge onu cesaretlendirmek için tekrar sarıldı. Ona karşı çok şefkatli ve yakın hissediyordu. “Hepsi bitti, Qwi. Bir daha asla olmayacak. Kafesinden kurtuldun ve evrenin geri kalanını sana göstermek için ben hep yanında olacağım – tabii benimle gelirsen.”</p>

    <p class="normal">“Evet, Wedge.” Yüzünde bir gülümsemeyle ona baktı. “Tabii ki seninle gelirim.”</p>

    <p class="normal">Wedge’in kemerindeki telsizi öttü ve bir of çekerek kemerinden telsizi çıkardı. “Evet, ne var?” dedi.</p>

    <p class="normal">“General Antilles, reaktöre bazı geçici ekipmanlar getirdik. Sizin söylediğiniz gibi korvetlerden birinden aldığımız kritik komponentleri modifiye ettik. Onları yerine yerleştirdik ve düşük güçte çalışır hale geldi. Reaktörün çekirdek ısısı düşmeye başladı ve birkaç saat içerisinde kırmızı çizginin altına düşmesini bekliyoruz.”</p>

    <p class="normal">“Güzel, anlaşılan zamanımız kısıtlı, değil mi?” dedi Wedge.</p>

    <p class="normal">“Aslında...” diye cevap verdi teknisyen, “reaktörler hala hasarlı ama şimdilik güvenilirler.”</p>

    <p class="normal">“Bravo,” dedi Wedge, “ekibinize tebriklerimi iletin.”</p>

    <p class="normal">“Emredersiniz, Komutanım.”</p>

    <p class="normal">Wedge telsizi kapattı ve Qwi’ye gülümsedi. “Gördün mü? Her şey bir şekilde yoluna giriyor.” dedi. Başını salladı ve duvardaki ince uzun pencereden dışarı baktı. Maw’ın kara deliklerini sıcak gaz kümeleri çevrelemişti.</p>

    <p class="normal">Burada galaksideki çatışmanın dışında güvendeymiş gibi görünüyorlardı. Qwi en büyük kişisel savaşını yapmıştı ve artık biraz rahatlamak için kendisine izin vermenin zamanı gelmişti.</p>

    <p class="normal">Tam dönecekken çok renkli nebulada beliren bir gölge gördü – büyük bir üçgen, gaz kütlesini delip geçerek onlara doğru gelen bir mızrak.</p>

    <p class="normal">Qwi panikle haykırdı.</p>

    <p class="normal">Wedge ondan ayrılıp dönüp arkasına baktı.</p>

    <p class="normal">“Olamaz.” dedi Threepio.</p>

    <p class="normal">Harap olmuş ve kararmış bir İmparatorluk yıldız destroyeri tüm silahları ateşe hazır halde Maw’a giriyordu. Bir zamanlar beyaz olan gövdesi yanık izleriyle kaplıydı ve zırh levhaları yıkıcı bir cehennem yüzünden hasar görmüştü.</p>

    <p class="normal">Amiral Daala’nın sancak gemisi Gorgon, Maw Installation’a geri dönüyordu.</p>
  </div>

  <div class="calibre1" id="calibre_pb_38"></div>
</body>
</html>
