<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_16">16</h1>

    <p class="normal">Sun Crusher’ın pilot koltuğunda Kyp Durron kontroller üzerine eğilmişti. Millenium Falcon’a kendisinin üzerine sıçramaya hazır bir şeytanmış gibi baktı. Tırnaklarını bir bedeni parçalamaya çalışan pençeler gibi rota konsolunun metal yüzeyine sürdü.</p>

    <p class="normal">Zihni Han’la yaşadığı mutlu zamanlardaki acı tatlı hatıralarla doluydu. Buzulların üzerinde yaptıkları kayak yarışı, baharat madenlerinin karanlık dehlizlerinde arkadaş oluşları; Kyp, Jedi Akademisi’ne gitmek için ayrılırken Han’ın ne kadar üzüldüğünü gizlemeye çalışması. Her ne kadar Millenium Falcon’u yok etmek istese de bir parçası Han’ı öldürme fikrini düşündükçe hala dehşete düşüyordu.</p>

    <p class="normal">Önemli bir tehdit değildi ve yapacak daha önemli işleri vardı. Ama istek zihninin derinliklerindeki gölgeden geliyordu. Fısıldayan sesler düşüncelerini etkiliyor, onu hiç rahat bırakmıyordu. Bu Yavin 4’teki eğitimi sırasında duyduğu sesti. En koyu gecede ormanın derinliklerindeki obsidiyen piramidin tepesinde Kyp’in Sun Crusher’ı Yavin’in çekirdeğinden çağırdığı yerde.</p>

    <p class="normal">Bu sesten bunalan Kyp bir gemi çalmış ve Endor’un ormanlık ayında Darth Vader’in küllerinin yanında meditasyon yapmak için oraya gitmişti. Uzaklaştıkça Kun’un etkisinden kurtulacağını düşünmüştü ama artık bunun mümkün olmadığını anlamıştı.</p>

    <p class="normal">Kyp, Merkez Sistemler’e gitmişti ama hala kendisini Kara Lord’a bağlayan zincirleri ve Sith öğretilerinin gerektirdiği zorunlulukları hissedebiliyordu. Eğer direnip kendi başına hareket etmeye kalkarsa öfkeli kınamalar, hakaretler, baskılar ve tehditler tüm gücüyle üzerine çöküyordu.</p>

    <p class="normal">Ama Han Solo’nun sözleri de onu etkilemişti; sözleri onun kalbini ısıtmış ve öfkesinin buzlarını eritmişti. Şu anda Exar Kun’un sözleri uzak ve anlamsız geliyordu, sanki bir şeyle meşgul gibiydi.</p>

    <p class="normal">Kyp, Han’ın sözlerini dinlerken Jedi öğretileri hakkında çok az şey bilen arkadaşının önemli bir noktaya parmak bastığını fark etti. O karanlığı takip ediyordu. Kyp’in o ana kadar yaptığı her şeyi meşru göstermek için öne sürdüğü mazeretler ve intikam artık eskisi kadar önemli görünmüyordu.</p>

    <p class="normal">“Han... Ben-”</p>

    <p class="normal">Tam Han’la dostça konuşup gelip kendisiyle yüz yüze konuşmasını isteyecekken bir anda geminin kontrolleri güç kaybetti. Falcon’un bilgisayarından gelen kontrol sinyali Sun Crusher’ın silah sistemlerini, rota bilgisayarını ve yaşam desteğini kapatmıştı.</p>

    <p class="normal">Öfkeden kara bir ağ sanki üzerine çöküp bütün iyi niyetini silip süpürdü. Öfkeden kuduran Kyp, düşüncelerini yoğunlaştırarak Sun Crusher’ın bilgisayarına ihtiyacı olan gücü gönderdi. Tüm programı silip bir anda yeniden yazmıştı. Tüm fonksiyonları yeniden düzenleyerek Sun Crusher’ı tekrar eski haline getirdi. Sistemler uğuldayarak tekrar eski hallerine geldiler.</p>

    <p class="normal">Exar Kun da sözde dostu Kumandan Ulic Qel-Droma’nın ihanetine uğramıştı. Şimdi de Han, Kyp’e ihanet ediyordu. Üstat Skywalker da ona ihtiyaç duyduğu dersleri öğretmeyerek ihanet etmişti... Exar Kun’a karşı kendini nasıl savunacağını.</p>

    <p class="normal">Zihninde Sith Lordu’nun sesi yankılanıyor, ona Han’ı öldürmesini, düşmanın ortadan kaldırmasını emrediyordu. Öfkene teslim ol ve güçlen.</p>

    <p class="normal">Kyp’i tümüyle ele geçirmişti. Kara gözlerini sıkıca kapattı, elleri torpidoları ateşleyecek düğmelerin üzerindeydi. Sistemi harekete geçirdi. Ekranda ikaz sinyalleri belirdi ama umrunda değildi.</p>

    <p class="normal">Bir şeyleri yok etmesi gerekiyordu. Kendisine ihanet edenleri öldürmek zorundaydı. Başparmakları ateşleme düğmesi üzerinde ve hazırdı…</p>

    <p class="normal">Düğmeye basarken…</p>

    <p class="normal">Exar Kun’un hiç susmayan sesi zihninde bir anda yükseldi ve bir çığlığa dönüştü. Sanki bu evrenden sürülüp bir daha Kyp Durron’u rahatsız edemeyeceği bir yere gönderilmişti.</p>

    <p class="normal">Kyp, görülmez bir şey tarafından çekilmiş gibi bir anda pilot koltuğuna yapıştı. Zihninde ve bedeninde özgürlüğün serin rüzgarları esiyordu. Gözlerini kırptı ve az önce yapmak üzere olduğu şey aklına gelince titredi.</p>

    <p class="normal">Millenium Falcon, çekici ışınıyla Sun Crusher’ı tutmaya devam ediyordu. Kyp, Han’ın çok sevdiği eski gemiyi görünce büyük bir üzüntüye kapıldı. Enerji torpidolarının kontrollerine uzanıp ateşi iptal etti. Plazma jeneratörleri titredi ve enerjinin kesilmesiyle kapandı.</p>

    <p class="normal">Exar Kun’un etkisinden kurtulan Kyp boşlukta gibi hissediyordu – ama özgürdü.</p>

    <p class="normal">Telsizi açtı ama bir süre ne diyeceğini bilemedi. Boğazı kupkuruydu. Sanki dört bin yıldır bir şey yiyip içmemişti.</p>

    <p class="normal">“Han,” dedi sesini yükselterek, “Han, ben Kyp! Ben...” durdu devamında ne diyeceğini bilmiyordu – ne diyebilirdi ki.</p>

    <p class="normal">Başını öne eğdi, sonunda bitmişti. “Teslim oluyorum.”</p>
  </div>

  <div class="calibre1" id="calibre_pb_34"></div>
</body>
</html>
