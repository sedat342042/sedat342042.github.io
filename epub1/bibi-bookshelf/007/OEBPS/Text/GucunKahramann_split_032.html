<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_31">31</h1>

    <p class="normal">Leia’nın İmparatorluk Sarayı’ndaki odasının kapısı çalındığında gece yarısıydı. Bir an içini bir heyecan sardı, Han Kessel’den dönmüş olabilirdi. Fakat uykulu gözlerini ovuşturarak kapıya koştuğunda karşısında duran kişinin kardeşi Luke olduğunu gördü. Bir an hayretle durdu sonra da boynuna sarıldı.</p>

    <p class="normal">“Luke! Coruscant’a ne zaman geldin?” Gözünün ucuyla loş koridorda durmakta olan genç adamı fark etti. Leia koyu saçlı Kyp Durron’u tanımıştı; gözlerini sürekli kaçırıyordu, artık Han’ın Kessel’in baharat madenlerinden kurtardığı küstah delikanlı değildi.</p>

    <p class="normal">“Kyp.” dedi Leia duygusuz bir tonda. Genç adamın varlığı onu rahatsız etmişti. Han’ın iyi dostu ve pek çok macerada yol arkadaşıydı ama karanlık tarafa geçerek Luke’u felç etmiş, milyonlarca kişiyi öldürüp Han’a da sırt çevirmişti.</p>

    <p class="normal">Kyp’in yüzü ve gözleri çökmüştü, maruz kaldığı – ve neden olduğu – travmalar onu yıpratmıştı. Leia, buna benzer gözleri sadece bir kez görmüştü: Darth Vader’in babası olduğunu öğrendiği zaman kardeşinde. Kyp’in yaşadıklarının da Luke’unkilerden geri olmadığı ortadaydı.</p>

    <p class="normal">Küçük bir kurye droidi koridora girmiş, diğerlerini yoldan çekilmeleri için uyaran kırmızı ışıkları açık gecenin ortasında aceleyle mesajı teslim edeceği yere gidiyordu.</p>

    <p class="normal">Leia, bir anda kabalık ettiğinin farkına vardı. “İçeri buyrun.”</p>

    <p class="normal">Odanın diğer ucundan Winter yalın ayak çıka geldi, üzerinde sadece geceliği vardı. Winter, çocukların yine başlarının belada olduğunu düşünerek harekete hazır halde gelmişti. Luke’u gördüğü zaman resmi şekilde başını eğdi. “Saygılar, Üstat Skywalker.” dedi.</p>

    <p class="normal">Luke gülümsedi ve başını salladı. “Merhaba, Winter.”</p>

    <p class="normal">Winter odasına yöneldi. “Çocukları kontrol edeceğim.” dedi ve bir şey demelerine fırsat vermeden gitti.</p>

    <p class="normal">Leia, bakışlarını Kyp’ten tekrar, gözlerindeki ve zihnindeki yorgunluğu sezen, Luke’a çevirdi. Leia çok fazla uyarıcı içecek içmiş, çok az uyuyarak tüm zamanını Konsey üyeleriyle konuşarak geçirmişti.</p>

    <p class="normal">Kyp ve Luke içeri girdiler ve kapıyı kapattılar. Leia, kardeşinin kendisini bu odada eğittiğini ve Jedi güçlerini harekete geçirmeye çalıştığını hatırladı. Şimdi Luke’un çok daha önemli bir planı olduğunu sezebiliyordu.</p>

    <p class="normal">“Han burada mı?” diye sordu Kyp etrafına bakarak.</p>

    <p class="normal">Leia, onun hala Han’ın kendisine hediye olarak verdiği siyah pelerini giydiğini fark etti; fakat Kyp, sanki onu şimdi ne olabileceğini kendisine hatırlatan bir simge gibi uçuş takımının üzerine giyiyordu.</p>

    <p class="normal">“Lando’yla birlikte Kessel’e gitti.” dedi Leia, dudaklarının kenarında zoraki bir gülümseme belirdi. “Lando baharat madenlerinin işletmesini devralmak istiyormuş.”</p>

    <p class="normal">Kyp düşünceyle kaşlarını çattı. Luke minderlerden birine oturdu, öne doğru eğildi ve parmaklarını birbirine geçirdi. Dikkatle Leia’ya baktı. “Leia, yardımına ihtiyacımız var.” dedi.</p>

    <p class="normal">“Evet, anlamıştım zaten.” dedi Leia inceden dalga geçerek. “Tabii ki elimden geleni yaparım. Ne gerekiyor?”</p>

    <p class="normal">“Kyp ve ben aramızda barış yaptık. Eğittiğim en büyük Jedi’lardan biri olma potansiyeline sahip ama onun tümüyle düzeldiğine emin olabilmem için son bir şey daha yapmak zorunda.”</p>

    <p class="normal">Leia yutkundu, ne diyeceğini tahmin edebiliyordu.</p>

    <p class="normal">“Neymiş o son şey?”</p>

    <p class="normal">Luke kımıldamadı. “Sun Crusher yok edilmeli. Cumhuriyet’teki herkes bunu biliyor, ama bunu Kyp bizzat yapmalı.”</p>

    <p class="normal">Diyecek bir şey bulamayan Leia olduğu yerde kaldı. “Ama... Onu nasıl yok edecek?” dedi sonunda, “Bildiğim kadarıyla yok edilemez. Onu zaten bir gaz gezegeninin çekirdeğine gönderdik. Ama Kyp –bakışlarını genç adama çevirdi – onu geri almayı başardı. Onu bir güneşin ortasına atsak bile durumun değişeceğini zannetmiyorum.”</p>

    <p class="normal">Kyp başını iki yana salladı. “Hayır, yine aynı kolaylıkla geri alabilirdim.”</p>

    <p class="normal">Leia ellerini açarak çaresizce Luke’a baktı. “Peki, başka ne kaldı?”</p>

    <p class="normal">“Kyp ve ben, Sun Crusher’la Maw’a gideceğiz. Gemiyi otopilota bağlayıp kara deliklerden birinin içine göndereceğiz. Quantum zırhı da olsa değişmez, yok olacak. Bir şeyi kainattan silmenin daha kalıcı bir yolu yoktur.”</p>

    <p class="normal">Kyp söze başladı. “Sun Crusher’ın hem İmparatorluk’tan hem de Yeni Cumhuriyet’ten uzak tutulması gerektiğini biliyorum. Ben... Dr. Xux hafızasını kaybettiğinden yeni bir tane yapamaz. Galaksi bir daha asla böyle bir tehditten korkmak zorunda kalmayacak.”</p>

    <p class="normal">Kyp başını kaldırmış gözlerine canlılık gelmişti. Suçluluk ve acı, yerini gurur ve kararlılığa bırakmıştı.</p>

    <p class="normal">Luke elini genç adamın bileğine koydu ve Luke’un devam etmesini isteyen Kyp sustu.</p>

    <p class="normal">“Leia, yeni Devlet Başkanı’nın sen olduğunu biliyorum. Bunu gerçekleştirebilirsin.” Luke öne doğru eğildi ve onunla Leia’nın yıllar öncesinden hatırladığı idealist ve enerjik genç gibi konuştu. “Haklı olduğumu biliyorsun.”</p>

    <p class="normal">Leia başını salladı, Luke’un istediği şeyi dile getirdiği zaman kopacak diplomatik fırtınayı aklına getirmek bile istemiyordu.</p>

    <p class="normal">“Pek çok hararetli tartışma olacak. Konsey üyelerinin çoğu Kyp’in Sun Crusher’ı tekrar görmesine bile izin vermeyecektir. Onu yine istediği gibi dolaşıp yıldız sistemlerini yok etmekten ne alıkoyacak? Bu riske girerler mi? Biz girebilir miyiz?”</p>

    <p class="normal">“Bu riske girmek zorundalar.” dedi Luke. “Bu yapılmalı. Ben de hep onun yanında olacağım.”</p>

    <p class="normal">Leia dudağını ısırdı. Kardeşi kimi zaman çok ısrarcı olabiliyordu. Leia onu yeterince iyi tanıyordu. Sadece becerilerine hayran değildi, bir şey dediğinde sonuna kadar onun arkasında olduğunu da biliyordu.</p>

    <p class="normal">“Ne istediğini biliyor musun.” dedi yumuşak bir sesle.</p>

    <p class="normal">“Leia, tıpkı benim babamla karşılaşmam gibi Kyp de bu sınavı geçmek zorunda. Konsey’e eğer Kyp bu sınavı geçerse Jedi Şövalyeleri’nin bu kuşağının en güçlüsü olabileceğini anlatmalısın.”</p>

    <p class="normal">Leia iç çekip ayağa kalktı. “Tamam. Dene-”</p>

    <p class="normal">Kyp sözünü kesti. “Denemek yoktur: Yap ya da yapma.” Ardından da güldü ve Luke’a döndü. “Bu onun her zaman dediği şeydir.”</p>
  </div>

  <div class="calibre1" id="calibre_pb_64"></div>
</body>
</html>
