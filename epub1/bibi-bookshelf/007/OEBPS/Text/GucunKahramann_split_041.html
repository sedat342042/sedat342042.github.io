<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_40">40</h1>

    <p class="normal">Han ve Lando, Sun Crusher’ın mesaj silindirini Falcon’un içine almadan önce eldivenlerini çektiler. Silindir buz gibiydi ve onu aracın içine çektiklerinde üzerinin bir anda buzla kaplandığını gördüler.</p>

    <p class="normal">İnce metal gövde parlaktı, üzerinde Sun Crusher’dan ilk atıldığı zaman meydana gelen elektrik deşarjlarının izleri vardı.</p>

    <p class="normal">“Ağır bir mesaj.” dedi Lando silindiri ortaya doğru çekmek için çabalarken, ardından da onu zemine boylu boyunca uzattılar.</p>

    <p class="normal">Boyu bir metreden biraz fazla, eni ise yarım metre kadardı ve bu mesaj silindirlerini kaptanlar gemilerini kaybetmeden önce seyir defteri, hayati veriler ya da rota kayıtları gibi önemli bilgileri kalanlara ulaştırmak için kullanırdı.</p>

    <p class="normal">Han, Kyp’in kendisine Coruscantlı bilim adamlarının Sun Crusher’ın içerisinde bir mesaj silindiri gördüklerinde paniğe kapıldıklarını söylediğini hatırladı. Tehlikeli süpernova torpidolarını bulduklarını zannetmişlerdi – oysaki silindirler İmparatorluk’un standart bir uygulamasıydı ve herhangi bir avcı pilotu ya da kaçakcı onu görür görmez tanırdı.</p>

    <p class="normal">Kyp, Cauldron Nebulası ve Carida Sistemi’ni silip süpürürken neyi neden yaptığını anlatan mesaj silindirleri bırakmıştı, böylece hiç kimse olanları tesadüfi astronomik hadiseler olarak görmeyecekti.</p>

    <p class="normal">Han çok üzgündü. Arkadaşı belki de haklıydı, ancak bir noktaya kadar. Kyp Durron’un İmparatorluk’u ortadan kaldırma planı en az İmparatorluk’un planları kadar acımasızdı.</p>

    <p class="normal">Luke Skywalker, genç adamın kendisini tümüyle temize çıkaracağını söylemişti ama Kyp’in büyük bir Jedi olma ihtimali de onunla birlikte kaybolup gitmişti.</p>

    <p class="normal">Han, Kyp’in fedakarlığını sorgulamıyordu. Kyp, hem Death Star’ı hem de Sun Crusher’ı ortadan kaldırmıştı. Hayatı pahasına terörden kurtardığı galaksiye özgürlük getirmişti... Milyarlarca yaşama karşılık bir tane.</p>

    <p class="normal">Yine de mantıklı sayılırdı öyle değil mi?</p>

    <p class="normal">Öyle miydi?</p>

    <p class="normal">Mara Jade, silindirin yanına gelip diz çöktü ve ellerini üzerine koydu. Erişim kapağını açtı. “Güzel, şifreli değil.” dedi. “Kyp’in ya zamanı yoktu ya da bizlerin bulacağını biliyordu. Sinyal ışığını kapatmış.”</p>

    <p class="normal">“Aç şunu.” dedi Han. Beklemekten sıkılmıştı. Acaba Kyp son anlarında ne düşünmüştü?</p>

    <p class="normal">Mara standart sekansı tuşladı. Işıklar önce kırmızı, sonra sarı sonra da yeşil yandı. Kaçan havanın tıslamasıyla pod önceden belli olmayan ek yerinden açılmaya başladı. İki kanat birbirinden uzaklaştıkça ortadaki kara çizgi de genişledi.</p>

    <p class="normal">İçinde hiç kıpırdamadan Kyp Durron’un kendisi yatıyordu. Gözleri kapalıydı, yüzü gergin görünse de konsantrasyon halinde olduğu belliydi.</p>

    <p class="normal">“Kyp.” diye bağırdı Han. Sesi hayret ve neşeyle karışık çıkmıştı ama yine de hemen sevinmemeye çalıştı. “Kyp!”</p>

    <p class="normal">Kyp, bir şekilde ancak bir çocuğun sığabileceği bu silindire girmeyi başarmıştı. Bacaklarını ve kollarını içe doğru katlamış ve kaburgasını ise içeri doğru çekerek kendisini paketlemişti.</p>

    <p class="normal">Han eğilip yüzüne baktı. “Yaşıyor mu? Her halde bir tür Jedi transında.” Başka çaresi kalmayan Kyp, Jedi acı dindirme tekniklerini, iradesini ve Luke’un kendisini öğrettiklerini uygulayarak hayatta kalması için son çare olan bu yola başvurmuştu.</p>

    <p class="normal">“Vücut fonksiyonlarını en alt seviyeye indirmiş.” dedi Mara. “O kadar derinde ki neredeyse ölmüş gibi.”</p>

    <p class="normal">Mesaj silindiri hava geçirmezdi ama içinde yaşam destek birimi yoktu, dolayısıyla vücudunun etrafında kalan küçücük alandakindan başka oksijeni de yoktu.</p>

    <p class="normal">“Bu imkansız.” dedi Lando.</p>

    <p class="normal">“Hadi onu çıkaralım.” dedi Han. “Dikkatlice.”</p>

    <p class="normal">Han dikkatle genç adamı silindirden dışarı çıkardı. Lando ve Mara, onu taşımasına yardım ederlerken genç adamın tüm bedeni eklem yerlerinden bir kukla gibi sarkıyordu.</p>

    <p class="normal">“Ah, Kyp, ah!” dedi Han, Kyp’i yatağın üzerine yerleştirip kollarını düzeltirken. Han, derisinin altında ezilmiş olan kemiklerini hissedebiliyordu. “Onu derhal hastaneye götürmeliyiz.” dedi. “Burada sadece ilk yardım malzemesi var ama bu tür bir durumda işe yaramaz.”</p>

    <p class="normal">Kyp’in kara gözleri açıldı, çektiği büyük acıdan dolayı odaksız ve alev gibiydi.</p>

    <p class="normal">“Han. ” dedi cılız bir sesle. “Beni almaya geldin.”</p>

    <p class="normal">“Tabii ki evlat.” dedi Han eğilerek. “Ne bekliyordun?”</p>

    <p class="normal">“Death Star?” diye sordu Kyp.</p>

    <p class="normal">“Sun Crusher’la birlikte kara delik tarafından yutuldular.”</p>

    <p class="normal">Kyp’in tüm bedenine bir rahatlama geldi. “Güzel.”Yeniden kendinden geçecekmiş gibi baktı ama gözleri yeniden ve güvenle ışıldayarak açıldı. “Düzeleceğim, sen de biliyorsun.”</p>

    <p class="normal">“Biliyorum.” dedi Han.</p>

    <p class="normal">Yeniden acıyı hisseden Kyp hemen Jedi transına döndü.</p>

    <p class="normal">“Geri gelmesine çok sevindim.” dedi Han ve sonra Mara ve Lando’ya baktı. “Onu hemen Coruscant’a götürelim.”</p>

    <p class="normal">Telsizden duyulan bir Wookiee sesiyle Han ayağa fırlayıp hemen kokpite koştu. Yaralı bir İmparatorluk gamma saldırı mekiği uzayda, Falcon’un tam önünde duruyordu.</p>

    <p class="normal">“Chewie!” diye bağırdı Han telsizden ve Wookiee de kükreyerek cevap verdi.</p>

    <p class="normal">“Chewbacca diyor ki,” diye gereksiz yere çeviri yapmaya başladı Threepio, “eğer bizi Maw’ın dışına doğru takip etmek isterseniz rota bilgisayarımızda gerekli yön bilgileri mevcut. Sanırım hepimiz bir an önce eve gitmek istiyor.”</p>

    <p class="normal">Han, Lando ve Mara’ya bakıp gülümsedi. “İşte bunda çok haklısın, Threepio.”</p>
  </div>

  <div class="calibre1" id="calibre_pb_82"></div>
</body>
</html>
