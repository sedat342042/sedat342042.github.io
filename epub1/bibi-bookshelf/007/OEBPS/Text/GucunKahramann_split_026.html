<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_25">25</h1>

    <p class="normal">Eski İmparatorluk Sarayı’nın revirinin steril odasında Terpfen sakince ve sabırla bekliyordu. Mon Mothma’nın bakta tankındaki hasta bedenine şifa vermeye çalışan masaj baloncuklarını izledi.</p>

    <p class="normal">Revirin odaları steril bir beyazlıkla ışıldıyordu. Zemindeki ve duvarlardaki kaplamalar asitle aşınmıştı; malzemeler ve cerrah aletleri gümüş ve krom rengindeydi. Duvar monitörleri istikrarlı bir ritimde yanıp sönerek Mon Mothma’nın sağlık durumuna dair bilgileri göstermekteydi.</p>

    <p class="normal">Odanın hemen dışında bekleyen iki Yeni Cumhuriyet muhafızı onları kimsenin rahatsız etmemesini sağlıyordu.</p>

    <p class="normal">Tavandaki ses yutucu paneller, büyük odadaki mekanik cihazların vızıltılarını yutuyordu. İki mermi kafalı medikal droid, tankın her iki yanında durmuş Terpfen’i hiç ciddiye almadan Mon Mothma ile ilgileniyorlardı.</p>

    <p class="normal">Hemen yanında Ackbar tüm haşmetiyle dikilmişti. “Fazla sürmez.” dedi. Terpfen de başını salladı, Mon Mothma’yla konuşmaya pek de istekli değildi – ama buna zorunlu olduğunu biliyordu.</p>

    <p class="normal">Bu odalarda bir zamanlar İmparator karanlık tarafla ilgili yaptığı çalışmaların vücuduna verdiği hasarı tamir ettirirdi. Belki aynı araçlar Mon Mothma’nın bedenindeki illeti de tedavi etmeyi başarabilirdi. Terpfen’in pek umudu yoktu çünkü hastalığa neyin neden olduğunu biliyordu...</p>

    <p class="normal">Mon Mothma tankın içindeki solüsyondan bakarak yeşil gözlerini kırptı. Terpfen kendilerini görüyor mu yoksa sadece orada olduklarını mı biliyor emin değildi. Mon Mothma başını kımıldattı ve yoğun hava da onunla birlikte yer değiştirdi. Kabarcıklar tüm vücudunu sarmış, solüsyonu gözeneklerinden içeri doğru itiyordu.</p>

    <p class="normal">Mon Mothma tankın içerisindeki dengeleyicileri tutup doğruldu. Droidler dışarı çıkmasına yardım ettiler. Üzerindeki çözelti iyice akıp gidene kadar bir süre bekledi. Üzerindeki incecik kıyafet bile onun için çok ağır bir yükmüş gibi görünüyordu. Kumral saçları bir takke şeklindeydi. Gözleri çökmüş, yüzü çektiği acı ve sıkıntının alameti olan derin kırışıklıklarla kaplanmıştı.</p>

    <p class="normal">Derin bir nefes aldı ve medikal droidin yeşil omzuna tutunarak destek aldı. Güçlükle başını kaldırıp ziyaretçilerine baktı.</p>

    <p class="normal">“Tedavi bana sadece bir saat kadar yetecek enerji veriyor ve bu süre de her geçen gün azalıyor.” dedi. “Yakın da hiçbir etkisi kalmayacak ve korkarım ki Devlet Başkanlığı görevimi yürütemez hale geleceğim. Asıl mesele Konsey beni görevden almadan istifa etmeli miyim yoksa...” Terpfen’e döndü. “Dert etme burada olduğunu biliyorum.”</p>

    <p class="normal">Terpfen parlak gözlerini kırptı. “Ben -”</p>

    <p class="normal">İtirazını engellemek için elini kaldırdı. “Ackbar bana her şeyi detaylı olarak anlattı. Senin durumunu iyice düşündü ve aldığı karara ben de katılıyorum. Sen özgür iradenle hareket etmedin, sen sadece bir kurbansın. Sen borcunu ödedin. Yeni Cumhuriyet savaşmaya istekli savaşçılarını böyle kolay gözden çıkaramaz. Seninle ilgili bir afnameyi çoktan hazırladım.”</p>

    <p class="normal">Arkasına doğru sendeledi. İki medikal droid sandalyesine yerleşmesi için ona yardımcı oldu. “Her şeyin bir an önce...”</p>

    <p class="normal">Ackbar öksürerek boğazını temizledi. “Mon Mothma, ben de burada kalmaya karar verdiğimi söylemek için geldim. Rütbemin geri iade edilmesini istiyorum çünkü Vortex’teki kazanın önceden zannettiğim gibi benim hatam olmadığını öğrendim. Calamari halkı sabırlı ve güçlüdür – ama eğer Yeni Cumhuriyet de güçlü olmazsa benim vatanımda yaptığım çalışmaların bir anlamı kalmayacaktır, çünkü tümüyle korku ve gölgeyle çevrelenmiş bir galaksiyle karşı karşıya kalacağız.”</p>

    <p class="normal">Mon Mothma yüzünde rahatlamış olduğunun belirtisi olan bir ifadeyle Ackbar’a gülümsedi. “Ackbar senin burada olman bana tüm bu tedavilerden daha fazla güç veriyor.” Sonra bir anda hüzünlendi, çenesini elleri arasına koydu, öyle umutsuz görünüyordu ki onu Konsey’de asla bu şekilde görmemişlerdi. “Bu hastalık neden benim başıma geldi? Ben de herkes gibi ölümlüyüm... Ama neden şimdi?”</p>

    <p class="normal">Terpfen üzerinde yürüdüğü soğuk ve parlak yüzeyi hissederek ilerledi. Yara izleriyle kaplı başını eğdi. Kapıdaki iki muhafız bu tanınan hainin Mon Mothma’ya bu kadar yakın olmasından rahatsız olsa da Mon Mothma bir tepki vermedi. Terpfen ona baktı.</p>

    <p class="normal">“Ben de bunu sizinle görüşmek istemiştim, Mon Mothma. Size ne olduğunu anlatmak zorundayım.”</p>

    <p class="normal">Mon Mothma gözlerini açmış devam etmesini bekliyordu.</p>

    <p class="normal">Terpfen doğru sözleri bulmaya çalıştı. Zihni o kadar boştu ki sanki beynindeki implantlar devre dışı kalmıştı. Carida’dan kendisine sürekli talimat gelmesinden nefret ederdi ama şu an kendi düşünceleriyle baş başaydı – beyninin içerisinde onunla dalga geçecek ya da emir verecek kimse yoktu.</p>

    <p class="normal">“Siz hasta değilsiniz, Mon Mothma. Siz zehirlendiniz.”</p>

    <p class="normal">Mon Mothma şokla sarsıldı ama sözünü kesmedi. “Bu yavaş, zayıflatıcı ve doğrudan genetik yapıyı hedef alan bir zehirdir.”</p>

    <p class="normal">“Peki, ben bu zehiri nasıl aldım?” diyerek ona baktı, bir an önce cevabı istiyordu. “Sen mi yaptın, Terpfen? Sana verilen emirlerden biri de bu muydu?”</p>

    <p class="normal">“Hayır!” diyerek geriledi. “Çok şey yaptım ama bu onlardan biri değil. Sizi pek çok kişinin gözü önünde Büyükelçi Furgan bizzat zehirledi. Skydome Botanik Bahçesi’ndeki diplomatik resepsiyonda. Furgan, sizin onu zehirleyebileceğinizi iddia ederek kendi içeceğini yanında getirmişti. Yanında, belinin iki yanına astığı iki şişe vardı. Birinde kendi içeceğini diğerinde ise sizin için özel olarak yapılmış zehri taşıyordu. Önce şerefe kadeh kaldırırmış gibi yapıp sonra da bardağındaki zehiri sizin suratınıza fırlattı. Sizin gözeneklerinizden içeri işledi ve o zamandan beri çoğalarak hücrelerinize saldırıyor.”</p>

    <p class="normal">Ackbar ve Mon Mothma’nın hayretten ağzı açık kalmış ona bakıyorlardı.</p>

    <p class="normal">“Tabii ya!” dedi. “Ama aylar geçti. Neden böyle yavaş bir metot seçti...”</p>

    <p class="normal">Terpfen gözlerini kapattı ve cümleler sanki daha önce ezberlemiş gibi bir anda aklında belirdi. “Yeni Cumhuriyet’in moralini bozmak için sizin böyle zayıf düşerek yavaş yavaş ölmenizi istiyorlardı. Eğer hemen ölseydiniz bir kahraman olacaktınız. Ölümünüz tarafsız sistemlerin bile Yeni Cumhuriyet’e katılmasına neden olabilirdi. Ama bu türden bir zayıflık Asilerin çöküşü olarak görülebilirdi.”</p>

    <p class="normal">“Anlıyorum.” dedi Mon Mothma.</p>

    <p class="normal">“Çok kurnazca.” dedi Ackbar. “Peki, bu bilgi ne işimize yarayacak? Bu zehirle ilgili başka ne biliyorsun, Tepfen? Nasıl tedavi edilebilir?”</p>

    <p class="normal">Terpfen’in zihnindeki sessizlik ona çığlık gibi geliyordu. “Bu gerçek bir zehir değil. Bu kendi kendine çoğalan nano yıkıcılar sürüsü; mikroskobik, suni olarak yaratılmış ve Mon Mothma’nın hücrelerini birer birer yok eden virüsler.”</p>

    <p class="normal">“Peki, ne yapmalıyız?” diye ısrarla sordu Ackbar.</p>

    <p class="normal">Nihayet hissettiği acı ve çaresizliğe daha fazla dayanamayan Terpfen haykırdı.</p>

    <p class="normal">“Hiçbir şey yapamayız!” diye bağırdı. “Ne olduğunu bilmemiz hiçbir işe yaramaz çünkü tedavisi yok!”</p>
  </div>

  <div class="calibre1" id="calibre_pb_52"></div>
</body>
</html>
