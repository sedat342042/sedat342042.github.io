<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_23">23</h1>

    <p class="normal">Han, Falcon’la Yavin 4’ün gür ağaçları- nın üzerinden geçerek Büyük Tapınak’ın önüne indi. Araçtan çıkıp iniş pistine atladı. Onu bekleyen Leia ve ikizler ona doğru koştular. Jacen ve Jaina “baba” diye bağırarak üzerine atladı. Anoth’tan dönmüş olan Leia bir yaşındaki bebeği kucağında olduğu halde Han’a sarıldı. Anakin saçlarıyla oynamakla meşgulken ona uzun bir öpücük verdi. Han’ın bacaklarına yapışmış olan ikizler hak ettikleri ilgiyi görmek için zıplayıp duruyorlardı.</p>

    <p class="normal">“N’aber ufaklık!” dedi Han Anakin’e bakıp, sonra da Leia’nın gözlerine baktı. “İyi misin? Bana anlatacak çok şeyin var. Gönderdiğin mesaj pek detaylı değildi.”</p>

    <p class="normal">“Öyle.” dedi. “Biraz baş başa kalabilirsek bütün hikayeyi anlatırım. Tüm çocuklarımızın bir arada olmasından dolayı çok mutluyum. Artık onları kendimiz koruyacağız.”</p>

    <p class="normal">“Fena fikre benzemiyor.” dedi Han sonra da başını salladı. “Yanlış mı hatırlıyorum, birisi bana maceralara atılmamam gerektiğini söylememiş miydi?”</p>

    <p class="normal">Han, Falcon’dan uzaklaşırken Luke Skywalker’ın kendisine doğru geldiğini gördü.</p>

    <p class="normal">Sahibinin yanından bir daha ayrılmaya hiç de niyeti olmayan Artoo-Detoo sızlanarak peşi sıra geliyordu.</p>

    <p class="normal">“Luke!” diye bağırdı Han. Koşup Luke’a sıkı sıkı sarıldı. “Seni tekrar ayakta gördüğüme çok sevindim. Uyanmanın vakti gelmişti.”</p>

    <p class="normal">Luke sırtına vurdu ve güldü, gözleri her zamankinden daha fazla parıldıyordu. Aştığı her engelle birlikte Luke’un Jedi güçleri bir kat daha artıyordu – fakat, tıpkı Obi Wan Kenobi ve Yoda gibi, bir Jedi Ustası güçlerini değil zekasını kullanmalı, gereksiz gösterişten kaçınmalıydı.</p>

    <p class="normal">Massassi Tapınağı’nı çevreleyen yoğun orman bir grup woolamanderin bir çift tüylü kanatlı yaratığa bulaşmasıyla bir anda karışmıştı; kanatlı yaratıklar çığlık çığlığa kaçarken woolamanderler de onlara çürük meyva atıyordu.</p>

    <p class="normal">Han neler olup bittiğine bakarken Luke da gözlerini Falcon’a dikmişti. Han bakmak için döndü ve durdu.</p>

    <p class="normal">Halen daha Han’ın kendisine verdiği siyah pelerin üzerinde olan Kyp Durron iniş rampasıdan aşağı iniyordu. İki Jedi sanki kilitlenmiş gibi birbirlerine bakakaldılar.</p>

    <p class="normal">Han, Luke’dan uzaklaştı ve Jedi öğretmen yavaşça yürümeye başladı. Kyp rampanın sonuna gelmişti, bir kez daha Yavin 4’ün toprağına ayak basıyor ve çok pişman görünüyordu.</p>

    <p class="normal">Han, Kyp’in duruşundan ve çenesinin şeklinden Jedi Üstadı’yla karşılaşmaktan dehşete düşmüş olduğunu anlayabiliyordu. Han iyi hissetmiyordu, yakın dostu olarak gördüğü iki kişi arasında kalmak hoş değildi.</p>

    <p class="normal">Leia bebeği tek koluna almış, karşılaşmayı merakla izliyordu. Bakışları Kyp’le kardeşi arasında gidip gelirken hissettiği endişe de artıyordu.</p>

    <p class="normal">Luke, zemin üzerinde süzülürmüşçesine öğrencisine doğru yürüdü. “Geri geleceğini biliyordum, Kyp.”</p>

    <p class="normal">Han dikkatle izledi, Luke’da kızgınlık belirtisi ya da intikam isteği görülmüyordu.</p>

    <p class="normal">“Exar Kun yok edildi mi?” diye sordu Kyp ama cevabı zaten biliyordu.</p>

    <p class="normal">“Exar Kun’un gelecekte eğitimin üzerinde bir etkisi olmayacak, Kyp. Mesele sahip olduğun yeteneklerle senin ne yapmak istediğin.”</p>

    <p class="normal">Kyp hayretle gözlerini açarak baktı. “Benim eğitime devam etmemi mi istiyorsunuz?”</p>

    <p class="normal">Luke’un ifadesi daha da yumuşadı. “Ben ilk hocamın ölümüne şahit oldum. Ayrıca babam olan Darth Vader’la da yüzleşmek zorunda kaldım. Pek çok diğer zor görevi de yerine getirdim.”</p>

    <p class="normal">“Bunların hiçbirini planlamamıştım ama her birinden başarıyla çıktığımda daha da güçlü bir Jedi haline geldiğimi gördüm. Sen, Kyp, sen de büyük bir sınavdan geçtin. Yoldan mı çıktın yoksa daha büyük bir Jedi mı oldun buna karar vermek zorundayım. Karanlık tarafı bırakabilecek misin?”</p>

    <p class="normal">“Ben...” Kyp cümlesini düşündü. “Denerim.”</p>

    <p class="normal">“Hayır!” diye bağırdı Luke, Han ilk kez sesinde öfke sezmişti. “Denemek yoktur. Yapacağına inanmazsan başaramazsın.”</p>

    <p class="normal">Orman tekrar sustu. Kyp başını eğmişti, burun delikleri derin nefes aldıkça kızarıyordu. Genç adamın kara gözleri Luke’un yüzüne bakarken parladı.</p>

    <p class="normal">“Ben Jedi olmak istiyorum.” dedi.</p>
  </div>

  <div class="calibre1" id="calibre_pb_48"></div>
</body>
</html>
