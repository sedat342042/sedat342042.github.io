<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_22">22</h1>

    <p class="normal">Leia, Ackbar ve Terpfen de şu anda Anoth’un eflatun gökyüzünde yol almakta olan kurtarma timiyle birlikteydi. Ackbar kendi B-kanadıyla en önde gidiyordu. Silahları, dretnottan ayrılarak yere inmiş yer saldırı birimlerine karşı hazırdı.</p>

    <p class="normal">Avcılar engebeli arazininin üzerinden kükreyerek geçerek Ackbar ve Luke’un üs olarak seçmiş olduğu taş tarete yöneldiler. Leia’nın gördüğü çatışma izleri ve enkaz kanını dondurmuştu. “Çok geç kaldık.” diye mırıldandı.</p>

    <p class="normal">Taş kulenin bir bölümü havaya uçmuş ve her yeri molozlar kaplamıştı. Altlarında hala yanmakta olan ürkütücü mekanik örümcekleri görebiliyorlardı.</p>

    <p class="normal">Telsizden Ackbar’ın sesi duyuldu. “Winter bayağı iyi savaşmış anlaşılan. Yerleştirdiğimiz savunma sistemleri görevini iyi becermiş.”</p>

    <p class="normal">Leia, kuru boğazını temizlemek için yutkundu. “Umalım da durum göründüğünden iyi olsun, General.”</p>

    <p class="normal">Avcılar erimiş zırhlı kapıların bulunduğu tarafa yöneldi. Kapının kanatlarından biri hala yerinde duruyordu. Kurtarma gemileri iniş pistine kümelenmiş dört walkerın etrafından manevra yaparak indiler. Kokpitlerinden fırlayan Ackbar, Leia ve Terpfen’i diğer Calamari avcı pilotları takip etti.</p>

    <p class="normal">“Terpfen, Bakan Leia ve pilotların yarısıyla birlikte doğruca çocuğun odasına gidip orada olup olmadığına bakın. Ben kalanlarla birlikte Winter’ı bulmak için alt katlara ineceğim. Uyguladığı taktiği tahmin edebiliyorum.”</p>

    <p class="normal">Tek laf etmeyen Leia silahını çekti. Sert bir ifadeyle en önde çocuğunun odasına doğru koşmaya başladı. Tim koridorlardan oluşan labirentte hiç durmadan devam etti. Leia bir yandan da etrafı kontrol ediyordu ama hiç hasar görememişti. Hızına yetişebilmek için son hız koşan Calamarilerin silahları da zırhlarına çarparak tangırdıyordu.</p>

    <p class="normal">Anakin’in odasına giden son köşeyi döndüklerinde Leia hiçbir şeyi umursamadan görevine devam eden güç droidinin üzerine basmaktan kendini son anda alıkoydu. Bu yürüyen bataryaya olan anlık ilgisi ise çocuk odasının kapısının ardına kadar açık olduğunu görmesiyle uçup gitmişti.</p>

    <p class="normal">“Hayır.” diye bağırarak durmasıyla Büyükelçi Furgan’ın kucağında çığlık atan Anakin’le dışarı çıkması bir oldu.</p>

    <p class="normal">Leia ve Furgan bir an hayretle birbirlerine baktılar. Furgan’ın kaşları dövüşe hazırlanan kuşları andırır şekilde seğirdi.</p>

    <p class="normal">Calamarili pilotlar silahlarını Furgan’a çevirdiler. Bebeği kalkan olarak önünde tuttu.</p>

    <p class="normal">“Anakin’i bana ver.” dedi Leia, sesinin tonunun içerdiği tehdit bir yıldız destroyeri filosunun sahip olduğuna yakındı.</p>

    <p class="normal">“Üzgünüm ama hayır.” dedi Furgan ve kalın eliyle Anakin’in narin boynunu kavradı. Deli gibi bakan gözleri sürekli etrafını tarıyordu. “Silahlarınızı indirin ya da boynunu kırarım. Bebek Jedi’ı yakalamak için bunca zahmete girmişken bu kadar kolay pes etmem. O benim rehinem ve hayatta kalmasının tek yolu gitmeme izin vermeniz.”</p>

    <p class="normal">Tünelin ağzına geldi. Sırtını pürüzlü duvara yaslamıştı. Gözlerini, kendisine doğrultulan silahlara dikmişti ve bebeği boğazından ve onlara doğru tutmaya devam ediyordu. “Beni bayıltsanız bile boynunu kırabilirim. Silahlarınızı bırakın.”</p>

    <p class="normal">“Geri çekilin.” diye emir verdi Leia geri adım atarak.</p>

    <p class="normal">Calamarili pilotlar kenara çekilerek Furgan’a yol açtı – Terpfen dışında. Ellerini hemen önünde keskin pençelermiş gibi tutmaya devam ediyordu.</p>

    <p class="normal">Furgan, yara izleriyle kaplı bu iri Calamari kafasını gördü – ve bir anda tanıdı. “Benim küçük balığım. Demek bunca şeyden sonra bana ihanet etmeye karar verdin. Böyle bir iradeye sahip olduğunu bilmezdim.”</p>

    <p class="normal">“Gereken iradeyi buldum.” dedi Terpfen. Furgan’a doğru yürüdü. Anakin, Furgan’ın kollarında çırpınmaya devam ediyordu.</p>

    <p class="normal">“Dur!” dedi Furgan. “Vicdan azabı çekecek yeterince iş yaptın, küçük balık. Onlara bir de bu küçük bebeğin ölümünü eklemek istemezsin herhalde?”</p>

    <p class="normal">Terpfen, Calamarilere özgü bir homurdanma sesi çıkardı. Furgan, bir yandan kendini kuşatanlara bakarken diğer taraftan da göz ucuyla oradan tek kaçış imkanı olan spider walkerı kontrol etti.</p>

    <p class="normal">Kolunda tutuğu bebek Anakin’in koyu kahverengi gözleri sanki bir şey düşünüyormuş gibi parladı.</p>

    <p class="normal">Furgan aniden sinsice arkasından gelen güç droidine takıldı ve çığlık attı. Güç droidi Furgan’a elektirk verip ona çarpmıştı.</p>

    <p class="normal">Tökezleyen büyükelçi bebek hala kolunda olduğu halde yere düştü. Tiz bir çığlık atan güç droidi hemen olay yerinden uzaklaştı.</p>

    <p class="normal">Calamarili pilotlar hemen silahlarını alırken Terpfen de bebeği kurtarmak için atıldı.</p>

    <p class="normal">Calamariler Furgan’a ateş açtı ama güdük adam zeminde yuvarlanıp dizleri üzerine kalktı ve atlayarak tünelin köşesini döndü, Leia’nın hayal bile edemeyeceği kadar hızlı hareket ediyordu.</p>

    <p class="normal">“Kaçırmayın!” diye bağırdı Terpfen. Anakin’i Leia’ya teslim etti ve Furgan’ın peşine düştü.</p>

    <p class="normal">Gözyaşlarına boğulan Leia küçük oğluna sarıldı, bir yandan da onu rahatlatacak sözleri bulmaya çalışıyordu ama aklına hiçbir şey gelmeyince sadece yatıştırıcı sesler çıkardı. Zemine çöktü ve onu ileri geri sallamaya başladı.</p>

    <p class="normal">Ackbar’ın geniş ayakları tünellerin derinlerine doğru varmak için koşarken zemine tokat gibi çarpıyordu. Kuru hava ciğerlerini yakmıştı ama hızından henüz bir şey kaybetmemişti. Hala hepsinin önündeydi. Şimdiye kadar Winter harfiyen onun yazdığı savunma talimatına göre hareket etmişti. Dışarıda gördüğü enkazlar Yabancı Savunma Organizması’nın görevini yerine getirdiğinin kanıtıydı, daha zırhlı kapıya varmalarına fırsat vermeden spider walkerların yarısını savaş dışı etmişti – ama bunlar yeterli olmuş muydu acaba? Winter, kamuflajlı suikast droidlerini aktif hale getirmek için buraya kaçmış olmalıydı.</p>

    <p class="normal">Diğer tim üyeleri de peşi sıra geliyordu. Kuru havadaki toz ve makine yağı kokusunu alabiliyordu ki bunlara daha sonra keskin bakır, duman ve kan kokuları da eklendi.</p>

    <p class="normal">Winter’ın cübbeli silüeti köşeden belirdi, elinde ateşe hazır bir tabanca vardı. Birden dondu kaldı. Bir anda yüzüne bir gülümseme yayıldı. “Ackbar! Geleceğini biliyordum.”</p>

    <p class="normal">Ackbar ona doğru koştu ve elini kolunun üzerine koydu. “Elimden geldiğince hızlı geldim. İyi misin?”</p>

    <p class="normal">“Şimdilik.” dedi. “Yaptığım sayıma göre savunma yabancıların ikisi hariç hepsini yok etti.”</p>

    <p class="normal">“Emin misin?” dedi.</p>

    <p class="normal">“Ben asla unutmam.” dedi Winter ve Ackbar bunun doğru olduğunu biliyordu.</p>

    <p class="normal">“Leia ve timin kalan kısmının Anakin’i bulmuş olmaları gerekir,” dedi ve konuşmaya devam etti, “yardıma ihtiyacın olabilir diye iki gruba ayrıldık.”</p>

    <p class="normal">Winter başını salladı. Yüzündeki ifade yumuşamıştı. “Bebeğin güvende olduğunu görene kadar içim rahat etmez.”</p>

    <p class="normal">“Gidelim.” dedi hala nefes nefese olan Ackbar. Birlikte tünellerden yukarı doğru koşmaya başladılar.</p>

    <p class="normal">Terpfen koridordan yukarı tüm gücüyle koşuyordu, pürüzlü zeminde koşmaktan ayakları kanasa da durmamıştı. Ölse de umrunda değildi. Kaçmadan önce Furgan’ı yakalamak zorundaydı.</p>

    <p class="normal">Furgan, Terpfen’i kontrol ederek Yeni Cumhuriyet’in sırlarını ele geçirmiş, Ackbar’ın B-kanadını sabote ettirerek Rüzgarlar Katedrali’ne çarpmasına neden olmuş ve onun sayesinde bebek Jedi’ın yerini öğrenmişti.</p>

    <p class="normal">Terpfen bir şekilde borcunu ödemeliydi – tabii Furgan’ın da ödemesi gerekenler vardı.</p>

    <p class="normal">Damarlarında akan kararlılıkla, Terpfen diğer tüm Calamarileri geçti. Loş ışıkta Furgan’ın bir krabbex gibi kaçtığını görebiliyordu.</p>

    <p class="normal">“Takip edin!” dedi diğerlerini geçip giderken.</p>

    <p class="normal">Terpfen stormtrooperların havaya uçurduğu metal kapının parçaları üzerinden zıplayarak geçti. İniş mağarasına vardığında Furgan’ın MT-AT’lerden birine bindiğini gördü.</p>

    <p class="normal">“Kaçamazsın, Furgan!” diye bağırdı Terpfen. Yamulmuş kapıya dayanarak nefesinin yerine gelmesi için bir an durdu.</p>

    <p class="normal">Furgan, önce bir bacağını spider walkerın kokpitinden içeri soktu, sonra da içeri yerleşti. Yüzü sanki birisi içeride onu tutmuş gibi buruştu.</p>

    <p class="normal">“Yörüngedeki dretnotunu yok ettik.” dedi Terpfen. Gücünü toplayarak walkera doğru devam etti. Ardından gelen diğerlerini duyabiliyordu.</p>

    <p class="normal">Furgan önce şaşırdı ama sonra yalan olduğunu düşünerek rahatladı. “Sana güvenilmeyeceğini iyi bilirim küçük balık. Senin bütün hayatın yalan.”</p>

    <p class="normal">Furgan saydamçelik kanopiyi kapattı. Motorlar çalıştı. Dışarıdaki zırhlı kapılardan biri tamamen yok olmuşken diğerinin yarısı hala duruyordu. Açıklıktan rüzgar esiyordu. Anoth’un eflatun gökyüzünde iki büyük parça, yıldırım alışverişi yapan taş bulutlar gibi duruyordu.</p>

    <p class="normal">Somurtan Terpfen diğer spider walkera koştu. Kendisi başteknisyendi. İmparatorluk’un savaş araçları ve yıldız destroyerlerinde çalışmıştı. Her türlü aracı kullanabilirdi – muhtemelen de Furgan’dan çok daha iyi.</p>

    <p class="normal">Panik içerisindeki Furgan, walkerın sekiz bacağını kontrol etmekte büyük sıkıntı yaşıyordu ama sonunda dönmeyi başardı ve yolunu kapatan B-kanatlardan birini lazer toplarıyla yok etti.</p>

    <p class="normal">Terpfen, spider walkerı çalıştırıp kanopiye yerleşti. Aracın kontrolleri zayıf, tepkisi yavaştı, Mon Calamari yıldız kruvazörlerinin hafif kontrolleriyle ilgisi yoktu.</p>

    <p class="normal">Furgan’ın aracı uçurumun kenarındaki büyük açıklığa yaklaştı. Terpfen, dizaynından bu aracın dik kayalıklardan aşağı inebileceğini kestirmişti. Furgan’ın aşağı inince nasıl kaçmayı planladığını bilmiyordu; büyükelçinin bunu çok önceden planladığını düşünmeye başladı.</p>

    <p class="normal">Terpfen ateş kontrollerini buldu ve ateş açıp walkerın bacaklarından birini eklem yerinden vurdu. Bacağın altta kalan kısmı kopup büyük bir gürültüyle zemine düştü.</p>

    <p class="normal">Dengesi bozulan araç önce yalpalasa da tekrar dengesini sağlayıp çıkışa doğru yoluna devam etti.</p>

    <p class="normal">Terpfen’in, kokpitin altındaki güçlü toplar dikkatini çekti – eğer bu mağaranın içinde ikisini de ateşlerse Furgan’ın aracını yok edebilirdi... Ama patlama onu, kendi walkerını ve B-kanatların çoğunu da imha ederdi.</p>

    <p class="normal">Terpfen kurtarma timinin diğer üyelerinin de mağaraya geldiğini gördü. Amiral Ackbar da farklı bir yönden gelmiş ve yanında Leia’nın arkadaşı olarak tanıdığı beyaz kıyafetli Winter ve diğer tim üyeleriyle birlikte durmuştu.</p>

    <p class="normal">Artık toplarla ateş etme imkanı kalmamıştı. Furgan’ın kaçmasına izin vermeyecekti. Kontrolleri çabucak çözerek uçurumun kenarına doğru giden Furgan’ın peşine düştü.</p>

    <p class="normal">Ackbar vardığında iki spider walker arasında başlayan çatışmaya şahit oldu. Terpfen ateş açıp büyükelçinin MT-AT’sini vurdu. Furgan’ın kesin planı yokmuş sadece kaçmaya çalışır gibi görünüyordu. Terpfen’in walkerı ilerledi. Pençeli ayakları yüzünden metal zeminden kıvılcımlar fırlıyordu.</p>

    <p class="normal">Terpfen lazerleriyle aralıksız ateş etti. Furgan da karşılık verdi, ama ıska geçen atışları mağaranın duvarlarında kara lekeler bıraktı.</p>

    <p class="normal">Terpfen’in MT-AT’si ileri fırladı, pençeli pençeli iki ön bacağını uzatıp Furgan’ın aracının metal bacaklarından tuttu, bir bölümü zeminden yukarı kalkmıştı.</p>

    <p class="normal">Terpfen, doğruca saydamçelik kanopiye ateş açsa da lazerler zırhı delmeyi başaramadı. Spider walkerı, Furgan’ınkiyle birbirine takılmıştı, dört bacağını yere sağlam şekilde saplamış diğer dört bacağıyla motorların tüm gücünü kullanarak itiyordu.</p>

    <p class="normal">Pençelerin altında kayalar un ufak oldu ve kulak tırmalayan bir metal sesiyle Furgan’ın aracı mağara ağzına kadar geriledi.</p>

    <p class="normal">Terpfen’in MT-AT’si itmeye devam etti. Furgan aracın kokpiti içerisinde çaresizce kontrolü ele almaya çalışıyorsa da ne yapması gerektiğini bilmiyordu.</p>

    <p class="normal">Terpfen lazerleriyle ateş etmeyi sürdürdü. Furgan’ın walkerını parçalanmış zırhlı kapıdan tamamen dışarı sürdü ve araç açık alana gelince durdu.</p>

    <p class="normal">Terpfen diğer aracı serbest bıraktı.</p>

    <p class="normal">Büyükelçinin çok ayaklı aracı engebeli arazide aşağıya doğru inerken bacakları amaçsızca savruluyordu. Yere çaprmasına fırsat vermeyen Terpfen iki güçlü topuyla ateş etti. İsabet alan Furgan’ın MT-AT’si sivri kayaların hemen üzerinde havada infilak etti.</p>

    <p class="normal">Daha sonra Terpfen’in aracının da intihar etmek istermiş gibi uçurumun kenarına doğru gittiği görüldü.</p>

    <p class="normal">Ackbar derhal Terpfen’in ne yapmak istediğini anlamıştı. Duyamayacağını bildiği için bağırmakla zaman harcamadı, hemen kapıların kontrollerine koştu.</p>

    <p class="normal">Metal bacaklar tam uçurumun kenarından kaybolurken Ackbar düğmelere bastı, kapının sağlam kalan tek kanadının hala işe yarayacağını umuyordu. Ağır metal levha Terpfen’in spider walkerının son bacağının üzerine düşüp onu olduğu yere çiviledi ve düşmesini önledi.</p>

    <p class="normal">“Ona yardım edin!” diye bağırdı Ackbar.</p>

    <p class="normal">Diğer Calamariler de hemen amiralle birlikte koştu. B-kanatlardan birinin çekici kablosuyla uçurumdan aşağı Terpfen’in walkerının açık kanopisine indiler. Terpfen şoktan yarı bilinçsiz halde içerideydi. Hemen onu bağladılar ve yukarı mağaraya çektiler.</p>

    <p class="normal">Ackbar haşin bir ifadeyle ona doğru eğildi. Terpfen kendine gelene kadar ona adıyla seslendi. “Ölmeme izin vermeliydiniz.” dedi. “Ölmeyi hak ettim.”</p>

    <p class="normal">“Hayır, Terpfen,” dedi Ackbar, “kendi cezamızı kendimiz seçemeyiz. Her şeyden vazgeçmeden önce hala Yeni Cumhuriyet için yapabileceğin çok şey var.”</p>

    <p class="normal">Ackbar doğruldu, bu sözlerin onun için olduğu kadar, Calamari gezegeninde inzivaya çekildiği için, kendisi için de geçerli olduğunu biliyordu.</p>

    <p class="normal">“Senin cezan, Terpfen,” dedi, “hayatta kalmak olacak.”</p>
  </div>

  <div class="calibre1" id="calibre_pb_46"></div>
</body>
</html>
