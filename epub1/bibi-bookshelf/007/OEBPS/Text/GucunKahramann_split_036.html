<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_35">35</h1>

    <p class="normal">Beş saldırı mekiğinin savaş düzeni ve taktiğiyle uğraşmakla meşgul olan Threepio işine öylesine konsantre olmuştu ki aklına başka hiçbir şey gelmiyordu. Korkusunu bile unutmuştu. Gorgon tüm heybetiyle tepelerinde süzülüyor hem Installation’a hem de Yeni Cumhuriyet gemilerine ateş ediyordu.</p>

    <p class="normal">Chewbacca kükredi, kürkle çevrili gözlerini kıstı ve yıldız destroyerinin ateş şeklini inceledi. Threepio’ya fikrini söyledi ve cevabını beklemeden gemiler arası iletişim sistemini açtı.</p>

    <p class="normal">Chewbacca kendi dilinde seri şekilde konuştu ki Threepio duyduklarının taktik açıdan akıllıca olduğuna karar vermişti. Kendisi bir protokol droidiydi ve altı milyondan fazla iletişim formunu anlayabiliyordu ama yine de Chewbacca’nın Gorgon’la ilgili söylediklerinden kimsenin bir şey anladığını zannetmiyordu.</p>

    <p class="normal">Diğer saldırı mekiklerindeki Wookiee pilotlar onaylasa da Threepio, Chewbacca ile konuşmak için konsantrasyonunu bozdu. “Ben yıldız destroyerinin sancak tarafındaki tüm turbolazer banklarını nasıl devre dışı edeceğimizi bir türlü anlamadım. Bu intihar. Neden Yeni Cumhuriyet gemilerinden daha fazla avcı gelmesini beklemiyoruz? Bence bu çok daha güvenli bir strateji.”</p>

    <p class="normal">Chewbacca homurdanınca Threepio meseleyi daha fazla uzatmanın yararına olmayacağına karar verdi.</p>

    <p class="normal">Bir TIE avcı filosu uluyarak ve ateş yağdırarak yanlarından geçti. Saldırı mekiklerinden biri çapraz ateş arasında kaldı ve Threepio’nun birkaç saniye içerisinde tespit ettiği gibi sekiz tam isabet almıştı. Kalkanı zayıfladı. Gövde levhaları kopmaya başladı ve TIE avcıları Yeni Cumhuriyet gemilerinden dökülen X-kanat ve Y-kanatları karşılamak için dönerken mekik de havaya uçtu.</p>

    <p class="normal">Chewbacca yeni kurtardığı dostlarından bazılarının ölümünü görünce öfkeyle kükredi. Telsiz üzerinden bu feryada diğer Wookieeler de eşlik etti.</p>

    <p class="normal">Patlamayla birlikte Threepio’nun bir anda dikkati dağılmıştı; havaya uçan gemiye bir ölçüde bağlıydı ve sanki kendi bedeninden bir parça kopmuş gibi hissetmişti.</p>

    <p class="normal">“Olamaz!” dedi ve sonra hemen geri kalan diğer mekiklere odaklandı. “Chewbacca, sana tam destek veriyorum. Bu tür şeyler yapmaya devam etmelerine izin veremeyiz.”</p>

    <p class="normal">Aynı fikirde olan Chewbacca da Threepio’nun sırtına dostane bir tokat indirdi ki bu droidi kontrol panellerine yapıştırmaya yetmişti.</p>

    <p class="normal">İnce bir ışık şeridi yanlarından geçti ve Threepio bu görüntüyü optik sensörlerinde dondurdu: Bu kristal şekilli iki kişilik küçük bir gemiydi. Derhal tanımıştı.</p>

    <p class="normal">“Olamaz! Bu Sun Crusher değil mi?” diye sordu Threepio.</p>

    <p class="normal">O sırada dört mekik Gorgon’un sancak tarafından ve alt kısmından yaklaşmakta olduğu için Chewbacca, Threepio’nun dediğini duymamıştı.</p>

    <p class="normal">Gövdenin, borular, yakıt şaftları, geçitler ve yaşam destek sistemleri ile kaplı karmaşık topografyası üzerinde süzüldüler. Daala’nın ağır turbolazerleri sırayla Maw Installation’a ve Yeni Cumhuriyet gemilerine ateş ediyordu.</p>

    <p class="normal">Yedi TIE avcısı ana gruptan ayrılıp Chewbacca’nın filosuna yöneldi. Ama bu sefer Wookieeler mekiklerin toplarını kullanarak şiddetli bir ateş açtılar. İhtiyar Nawruun ve diğer Wookieeler topçu koltuklarına yerleşmiş, aralıksız ateş yağdırıyorlardı.</p>

    <p class="normal">Mekiklerden yağan ateş, dört TIE avcısını savaş dışı etmeye yetti. Diğer ikisi açılan bu ani ve yoğun ateşten kaçıp Gorgon’un gövdesinin ardına sığınırken son kalan avcı, takviye almak için dönüp hızla uzaklaştı.</p>

    <p class="normal">Chewbacca keyifle homurdandı.</p>

    <p class="normal">Saldırı mekikleri ileri geri hareket edip yıldız destroyerinin turbolazer bataryalarını ellerindeki concussion füzeleriyle vurdular.</p>

    <p class="normal">Güvertenin üzerindeki infilakların ardından Gordon’un bir tarafı savunmasız kalmıştı.</p>

    <p class="normal">“Bravo Chewbacca!” diye bağırdı Threepio. “Başardın.”</p>

    <p class="normal">Chewbacca’nın keyfine diyecek yoktu. Mekiğin arkasından ve topçu bölümünden naralar birbiri ardına yükseldi. Fakat TIE avcılarının geri döndüğünü gören Threepio bu laçkalığa bir son vermek gerektiğini düşündü.</p>

    <p class="normal">“Özür dilerim, Efendim,” dedi, “ama şimdi çekilsek uygun olmaz mı?”</p>

    <p class="normal">Kyp Durron usta bir pilot gibi Sun Crusher’ı planetoidlerden birindeki limanlardan birine yanaştırdı. Diken şekilli kapıdan geçip limanın içine girdi.</p>

    <p class="normal">Luke, refakat firkateyni ve Maw Installation’ın operasyon merkezleriyle yapılan haberleşmeyi tümüyle genç pilota bırakmıştı.</p>

    <p class="normal">“Wedge orada mısın? İyi misin? Orada neler olduğun anlat. Ben Luke.”</p>

    <p class="normal">Telsizden bir cevap duyuldu ama arka fondan alarm sesleri, verilen emirler ve yıldız destroyerinin isabetli atışlarının neden olduğu gürültü duyulabiliyordu.</p>

    <p class="normal">“Luke, yaşıyorsun! Burada ne işin var?”</p>

    <p class="normal">Luke, Wedge’in Exar Kun’un yenilmesinden beri Maw Cluster’da olduğunu fark etti. “Sun Crusher’ı yok etmek için buraya getirdik. Ama gördüğüm kadarıyla sizin zaten işiniz başınızdan aşkın.”</p>

    <p class="normal">“Operasyonun başından beri olanları anlatmaya başlasam birkaç saat sürer.” dedi Wedge. Aceleyle konuşuyordu. “Güvende misiniz?”</p>

    <p class="normal">“Şimdilik iyiyiz, Wedge. Bakım alanlarınızdan birine indik.”</p>

    <p class="normal">“Güzel, sizin için elimizden gelen yardımı sağlarız.”</p>

    <p class="normal">Kyp, Sun Crusher’ı güvenceye aldıktan sonra pilot kabininin kapağını açtı ve ikisi de metal merdivenden aşağı indiler. Ölü kayanın derinliklerine doğru inen dolambaçlı koridorlarda bir süre koştular. Daala’nın ritmik olarak açtığı ateşlerin yankısı her yerden duyulabiliyordu.</p>

    <p class="normal">İkisi birden Wedge’in çılgınca ne yapmaya çalıştığını anlamaya çalışarak operasyon odasına daldılar.</p>

    <p class="normal">Wedge Antilles koşup dostunu kucakladı. Her iki adam da birbirinin sırtına vurdu. “Bize geri döndüğün için çok mutluyum.” dedi Wedge, cümlesinde sorulmamış pek çok soru gizliydi. Ardından da suçluluk duygusuyla bir köşede duran Kyp Durron’a şüphe dolu gözlerle baktı. “Bunun burada ne işi var?”</p>

    <p class="normal">Yanındaki Qwi Xux da onu görmüş ve çekinerek bir adım geriye atmıştı.</p>

    <p class="normal">“Üzgünüm.” dedi Kyp sessizce.</p>

    <p class="normal">Luke, Wedge’e ters ters baktı. “Kyp bize yardım etmek için geldi, Wedge. Karanlık tarafı terk etti ve benimle onun arasında bir sorun yok. Eğer hala kin güdüyorsan yine de bu iş bitene kadar her şeyi bir kenara bırak.”</p>

    <p class="normal">Wedge, Qwi’ye baktı ve onun narin yüzündeki gerginliğe rağmen başıyla onayladığını gördü.</p>

    <p class="normal">“Kyp, yaptıklarının kefareti olarak buraya Sun Crusher’ı yok etmeye geldi. Fakat şimdi -” Luke yeni çırağının omzunu tuttu. “Şimdi biz iki Jedi olarak bu mücadelede hizmetimizi sunuyoruz.”</p>

    <p class="normal">Wedge komandolardan birini çağırdı. “Bana hemen durum raporu ver.”</p>

    <p class="normal">Komando hemen kullanılan gemilerin sayısı, ne kadar ateş edildiği, her iki tarafın kayıplarıyla ilgili detaylı bir rapor sundu. “Chewbacca’nın takımı Gorgon’un sancak tarafındaki turbolazer bataryalarını saf dışı bırakmayı başardı.”</p>

    <p class="normal">Wedge biraz rahatlamıştı. “Keşke onun bize verdiğinden daha hızlı şekilde ona hasar verebilsek.” Başını iki yana salladı.</p>

    <p class="normal">“Han nerede?” diye sordu Luke. Kyp başını kaldırmış, merakla cevabı bekliyordu.</p>

    <p class="normal">Wedge hayretle baktı. “O da ne demek?” Luke, prototipten ve Han, Lando ve Mara Jade’in en son süperyapının içinde görüldüğünden bahsetti.</p>

    <p class="normal">Wedge başını iki yana salladı. “Sun Crusher ve Gorgon zaten burada – şimdi de Death Star mı geri geliyor?” Askerlere emir yağdırmaya başlamadan evvel bezginlikle gözlerini kapattı ve tekrar açtı. “Luke’un dediğini duydunuz! Anlaşılan bir sürpriz daha geliyor.”</p>

    <p class="normal">İmkansız gibi görünse de herkes biraz daha hızlı hareket etmeye başlamıştı. Luke, operasyon merkezinin geniş çatı pencerelerinden yukarı baktı. Zaten görmeden önce hissetmişti.</p>

    <p class="normal">Tepelerinde sürmekte olan savaşın yanıp sönen ışıkları arasında Death Star prototipinin küresi, Maw’ın pastel ışığının içerisinde belirmişti ve doğrudan karmaşanın arasına dalıyordu.</p>
  </div>

  <div class="calibre1" id="calibre_pb_72"></div>
</body>
</html>
