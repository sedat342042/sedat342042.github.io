<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_30">30</h1>

    <p class="normal">Maw Installation’un içerisinde Wedge’in Özel Kuvvetler Timi’nin üyelerinden biri tüm tesisin alarmlarını çalıştıracak ölçüde birinci seviye kontrollerin şifresini çözmeyi başardı. İnterkomdan yabancı bir ses yükseldi, “Kırmızı alarm, bir İmparatorluk yıldız destroyeri yaklaşıyor. Kırmızı alarm. Saldırıya karşı hazır olun.”</p>

    <p class="normal">Gorgon’un kararmış ve yaralı gövdesini gördüklerinde Wedge ve Qwi hala boş laboratuvardaydılar. Devasa gemi bir araya gelmiş kaya parçalarından oluşan kümenin üzerinde konuşlanacak şekilde manevra yaptı.</p>

    <p class="normal">“Olamaz!” dedi Threepio. “Sözde burada güvende olacaktık.”</p>

    <p class="normal">Wedge, Qwi’nin soluk elini tuttu. “Haydi, operasyon odasına gitmemiz lazım.”</p>

    <p class="normal">Koridorlarda koştular. Qwi, ona yol göstermek için elinden geleni yapsa da çoğunlukla hangi yönde gitmeleri gerektiğini hatırlamıyordu. Servomotorları vınlayan Threepio elinden geldiğince hızlı şekilde peşlerinden geliyordu. “Beni bekleyin! Neden hep böyle oluyor?”</p>

    <p class="normal">Wedge operasyon odasına vardığında askerlerinden bir düzinesinin ondan önce oraya gelip idareyi devralmış olduklarını görerek rahatladı. Bilgisayar bankalarından bazıları çalışmıyordu ama diğerlerinde bir sorun yoktu. Tarayıcılardan gelen bilgiler durmadan ekranlarında akmaya başladı.</p>

    <p class="normal">Wedge ellerini Qwi’nin omuzlarına koydu, yüzünü onun yüzüne dayayıp koca gözlerinin içine baktı. “Qwi, hatırlamaya çalış! Maw Installation’ın kendi savunma sistemi var mıydı?”</p>

    <p class="normal">Çatı penceresinden tepelerinde dikilen ok ucu şekilli yıldız destroyerine baktı. Qwi yukarıyı işaret etti. “Bizim savunmamız bunlardı. Maw Installation savunması tümüyle Amiral Daala’nın sorumluluğuydu.”</p>

    <p class="normal">Boştaki bilgisayarlardan birine koştu ve klavyesini çıkarıp şifreyi girdi. Hasarlı devreleri es geçerek kendi dosyalarına ulaşmayı, yüksek seviyeli işlevsel rutinlerden birini seçebilmeyi umuyordu. “Kalkanlarımız var,” dedi Qwi, “tabi eğer onları kaldırırsak.”</p>

    <p class="normal">Beş teknisyen ona yardımcı olmak için koştu, kendi tecrübelerini kullanarak jeneratöre erişmeye ve ana planetoidin etrafındaki koruyucu kalkanı takviye etmeye çalıştılar.</p>

    <p class="normal">“Şimdilik bir saldırıya karşı bizi korur,” dedi teknisyen, “fakat bu beni çok huzursuz etti, General Antilles. Güç reaktörü zaten istikrarlı değil ve şimdi ondan çok daha fazla güç çekmeye kalkıyoruz. Kendi kaderimizi mühürlemiş olabiliriz.”</p>

    <p class="normal">Wedge, önce Qwi’ye sonra da askerlere baktı. “Kendimizi korumak için bir şeyler yapmasaydık zaten ölecektik. İhtiyacımız olanı aldık. Maw Installation’dan ayrılma zamanı geldi. Gemilere binip gitmek için hazırlanın.”</p>

    <p class="normal">“Tabii Daala bize izin verirse.” dedi Qwi. “Onun sırlarını öğrendikten sonra öylece çekip gitmemize izin vereceğini sanmıyorum.”</p>

    <p class="normal">Wedge’in gözleri bir anda aklına gelen bir şeyle açıldı. “Korvetlerden birinin motorunu söküp reaktörde yedek parça olarak kullanmıştık. Gemilerimden biri hareket edemez halde.” Derhal iletişim istasyonuna koştu ve hareketsiz korvetle iletişime geçti.</p>

    <p class="normal">“Kaptan Ortola, geminizdeki tüm avcıları havalandırın. Bütün personeli derhal Yavaris ya da diğer iki korvete tahliye edin. Hareketsiz olduğundan gemin öncelikli hedef olacaktır.”</p>

    <p class="normal">“Emredersiniz, Komutanım.” diyerek cevapladı Kaptan Ortola.</p>

    <p class="normal">Operasyon odasının dibindeki ikizkenar yamuk şeklindeki geniş ekran parazitlendi, ardından da dağınık saçlı Amiral Daala’nın görüntüsü ekranı doldurdu. Öne, görüş alanına doğru eğildi. Gözlerinden sanki Wedge’in kalbine doğru oklar fırlıyordu.</p>

    <p class="normal">“Asi serserileri, Maw Installation’dan sağ çıkamayacaksınız. Tesisin ihtiva ettiği bilgiler sizin sabotajlarınız nedeniyle önemini yitirdi. Teslim olmanız umrumda bile değil. Sizi yok etmek istiyorum.”</p>

    <p class="normal">Daala, Wedge kendini toparlayıp cevap vermeye fırsat bulamadan iletişimi kapattı. Kararan ekrana bakarak başını iki yana salladı. Qwi’ye döndü, kalbi hızla çarpıyordu. “Qwi, kullanabileceğimiz başka bir şey olmadığına emin misin? Herhangi bir silah?”</p>

    <p class="normal">“Dur.”dedi Qwi. “Chewbacca yanında bir timle birlikte aşağıdaki destek bakım bölümünde Wookiee esirleri kurtarıyor. Her zaman üzerinde çalıştıkları saldırı mekikleri ya da avcılar olurdu. Belki işe yararlar.”</p>

    <p class="normal">Yeni Cumhuriyet komandolarından biri merakla başını uzattı. “Saldırı mekiği mi? Muhtemelen gamma sınıfı. Muhteşem bir tarafları yok ama zırhları güçlü ve ve iyi donanımlıdır. On avcı uçağına bedeldirler. Savaşta işimize yarayabilirler. Daala’nın tek bir gemisi var ama ateş gücü Yavaris ve iki korvetin toplamından fazla.”</p>

    <p class="normal">Takım lideri ekranda uzayıp giden teçhizat listesine baktı. “Tam da korktuğum gibi, Komutanım. Bunlar eski model. Onları uçurabilmek için, özellikle de yerçekiminin değişken olduğu böyle bir ortamda, pilot droidlere ihtiyacımız var. Tek bir droid kullanıp onu tüm rota sistemlerine bağlayarak hepsini uçurabiliriz.”</p>

    <p class="normal">Tam o anda vızıldayan servomotorları ve ağır aksak adımlarıyla Threepio operasyon odasına girdi, rahatlamıştı. “Burdasınız. Sonunda buldum sizi.”</p>

    <p class="normal">Wedge, Qwi ve diğerleri hep birden dönüp altın renkli droide baktı.</p>

    <p class="normal">Threepio keyifsizce kollarını sallayarak ve bakım destek bölümüne giden yoldaki dik bir rampada söylenerek yoluna devam etti. “Neden herkesin bana sıradan bir malmışım gibi davrandığını bir türlü anlayamıyorum.” dedi.</p>

    <p class="normal">Chewbacca homurdanarak tersleyince Threepio da ona çıkıştı. “O başka bir konu. İşin aslı ben -”</p>

    <p class="normal">Chewbacca altın renkli droidi kaldırdı ve gamma sınıfı saldırı mekiğinin giriş rampasından içeri koydu. Yeni özgürlüğüne kavuşmuş Wookiee köleler ve bir grup komando hangardaki beş zırhlı mekiğe doluştu. Her geminin bakımı Wookiee mürettebat tarafından en iyi şekilde yapılmıştı.</p>

    <p class="normal">Gorgon, gezegene ateş açmıştı ve üzerlerindeki kalkana isabet eden atışların sesleri her yerde yankılanıyordu. Chewbacca ve diğer Wookieeler başlarını kaldırıp kükrediler, sesleri patlama seslerini bile bastırmıştı. Taş duvarlardaki çatlaklardan her patlamayla biraz daha fazla toz dökülüyordu.</p>

    <p class="normal">“Hala buna pişman olacağımı düşünüyorum.” dedi Threepio. “Bu tür görevler için dizayn edilmedim. Diğer taktik bilgisayarlarla iletişim kurabilir ve çatışma yollarını koordine edebilirim ama beni stratejinin komu-”</p>

    <p class="normal">Chewbacca, onu dikkate almadan araca tırmandı. Bir şeyler anlatmaya çalışmanın yararsız olduğunu gören droid mekiğin rampasını içeri çekti. “Ama tabii ki bana ihtiyaç duyulan her yerde yardıma koşmaktan mutluyum.”</p>

    <p class="normal">Diğer Wookieeler, ihtiyar Nawruun da dahil olmak üzere, TIE avcılarına karşı kendilerini korumak için topçu koltuklarındaki yerlerini aldılar.</p>

    <p class="normal">Chewbacca, mekiğin küçük pilot koltuğuna zorlukla yerleşti ve Threepio’yu da yanına yardımcı pilot olarak oturttu. “Oh ne ala!” dedi Threepio ve en iyi şekilde nasıl iletişim kurabileceğini anlamak için bilgisayarı incelemeye başladı.</p>

    <p class="normal">Gorgon’un atışlarıyla kalın duvarlar titremeye devam ediyordu ama mekiklerin çalışmaya başlayan motorlarının sesi diğer tüm gürültüleri bastırdı.</p>

    <p class="normal">Chewbacca zırhlı gemiyi yerden kesti ve fırlatma koridoruna yöneldi. Atmosfer koruma alanı uzaya açılan ağır fırlatma kapıları dikey kapaklarını açmadan hemen önce kapatıldı.</p>

    <p class="normal">Threepio rota bilgisayarına bağlanarak beş mekiğin de idaresini ele aldı. Hemen arkasında aynı model gemiler hızlarını arttırarak yakın düzende geliyordu. “Bu çok heyecan verici.” dedi Threepio.</p>

    <p class="normal">Chewbacca, mekik fırlatma kapılarından bir ok gibi fırlayıp Installation’ın koruyucu kalkanının dışına çıkana kadar kontrol panelini yumrukladı. Tepelerinde Corellian korvetlerinden avcı uçakları sürü gibi havalanıyordu. Yavaris firkateyni, yıldız destroyerine ateş etmeye başlasa da Daala, Installation’a turbolazer yağdırmaktan vazgeçmemişti. Gorgon’un altındaki hangarlardan mağaralarından çıkan mynocklar gibi TIE avcı filoları çıkmaya başladı.</p>

    <p class="normal">Chewbacca silah sistemlerine güç verdi ve Threepio önceden programlanmış saldırı modeline bağlandı. Maw Installation’dan havalanan beş saldırı mekiği, uzayda sürmekte olan savaşın merkezine doğru gidiyordu.</p>

    <p class="normal">“Olamaz!” dedi Threepio.</p>
  </div>

  <div class="calibre1" id="calibre_pb_62"></div>
</body>
</html>
