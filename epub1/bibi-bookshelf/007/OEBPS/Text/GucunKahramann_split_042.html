<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_41">41</h1>

    <p class="normal">Büyük Tapınak’ın yemek salonunda Cilghal, Ackbar’ın ısrarlarına tepki vermeden sessizce oturmuştu.</p>

    <p class="normal">Tekrar beyaz üniformasını giymiş olan Ackbar, Cilghal’e doğru eğildi. Elini deniz mavisi bir cübbe giymiş olan Cilghal’in omzuna koydu. Aşağı doğru bastırırken Cilghal elindeki gücü hissedebiliyordu. Ne isteyebileceğini düşünürek çekinmişti.</p>

    <p class="normal">“Bu kadar çabuk pes edemezsin, Büyükelçi.” dedi Ackbar. “Bana imkansız olduğunu ispat edene kadar bu görevin imkansız olduğunu kabul edemem.”</p>

    <p class="normal">Cilghal kendisine yönelen bu bakışlar altında kendisini ezilmiş hissetti. Bir insan ayırt edemezdi ama o uzun süren savaşların eseri olan gerilimin, yüzündeki izlerini görebiliyordu. Ackbar’ın derisi kurumuştu ve lobları da başının yanlarına gömülmüştü. Ağzının etrafındaki uzantılar yıpranmış ve çatlamıştı.</p>

    <p class="normal">Vortex’teki kaza ve ardından yaşadığı utanç yüzünden Ackbar dayanılmaz bir vicdan azabı çekmişti. Ama artık kendini toparlamış ve yeniden ve daha büyük bir kararlılıkla kendi halkına ve Yeni Cumhuriyet’e hizmet etmeye başlamıştı – ve onunla konuşmaya Yavin 4’e gelmişti.</p>

    <p class="normal">“Büyük tasfiyeden beri hiç bir Jedi şifacı gelmedi.” dedi Cilghal. “Üstat Skywalker bu alanda belli ölçüde bir yeteneğim olduğuna inanıyor ama benim uygun eğitimim yok. Nereye gideceğini bilmeden karanlık suda yüzmek gibi bir şey. Buna cesaret ede-”</p>

    <p class="normal">“Her şeye rağmen.” diye sözünü kesti Ackbar birden. Elini omzundan çekti ve geri adım attı. Massassi Tapınağı’nın loş yemek salonunda bembeyaz üniforması tüm dikkatleri üzerine çekiyordu.</p>

    <p class="normal">Dorsk 81 salona girdi ve Ackbar’a baktı. Yeni Cumhuriyet filosunun komutanını tanıyınca gözleri açıldı. Klon yabancı, hemen bir özür mırıldanıp dışarı çıktı.</p>

    <p class="normal">Fakat Ackbar gözünü Cilghal’den ayırmamıştı. O da başını kaldırıp ona baktı ama söze Ackbar başlayana kadar ağzını açmadı.</p>

    <p class="normal">“Lütfen.” dedi Ackbar. “Sana yalvarıyorum. Eğer bir şey yapmazsan Mon Mothma birkaç gün içerisinde ölecek.”</p>

    <p class="normal">“Hem büyükelçi olduğumda hem de Jedi eğitimi için buraya geldiğimde kendi kendime yemin ettim.” dedi Cilghal iç çekerek başını öne eğdi, “Yeni Cumhuriyet’e hizmet etmek için elimden geleni yapacağıma dair.”</p>

    <p class="normal">Spatula gibi olan ellerine baktı. “Eğer Üstat Skywalker yapabileceğimi düşünüyorsa ben kim oluyorum da onun düşüncesini sorguluyorum.” dedi. “Geminize binelim, Amiral. Hemen Coruscant’a gidelim.”</p>

    <p class="normal">Eski İmparatorluk Sarayı’nda Cilghal artan bir endişeyle durumu inceledi.</p>

    <p class="normal">Mon Mothma’nın artık bilinci yerinde değildi. Vücudunu kaplayan nano yıkıcıların yol açtığı enfeksiyon bir bir hücrelerini yok ediyordu. Ciğerlerini havayla doldurup, kalbinin atmasını sağlayan ve kanını temizleyen yaşam destek sistemleri olmasa günler önce ölmüştü.</p>

    <p class="normal">Bazı Konsey üyeleri böyle hayatta tutulmasının işkence olduğunu öne sürerek ölmesine izin verilmesini istemişti. Ama Üstat Skywalker’ın yeni Jedi’larından birinin Yavin 4’ten gelip onu iyileştirmeye çalışacağı haberini duyan Devlet Başkanı Leia Organa Solo zayıf da olsa bu şansın değerlendirilmesi gerektiğinde ısrar etmişti.</p>

    <p class="normal">İmperial City’ye varan Cilghal yanında Ackbar ve Leia da olduğu halde derhal Mon Mothma’nın yanına gitti. Lea’nın bakışları Cilghal ile Mon Mothma arasında gidip geliyordu. Gözleri yaşla doluydu ve içindeki umudu Cilghal rahatlıkla hissedebiliyordu.</p>

    <p class="normal">İlaçların, steril kimyasalların ve durmadan çalışan makinelerin kokusu amfibik derisini rahatsız etmişti. Calamari’nin serin sularında yüzmek ve zihninden rahatsız edici düşünceleri, vücudundan da tüm zehirleri atmak istemişti – ama Mon Mothma’nın buna kendisinden daha çok ihtiyacı vardı.</p>

    <p class="normal">Leia ve Ackbar’ı geride bırakarak Mon Mothma’nın baş ucuna geldi. “Şunu bilin ki Jedi’ların iyileştirme tekniklerine dair kesin hiçbir şey bilmiyorum.”</p>

    <p class="normal">Kokmakta olan havadan derin bir nefes çekti. “Beni onunla yalnız bırakın. Mon Mothma ve ben birlikte mücadele edeceğiz.” Yutkundu. “Eğer başarabilirsem.”</p>

    <p class="normal">Ackbar ve Leia, başarılar dileyerek onları yalnız bıraktı. Cilghal dışarı çıkarlarken onlara dikkat etmedi.</p>

    <p class="normal">Mavi büyükelçi cübbesi etrafında rüzgardaymış gibi dalgalandı. Mon Mothma’nın hareketsiz bedenine bakmak için eğildi. Güç’ü kullanarak Mon Mothma’nın bedenindeki hasarı tam olarak tespit etmeye çalıştı.</p>

    <p class="normal">Derinlere indikçe zehirin neden olduğu hasarın boyutu onu hayrete düşürdü. Mon Mothma’nın nasıl olup da bu kadar uzun süre hayatta kaldığını anlayamamıştı. Kararsızlık, büyüyen bir gölge gibi Cilghal’in beynini sarmaya başladı.</p>

    <p class="normal">Böyle bir hastalıkla nasıl mücadele edebilirdi? Güç’ü kullanarak canlıları nasıl iyileştirebileceğini henüz bilmiyordu, nasıl olur da Mon Mothma gibi bedeni harap olmuş birine yardımcı olabilirdi? En iyi medikal droidler bile bunu başaramamış hiçbir ilaç işe yaramamıştı.</p>

    <p class="normal">Cilghal sadece Üstat Skywalker’ın kendisine öğrettiğini biliyordu – Güç’ü nasıl sezeceği, yaşayan şeyleri nasıl hissedebileceği ve nesneleri nasıl hareket ettirebileceği. Güç’ün aydınlık akımlarını kullanarak Mon Mothma’ya dokundu, bir cevap ya da en azından bir fikir arıyordu.</p>

    <p class="normal">Jedi yeteneklerini farklı bir şekilde Mon Mothma’yı güçlendirmek için mi kullanmalıydı? Bedenini mi iyileştirmeliydi? Zehiri çıkarmanın bir yolunu mu bulmalıydı?</p>

    <p class="normal">Cilghal birden aklına gelen bir fikirle duraksadı. Harcaması gereken çaba o kadar büyüktü ki derhal aklından uzaklaştırmaya çalıştı – ama kendini üzerinde düşünmeye zorlayarak devam etti.</p>

    <p class="normal">Üstat Skywalker’ın, Yoda’nın öğretilerini açıklarken “Boyutlar önemsizdir.” dediğini hatırladı. Yoda, Luke’a bir avcı uçağını kaldırmakla bir çakıl taşını kaldırmak arasında fark olmadığını söylemişti.</p>

    <p class="normal">Fakat Cilghal bunu tam ters şekilde kullanabilir miydi? Güç’teki yeteneğini çok küçük şeyleri hareket ettirmek için kullanabilir miydi?</p>

    <p class="normal">Yuvarlak Calamari gözlerini kırptı. Milyonlarca minik nano yıkıcı Mon Mothma’nın bedeninin her yerine yayılmıştı.</p>

    <p class="normal">Boyutlar önemsizdi.</p>

    <p class="normal">Eğer Cilghal yıkıcı zehir moleküllerini kaldırıp Mon Mothma’yı ölümden döndürebilirse bedeni zaman içerisinde kendi kendisini yenileyebilirdi.</p>

    <p class="normal">Cilghal, zehir moleküllerinin yüksek miktarda oluşunun zihnini bulandırmasını engelledi. Onları birer birer taşımak, her bir nano yıkıcıyı hücre duvarından söküp bedenden dışarı atmak zorundaydı.</p>

    <p class="normal">Cilghal, perdeli ellerini Mon Mothma’nın derisinin üzerine yerleştirdi. Liderin sol elini tutup kaldırarak parmakları kristal bir kabın içerisine gelecek şekilde yatağın kenarına koydu. Bu nazik dokunuş bile hastanın derisinin kızarması için yeterli olmuştu.</p>

    <p class="normal">Cilghal, zihin kapılarını açıp düşüncelerini serbest bıraktı, Güç’ün akıntılarının Mon Mothma’nın bedenine akmasına izin verdi. Mon Mothma’nın bedenindeki hücrelerin arasında gezerken göz kapakları da yavaş yavaş kapandı.</p>

    <p class="normal">Kendini akan kan, elektrik yayan nöronlar, kasılan kas lifleri ve artık görevlerini ifa edemeyen yorgun organlardan oluşan farklı bir evrende buldu. Ne gördüğünü tam olarak bilmese de içgüdüsel olarak hangi parçanın sağlıklı hangisinin hastalıklı olduğunu anlayabiliyordu.</p>

    <p class="normal">Cilghal, nano yıkıcıları bulup Güç’ten parmaklarını kullanarak titizlikle bedenden ayırmaya başladı.</p>

    <p class="normal">Cilghal, başka mikroskobik yıkıcılar da buldu ve onları da itip kakarak ve güderek sağlıklı hücrelerden uzak tutup hastalığın daha da yayılmasını engelledi.</p>

    <p class="normal">Tarif edilmez derecede zor bir işti. Zehir yayılmış, çoğalmış ve Mon Mothma’nın vücudundaki milyarlaca hücreye yayılmıştı. Cilghal’in her birini tek tek bulup ayırması gerekecekti.</p>

    <p class="normal">İlkini temizlemeyi başardıktan sonra sıra diğerine geldi.</p>

    <p class="normal">Sonra diğerine.</p>

    <p class="normal">Sonra diğerine.</p>

    <p class="normal">Sonra diğerine.</p>

    <p class="normal">“Bir ilerleme var mı?” diye fısıldadı Leia eşikten. Wedge Antilles, Doktor Qwi Xux ve Han Solo’nun katıldığı Maw Installation’a düzenlenen saldırıyla ilgili yapılan toplantıdan henüz dönmüştü.</p>

    <p class="normal">Leia merakla dinledi ama gözleri kocasındaydı – son birkaç gündür onu doğru dürüst görememişti. Fakat aklı sürekli olarak Mon Mothma’nın durumuyla meşguldü.</p>

    <p class="normal">“Değişiklik yok.” dedi Ackbar bezgin bir sesle. “Cilghal’in ne yapmaya çalıştığını anlayabilseydik keşke.”</p>

    <p class="normal">Dişi Calamari son dokuz saattir hiç kımıldamamıştı, Mon Mothma’nın yanına diz çökmüş perdeli elleri ölmekte olan kadının üzerinde transa geçmişti. Medikal droidler, Mon Mothma’nın bu kadar yaşayacağını beklememişti, hala ölmemiş olması bile başlı başına bir başarıydı.</p>

    <p class="normal">Leia neler olduğunu görmek için içeri baktı. Liderin eli kristal bir tabağın içerisindeydi ve parmak uçlarından gri, yağı andıran bir sıvı çıkıyordu. Süreç çok yavaş ilerliyordu ama yarım saat sonunda parmağının ucunda küçücük bir damlanın biriktiği görüldü, önce bir süre orada durdu sonra da yerçekimine yenik düşerek tabağa damladı.</p>

    <p class="normal">Terpfen üzerinde arma olmayan koyu yeşil bir üniforma giymiş, koridorda yavaşça yürüyordu. İtibarı iade edilmiş olduğu halde bile rütbesini geri almayı reddetmişti. Anoth’tan döndükten sonra zamanının büyük bölümünü odasından çıkmadan geçirmişti.</p>

    <p class="normal">Yara izli Calamari onlardan birkaç metre ötede durdu, Mon Mothma’nın yattığı odaya yaklaşmak istemiyordu. Leia, Terpfen’in ölmekte olan kadınla ilgili hala kendisini suçladığını biliyordu ve bu suçluluktan kendisini kurtarmayı da reddediyordu. Leia onun çektiği acıyı anlasa da kendini böyle geri plana itmesinden rahatsızdı ve bir an önce tekrar aralarına katılmasını istiyordu.</p>

    <p class="normal">Terpfen başını öne eğerek şekilsiz ve yara izleriyle dolu kafasını gözler önüne serdi. “Amiralim, bir karara vardım.” Derin bir nefes aldı. “Calamari’ye dönüp çalışmaya devam etmek istiyorum – eğer halkım beni kabul ederse tabii. Reef Home’un yeniden inşasına yardım etmek istiyorum. Korkarım...”</p>

    <p class="normal">Başını kaldırıp İmparatorluk Sarayı’nın mozaiklerine baktı. “Korkarım Coruscant’ta bir daha asla huzur bulamayacağım.”</p>

    <p class="normal">“İnan bana Terpfen,” dedi Ackbar, “ne hissettiğini çok iyi biliyorum. Fikrini değiştirmek için uğraşmayacağım. Senin iyileşme ihtiyacınla kefaret ödeme isteğin arasında güzel bir denge bu.”</p>

    <p class="normal">Terpfen doğruldu, sanki yeniden az da olsa kendine güveni geri dönmüştü. “İlk fırsatta yola çıkmak istiyorum.” dedi.</p>

    <p class="normal">“Bir gemi ayarlarım.” diye cevap verdi Ackbar.</p>

    <p class="normal">Terpfen tekrar başını eğdi, “Tabi siz müsaade ederseniz, Devlet Başkanı?”</p>

    <p class="normal">“Evet, Terpfen.” dedi Leia. Döndü ve hastane odasındaki manzarayı izlemeye devam etti.</p>

    <p class="normal">Coruscant’ın gecesinde unutulmuş bir saatte Cilghal hastane odasından çıktı. Sağ elinde Büyükelçi Furgan’ın Mon Mothma’nın yüzüne attığı ölümcül zehirle yarıya kadar dolu kristal bir tabak, sendeleyerek yürüdü. Kapıda duran iki Yeni Cumhuriyet muhafızı onu görüp yardım etmek için koştular. O kadar yorgundu ki adım atmakta bile zorlanıyordu. Taş duvara yaslanarak biraz gücünü toparlamaya çalıştı.</p>

    <p class="normal">Titreyen eliyle kristal tabağı muhafızlardan birine uzattı. Zehir dolu tabağı güçlükle kaldırabiliyordu ama yere düşürmemek için elinden geleni yapmıştı. Muhafız tabağı kendisinden aldığında birden üzerinden büyük bir yük kalkmış gibi hissetti.</p>

    <p class="normal">“Dikkatli ol.” dedi tükenmiş bir sesle. “Bunu alın... Ve yakın.”</p>

    <p class="normal">İkinci muhafız telsizini açıp derhal diğer Konsey üyelerini çağırdı.</p>

    <p class="normal">“Mon Mothma ne durumda?” diye sordu ilk muhafız.</p>

    <p class="normal">“Vücudu arındı ve düzelecek.” Cilghal’in göz kapakları kapandı. “Ama şu anda dinlenmesi gerek.” Duvardan aşağı doğru kayarak yere yığıldı.</p>

    <p class="normal">“Benim de.” dedi ve derhal Jedi dinlenme transına girdi.</p>
  </div>

  <div class="calibre1" id="calibre_pb_84"></div>
</body>
</html>
