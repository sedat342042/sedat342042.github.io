<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_33">33</h1>

    <p class="normal">Sun Crusher’ın sıkışık pilot koltuklarında uçarlarken Luke, Kyp Durron’un kara delik kümesine yolculukları esnasında zihnen gittikçe kendisine yakınlaştığını hissetti.</p>

    <p class="normal">Kyp, zamanla Jedi güçleri ve onları kötüye kullanma korkusunu zihninden atmaya başlamıştı. Exar Kun’un tapınağının içerisinde yaşadığı aydınlanmanın ardından, Kyp güçlenmiş ve tehditlere direnecek hale gelmişti. Eğer son sınavdan da başarıyla geçerse, Luke, Kyp’in her şeyi geride bırakacağını biliyordu – gireceği sınav bir zamanlar onun yüzleştiği kadar çetin bir sınav olacaktı...</p>

    <p class="normal">Luke, Leia’nın onlara bu imkanı sağlamak için Konsey’de nasıl da mücadele ettiğini düşünerek gülümsedi. Yeni Cumhuriyet’in lideri olarak ilk toplantısında Leia kardeşinin isteğini Konsey’e sunmuştu; patlak veren gümbürtünün ardından tek tek hepsini ikna edip yola getirmeyi başarmıştı.</p>

    <p class="normal">Leia, saatlerce süren toplantılardan güneşli bir Coruscant gününün ortasında çıkmıştı. Kyp ve Luke, onu İmparatorluk Sarayı’nın üst katlarındaki kafelerden birinde bekliyorlardı ve Yeni Cumhuriyet’e bağlı yüzlerce sistemden gelmiş olan içkilerin ve çerezlerin arasından beğendiklerini tüketmekle meşguldüler. Leia, her iki yanında muhafızları olduğu halde onlara doğru ilerlerken diğer masalarda oturan bürokrat ve devlet görevlileri onu selamlamak için ayağa kalktı. Leia onları görmezden geldi.</p>

    <p class="normal">Yüzü solgun ve yorgundu, ama yüzünde bir gülümseme, gözlerinde de sevinç vardı. “Sun Crusher sizindir.” dedi. “Konsey’dekilerden biri çabuk karar verildiğini iddia edip konuyu tekrar müzakereye açmadan hemen gidin.”</p>

    <p class="normal">Leia ardından da Kyp’e döndü. “Hayatımın kalan kısmını sana güvenerek riske attım, Kyp.” dedi.</p>

    <p class="normal">“Sizi hayal kırıklığına uğratmayacağım.” diye söz verdi Kyp elini kaldırarak. Genç adamın kararlılığını hissetmek için Luke’un Jedi hislerini kullanmasına gerek yoktu.</p>

    <p class="normal">Coruscant’tan ayrılıp Kessel yakınlarındaki Maw Cluster’a gitmek için hiperuzaya atladılar.</p>

    <p class="normal">Yemeklerini hiç konuşmadan yediler. Yemeğin ardından Kyp derin yenilenme transına girdi, Luke’un tüm öğrencilerine öğrettiği ölüme yakın bir kış uykusuydu bu; bir saat sonra uyanan Jedi gayet yenilenmiş görünüyordu.</p>

    <p class="normal">Yollarına devam ederlerken Kyp, anavatanı Deyer gezegenine ait anılarını anlattı. Hüzünlü şekilde kardeşi Zeth’ten bahsetti. Luke sessizce dinlerken Kyp, üzüntüsünü serbest bırakıp göz yaşlarına boğulmuştu ve nihayet obsidiyen tapınakta kardeşinin ruhuyla karşılaşmasının kendisine sunduğu özgürlüğü kucakladı.</p>

    <p class="normal">“Yoda kendi sınavımla kendi başıma yüzleşmemi istemişti.” dedi Luke. “Dagobah bataklıklarındaki bir mağaraya gitmek zorundaydım. Orada Darth Vader’in görüntüsüyle karşılaştım. Ona saldırıp yendiğimde aslında kendimle mücadele ettiğimi anladım. Ben sınavımda başarısız oldum ama sen başarabilirsin.”</p>

    <p class="normal">Luke, Kyp’in koyu gözlerinin içine baktı. “Kolay olacağını söylemiyorum, Kyp, fakat çabalarının sonucu muhteşem olacak ve tüm galaksi bunun faydasını görecek.”</p>

    <p class="normal">Kyp, utanmış gibi bakışlarını çevirdi ve Sun Crusher’ın kontrollerine baktı. “Hiperuzaydan çıkmaya hazır.” dedi. “Kemerini bağladın mı?”</p>

    <p class="normal">Luke yüzünde gülümsemeyle başını salladı. Çevrelerindeki hiperuzay kara deliklere yakınlık nedeniyle düzensiz ve farklı görünüyordu.</p>

    <p class="normal">Kyp kronometreye bakıp rakamlara odaklandı. “Üç, iki, bir.” Levyeyi bıraktı, bir anda pencerelerindeki görüntü kaybolup yerini karanlık uzayın görüntüsü aldı.</p>

    <p class="normal">Luke, ilerideki Maw’ın gaz bulutlarını görebiliyordu ama birden içinde bir şeylerin ters gittiği yönünde bir şey hissetti.</p>

    <p class="normal">“Kessel’e ne oldu?” diye sordu Kyp.</p>

    <p class="normal">Luke iyice bakınca Kessel’in şekilsiz görüntüsünün bir enkaz bulutu tarafından gizlendiğini fark etti.</p>

    <p class="normal">“Garnizon ayı.” dedi Kyp. “Yok olmuş.”</p>

    <p class="normal">“Bizi gördüler.” dedi Luke. “Gemiler geliyor.”</p>

    <p class="normal">Sun Crusher’a doğru hızlarını arttırarak gelen gemilerdeki pilotların öfke ve kaygılarını hissedebiliyordu.</p>

    <p class="normal">Hoparlörden güçlü bir kadın sesi yükseldi. “Ben Mistryl muhafızı Kithra, Kaçakçılar İttifakı’nı temsil ediyorum. Kendinizi tanıtın ve Kessel Sistemi’ne neden geldiğinizi belirtin.”</p>

    <p class="normal">“Ben Luke Skywalker.” dedi gülmemeye çalışarak. “Burada Yeni Cumhuriyet için bir görevdeyiz. Görevimiz Sun Crusher’ı yok etmek ve gemilerinizden biriyle bizleri Coruscant’a bırakacağınızı umuyorum. Mara Jade’le daha dün bu konuda görüşmüştüm.”</p>

    <p class="normal">“Komutan Jade şu an burada değil.” dedi Kithra. “Fakat geleceğiniz konusunda beni bilgilendirmişti. Gördüğünüz gibi saldırıya uğradık.”</p>

    <p class="normal">“Bana durumu anlatın.” dedi Luke. “Mara nerede? Durumu iyi mi? Ya Han Solo?”</p>

    <p class="normal">Kyp’in gözleri yarı açıktı, Güç’ü kullanarak arıyordu. Başını sola Maw’a doğru çevirdi. “Han orada – tam orada.”</p>

    <p class="normal">Kithra’nın sesi yeniden hoparlörden yükseldi. “Bir Death Star prototipi bize saldırdı.” diye açıklarken kaçakçı gemileri de onları koruyacak şekilde etraflarında yerlerini almışlardı. “Tahminimize göre Cluster’a girmiş olan Yeni Cumhuriyet işgal gücünden kaçıyordu.”</p>

    <p class="normal">“Wedge ve Chewie de şu an Maw’da.” dedi Luke Kyp’e.</p>

    <p class="normal">“Han’a ne oldu?” diye sordu Kyp telsizden heyecanla.</p>

    <p class="normal">“Gemilerimiz prototipe saldırdı ve hafif dış hasara neden oldu, fakat Han Solo, Millenium Falcon’la birlikte süperyapının içine girdi. Komutan Jade bizlere geri dönmemizi emretti. Falcon’la, Death Star’la birlikte Maw’a doğru gidiyor. Güç çekirdeğini sabote etmeyi planlıyorlar. Fakat onlardan içeri girdiklerinden beri bir haber alamadık.”</p>

    <p class="normal">“Ne kadar oldu?”</p>

    <p class="normal">“Sadece birkaç saat.” diye cevap verdi Kithra. “Seçeneklerimizi gözden geçiriyoruz.”</p>

    <p class="normal">Luke, Kyp’e baktı her ikisinin gözlerinde de aynı endişeli bakış vardı. “Seçeneğimiz yok.” dedi Luke.</p>

    <p class="normal">Kyp başını salladı. “Han’a yardım etmek zorundayız.”</p>

    <p class="normal">“Evet.” dedi Luke, güçlükle yutkundu. “Maw’a gidiyoruz.”</p>

    <p class="normal">İki Jedi için yerçekimi kuyularından oluşan labirentin içinde güvenli bir yol bulmak pek de güç değildi. Birlikte çalışarak ve birbirlerinin sezgilerini güçlendirerek Sun Crusher’ı tıpkı bir rota bilgisayarı gibi uçurmuşlardı. Sun Crusher, maruz kaldığı baskıyla titriyordu. Luke, hislerini dışa doğru yönlendirdikçe zihninde bir gerilim hissetti, sanki dipsiz kara deliklerin içine doğru çekiliyordu.</p>

    <p class="normal">Kyp gözlerini kapamış, dişlerini sıkmış, dudakları endişeyle gerilmişti. “Duvarın içinden geçer gibi.”dedi dişlerinin arasından.</p>

    <p class="normal">Sonsuz sayıdaki süpersıcak renklerin içinden geçerek Cluster’ın ortasındaki sakin bölgeye vardılar.</p>

    <p class="normal">Zihnini toparlayan Luke, Death Star prototipini aradı, onun Wedge’in filosuna saldırmakla meşgul olacağını düşünüyordu. Ama bunun yerine sürmekte olan çok farklı bir uzay savaşı gördü: Yeni Cumhuriyet güçleri Death Star’a karşı değil de hasarlı ve yara izleriyle kaplı mızrak burunlu bir yıldız destroyerine karşı savaşıyorlardı.</p>

    <p class="normal">“Bu Amiral Daala!” dedi Kyp, sesi nefretle doluydu.</p>
  </div>

  <div class="calibre1" id="calibre_pb_68"></div>
</body>
</html>
