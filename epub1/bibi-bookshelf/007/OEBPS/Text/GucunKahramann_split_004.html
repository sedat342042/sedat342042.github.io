<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_3">3</h1>

    <p class="normal">Güç her şeyin içerisinde mevcuttur, en küçük varlıktan en büyük yıldız kümesine kadar tüm kainatı görünmez bir halı gibi dokur. Sinerji, bütünü onu oluşturan parçaların toplamından çok daha büyük hale getirir.</p>

    <p class="normal">Bu ilmeklerden herhangi biri zarar gördüğünde etkisi her yerde hissedilebilir. Etki ve tepki... Büyük şok dalgaları onları duyabilecek herkesi etkiler.</p>

    <p class="normal">Carida’nın yokoluşu Güç’te bir çığlık gibi yayılmış, diğer hassas zihinleri etkiledikçe de gücünü arttırmıştı, büyük bir uğultu haline dönüşerek…</p>

    <p class="normal">Ve uyandı.</p>

    <p class="normal">Luke’un algılama yeteneği bir fırtına gibi geri dönmüş ve onu içine hapsolmuş olduğu hiçlikten çekip çıkarmıştı. Son bağırışı hala kulaklarındaydı ama garip şekilde kendisini uyuşmuş hissediyordu.</p>

    <p class="normal">Hatırladığı son şey Güç’ün yılan şekilli uzantılarının kendisini sarmaladığıydı. Luke’un yoldan çıkmış öğrencisi Kyp Durron ve Exar Kun’un çağırdığı Sith gücünün yılanları azı dişlerini ona geçirmişti. Luke onların birleşik gücüne karşı koyamamıştı. Işın kılıcını kullanmayı denemiş ama başaramamıştı.</p>

    <p class="normal">Luke, Maw Cluster’daki kara deliklerden bile daha derin dipsiz bir çukura düşmüştü. Ne kadar süredir güçsüz olduğunu bilmiyordu. Sadece boşluğu ve soğuğu hatırlıyordu... Bir şey onu çekip kurtarana kadar.</p>

    <p class="normal">Şu anda aniden bir şeyler algılamaya başlamıştı ama bunları anlayabilecek kadar kendine gelmesi biraz zaman alacaktı. Büyük toplantı odasının duvarları, dörtgen şekilli taşlar, hipnotik görüntüde dizilmiş yarı saydam döşemeler, uzun bir yol ve zeminde donmuş dalgalar gibi sıralanmış olan boş sıralar, bir zamanlar Asilerin ilk Death Star’a karşı kazandıkları zaferi kutladıkları yer.</p>

    <p class="normal">Luke’un kulakları uğulduyor ve başı dönüyordu. Aşağıya bakıp da bedenini orada kıpırdamadan yatıyor halde görünceye kadar da neden böyle hissettiğini anlamamıştı.</p>

    <p class="normal">Şaşkınlık ve kuşku Luke’un görüşünü bulandırsa da kendi niteliklerine odaklanmak için kendisini zorladı. Hoth gezegeninde wampa buz canavarı kendisine saldırdığında oluşan yaraların izlerini gördü. Bedeni Jedi cübbesiyle örtülüydü ve ellerini göğsü üzerinde kavuşturmuştu. Plasteel, kristal ve elektronik parçalardan oluşan ışın kılıcı da yanında sessiz uzanıyordu.</p>

    <p class="normal">“Neler oluyor?” dedi Luke yüksek sesle. “Kimse yok mu?”</p>

    <p class="normal">Beyninde, titreşen transmisyonlar gibi bir şeyler duysa da kayda değer seslere dönüşmüyorlardı.</p>

    <p class="normal">Sonunda Luke kendisine baktı ve soyut bir görüntü gördü. Sanki bedeninin yansıması olan bir hayalet ya da hologram görüntüsünü andırıyordu.</p>

    <p class="normal">Soyut kolları uçuşan bir Jedi cübbesiyle kaplıydı ama renkleri soluk ve belirsizdi. Hareket ettiğinde her şey parlak bir mavi ışıkla sanki yeni baştan şekil alıyordu.</p>

    <p class="normal">Hayret ve şaşkınlık içerisindeki Luke bir anda ne olduğunu anladı. Pek çok kez Obi-Wan Kenobi, Yoda ve babası Anakin Skywalker’ın ruhlarına denk gelmişti.</p>

    <p class="normal">O zaman ölmüş müydü? Pek mantıklı gelmiyordu çünkü ölmüş gibi hissetmiyordu ama kıyas yapmak anlamsızdı. Obi Wan, Yoda ve Anakin’in öldükleri zaman bedenlerinin yok olduğunu hatırladı: Obi Wan ve Yoda’dan geriye cübbeleri, Darth Vader’dan geriye de boş zırhı kalmıştı.</p>

    <p class="normal">Öyleyse neden onun bedeni bir kaidenin üzerinde yatıyordu? Acaba tam bir Jedi Üstadı olmadığından mı böyle olmuştu yoksa gerçek anlamda ölü olmadığından mı?</p>

    <p class="normal">Luke üst kata gelmekte olan asansörün sesini duydu. Duymak için kulaklarını değil de diğer yeteneklerini kullandığından ses ona garip geliyordu.</p>

    <p class="normal">Asansörün kapısı açıldı. Artoo-Detoo, yavaşça, neredeyse saygıyla, hareket ederek dışarı çıktı ve parlak taşlardan oluşan yolda ilerlemeye başladı. Droid doğruca kaideye doğru gidiyordu.</p>

    <p class="normal">Luke’un parıldayan görüntüsü, bedeninin hemen önünde duruyordu ve neşeyle droidinin ona doğru gelmesini bekledi.</p>

    <p class="normal">“Artoo, seni gördüğüme çok sevindim!” dedi. Droidin de heyecanla biplemesini bekliyordu. Fakat Artoo’nun onu gördüğüne ya da tespit ettiğine dair en ufak bir belirti yoktu.</p>

    <p class="normal">“Artoo?”</p>

    <p class="normal">Artoo, Luke’un sarmalanmış bedeninin uzandığı kaideye doğru yaklaştı. Droid ne kadar kederli olduğunu belli eden sesler çıkardı – tabi droidler böyle şeyler hissedebiliyorsa. Mekanik arkadaşının kendi cesedine baktığını görmek Luke’u çok üzmüştü; optik reseptörü kırmızıdan maviye dönmüş sonra tekrar eski rengini almıştı.</p>

    <p class="normal">Luke, droidin onun bedenini kontrol ederek bazı veriler topladığını fark etti. Luke’un ruhu serbest olduğuna göre acaba Artoo farklı şeyler tespit edebilecek mi diye merak etmişti; ama droidde bir belirti yoktu.</p>

    <p class="normal">Luke, Artoo’nun parlak fıçı şeklindeki gövdesine dokunabilmek için ilerledi. Hayalet “bacaklarını” nasıl hareket ettireceğini öğrenmek çok zamanını almamıştı. Görüntüsü zeminde akan su gibi kayıyordu. Ama Artoo’nun yanına gelip elini uzattığında eli gövdesinin içinden geçip gitmişti.</p>

    <p class="normal">Ne droidin gövdesini ne de üzerinde yürüdüğü zemini hissedebilmişti. Luke, droidin sensörlerini harekete geçirebileceği umuduyla tüm bedeniyle droidin üzerinden geçip gitti ama faydası olmamıştı.</p>

    <p class="normal">Droid veda edermişçesine üzgün bir bipleme daha çıkardı ve dönüp asansöre doğru gitmeye başladı.</p>

    <p class="normal">Luke bağırdı, “Artoo, bekle!” ama droidin duymasını beklemiyordu zaten.</p>

    <p class="normal">Aklına bir fikir geldi. Hayalet kollarını kullanmak yerine Güç’ü kullanmaya karar verdi. Bespin’deki Tibannopolis Harabeleri’nde Gantoris’le birlikte küçük metal antenlerden gürültü çıkarmak için Güç’ü nasıl kullandıklarını hatırladı.</p>

    <p class="normal">Luke, ortalıkta garip bir şeyler döndüğünü anlamasını sağlamak umuduyla Güç’ü kullanarak droidin gövdesine dokunmaya karar verdi. Tüm yeteneğini kullandı ama tüm başarabildiği droidin metal gövdesinden belli belirsiz bir ses gelmesini sağlamak oldu.</p>

    <p class="normal">Artoo durdu ama Luke Güç’le diğer bir hamle yapabilmek için kendisini toplayana kadar tekrar hareket edip asansöre girdi. Asansörde Artoo optik sensörlerini sahibinin bedenine çevirip son bir kez baktı ve ardından kapı kapandı. Luke, Büyük Tapınak’ın zemin katına inen asansörün sesini duyabiliyordu.</p>

    <p class="normal">Luke, yankılı toplantı salonunda bir başına kalmıştı; uyanmıştı ama saydam ve güçsüzdü. Bu durumu çözmek için başka bir yol bulmalıydı. Tapınağın çatı pencerelerinden ormanın karanlığına baktı ve kendisini nasıl kurtarabileceğini düşünmeye başladı.</p>
  </div>

  <div class="calibre1" id="calibre_pb_8"></div>
</body>
</html>
