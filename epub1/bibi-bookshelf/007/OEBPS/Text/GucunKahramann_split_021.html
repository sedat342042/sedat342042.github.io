<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_20">20</h1>

    <p class="normal">Winter iniş mağarasının dışındaki metal kapının yanına çöktü. Bir elinde tabancası vardı ve beyaz saçları ve parlak kıyafetiyle karanlıkta bile kolayca görüleceğini biliyordu.</p>

    <p class="normal">Dört devasa mekanik saldırı taşıyıcısı zırhlı kapının hurdaya dönmüş olan sol kanadını geçerek içeri girmeye başladı. Araçların saydamçelik kanopileri stormtrooperların başını döndürecek şekilde uğulduyordu.</p>

    <p class="normal">Gözleri etrafı tarayan Winter bir çırpıda gördüklerinin bir sayımını yaptı. Dört spider walkerdan her biri iki asker taşıyordu – sekiz hedef. Nişan aldı ve kendisine en yakındaki beyaz zırhlı askere ateş etti.</p>

    <p class="normal">Winter ard arda üç kez ateş etti. Kaçının askere isabet ettiğini bilmiyordu ama asker parçalanan zırhıyla geriye doğru uçtu. Diğer askerler araçlardan çıkıp ona doğru ateş etmeye başladılar.</p>

    <p class="normal">Bir el daha ateş etme fırsatı bulamayan Winter, olduğu yere mıhlanıp kalmıştı. Son spider walker da açıldı ve bir stormtrooperla birlikte kalın kaşlı, kalın dudaklı, güdük bir adam aşağı indi.</p>

    <p class="normal">Tüm askerler Winter’ın yerini gördüğü için bulunduğu noktaya aralıksız ateş yağdırıyorlardı. Winter açık pist kapısına doğru çekildi.</p>

    <p class="normal">Winter’ın iki seçeneği vardı: Geriye çekilip Anakin’in yanına gidecek ve onu hayatı pahasına koruyacak ya da geri kalan sekiz askeri bebekten uzağa çekecek ve onları ortadan kaldırmak için elinden geleni yapacaktı.</p>

    <p class="normal">Winter nişan almadan ateş açtı. Parlak lazerler mağaranın her tarafından sekiyordu. Güdük adam spider walkerın alçak profilli kokpitinin altına saklandı. “Yakalayın onu!” diye bağırdı.</p>

    <p class="normal">Stormtrooperlardan biri hala MT-AT’nin kokpitindeydi, lazer toplarıyla Winter’a ateş açıp yanındaki duvarı tüten bir enkaza çevirdi.</p>

    <p class="normal">Güdük adam, MT-AT’nin altında saklandığı yerden bağırdı, “Onu öldürmeyin. Çocuğu bulana kadar bayıltıcı kullanın. Sen” – spider walkerdan kendisiyle birlikte çıkan stormtroopera işaret etti. “Benimle gel, biraz keşif yapalım. Geri kalanlar – yakalayın şu kadını.”</p>

    <p class="normal">Bu tam da Winter’ın beklediği şeydi. Saldırı birliğinin kendisini takip edeceğini bildiğinden koridordan aşağı koştu. Aşağı doğru giden tünelde gittikçe hızlanmış, alçak kapı eşiklerinden eğilerek geçmiş ve tesisin derinliklerine doğru inerken geçtiği kapıların tümünü kilitlemişti.</p>

    <p class="normal">Takip eden stormtrooperlar tüm kapıları termal detonatörle uçurarak yollarına devam ettiler. Winter onları bebek Anakin’den uzaklaştırabilmek için labirenti andıran yollarda elinden geldiğince uzaklaştı. Stormtrooperlar şaşırmıştı, nerede olduklarına dair bir fikirleri yoktu.</p>

    <p class="normal">Askerler her fırsatta ona ateş açtılar ama Winter hepsinden bir şekilde kurtulmayı başardı. Askerleri yer altı jeneratörü ve ana bilgisayarın olduğu yere kadar çekmeyi başarınca da derin bir nefes aldı.</p>

    <p class="normal">Oda her yeri kaplayan ekipmanlar, soğutucu tüpler, metal borular ve çalışmaya devam eden yaşam destek sistemleriyle doluydu. Ana bilgisayar bir şelaleyi andırır sırayla yanıp sönen yeşil ışıklarla kaplıydı. Pompalama istasyonları ve jenaratörlerle birlikte burada yer alan bilgisayar nedeniyle, metal ve plastik ekipmanlarla saydam çelik teşhis ekranları ve veri giriş çıkışı terminalleri bir arada sürreal bir tabloyu gözler önüne seriyordu – o kadar çeşitliydi gerçek işlevlerini anlayabilmek güçtü.</p>

    <p class="normal">Winter, bu ekipmanların ana amacının odanın gerçek işlevini gizlemek olduğunu biliyordu. Bu karmaşayı gören askerler bir tuzak olabileceği endişesiyle durdu. Winter nişan aldı ve askerlere yedi el ateş etti. Stormtrooperlar derhal mevzilendi ve Winter ateşi kesince onun ardından odaya daldılar.</p>

    <p class="normal">Winter saklanmaya çalışmadı. Ana bilgisayarın aydınlık sütununa doğru koştu, ardından da odanın diğer tarafındaki yarı karanlık devreler, tüpler ve yanıp sönen ışıklarla dolu bölüme geçti. Stormtrooperlar ateş ederek peşi sıra geldiler.</p>

    <p class="normal">Winter sırf onları çekmek ve odada kalmalarını sağlamak için birkaç el daha ateş etti. Ateşlediği lazerlerden biri duvardan sekti ve askerlerden birinin sağ kolundaki beyaz zırhı eritti.</p>

    <p class="normal">Winter odanın en sağında köşeye sıkışmıştı, askerlerden beşi ona doğru ilerlerken kolundan yaralanan asker geride kaldı.</p>

    <p class="normal">Askerler yarı yola gelmişti ki birden duvarlar titreyerek açılmaya başladı.</p>

    <p class="normal">Borular, devreler, hantal kontrol masaları, küre şeklindeki veri panelleri hareket ederek bir araya gelmiş ve tek bir parçaya dönüşmüştü. Winter parçaların birbirine kenetlendiğinin işareti olan sesleri duyabiliyordu.</p>

    <p class="normal">Makinelerle kaplı odalar etraftaki gereksiz görünen eşyaların bir araya gelmesiyle oluşan suikast droidlerine dönüştüler. Droidler silahlarını çekip stormtrooperları yok etmek için harekete geçtiler.</p>

    <p class="normal">Winter’ın emir vermesi gerekmiyordu. Suikast droidleri ne yapmaları gerektiğini biliyorlardı. Ona ve çocuğa zarar vermeyecek şekilde programlanmışlardı ve kime saldıracaklarını gayet iyi biliyorlardı.</p>

    <p class="normal">Suikast droidleri beş askere her yönden ateş açtılar. Çapraz ateş arasında kalan İmparatorluk askerleri birkaç saniye içerisinde tüten et ve metal yığınları haline geldiler. Askerlerden hiçbiri ateş etmeye dahi fırsat bulamamıştı.</p>

    <p class="normal">Askerlerden sonuncusunun da son nefesini vermesinin ardından oda sessizliğe gömüldü.</p>

    <p class="normal">Rahat bir nefes alan Winter cesetlerin yanına geldi ve İmparatorluk askerlerinin ifadesiz kara vizörlerine baktı. “Düşmanınızı asla hafife almayın.” dedi.</p>

    <p class="normal">Stormtrooper, kaya duvarlarla çevrili koridordan ilerlerken Büyükelçi Furgan da çömelerek peşi sıra geliyordu.</p>

    <p class="normal">Furgan’ın savaş eğitimi ya da deneyimi yoktu ama elinden geldiğince diğer askerin hareketlerini taklit etmeye çalışıyordu. Tüfeğini elinde tutmuş arada bir bakıp çalışır halde olup olmadığını kontrol ediyordu.</p>

    <p class="normal">Tüneller loş ve gölgeliydi, tavana yerleştirilmiş ışık tüpleriyle aydınlatılıyorlardı. Stormtrooper sırtını duvara yasladı ve silahının ucunu, ateş edilip edilmeyeceğini görmek için kenardan dışarı uzattı, ardından da diğer bir duvar kenarına doğru koştu.</p>

    <p class="normal">Sayısız kapıdan geçerek ilerlediler, amaçları savunmasız çocuğu bulup derhal MT-AT’ye dönmekti. Furgan ve stormtrooper yiyecekle dolu kileri ve boş masasıyla yemek odasını bulmuştu ama çocuktan eser yoktu.</p>

    <p class="normal">Furgan altlarından gelen silah ve patlama seslerini duyabiliyordu. Silah seslerine doğru yöneldi. “Onlara ateş etmemelerini söylemiştim. Beni neden dinlemiyorlar?” Stormtroopera döndü. “Çocuğu kendi başımıza bulmak zorundayız.”</p>

    <p class="normal">“Evet, Efendim.” dedi stormtrooper sakin şekilde.</p>

    <p class="normal">Diğer metal kapı kapalı ve kilitliydi. Stormtrooper beyaz eldiveniyle kapıya vurmuş ama karşıdan ses gelmemişti. Kemerinden küçük bir alet çantası çıkardı, yüksek güçlü bir kesme lazeri aldı ve kapının kontrol panelini kesti. Kalın eldivenlerine rağmen ellerini ustaca kullanarak kabloların yerlerini değiştirdi.</p>

    <p class="normal">Kapı açıldı ve karşılarında bir anda oyuncaklarla dolu, pastel renklerle bezenmiş bir oda buldular... Odanın kenarında bir dadı droidi dört koluyla bir çocuğu kucaklamış şekilde duruyordu.</p>

    <p class="normal">“Nihayet bulduk.” dedi Furgan. Tuzak olup olmadığını kontrol ederek içeri girdiler. Asker hemen yanından geçip elindeki silahla mevzi aldı. TDL droidinden başka bir savunma görünmüyordu.</p>

    <p class="normal">“Lütfen gidin.” dedi droid anaç bir sesle. “Bebeği korkutuyorsunuz.”</p>

    <p class="normal">Furgan kahkahayı bastı. “Bıraktıkları tek savunma bir dadı droidi miymiş?” diye söylendi. “Tam teçhizatlı bir saldırı birliğini bir bebeği dadısından almak için mi gönderdik?”</p>

    <p class="normal">TDL droidi yerde oturan bebeğin tam önünde duruyordu. Droid alttaki iki koluyla zırhlı bir levhayı bebeğin önüne tutarak onu lazer ateşinden korumak istemişti.</p>

    <p class="normal">“Bu çocuğu alamazsınız.” dedi droid. “Sizi ikaz etmeliyim, bu çocuğu her ne pahasına olursa olsun korumaya programlandım.”</p>

    <p class="normal">“Ne kadar dokunaklı. Ben de her ne pahasına olursa olsun bebeği alacağım.” dedi Furgan ve yüzünde sırıtmayla askere işaret etti. “Bebeği al.”</p>

    <p class="normal">Stormtrooper bir adım attı. Droid dört elini de ileride tutup durmasını işaret etti. “Üzgünüm ama buna izin veremem.” dedi dadı droidi sakin bir sesle. “Gözlerini kapat, Anakin.”</p>

    <p class="normal">“Ne bekliyorsun?” diye çıkıştı Furgan askere. “Alt tarafı bir dadı droidi.”</p>

    <p class="normal">Birden vınlamalarla ve tıkırtılar eşliğinde droidin dört kolu da açıldı ve bileklerindeki gizli silahlar ortaya çıktı. “Ben gelişmiş bir dadı droidiyim,” dedi vurgulayarak, “ve siz bu çocuğa zarar veremeyeceksiniz.” Kollarından çıkan dört namludan aynı anda ateş kusmaya başladı.</p>

    <p class="normal">Asker daha silahını bile doğrultmaya fırsat bulamadan delik deşik oldu. Arkasındaki duvara uçarken vücudundaki tüten yaralardan beyaz zırh parçaları fırlamıştı.</p>

    <p class="normal">Furgan korku ve şaşkınlıktan çığlığı bastı. Silahını doğrultup nişan almadan tetiği çekti. Bütün oda bir anda duvarlardan seken lazer ışınlarına boğuldu.</p>

    <p class="normal">Furgan ateş etmeye devam ederek yere çöktü. Dadı droidi şimdi ona yönelmişti ama Furgan yetenekten ziyade şansa droidi baş ve gövdesinden vurmayı başardı. Kıvılcımlar ve metal parçaları her yanı kapladı.</p>

    <p class="normal">Zırhlı levhanın altında bebek ağlamaya başlamıştı. Furgan yüzünde pis bir sırıtışla ölü askerin ve dadı droidinden geri kalan hurdanın üzerinden geçerek bebeğin yanına geldi. Çocuğu kolundan tutmak için uzandı ve onu pijamasından tutup yukarı kaldırdı. Furgan’ın bir bebeği, özellikle böyle sürekli debelenen bir bebeği, nasıl tutacağına dair bir fikri yoktu.</p>

    <p class="normal">“Gel bakalım ufaklık.” dedi. “Tüm galaksiyi ilgilendiren yeni bir hayata başlayacaksın.”</p>
  </div>

  <div class="calibre1" id="calibre_pb_42"></div>
</body>
</html>
