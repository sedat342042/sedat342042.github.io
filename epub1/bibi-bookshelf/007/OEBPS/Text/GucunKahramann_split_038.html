<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_37">37</h1>

    <p class="normal">Maw Installation’daki operasyon odasında teknisyenlerden biri yumruğunu kontrol masasına indirdi. “Kalkanlar zayıflıyor, General Antilles.” dedi.</p>

    <p class="normal">Bir mühendis dıştaki koridordan koşarak geldi. Ter içerisindeydi ve gözleri panikten fal taşı gibi açılmıştı. “Açılan ateş yüzünden reaktör asteroidine yerleştirdiğimiz geçici soğutma sistemi devre dışı kaldı! Böyle bir baskıyı kaldırması zaten mümkün değildi. Reaktör havaya uçacak – bu sefer geri dönüş yok.”</p>

    <p class="normal">Wedge dişlerini sıkarak Qwi’ye baktı. Elini sıktı. “Anlaşılan sonunda Daala’yı zahmetten kurtaracağız.” dedi. “Tahliyeye hazırlanın.”</p>

    <p class="normal">Hemen yanında Luke kendi etrafında döndü. “Hey! Kyp nerede?” genç adam gitmişti.</p>

    <p class="normal">“Bilmiyorum,” dedi Wedge, “ama onu arayacak zamanımız yok.”</p>

    <p class="normal">Kalbi deli gibi çarpan Kyp Durron, Jedi rahatlama tekniklerini kullanarak kendini sakinleştirdi. Ne korkunun ne de yorgunluğun onu engellemesine izin veremezdi.</p>

    <p class="normal">Dışarıdan gelen isabetler ve sürekli çalan alarmlar yüzünden Installation’da yer yerinden oynuyordu. Yeni Cumhuriyet askerleri koridorlarda aceleyle teçhizatlarını taşıyıcılara götürmekle meşguldüler.</p>

    <p class="normal">Kimse durup da Kyp’e bakmamıştı; eğer birisi soru sormaya kalkacak olsa basit bir Jedi hilesi kullanıp dikkatini dağıtacak, düşüncelerini karıştıracak ve onu hiç görmemiş olduklarına onları inandıracaktı.</p>

    <p class="normal">Kyp gidişini Üstat Skywalker’in fark etmemiş olmasından memnundu. Death Star prototipinin birden peydahlanması ve Gorgon’un sonu gelmeyen saldırısı nedeniyle Kyp ne yapmak zorunda olduğunu anlamıştı.</p>

    <p class="normal">Kendi güçlerini kullanarak - aydınlık taraf güçlerini, öyle umuyordu - koridordan kimse tarafından fark edilmeden geçti. Zihnini boşaltıp duygularına güç verdi; Üstat Skywalker onu bulmaya çalışmadığı müddetçe Kyp görünmeden yoluna devam edebilirdi.</p>

    <p class="normal">Koşarken dışarıda da savaşın nabzı yükseliyordu ve Installation’ın fazla ömrünün kalmadığının da farkındaydı. Death Star’ın tek atışı onu ortadan kaldırmak için yeterliydi. Şu an için öncelikli tehdit buydu.</p>

    <p class="normal">Kayalık tüneller boyunca Sun Crusher’ı bıraktığı tamir ve bakım bölümüne doğru koştu, Han’la birlikte Kessel’deki baharat madenlerinden kaçışı aklına gelmişti. Han’ı düşününce yüreği burkuldu.</p>

    <p class="normal">Death Star Maw’ın ortasında birden bire belirmişti ama Kyp, Millenium Falcon’u görememişti. Yoksa Han sabotaj yapmaya çalışırken öldürülmüş müydü?</p>

    <p class="normal">Kyp’in en zayıf tarafı aceleciliğiydi, hemen karar verir ve sonuçlarını düşünmeden bu kararları uygulamaya kalkardı. Fakat bu sefer gücü bu özelliğinden geliyordu. Yeni Cumhuriyet’in düşmanlarına aman vermeyecekti ve bunun sonuçlarını uzun uzadıya düşünecek zamanı da yoktu.</p>

    <p class="normal">Kyp ödemesi gereken kefaretin büyüklüğünü biliyordu. Exar Kun’un karanlık öğretilerine kulak vermişti. Hocası ve Jedi Üstadı olan kişiye saldırmıştı. Qwi Xux’un hafızasını silmişti. Sun Crusher’ı çalarak güneş sistemlerini yok etmişti... Kardeşi Zeth’in ölümüne neden olmuştu.</p>

    <p class="normal">Ama bu sefer dostlarını korumak için elinden geleni yapacaktı – sadece kendi vicdanını rahatlatmak için yapmayacaktı bunu. Onlar yaşamalı ve galaksinin özgürlüğü için mücadeleye devam etmeliydiler.</p>

    <p class="normal">Kyp, Sun Crusher’ın yağlı metal gövdesine baktı. Quantum zırh ışığı farklı yönlere yansıtıyor, değiştiriyor ve süpersilahın düşük ışıkta bile parlamasına neden oluyordu.</p>

    <p class="normal">Titreyen ellerle merdiveni tutup tırmandı. Installation’dan kaçışları sırasında Han Solo ve Chewbacca da aynı merdivenlerden tırmanmıştı. Kyp’in kardeşi ise Carida’nın güneşi patlamadan önce tırmanmaya çalışmış ama başaramamıştı.</p>

    <p class="normal">Kyp pilot kabinini kapattı, sanki o anda galaksinin geri kalanıyla tüm ilişkisi kesildi. Tekrar dışarı çıkabilecek mi? Tekrar Coruscant’ı görebilecek mi? Ya da tekrar Han Solo ya da Üstat Skywalker’la konuşabilecek mi? Bunların hiçbirisini bilmiyordu.</p>

    <p class="normal">Pilot koltuğuna yerleşti ve Jedi tekniklerini kullanarak tüm bu düşüncelerden sıyrıldı. Sadece bir iki saat önce o ve Luke Skywalker iki dost olarak bu araçta hayatlarını ve umutlarını konuşuyorlardı. Şu anda ise Kyp, Sun Crusher’ın kontrollerinden ötesini düşünemiyordu.</p>

    <p class="normal">Çiviye benzeyen aracı havalandırdı ve fırlatma koridorundan geçerek dışarıda sürmekte olan savaşın ortasına daldı.</p>

    <p class="normal">Death Star’ın devasa iskeletine doğru devam etti. Kyp, Sun Crusher’ın ultra güçlü zırhının gerçek kudretini Han Solo son sürat Hydra’nın kaptan köşkünden geçip gittiği zaman görmüştü – ama quantum zırhı bile Death Star’ın süperlazerine karşı koyamazdı.</p>

    <p class="normal">Kyp’in bir süpernovayı tetikleyecek iki tane rezonans torpidosu kalmıştı. Aynı şeyin prototipin iskelet yapısında da olacağından emin değildi ama bir tam isabet yine de zincirleme bir reaksiyona yol açabilirdi.</p>

    <p class="normal">Hızını arttırdı, Maw’ın kara deliklerinin çevresindeki çok renkli gazlardan oluşan tablonun üzerindeki minik bir leke gibiydi.</p>

    <p class="normal">Birdenbire Death Star’ın tam ortasında turuncu ve beyaz renkli küçük bir patlama gerçekleşti. Az sonra da zıt yönde uçan Millenium Falcon, tam gaz süperyapının içinden ortaya çıktı.</p>

    <p class="normal">Kyp’in içini inanılmaz bir zafer ve sevinç duygusu kaplamıştı, Han Solo hayattaydı! Şimdi Kyp yaralı Death Star’ı düşünmeden vurabilirdi. Ardından da sıra Daala’ya gelecekti.</p>

    <p class="normal">Hedefleme ve silah sistemlerine güç verdi. Jedi güçleri sayesinde hemen altındaki torpido jeneratöründe artan gücü hissedebiliyordu – yıldızları yok etmeye yetecek güçte enerji.</p>

    <p class="normal">Son kez bunları kullanmak zorundaydı.</p>

    <p class="normal">Güç çekirdeğindeki patlama Death Star’ın bir uçtan öbür uca titremesine neden oldu. Bombaları etkisiz hale getirmeye çalışan spacetrooper patlamayla birlikte parçalanıp gitmişti.</p>

    <p class="normal">Patlayıcı, silindir çekirdekte bir delik açmış ve yırtılan zırhtan dışarıya radyoaktif ateş yükselmeye başlamıştı.</p>

    <p class="normal">Tol Sivron’un baş kuyrukları öfkeden dimdik olmuştu. “Bu iki spacetroopera sabotajcıları durdurmasını emretmiştim!” Devaronlu bölüm liderine döndü. “Yemm, hizmet numaralarını kaydet ve dosyalarına özel bir disiplin notu düş.”</p>

    <p class="normal">Pençelerini sandalyenin koluna vurarak düşündü ve sonunda diyeceğini hatırladı, “Derhal hasar raporu verin.”</p>

    <p class="normal">Doxin hemen statü konsoluna koştu ve görüntü aldı. “Şemadan hatırladığım kadarıyla, Müdür Bey, güç çekirdeğinde önemsiz bir hasar var. Radyasyon seviyesi çok yükselmeden onarabiliriz. Patlayıcılardan sadece birinin patlaması büyük şans. Yoksa şansımız olmazdı.”</p>

    <p class="normal">Ayakta duran stormtrooper komutan miğfer telsizinden emirler yağdırıyordu. “Hasarı onarması için tam teçhizatlı bir ekibi çoktan gönderdim. Kişisel güvenliklerinin ikinci planda olduğunu söyledim.”</p>

    <p class="normal">“Güzel, güzel.” dedi Tol Sivron ilgisizce. “Ne zaman ateş açabiliriz?”</p>

    <p class="normal">Stormtrooper panelleri inceledi. Kafasındaki beyaz miğfer nedeniyle yüz ifadesini görmek imkansızdı. “Spacetrooperlar özel kıyafetlerini giyip yola çıktılar. Şu an iskeleden iniyorlar.” İfadesiz kara gözlerini Tol Sivron’a döndü. “Eğer tamir planladığımız gibi giderse yirmi dakika sonra ateş edebilirsiniz.”</p>

    <p class="normal">“Güzel, söyle onlara ellerini çabuk tutsunlar.” dedi Sivron. “Eğer Daala Maw Installation’ı benden önce yok ederse bu hiç hoşuma gitmez.”</p>

    <p class="normal">“Emredersiniz, Müdür Bey.”</p>

    <p class="normal">Tol Sivron nefretle Millenium Falcon’un uzaklaşıp savaşan diğer gemilere doğru gidişini izledi. Çevresindeki Yeni Cumhuriyet savaş gemilerine ve yıllarını geçirdiği planetoidler topluluğuna baktı. Sonra da Daala’nın yıldız destroyerine. Kendisini en çok ihtiyaç duyduğu anda terk etmiş olan nefret ettiği Daala’ya.</p>

    <p class="normal">Komuta koltuğuna tutunup kendi kendine mırıldandı. “Hedef çok fazla,” dedi, “ama zaman çok az.”</p>
  </div>

  <div class="calibre1" id="calibre_pb_76"></div>
</body>
</html>
