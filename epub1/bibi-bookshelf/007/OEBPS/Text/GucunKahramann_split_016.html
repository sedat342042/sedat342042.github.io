<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_15">15</h1>

    <p class="normal">Streen soğuk zemin üzerinde Üstat Skywalker’ın hemen önünde bağdaş kurarak oturdu. Ellerini dizlerinin üzerine koydu, Bespin’de gaz inspektörü olduğu günlerden kalma bol cepli tulumu üzerinde olduğundan rahattı. Alt katmanlardaki zehir gibi kükürt kokan gazları daha fazla solumaya tahammülü kalmamıştı.</p>

    <p class="normal">Şimdi Streen’in çok daha önemli bir görevi vardı – Üstat Skywalker’ı korumak.</p>

    <p class="normal">Dışarıdan gelen düşük açılı ışık büyük toplantı salonundaki gölgelerin uzamasına neden olmuştu. Her biri bir öğrenci tarafından yerleştirilmiş on iki mum Luke’un bedeni etrafında titreyerek yanıyor durgun havaya soluk ama koruyucu bir aydınlık katıyordu. Her yeri karanlık sararken küçük parlak noktalar ışıldamaya devam ediyordu.</p>

    <p class="normal">Streen kendi kendine mırıldandı. Hayır, Karanlık Adamın sözlerini dinlemeyecekti. Hayır, Exar Kun’un amaçlarına hizmet etmeyecekti. Hayır, Üstat Skywalker’a zarar verecek hiçbir şey yapmayacaktı. Hayır!</p>

    <p class="normal">Kucağında nasırlı elleriyle Luke’un ışın kılıcını tutuyordu.</p>

    <p class="normal">Bu kez savaşabilecekti. Bu kez Karanlık Adam kazanamayacaktı. Jedi öğrencilerden bazıları Streen’in Üstat Skywalker’ın yakınlarında olmasından, hele bir de ışın kılıcıyla, duydukları rahatsızlığı dile getirmişlerdi. Streen hatalarını telafi edebilme fırsatı için yalvarmış, Kiana Ti de ona destek olmuştu.</p>

    <p class="normal">Diğerleri ona göz kulak olacaktı. Üstat Skywalker tehlikede olabilirdi ama bu riski göze almak zorundalardı. Streen zihninin uykuya dalmasına izin verdi ve mırıldanan başı öne düştü. Fısıltılar zihnine bir esinti gibi geliyor kibar kelimelere ve hoş cümlelere ve... soğuk vaatlere dönüşüyordu.</p>

    <p class="normal">Kelimeler ona uyanmasını söylüyordu ama Streen direndi çünkü bunun arkadaşlarının mı yoksa kötülüğün isteği mi olduğunu bilmiyordu. Streen yeterince beklediğine karar verdikten sonra kendisine uyanması için izin verdi.</p>

    <p class="normal">O gözlerini kırparken sözler de susmuştu. Diğer bir ses, bu sefer ki dışarıdan, sessizliği bozdu. “Uyan öğrencim. Rüzgarlar esiyor.”</p>

    <p class="normal">Streen taht odasının ortasındaki Exar Kun’un kara şekline baktı. Mumların titreyen ışıkları ve batan günün loş parlaklığı arasında, Streen akik silüet üzerindeki keskin hatları, daha önce gördüğü Karanlık Adam gölgesinden çok daha detaylı bir şekilde görebiliyordu.</p>

    <p class="normal">Exar Kun belirgin yüzünü ona döndü, volkan taşından yapılmış gibi kapkaraydı; çıkık elmacık kemikleri, kibirli gözler, ince ve öfkeli bir ağız. Karbona benzeyen uzun siyah saçları omzundan aşağı sarkıyordu ve ucunda kalın bir atkuyruğu vardı. Bedenini takviyeli zırh kaplıyordu ve alnındaki kara güneş dövmesi alev alevdi.</p>

    <p class="normal">Streen yavaşça ayağa kalktı. Sakin ve güçlü hissediyordu, Karanlık Adam’ın onun zayıf noktasını bulup kendi çıkarları için kullanmasına izin verdiğinden dolayı öfkeliydi. “İsteklerini yapmayacağım, Karanlık Adam.” dedi.</p>

    <p class="normal">Exar Kun güldü. “Peki, nasıl karşı koymayı düşünüyorsun? Seni çoktan ele geçirdim.”</p>

    <p class="normal">“Eğer buna inandıysan,” dedi Streen ve derin bir nefes alarak sesini yükseltti, “ilk hatanı yaptın demektir.” Luke’un kılıcını çekti ve açtı.</p>

    <p class="normal">Exar Kun’un gölgesinin geri adım atması Streen’i şaşırtmış ve memnun etmişti.</p>

    <p class="normal">“Güzel,” dedi Kun sahte bir cesaret gösterisiyle, “şimdi o silahla Skywalker’ı ikiye böl. Şu işi bitirelim.”</p>

    <p class="normal">Streen yeşil ışın kılıcını önünde tutarak Exar Kun’a doğru bir adım attı. “Bu kılıç senin için Karanlık Adam.”</p>

    <p class="normal">“Bu silahın beni etkileyeceğini düşünüyorsan,” dedi Kun, “belki de önce arkadaşın Gantoris’e sorman yerinde olur – bana meydan okuduğunda onun başına neler geldiğini unuttun mu?”</p>

    <p class="normal">Streen’in zihninde bir anda bir görüntü belirdi: Gantoris’in cesedi içeriden dışarıya doğru yanmış, bedeni karanlık tarafın karşı konulmaz aleviyle küle dönmüştü. Kun, Streen’i umutsuzluğa sevk etmek için bunu hatırlatmış olmalıydı; Gantoris onun arkadaşıydı; o ve Gantoris, Üstat Skywalker’ın Jedi araştırmasında bulduğu ilk iki adaydı.</p>

    <p class="normal">Fakat bu anı Streen’i zayıflatacağına daha da güçlendirmişti. İleri atılıp gölge adama baktı. “Burada yerin yok, Exar Kun.” dedi. Kadim Sith Lordu’nun geri çekilmesi onu daha da şaşırtmıştı.</p>

    <p class="normal">“Eğer sen güçlük çıkarırsan kendime başka kuklalar da bulabilirim, Streen. Bir kez daha seni ele geçirirsem bu sefer sana acımayacağım. Sith kardeşlerim, bu tapınak ağı içerisinde mevcut olan gücü kullanacaklar. Bana karşı gelirsen hayal bile edemeyeceğin yeni acı çektirme yolları bulabilirim – ve sen tüm bunları yaşamak zorunda kalırsın.”</p>

    <p class="normal">Kun’un gölgesi biraz daha geriledi... Ve uzun boylu birisi sol taş merdivenden çıkarak salona girdi; parlak sürüngen derisinden zırhı, mum ışığında parlayan kasları ve esnek olduğu kadar da ölümcül görünen hatlarıyla Kirana Ti.</p>

    <p class="normal">“Kaçıyor musun, Exar Kun?” dedi Kirana Ti. “Bu kadar çabuk mu korktun?”</p>

    <p class="normal">Streen elinde kılıç hala konumunu koruyordu.</p>

    <p class="normal">“Gözü kara bir öğrenci daha.” dedi Kun ve yüzünü Kirana’ya döndü. “Ben de size gelecektim. Dathomir cadılarından Sith Kardeşliği’ne layık adaylar çıkar.”</p>

    <p class="normal">“Onlara sorma şansın hiçbir zaman olmayacak, Exar Kun. Burada kısıldın kaldın. Bu odadan ayrılamazsın.” Kirana iyice yıldırmak için ona doğru ilerledi. Kun’un gölgesi rahatsız olsa da yerini korudu. “Beni tehdit edemezsin.” Kun onlara doğru ilerledi.</p>

    <p class="normal">Streen bu hareketle büyük korkuya kapılmıştı ama Kirana Ti hemen savaşçı duruşuna geçti. Elini beline atıp oradaki aletlerden birini çıkardı.</p>

    <p class="normal">Diğer bir uğultu duyuldu ve artık onun da elinde bir ışın kılıcı vardı. Mor ve beyaz renkli kılıç öfkeli bir böcek gibi vızıldıyordu. Kılıcını her iki tarafa da savurdu.</p>

    <p class="normal">“O silahı nereden buldun?” diye sordu Kun.</p>

    <p class="normal">“Bu Gantoris’indi.” dedi Kirana. “O seninle savaşmaya çalıştı ve başarısız oldu.” Kılıçla bir hamle yaptı ve Kun, Streen’e doğru geri çekildi. “Ama ben başaracağım.”</p>

    <p class="normal">Kirana Ti, Luke’un bedeninin yattığı ve Streen’in elinde kılıç, savunmada beklediği kaideye doğru ilerledi. Kun ikisi arasında kalmıştı. Sağdaki merdivenlerden bir öğrenci daha geldi – asık yüzlü ve dayanıklı Kam Solusar. “Ve eğer o başarısız olursa,” dedi, “kılıcı ben alır ve seninle savaşmaya devam ederim.” Hemen koşup diğerlerinin yanına geldi.</p>

    <p class="normal">Bu seferde karşıdaki merdivenden Tionne geldi ve o da Exar Kun’a meydan okudu. “Ben de seninle savaşırım.”</p>

    <p class="normal">Cilghal da kollarında tuttuğu ikizlerle çıkageldi. “Biz de seninle savaşırız. Hepimiz seninle savaşacağız, Exar Kun.”</p>

    <p class="normal">Diğer Jedi öğrenciler de salona gelip Kara Sith Lordu’nu çembere alan bir grup oluşturdular. Kun, ani bir hareketle kolunu kaldırdı. Bir anda beliren rüzgar, Üstat Skywalker’ın etrafını çevreleyen tüm mumları söndürdü ve oda karanlığa gömüldü.</p>

    <p class="normal">“Bizler karanlıktan korkmuyoruz.” dedi Tionne kararlı bir sesle. “Kendi ışığımızı yaratabiliriz.”</p>

    <p class="normal">Gözleri karanlığa alışmaya başlayan Streen on iki Jedi adayının da gittikçe parlaklığı artan mavi bir ışıkla çevrelendiğini gördü.</p>

    <p class="normal">“Birlikte olsanız da benimle savaşamayacak kadar zayıfsınız!” dedi gölge adam.</p>

    <p class="normal">Streen bir anda nefesinin kesildiğini hissetti. Kara silüet dönüp kendisine direnenlere baktı. Jedi öğrencilerin tamamı boğazlarını tutmuş nefes alabilmek için çırpınıyordu.</p>

    <p class="normal">Kun’un gölgesi büyüdü, karardı ve daha güçlü hale geldi. Gelip Streen’in tepesine dikildi. “Streen, kılıcını al ve bu zavallıların işini bitir. Ben de yaşamana izin vereyim.”</p>

    <p class="normal">Streen, oksijensiz kaldığından kulaklarında kanın sesini duymaya başlamıştı. Bu ses ona rüzgarları ve fırtınaları hatırlatıyordu. Rüzgar. Hava. Jedi güçleriyle rüzgarı kavradı ve havayı hareket ettirip Kun’un görünmez engelini aşarak ciğerlerine gelmesini sağladı.</p>

    <p class="normal">Soğuk ve hafif oksijeni içine çeken Streen kendine gelmişti. Gücünü kullanarak aynısını tüm Jedi öğrenciler için yaptı, ciğerlerine hava göndererek hepsinin nefes almasını sağladı.</p>

    <p class="normal">“Bizler senden daha güçlüyüz.” dedi Dorsk 81 meydan okuma ve hayret karışımı bir ses tonuyla.</p>

    <p class="normal">“Benden nasıl da nefret ediyorsunuz.” dedi Exar Kun. Sesinin tonundan umutsuzluğu anlaşılabiliyordu. “Öfkenizi hissedebiliyorum.”</p>

    <p class="normal">Cilghal geliştirmek için yıllarını harcadığı ikna edici ses tonunu kullandı. “Öfke yok.” dedi. “Senden nefret etmiyoruz, Exar Kun. Sen bizim için bir ders konususun. Sen bize gerçek bir Jedi olabilmek için neler yapılması gerektiği yönünde çok şey öğrettin. Seni gözleyerek karanlık tarafın kendisinin gücünün çok zayıf olduğunu gördük. Bizim sahip olmadığımız hiçbir güce sen de sahip değilsin. Sen sadece bizim zayıflıklarımızı bize karşı kullandın.”</p>

    <p class="normal">“Seni yeterince gördük,” dedi Kam Solusar grubun sonundan sert bir ifadeyle, “kaybolup gitmenin zamanı geldi.”</p>

    <p class="normal">Jedi adaylar birbirine daha da yaklaşıp gölgeyi iyice kıskaca aldılar. Streen ışın kılıcını kaldırmıştı, karşısında Kirana Ti de kendisininkini hamle yapacak şekilde kaldırmıştı. Yeni Jedi Şövalyeleri’nin etrafındaki parlaklık iyice artmış ışıldayan bir sis gibi tüm gurubu çevrelemişti. İçlerindeki Güç’ün sayesinde tamamı ışıktan bir halkayla çevrelenmişlerdi.</p>

    <p class="normal">“Hepinizin kusurlarını biliyorum.” dedi Kun tiz bir sesle. “Hepinizin zayflıkları var. Sen-” Gölge, Dorsk 81’e doğru atıldı. Klon Jedi adayı sarsılsa da diğerlerinin desteğiyle direndi.</p>

    <p class="normal">“Sen: Dorsk 81, bir hatasın!” diye homurdandı. “Genetik yapının sekiz örneği kusursuzdu, birbirinin aynıydı ama sen dengesizsin. Dışlanmışsın. Bir kusursun.”</p>

    <p class="normal">Fakat yeşil derili adam buna fırsat vermedi. “Farklılıklarımız bizi güçlü kılar,”dedi, “bunu öğrendim.”</p>

    <p class="normal">“Ve sen,” – Exar Kun, Tionne’ye döndü - “Jedi güçlerin yok. Gülünçsün. Başkaları büyük işler başarırken sen ancak onlarla ilgili şarkılar söylersin.”</p>

    <p class="normal">Tionne güldü. İnci gibi gözleri ışıl ışıl parlıyordu. “Bir gün şarkılar Exar Kun’a karşı kazandığımız zaferi anlatacak – ve o şarkıları ben söyleyeceğim.”</p>

    <p class="normal">Öğrenciler arasındaki sinerji arttıkça ışık da artarak zayıflıklarını örtüp güçlerini daha da arttırdı.</p>

    <p class="normal">Streen, Jedi adaylarına ne zaman yeni bir görüntünün katıldığından tam emin değildi. Fiziki bedeni olmayan yeni bir yapı görüyordu; kısa, kambur ve soluk ellerini önünde kavuşturmuş birisi. Şekilsiz, huni gibi dokungaçlarla ve küçük gözlerle kaplı bir yüz. Streen kendisiyle Holokron’dan konuşan Jedi Üstadı Vodo-Siosk Baas’ı tanımıştı.</p>

    <p class="normal">Kun’un görüntüsü de Jedi Ustası’nı görmüş hayretten neredeyse taş kesilmişti.</p>

    <p class="normal">“Jedi’lar birlikte zayıflıklarının üstesinden gelebilirler.” dedi Üstat Vodo şırıltılı bir sesle. “Exar Kun, öğrencim – nihayet yenildin.”</p>

    <p class="normal">“Hayır!” diye çığlık attı gölge ve etrafını çevreleyen ışıktan kaçabileceği bir yer aradı.</p>

    <p class="normal">“Evet.” diyen daha güçlü bir ses duyuldu. Üstat Vodo’nun karşısında soluk Jedi cübbeli bir görüntü belirdi. Üstat Skywalker.</p>

    <p class="normal">“Bir gölgeyi yok etmenin yolu,” dedi Cilghal sakin ve kararlı bir sesle, “ışığı açmaktır.”</p>

    <p class="normal">Kirana Ti, Gantoris’in yapmış olduğu ışın kılıcıyla ileri atıldı. Streen de Luke’un kılıcıyla ona katıldı. Her ikisi de birbirinin gözlerine bakıp işaretleşti ve aynı anda kılıçlarını savurdular.</p>

    <p class="normal">Kılıçları Exar Kun’un tam bedeninin ortasında çakıştı – çakışan iki saf ışığın ürünü yıldırım gibiydi. Meydana gelen patlama bir yıldızın patlaması kadar parlaktı.</p>

    <p class="normal">Exar Kun’un gölgesinden karanlık akıp gitti. Koyuluk dağılıp parçacıkları etrafa saçıldı, saklanacak yer arar gibilerdi.</p>

    <p class="normal">Streen ve Kirana Ti kılıçlarını çapraz şekilde tuttular, enerji cızırdamaya devam etti.</p>

    <p class="normal">Streen, Güç’ü kullanarak tekrar rüzgarlara erişti. Toplantı salonundaki rüzgar hızlanarak tornadoya dönüştü. Siklon gölgenin etrafında güçlenip onu içine hapsetti ve çatıdaki açıklıktan dışarı taşıyarak boşluğun içerisine fırlattı.</p>

    <p class="normal">Kısa ve tiz bir çığlık atan Exar Kun kayboldu.</p>

    <p class="normal">Jedi öğrencileri son bir kez daha bir arada durup paylaştıkları Güç’ü serbest bıraktılar. Ardından da kazanmanın ve rahatlamanın yorgunluğuyla birbirlerinden ayrıldılar. Etraflarını çevreleyen ışık kayboldu.</p>

    <p class="normal">Üstat Vodo-Siosk Baas’ın görüntüsü, öğrencisini son bir kez görmek istermiş gibi, tavana doğru baktı ve ardından kayboldu.</p>

    <p class="normal">Uzun süredir ciğerleri temiz havadan mahrum olan Luke Skywalker öksürerek doğruldu ve taş kaidenin kenarına oturdu.</p>

    <p class="normal">“Başardınız!” dedi Luke, çektiği her nefeste biraz daha kendine geliyordu. Yeni Jedi Şövalyeleri etrafını çevirdi. “Beni tutan bağları kopardınız.”</p>

    <p class="normal">Jacen ve Jaina çığlıklar atarak dayılarına doğru koştular. Luke kollarını açtı, onlar da gülerek koşup sarıldılar.</p>

    <p class="normal">Duyduğu gurur yüzünden belli olan Luke Skywalker öğrencilerine baktı.</p>

    <p class="normal">“Birlikte,” dedi, “yenilmez bir ekip haline geldiniz! Belki de artık karanlıktan korkmamıza gerek kalmadı.”</p>
  </div>

  <div class="calibre1" id="calibre_pb_32"></div>
</body>
</html>
