<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_29">29</h1>

    <p class="normal">Mon Mothma’nın yaşama isteği Leia’yı hayrete düşürmüştü. Devlet Başkanı’nın yatağının başucunda endişeyle durmuş tıbbi cihazların ekranlarına ve Mon Mothma’yı hayata bağlayan yaşam destek sistemlerine bakıyordu. Kumral saçlı kadın, bir zamanlar Senato koridorlarında Leia’nın babasının en amansız rakibiydi; şimdi ise ayakta bile duramıyordu. Derisi gri, cansız ve iskeletin üzerine sarılmış kağıt parçası gibiydi. Göz kapaklarını açık tutmak bile artık onun için yorucu hale gelmişti. Gözleri uzun bir süre sonra nihayet ziyaretçisine yönelebildi.</p>

    <p class="normal">Midesinin kasıldığını hisseden Leia yutkundu. Titreyen parmaklarını Mon Mothma’nın kolunu tutmak için uzattı, en ufak zorlamanın kolunu morartacağından çekiniyordu.</p>

    <p class="normal">“Leia,” diye fısıldadı Mon Mothma, “gelmişsin.”</p>

    <p class="normal">“Beni çağırdığınız için buradayım.” dedi Leia.</p>

    <p class="normal">Han, onu ve çocukları Coruscant’ta bırakmış ve birkaç gün içerisinde döneceğine söz vererek söylene söylene Lando’yla kısa bir yolculuğa çıkmıştı. Leia, bu söze ancak zamanında geri döndüğünde inanırdı. Bu arada Leia, Mon Mothma’nın durumunun nasıl da hızlanarak kötüye gittiğini görerek şok olmuştu.</p>

    <p class="normal">“Çocukların... Artık güvendeler mi?”</p>

    <p class="normal">“Evet. Winter onları korumak için burada kalacak. Bir daha benden alınmalarına izin vermem.”</p>

    <p class="normal">Leia, her zamankinden daha meşgul olacak, Han ve çocukları da daha az görebilecekti. Sıradan bir işte çalışıp akşam olduğu zaman evine dönen ve yarım kalan işlerini yarına bırakma özgürlüğüne sahip olanları düşünüp onlara gıpta etti. Ama o bir Jedi olarak doğmuş ve Senatör Bail Organa tarafından büyütülmüştü. Hayatının daha büyük bir amacı vardı, özel ve kamusal sorumluluklarını bir kenara itip görmezden gelemezdi.</p>

    <p class="normal">Leia kimyasal maddelerin, dezenfektanların ve ilaçların kokularının birbirine karıştığı odada derin bir nefes aldı.</p>

    <p class="normal">Çok çaresiz hissediyordu. Mon Mothma’nın bedenindeki zehire karşı verdiği savaş yanında, onun oğlunu kurtarmak için İmparatorluk’a karşı verdiği savaş çok cılız kalıyordu. Leia, hiç değilse Büyükelçi Furgan’ın hala hayatta olmadığını düşünerek bir an için de olsa kendini teselli etti.</p>

    <p class="normal">“Ben...” dedi Mon Mothma ağır ağır konuşarak, “istifamı Konsey’e sunacağım. Artık Devlet Başkanı görevimi sürdüremem.”</p>

    <p class="normal">Leia, boş laflarla cesaret vermeye çalışmanın anlamsız olacağının farkındaydı. Mon Mothma’nın ona öğrettiği şekilde, önce Yeni Cumhuriyet’in menfaatini düşünerek, cevap verdi.</p>

    <p class="normal">“Ya hükümet?” dedi. “Konsey üyeleri sürekli birbiriyle didişip bir uzlaşmaya varamadıkları için hiçbir şeyi başaramazlar. Kim başkan olacak?”</p>

    <p class="normal">Mon Mothma’ya baktığında hasta kadının ona umut dolu gözlerle baktığını gördü. “Liderimiz sen olacaksın, Leia.” dedi Mon Mothma.</p>

    <p class="normal">Leia’nın şaşkınlıktan ağzı açık kalmıştı. Mon Mothma başını hafifçe sallayacak kadar güç bulabilmişti. “Evet, Leia, sen buralarda değilken Konsey, geleceğimizin ne olacağına karar vermek için toplandı. İstifam kimseyi şaşırtmadı ve oy birliğiyle senin benim yerimi alman gerektiği kararına vardık.”</p>

    <p class="normal">“Fakat -” dedi Leia. Aklı karışmıştı, kalbi hızla çarpıyordu. Böyle bir şeyi hiç beklemiyordu, en azından şu anda. On ya da yirmi yıllık hizmetin ardından belki...</p>

    <p class="normal">“Sen, Leia, Yeni Cumhuriyet’in Devlet Başkanı olacaksın. Eğer devredecek kadar gücüm kalmış olsa onu sana devrederdim. Yeni doğmuş olan bu Cumhuriyet’i bir arada tutmak senin görevin.”</p>

    <p class="normal">Mon Mothma gözlerini kapattı ve Leia’nın elini şaşırtıcı bir kuvvetle sıktı. “Ölsem bile seni izliyor olacağım.”</p>

    <p class="normal">Leia hiç konuşmadan gece yarısına kadar Mon Mothma’nın başucunda oturmaya devam etti.</p>
  </div>

  <div class="calibre1" id="calibre_pb_60"></div>
</body>
</html>
