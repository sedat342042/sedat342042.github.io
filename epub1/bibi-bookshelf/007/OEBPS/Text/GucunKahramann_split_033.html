<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_32">32</h1>

    <p class="normal">Han Solo dişlerini sıkarak Falcon’un kontrollerine asıldı. Modifiye edilmiş gemi yükseldi ve geriye doğru sert bir takla attı. Death Star’ın süperlazerinin kör edici ışığı solarken Kessel’in ayından geriye de bir toz bulutu kalmıştı.</p>

    <p class="normal">“Orası benim garnizonum olacaktı!” diye bağırdı Lando. Sesi çatallandı. “Önce Moruth Doole, şimdi de Death Star. Bu anlaşma gittikçe kötüleşiyor.”</p>

    <p class="normal">Yüzünün rengi kaçmış olan Mara Jade, Han ve Lando’nun koltukları arasındaki telsize eğildi. “Ben Mara Jade. Tüm gemiler rapor versin. Kaç tane kaybettik? Zamanında tahliye edebildiniz mi?”</p>

    <p class="normal">Mistryl muhafızlarından birinin kayıtsız sesi duyuldu. “Evet, Komutan Jade.” dedi savaşçı kadın. “Hemen harekete geçtik ve iki gemi dışında tüm gemiler zamanında havalandı. Bir diğeri de havadayken uçuşan molozlar tarafından tahrip edildi.”</p>

    <p class="normal">Mara öfkeyle başını salladı. “Demek ki elimizde hala yeterince güç var.”</p>

    <p class="normal">“Güç mü?” dedi Han. “Bu şeye karşı mı? Ne yapmak için? Bu yük gemisi değil, Death Star.”</p>

    <p class="normal">Han başüstü penceresinden baktı ve Kessel üzerindeki iskelet halindeki prototipi gördü. Süpersilah neden olduğu yıkımın ardından derin düşüncelere dalmış gibi görünüyordu.</p>

    <p class="normal">“Ama, Han,” diye araya girdi Lando, “gezegeni havaya uçurmadan önce bir şeyler yapmalıyız. Oradaki bütün o baharatı düşün.”</p>

    <p class="normal">Mara tekrar telsizi aldı. “Saldırı düzeni gama.” dedi. “Doğrudan gidip Death Star’a saldıracağız.” Han’a döndü ve sesini alçalttı. “Eğer sadece bir prototipse gerçek Death Star’ın sahip olduğu savunma sistemlerine sahip olduğunu zannetmiyorum. Ne TIE avcı filoları ne de dışına yerleştirilmiş turbolazer bataryaları. Asi filosuna asıl zararı veren bunlar değil miydi?”</p>

    <p class="normal">“Tam olarak değil.” dedi Lando. “İkinci Death Star süperlazerini bizim ana savaş gemilerimize karşı da kullanmıştı.”</p>

    <p class="normal">Mara düşünürken dudaklarını sıktı. “Öyleyse biz de onları meşgul ederiz. O süperlazerin küçük ve hızlı gemilere karşı etkili olabileceğini zannetmiyorum.”</p>

    <p class="normal">“İhtimaller hiç hoşuma gitmedi.” dedi Lando.</p>

    <p class="normal">“Bana ihtimallerden bahsetme.” dedi Han, kontrollerin üzerine eğilip gemisini uygun konuma getirmeye başladı.</p>

    <p class="normal">“Kim ben mi?” dedi Lando kaşlarını kaldırarak, “Ben boş işlerin adamıyım.”</p>

    <p class="normal">Millenium Falcon, kaçakçıların saldırı düzeninin öncülerine dahil oldu. Han, irili ufaklı gemilerin böylesine düzenli bir şekilde uçtuğunu görünce etkilenmişti, sanki eğitilmişler ve filolara ayrılmışlardı. Bu serseri takımının Mara’ya büyük bir saygı duyduğunun farkına vardı. Genelde kaçakçılar bağımsızdı ve kimseden emir almazlardı.</p>

    <p class="normal">Diğer bir gemi de – Mara’nın da sıkça kullandığı bir model olan böceğe benzeyen Z-95 Headhunter - Falcon’un yanına süzüldü. Pilotu açık kanaldan konuşmaya başladı. “Ben Kithra, sağ kanatta ben varım. Solda Shana olacak. Sen Falcon, merkezde uçacaksın ve Death Star’ı aynı anda üç yönden birden vuracağız.”</p>

    <p class="normal">Han diğer Mistryl muhafızın da sesini tanımıştı. Acaba beraberinde kaç kişi getirmişti?</p>

    <p class="normal">“Tamam, Kithra.” dedi Mara. Dönüp Han’a baktı. “Evet, Solo, saldırıya liderlik etmeye hazır mısın?”</p>

    <p class="normal">“Falcon’la birlikte bir Death Star’ın karşısına dikilmek planlarım arasında yoktu.” diye homurdandı Han, bir yandan da savaş için hazırlanıyordu. “Sadece Lando’yu Kessel’e bırakacaktım.”</p>

    <p class="normal">“Bunu da görevin ikramiyesi olarak düşün.” dedi Mara.</p>

    <p class="normal">“Yapma, Han,” diye atladı Lando, “yeniden Death Star’a karşı, fena mı?”</p>

    <p class="normal">“Neyse ki Leia burada değil.” diye söylendi Han. “Muhtemelen konuşarak beni bu işten vazgeçirirdi.”</p>

    <p class="normal">Gemiler iskelet halindeki canavara yönelirken süperlazer bir kez daha ateş etti ve karanlık uzay tekrar ışığa boğuldu – fakat ışın dağınık haldeki gemileri geçip gitmiş bir hasara neden olmamıştı.</p>

    <p class="normal">“Kalkanlar yukarı,” dedi Han, “artık ne işe yarayacaklarsa.”</p>

    <p class="normal">Falcon’un her iki yanındaki kaçakçı filosu yerlerini almıştı; filolardan birine Headhunter’daki Kithra, diğerine ise Falcon’un atası ve daha hafif bir gemi dizaynı olan abluka kırıcısındaki Shana komuta ediyordu.</p>

    <p class="normal">Kaçakçı gemileri tüm güçleriyle ateş açarak önlerindeki devasa yapıya doğru dalışa geçtiler.</p>

    <p class="normal">Han önünde yükselen sayısız kolon ve kirişlerle örülü muazzam iskelete doğru üç proton torpidosu ateşledi. Torpidoların isabet ettiği yerdeki ana kirişlerden bazıları eriyip döküldü.</p>

    <p class="normal">“Bu gidişle bu şeyi parçalamamız bir yıl sürer.” dedi Han, Falcon’la ateş etmeye devam ederek.</p>

    <p class="normal">“Kolay olacağını söylemedim ki.” dedi Mara.</p>

    <p class="normal">Tol Sivron’un baş kuyruğu titredi. Kara gözlerini kısarak üzerlerine doğru gelen küçük gemilere baktı. Öyle cılız öyle güçsüz görünüyorlardı ki. “Bize saldırmalarını aklım almıyor.” dedi. “Ne yapacaklarını zannediyorlar?”</p>

    <p class="normal">Taktik istasyondaki stormtrooper komutan beyaz miğferindeki mikrofondan konuştu. “Belirtmem gerekirse, Müdür Bey, bu savaş istasyonu tek ve büyük hedeflere karşı dizayn edilmiştir. Küçük ve çok sayıda hedefe karşı savaşmak onun görevi değildir. Normal şartlarda bir Death Star’da yedi yüz TIE avcısı, binlerce yüzey turbolazeri ve iyon topu bulunması gerekmektedir. Ayrıca refakatinde de birkaç yıldız destroyeri bulunur. Biz ise hiçbirine sahip değiliz.”</p>

    <p class="normal">“Tek tek ele alırsak bu Asi gemileri önemsiz birer tehdittir ama bir arada bize uzun süre saldırırlarsa ağır hasara yol açabilirler.“</p>

    <p class="normal">“Yani hiç avcı uçağımız olmadığını mı söylüyorsun?” dedi Tol Sivron hayal kırıklığıyla. “Kötü planlama. Prosedürün bu bölümünü kim yazdı? Hemen öğrenmek istiyorum.”</p>

    <p class="normal">“Müdür Bey,” dedi stormtrooper, sesinin tonundan sabrının tükenmeye başladığı hissedilebiliyordu, “şu anda bunun hiçbir önemi yok.”</p>

    <p class="normal">“Benim için önemli!” dedi Tol Sivron. İblis suratlı, çoktan kayıtları kurcalamaya başlamış olan Yemm’e döndü.</p>

    <p class="normal">“Bu bölümden Dr. Qwi Xux’un sorumlu olduğu anlaşılıyor, Müdür Bey.” dedi Yemm. “Zamanının büyük bölümünü süperlazerin operasyon ve performansına ayırmış, taktik yönünü fazla dikkate almamıştı.”</p>

    <p class="normal">Sivron iç çekti. “Kontrol sistemimizde bir açık bulduk anlaşılan. Bu tür açık noktaların işlem raporları ve inceleme toplantılarından geçmesine müsaade edilmemelidir.”</p>

    <p class="normal">“Müdür Bey,” dedi Doxin, “bunun Death Star’ın süperlazerinin göz kamaştıran performansını gölgelemesine izin vermeyelim.”</p>

    <p class="normal">“Kesinlikle aynı fikirdeyim.” dedi Sivron. “Derhal bir toplantı yapıp -”</p>

    <p class="normal">Stormtrooper komutan bulunduğu istasyonda ayağa kalktı. “Müdür Bey, derhal ne yapacağımıza karar vermeliyiz! Saldırıya uğruyoruz.”</p>

    <p class="normal">Dışarıda meydana gelen patlamalarla Death Star’ın tüm iskeleti titredi.</p>

    <p class="normal">“Üç proton torpidosu isabet etti.” dedi stormtrooper. “Şimdilik.”</p>

    <p class="normal">Sivron’un gözü önünde dört Z-95 Headhunter motorlarından alev saçarak süperyapıyı sıyırarak geçtiler.</p>

    <p class="normal">“Öyleyse lazerimizle tekrar ateş edelim.” dedi Tol Sivron. “Belki bu sefer birkaç tanesini vururuz.”</p>

    <p class="normal">“Güç çekirdiğimiz yarı dolu halde.” dedi Doxin.</p>

    <p class="normal">Sivron döndü ve dudaklarını yarım açıp sivri dişlerini gösterdi. “Birkaç küçük gemiyi de mi vurmaya yetmiyor?”</p>

    <p class="normal">Doxin sanki bu olasılığı hiç düşünmemiş gibi domuza benzeyen gözlerini kırptı. “Ne! Evet, Efendim – evet, Efendim, ateşe hazır.”</p>

    <p class="normal">“Sizin idarenizde, Bölüm Lideri.” dedi Sivron.</p>

    <p class="normal">Doxin şevkle interkomdan silahın ateşlenmesi emrini verdi. Birkaç saniye sonra göz kamaştırıcı ışık tekrar belirdi; yan lazerler ateşlenip odak noktada bir araya gelmiş ve ardından da yeşil ışık karşılarındaki avcı sürüsüne doğru uzaklaşmış ve sol kanadın önündeki eski bir abluka kırıcıyı toz etmişti. Diğer bir gemi de yanından geçen ışın yüzünden hasar almış ama diğerleri hemen dağılarak böcek gibi yeniden süperyapının tepesine üşüşmüşlerdi.</p>

    <p class="normal">“Gördünüz mü?” dedi Doxin büyük bir keyifle. “Birini vurduk!”</p>

    <p class="normal">“Bravo.” dedi Golanda oturduğu yerden suratı beş karış. Sesinin tonu da yüzü kadar keyifsizdi. “Kaldı kırk tane ve tekrar ateş edebilmemiz için en az on beş dakika geçmesi gerek.”</p>

    <p class="normal">“Müdür Bey, bir şey önerebilir miyim?” dedi stormtrooper komutan. “Prototipin lazerini başarıyla test ettik. Fakat burada daha fazla kalmanın bir anlamı yok. Bu silahın gereksiz yere hasar görmesine izin vermek anlamsızdır. Death Star’ı İmparatorluk yetkililerine teslim edebilmemiz için önce onun sağlam kalması gereklidir.”</p>

    <p class="normal">“Peki, ne öneriyorsunuz, Yüzbaşı?” dedi Tol Sivron. Uzun çenesini eline dayadı.</p>

    <p class="normal">“Maw Cluster’a geri çekilmeliyiz. Bu küçük gemilerin bizi takip edebileceğini zannetmiyorum. Manevra kabiliyetimiz yüksek değil fakat yeterince hızlanabiliriz. Installation’a kadar gitmemize gerek olmadığını da unutmayalım, sadece Cluster’ın diğer ucunda saklanabileceğimiz bir yerde olmamız yeterli.” Yüzbaşı durdu ve sonra yavaşça, “Oraya vardığımız zaman uzun toplantılar düzenleyerek ne yapacağımıza karar vermek için yeterince zamanınız olacak. Tüm meseleyi toplanarak dilediğiniz gibi müzakere edebilirsiniz.”</p>

    <p class="normal">Tol Sivron sevindi. “Harika fikir, Yüzbaşı. Buradan hemen uzaklaşalım.”</p>

    <p class="normal">Stormtrooper komutan prototipe yeni bir rota çizdi. Devasa ve her yanı açık küre şekilli iskelet, ekseni etrafında döndü ve hızını arttırarak Kessel’den uzaklaşmaya başladı, başta hantal gibi görünse de gittikçe hız kazanarak küçük gemileri ardında bırakmaya başlamıştı.</p>

    <p class="normal">Death Star’ın üçüncü ateşinin de parlaklığının ortadan kaybolmasının ardından, Han Solo, yıldızlar uçuşan gözlerini ovuşturdu. “Vay be, zor yırttık,” dedi, “ön kalkanımız haşlandı bile.”</p>

    <p class="normal">Shana’nın eski abluka kırıcısı yok olmuştu ve gemilerden bazıları geri çekilmeye başlamıştı. “Yeniden düzene geçmeliyiz.” dedi Kithra telsiz üzerinden.</p>

    <p class="normal">“Bana sorarsanız hemen buradan gidelim.” dedi Han.</p>

    <p class="normal">“Bak!” diye bağırdı Lando, Death Star’ın kendi etrafında dönüp son hız uzaklaşmaya başladığını görünce. “Onu kaçırdık.”</p>

    <p class="normal">“Şimdilik,” dedi Mara, “bence tek amacı uzaklaşıp şarj olmak ve yeniden saldırmaktır.”</p>

    <p class="normal">“Bu şey etrafta olduğu müddetçe Kessel’de güvende olamayız.” dedi Lando. “Han, bu fırsat kaçmaz. Hadi Falcon’la şunun güç çekirdeğine kadar girelim.”</p>

    <p class="normal">“Kafayı mı yedin sen?” dedi Han sesini yükselterek. “Bu benim gemim, unutma!”</p>

    <p class="normal">“Buna itirazım yok,” dedi Lando ve ellerini kaldırarak, “fakat bunu daha önce de yaptık, unutma!”</p>

    <p class="normal">“İçimde çok kötü bir his var.” diye söylendi Han ve Mara Jade’e bir yan bakış attı. “Haklısın. Böyle çekip gidemeyiz. Bu prototip İmparatorluk’un eline geçerse çok can yakar ve ben bundan sorumlu olmak istemem. Haydi gidelim.”</p>

    <p class="normal">Motorlara tam güç verdi. Mara filoyla temasa geçti. “Tüm gemiler geri çekilsin. Bizler gidiyoruz. Tek başımıza.”</p>

    <p class="normal">Falcon, Death Star’ın içyapısını oluşturan kirişler, soğutucular, havalandırma sistemleri, kablolar ve istasyonlardan ibaret bir cehennemi labirentin içerisinden yoluna devam etti. Açık alanlar sayısız yolla tıpkı bir örümcek ağı gibi birbirine bağlanmıştı.</p>

    <p class="normal">Falcon, Death Star’ın içinde derine doğru indikçe hareket alanı da gittikçe daralıyordu. Han sürekli sağa sola manevra yaparak dar koridorlarda güçlükle yoluna devam etti.</p>

    <p class="normal">Tam önlerinde geniş bir koridorun ortasında çok büyük bir vinç kaçakçıların saldırısı nedeniyle Death Star’ın aniden dönmesi yüzünden yerinden kaymıştı. Vinç, uzay boşluğunda ses çıkarmadan doğrudan Falcon’un önünü kesecek şekilde düşmeye başladı.</p>

    <p class="normal">“Dikkat et!” diye bağırdı Lando.</p>

    <p class="normal">Han tetiklere asıldı ve önlerine düşen metal yığınını yoğun ateşle tuzla buz etti. Lando gözlerini kapatıp arkasına yaslandı ve derin bir nefes aldı.</p>

    <p class="normal">Falcon yoluna devam ederken yolcuları da hop oturup hop kalkıyordu. Enkazın parçaları yansıtıcı kalkana çarptı. Kontrol panelinden kıvılcımlar fırlarken zeminin altındaki motorlardan yükselen duman da her tarafı kapladı.</p>

    <p class="normal">“Yara aldık!” diye bağırdı Lando.</p>

    <p class="normal">Han kontrolü sağlamak için çabalıyordu. “Dayanır, dert etme.” dedi.</p>

    <p class="normal">Death Star birden titredi ve ışıkaltı motorları devreye girmiş gibi ileri atıldı. Han güç çekirdeğine ulaşabilmek için bu hıza ayak uydurmaya çabaladı.</p>

    <p class="normal">Titreyen büyük kirişlerin altından ve uğuldayan sonu gelmez koridorlardan geçerek güç çekirdeğinin parlak koni şekilli unsurlarını içeren küre şekilli bölüme ulaştılar.</p>

    <p class="normal">“Aynı kabusu yeniden görüyoruz.” dedi Lando. “Böyle bir şeyi bir daha görmeyi asla istemezdim.”</p>

    <p class="normal">“Anlaşılan şanslıymışız,” dedi Han hasar raporunu gözden geçirirken, ”iyi bir bakıma ihtiyacımız var.” dedi dişlerini sıkarak. “Motorlarını ne kadar zorlayabiliriz bilmem.”</p>

    <p class="normal">Death Star bir kez daha döndü ve hızını arttırmaya devam etti. Han, kemer şekilli bir kirişe çarpmaktan son anda kurtuldu; Falcon’la keskin bir takla attı ve reaktör çekirdeğini bir arada tutan süperyapıya doğru yükseldi.</p>

    <p class="normal">“Motorlara bir göz atmam lazım,” dedi Han, “ama Death Star böyle devam ettikçe bir şey yapamam. Bir süre için de olsa bir yerlere inmemiz lazım.”</p>

    <p class="normal">“İnmek mi?” dedi Mara hayretle.</p>

    <p class="normal">“O kadar da şaşırmayın. Bunu daha önce İmparatorluk’tan kaçarken de yapmıştım.” dedi sırıtarak. “Falcon’a bizzat minik bir cihaz eklemiştim.” Han, gemiyi büyük kirişlerden biri üzerinde paralel konuma getirdi. “Bu benim iniş pençem. Onu yıldız destroyerinin sırtına takılmak için kullanmıştım sonra da atılan çöpün arasına karışıp hiperuzaya kaçtım.”</p>

    <p class="normal">Falcon bir tangırtıyla kilitlendi. Hemen altlarında güç çekirdeğinin silindirleri yükseliyor ve yaydığı parlak ışık uzay boşluğunda kaybolup gidiyordu.</p>

    <p class="normal">“Burada güvendeyiz.” dedi Han. “Ama eğer kara delik kümesine geri dönmeyi planlıyorlarsa bizi güzel bir yolculuk bekliyor demektir.”</p>
  </div>

  <div class="calibre1" id="calibre_pb_66"></div>
</body>
</html>
