<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_12">12</h1>

    <p class="normal">Yavin 4’ten okyanus dünyası Calamari’ye uzanan yolculukları boyunca Leia ve Terpfen sinir bozucu bir sessizlik içerisinde oturmuştu. Sesi soluğu çıkmayan Terpfen sanki omuzlarında taşıyamadığı bir yük varmışçasına kontrollere doğru eğilmişti. Küçük gemi, bulutlarla kaplı atmosferden safir dünya üzerindeki ve Ackbar’ın kurtarma operasyonlarını idare etmekle meşgul olduğu, tahrip olmuş yüzen şehirlerden birine doğru alçalmaya başladı. Gemi güneş ışıklarıyla parıldayan sulara yaklaştığında Leia dalgaların arasında altın rengi yakamozların parıldadığını gördü.</p>

    <p class="normal">Cilghal’la birlikte buraya gelip sürgündeki Ackbar’ı aradıkları zamanı hatırladı. Leia bu sefer hazırlıklıydı, isteksiz Calamari hainle birlikte Ackbar’ın suçsuzluğunu ispatlamaya geliyordu... Daha da önemlisi amiralden oğlunu kurtarabilmek için yardım isteyecekti.</p>

    <p class="normal">“Reef Home Kurtarma Timi, bu -” Terpfen duraksadı. “Bu Devlet Bakanı Leia Organa Solo’nun gemisi. Ackbar’la konuşmamız gerekiyor. İniş yapmamıza uygun bir yer var mı?”</p>

    <p class="normal">Az sonra Ackbar’ın sesi duyuldu. “Leia beni görmeye mi geldin? Hoşgeldiniz.” Ackbar sordu, “Terpfen, sen misin?”</p>

    <p class="normal">“Evet, Amiralim.”</p>

    <p class="normal">“Sesini tanıdım. İkinizi de görmekten çok mutlu olacağım.”</p>

    <p class="normal">“Pek emin değilim, Efendim.” dedi Terpfen.</p>

    <p class="normal">“Ne demek istiyorsun? Terslik mi var?” diye cevap verdi Ackbar.</p>

    <p class="normal">Calamari izlerle kaplı başını eğdi, verecek cevap bulmaya çalışıyordu. Leia mikrofona doğru eğildi. “Yüz yüze görüşsek daha iyi olacak, Ackbar,” dedi yumuşak ama kararlı bir tonda. Ona rütbesiyle hitap etmemesi hayli ilginçti.</p>

    <p class="normal">Terpfen başını sallayarak Leia’ya teşekkür etti. Okyanus yüzeyine dik bir dalış yaparak alçaldı, ardından aracı düzeltip bir küme yüzen aracın ve koyu gri suların bulunduğu noktaya kadar dalgaları yalayarak uçtu.</p>

    <p class="normal">Organiği andıran mavnaların vinç aparatları suyun dibine doğru uzanmıştı. Devasa körüklermiş gibi şişirilmiş gemiler, Amiral Daala’nın son saldırısında hasar gören, yüzen devasa Calamari şehirlerinden biri olan Reef Home’un suyun içerisindeki gövdesine hava pompalayacak fanları çalıştırırken eksozlarından alevler püskürüyordu.</p>

    <p class="normal">Daala’nın yıldız destroyerleri saldırdığı zaman Leia’da amirali görevine dönmeye ikna etmek için geldiği Calamari’de bulunuyordu. TIE bombardıman filoları Reef Home’u batırmayı ve diğer birkaç şehre de hasar vermeyi başarmışlardı. Ackbar inzivadan vazgeçmiş ve Calamari güçlerinin komutasını ele alarak zafere ulaşmıştı.</p>

    <p class="normal">Leia, şehrin kütlesi yavaşça su üzerine yükselirken çıkan beyaz köpükleri izliyordu. Reef Home’un çıkıntılı küre şeklindeki bedeni onlarla kaplanmıştı.</p>

    <p class="normal">Metal gövdenin üzerinde yürüyen kişiler vinç kulelerinin kablolarını, etraflarını kuşatmış olan mavnaların gövdeleri üzerindeki kancalara takıyordu. Körükler Reef Home’un kitli bölmelerine hava püskürtmeye devam ettikçe, oraları işgal etmiş olan sular da yavaş yavaş tahliye oluyordu.</p>

    <p class="normal">Suda bazı kara silüetler – dokunaç yüzlü Quarren’ler - tahliye edilmiş olan şehrin çevresinde çalışıyor, açık dalga kapaklarını söküyor. Gövdedeki delikleri yamıyor ve okyanus tabanını tarayarak kayıp eşyaları buluyorlardı. Terpfen, ana vinç mavnasının üzerindeki açıklığa inerken harap haldeki şehir de okyanus üzerine çıkmaya başlamıştı.</p>

    <p class="normal">Leia, küçük araçtan çıkınca yavaşça sallanan güvertenin üzerinde dengesini sağlamak için bir süre durdu. Soğuk tuzlu su zerreleri yüzüne vurmuş, ona keskin rüzgar ve deniz yosunlarının iyotlu lezzetini hatırlatmıştı. Sudaki kişilerden biri sırt jeti kullanarak enkazdan havalandı, ardından da vinç mavnasının kenarındaki yüksek merdivene tırmanmaya başladı.</p>

    <p class="normal">Leia, büyük bir heyecanla mavnaya gelmekte olan Ackbar’ı tanımıştı. Ackbar yaklaştı ve karşılarında dikildi. Yüzündeki saydam zarı çıkardı ve temiz havayı ciğerlerine çekti.</p>

    <p class="normal">“Leia, hoş geldin.” dedi perdeli elini kaldırarak. “Reef Home’un yenilenmesinde büyük ilerleme kaydettik. Ekibim birkaç ay içerisinde onu tekrar yerleşime açık hale getirecek.”</p>

    <p class="normal">“Ve Terpfen!” dedi yürek burkan bir coşkuyla ve eski gemi teknisyenine sarılmak için ilerledi. Tek kelime edemeyen Terpfen dondu kaldı.</p>

    <p class="normal">Leia formaliteleri geçerek doğrudan söze girdi. “Ackbar,” dedi, “İmparatorluk Anoth’un yerini öğrendi. Winter ve Anakin şu anda büyük tehlikede. Bizi derhal onlara götürmen gerekiyor. Yerini bilen tek kişi sensin.”</p>

    <p class="normal">Ackbar hayrete düşmüştü ve bunu fırsat bulan Terpfen amiralden uzaklaştı. “Size ihanet ettim, Amiralim.” dedi. “Hepimize ihanet ettim.”</p>

    <p class="normal">Hala işe yarar ve önemli olduğunu ispat etmek için tüm gayretiyle çalışan Büyükelçi Furgan, Dretnot Vendetta’nın kaptan köşkünde durdu. Hiperuzaydan çıkıp Anoth gezegenine doğru yol alırlarken o da ileri adım attı. “Kalkanlar yukarı.” dedi.</p>

    <p class="normal">“Çoktan yapıldı, Efendim.” diye cevapladı komuta istasyonundan Albay Ardax. Ardax, yepyeni yeşil-gri İmparatorluk donanma üniformasını giymiş, şapkasını kısa kesilmiş saçlarının üzerine itinayla yerleştirmişti. Omuzlarını genişletmek için derin bir nefes çekti.</p>

    <p class="normal">Anoth’a yapılan yolculuk boyunca albayın hiçbir tavsiye almaya gerek görmeden kendi kararlarını vermesi Furgan’ı rahatsız etmeye başlamıştı. Ardax, Furgan’ın ilkeleri açısından fazlasıyla bağımsız davranışlar sergiliyordu. Furgan’ın yalnızca Carida Askeri Akademisi’nin idarecisi olduğu doğruydu –eski askeri akademi, çünkü Asi terörist Kyp Durron tarafından yok edilmişti - ama o hala bu gemideki en önemli kişiydi; fikri sorulması gerekirdi.</p>

    <p class="normal">Hala Carida’nın yıldızının patlayışını, düşük seviyeli bireylerin yankılanan çığlıklarını ve geride bırakmak zorunda kaldığı değerli ekipmanlarını düşünüyordu. Furgan’ın İmparatorluk’u yeniden kurma yönündeki görkemli emelleri artık tek bir şeye bağlıydı. Eğer bu bebek Jedi’ı ele geçirebilirse galaksi için hala umut var demekti.</p>

    <p class="normal">Vendetta, Anoth’un yörüngesindeki dağınık bir asteroid kuşağını geçip gitti. Gezegenin kendisi üç parçaya ayrılmıştı: birbiriyle temas halindeki iki büyük kütle, devamlı sürtündükleri için aralarında muazzam büyüklükte statik elektrik meydana geliyordu; daha uzakta ve dışta ise daha küçük ve alçak bölgelerinde solunabilir bir atmosferi olan eğri büğrü bir kaya parçası. Bir iki yüzyıl içerisinde bu iki büyük parça sürtünerek birbirini toza çevirip yok edecekti ama şimdilik Anoth gizli ve güvenli bir cennetti.</p>

    <p class="normal">Şu ana kadar.</p>

    <p class="normal">“Çocuk yetiştirmek için biraz... Uygunsuz bir yer.” dedi Albay Ardax.</p>

    <p class="normal">“Bu onu güçlü kılar,” dedi Furgan, “eğer yeni imparatorumuz olacaksa geçmek zorunda olduğu sert eğitim için uygun bir başlangıç.”</p>

    <p class="normal">“Büyükelçi Furgan,” dedi Ardax kaşlarını kaldırarak, “söz konusu sığınağı bulmak için öncelikle nereye bakmamız gerektiği yönünde herhangi bir fikriniz var mı?”</p>

    <p class="normal">Furgan pembe renkli alt dudağını büktü. Casus Terpfen’in söyledikleri, gezegenin koordinatlarından ibaretti. “Her şeyi benim halletmemi bekleyemezsiniz, Albay.” diye çıkıştı. “Dretnotun tarayıcılarını kullanın.”</p>

    <p class="normal">“Emredersiniz.” Albay analiz ve tarayıcı panelindeki teknisyene işaret etti.</p>

    <p class="normal">“Onu bulacağız, Komutanım.” dedi onbaşı, Anoth sistemini oluşturan üç parçanın basitleştirilmiş bilgisayar diyagramının bulunduğu ekrana baktı. “Aşağıda fazla bir şey yok. Dolayısıyla bulmak zor olmayacak.”</p>

    <p class="normal">Furgan, kaptan köşkünün gersindeki asansöre doğru yürüdü. “Albay, MT-AT araçlarını tetkik etmek için aşağıya iniyorum. Ben olmadan her şeyi idare edebileceğinize güvenebilir miyim?”</p>

    <p class="normal">“Evet, Efendim.” dedi Ardax biraz fazla vurgulayarak.</p>

    <p class="normal">Asansöre binerken dretnot kaptanının bir yorumunu duyar gibi oldu ama metal kapının kapanmasıyla bir anda kesildi...</p>

    <p class="normal">Vendetta’nın hangarı ve toplanma bölgesinde, Furgan yoğun bir stormtrooper koşuşturmacasının içine girmişti. Beyaz zırhlı askerler yanaşık düzende metal zemin üzerinde koşuyor ve MT-AT’lerin kargo bölümlerine silah, kuşatma araçları ve güç kaynakları yüklüyorlardı.</p>

    <p class="normal">Furgan, dağlık arazi saldırı aracının (MT-AT) dizayn ve geliştirme aşamasını Carida’da yakından takip etmişti ve gerçek bir çatışmada bu araçların kullanılmasını dört gözle bekliyordu. Eğitimli birliklerin asıl direnişi ortadan kaldırmasını bekleyerek saldırıya sonradan o da katılacaktı, aslında endişelenecek bir şey de yoktu; bir kayada saklanan bir kadınla çocuk ne tehlike arz edebilirdi ki?</p>

    <p class="normal">Furgan küt parmaklarını MT-AT walkerın cilalı diz eklemlerinin üzerine koydu. Uzak dağ hisarlarındaki yer saldırıları için dizayn edilmiş olan MT-AT’ler, esnek eklemleri ve özel yapım ayak tabanları sayesinde neredeyse dik kayalara dahi tırmanabilecek kadar kullanışlı araçlardı. Aracın diz eklemlerine, yarım metrelik zırhlı kapıları delebilecek güçte lazerler monte edilmişti. Düşük profilli pilot kabininin her iki yanına yerleştirilmiş olan iki küçük top da avcı uçaklarına karşı koruma sağlamak için geliştirilmişti.</p>

    <p class="normal">Furgan bu mükemmel yapımın düzgün hatlarına ve gösterişli zırhına bakarak MT-AT’in inanılmaz yeteneklerine bir kez daha hayran oldu. “Muhteşem bir makine.” dedi.</p>

    <p class="normal">Kendi işleriyle meşgul olan stormtrooperlar Furgan’ı dikkate almamışlardı.</p>

    <p class="normal">İnterkomdan Albay Ardax’ın sesi yükseldi. “Dikkatinize lütfen! Bu sistemde mevcut iyonlaşma ve elektrik yüklenmesi nedeniyle yaşadığımız güçlüklere rağmen gizli üssün yerini bulmayı başardık. Saldırı birliği derhal göreve çıkmaya hazırlansın. İşimizi fazla uzatmadan bitirelim. Hepsi bu.” Ardax iletişimi kesti.</p>

    <p class="normal">“Albayı duydunuz.” dedi Furgan stormtrooper takımları MT-AT’lere binmeye başlarken. Yörüngeye bırakılacaklar ve atmosferden ısıya dayanıklı ve yere indiklerinde araçtan ayrılacak bir koza içerisinde geçeceklerdi.</p>

    <p class="normal">Bir asker kokpite binmiş; silah, sorgulama ve istihbarat ekipmanlarını yüklüyordu.</p>

    <p class="normal">“Sen!” dedi Furgan. “Onları kargo bölümüne götür. Ben de seninle geliyorum.”</p>

    <p class="normal">Stormtrooper sessizce bir süre ona baktı, parlak göz vizörü boş boş bakıyordu.</p>

    <p class="normal">“Bir sorun mu var, Çavuş?” diye sordu Furgan.</p>

    <p class="normal">“Hayır, Efendim.” miğfer mikrofonundan cızırtılı bir cevap gelmişti. Stormtrooper tüm ekipmanı kaldırıp diğer bölüme yerleştirdi.</p>

    <p class="normal">Furgan ikinci koltuğa yerleşti ve kemerlerini bağladı. Yere indiğinde yaralanmamayı garantiye almak için çarpışma ağını kendisine iki kat sardı. Asi sığınağına muzaffer bir şekilde değil de topallayarak girmek istemiyordu. Sabırsızlıkla tüm stormtrooperların hazırlanmasını ve araçlara binip yerlerini almasını bekledi.</p>

    <p class="normal">Uçuş kapısı hemen altlarında sanki bir kapanmış gibi aniden açılınca, Furgan sandalyesinin kollarına yapışıp çığlığı bastı. Taşıyıcılar atmosfere doğru bir top mermisi gibi ilerlemeye başladılar. Kalın kozasının içerisinde olduğu halde MT-AT sanki top ateşine tutulmuş gibi sarsılıp titriyordu. Korkudan bağırmasına engel olmaya ne kadar çalışsa da boşunaydı.</p>

    <p class="normal">Yanındaki stormtrooper pilot ise hiçbir şey söylemiyordu.</p>

    <p class="normal">Anoth’daki sığınakta, Leia’nın yardımcısı Winter kronometreye, sonra da mırıldanan koyu saçlı bebeğe baktı. Anakin’in uyku vakti gelmişti.</p>

    <p class="normal">Anoth’un üç gezegeninin kendine has gün, gece ve şafak vakitleri olsa da Winter kronometresini Coruscant standart zamanında tutma konusunda kararlıydı. Dışarıda gökyüzü genelde atmosferdeki elektrik boşalmaları nedeniyle sarı ışıkların parıldadığı koyu mor renkteydi.</p>

    <p class="normal">Planetoid fırtınalı bir yerdi. Yüzeyi, Anoth’un düşük yerçekiminin sınırlarına kadar yükselen ve devasa katedralleri andıran taş sütunlarla kaplıydı. Yüzlerce yıl boyunca gezegendeki atmosfer koşullarının şekillendirmesiyle oluşan, mağaralarla dolu kaya kütleleri çok uygun saklanma alanlarıydı.</p>

    <p class="normal">Winter tesisin iç bölümüne gitmek için bebeği kucağına aldı. Anakin’in korumalı bebek odası aydınlıktı ve huzur verici pastel renklerle dekore edilmişti. Rüzgar ve su sesini andıran dinlendirici bir müzik çalıyordu.</p>

    <p class="normal">Dikdörtgen şeklindeki GNK güç droidi odada istasyondan istasyona gidiyor ve Anakin’in oyuncaklarını şarj ediyordu. “Teşekkürler.” dedi Winter alışkanlık gereği ama droidin interaktif programı son derece kısıtlıydı. Droid bir cevap mırıldandı ve akordiyon bacaklarıyla yürüyerek odadan çıktı.</p>

    <p class="normal">“İyi akşamlar, Efendi Anakin.” dedi bakıcı droid Anakin’in odasında. TDL droidi gelişmiş bir protokol droidiydi ve bebeklere bakmak için geliştirilmişti. TDL modelleri, tüm galakside, çocukları olup onlara bakacak zamanları olmayan sürekli meşgul politikacılar, askeri personel ve hatta kaçakçılar tarafından dadı olarak kullanılırdı.</p>

    <p class="normal">TDL droidinin gümüşi bir yüzeyi vardı ve sert kenarları ve köşeleri yoktu. Dadıların ve annelerin daha fazla ele ihtiyacı olacağı düşüncesiyle TDL dadı droidlerine tam kapasiteli ve tamamı sıcak sentetik deriyle kaplı dört el eklenmişti; kollarında tuttukları bebeğin yabancılık hissetmemesi için droidin gövdesi de aynı şekilde kaplanmıştı.</p>

    <p class="normal">Anakin, droidi gördüğüne sevinmiş onun ismine benzer bir şeyler söylemişti. Winter çocuğun sırtını okşayıp ona iyi akşamlar diledi.</p>

    <p class="normal">“Sahip olduğum geniş ninni ve müzik koleksiyonundan seçmek istediğiniz herhangi bir tane var mı, Bayan Winter?” diye sordu droid.</p>

    <p class="normal">“Rasgele bir tane seç.” diye cevapladı Winter. “Operasyon odasına dönmek istiyorum. Bu gece... İçimde kötü bir his var.”</p>

    <p class="normal">“Nasıl isterseniz, Bayan Winter.” dedi dadı droid Anakin’i kollarında tutarken. “İyi akşamlar de.” Anakin’in elini tuttu ve iyi akşamlar diyerek salladı.</p>

    <p class="normal">Winter operasyon odasına girmişti ki bir anda alarmlar çalmaya başladı. Derhal kontrol merkezine koştu ve büyük ekrandan dışarıda neler olup bittiğini anlamaya çalıştı.</p>

    <p class="normal">Büyük nesneler kümeler halinde inerken atmosferden sonik patlamalar yükseliyordu. Winter, bu gruplardan sonuncusunun en yakındaki kaya kütlesinin temeline indiğini gördü.</p>

    <p class="normal">Winter derhal otomatik savunma sistemini çalıştırdı ve hangar bölümünün zırhlı kapılarını derhal kapattı. Devasa kapılar kapanırken içlerinde oldukları kayanın titreyişini hissedebiliyordu.</p>

    <p class="normal">Kameralarının görüşünün hemen dışında, altlarında bir hareket olduğunu sezmişti. Ardından büyük metal bir bacak esnek eklemleri üzerinde yükseldi; pençeli devasa bir ayak kaya yüzeyini parçalayarak ilerliyordu. Ardından devasa makine bir kaya çıkıntısının arkasında gözden kayboldu.</p>

    <p class="normal">Winter ses algılayıcılara güç verdi, yüzeydeki motor gürültüleri, titreşimler ve metal ayak seslerini dinliyordu.</p>

    <p class="normal">Aceleyle başka bir tepeye monte edilmiş diğer görüntü alıcıları devreye soktu. Gördükleri karşısında büyük bir hayrete ve korkuya kapılmıştı – onun gibi, normalde duygusuz ve tepkisiz bir kişi için bu son derece büyük bir tepkiydi.</p>

    <p class="normal">Devasa gövdeler ve koruyucu podlar tüm yüzeyi kaplamıştı. Metal kabuklar tıpkı haşarat yumurtaları gibi açılmış ve içlerindeki metal canavarları dışarı salmıştı – sekiz bacaklı örümceğe benzeyen makineler.</p>

    <p class="normal">Araçların eklemli her bir bacağı farklı bir şekil alabiliyor ve bu sayede elips şekilli bedenleri engebeli arazide rahatlıkla hareket edebiliyordu. Anakin ve Winter’ın bulunduğu yere doğru tırmanarak geliyorlardı.</p>

    <p class="normal">Taştan kulenin etrafını sekiz İmparatorluk spider walkerı kuşatmıştı, sığınağın kalın duvarlarına ateş yağdırarak kendilerine girecek bir yer aradılar.</p>
  </div>

  <div class="calibre1" id="calibre_pb_26"></div>
</body>
</html>
