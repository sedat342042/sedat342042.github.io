<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_26">26</h1>

    <p class="normal">Hasarlı yıldız destroyeri Gorgon, Maw Cluster’ın yerçekimi girdaplarından güçlükle sıyrılıp geçmeyi başardı. Amiral Daala, eğer rotasından az da olsa sapsa kendisini yutmak için hazır bekleyen güçler tarafından beşik gibi sallanan yıldız destroyerinin kaptan köşkündeki koltuğunda kemerini bağlamış hazır bekliyordu. Daala, tüm mürettebata kendilerini güvenceye almalarını ve çetin bir yolculuk için gereken tüm hazırlıkları yapmalarını emretmişti. Maw Cluster’ın içinden geçen az sayıdaki bilinen yoldan Daala en kestirme olanı seçmişti, gemisi bu baskıya uzun süre dayanabilecek halde değildi.</p>

    <p class="normal">Gorgon’un dengeleyicilerinin çoğu Cauldron Nebulası’ndaki süpernova patlamasından kaçarken tahrip olmuştu. Uzun müddet dayanan kalkanlar da sonunda iflas etmişti. Gorgon’un bir zamanlar fildişi renginde olan gövdesi şimdi perişan haldeydi. Daala bir kumar oynamış, zırhının dış katmanları erise de sonunda kurtulmayı başarmıştı.</p>

    <p class="normal">Patlayan güneşlerden kaçarken şansı yaver gitmişti, çünkü birkaç saniye gerisinde olan BAsilisk süpernovanın şok dalgasıyla buhar olmuştu. Daala, şok dalgası kendisine varmadan saniyeler önce körlemesine hiperuzaya atlamalarını emretmişti. Bu umutsuz hamleyle evrenin bilinmeyen tehlikeleri içinden geçen bir yolculuğa çıkmışlardı. Eğer bir yıldızın ya da gezegenin çekirdeğinden geçen bir boyutlararası yola denk gelselerdi Gorgon yok olmuştu ama bir mucize eseri onlara hiçbir şey olmamıştı.</p>

    <p class="normal">Gorgon, Outer Rim’deki canlı bulunmayan bir boşlukta hiperuzaydan çıkmıştı. Kalkanları tükenmiş, yaşam destek sistemlerinin yarısı kül olmuştu. Gövdesi birkaç noktadan yarılmış ve bu yarıklar kapatılarak içerideki havanın uzaya kaçması önlenmişti.</p>

    <p class="normal">Kıl payı kaçmalarının da verdiği şevkle Daala’nın mürettebatı tamir alanında harikalar yaratmışlardı. Hiç bilinmeyen bir yere gitmelerine rağmen rotacıların bulundukları konumu tespit etmeleri bir günlerini almıştı. Özel elbiseler giyen stormtrooperlar Gorgon’un gövdesinin dışında dolaşarak harap haldeki ekipmanları kaldırmış, gövdedeki zayıf noktaları tespit etmiş ve ellerindeki az sayıda yedek parçayı kullanarak değişmesi gereken parçaları değiştirmişlerdi.</p>

    <p class="normal">Yıldız destroyeri, yıldızlar arasında kalmış bir bölgedeydi. Motorlarından biri kalıcı olarak devre dışıydı, kıç bataryalarından üçü de işe yaramaz haldeydi. Fakat Daala, Gorgon tekrar göreve hazır hale gelene kadar kimsenin dinlemesine izin vermemişti. Görevleri onları bekliyordu. Kendisi de hiç dinlenmemiş, bir oraya bir buraya koşturmuş, tamiratları teftiş etmiş, personel düzenlemelerini yapmış ve bakım görevlerini tahsis etmişti.</p>

    <p class="normal">Daala on yıl boyunca stormtrooperlarını ve donanma personelini titizlikle eğitmişti. Fazla çalışmaya alışkındılar ve kriz zamanlarında hayran kalınacak işler çıkarabiliyorlardı.</p>

    <p class="normal">Grand Moff Tarkin, kendisine tahsis ettiği dört yıldız destroyeriyle Maw Installation’ı koruma görevini ona vermişti. Fakat ilk gemisi Hydra’yı daha Maw Cluster’a ulaşmadan kaybetmişti. Manticore, Calamari’nin ayının arkasında imha edilmişti, Calamarili dahi bir taktisyen Daala’nın ne yapmaya çalıştığını sezince gemi kaçma fırsatını bulamamıştı. Kessel’de kaçakçılarla yapılan savaşta yaralanmış olan üçüncü gemisi BAsilisk ise süpernova patlamasından kaçmayı başaramamıştı.</p>

    <p class="normal">Daala güçlerinin yavaş yavaş erimesini engellemeyi başaramamıştı. Asi başkenti Coruscant’a yönelik yıkıcı ve ihtişamlı bir saldırı planı yapmış ama saldırmaya fırsat bulamadan Kyp Durron, Sun Crusher’ı onlara karşı kullanmıştı.</p>

    <p class="normal">Günlerce süren tamirin ardından, Daala hata ettiğini kabul etti. Önceliklerini belirlerken yanlış yapmıştı. Varlığının tek nedeni Asilere karşı kişisel bir savaş sürdürmek değil Maw Installation’ı korumaktı. Asiler Installation’ın yerini öğrendiği zaman oradaki bilgileri çalmaya kalkışacaklardı. Önceliği Tarkin’in kendisine verdiği görevi yerine getirmekti.</p>

    <p class="normal">Gorgon yaralıydı ve tam yol ilerleyemiyordu; yine de Daala, Maw’a doğru mümkün olan son hızla ilerledi. Installation’a dönecek ve ondan geriye ne kaldıysa tüm gücüyle savunacaktı. Teslim olmak söz konusu değildi. Üstü Tarkin’e yerine getirmek için söz verdiği bir görevi vardı.</p>

    <p class="normal">Amiral Daala komuta koltuğuna çivilenmiş ve gözlerini yanan gazların neden olduğu cehenneme dikmişti. Gorgon, sarmal bir yol takip ederek kara delik engelinin içinde yoluna devam etti. Koca bir gezegeni ezip bir atom haline getirecek güçteki yerçekimi kuyularından geçerken Daala’nın yüreği ağzına geldi.</p>

    <p class="normal">Pencereler parlıyordu ama Daala yine de gözlerini kapatmadı. Muhtemelen detaylı olarak yolu bilen tek kişiydi ama Kyp Durron da yolunu bulabilmişti ve anlaşılan diğer Jedi Şövalyeleri de bunu başarabilirdi.</p>

    <p class="normal">Daala’nın duyduğu alarm sesleri bazı kritik komponentlerin devre dışı kaldığını gösteriyordu. Sensör istasyonlarından kıvılcımlar çıkmaya başladı ve devreleri bypass etmek isteyen bir teğmen geminin hızına karşı koyarak görevini yerine getirmek için harekete geçti.</p>

    <p class="normal">Koltuğundaki Komutan Kratas, sıktığı dişlerinin ardından konuştu. “Az kaldı.” dedi, sesi güçlükle duyuluyordu.</p>

    <p class="normal">Kaptan köşkünde bir sıra otomatik ikaz sesi duyuldu – ve sanki birinin gözündeki bağ çözülmüş gibi ön pencerelerden görülen renkler ortadan kayboldu. Yıldız destroyeri Cluster’ın merkezindeki güvenli bölgeye erişmişti.</p>

    <p class="normal">Daala, dağınık düzende birbirlerine bağlı olan planetoidleri hemen tanıdı. Yanıp sönen ışıklar tesisin hala çalışmaya devam ettiğini gösteriyordu. İlk dikkatini çeken şey ise Death Star’ın iskeletinin gitmiş olduğuydu – ve onun yerinde bir Asi firkateyni ve üç Corellian korveti duruyordu.</p>

    <p class="normal">“Amiralim!” dedi Kratas.</p>

    <p class="normal">“Gördüm, Komutan.” diye cevap verdi Daala. Kemerini çözdü ve ayağa kalktı, refleks olarak üzerindeki yeşil-gri üniformasını düzeltti. Komuta platformuna gelirken ter damlalarını kendisini ısıran küçük böcekler gibi hissetti ve sanki birisi çağırmış gibi pencereye giderek dışarı baktı.</p>

    <p class="normal">Eldivenli elleri korkuluğu sanki birisinin boğazını sıkarmış gibi kavradı. Eldiveninin siyah derisi korkuluğun metalini gıcırdayarak kavradı. Tıpkı korktuğu gibi Asiler gelmişti – ve Daala istilayı engellemek için çok geç kalmıştı!</p>

    <p class="normal">Tüm gücüyle sıktığı dudakları beyazladı. Gorgon’un bir amaç uğruna sağlam kaldığına inanmıştı. Sanki Grand Moff Tarkin’in ruhu onun omuzlarındaydı ve kendisine yol gösteriyordu. Ne yapması gerektiğini biliyordu. İkinci kez başarısız olmayacaktı.</p>

    <p class="normal">“Komutan, işler durumdaki tüm silahlara güç verin.” dedi Daala. “Kalkanları kaldırın. İstikamet Installation.”</p>

    <p class="normal">Dönüp kalın kaşlı, küçük çeneli Komutan Kratas’a baktı.</p>

    <p class="normal">“Yapacak işlerimiz var gibi görünüyor.” dedi.</p>
  </div>

  <div class="calibre1" id="calibre_pb_54"></div>
</body>
</html>
