<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GucunKahramann</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_14">14</h1>

    <p class="normal">Konuşma bitti. Han Solo Millenium Falcon’un kokpitinden dışarı bakarken alnından soğuk terlerin aktığını hissetti. Hemen karşısında, Sun Crusher süpernova torpido fırlatıcılarına güç vermişti.</p>

    <p class="normal">Han yumruğunu önündeki konsola vurdu. “Ağır ol, evlat!” diye bağırdı. “Ağır ol. Arkadaşız sanmıştım.”</p>

    <p class="normal">“Eğer arkadaşım olsaydın,” diyen Kyp’in sesi duyuldu hoparlörden, “beni durdurmaya çalışmazdın. İmparatorluk’un hayatımı nasıl mahvettiğini biliyorsun. İmparatorluk bana son kez yalan söyledi – ve artık kardeşim de hayatta değil.”</p>

    <p class="normal">Yardımcı pilot koltuğunda Lando kontrolleri kurcalıyordu. Her tarafı kolaçan eden iri gözleri Han’a döndü, deli gibi ellerini sallayarak ona sesli görüşmeyi kapatmasını anlatmaya çalışıyordu.</p>

    <p class="normal">“Han,” diye fısıldadı, “sen ve Kyp’in Sun Crusher’ı Maw Installation’dan aldığınız zamanı hatırladın mı? Ben ve Luke, orada sizi bekliyorduk.”</p>

    <p class="normal">Han başını salladı. Lando’nun ne anlatmaya çalıştığını pek anlamamıştı. “Tabii ki.”</p>

    <p class="normal">“O zaman Falcon rota bilgisayarı çalışmadığı için gemileri birbirine bağlamıştık.” kaşlarını kaldırdı ve yavaşça konuşmaya devam etti. “Dinle... Sun Crusher’ın kontrol şifreleri hala elimizde.”</p>

    <p class="normal">Han sonunda anlamıştı. “Kullanabilir misin ki? Sun Crusher’ın sistemleriyle ilgili hiçbir fikrin yok.”</p>

    <p class="normal">“Başka şansımız da yok ama değil mi?”</p>

    <p class="normal">“Tamam.” dedi Han gereksiz yere de olsa alçak bir sesle, çünkü ses bağlantısı kesilmişti. “Ben onu meşgul ederken sen de Sun Crusher’ı etkisiz hale getirmeye çalış.” Lando şüpheli ama kararlı bir bakışın ardından çalışmaya devam etti.</p>

    <p class="normal">Han telsizi tekrar açtı. “Kyp, Coruscant’ın kutbunda kayak yapmaya gittiğimiz zamanı hatırlamıyor musun? Beni çok tehlikeli bir yola soktuğun halde ben peşinden gelmeye devam ettim çünkü yüzüstü çakılacağını zannetmiştim. Hatırladın mı?”</p>

    <p class="normal">Kyp cevap vermedi ama Han doğru yolda olduğunu biliyordu.</p>

    <p class="normal">“Evlat, seni Kessel’deki baharat madenlerinden kim çıkardı?” dedi. “Gorgon’daki hücreden seni kim kurtardı? Maw’dan kaçarken yanında kim vardı? Yıllarca çektiğin acılardan sonra hayatını yaşamaya değer hale getireceğine kim söz verdi?”</p>

    <p class="normal">Kyp kısa bir cümleyle cevap verdi. “İşe yaramadı.”</p>

    <p class="normal">“Neden evlat, ters giden ne? Yavin 4’te ne oldu? Luke ve senin pek iyi anla-”</p>

    <p class="normal">“Bunun Luke Skywalker’la bir ilgisi yok.” diyerek Kyp öyle sert çıkmıştı ki Han bunun doğru olmadığını anladı.</p>

    <p class="normal">“Tapınaklarda Üstat Skywalker’ın asla öğretmeyeceği şeyler öğrendim. Nasıl güçlü olacağımı öğrendim. İmparatorluk’la nasıl savaşacağımı ve öfkemi nasıl bir silah haline getirebileceğimi öğrendim.”</p>

    <p class="normal">“Bak, evlat,” dedi Han, “Güç hakkında bir şey bildiğimi iddia edemem. Hatta bir zamanlar bir sürü ıvır zıvır dolu uyduruk bir din demiştim. Fakat şu senin söylediğin şeylerin tehlikeli şekilde karanlık tarafa yakın olduğunu biliyorum.”</p>

    <p class="normal">Bir süre duran Kyp konuşmaya devam etti, “Han... Ben-”</p>

    <p class="normal">“Başardım.” diye fısıldadı Lando.</p>

    <p class="normal">Han başını salladı ve Lando kontrol sekansını başlattı. Ele geçirme komutu diğer gemiye aktarılırken işlemin sürmekte olduğunu gösteren ışıklarda kontrol panelinin üzerinde hızla hareket ediyordu. Uzayın karanlığında sadece patlamış kızıl cüceden arda kalan soluk ışıklar görülüyordu ve Sun Crusher bir anda karardı; kokpitindeki ışıklar, lazer toplarının nişan ışıkları ve toroidal torpido jeneratörünün dibindeki plazma sönmüştü.</p>

    <p class="normal">“Evet!” diye bağırdı Lando. Han da başarmış olmanın sevinciyle narayı bastı ve ikisi birden ellerini çaktılar.</p>

    <p class="normal">“Onunla konuşmalıyım,” dedi Han. “telsizini kullanacağı kadar gücü var mıdır?”</p>

    <p class="normal">“Telsiz açık,” dedi Lando, “fakat pek de mutlu olduğunu san-”</p>

    <p class="normal">“Beni kandırdın!” diye bağıran Kyp’in sesi mikrofondan yükseldi. “Arkadaşım olduğunu iddia ettin ve bana ihanet ettin. Tıpkı Exar Kun’un dediği gibi. Arkadaşlar sana ihanet eder. Bir Jedi’ın arkadaşlığa zamanı olmaz. Hepiniz ölmelisiniz.”</p>

    <p class="normal">Lando’nun tüm çabalarına rağmen Sun Crusher’ın gücü tekrar geri gelmişti. Işıkları yine eskisi gibi parıldamaya başladı.</p>

    <p class="normal">“Benim hatam değil.” diye bağırdı Lando, komutları değiştirebilmek için elinden geleni yapıyordu. “Sistemi nasıl bu kadar çabuk aştığını bilmiyorum.”</p>

    <p class="normal">“Kyp, Güç’ü kullanarak senin ve benim anlayamayacağımız şeyler yapabilir.” dedi Han.</p>

    <p class="normal">Enerji torpido atıcısı yoğun bir plazma ateşiyle aydınlandı, her zamankinden parlak ve Falcon’u vurmaya hazırdı.</p>

    <p class="normal">Bu sefer Kyp tereddüt etmemişti.</p>
  </div>

  <div class="calibre1" id="calibre_pb_30"></div>
</body>
</html>
