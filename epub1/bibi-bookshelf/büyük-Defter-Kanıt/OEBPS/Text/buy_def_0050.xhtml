<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><i><br/></i></h2>
<h2><a id="bookmark0"></a><i>Kemik Çukuru</i></h2>

  <p class="no-indent">Bir gece, patlamalar, makineli tüfek, yaylım ateşi sesleri duyuyoruz. Olup biteni anlamak üzere evden çıkıyoruz. Kampın ortasından büyük alevler yükseliyor. Düşmanın geldiğini zannediyoruz, ama ertesi gün şehir sessizleşiyor; uzaktan gelen top sesleri duyuluyor, o kadar.</p>

  <p>Üsse giden yolda nöbetçi yok artık. İç bulandırıcı bir duman göğe yükseliyor. Gidip bakmaya karar veriyoruz. Kampa giriyoruz. Bomboş. Ortalıkta in cin top oynuyor. Bazı yapılar için için yanıyor. Koku dayanılmaz. Yine de burnumuzu tıkayıp ilerliyoruz. Dikenli teller geçişimizi engelliyor. Bir gözetleme kulesine tırmanıyoruz. Büyük bir meydanda dört iri kara kütük yığını. Tel örgüde bir delik, bir geçit fark ediyoruz. Gözetleme kulesinden inip geçidi buluyoruz. Büyük demir kapı açık. Üzerinde yabancı dilde “Transit Kampı” yazıyor. Giriyoruz.</p>

  <p>Yukarıdan gördüğümüz siyak kütük yığını, kömürleşmiş cesetler… Bazıları çok yanmış, yalnızca kemikleri kalmış. Bazıları kararmamış bile. Çok sayıya ceset… İrili ufaklı. Yetişkinler ve çocuklar. Onları önce öldürdüklerini, sonra buraya üst üste yığarak üzerilerine benzin döküp yaktıklarını düşünüyoruz.</p>

  <p>Kusuyoruz. Kamptan koşarak çıkıyoruz. Evde gidiyoruz. Anneanne yemeğe çağırıyor, gene kusuyoruz.</p>

  <p>Anneanne, “Gene ne pislikler yediniz?” diye soruyor.</p>

  <p>“Ham elma yedik.”</p>

  <p>Yeğenimiz: “Kamp yandı. Gidip bakmalı. Kimse kalmamıştır.”</p>

  <p>“Biz gittik, ilginç hiçbir şey yok.”</p>

  <p>Anneanne sırıtıyor. “Kahramanlar bir şeyler unutmamışlar mı? Her şeylerini götürmüşler mi? İşe yarar hiçbir şey bırakmamışlar mı? İyice baktınız mı?”</p>

  <p>“Evet Anneanne. İyice baktık. Hiçbir şey bırakmamışlar.”</p>

  <p>Yeğenimiz mutfaktan çıkıyor. Onu izliyoruz.</p>

  <p>“Nereye?”</p>

  <p>“Şehre.”</p>

  <p>“Şimdi mi? Yalnızca akşamları giderdin.”</p>

  <p>Gülümseyerek: “Evet, ama birini bekliyorum. Dinleyin!”</p>

  <p>Yeğenimiz gülümsemeye devam ediyor, sonra koşarak şehre doğru gidiyor.</p>
</body>
</html>