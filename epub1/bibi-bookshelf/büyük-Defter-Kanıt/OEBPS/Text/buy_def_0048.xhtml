<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Kutsama</i></h2>

  <p class="no-indent">Ödünç aldığımız kitapları geri vermek için mecburen Papaz’ın evine gidiyoruz.</p>

  <p>Tıpkı, eskisi gibi yaşlı bir kadın kapıyı açıyor.</p>

  <p>“Papaz Efendi sizi bekliyor.”</p>

  <p>Papaz; “Oturun.”</p>

  <p>Kitapları masanın üzerine bırakıyoruz. Oturuyoruz.</p>

  <p>Papaz bir an bize bakıp, “Sizleri bekliyordum. Uzun zamandır uğramadınız” diyor.</p>

  <p>“Kitapları bitirmek istedik. Şu sıralar çok meşguldük.”</p>

  <p>“Ya banyo?”</p>

  <p>“Yıkanmak için gerekli olan her şeyimiz var artık. Leğen, sabun, makas, diş fırçası aldık.”</p>

  <p>“Neyle? Hangi parayla.”</p>

  <p>“Meyhanelerde müzik çalarak kazandığımız parayla.”</p>

  <p>“Meyhane batakhanedir. Sizin yaşınızdakiler oralara ayak basmamalı.”</p>

  <p>Cevap vermiyoruz.</p>

  <p>“Körün parası için de gelmediniz. Epey parası birikti. Alın.”</p>

  <p>Parayı uzatıyor.</p>

  <p>“Sizde kalsın, yeterince verdiniz. Çok gerektiği anlarda kullandık paranızı. Artık Tavşandudak’a verecek kadar paramız var. Ona çalışmayı da öğrettik. Bahçesini bellemesine yardım ettik, patates, fasulye, kabak, domates ektik. Ona büyütmesi için tavşan yavruları ile civcivler verdik. Bahçesiyle ve hayvanlarıyla ilgileniyor. Dilenmiyor da artık. Paranıza ihtiyacı yok.”</p>

  <p>Papaz: “Öyleyse bu parayı kendiniz için kullanın. Böylece meyhanelerde çalışmak zorunda kalmazsınız.”</p>

  <p>“Meyhanelerde çalışmayı seviyoruz.”</p>

  <p>“Dayak yediğinizi, işkence gördüğünüzü duydum.”</p>

  <p>“Hizmetçinize ne oldu?” diye soruyoruz.</p>

  <p>“Yaralılara bakmak için cepheye gitmişti. Orada ölmüş.”</p>

  <p>Susuyoruz.</p>

  <p>“Bana açılabilirsiniz. Günahlarınızı din adamı olduğum için kimseye söyleyemem. Endişelenmeyin. Günah çıkarın.”</p>

  <p>“Günahımız yok ki.”</p>

  <p>“Yanılıyorsunuz. İnsanın böyle bir cinayeti vicdanında taşıması zordur. Günah çıkarmak sizleri rahatlatır. Tanrı kendine içtenlikle açılıp pişman olanları bağışlar.”</p>

  <p>“Pişmanlığımız yok. Pişman olunacak bir şey yapmadık.”</p>

  <p>Uzun süren sessizlikten sonra: “Her şeyi pencereden gördüm. Ekmek parçasını… Ama intikam Tanrı’nındır. Kimse kendisini onun yerine koyamaz.”</p>

  <p>Susuyoruz.</p>

  <p>“Sizi kutsayabilir miyim?” diye soruyor.</p>

  <p>“Eğer hoşunuza gidecekse…”</p>

  <p>Ellerini başlarımızın üzerine koyuyor. “Tanrım, bu çocukları kutsayın. Suçları her ne ise onları bağışlayın. İğrenç dünyada kaybolmuş kuzular, bunlar soysuzlaşan çağımızın kurbanları, ne yaptıklarını bilmiyorlar. Onların çocuk ruhlarını kurtarmanız için size yalvarıyorum, merhametiniz ve sonsuz iyiliğinizle kurtarın onları. Amin.”</p>

  <p>Sonra bize, “Arada bir beni görmeye gelin, bir şeye ihtiyacınız olmasa da gelin” diyor.</p>
</body>
</html>