<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Okul</i></h2>

  <p class="no-indent">Üç yıl önce oldu bu.</p>

  <p>Akşam vaktiydi. Annemizle babamız uyuduğumuzu sanıyorlar. Öbür odada bizden söz ediyorlar.</p>

  <p>Annemiz: “Ayrılmaya dayanamazlar.”</p>

  <p>Babamız: “Yalnızca okul saatlerinde ayrılacaklar.”</p>

  <p>Annemiz: “Dayanamazlar buna.”</p>

  <p>“Dayanacaklar. Onlar için gerekli. Herkes böyle söylüyor. Öğretmenleri, psikologlar. Başlangıçta zor gelir, ama alışırlar.”</p>

  <p>Annemiz: “Hayır, asla. Biliyorum. Onları yanıyorum. İkisi bir olmuş.”</p>

  <p>Babamız sesini yükseltiyor: “İşte bu yüzden, doğal değil. Birlikte düşünüp birlikte hareket ediyorlar. Ayrı bir dünyaları var. Kendilerine ait. Bütün bunlar sağlıklı değil. Hatta endişe verici. Beni endişelendiriyorlar… Garipler. Ne düşündüklerini sezmek mümkün değil. Yaşlarından çok ilerideler. Çok şey biliyorlar.”</p>

  <p>Annemiz gülüyor. “Onları zekâlarından ötürü suçlayamazsın ya!”</p>

  <p>“Komik değil, niçin gülüyorsun?”</p>

  <p>Annemiz: “İkizler her zaman sorun olur. Bu felaket değil. Her şey düzelir.”</p>

  <p>Babamız: “Onları ayırabilirsek, evet, her şey düzelir. Her bireyin kendi hayatı olmalı.”</p>

  <p>Birkaç gün sonra okula başlıyoruz. Ayrı sınıflardayız. En ön sıraya oturuyoruz.</p>

  <p>Bina bizi birbirimizden ayırıyor. Bu uzaklık bize çok büyük ve çektiğimiz acı katlanılmaz geliyor. Sanki vücudumuzun yarısı eksilmiş gibi. Dengemiz bozuluyor, başımız dönüyor, düşüyoruz, bayılıyoruz.</p>

  <p>Bir ambulansta hastaneye giderken gözlerimizi açıyoruz.</p>

  <p>Annemiz bizi almaya geliyor. Gülümseyerek, “Yarın aynı sınıfa gideceksiniz” diyor.</p>

  <p>Evde Babamız, “Numaracılar” diyor yalnızca.</p>

  <p>Kısa bir süre sonra cepheye gidiyor. Gazeteci, savaş muhabiri.</p>

  <p>İki buçuk yıl boyunca okula gidiyoruz. Erkek öğretmenler de cepheye gidiyor, yerlerine kadın öğretmenler geliyor. Sonra da bombardımanlar arttığı için okul kapanıyor.</p>

  <p>Okumayı, yazmayı, hesap yapmayı biliyoruz.</p>

  <p>Öğrenimimize Anneanne’nin evinde de öğretmensiz sürdürmeye karar veriyoruz.</p>
</body>
</html>