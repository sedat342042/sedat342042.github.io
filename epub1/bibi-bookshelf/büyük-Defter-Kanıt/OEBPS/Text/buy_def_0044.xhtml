<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Yaşlı Adam</i></h2>

  <p class="no-indent">Akşam yemeğinden hemen sonra, yaşlı bir adam, yanında bizden biraz büyük bir kızla çıkageliyor.</p>

  <p>Anneanne, “Ne istiyorsunuz?” diye soruyor.</p>

  <p>Yaşlı adam bir isim söylüyor, Anneanne bize dönüp, “Çıkın. Bahçede dolaşın biraz” diyor.</p>

  <p>Çıkıyoruz. Bahçede bir tur atıp mutfak penceresinin önüne oturuyoruz. Yaşlı adam, “Acıyın” diyor.</p>

  <p>Anneanne, “Benden böyle bir şey nasıl istersiniz?”</p>

  <p>Yaşlı adam, “Annesiyle babasını tanırdınız. Sürgüne gönderilmeden önce onu bana emanet ettiler. Benim evimde güvende olmazsa sizin evinize getirebileceğimi söyleyerek adresinizi vermişlerdi.”</p>

  <p>Anneanne: “Benim için büyük bir tehlike olduğunu biliyor musunuz?” diye soruyor.</p>

  <p>“Evet, biliyorum. Hayatı söz konusu.”</p>

  <p>“Evde yaşayan yabancı bir subay var.”</p>

  <p>“Daha iyi ya. Onu kimse burada aramaz. Torununuz olduğunu söylersiniz, şu iki çocuğun yeğeni dersiniz.”</p>

  <p>“Herkes onlardan başka torunum olmadığını biliyor ama…”</p>

  <p>“Damadınızın ailesinden olduğunu söylersiniz.”</p>

  <p>Anneanne kıkırdayarak, “Damadımı hiç tanımadım ki” diyor.</p>

  <p>Yaşlı adam uzun süren bir sessizlikten sonra tekrar konuşmaya başlıyor: “Kıza birkaç ay bakmanızı istiyorum. Savaşın sonuna kadar.”</p>

  <p>“Savaş yıllarca sürebilir.”</p>

  <p>“Hayır, sonu geldi artık.”</p>

  <p>Anneanne, “Ben yaşını başını almış, saçını süpürge eden zavallı biriyim. Bu kadar insanı nasıl beslerim?” diye sızlanıyor.</p>

  <p>Yaşlı adam, “İşte annesiyle babasının bütün serveti. Bunlar da aile mücevherleri. Onu kurtarırsanız hepsi sizin.”</p>

  <p>Anneanne kısa bir süre sonra bizi çağırıp, “İşte yeğeniniz” diyor.</p>

  <p>“Evet Anneanne.”</p>

  <p>Yaşlı adam, “Üçünüz birlikte oynarsınız, olur mu?” diye soruyor.</p>

  <p>“Biz hiç oyun oynamayız.”</p>

  <p>“Peki ne yaparsınız?”</p>

  <p>“Çalışırız, öğreniriz, alıştırma yaparız.”</p>

  <p>“Anlıyorum. Siz ciddi insanlarsınız. Oyuna zamanınız yok. Yeğeninizle ilgilenirsiniz, değil mi?”</p>

  <p>“Evet efendim, ilgileniriz.”</p>

  <p>“Teşekkürler.”</p>

  <p>Yeğenimiz: “Ben sizden büyüğüm.”</p>

  <p>“Ama biz iki kişiyiz.”</p>

  <p>Yaşlı adam, “Haklısınız. İki kişi daha güçlüdür. Ona ‘yeğenimiz’ demeyi unutmazsınız değil mi?”</p>

  <p>“Hayır efendim. Biz hiçbir şeyi unutmayız.”</p>

  <p>“Size güveniyorum.”</p>
</body>
</html>