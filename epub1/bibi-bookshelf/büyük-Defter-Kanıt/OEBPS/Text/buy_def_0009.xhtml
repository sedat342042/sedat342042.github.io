<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Bellek Güçlendirme Alıştırmaları</i></h2>

  <p class="no-indent">Anneanne bize, “İtoğlu itler” diyor.</p>

  <p>Kimileri, “Cadı’nın piçleri! Orospunun dölleri!” diyor.</p>

  <p>Kimileri de: “Aptal. Serseri. Sümüklü. Eşek. Kirloş. Domuz yavrusu. Rezil. Aşağılık, Çürümüş hayvan leşi. Küçük boklar. Katil tohumu. İpten kazıktan kurtulmuş…”</p>

  <p>Bu sözleri duyunca yüzümüz kızarıyor, kulaklarımız çınlıyor, gözlerimiz batıyor, dizlerimiz titriyor.</p>

  <p>Artık ne kızarmak ne titremek istiyoruz, küfürlere, bizi yaralayan sözlere alışmalıyız.</p>

  <p>Mutfaktaki masanın başına karşılıklı oturuyoruz, göz göze, en ağır sözleri söylüyoruz.</p>

  <p>Biri: “Süprüntü. Göt deliği.”</p>

  <p>Diğeri: “Götveren, aşağılık.”</p>

  <p>Sözcükleri duymaz, hatta beynimize ulaşmaz hale gelinceye kadar tekrarlıyoruz.</p>

  <p>Her gün yarın saatlik böyle bir alıştırmadan sonra, sokaklarda dolaşıyoruz.</p>

  <p>İnsanları bize hakaret etmeye zorluyoruz, sonunda kayıtsız kalabildiğimizi fark ediyoruz.</p>

  <p>Ama eskiden kalma sözcükler de var.</p>

  <p>Annemiz bize, “Canlarım. Aşklarım. Mutluluğum. Tapılacak bebeklerim” derdi.</p>

  <p>Bu sözcükleri hatırlayınca gözlerimiz doluyor.</p>

  <p>Bu sözcükleri unutmalıyız, çünkü artık kimse bize böyle şeyler söylemiyor, bu sözcüklerin anısı da taşınamayacak kadar ağır.</p>

  <p>Böylece alıştırmaya başka bir yönden başlıyoruz.</p>

  <p>Şöyle diyoruz: “Canlarım. Aşklarım. Sizi seviyorum… Sizi hiç terk etmeyeceğim. Yalnızca sizi seveceğim… Her zaman… Sizler benim için hayatsınız…”</p>

  <p>Tekrarlamaktan sözcükler anlamlarını yitiriyor, içerdikleri acı da dinmeye başlıyor.</p>
</body>
</html>