<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Asker Kaçağı</i></h2>

  <p class="no-indent">Ormanda bir adam buluyoruz. Canlı, genç, üniformalı değil. Bir çalılığın ardına saklanmış. Kıpırdamadan bize bakıyor.</p>

  <p>“Neden burada yatıyorsunuz?” diye soruyoruz.</p>

  <p>“Artık yürüyemiyorum. Sınırın öbür tarafından geliyorum. İki haftadır yürüyorum. Gece gündüz. Özellikle gece. Çok zayıf düştüm. Açım. Üç gündür bir şey yemedim.”</p>

  <p>“Neden üniformanız yok?” diye soruyoruz, “Bütün gençlerin üniformaları var. Hepsi asker.”</p>

  <p>“Artık asker olmak istemiyorum.”</p>

  <p>“Düşmanla savaşmak istemiyor musunuz?”</p>

  <p>“Kimseyle savaşmak istemiyorum. Düşmanım yok benim. Evime dönmek istiyorum.”</p>

  <p>“Eviniz neresi?”</p>

  <p>“Çok uzakta. Yiyecek bulamazsam, oraya hiç ulaşamam.”</p>

  <p>“Neden yiyecek satın almıyorsunuz? Paranız mı yok?”</p>

  <p>“Param yok, hem kimseye gözükmemem lazım. Saklanmalıyım. Beni görmemeliler.”</p>

  <p>“Neden?”</p>

  <p>“Birliğimden izinsiz ayrıldım. Firar ettim. Ben asker kaçağıyım. Beni bulurlarsa ya asarlar ya da kurşuna dizerler.”</p>

  <p>“Cani gibi mi?”</p>

  <p>“Evet, bir cani gibi.”</p>

  <p>“Oysa siz kimseyi öldürmek istemiyorsunuz. Yalnızca evinize dönmek istiyorsunuz.”</p>

  <p>“Evet, yalnızca evime dönmek istiyorum.”</p>

  <p>“Size yemeniz için ne getirelim?”</p>

  <p>“Ne olursa olsun.”</p>

  <p>“Keçi sütü, katı pişmiş yumurta, ekmek ve meyve!”</p>

  <p>“Ne olursa olsun.”</p>

  <p>“Battaniye de ister misiniz? Geceleri soğuk oluyor, sık sık da yağmur yağıyor.”</p>

  <p>“Olur, ama sizi gören olmasın. Kimseye de bir şey söylemeyin. Annenize bile.”</p>

  <p>“Bizi gören olmaz, kimseyle konuşmayız, annemiz de yok.”</p>

  <p>Yiyecekler ve battaniyeyle geri geldiğimizde, “Çok iyisiniz” diyor.</p>

  <p>“İyi olmak istemiyoruz. Bunlara çok gereksiniminiz olduğu için getirdik. Hepsi bu.”</p>

  <p>“Size nasıl teşekkür edebilirim. Sizleri hiç unutmayacağım.”</p>

  <p>Gözleri doluyor.</p>

  <p>“Ağlamanın bir işe yaramadığını biliyorsunuz. Biz hiç ağlamayız. Oysa sizin gibi erkek olmadık daha.”</p>

  <p>“Haklısınız. Affedersiniz, bir daha ağlamayacağım. Yorgunluktan” diyor gülümseyerek.</p>
</body>
</html>