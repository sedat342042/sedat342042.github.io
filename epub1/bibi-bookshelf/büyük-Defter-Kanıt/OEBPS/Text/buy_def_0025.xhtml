<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Hırsızlık</i></h2>

  <p class="no-indent">Botlarımız, kalın giysilerimiz sayesinde yeniden dışarı çıkabiliyoruz. Donan derede kayıyor, ormana odun toplamaya gidiyoruz.</p>

  <p>Bir balta ile testere alıyoruz. Kar tabakası kalınlaştığı için yere düşmüş odunları toplamak mümkün değil. Ağaçlara tırmanıyor, kuru dalları testereyle kesip sonra da baltayla yarıyoruz. Bu işleri yaparken üşümüyoruz. Hatta terliyoruz. Bu nedenle hemen eskimesinler diye eldivenlerimizi çıkarıp cebimize koyuyoruz.</p>

  <p>Bir gün iki deste odunla ormandan dönerken, Tavşandudak’ı görmek için yolumuzu uzatıyoruz.</p>

  <p>Harabenin önündeki kar kürenmemiş, ayak izi de yok. Baca tütmüyor.</p>

  <p>Kapıyı çalıyoruz, cevap yok. İçeriye giriyoruz. İçerisi o kadar karanlık ki önceleri bir şey göremiyoruz, sonra yavaş yavaş gözlerimiz alışıyor.</p>

  <p>Bir göz odada hem mutfak hem yatak. Karanlıkça bir köşede yatak duruyor. Yaklaşıyoruz. Sesleniyoruz. Yatakta örtülerin, eski giysilerin arasında bir kıpırtı oluyor, sonra Tavşandudak’ın kafası beliriyor.</p>

  <p>“Annen burada mı?” diye soruyoruz.</p>

  <p>“Evet.”</p>

  <p>“Öldü mü?”</p>

  <p>“Bilmiyorum.”</p>

  <p>Odunları yıkıp fırını yakıyoruz. İçerinin ısısı dışarıyla aynı. Sonra Anneanne’nin evine gidip mahzenden patates ile kuru fasulye alıyoruz. Bir keçiyi sağıp komşunun evine dönüyoruz. Sütü ısıtıyoruz; bir tencerede karı eritip fasulyeleri pişiriyoruz. Patatesleri fırında közlüyoruz.</p>

  <p>Tavşandudak yataktan kalkıyor, sendeleyerek ateşin yanına gelip oturuyor.</p>

  <p>Komşu kadın ölmemiş. Ağzına keçi sütü akıtıyoruz. Tavşandudak’a, “Her şey pişince yemek ye, annene de yedir. Gene geliriz” diyoruz.</p>

  <p>Ayakkabıcının geri verdiği parayla yalnızca birkaç çift çorap aldık, gerisi duruyor. Bakkala gidip un satın alıyoruz, tuzla şekere para ödemiyoruz. Kasaba gidip biraz domuz yağı satın alıyoruz, bir de büyük bir sucuk alıyoruz ama parasını ödemiyoruz. Tavşandudak’ın evine dönüyoruz. Annesiyle her şeyi çoktan silip süpürmüşler. Annesi yatakta, Tavşandudak bulaşıkları yıkıyor.</p>

  <p>“Size her gün bir kucak odun getireceğiz. Biraz kurufasulye ile patates de. Ama gerisi için paraya ihtiyacımız var. Paramız bitti. Para olmadan bir dükkâna girilmez… Hırsızlık yapabilmek için bir şeyler satın almak lazım.”</p>

  <p>“Ne kadar akıllısınız. Haklısınız. Dükkânlara girmeme izin vermiyorlar. Sizin hırsızlık yapabileceğinizi düşünemezdim.”</p>

  <p>“Neden olmasın. Becerimizi sınıyoruz. Ama biraz paraya ihtiyacımız var. Kesinkes var.”</p>

  <p>Biraz düşündükten sonra: “Papaz’dan isteyin, Ona yarığımı göstermeyi kabul ettiğimde bana bazen para verirdi.”</p>

  <p>“Senden böyle şeyler mi isterdi?”</p>

  <p>“Evet. Bazen de parmağını içine sokardı. Sonra da kimseye söylemeyeyim diye bana para verirdi. Papaz’a Tavşandudak ile annesinin paraya ihtiyacı var, deyin.”</p>
</body>
</html>