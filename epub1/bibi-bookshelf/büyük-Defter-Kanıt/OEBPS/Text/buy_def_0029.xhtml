<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Banyo</i></h2>

  <p class="no-indent">Hizmetçi’yle Papaz’ın evine varıyoruz. Bizi arka kapıdan içeri alıyor. Torbaları kilere bırakıp çamaşırhaneye gidiyoruz, her tarafa çamaşır ipleri gerilmiş. Her çeşit kap var, bir tanesi garip şekilli bir çinko küvet, adeta derin bir koltuk…</p>

  <p>Hizmetçi valizlerimizi açıyor, giysilerimizi soğuk suya bastırıyor, sonra da iki büyük kazanda su ısıtmaya başlıyor.</p>

  <p>“Hemen ihtiyacınız olanları şimdi yıkayacağım. Siz yıkanırken bunlar kurur. Diğer giysilerinizi de yarın veya öbür gün getiririm.”</p>

  <p>Küvetin içine kaynar su döküp ılıştırıyor, “Önce kim yıkanacak?” diye soruyor bize.</p>

  <p>Kıpırdamıyoruz. “Sen mi? Yoksa sen mi? Haydi soyunun.”</p>

  <p>“Biz yıkanırken siz burada mı kalacaksınız?”</p>

  <p>Kahkahayla gülüyor. “Elbette! Sırtınızı ovup saçlarınızı yıkayacağım. Benden utanacak değilsiniz ya canım? Neredeyse anneniz yaşındayım.”</p>

  <p>Hiç kıpırdamıyoruz. Bunun üzerine soyunmaya başlıyor. “Ziyanı yok. Önce ben yıkanırım öyleyse. Görüyorsunuz ya, ben sizden çekinmiyorum. Siz küçücük oğlanlarsınız.”</p>

  <p>Bir şarkı mırıldanıyor, ama ona baktığımızı fark edince yüzü kızarıyor. Memeleri tam şişirilmemiş balonları andırıyor, gergin ve sivri. Teni çok beyaz, her yerinde sarı tüyler var. Yalnızca bacaklarının arası, koltuk altları değil, karnının altı ve bacakları da bu tüylerle kaplı. Bir yandan şarkı mırıldanıyor, bir yandan da suyun içinde keseleniyor. Sudan çıkar çıkmaz bornoz geçiriveriyor sırtına. Banyonun suyunu değiştirip çamaşırları yıkamaya başlıyor; sırtı bize dönük. Biz de soyunup banyoya birlikte giriyoruz, ikimiz birden küvete sığıyoruz.</p>

  <p>Bir süre sonra Hizmetçi bize iki temiz havlu uzatıyor.</p>

  <p>“Her yerinizi iyice yıkadınız umarım.”</p>

  <p>Havlulara sarılı olarak, bir sıraya oturup içinde giysilerimizin kurumasını bekliyoruz. Çamaşırhane çok sıcak, buharla kaplı. Hizmetçi elinde bir makasla bize yaklaşıyor.</p>

  <p>“Tırnaklarınızı keseceğim. Artık numara yapmayı da bırakın, sizi yemem.”</p>

  <p>El ve ayak tırnaklarımızı kesiyor. Saçlarımızı da. Boynumuzu, yüzümüzü öpüp hiç durmadan konuşuyor: “Ah bu küçücük, sevimli, tertemiz ayaklar! Ah bu güzelim kulaklar, bu boyunlar, yumuşacık! Ah! Sizin gibi güzel, hoş iki çocuğun benim olmasını ne kadar çok isterdim! Her yerlerini, her yerlerini gıdıklardım.”</p>

  <p>Biz oradan ayrılırken, “Her cumartesi yıkanmaya gelin. Kirli çamaşırlarınızı yanınıza alın. Her zaman temiz olmanızı istiyorum” diyor.</p>

  <p>“Yaptığınız karşılığında biz de size odun taşırız. Bulabildiğimiz zaman da balıkla, mantar getiririz.”</p>
</body>
</html>