<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2>2</h2>

  <p class="no-indent">Yılın son günü. Kuzeyden gelen soğuk, toprağı sardı.</p>

  <p>Lucas dereye iniyor. Papaz’a yılbaşı yemeği için balık götürecek.</p>

  <p>Hava karardı bile. Lucas’ın yanında bir kazma ile bir fırtına feneri var. Yaptığı havuzu örten buzu kırarken bir çocuk ağlaması işitiyor. Feneri ağlama sesinin geldiği yöne çeviriyor.</p>

  <p>Lucas’ın yıllar önce yaptığı köprünün üzerinde bir kadın oturmuş. Kadın bir örtüye sarınmış, derenin sürüklediği karlara ve buzlara bakıyor. Örtünün altında bir bebek ağlıyor.</p>

  <p>Lucas kadına yaklaşıp, “Kimsin sen, burada ne arıyorsun?” diye soruyor.</p>

  <p>Kadın cevap vermiyor. İri siyah gözleriyle fenerin ışığına bakıyor.</p>

  <p>Lucas: “Gel!”</p>

  <p>Lucas sağ koluyla kadına sarılıyor, yolu lambayla aydınlatarak onu eve götürüyor. Bebek hâlâ ağlıyor.</p>

  <p>Mutfak sıcak. Kadın oturuyor. Memesini çıkarıyor, bebeği emzirmeye başlıyor. Lucas arkasını dönüp ocağa kalan sebze çorbasını koyuyor.</p>

  <p>Bebek annesinin dizlerinin üzerinde uyuyor. Anne Lucas’a bakıyor: “Onu boğmak istedim. Ama yapamadım.”</p>

  <p>Lucas, “Benim boğmamı ister misin?” diye soruyor.</p>

  <p>“Boğabilir misin?”</p>

  <p>“Fareler, kediler, köpek yavruları boğdum.”</p>

  <p>“Ama bu çocuk, aynı şey değil.”</p>

  <p>“Onu boğmamı istiyor musun, istemiyor musun?”</p>

  <p>“Hayır, artık olmaz. Çok geç.”</p>

  <p>Bir anlık sessizlikten sonra Lucas: “Burada boş bir oda var. Çocuğunla birlikte orada uyuyabilirsin.”</p>

  <p>Kadın başını kaldırıp siyah gözleriyle Lucas’a bakıyor: “Teşekkür ederim. Adım Yasmine.”</p>

  <p>Lucas Anneanne’nin yatak odasının kapısını açıyor. “Çocuğunu yatağın üzerine yatır. Kapıyı açık bırakalım ki oda ısınsın. Yemeğini yedikten sonra onun yanına yatarsın.”</p>

  <p>Yasmine çocuğu Anneanne’nin yatağının üzerine bırakıp mutfağa dönüyor.</p>

  <p>Lucas, “Aç mısın?” diye soruyor.</p>

  <p>“Dün akşamdan beri hiçbir şey yemedim.”</p>

  <p>Lucas bir tasa çorba koyuyor: “Ye, sonra git uyu. Yarın konuşuruz. Benim artık gitmem lazım.”</p>

  <p>Havuza gidip fileyle iki balık yakalıyor, oradan da Papaz’ın evine yollanıyor.</p>

  <p>Her zaman olduğu gibi yemeği hazırlıyor, Papazla birlikte yiyor, bir parti satranç oynuyorlar. Lucas ilk kez yeniliyor.</p>

  <p>Papaz Efendi kızıyor. “Bu akşam çok dalgınsınız Lucas. Basit hatalar yapıyorsunuz. Yeniden oynayalım, ama bu kez dikkatinizi verin.”</p>

  <p>Lucas: “Yorgunum. Ben gideyim,”</p>

  <p>“Gene meyhanelerde mi sürteceksiniz?”</p>

  <p>“İstihbaratınız güçlü.”</p>

  <p>Papaz gülüyor. “Bir sürü yaşlı kadın görüyorum. Bana şehirde olup bitenleri anlatıyorlar. Haydi surat asmayın! Gidip eğlenin. Ne de olsa yılbaşı gecesi.”</p>

  <p>Lucas yerinden kalkarken, “Size iyi yıllar dilerim efendim” diyor.</p>

  <p>Papaz da yerinden kalkıp elini Lucas’ın başının üzerine koyuyor. “Tanrı sizi kutsasın. Ruhunuzu huzura kavuştursun.”</p>

  <p>Lucas: “Hiçbir zaman huzura kavuşamayacağım.”</p>

  <p>“Dua edin, umudunuzu kesmeyin evladım.”</p>

  <p>Lucas sokakta yürüyor. Gürültülü meyhanelerin önünden geçiyor, durmuyor, adımlarını hızlandırıyor, hatta Anneanne’nin evine sapan küçük karanlık yola gelince koşmaya bile başlıyor.</p>

  <p>Mutfak kapısını açıyor. Yasmine hâlâ köşedeki sedirde oturuyor. Kuzinenin kapağını açmış, ateşe bakıyor. Çorba dolu kâse masanın üzerinde duruyor, soğumuş.</p>

  <p>Lucas Yasmine’in karşısına oturuyor. “Yememişsin.”</p>

  <p>‘“Aç değilim. Soğuktan donmuşum.”</p>

  <p>Lucas raftan içki şişesini alıp iki bardak dolduruyor,</p>

  <p>“İç. İçini ısıtır.”</p>

  <p>Kendi de içiyor. Yasmine de. Tazeliyor. Sessizce içiyorlar. Uzaktan, şehirden gelen çan seslerini duyuyorlar.</p>

  <p>Lucas: “Geceyarısı. Yeni bir yıl başlıyor.”</p>

  <p>Yasmine başını masaya dayayıp ağlıyor.</p>

  <p>Lucas yerinden kalkıp Yasmine’in üzerindeki örtüyü alıyor. Uzun, siyah, parlak saçlarını okşuyor. Süt dolu memelerini de. Bluzunu açıyor, eğiliyor, süt emiyor.</p>

  <hr class="transition"/>

  <p class="no-indent">Ertesi sabah Lucas mutfağa giriyor. Yasmine dizlerinde bebeğiyle sedirde.</p>

  <p>Yasmine: “Bebeğimi yıkamak istiyorum. Sonra da gideriz.”</p>
<p>“Nereye gideceksiniz?”</p>

  <p>“Bilmiyorum. Olup bitenlerden sonra bu şehirde kalamam.”</p>
<p>Lucas, “Ne oldu? Çocuk yüzünden mi? Bu şehirde senin durumunda başka anneler de var. Ailen seni ret mi etti? diye soruyor.</p>

  <p>“Benim ailem yok. Annem ben doğarken ölmüş. Babam ve teyzemle birlikte yaşıyordum. Beni teyzem büyüttü. Babam savaştan dönünce onunla evlendi. Ama teyzemi sevmiyordu. Yalnız beni severdi.”</p>

  <p>Lucas: “Anlıyorum.”</p>

  <p>“Evet. Teyzem durumu fark edince bizi ihbar etti. Babam hapiste. Ben de doğuma kadar hastanede temizlik işleri yaptım. Hastaneden bu sabah çıktım, evimizin kapısını çaldım, teyzem açmadı. Bana içeriden sövüp saydı.”</p>

  <p>Lucas: “Senin hikâyeni biliyorum. Meyhanelerde anlatıyorlar.”</p>

  <p>“Evet, herkes bundan bahsediyor. Burası küçük bir şehir. Burada kalamam. Önce çocuğu boğup sonra sınırı geçmeyi düşünüyordum.”</p>

  <p>“Sınırı aşmak mümkün değil. Mayına basabilirsin.”</p>

  <p>“Ölmek umurumda değil.”</p>

  <p>“Kaç yaşındasın?”</p>

  <p>“On sekiz.”</p>

  <p>“Ölmek için çok erken. Hayatını başka bir yerde yeniden kurabilirsin. Başka bir şehirde, daha sonra, çocuğun biraz büyüyünce. O zamana kadar da burada kalabilirsin.”</p>

  <p>“Ama şehirdeki insanlar…”</p>

  <p>“İnsanlar dedikoduyu bırakırlar. Sonunda seslerini keserler. Onları görmek zorunda değilsin. Burası şehir değil, benim evim.”</p>

  <p>“Çocuğumla birlikte evinde kalabilir miyim?”</p>

  <p>“Bu odada kalabilirsin, mutfağa girebilirsin, ama benim odama ve tavan arasına girmeniz kesinlikle yasak. Ayrıca hiç soru sormayacaksın.”</p>

  <p>Yasmine: “Sana soru sormayacağım ve rahatsız etmeyeceğim. Çocuğun da seni rahatsız etmemesini sağlayacağım. Yemek pişirip ortalığı temizlerim. Her işi bilirim. Teyzem fabrikada çalıştığı için evimizde işleri ben yapardım.”</p>

  <p>Lucas: “Su kaynıyor. Bebeği yıkayabilirsin.”</p>

  <p>Yasmine leğeni masanın üzerine koyup çocuğun üzerindekileri ve bezini çıkarıyor. Lucas kuzinenin kenarında bir havlu ısıtıyor. Yasmine çocuğu yıkarken onu seyrediyor.</p>

  <p>Lucas; “Omzunda da bir sakatlık var.”</p>

  <p>“Evet. Bacaklarında da. Hastanede söylemişlerdi. Benim yüzümden. Hamileliğimi gizlemek için korse giymiştim. Sakat kalacak. Onu boğacak cesaretim olsaydı keşke.”</p>

  <p>Lucas havluya sarılı çocuğu kucağına alıp buruşuk küçük yüzüne bakıyor.</p>

  <p>“Bu konuyu açma artık Yasmine.”</p>

  <p>Yasmine: “Mutsuz olacak.”</p>

  <p>“Sen de mutsuzsun ama sakat değilsin. Senden ya da herhangi birinden daha mutsuz olmayacak belki.”</p>

  <p>Yasmine çocuğu kucağına alırken gözleri doluyor: “Çok iyisin Lucas.”</p>

  <p>“Adımı nereden biliyorsun?”</p>

  <p>“Şehirde seni herkes tanıyor. Deli olduğunu söylüyorlar ama ben inanmıyorum.”</p>

  <p>Lucas dışarıya çıkıp elinde tahtalarla geri geliyor, “Ona bir beşik yapacağım.”</p>

  <p>Yasmine çamaşır yıkayıp yemek hazırlıyor. Beşik hazır olunca çocuğu yatırıp sallıyorlar.</p>

  <p>“Adı ne? Adını koydun mu?”</p>

  <p>“Evet. Hastanede koydum, belediyeye kayıt yaptırmak gerekliydi. Adı Mathias. Babamın adı. Aklıma başka isim gelmedi.”</p>

  <p>“Onu bu kadar çok seviyordun demek,”</p>

  <p>“Tek varlığım oydu.”</p>

  <hr class="transition"/>

  <p class="no-indent">Lucas, akşam, meyhaneye uğramadan, Papaz’ın evinden doğru eve dönüyor. Kuzinede ateş yanıyor. Aralık kapıdan, Yasmine’in mırıldanarak şarkı söylediğini duyuyor. Lucas Anneanne’nin odasına giriyor. Yasmine, geceliğini giymiş, camın önünde çocuğu sallıyor. Lucas, “Neden yatmadın?” diye soruyor.</p>

  <p>“Seni bekliyordum.”</p>

  <p>“Beklemene gerek yok. Genellikle çok geç gelirim.”</p>

  <p>Yasmine gülümsüyor. “Biliyorum. Meyhanelerde müzik çalıyorsun.”</p>

  <p>Lucas yaklaşıp, “Çocuk uyuyor mu?” diye soruyor.</p>

  <p>“Çoktan. Ama onu sallamak hoşuma gidiyor.”</p>

  <p>“Mutfağa gidelim. Çocuk uyanmasın.”</p>

  <p>Mutfakta karşılıklı oturup içki içiyorlar. Daha sonra Lucas, “Ne zaman başladı? Babanla olan ilişkin?” diye soruyor.</p>

  <p>“Hemen. O döner dönmez.”</p>

  <p>“Kaç yaşındaydın?”</p>

  <p>“On iki.”</p>

  <p>“Irzına mı geçti?</p>

  <p>Yasmine gülüyor. “Yo hayır! Irzıma geçmedi. Sadece yanıma yatıyordu, bana sımsıkı sarılıp öpüyordu, beni okşayıp ağlıyordu.”</p>

  <p>“O sırada teyzen neredeydi?”</p>

  <p>“Fabrikada. Vardiya usulü çalıştığından geceleri babam benimle birlikte yatıyordu, benim yatağımda. Küçücük, penceresiz bir odada, dar bir yatağım vardı. İkimiz o dar yatakta çok mutluyduk.</p>

  <p>Lucas içki doldurup, “Devam et!” diyor.</p>

  <p>“Büyüyordum. Babam göğüslerimi okşayarak “Yakında kadın olacaksın, bir oğlana gideceksin” diyordu. Ben de, “Hayır asla gitmeyeceğim” diyordum. Bir gece uykuluyken elini tutup bacaklarımın arasına koydum. Parmaklarını bastırdım ve ilk kez zevki tattım. Ertesi akşam bu inanılmaz yumuşaklıktaki zevki bana yeniden tattırmasını istedim. Babam ağlıyordu, yapmamamız gerektiğini, kötü bir şey olduğunu söylüyordu; ben ısrar ettim, ona yalvardım. Bunun üzerine organımın üzerine eğildi, yaladı, emdi, öptü; ilk seferine göre daha çok zevk aldım.</p>

  <p>“Bir gece, üzerime yattı, organını bacaklarımın arasına soktu, ‘Bacaklarını iyice sık, içine girmeme izin verme, sana kötülük yapmak istemem’ dedi.</p>

  <p>“Yıllarca böyle seviştik, ama bir gece direnemedim. Ona duyduğum istek çok büyüktü, bacaklarımı açtım, tümüyle açmışım, içime girdi.”</p>

  <p>Yasmine susup Lucas’a bakıyor. Siyah gözleri parlıyor, etli dudakları aralanıyor. Göğsünün tekini çıkarıp, “İster misin?” diye soruyor.</p>

  <p>Lucas onu saçlarından tutup odaya sürüklüyor, Anneanne’nin yatağının üzerine devirip ensesinden ısırarak içine giriyor.</p>

  <p>Sonraki geceler, Lucas meyhanelere geri dönüyor. Şehrin ıssız sokaklarındaki yürüyüşlerine yeniden başlıyor.</p>

  <p>Eve dönünce doğrudan doğruya odasına gidiyor.</p>

  <p>Sarhoş olduğu bir gece Anneanne’nin yatak odasının kapısını açıyor. Mutfağın ışığı odayı aydınlatıyor. Yasmine de çocuk da uyuyor.</p>

  <p>Lucas soyunup Yasmine’in yatağına giriyor. Yasmine’in vücudu yanıyor, Lucas’ın vücudu buz gibi. Yasmine duvara dönük, Lucas onun sırtına dayanıp organını Yasmine’in bacaklarının arasına sokuyor.</p>

  <p>Yasmine bacaklarını sıkarak inliyor: “Baba, ah baba!”</p>

  <p>Lucas kulağına “Sık. Daha sık” diye fısıldıyor.</p>

  <p>Yasmine debeleniyor, zor soluk alıyor. Lucas içine girince çığlık atıyor.</p>

  <p>Lucas eliyle Yasmine’in ağzını kapatıyor ve yorganı çekiyor. “Sus, çocuğu uyandıracağız!”</p>

  <p>Yasmine, Lucas’ın parmaklarını ısırıp başparmağını emiyor.</p>

  <p>Bittiği zaman birkaç dakika daha yatakta kalıyorlar, sonra Lucas kalkıyor.</p>

  <p>Yasmine ağlıyor.</p>

  <p>Lucas odasına gidiyor.</p>

  <hr class="transition"/>

  <p class="no-indent">Yaz geldi. Çocuk her yere girip çıkıyor. Anneanne’nin odasına, mutfağa, bahçeye. Emekliyor.</p>

  <p>Kambur, eciş bücüş. Bacakları çok zayıf, kolları çok uzun, vücudu orantısız.</p>

  <p>Lucas’ın da odasına giriyor. Lucas’a kapıyı açtırıncaya kadar küçük elleriyle yumrukluyor. Çocuk büyük yatağa tırmanıyor.</p>

  <p>Lucas gramofona bir plak koyuyor, çocuk yatağın üzerinde sallanıyor.</p>

  <p>Lucas başka bir plak koyunca çocuk örtülerin altına saklanıyor.</p>

  <p>Lucas bir kâğıda tavşan, tavuk, domuz resmi çiziyor. Çocuk gülüp kâğıdı öpüyor.</p>

  <p>Lucas fil ve zürafa resmi çiziyor, çocuk başını iki yana sallayıp kâğıdı yırtıyor.</p>

  <p>Lucas çocuğa bir kum havuzu yapıyor, ona bir tırmık, bir kova ve bir küçük el arabası satın alıyor.</p>

  <p>Salıncak kuruyor, bir sandıktan da tekerlikli bir araba yapıyor. Çocuğu içine oturtup gezdiriyor. Ona balıkları gösterip tavşan kafesine sokuyor. Çocuk tavşanları okşamaya çalışıyor, ama tavşanlar telaşla sağa sola koşuşuyorlar.</p>

  <p>Çocuk ağlıyor.</p>

  <p>Lucas şehre gidip bir oyuncak ayı satın alıyor.</p>

  <p>Çocuk ayıya bakıyor, eline alıyor, “onunla konuşuyor”, ayıyı sarsaklayıp Lucas’ın ayaklarının dibine atıyor.</p>

  <p>Yasmine ayıyı alıp okşuyor. “Ayı çok cici. Bu çok iyi bir ayıcık.”</p>

  <p>Çocuk annesine bakıp başını mutfağın zeminine vurmaya başlıyor. Yasmine ayıyı yere koyuyor, çocuğu kucağına alıyor.&nbsp;<span style="font-size: 1em; font-style: normal; line-height: 1.2em; text-indent: 1.5em;">Çocuk bağırıyor, annesinin başını yumruklayıp karnını tekmeliyor. Yasmine çocuğu bırakıyor, çocuk da masanın altına girip akşama kadar çıkmıyor.</span></p>

  <p>Lucas, akşam, Joseph’in dirgeninden kurtardığı bir kedi yavrusunu getiriyor eve. Yavru, mutfakta miyavlayıp tir tir titriyor.</p>

  <p>Yasmine kedinin önüne bir tas süt koyuyor, kedi miyavlamayı sürdürüyor.</p>

  <p>Yasmine kediyi çocuğun beşiğine yatırıyor.</p>

  <p>Çocuk beşiğine tırmanıyor, kedinin yanına uzanıyor, ona sarılıyor. Kedi çırpınıp çocuğun elini yüzünü tırmalıyor.</p>

  <p>Kedi, birkaç gün sonra önüne konan her şeyi yiyor; beşikte çocuğun ayaklarının dibinde uyuyor.</p>

  <p>Lucas Joseph’ten yavru bir köpek bulmasını istiyor.</p>

  <p>Bir gün Joseph uzun, kıvırcık tüylü kara bir köpek yavrusuyla çıkageliyor. Yasmine o esnada bahçede çamaşır asıyor, çocuk öğlen uykusuna yatmış. Yasmine Lucas’ın kapısına vurup bağırıyor: “Biri geldi!”</p>

  <p>Sonra da Anneanne’nin odasına saklanıyor.</p>

  <p>Lucas Joseph’i karşılıyor. Joseph: “İşte size söz verdiğim köpek. Büyük ovanın çoban köpeği. İyi bekçi olur.”</p>

  <p>Lucas: “Teşekkür ederim Joseph. Gelin bir kadeh şarap için.”</p>

  <p>Birlikte mutfağa girip şarap içiyorlar. Joseph: “Beni eşinizle tanıştırmayacak mısınız?”</p>

  <p>“Yasmine benim karım değil. Gidecek yeri yoktu, onu evime aldım.”</p>

  <p>“Bütün şehir bu hikâyeyi biliyor. Çok güzel bir kız. Köpek yavrusunu onun çocuğu için istediniz sanırım.</p>

  <p>“Evet, Yasmine’in çocuğu için.”</p>

  <p>Gitmeden önce Joseph: “Daha çok gençsiniz, bir eş ve bir çocuğa sahip olacak yaşta değilsiniz Lucas. Bu büyük sorumluluk.”</p>

  <p>Lucas: “Bu beni ilgilendirir.”</p>

  <p>Joseph gidince Yasmine evden dışarı çıkıyor; yavru köpek Lucas’ın kucağında.</p>

  <p>“Mathias’a ne getirdi Joseph, bak.”</p>

  <p>Yasmine, “Beni gördü. Bir şey dedi mi?” diye soruyor.</p>

  <p>“Evet. Seni çok güzel bulmuş. İnsanların bizim hakkımızda söyleyecekleri konusunda endişelenmen yersiz Yasmine. Bir gün benimle şehre gelip kendine giysi almalısın. Geldiğinden beri aynı elbiseyi giyiyorsun.”</p>

  <p>“Bu elbise bana yeter. Başkasını istemem. Şehre gitmeyeceğim”</p>

  <p>Lucas; “Haydi gidip köpeği Mathias’a gösterelim.”</p>

  <p>Çocuk kediyle birlikte mutfakta, masanın altında.</p>

  <p>Yasmine; “Mathi bak, bu senin. Hediye.”</p>

  <p>Lucas köpekle birlikte köşedeki sedire oturuyor, Mathias da kucağına tırmanıyor. Köpek çocuğun yüzünü yalıyor. Kedi köpeğe tıslayıp bahçeye kaçıyor.</p>

  <hr class="transition"/>

  <p>Hava giderek soğuyor. Lucas Yasmine’e, “Mathias’ın kalın giysilere ihtiyacı var, senin de” diyor.</p>

  <p class="no-indent">Yasmine, “Örgü örmeyi biliyorum. Bana yün ve birkaç çeşit şiş gerekli.”</p>

  <p>Lucas bir sepet dolusu yün yumağı ve değişik boylarda şiş satın alıyor. Yasmine kazaklar, çoraplar, atkılar, eldivenler, şapkalar örüyor. Artık yünlerle de çeşitli renklerde örtüler yapıyor. Lucas onu kutluyor.</p>

  <p>Yasmine: “Dikiş dikmeyi de biliyorum. Evdeyken annemin eski dikiş makinesini kullanırdım.”</p>

  <p>“Gidip getirmemi ister misin?”</p>

  <p>‘Teyzemin evine gitmeye cesaret edebilir misin?”</p>

  <p>Lucas el arabasıyla yola çıkıyor. Yasmine’in teyzesinin kapısını çalıyor. Genç bir kadın kapıyı açıyor. “Ne istiyorsunuz?”</p>

  <p>“Yasmine’in dikiş makinesini almaya geldim.”</p>

  <p>Kadın: “Girin.”</p>

  <p>Lucas tertemiz bir mutfağa giriyor. Yasmine’in teyzesi onu inceliyor: “Demek o sizsiniz. Zavallı. Daha çocuksunuz.</p>

  <p>Lucas, “On yedi yaşındayım.”</p>

  <p>“O da yakında on dokuzuna basacak. Nasıl?”</p>

  <p>“İyi.”</p>

  <p>“Ya çocuk?”</p>

  <p>“O da çok iyi.”</p>

  <p>Bir anlık sessizlikten sonra kadın: “Çocuk sakatmış duyduğuma göre. Tanrı’nın gazabı işte.”</p>

  <p>Lucas: “Dikiş makinesi nerede?”</p>

  <p>Teyze dar, penceresiz bir odanın kapısını açıyor. “Ona ait olan her şey burada, alın götürün.”</p>

  <p>Bir dikiş makinesi ile hasır bir sepet. Lucas: “Başka bir şey yok muydu?”</p>

  <p>“Yatağı vardı. Yaktım.”</p>

  <p>Lucas dikiş makinesi ile hasır sepeti arabaya taşıdıktan sonra: “Teşekkürler hanımefendi.”</p>

  <p>“Bir şey değil. Oh be, kurtuldum.”</p>

  <hr class="transition"/>

  <p class="no-indent">Sık sık yağmur yağıyor. Yasmine dikiş dikip örgü örüyor. Çocuk artık dışarıda oynayamıyor. Bütün gününü kediyle ve köpekle mutfaktaki masanın altında geçiriyor.</p>

  <p>Çocuk birkaç kelime söylüyor, ama henüz yürüyemiyor. Lucas onu ayağa kaldırmak istediğinde çırpınıp emekleyerek kaçıyor, masanın altına sığınıyor.</p>

  <p>Lucas kitabevine gidiyor. Büyük boş kâğıtlar, renkli kalemler ve resimli kitaplar alıyor.</p>

  <p>Victor: “Evinizde çocuk mu var?” diye soruyor.</p>

  <p>“Evet. Ama benim değil.”</p>

  <p>Victor, “O kadar çok öksüz var ki! Peter bana sizi sordu. Onu görmeye gitmelisiniz.”</p>

  <p>Lucas: “Çok meşgulüm.”</p>

  <p>“Anlıyorum. Çocuk olunca. Üstelik çok gençsiniz.”</p>

  <p>Lucas eve dönüyor. Mathias mutfak masanın altındaki halının üzerinde uyuyor. Lucas paketi çocuğun yanına bırakıyor. Odaya girip Yasmine’i boynundan öpüyor, Yasmine dikiş dikmeyi bırakıyor.</p>

  <p>Çocuk resim yapıyor. Köpeğin resmini. Başka hayvanların da. Ağaçların, çiçeklerin, evin. Annesinin de…</p>

  <p>Lucas, “Neden hiç benim resmimi yapmıyorsun?” diye soruyor.</p>

  <p>Mathias başını iki yana sallayıp kitaplarıyla masanın altına saklanıyor.</p>

  <p>Lucas Noel arifesinde ormana gidip bir çam ağacı kesiyor. Renkli cam küreler, mumlar satın alıyor. Yasmine’le birlikte Anneanne’nin odasında ağacı süslüyorlar. Ağacın altında hediyeler var: Yasmine’e kumaşlar ve bir çift bot, Lucas’a bir kazak, Mathias’a bir sallanan at ve kitaplar.</p>

  <p>Yasmine fırında ördek yapıyor. Patates, lahana ve kuru fasulye haşlıyor. Kurabiyeler birkaç gün öncesinden pişirildi bile.</p>

  <p>İlk yıldız gökyüzünde belirdiğinde Lucas ağaçtaki mumları yakıyor. Yasmine kucağında Mathiasla odaya giriyor.</p>

  <p>Lucas: “Mathias gel hediyelerini al. Kitaplar ve at senin.”</p>

  <p>Çocuk: “Atı istiyorum. At güzel.”</p>

  <p>Ata binmek istiyor, başaramıyor. “At çok büyük. Lucas yaptı bunu. Lucas kötü. Mathi’ye çok büyük bir at yaptı” diye bağırıyor.</p>

  <p>Mathias ağlıyor, başını odanın döşemesine vuruyor. Lucas onu kaldırıp sallıyor. “At büyük değil. Mathias küçük, çünkü ayağa kalkmak istemiyor. Hep dört ayak üzerinde, hayvanlar gibi! Sen hayvan değilsin!”</p>

  <p>Çocuğu çenesinden tutup gözlerinin içine bakmaya zorluyor. Sertçe, “Eğer yürümek istemezsen, hiçbir zaman yürüyemezsin. Hiçbir zaman anladın mı?” diyor.</p>

  <p>Çocuk haykırıyor, Yasmine onu Lucas’ın elinden alıyor. “Rahat bırak çocuğu, yakında yürüyecek!”</p>

  <p>Mathias’ı atın sırtına oturtup sallıyor. Lucas: “Gitmem lazım. Çocuğu yatır. Beni bekle. Dışarıda fazla kalmayacağım.”</p>

  <p>Lucas mutfağa giriyor, kızarmış ördeği ikiye ayırıyor, birini tabağa koyup çevresini patates ve diğer sebzelerle süslüyor, bir örtüyle tabağı sarıyor. Lucas Papaz’ın evine vardığında yemek hâlâ sıcak.</p>

  <p>Yemekleri bitince Lucas: “Efendim kusura bakmayın, eve dönmem gerekiyor, beni bekliyorlar.”</p>

  <p>Papaz, “Biliyorum evladım. Aslında bu akşam gelmene şaşırdım. Günahkâr bir kadınla ve onun günahının meyvesiyle birlikte günah içinde yaşadığını biliyorum. Azizlerimizden birinin adını taşımasına rağmen vaftiz bile edilmemiş o çocuk.”</p>

  <p>Lucas susuyor, Papaz: “En azında bu akşam on ikideki ayine katılın.”</p>

  <p>Lucas: “Çocuğu tek başına bırakamayız.”</p>

  <p>“Öyleyse sen yalnız gel.”</p>

  <p>“Bana sen diyorsunuz.”</p>

  <p>“Özür dilerim. Lucas. Öfkelendim. Sizi oğlum gibi severim, ruhunuz için endişeleniyorum.”</p>

  <p>Lucas: “Bana sen demeye devam edin efendim. Hoşuma gidiyor. Ama benim kiliseye hiç gitmediğimi biliyorsunuz.”</p>

  <p>Lucas eve dönüyor. Anneanne’nin evinde bütün ışıklar sönmüş. Kedi ile köpek mutfakta uyuyor, ördeğin kalan yarısı masanın üzerinde, el sürülmemiş halde duruyor.</p>

  <p>Lucas odaya girmek istiyor. Kapı kilitli. Kapıya vuruyor. Yasmine cevap vermiyor.</p>

  <p>Lucas şehre gidiyor. Pencerelerin ardında mumlar yanıyor. Meyhaneler kapalı. Lucas uzun süre sokaklarda dolaştıktan sonra kiliseye giriyor. Büyük kilise soğuk, neredeyse bomboş. Lucas kapının yanındaki duvara dayanıyor. Uzağında, karşısındaki köşede Papaz vaaz veriyor.</p>

  <p>Bir el Lucas’ın omzuna dokunuyor. “Gelin Lucas, çıkalım” diyor Peter.</p>

  <p>Dışarıda, “Burada ne yapıyorsunuz?” diye soruyor.</p>

  <p>“Ya siz, Peter?”</p>

  <p>“Sizi takip ettim. Victor’un evinden çıkmıştım ki sizi gördüm.”</p>

  <p>“Meyhaneler kapalı olduğunda kendimi bu şehirde kaybolmuş gibi hissediyorum.”</p>

  <p>“Ben her zaman öyleyim. Evinize dönmeden önce, gelin benim evimde biraz ısının.”</p>

  <p>Peter Merkez Meydanı’nda güzel bir evde oturuyor. Evinde rahat koltuklar var, duvarlarda kitap rafları, sıcak bir ev. Peter içki getiriyor.</p>

  <p>“Bu şehirde Victor haricinde hiç dostum yok. O da kibar, bilgili birisi ama sıkıcı. Durmadan yakınıyor.”</p>

  <p>Lucas uyuyakalıyor. Şafakta uyandığı zaman Peter’i karşısında hâlâ uyanık, kendisini seyrederken buluyor.</p>

  <hr class="transition"/>

  <p class="no-indent">Bir sonraki yaz çocuk ayağa kalkıyor. Köpeğin boynuna asılmış duruyor:</p>

  <p>“Lucas! Bak! Bak!”</p>

  <p>Lucas ona doğru koşuyor. Çocuk; “Mathi köpekten daha büyük. Mathi ayakta.”</p>

  <p>Köpek çekiliyor, çocuk düşüyor. Lucas onu kucağına alıyor, kollarıyla yukarı kaldırıp, “Mathias Lucas’tan daha büyük” diyor.</p>

  <p>Çocuk gülüyor. Ertesi gün Lucas ona üç tekerlekli bir bisiklet alıyor.</p>

  <p>Yasmine, “Oyuncaklara çok para harcıyorsun” diyor Lucas’a.</p>

  <p>Lucas; “Bisiklet bacaklarının gelişmesine yardımcı olacak.”</p>

  <p>Sonbaharda çocuk yürüyebiliyor ama bariz bir aksamayla.</p>

  <p>Bir sabah Lucas Yasmine’e: “Yemekten sonra çocuğu yıka, temiz pak giydir. Doktora götüreceğim.”</p>

  <p>“Doktora mı? Neden?”</p>

  <p>“Topallıyor, görmüyor musun?”</p>

  <p>Yasmine, “Yürümesi bile mucize” diye cevap veriyor.</p>

  <p>Lucas; “Onun herkes gibi yürümesini istiyorum.”</p>

  <p>Yasmine’in gözleri yaşarıyor: “Ben onu olduğu gibi kabul ediyorum.”</p>

  <p>Çocuk yıkanıp giyindikten sonra Lucas elini tutuyor. “Uzun bir gezintiye çıkacağız Mathias. Yorulduğun zaman seni taşırım.”</p>

  <p>Yasmine, “Hastaneye şehrin içinden geçerek mi gideceksiniz?” diye soruyor.</p>

  <p>“Elbette!”</p>

  <p>“İnsanlar size bakacaklar. Teyzemle de karşılaşabilirsiniz.”</p>

  <p>Lucas cevap vermiyor.</p>

  <p>Yasmine konuşmaya devam ediyor: “Onu alıkoymak isterlerse bırakmazsın, değil mi Lucas?”</p>

  <p>“Soruya bak!” diyor Lucas.</p>

  <p>Hastaneden dönünce “Haklıymışsın Yasmine” demekle yetiniyor.</p>

  <p>Odasına kapanıp plaklarını dinliyor, Mathias kapısını çaldığı zaman açmıyor.</p>

  <p>Akşam Yasmine çocuğu yatırırken Lucas Anneanne’nin odasına giriyor. Her akşam olduğu gibi, Mathias’ın beşiğinin yanına oturup masal anlatıyor. Masal bitince: “Yakında beşiğin sana küçük gelecek. Yeni bir yatak yapmam lazım.”</p>

  <p>Mathias: “Beşiği köpekle kediye veririz”</p>

  <p>“Evet, beşiği onlara veririz. Bir de kitapların için sana bir raf yapacağım, ileride sana alacağım kitapları da koyarız.”</p>

  <p>Çocuk; “Bir masal daha anlat”</p>

  <p>“Çalışmam lazım.”</p>

  <p>“Geceleri iş olmaz.”</p>

  <p>“Benim her zaman işim vardır. Çok para kazanmam lazım.”</p>

  <p>“Para ne işe yarar?”</p>

  <p>“Bize, üçümüze gerekli olan şeyleri parayla satın alırız.”</p>

  <p>“Giysiler, ayakkabılar mı?”</p>

  <p>“Evet. Ayrıca oyuncak, kitap ve plağı da.”</p>

  <p>“Oyuncaklar ve kitaplar güzel. Git, çalış.”</p>

  <p>Lucas, “Senin de uyuman lazım, büyüyemezsin yoksa.”</p>

  <p>Çocuk, “Büyümeyeceğimi biliyorsun. Doktor söyledi”</p>

  <p>“Yanlış anlamışsın Mathias, büyüyeceksin. Diğer çocuklardan daha yavaş olacak bu, ama büyüyeceksin.”</p>

  <p>Çocuk, “Neden daha yavaş?” diye soruyor.</p>

  <p>“Çünkü insanlar birbirlerinden farklıdır. Sen diğer çocuklardan daha kısa ama daha akıllı olacaksın. Boyun önemi yoktur, önemli olan zekâdır,”</p>

  <p>Lucas evden çıkıyor. Ama şehre gitmek yerine, dereye gidiyor, nemli toprağa oturup siyah çamurlu suya bakıyor.</p>
</body>
</html>