<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Yeğenimiz ve Âşığı</i></h2>

  <p class="no-indent">Yeğenimiz ciddileşip bizi rahatsız etmekten vazgeçiyor. Meyhanelerde çalışıp kazandığımız paralarla satın aldığımız büyük leğende her gün yıkanıyor. Elbisesini ve donunu da sık sık yıkıyor. Elbiseleri kururken bir havluya sarınıp oturuyor, kimi zaman da ıslak külotuyla güneşe uzanıyor. Esmer tenli. Saçları kalçalarına kadar iniyor. Bazen sırtüstü uzanıp saçlarıyla göğüslerini örtüyor.</p>

  <p>Akşama doğru şehre gidiyor. Şehirde giderek daha uzun kalıyor. Bir akşam onu kuşkulandırmadan izliyoruz.</p>

  <p>Mezarlığa yakın bir yerde, hepsi yaşça bizden büyük kızlı erkekli bir gruba katılıyor. Ağaçların altına oturup sigara içiyorlar. Şarap şişeleri de var. Şişeyi kafalarına dikiyorlar. İçlerinden biri yolun başında erketeye yatıyor. Yaklaşan olunca erketeci yerinden kıpırdamadan sakin sakin bildik bir şarkıyı ıslıkla söylüyor. Grup çalılıkların, mezar taşlarının arasına dağılıyor. Tehlike geçince başka bir şarkı çalıyor.</p>

  <p>Gruptakiler alçak sesle, firardan, tutuklamalardan, direnişten, kurtuluştan söz ediyorlar.</p>

  <p>Onlara bakılırsa, ülkemizde bulunan ve müttefikimiz olduklarını söyleyen yabancı askerler aslında düşmanımız; kısa süre sonra savaşı kazanıp ülkemize girecek olanlar da düşmanlarımız değil, tam tersine kurtarıcılarımızmış.</p>

  <p>“Babam diğer tarafa geçti. Onlarla geri dönecek.”</p>

  <p>“Benim babam savaş ilan edilir edilmez firar etti.”</p>

  <p>“Benimkiler partizanlara katıldı, küçük olduğum için onlarla gidemedim.”</p>

  <p>“Benimkileri şu alçaklar götürdü, toplama kampındalar.”</p>

  <p>“Sen onları bir daha göremeyeceksin, ben de. Hepsi çoktan ölmüştür.”</p>

  <p>“Kesin değil. Kurtulanlar olacak.”</p>

  <p>“Ölenlerin de intikamını alacağız.”</p>

  <p>“Çok gençtik ne yazık, bir şey yapamadık.”</p>

  <p>“Yakında bitecek. ‘Onlar’ ha bugün ha yarın gelecek.”</p>

  <p>“Büyük Meydan’da çiçeklerle karşılayacağız onları.”</p>

  <p>Gece geç saatte grup dağılıyor. Herkes evine dönüyor.</p>

  <p>Yeğenimiz bir çocukla gidiyor. Onları izliyoruz. Şatonun dar sokaklarından ilerleyip harap bir duvarın ardında kayboluyorlar. Onları görmüyoruz, ama seslerini duyuyoruz.</p>

  <p>Yeğenimiz; “Üzerime yat. Evet öyle. Öp beni. Öp beni.”</p>

  <p>Çocuk: “Ne kadar güzelsin! Seni istiyorum.”</p>

  <p>“Ben de. Ama korkuyorum. Ya hamile kalırsam?”</p>

  <p>“Seninle evlenirim. Seni seviyorum. Kurtuluştan sonra evleniriz.”</p>

  <p>“Çok genciz, beklemeliyiz.”</p>

  <p>“Bekleyemem.”</p>

  <p>“Dur! Canımı acıtıyorsun. Olmaz, yapma sevgilim.”</p>

  <p>“Evet, haklısın. Ama okşa beni. Elini ver bana. Evet, orayı okşa, evet, öyle. Dön. Sen beni okşarken ben seni oradan öpmek istiyorum” diyor çocuk.</p>

  <p>Yeğenimiz: “Hayır yapma. Utanıyorum. Oh! Evet, devam et. Seni çok seviyorum, çok.”</p>

  <p>Eve dönüyoruz.</p>
</body>
</html>