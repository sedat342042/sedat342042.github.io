<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Hizmetçi ve Posta</i></h2>

  <p class="no-indent">Hizmetçi’yle bahçede kiraz topluyoruz. Posta ile yabancı Subay jiple geliyor. Subay dümdüz yürüyüp odasına giriyor. Posta yanımızdan geçerken duruyor: “Selam küçük dostlar, selam güzel küçükhanım. Kirazlar olmak. Ben çok sevmek kiraz, ben çok sevmek güzel küçükhanım.”</p>

  <p>Subay pencereden sesleniyor. Posta’nın içeri girmesi gerekiyor, Hizmetçi: “Evinizde adamların olduğunu neden bana söylemediniz?”</p>

  <p>“Yabancı onlar.”</p>

  <p>“E, ne olmuş? Subay da ne yakışıklıymış!”</p>

  <p>“Posta’yı beğenmediniz mi?” diye soruyoruz.</p>

  <p>“Ufak tefek ve şişman.”</p>

  <p>“Ama iyi ve neşeli bir insan. Dilimizi de iyi konuşuyor.”</p>

  <p>“Bana ne, ben subayı beğendim.”</p>

  <p>Subay penceresinin önündeki sıraya oturuyor. Hizmetçi’nin sepeti kirazla dolu, Papaz’ın evine dönebilir ama oradan ayrılmıyor. Subay’a bakarak kahkahalar atıyor. Ağacın dallarına asılıp sallanıyor, zıplıyor, otlara yatıyor ve sonunda subayın ayaklarının dibine bir papatya fırlatıyor. Subay kalkıp odasına giriyor. Kısa süre sonra da odasından çıkıyor, jipine binip gidiyor.</p>

  <p>Posta pencereden sarkıp, “Kim yardım etmek, zavallı adam, kirli oda temizlemek için” diye soruyor.</p>

  <p>“Biz yardım edebiliriz.”</p>

  <p>“Kadın lazım. Güzel küçükhanım lazım.”</p>

  <p>Hizmetçi’ye, “Haydi ona yardım edelim” diyoruz.</p>

  <p>Üçümüz birlikte subayın odasına giriyoruz. Hizmetçi süpürgeyi alıp etrafı süpürmeye başlıyo. Posta yatağın üzerine oturuyor.</p>

  <p>“Ben görmek rüya. Rüyada prenses var. Prenses beni uyandırmak için çimdiklemek.”</p>

  <p>Hizmetçi kahkahalarla gülüyor, postanın yanağını çimdikliyor.</p>

  <p>Posta, “Ben şimdi uyanık. Ben çimdiklemek istemek kötü prenses” diye bağırıyor.</p>

  <p>Hizmetçi’yi kollarına alıp kıçını çimdikliyor. Hizmetçi kurtulmaya çalışıyor, ama Posta sımsıkı sarılmış. Bize, “Sizler dışarıya ve kapıyı kapatmak” diyor.</p>

  <p>Hizmetçi’ye, “Kalmamızı ister misiniz?” diye soruyoruz.</p>

  <p>Gülerek, “Neden?” diyor, “Ben kendimi koruyabilirim.”</p>

  <p>Bunun üzerine odadan çıkıp kapıyı kapatıyoruz. Hizmetçi pencereye geliyor, bize gülümsüyor, pencereyi kapatıyor. Tavan arasına çıkıp deliklerden Subay’ın odasında olup bitenleri gözetliyoruz.</p>

  <p>Posta ve Hizmetçi yatakta yatıyorlar. Hizmetçi çırılçıplak, Posta’nın da üzerinde gömleği ve çorapları var yalnızca. Hizmetçi’nin üzerine yatıyor ve ikisi birlikte ileri geri, sağdan sola hareket ediyorlar. Posta, Anneanne’nin domuzu gibi sesler çıkarıyor, Hizmetçi de küçük çığlıklar atıyor, sanki canı yanıyormuş gibi, ama hem bağırıyor hem gülüyor; “Evet, evet, evet, ah, ah, ah!”</p>

  <p>O günden beri Hizmetçi sık sık gelip Posta’yla odaya kapanıyor. Bazen onları seyrediyoruz, her zaman değil.</p>

  <p>Posta, Hizmetçi’nin eğilmesini veya dört ayak üzerine durmasını istiyor ve ona arkadan sahip oluyor.</p>

  <p>Hizmetçi, Posta’nın sırtüstü yatmasını yeğliyor. Sonra Posta’ nın karnına oturup ata biner gibi aşağı yukarı hareket ediyor.</p>

  <p>Posta, Hizmetçi’ye kimi zaman ipek çoraplar, kimi zaman da kolonya hediye ediyor.</p>
</body>
</html>