<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <p><img alt="whitespace" src="../Images/whitespace.png"/><br/></p>

  <p class="no-indent">Akşam saat yediye doğru başkente varıyoruz. Hava bozdu, soğuk; yağmur damlacıkları buz tanelerine dönüştü.</p>

  <p>Elçilik büyük bir bahçenin içinde. Beni sıcak, çift yataklı ve banyolu bir odaya götürüyorlar. Lüks bir otel odası gibi.</p>

  <p>Garson bana yemek getiriyor. Çok azını yiyorum. Yemek küçük şehirde yeniden alıştığım yemeklere benzemiyor. Tepsiyi kapının önüne bırakıyorum. Birkaç metre ötede koridorda bir adam oturuyor.</p>

  <p>Duş yapıp banyodaki yepyeni diş fırçasıyla dişlerimi fırçalıyorum. Bir sabahlık ile yatağımın üzerinde yeni pijamalar buluyorum. Yatıyorum.</p>

  <p>Ağrılarım yeniden başlıyor. Biraz bekliyorum ama katlanılmaz hale geliyor. Yerimden kalkıp valizimi karıştırıyorum, ilaçlarımı buluyorum, iki hap yutup yeniden yatıyorum. Ağrılar azalmak yerine şiddetleniyor. Kapıya kadar sürünerek gidiyorum, kapıyı açıyorum, adam hâlâ yerinde oturuyor. Ona, “Bir doktor çağırın lütfen” diyorum. “Hastayım, kalbim.”</p>

  <p>Yanındaki duvara raptedilmiş telefonu kaldırıyor. Sonrasını hatırlamıyorum, bayılmışım. Bir hastane yatağında gözlerimi açıyorum.</p>

  <p>Hastanede üç gün kalıyorum. Çeşitli tahliller yapılıyor. Sonunda bir kalp uzmanı beni görmeye geliyor. “Kalkıp giyinebilirsiniz. Sizi elçiliğe geri götüreceker.”</p>

  <p>“Beni ameliyat etmeyecek misiniz?”</p>

  <p>“Ameliyat gerekmiyor. Kalbiniz gayet iyi durumda. Ağrılarınız derin bir endişe ve ağır bir depresyondan kaynaklanıyor. Artık Trinitrin almayın, size yazdığım yüksek dozlu sakinleştiricileri alın.”</p>

  <p>Bana elini uzatıyor. “Korkmayın, uzun yıllar yaşayacaksınız.</p>

  <p>“Uzun yıllar yaşamak istemiyorum.”</p>

  <p>“Depresyonu atlatınca düşünceniz de değişecek.”</p>

  <p>Araba beni elçiliğe geri götürüyor. Bir büroya alınıyorum. Kıvırcık saçlı genç bir adam beni deri koltuğa buyur ediyor.</p>

  <p>“Oturun lütfen, Hastanede işlerin yolunda gitmesine çok sevindim. Ama sizi çağırmamın nedeni bu değil. Ailenizi ve özellikle de kardeşinizi arıyorsunuz değil mi?”</p>

  <p>“Evet, ikiz kardeşimi. Ama çok da umutlu değilim. Bir şeyler mi buldunuz? Bana arşivlerin yok olduğunu söylediler.”</p>

  <p>“Arşive ihtiyacım olmadı. Telefon rehberine baktım. Bu şehirde soyadı sizinkiyle aynı olan birisi var. Adı ve soyadı aynı.”</p>

  <p>“Claus mu?”</p>

  <p>“Evet, Klaus T. Ama K ile. Bu kişi, kardeşinizden başkası olamaz. Belki de akrabanızdır, bazı bilgiler aktarabilir. İşte adresi ve telefon numarası, aramak isterseniz diye düşündüm.”</p>

  <p>Adresi alıyorum, “Bilemiyorum. Öncelikle oturduğu sokağı, evi görmek isterdim.”</p>

  <p>“Anlıyorum. Saat beşe doğru gidip bakabiliriz. Ben de sizinle gelirim. Gerekli belgeleriniz olmadığı için yalnız başınıza çıkamazsınız.”</p>

  <p>Şehri baştan sona geçiyoruz. Hava iyice karardı. Arabada kıvırcık saçlı adam: “Adaşınız hakkında biraz bilgi edindim. Bu ülkenin en ünlü şairlerinden biriymiş.”</p>

  <p>“Evi kiraladığım kitapçı bana ondan hiç söz etmedi. Oysa bu ismi bilmesi gerekirdi.”</p>

  <p>“Bilemeyebilir çünkü Klaus T. yazarken takma ad kullanıyor. Şiirlerini Klaus Lucas adıyla kaleme alıyor, insanlardan kaçan birisiymiş. Ortalıkta hiç görünmezmiş, özel hayatı da tam bir muamma.”</p>

  <p>Araba, bahçe içinde tek katlı evlerin sıralandığı dar bir sokakta duruyor.</p>

  <p>Kıvırcık saçlı adam: “İşte on sekiz numara burada. Şehrin en güzel mahallelerinden birisi burası. En sakini ve en pahalısı.”</p>

  <p>Susuyorum. Eve bakıyorum. Sokaktan biraz geride. Evin girişine bahçeden birkaç basamakla çıkılıyor, Sokağa bakan dört pencerenin yeşil panjurları hâlâ açık. Mutfakta ışık yanıyor, salonun iki penceresi de kısa süre sonra mavimsi bir ışıkla aydınlanıyor. Çalışma odası karanlık. Evin arka avluya bakan bölümü buradan görünmüyor. Orada da üç oda var. Ebebeyn odası, çocuk odası ve Anne’nin çoğunlukla dikiş odası olarak kullandığı misafir odası.</p>

  <p>Odunların, bisikletlerin, kalabalık eden oyuncakların durduğu garaja benzer bir yer vardı avluda. Üç tekerlekli iki kırmızı bisikleti ve tahta trotinetleri hatırlıyorum. Sokak boyunca uzun bir sopayla yuvarladığımız çemberleri de hatırlıyorum. Dev bir uçurtma duvarlardan birine dayalı dururdu. İki ayrı oturma yeri olan bir salıncak vardı avluda. Annemiz bizi sallardı, ceviz ağacının dallarına doğru uçardık, belki hâlâ yerindedir ceviz ağacı.</p>

  <p>Elçilikte görevli olan kıvırcık saçlı adam, “Bütün bunlar size bir şey hatırlatıyor mu?” diye soruyor.</p>

  <p>“Hayır. O yıllarda dört yaşındaydım.”</p>

  <p>“Hemen içeriye girmeyi denemek ister misiniz?”</p>

  <p>“Hayır. Bu akşam telefon edeceğim.”</p>

  <p>“Evet, daha iyi olur. Misafirperver birisi değil. Belki onu görmeniz mümkün olmaz.”</p>

  <p>Elçiliğe geri dönüyoruz. Odama çıkıyorum. Numarayı telefonun yanına koyuyorum. Bir sakinleştirici atıp pencereyi açıyorum. Kar yağıyor. Kar taneleri, siyah toprağın üzerindeki sararmış otlara düşerken ıslak bir ses çıkarıyor. Yatağa uzanıyorum.</p>

  <hr class="transition"/>

  <p class="no-indent">Bilinmeyen bir şehrin sokaklarında yürüyorum. Kar yağıyor, hava gittikçe kararıyor. Girdiğim sokaklar gittikçe daha karanlık oluyor. Eskiden oturduğumuz ev en son sokakta. Biraz ötesi kırlık. Kapkaranlık bir gece. Evin karşısında bir meyhane var. içeriye girip bir şişe şarap ısmarlıyorum. Tek müşteri benim.</p>

  <p>Evin bütün pencereleri bir anda aydınlanıyor. Perdelerin ardında hareket eden gölgeler görüyorum. Şişeyi bitirip meyhaneden çıkıyorum, sokağı geçip bahçe kapısını çalıyorum. Kimse cevap vermiyor, zil çalmıyor. Demir kapıyı açıyorum, kilitli değil. Verandanın dört basamağını tırmanıyorum. Yeniden zile basıyorum. İki kere, üç kere. Kapının arkasından bir erkek, “Kimsiniz?” diye soruyor. “Ne istiyorsunuz? Ne var?”</p>

  <p>“Benim, Claus.”</p>

  <p>“Claus mu? Hangi Claus?”</p>

  <p>“Claus adında bir oğlunuz var, öyle değil mi?”</p>

  <p>“Oğlumuz burada evde. Bizimle birlikte. Gidin buradan.”</p>

  <p>Adam kapıdan uzaklaşıyor. Yeniden zili çalıp kapıyı yumrukluyorum: “Baba, baba, içeri girmeme izin verin. Yanlış söyledim. Benim adım Lucas. Ben oğlunuz Lucas’ım.”</p>

  <p>Bir kadın: “Bırak girsin.”</p>

  <p>Kapı açılıyor. Yaşlı bir adam bana, “Girin” diyor.</p>

  <p>Peşinden gidiyorum, salona giriyoruz, kendisi bir koltuğa oturuyor. Çok yaşlı bir kadın diğer koltukta oturuyor.</p>

  <p>“Demek oğlumuz Lucas olduğunuzu iddia ediyorsunuz. Şimdiye kadar neredeydiniz?”</p>

  <p>“Yurtdışında.”</p>

  <p>Babam: “Demek öyle. Yurtdışında. Şimdi neden döndün?”</p>

  <p>“Sizleri görmek için baba, Klaus’u da.”</p>

  <p>Annem: “Klaus gitmemişti ama.”</p>

  <p>Babam: “Seni yıllar yılı aradık.”</p>

  <p>Annem: “Sonra seni unuttuk. Dönmemeliydin. Herkesi rahatsız ediyorsun. Sakin bir yaşantımız var, rahatsız edilmek istemiyoruz.”</p>

  <p>“Klaus nerede?” diye soruyorum. “Onu görmek istiyorum.”</p>

  <p>Annem: “Odasında. Her zamanki gibi. Uyuyor. Uyanmaması lazım. Dört yaşında, uykuya ihtiyacı var.”</p>

  <p>Babam: “Sizin Lucas olduğunuz ne malum? Gidin buradan.”</p>

  <p>Onları dinlemiyorum artık, salondan çıkıyorum, çocuk odasının kapısını açıyorum, ışığın düğmesine basıyorum. Yatakta küçük bir çocuk oturmuş bana bakıyor, sonra ağlamaya başlıyor. Annemle babam koşuyorlar. Anne küçük çocuğu kucağına alıp sallamaya başlıyor.</p>

  <p>“Korkma canım.”</p>

  <p>Baba kolumdan tutuyor, beni çekerek salondan ve verandadan çıkarıyor, kapıyı açıp beni merdivenlere doğru itiyor. “Onu uyandırdın gerzek herif. Çek git buradan!”</p>

  <p>Düşüyorum, başım bir basamağa çarpıyor, kanıyor, karların üzerindeyim.</p>

  <p class="no-indent">Soğuk beni uyandırıyor. Kar ve rüzgâr odama dolmuş, pencerenin önündeki parkeler ıslanmış.</p>

  <p>Pencereyi kapatıp banyodan bir bez getiriyorum, yerdeki suyu temizliyorum. Titriyorum, dişlerim zangırdıyor. Banyo sıcak, küvetin kenarına oturuyorum, bir sakinleştirici içip titremelerimin geçmesini bekliyorum.</p>

  <p>Saat akşamın yedisi. Yemeğimi getiriyorlar. Bir şişe şarap istiyorum garsondan.</p>

  <p>“Bakayım.”</p>

  <p>Birkaç dakika sonra bir şişe şarap getiriyor.</p>

  <p>“Tepsiyi kaldırabilirsiniz.”</p>

  <p>İçiyorum. Odamda yürüyorum. Kapıdan pencereye, pencereden kapıya.</p>

  <p>Saat sekizde yatağa oturup kardeşimin telefon numarasını çeviriyorum.</p>
</body>
</html>