<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>İnsan Sürüsü</i></h2>

  <p class="no-indent">Papaz’ın evine temiz çamaşırlarımızı almaya geldik. Mutfakta Hizmetçi’yle reçelli ekmek yiyoruz. Sokaktan sesler geliyor. Ekmeklerimizi bırakıp çıkıyoruz, insanlar kapılarının önünde dizilmiş gara doğru bakıyorlar. Çocuklar telaşlı, “Geliyorlar! Geliyorlar!” diye bağırarak koşuyorlar.</p>

  <p>Sokağın köşesinden askeri bir jip çıkıyor, içinde yabancı subaylar var. Jip yavaş yavaş ilerliyor, arkasında silahları omuzlarında askerler var; en arkada da koca bir insan sürüsü. Bizim gibi çocuklar, Annemize benzeyen kadınlar, ayakkabıcıyı hatırlatan ihtiyarlar,</p>

  <p>İki yüz ya da üç yüz kişi kadarlar, askerler etraflarında. Birkaç kadın çocuğunu sırtına vurmuş, omzuna almış ya da bağrına basmış, İçlerinden biri düşüyor; eller uzanıp anne ile çocuğu tutuyor; onları taşıyorlar, zaten o esnada bir asker silahını çoktan doğrultmuş bile.</p>

  <p>Kimse konuşmuyor, ağlamıyor, bakışlar yere çakılı. Askerlerin çivili botlarının sesi duyuluyor yalnızca.</p>

  <p>Tam önümüzde, kalabalıktan kara kuru, pis bir el uzanıyor, “Ekmek…” diyebiliyor.</p>

  <p>Hizmetçi gülümseyerek, reçelli ekmeğinin kalanını verir gibi yapıyor, dilenen ele uzatıyor, sonra kahkahayla gülerek ekmeğini ağzına götürüp ısırıyor. “Benim de karnım aç.”</p>

  <p>Olup biteni gören bir asker, Hizmetçi’nin kıçına bir şaplak indirip yanağından bir makas alıyor. Hizmetçi de askere, batan güneşte bir toz bulutuna karışıncaya kadar mendil sallıyor.</p>

  <p>Eve dönüyoruz. Mutfak penceresinden, Papaz Efendi’nin, odasındaki büyük haçın önünde diz çökerek dua ettiğini görüyoruz.</p>

  <p>Hizmetçi: “Ekmeklerinizi bitirin.”</p>

  <p>“İştahımız kaçtı.”</p>

  <p>Odaya giriyoruz, Papaz dönüyor, “Benimle dua mı edeceksiniz çocuklar?” diye soruyor.</p>

  <p>“Hiç dua etmeyiz, biliyorsunuz. Anlamak istiyoruz.”</p>

  <p>“Anlayamazsınız. Çok gençsiniz.”</p>

  <p>“Siz, siz genç değilsiniz. Bu yüzden size soruyoruz: Kim bu insanlar? Nereye götürülüyorlar? Niçin?”</p>

  <p>Papaz kalkıp yanımıza geliyor, gözlerini kapatıp, “Allah’ın hikmetinden sual olunmaz” diyor.</p>

  <p>Gözlerini açıp elini başımıza koyuyor, “Böyle bir sahneye tanık olmanız ne acı. Tir tir titriyorsunuz.”</p>

  <p>“Siz de öyle, efendim.”</p>

  <p>“Evet, ben yaşlıyım, titriyorum.”</p>

  <p>“Biz de üşüyoruz. Üstümüz çıplak, Hizmetçi’nin yıkadığı gömlekleri almaya geldik.”</p>

  <p>Mutfağa giriyoruz. Hizmetçi temiz giysilerimizi paketlemiş. Birer gömlek alıyoruz.</p>

  <p>Hizmetçi: “Fazla hassassınız, en iyisi, gördükleriniz unutun.”</p>

  <p>“Hiçbir şeyi, hiçbir zaman unutmayız.”</p>

  <p>Bizi kapıya götürüyor. “Haydi sakin olun! Bunların sizinle ilgisi yok. Bu tür şeyler sizin başınıza gelmez. Bu insanların hayvandan farkı yok.”</p>
</body>
</html>