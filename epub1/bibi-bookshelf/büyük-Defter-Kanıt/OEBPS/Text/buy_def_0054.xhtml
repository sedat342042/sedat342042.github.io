<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Yangın</i></h2>

  <p class="no-indent">Birkaç gündür komşumuz bahçesine çıkmıyor. Tavşandudak da ortalarda yok. Gidip bakıyoruz.</p>

  <p>Viraneliğin kapısı açık, içeriye giriyoruz. Pencereler çok küçük. Dışarısı günlük güneşlik ama oda karanlık.</p>

  <p>Gözlerimiz karanlığa alışınca, komşu kadını görüyoruz, mutfak masasının üzerinde yatıyor. Bacakları masadan aşağı sarkıyor, elleri yüzünde. Kımıldamıyor.</p>

  <p>Tavşandudak yatağın üzerinde. Çırılçıplak. Açık duran bacaklarının arasında kurumuş kan ve sperm lekesi var. Kirpikleri yapışmış, ağzı açık kalmış, siyah dişleri görünüyor, yüzünde sonsuz bir gülümseme. Tavşandudak ölmüş.</p>

  <p>Komşu: “Gidin buradan.”</p>

  <p>Yanına gidiyoruz, “Sağır değil misiniz?” diye soruyoruz.</p>

  <p>“Hayır, sağır da değilim kör de. Gidin buradan.”</p>

  <p>“Size yardım etmek istiyoruz.”</p>

  <p>“Yardımınıza ihtiyacım yok. Hiçbir şeye ihtiyacım yok. Gidin buradan.”</p>

  <p>“Ne oldu?”</p>

  <p>“Görmüyor musunuz? Ölmüş değil mi?”</p>

  <p>“Evet. Yeni yabancılar mı?”</p>

  <p>“Evet. O çağırmış. Yola çıkıp gelmelerini işaret etmiş. On iki - on beş kişiydiler. Hepsi üzerinden geçerken durmadan bağırıyordu: ‘Ne kadar mutluyum, ne kadar mutluyum. Hepiniz gelin, daha, daha.’ Mutlu öldü, geberinceye dek düzülerek. Ama ben ölmedim. Ne kadar süredir olduğunu bilmiyorum, ama burada böyle aç susuz yattım. Ama ölüm gelmiyor. Çağrıldığında hiç gelmez ki. İnsana işkence çektirmekten hoşlanır. Onu yıllardır çağırıyorum ama gelmiyor.”</p>

  <p>“Gerçekten ölmek mi istiyorsunuz?”</p>

  <p>“Başka ne isteyebilirim ki? Benim için bir şey yapmak istiyorsanız evi ateşe verin. Bizi böyle bulsunlar istemem.”</p>

  <p>“Ama çok ıstırap çekersiniz.”</p>

  <p>“Siz aldırmayın. Evi ateşe verin, hepsi bu. Becerebilirseniz.”</p>

  <p>“Evet efendim, becerebiliriz, bize güvenin.”</p>

  <p>Usturayla gırtlağını kesiyoruz, sonra askeri bir araçtan benzin çekmeye gidiyoruz. Viraneliğin duvarlarına ve iki cesedin üzerine benzin döküyoruz. Ateşe verip eve gidiyoruz.</p>

  <p>Sabah Anneanne: “Komşunun evi yanmış. Kızı da kendisi de içeride kalmışlar. Deli kız ateşte bir şey unuttu herhalde.”</p>

  <p>Tavşanları ve tavukları almak için komşunun evine gidiyoruz, ama başka komşular geceden davranmışlar.</p>
</body>
</html>