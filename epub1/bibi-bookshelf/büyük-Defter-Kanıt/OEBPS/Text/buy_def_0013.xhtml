<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Komşumuz ve Kızı</i></h2>

  <p class="no-indent">Komşumuz Anneannemizden daha genç bir kadın. Kızıyla birlikte Küçük Şehir’in en son evinde oturuyor. Ev tam bir virane, damı birkaç yerden delinmiş. Bahçeyle çevrili, ama Anneanne’ninki gibi ekili değil. Her yanı yabani ot bürümüş.</p>

  <p>Komşumuz, bütün gün bahçesinde taburede oturup önüne bakıyor, kim bilir neye. Gece olunca veya yağmur yağdığında kızı kolundan tutup onu eve götürüyor. Kimi zaman kızı onu unutuyor veya orada olmuyor, o zaman sabaha kadar, hava nasıl olursa olsun, bahçede kalıyor.</p>

  <p>İnsanlar komşumuzun deli olduğunu söylüyor, çocuğunun babası olan adam onu terk ettiğinde aklını kaçırmış.</p>

  <p>Anneanne komşusunun tembel olduğunu, çalışmak yerine, yoksulluk içinde yaşamayı seçtiğini söylüyor.</p>

  <p>Komşunun kızı bizimle aynı boyda, ama yaşça bizden büyük. Gündüzleri, şehirde sokak köşelerinde, meyhanelerin önünde dileniyor. Pazarda insanların attığı çürük sebzeleri ve meyveleri toplayıp eve götürüyor. Çalabildiği her şeyi de çalıyor. Bizim bahçeden de sebze ve yumurta çalarken onu birkaç kez kovmak zorunda kaldık.</p>

  <p>Bir seferinde de keçinin memesinden süt emerken yakaladık.</p>

  <p>Bizi görünce doğruluyor. Ağzını elinin tersiyle siliyor: “Canımı acıtmayın!”</p>

  <p>Sonra da, “Çok hızlı koşarım, beni yakalayamazsınız” diye ekliyor.</p>

  <p>Ona bakıyoruz. İlk kez bu kadar yakından görüyoruz. Doğuştan tavşan dudaklı, şaşı, burnu sümük içinde, gözleri kızarmış ve çapaklı. Kolları ve bacakları sivilce dolu.</p>

  <p>“Bana Tavşandudak derler. Süt severim.”</p>

  <p>Gülümsüyor. Dişleri simsiyah.</p>

  <p>“Süt severim. Ama en çok memeden emmesini severim. Çok lezzetlidir. Hem sert hem yumuşaktır.”</p>

  <p>Cevap vermiyoruz. Yaklaşıyor.</p>

  <p>“Başka şey emmesini de severim...”</p>

  <p>Elini uzatıyor, biz geri geri gidiyoruz.</p>

  <p>“İstemez misiniz? Benimle oynamak ister misiniz? Ben çok isterim. Öyle güzelsiniz ki!”</p>

  <p>Başını eğiyor. “Benden iğreniyorsunuz.”</p>

  <p>“Hayır, senden iğrenmiyoruz.”</p>

  <p>“Görüyorum. Çok genç, çok çekingensiniz. Ama benden utanmanıza gerek yok. Size çok eğlenceli oyunlar öğretebilirim.”</p>

  <p>“Biz hiç oyun oynamayız.”</p>

  <p>“Bütün gün ne yaparsınız?”</p>

  <p>“Çalışırız, öğreniriz.”</p>

  <p>“Ben, dilenir, hırsızlık yapar, oyun oynarım.”</p>

  <p>“Annenle de ilgileniyorsun. Sen iyi bir kızsın.”</p>

  <p>Yaklaşıyor. “Benim iyi bir kız olduğumu mu düşünüyorsunuz? Gerçekten mi?”</p>

  <p>“Evet. Annenin veya senin bir şeye ihtiyacınız olursa, bizden isteyebilirsin. Sana meyve, sebze, balık, süt veririz.”</p>

  <p>“Sizin meyvelerinizi, balıklarınızı, sütünüzü istemiyorum. Bütün bunları çalabilirim. İstediğim, beni sevmeniz. Kimse beni sevmiyor. Annem bile. Ama ben de kimseyi sevmiyorum. Ne annemi ne sizi! Sizden nefret ediyorum!” diye bağırıyor.</p>
</body>
</html>