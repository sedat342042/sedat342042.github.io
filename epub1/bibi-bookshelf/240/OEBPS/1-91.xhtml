<html xmlns="http://www.w3.org/1999/xhtml">
	<head>
		<title>1-91</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">    </p>
			<p class="paragraf ParaOverride-7">26. XI. 1946    </p>
			<p class="_0">    </p>
			<p class="paragraf ParaOverride-8">Sevgili Aliye,    </p>
			<p class="_0">    </p>
			<p class="paragraf ParaOverride-5">Mektubunu da, kartını da aldım. Çok meşgul olduğum için biraz geç cevap veriyorum. Gazeteyi herhalde aldın. Arkadaşlar ne diyorlar? Bu iş beni bir hayli yordu. Hele dün, yani gazetenin çıktığı pazartesi sabahı çok alçakça bir oyunla karşılaştık. Gazeteyi <a id="idIndexMarker-169"/>İstanbul’a ve Ankara’ya tevzi işini üzerlerine alan bayiler, son dakikada sabotaj yaptılar. “Biz bu gazeteyi dağıtmayız!” dediler. Bunun üzerine <a id="idIndexMarker-168"/>Aziz Nesin ile ben gazeteleri sırtlanıp kendimiz tevzi ettik. Bununla beraber <a id="idIndexMarker-167"/><span class="CharOverride-6">Markopaşa</span> bir gün içinde satıldı. Herkes tarafından aranıyor, fakat mevcudu kalmadı. Zaten 6.000 nüsha basmıştık. İkinci nüshayı daha fazla basmayı düşünüyoruz. Ankara’da da satılıyor mu? Herkes ne diyor? Bana bunları mufassalan bildir.    </p>
			<p class="paragraf ParaOverride-5">Ben aralık ayının ortalarına doğru Ankara’ya döneceğim. Şimdilik işleri tek başına <a id="idIndexMarker-166"/>Aziz Nesin’in üzerine bırakmama imkân yok. Henüz siyasi bakımdan da, mizah seviyesi bakımından da kontrole muhtaç. Hiç olmazsa dört nüshayı ben çıkaracağım.    </p>
			<p class="paragraf ParaOverride-5">Sana posta ile 200 lira gönderiyorum. Ay başında ev kirasını ver. Hasretle gözlerinden, yanaklarından, dudaklarından öperim sevgili karıcığım.    </p>
			<p class="_0">    </p>
			<p class="paragraf ParaOverride-7">Kocan    </p>
			<p class="paragraf ParaOverride-7">Sabahattin Ali    </p>
		</div>
	</body>
</html>