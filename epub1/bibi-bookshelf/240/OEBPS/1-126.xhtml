<html xmlns="http://www.w3.org/1999/xhtml">
	<head>
		<title>1-126</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">    </p>
			<p class="paragraf ParaOverride-7">10. 1. 1948    </p>
			<p class="_0">    </p>
			<p class="paragraf ParaOverride-5">Çok Sevgili Aliye,    </p>
			<p class="_0">    </p>
			<p class="paragraf ParaOverride-5">Mektubunuzu aldım. Siparişlerini hemen gönderiyorum. Kombinezonun birinin büyük gelmesi ihtimali vardır, ufaltırsın. Bunları Avrupa’dan getiren bir terziden aldım. Yani yerli malı değildir. Kurdeleyi de bir tek yerde buldum. Filiz’in çantasına gelince, maalesef plastik oldu, çünkü deriler bunlardan çok daha adi ve dayanıksız. İyileri yok. Plastiklerin en iyisi imiş. Bir de başlık gönderiyorum. Bunu <a id="idIndexMarker-43"/>Ziyad Ebüzziya’nın<span class="dip"><a class="_idFootnoteLink" href="#footnote-225-68" id="footnote-225-68-backlink">68</a></span> karısı (artık değil, ayrılıyorlarmış) <a id="idIndexMarker-41"/>Vâlâ Hanım, Filiz için ördü, sana da çok selamı var. Gömlekleri de <a id="idIndexMarker-40"/>Adalet [Cimcoz] buldu. Ben her ikisine sizin adınıza teşekkür ettim, sen de et!    </p>
			<p class="paragraf ParaOverride-5">Ben iyiyim, fakat pis bir nezle, iki haftadır geçiremiyorum. Sonra da maddi vaziyetim berbat. Makine parasını bugün, yarın diye hep bekliyoruz, hâlâ alamadık. Zaten hepsi beş bin lira, üç bini borca yatacak, fakat kalan iki bin lira birkaç ay ayakta durmamıza sebep olur, o zamana kadar da yeni bir ekmek parası çaresi düşünürüz.    </p>
			<p class="paragraf ParaOverride-5">Mehmet Ali’nin çıkaracağı gazeteye yazı ile yardım edeceğim.<span class="dip"><a class="_idFootnoteLink" href="#footnote-225-69" id="footnote-225-69-backlink">69</a></span> Fakat mesuliyete iştirak edecek değilim, merak etme. Bundan sonra biraz da dostlar kahramanlık etsin. Ben elimden geleni yaptım ve bu hale geldim. Dünkü takdirkârlarımız şimdi yüzümüze bakmıyor. Artık pes dedim. Siz ne yapıp yapın, beş on gün daha dayanın, her halde bir çaresine bakacağım. Mahmut size uğradı mı? Hiç bahsetmiyorsun. Belki ben çıktım diye lüzum kalmadı zannetmiştir. Bana yaz ki ben de ona tekrar haber vereyim.    </p>
			<p class="paragraf ParaOverride-5">Bana mufassal mektup yaz. Maşallah daktiloyu ilerletmişsin. Ama bizim daktilo ne haldedir kim bilir.    </p>
			<p class="paragraf ParaOverride-5">Gözlerinden, yanaklarından, dudaklarından hasretle öperim, ruhum zevcem!    </p>
			<p class="_0">    </p>
			<p class="paragraf ParaOverride-7">Kocan    </p>
			<p class="paragraf ParaOverride-7">S. Ali    </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-68-backlink" id="footnote-225-68">68</a>	<span class="CharOverride-6" xml:lang="en-US">Tasvir-i Efkâr</span> gazetesinin sahipliği başta olmak üzere basın yayın hayatının önemli işlerini yapan, <a id="idIndexMarker-42"/>Beyoğlu Kitap Sarayı’nın kurucusu gazeteci, yazar.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-69-backlink" id="footnote-225-69">69</a>	<a id="idIndexMarker-39"/>Mehmet Ali Aybar, 19 Nisan 1947’de “<a id="idIndexMarker-38"/>İkinci <a id="idIndexMarker-37"/>Tan Olayları” olarak anılan <a id="idIndexMarker-36"/>İzmir olaylarından sonra ara verdiği <a id="idIndexMarker-35"/><span class="CharOverride-6" xml:lang="en-US">Zincirli Hürriyet</span>’in yayımına yeniden başlamaktadır. </p>
				</div>
			</div>
		</div>
	</body>
</html>