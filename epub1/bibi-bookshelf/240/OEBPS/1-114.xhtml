<html xmlns="http://www.w3.org/1999/xhtml">
	<head>
		<title>1-114</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">    </p>
			<p class="paragraf ParaOverride-7">8. XII. 1947    </p>
			<p class="_0">    </p>
			<p class="paragraf ParaOverride-8">Gönderdiğim Almanca kitapları    </p>
			<p class="paragraf ParaOverride-8">kütüphaneye koy. <a id="idIndexMarker-97"/><span class="CharOverride-6">Sırça Köşk</span>’ü beğenip    </p>
			<p class="paragraf ParaOverride-8">beğenmediğini de Mehmet Aliler’e yaz.    </p>
			<p class="_0">    </p>
			<p class="paragraf ParaOverride-7">S. Ali    </p>
			<p class="_0">    </p>
			<p class="paragraf ParaOverride-8">Sevgili Aliye,    </p>
			<p class="_0">    </p>
			<p class="paragraf ParaOverride-5">Ben tekrar <a id="idIndexMarker-96"/>İstanbul’dayım. Hiç olmazsa bir hafta kadar hapis yatmadan bu işi temizleyemeyeceğiz. Çünkü beni tevkif etmeden mahkeme gününü tespit etmiyorlar. Herkes beraat edeceğimi muhakkak sayıyor. Fakat ben dışarıdaki işlerimi halletmeden içeri giremezdim. Eğer ilk tevkif çıktığı günü yakalansa idim, ne <span class="CharOverride-6">Ali Baba </span>çıkardı ne de <a id="idIndexMarker-95"/><span class="CharOverride-6">Sırça Köşk</span>. Eh, şimdi gazete biraz yoluna girdi. Hikâye kitabı da çıktı... Bir iki ufak işim daha var, onları da yoluna koyarsam, bir hafta sonra müddeiumumiliğe müracaat etmek niyetindeyim. İnşallah mahkeme uzun sürmez de, yılbaşında hapiste olmam ve Ankara’da ahbaplarla bir arada eğleniriz. Ne ise, mukadderin dışına çıkamayız.    </p>
			<p class="paragraf ParaOverride-5">Ben sıhhatçe iyiyim. Yalnız sizi merak ediyorum. Ara sıra Ankara’ya dostlara telefon ettirip sizi sorduruyorum. Sen, herhangi bir ihtiyacın olursa gazeteye, Haluk’a yaz. <a id="idIndexMarker-94"/>Remzi Kitabevi, ev kirası vesaire için 100 lira gönderdi, herhalde almışsındır. Filiz’in gözlük reçetesi bende değil, Amerikan yazıhanenin küçük gözlerinden birinde olabilir. Birbirine karıştırmadan bunları bir boş zamanında iyice ara. Bulamazsan Muzaffer’e<span class="dip"><a class="_idFootnoteLink" href="#footnote-225-61" id="footnote-225-61-backlink">61</a></span> götür, tekrar muayene edip reçete versin. Yalnız ben, reçeteyi ezberden biliyorum. Bir kâğıt yazdım. İster Muzaffer’e, istersen onun karşısındaki köşede dükkânı olan gözlükçü Münim Bey’e göster, anlarlar. Filiz bu gözlükçüyü bilir.    </p>
			<p class="paragraf ParaOverride-5">Benim temyizdeki davadan ne haber? Arkadaşlar bu hususta yeni bir haber verdiler mi? Bu işle alakadar olsunlar ve sen de neticeyi hem Haluk’a, hem de Mehmet Ali Cimcozlara yaz. Ben onlara telefon edip öğrenirim. Mehmet Alilerin adresini biliyorsun, <a id="idIndexMarker-92"/>Beyoğlu <a id="idIndexMarker-91"/>İstiklal Caddesi 447.    </p>
			<p class="paragraf ParaOverride-5">Şimdilik gözlerinizden, yanaklarınızdan binlerce defa öperim, sevgili karıcığım.    </p>
			<p class="_0">    </p>
			<p class="paragraf ParaOverride-7">Kocan    </p>
			<p class="paragraf ParaOverride-7">S. Ali    </p>
			<p class="_0">    </p>
			<p class="paragraf ParaOverride-8">Sevgili Filiz,    </p>
			<p class="_0">    </p>
			<p class="paragraf ParaOverride-5">Nasılsın? Sakın beni merak etme. Senin baban kedi gibidir, dört ayak üstüne düşmenin bir kolayını bulur. Sen kendi sıhhatine bak ve kilo ile boyunu bana yaz. İnşallah yılbaşında Ankara’ya gelirim de o bayramı beraber geçiririz. Bir milyon defa gözlerinden, yanaklarından öperim, sevgili kızım.    </p>
			<p class="_0">    </p>
			<p class="paragraf ParaOverride-7">Baban    </p>
			<p class="paragraf ParaOverride-7">S. Ali    </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-61-backlink" id="footnote-225-61">61</a>	Göz doktoru <a id="idIndexMarker-93"/>Muzaffer Sander.</p>
				</div>
			</div>
		</div>
	</body>
</html>