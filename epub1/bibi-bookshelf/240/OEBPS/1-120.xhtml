<html xmlns="http://www.w3.org/1999/xhtml">
	<head>
		<title>1-120</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">    </p>
			<p class="paragraf ParaOverride-7">22. XII. 1947    </p>
			<p class="_0">    </p>
			<p class="paragraf ParaOverride-8">Çok Sevgili Karıcığım Aliye,    </p>
			<p class="_0">    </p>
			<p class="paragraf ParaOverride-5">Sana bu mektubu Sultanahmet Tevkifhanesi’nden yazıyorum. Herhalde gazetelerde okumuşsundur. Fakat yazdıkları gibi “Yakalanmadım”, artık bu işe bir son vermek üzere bulunduğum yerin adresini bildirdim. Zaten son günlerde saklanmıyordum. Ne ise, bu ayın otuzunda muhâkemem var. Eğer göz göre göre bir edepsizlik olmazsa ilk celsede beraat eder ve çıkarım. Son günlerde dehşetli sinirlerim bozulmuştu. Nedense hapishane, asabımı teskin ediyor. Olan oldu, artık yapacak bir şey yok, diyor, düşünüp kurmaktan vazgeçiyorum herhalde. Bu hafta <span class="CharOverride-6">Ali Baba</span> çıkmayacak. Sen Mahmut’tan üçüncü ve dördüncü sayıların hesabını al, ay başına kadar idare et. Ay başında bir çaresine bakarız. Olmazsa, sana <a id="idIndexMarker-88"/>Mehmet Ali Aybar’la yolladığım mektupta yazdığım gibi, Hariciye’deki Mahmut meşgul olacak. Gazetenin neden çıkmadığını da Mehmet Ali’nin getireceği mektupta izah ettim. O mektubu yazdıktan birkaç saat sonra da tevkif edildim. Mehmet Ali birkaç güne kadar Ankara’ya gelecek, kendisiyle uzun uzadıya görüşürsünüz. Beni Ankara’da da aramışlar, bulamayınca <a id="idIndexMarker-87"/>İstanbul’a ne yazmışlar biliyor musun? Aynen şöyle: “Ankara’dan <a id="idIndexMarker-86"/>İstanbul’a gitmiş ise de <a id="idIndexMarker-85"/>İstanbul’daki ikametgâhının neresi olduğunu ailesinden öğrenmek mümkün olamamıştır. Fakat zabıtaca yapılan hususi tetkikatta, kendisinin <a id="idIndexMarker-84"/>Çengelköyü’ndeki ve kendi malı olan köşkünde bulunabileceği anlaşılmıştır...” Polisin uydurduğu <a id="idIndexMarker-83"/>Çengelköyü’ndeki köşke ne buyurulur? Evrak arasında bu tezkereyi görünce kahkahadan kırılıyordum. Sonra <a id="idIndexMarker-82"/>İstanbul polisi de beni her yerde aramış, fakat bir tek yerde, yani bulunabileceğim yerde aramadı, gazete idarehanesine hiç gelmedi. Adliye “Sabahattin Ali’yi neden bulamıyorsunuz?” diye <a id="idIndexMarker-81"/>İstanbul polisine sorunca polis, “Bulunamıyor!” diye cevap vermiş. Müddeiumumilik de bunun üzerine şöyle yazıyor: “Sabahattin Ali maruf bir kimsedir. Sonra geceleri <a id="idIndexMarker-80"/><a id="idIndexMarker-79"/>Taksim Gazinosu’nda vesair yerlerde görülmekte, hatta Adliye’de iş takip etmektedir. Böyle bir kimseyi, Adliye’yi tahkir etmiş olduğu halde yakalamamanız hakikaten teessüfümüzü mucip olmuştur!..” Falan filan. Görüyorsun ya, heriflerin zavallılığı, perişanlığı her satırlarında kendini gösteriyor. Her halleri komedi. Yalnız mahkemenin bitaraf ve adil olacağını ümit ediyorum.    </p>
			<p class="paragraf ParaOverride-5">Yeni gazete tasavvurları hakkında Mehmet Ali size tafsilat verir. Sen ve Filiz bana derhal mufassal malumat veren uzun mektuplar yazın ve derhal şu adrese gönderin:    </p>
			<p class="paragraf ParaOverride-5">Sabahattin Ali    </p>
			<p class="paragraf ParaOverride-5"><a id="idIndexMarker-78"/>Sultanahmet Cezaevi / <a id="idIndexMarker-77"/>İstanbul    </p>
			<p class="_0">    </p>
			<p class="paragraf ParaOverride-5">Şimdilik her ikinizin milyonlarca defa ve hasretle gözlerinizden, yanaklarınızdan, dudaklarınızdan öperim sevgili karıcığım!    </p>
			<p class="_0">    </p>
			<p class="paragraf ParaOverride-7">Kocan    </p>
			<p class="paragraf ParaOverride-7">Sabahattin Ali    </p>
			<p class="resim"><span><img alt="41b.jpg" class="_idGenPageitem-79" src="image/41b_fmt.jpeg"/></span>    </p>
		</div>
	</body>
</html>