<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p3"> </p>
<h1 class="h"><a id="ncx397" class="calibre1"></a>İKİNCİ KISIM - BÜYÜK İNCİ OLARAK DA BİLİNEN ZEN USTASI HUİ HAİ NİN TSUNG CHİNG KAYITLARI</h1>
<p class="p7">Yü kentindeki Hua Yen Tapınağında Keşiş Tsung Ching tarafından kaydedilen toplama diyaloglar.</p>
<p class="p7">(İkinci kısım boyunca U ustayı, S soruları ve C cevapları gösterir.)</p>
<p class="p7">1. Usta, Ma Tsu’ya saygılarını sunmak için Kiangsi’ye ilk geldiğinde, Ma Tsu sordu: 'Nereden geldin?’</p>
<p class="p7">'Yüeh Chou’daki Büyük Bulut Tapınağından’ diye yanıtladı Usta.</p>
<p class="p7">S: ' Buraya gelerek ne kazanmayı ümit ediyorsun?'</p>
<p class="p16">C: ' Buda-Dharma’yı aramaya geldim’</p>
<p class="p7">Buna Ma Tsu’nun yanıtı şöyleydi: ' Senin kendinin olan hazine evine bakmak yerine, evini terkedip uzaklara geldin. Ne için? Burada kesin olarak hiçbirşeyim yok.<a id="a80" class="calibre1"></a><a href="notes.html#a296" class="calibre1"><span class="t10">{80}</span></a> Bu aradığın Buda-Dharması nedir?'</p>
<p class="p10">Buna karşılık olarak Usta yere kapanarak şöyle sordu: ‘Lütfen söyler misiniz, kendimin olan hazine evinden konuşurken neyi ima ettiniz?’</p>
<p class="p10">C: ‘ Bu soruyu soran şey senin hazine evindir. İhtiyacın olan herşeyi tamamen kapsar ve hiçbirşeyden yoksun değildir. Orada onu serbestçe kullanman içindir, kendin dışında birşeyi bu boşuna arayış neden?’</p>
<p class="p10">Bu sözler konuşulur konuşulmaz Usta Aydınlanmaya erişti ve kendi zihnini tanıdı! Neşeyle beraber, şükranlarını onun ayaklarına kapanarak göstermek için acele ediyordu.</p>
<p class="p10">Usta Ma Tsu'nun refakatında bundan sonraki altı yılını geçirdi; fakat, ilk Hocası- tapınağa kabul edilmesinden sorumlu olan- yaşlandığı için, ona bakmak için Yüeh Chou'ya geri döndü. Orada, yeteneklerini gizleyerek ve açıkça biraz deli gözükerek bir emekli hayatı yaşadı. Bu zamanda Sastra’sını oluşturdu- Ani Aydınlanma yoluyla Gerçeğe Temel Geçidi ileri süren bir tez. Bu kitap daha sonra, Dharma-yoldaşının bir talebesi olan Hsüan Yen tarafından çalındı, o da bu kitabı Yangtse bölgesinden getirdi ve Ma Tsu’ya gösterdi. Ma Tsu dikkatlice okuduktan sonra, talebelerine beyan etti ki:</p>
<p class="p10">‘Yüeh Chou’da şimdi büyük bir inci var; parlaklığı her yeri engelsiz ve özgürce delip geçecek.'</p>
<p class="p10">Şimdi mecliste, Ustanın sıradan bir vatandaş olduğu dönemde sahip olduğu soyadı olan Chu (inci kelimesiyle sesteş olan) adında bir keşişin varlığı biliniyordu. Büyük bir heyecanla bu bilgiyi diğer keşişlere anlatmak için sabırsızlandı, ve Ustayı çağırmak ve onu takip etmek amacıyla Yüeh Chou'va bir grupla beraber gitti. O gün bu gündür Ustaya Büyük İnci denildi.</p>
<p class="p36">(Metnin Çince orijinalinde olan bir not: Usta Hui Hai, Bilgelik Okyanusu, Chien Chou’nun yerlisiydi.<a id="a81" class="calibre1"></a><a href="notes.html#a298" class="calibre1"><span class="t10">{81}</span></a> Yüeh Chou’daki Büyük Bulut Tapınağının Düzenine Muhterem Tao Chih aracılığıyla kabul edilmiştir.)</p>
<p class="p19"><span class="t12">***</span></p>
<p class="p36">2. Bir kere Usta öğrencilerine günlük hitabına şunları söyleyerek başlamıştı: ‘Ben bir Ch’an uzmanı değilim, hakikaten kimseye sunabileceğim bir şeyim yok, o yüzden sizi burda daha fazla tutmayayım. Gidin ve dinlenin. <a id="a82" class="calibre1"></a><a href="notes.html#a300" class="calibre1"><span class="t10">{82}</span></a></p>
<p class="p36">O günlerde, onun yanına çalışmak için gelenler giderek artıyordu. Günler geceleri takip ettikçe, geldiler ve bilgi için sıkıştırdılar; soruları sorulduğu anda cevaplamaya mecbur hissediyordu, ve engel tanımayan diyalektik güçlerini ortaya koyuyordu. Soruların ve cevapların birbirini takip ettiği sonsuz konuşmalar oldu.</p>
<p class="p36">Bir kere bir grup Dharma Ustası (öğrenmiş vaazcılar) bir mülakat istedi ve dedi ki: 'Sorulacak bazı sorularımız var. Bunları cevaplamaya hazır mısın Usta?'</p>
<p class="p36">U: ' Evet. Ay o derin gölde yansıyor; isterseniz yakalayın. <a id="a83" class="calibre1"></a><a href="notes.html#a302" class="calibre1"><span class="t10">{83}</span></a></p>
<p class="p37">S: ' Gerçekten Buda neye benzer?’</p>
<p class="p37">U: 'Eğer bu şeffaf gölcüğe<a id="a84" class="calibre1"></a><a href="notes.html#a304" class="calibre1"><span class="t10">{84}</span></a> suratını dönen Buda değilse, nedir?’</p>
<p class="calibre2">Keşişler bu cevapla afalladılar; uzun bir aradan sonra, tekrar sordular: ‘Usta, başkalarını özgürleştirmek için hangi dharma’yı (öğreti) öne sürersiniz?’</p>
<p class="calibre2">U: Bu fakir keşişin<a id="a85" class="calibre1"></a><a href="notes.html#a305" class="calibre1"><span class="t10">{85}</span></a> başkalarını özgürleştirecek hiçbir dharması yoktur.'</p>
<p class="calibre2">'Tüm Ch’an Ustaları aynı!' diye hiddetle söylendiler, ve bunun üzerine Usta sordu:</p>
<p class="calibre2">'Siz Erdemli Birileri olarak başkalarını özgürleştirmek için hangi dharma’yı öne sürüyorsunuz?’</p>
<p class="p10">C: 'Oh, Elmas Sutrasını izah ediyoruz.'</p>
<p class="p10">U: ‘Kaç kere izah ettiniz?'</p>
<p class="p10">C: 'Yirmiden fazla'</p>
<p class="p10">U: ‘Kimin tarafından söylenmişti?'</p>
<p class="calibre2">Bunun üzerine keşişler hiddetle cevap verdiler: 'Usta, şaka yapıyor olmalısın! Tabii biliyorsun ki Buda tarafından söylenmişti.'</p>
<p class="calibre2">U: 'İyi, o sutra der ki: <span class="t">“E</span><span class="t">ğ</span><span class="t">er Tathagata Dharma</span><span class="t">'y</span><span class="t">ı</span><span class="t"> aç</span><span class="t">ı</span><span class="t">klar</span><span class="t">ı</span><span class="t">m diyen biri varsa, o Buda'ya iftira edi</span><span class="t">yordur!</span><a id="a86" class="calibre1"></a><a href="notes.html#a308" class="calibre1"><span class="t11">{86}</span></a><span class="t"> Böyle bir adam ne anlatt</span><span class="t">ığı</span><span class="t">m</span><span class="t">ı</span><span class="t"> hiç an</span><span class="t">layamaz.”</span> Şimdi, eğer Buda tarafından açıklanmamış dersen, sutrayı küçümsemiş olursun. Siz Erdemli Birileri olarak buna ne diyeceksiniz?'</p>
<p class="calibre2">Cevap vermedikleri için, Usta bir süre durakladı, sonra diğer sorusunu sordu: ' Elmas Sutrası der ki: <span class="t">“Beni d</span><span class="t">ı</span><span class="t">ş</span><span class="t"> görünü</span><span class="t">ş</span><span class="t">le veya sesle arayanlar yo</span><span class="t">la ayk</span><span class="t">ı</span><span class="t">r</span><span class="t">ı</span><span class="t"> davran</span><span class="t">ı</span><span class="t">rlar, ve de Tathagata y</span><span class="t">ı</span><span class="t"> alg</span><span class="t">ı</span><span class="t">laya</span><span class="t">mazlar.”</span> Söyleyin bana, Erdemli Birileri olarak, Tathagata kim veya nedir?<a id="a87" class="calibre1"></a><a href="notes.html#a310" class="calibre1"><span class="t10">{87}</span></a></p>
<p class="calibre2">C: ‘Efendim, bu noktada kendimi mutlak bir şekilde aldanmış buluyorum.'</p>
<p class="calibre2">U: 'Hiç Aydınlanmadan, nasıl oluyor da şimdi aldandığını söylüyorsun?’</p>
<p class="calibre2">O yüzden (konuşmuş olan) keşiş sordu: 'Muhterem Ch’an Ustası bize Dharma’yı açıklayacaklar mı?’</p>
<p class="calibre2">U: ‘Elmas Sutrasını yirmiden fazla açıklamanıza rağmen, hala Tathagata’yı bilmiyorsunuz!’</p>
<p class="calibre2">Bu sözler keşişlerin tekrar ayaklara kapanmalarını ve Ustaya daha fazla açıklama yapması için yalvarmalarını sağladı, o yüzden o da dedi ki: ‘Elmas Sutrası der ki: <span class="t">"Tathagata tüm görüngülerin (dharma, fenomen) Böyleli</span><span class="t">ğ</span><span class="t">idir."</span> Bunu nasıl unutmuş olabilirsiniz?’</p>
<p class="p10">C: ‘Evet, evet- tüm görüngülerin böyleliği.’</p>
<p class="p10">U: 'Erdemli Birileri, '’evet" de yanlıştır.’</p>
<p class="calibre2">C: ‘Bu noktada Kutsal Yazıtlar çok açıktır. Biz nasıl yanlış olabiliriz?’</p>
<p class="calibre2">U: 'O zaman Erdemli Birileri olan sizler(de) Böylelik misiniz?’</p>
<p class="p10">C: ’Evet, öyleyiz.’</p>
<p class="p10">U: ‘Ve bitkiler ve taşlar da Böylelik midir?’</p>
<p class="p10">C: ‘Evet, öyledir.’</p>
<p class="calibre2">U: 'Siz Erdemli Birilerinin Böyleliği ile bitki ve kayaların Böyleliği aynı mıdır?’</p>
<p class="p10">C: 'Hiçbir fark yoktur.’</p>
<p class="calibre2">U: 'O zaman siz Erdemli Birilerinin bitki ve kayalardan ne farkı var?’ <a id="a88" class="calibre1"></a><a href="notes.html#a312" class="calibre1"><span class="t10">{88}</span></a></p>
<p class="calibre2">Bu keşişleri bir süre susturdu, sonunda bir keşiş hiddetle içini çekerek söylendi: 'Bizden çok daha üstün olan bir kimseyle tartışmamız çok zor.’</p>
<p class="calibre2">Hatırı sayılır bir sessizlikten sonra, sordular: Mahaparinirvana’ya nasıl ulaşılır?'</p>
<p class="calibre2">U: 'Samsara'va dair tüm işlerden kaçınarak- onlar ki sizi doğum ve ölüm çemberinde tutuyorlar.'</p>
<p class="p10">S: Hangi işlerdir bunlar?’</p>
<p class="calibre2">U: <span class="t">‘Nirvana'y</span><span class="t">ı</span><span class="t"> aramak samsara'ya dair bir i</span><span class="t">ş</span><span class="t">tir.' </span>Saf olmamanın bir yana atılması, ve saflığa tutunulması diğerleridir. Ulaşılanları barındırmak ve ulaşılanların kanıtları da diğerleridir, ve bunun gibi talimat ve kuralları atmayı başaramamaktır.</p>
<p class="p10">S: 'Lütfen kurtuluşa nasıl erişeceğimizi anlat.’</p>
<p class="calibre2">U: 'Hiçbir zaman sınırlanmış olmadığınız için, kurtuluşu aramanıza gerek yok. Doğru dürüst eylemlerin ve doğru dürüst davranışların üstüne birşey olamaz.'</p>
<p class="calibre2">'Ah,' diye hayretle bağırıştılar keşişler, 'Bu Muhterem Ch'an Ustası gibi insanlar gerçekten çok nadir!’ Sonra teşekkürlerini sunup, gittiler.</p>
<p class="p19">* * *</p>
<p class="calibre2">3. Bir kere Ch'an uygulayan birisi Ustaya sordu: 'Zihin Buda'yla özdeştir deniliyor, fakat hangisi GERÇEKTEN Buda'dır?'</p>
<p class="p10">U: ' Ne Buda DEĞİLDİR ki? Bana göster!’</p>
<p class="calibre2">Hiç cevap çıkmayınca Usta ekledi: ' (Zihni) anlarsan eğer, Buda sana her yerde her zaman hazırdır; fakat eğer buna uyanamazsan, ondan sonsuza değin uzak ve sapmış kalacaksın.’<a id="a89" class="calibre1"></a><a href="notes.html#a314" class="calibre1"><span class="t10">{89}</span></a></p>
<p class="p19">* * *</p>
<p class="calibre2">4. Fa Ming adındaki Vinaya mezhebi Ustası bir keresinde şöyle demişti: 'Siz Ch'an (Zen) Ustaları, hiçliğin boşluğunda durmadan yuvarlanıyorsunuz.’ 'Bu nasıl olabilir?’ diye hayretle sordu Fa Ming. </p>
<p class="calibre2">U: 'Kutsal Yazıtlar sadece kelimelerdir- yalnız kağıt ve mürekkep- ve bunun gibi şeyler sadece içi boş araçlardır. Bütün bu kelimeler ve deyimler insanların bir ara işittiği şeylere dayanır-boşluktan başka hiçbirşey değillerdir. Siz, Muhterem Efendim, öğretinin sadece harflerine tutunuyorsanız, tabii ki boşluğun içerisinde yuvarlanırsınız.'</p>
<p class="calibre2">S: 'Ve siz Ch'an Ustaları boşlukta yuvarlanmaz mısınız?’</p>
<p class="p10">U: 'Hayır, yuvarlanmayız.’</p>
<p class="p10">S: 'Nasıl olur?’</p>
<p class="calibre2">U: 'Tüm o yazılar bilgeliğin ürünleridir; ve bilgeliğin kudretli görevi işlediğinde, nasıl boşlukta yuvarlanma olabilir?’</p>
<p class="calibre2">‘Ah,’ dedi Fa Ming. 'Buradan da şunu biliriz ki her kim için anlamını kavrayamadığı tek bir dharma (öğreti) varsa ona Hsi-Ta (Siddham) denemez.’</p>
<p class="calibre2">‘Muhterem Efendim!’ diye çıktı bizim Usta’mız.' Siz sadece boşlukta yuvarlanmıyorsunuz; aynı zamanda Budist terminolojisini de yanlış kullanıyorsunuz!’</p>
<p class="calibre2">'Hangi tabiri yanlış kullandım?’ diye bağırdı Fa Ming, hiddetle kızararak.</p>
<p class="calibre2">U: ' Ama, Muhterem Efendim, siz bir Çince kelime ile Hintçe kelimeyi bile ayırtetmekten acizsiniz, nasıl vaaz edebilirsiniz?'</p>
<p class="calibre2">S: 'Saygıdeğer Ch'an Ustası bana hatamı işaret edecekler mi?’</p>
<p class="calibre2">U: 'Kesinlikle biliyorsunuz ki Hsi-Ta (Siddham) Sanskrit alfabesine verilen addır.’</p>
<p class="p23">Vinaya Ustası hatasını anladığı halde, hala öfkeliydi .“<a id="a90" class="calibre1"></a><a href="notes.html#a316" class="calibre1"><span class="t10">{90}</span></a></p>
<p class="p38">Fa Ming tekrar sordu: ' Sutralar, Vinaya ve Sastralar hepsi Buda’nın öğretileridir. Onları okuyup, ezberleyip, öğrettiklerine inanıp ona göre davranırsak, doğamızla yüzyüze gelmeyi nasıl başaramayız?'</p>
<p class="p23">U: 'Tüm bunlar tıpkı bir et parçasını kovalayan bir köpek veva insanı yutan bir aslan gibidir. Sutralar, Vinaya ve Sastralar<a id="a91" class="calibre1"></a><a href="notes.html#a318" class="calibre1"><span class="t10">{91}</span></a> kendi-doğamızın, kendi varoluşumuzun görevini açığa vururlar- okuyup ezberlemek bu doğadan kaynaklanan sade birer olgudan ibarettir.'</p>
<p class="p23">S: 'Amitabha Buda’nın ebeveynleri ve soyadı var mıydı?' <a id="a92" class="calibre1"></a><a href="notes.html#a320" class="calibre1"><span class="t10">{92}</span></a></p>
<p class="p23">U: 'Evet. Amitabha Buda’nın soyadı Kausika idi.Babasının adı Candra-Uttara ve annesinin adı ise Üstün Gelen Güzellikti.'</p>
<p class="p39">S: ‘Bu bilgi hangi Kutsal Yazıttan alınmıştır?’ U: 'Dharani Toplamasından’</p>
<p class="p23">Bu noktada Fa Ming öne eğilerek teşekkürlerini sundu ve takdir ifadeleriyle oradan ayrıldı.</p>
<p class="p19">* * *</p>
<p class="p23">5. Bir Tripitaka Ustası bir keresinde sormuştu ki: 'Mutlak (Bhutatathata) içerisinde değişiklikler olur mu?’</p>
<p class="p24">U: ‘Evet, olur.’</p>
<p class="p23">'Muhterem Usta,’ diye yanıtladı, 'Yanılıyorsunuz.’ Bunun üzerine Usta ona şöyle bir soru sordu:</p>
<p class="p24">'Tripitaka Ustası Bhutatathata’ya sahip midir?’</p>
<p class="p10">C: ' Evet.’</p>
<p class="calibre2">U:' Eğer, değişim geçirmediğine inanıyorsanız, çok cahil bir keşiş olmalısınız. Kesinlikle duymuş olmalısınız ki, eğitimli bir adam üç zehiri üç toplanan talimata dönüştürebilir;<a id="a93" class="calibre1"></a><a href="notes.html#a322" class="calibre1"><span class="t10">{93}</span></a> altı duyu-algısını altı ilahi algıya dönüştürebilir; bozulmayı (klesa) Bodhi’ve, doğuştan varolan cahilliği en yüksek Bilgeliğe (Mahaprajna) dönüştürebilir. Eğer, Bir Tripitaka Ustası olarak sen, Mutlak’ın değişmekten aciz olduğunu sanıyorsan, şeylerin kendiliğinden (Nedensellik yasasının sonucu olmayan) olduğunu savunan, kabul edilmiş inançlara aykırı düşüncelere sahip bir mezhebin takipçisisin demektir.’</p>
<p class="calibre2">C: 'Eğer böyle ifade edersen, o zaman tabii ki Mutlak değişim geçirir.’</p>
<p class="calibre2">U: 'Fakat senin bu Mutlak’ın değişeceğini savunman eşit derecede kabul olunmuş öğretilere aykırıdır.’</p>
<p class="calibre2">C: ‘Saygıdeğer Usta, ilk başta dediniz ki Mutlak değişim geçirir ve şimdi diyorsunuz ki geçirmez. O zaman doğru cevap nedir?’</p>
<p class="calibre2">U: ‘Kendi doğasını, kendi özünü açıkça algılamış birisi, tüm görüntüleri yansıtan bir Mani-incisine benzetilebilir, Mutlak değişim geçirir dediğinde doğru olacaktır, geçirmez dediğinde de eşit oranda doğrudur. Diğer taraftan, kendi doğasını kendi özünü görmemiş biri, değişen Mutlak’ı duyduğunda, değişebilme kavramına tutunacaktır; veya değişmeyen Mutlak’ı duyduğunda değişememe kavramına sarılacaktır.’<a id="a94" class="calibre1"></a><a href="notes.html#a324" class="calibre1"><span class="t10">{94}</span></a></p>
<p class="calibre2">‘Ah, o zaman’ dedi Tripitaka Ustası, 'Güney Ch’an Mezhebi’nin etraflıca anlamak için çok derin olduğu doğru imiş.’</p>
<p class="p40">6. Bir keresinde oradan geçmekte olan bir Taocu, sordu: 'Dünyada Doğanın güçlerinden daha muhteşem herhangi birşey var mı?’</p>
<p class="p24">U: 'Var.'</p>
<p class="p24">S: 'Nedir o?’</p>
<p class="p24">U: 'Bu doğal güçleri anlama gücü.'</p>
<p class="p24">S: ‘Kozmik canlılık Yol (Tao) mudur?’</p>
<p class="p40">U: 'Kozmik canlılık kozmik canlılıktır. Tao Tao’dur.’</p>
<p class="p24">S: 'Eğer öyleyse, iki farklı şey olmalılar?'</p>
<p class="p24">U: 'Bilen iki ayrı kimseden meydana gelmez.’</p>
<p class="p24">S: 'Yanlış ve doğru nedir?’</p>
<p class="p40">U: 'Yanlış dışta olanlara kulak veren zihindir; doğru dışta olanları kontrol altına alan zihindir.’</p>
<p class="p19">* * *</p>
<p class="p40">7. Yüan adında bir Vinaya Ustası bir keresinde geldi ve sordu: 'Yolu uygularken bir çaba gösteriyor musunuz, Usta?’</p>
<p class="p24">U: 'Evet, gösteriyorum.'</p>
<p class="p24">S: 'Nasıl?’</p>
<p class="p24">U: ‘Acıktığımda, yerim; yorgunsam uyurum.’</p>
<p class="p40">S: 'Ve herkes seninle aynı çabayı gösteriyor mu, Usta?’</p>
<p class="p24">U: ‘Aynı şekilde değil.’</p>
<p class="p24">S: ‘Niçin?’</p>
<p class="p40">U: 'Yemek yerken, yüzlerce değişik ihtiyaçlarını düşünüyorlar, uyuyacakları zaman ise binlerce değişik olay hakkında düşünüp taşınıyorlar. Bu işte benden farklarıdır.’ <a id="a95" class="calibre1"></a><a href="notes.html#a326" class="calibre1"><span class="t10">{95}</span></a></p>
<p class="p24">Bunun üzerine Vinaya Ustası sustu.</p>
<p class="p7">8. Saygıdeğer Yün Kuang bir keresinde sordu: 'Usta, nerede yeniden doğacağını biliyor musun?’ </p>
<p class="p7">U: 'Henüz daha ölmedim; onun için yeniden doğumlarımızı tartışmanın ne lüzumu var? Doğumu bilen doğmamıştır. Doğmamış hakkında konuşmak için doğumun doğru yolundan ayrılamayız. Pir bir keresinde şöyle demişti: " Doğum yaşayan gerçekte doğmamıştır." '<a id="a96" class="calibre1"></a><a href="notes.html#a328" class="calibre1"><span class="t10">{96}</span></a></p>
<p class="p7">S: 'Bu henüz kendi doğalarını algılayacak olanlara da uygulanabilir mi?’</p>
<p class="p7">U: ‘Kendi doğanızı algılamamış olmanız, o doğanın sizde olmadığı manasına gelmez. Niçin? Çünkü algının kendisi o doğadır; onsuz, hiçbirşey algılayamamız gerekir. Bilinç de bu doğadır, bu yüzden Bilincin doğası denilir. Anlayış ta o doğadır, bu yüzden anlayışın doğası denir. Evrendeki sayısız olguları (dharma) üreten de Dharma Doğasıdır, bir başka adla Dharmakaya. Pir Asvaghoşa<a id="a97" class="calibre1"></a><a href="notes.html#a330" class="calibre1"><span class="t10">{97}</span></a> beyan etti ki: <span class="t">"olgulardan (dharma) bahse</span><span class="t">derken esas</span><span class="t">ı</span><span class="t">nda duyarl</span><span class="t">ı</span><span class="t"> varl</span><span class="t">ı</span><span class="t">klar</span><span class="t">ı</span><span class="t">n zihinlerinden bahsediyoruz; çünkü, zihinsel i</span><span class="t">ş</span><span class="t">lemler (dü</span><span class="t">ş</span><span class="t">ünceler, hsin) vuku buldu</span><span class="t">ğ</span><span class="t">unda, tüm olgular bunlarla bir uyum içerisinde olu</span><span class="t">ş</span><span class="t">urlar; ve zihinsel i</span><span class="t">ş</span><span class="t">lemler vuku bulmad</span><span class="t">ığı</span><span class="t">nda ise, olgular içinde do</span><span class="t">ğ</span><span class="t">acaklar</span><span class="t">ı</span><span class="t"> bir yer bulamazlar- onlar için isim bile yoktur. ”</span> Aldanmış insanlar, Dharmakaya'nın maddi olmadığını, insanların ihtiyaçlarına karşılık oluştuklarını ve gözüktüklerini bilmeyenler, <a id="a98" class="calibre1"></a><a href="notes.html#a332" class="calibre1"><span class="t10">{98}</span></a> diyebilirler ki "taze bambular Dharmakaya'dır" ve " bir demet taze sarı çiçek Prajna’dan başka birşey değildir”! Ancak, eğer çiçekler Prajna ise, o zaman Prajna’nın duyarsız madde ile özdeş olması gerekir; ve eğer yeşil bambular Dharmakaya ise, o zaman Dharmakaya bir sebzedir, ve bambu saplarını yiyen insanlar aslında Dharmakaya’yı YEMEKTEDİRLER!<a id="a99" class="calibre1"></a><a href="notes.html#a334" class="calibre1"><span class="t10">{99}</span></a> Bu çeşit bir konuşma kaydetmeye değer mi? Önünüzde duran Buda'yı tanımak yerine, çok uzun bir müddet onu arıyorsunuz. Onun tüm maddesi bütün olguları kaplar, fakat aldanmışsınız ve onu başka bir yerde arıyorsunuz! Sonuçta, Yolu (Tao) bir kez anlayan, onu hiç bırakmaz, ister yürüyor, ister ayakta duruyor, yatıyor, veya isterse yalan söylüyor olsun. Dharma’ya uyanan tüm durumlarda en yüksek ve en huzurludur, çünkü hiçbirşey Dharma'nın dışında değildir.’<a id="a100" class="calibre1"></a><a href="notes.html#a336" class="calibre1"><span class="t10">{100}</span></a></p>
<p class="p19">* * *</p>
<p class="p11">9. Şimdi Saygıdeğer Yün Kuang birtakım başka sorular daha soruyor.</p>
<p class="p11">S: 'Manevi bilgelik büyük boşluktan (t'ai hsü) doğabilir mi? Gerçek zihin iyinin ve kötünün nedensel bir ürünü müdür? Arzularıyla meşgul olanlar Yol’da olabilirler mi? İyiye ve kötüye tutunanlar zihni engellemeden kullanmayı geliştirebilirler mi? Duyu-izlenimleri zihinsel işlemlerini karıştıranlar tek taraflı yoğunlaşmayı (ting) başarabilirler mi? Sabit, hareketsiz bir soyutlukta yaşayan insanlar gerçekten bilgelik sahibi midir? Başkalarına karşı küçümseyen davranışlara sahip olanların gerçekten egosu var mıdır? <span class="t">‘öyledir</span> ve <span class="t">‘de</span><span class="t">ğ</span><span class="t">ildir’</span> e tutunanlar gerçekten bilge midir? Gerçekleşmeyi kitap bilgisiyle arayanlar, Buda’yı sofuluğa dayanarak arayanlar, Budalık arayışıyla kendi zihinlerinin yolundan sapanlar, ve zihnin Buda olduğuna tutunanlar- tüm bu insanlar Yol'a uygun mu davranıyorlar? Yalvarırım sana Usta, bunları bana teker teker cevaplar mısın?’</p>
<p class="p7">U: 'Büyük boşluk manevi bilgeliği doğurmaz. Gerçek zihin iyinin ve kötünün nedensel bir ürünü değildir. Kötü arzuları derin olan insanların aşırı derecede sığ potansiyelleri vardır. İyiye kötüye tutunanların zihinleri engellenmiştir. Duyu- izlenimleri zihinsel işlemlerini karıştıranlar nadir olarak tek taraflı yoğunlaşmayı başarırlar. Sabit, hareketsiz bir soyutlukta yaşayanlar, o durgunluğun esrarlı kaynağını unutmuşlardır ve bilgelik zayıf bir durumdadır. Başkalarına karşı küçümseyen davranışlara sahip olanların egosu güçlü bir yanılsamadır. ‘Öyledir’ ve 'değildir' e tutunanlar aptaldır. Gerçekleşmeyi kitap bilgisiyle arayanlar kendi önlerine daha büyük engeller yığarlar. Buda’yı sofuluğa dayanarak arayanlar yanlış yoldadır. Budalık arayışıyla kendi zihinlerinin yolundan sapanlar öğretinin karşısındadır. Zihnin Buda olduğuna tutunanlarsa iblistir.’<a id="a101" class="calibre1"></a><a href="notes.html#a338" class="calibre1"><span class="t10">{101}</span></a></p>
<p class="p7">C:' Eğer durum böyle ise nihai olarak hiçbirşey yoktur.'</p>
<p class="p7">U: 'Sizin, nihai sınırınıza geldik saygıdeğer efendim, ama nihai sınıra daha ulaşmadık.'</p>
<p class="p7">Bunun üstüne, muhterem keşiş minnettarlıkla ustanın ayaklarına kapandı ve içi sevinçle dolu bir halde çıktı.</p>
<p class="p19">* * *</p>
<p class="p7">10. Bir keresinde Usta toplantı salonundaki yerini aldı ve dedi ki:' Kayıtsız kişiler olmak hepiniz için çok daha iyi birşey. Boynunuza tasmalar, zincirler geçirecek, sizi cehenneme yollayacak karmik olaylar için niye deli oluyorsunuz? Bütün gün çalışıp didinmek, insanlara Ch’an’ı uyguladığınızı anlatmak, Yola uygun davranmak, Buda-Darma anlayışınızı sürekli öne çıkarmak- bu tip şeyler tamamen yararsızdır, aksine sesleri ve şekilleri yakalama uğraşında bize yük olur. Bütün bunları ne zaman bırakacaksınız? Bir keresinde bu zavallı keşiş, Kiangsi’ den büyük usta Ma Tsu’vu dinlerken duydu: <span class="t">"ihtiyac</span><span class="t">ı</span><span class="t">n</span><span class="t">ı</span><span class="t">z olan her </span><span class="t">ş</span><span class="t">ey kendi hâzinenizde vard</span><span class="t">ı</span><span class="t">r. Kendi d</span><span class="t">ı</span><span class="t">ş</span><span class="t">ı</span><span class="t">n</span><span class="t">ı</span><span class="t">zdaki bir</span><span class="t">ş</span><span class="t">eyi ara</span><span class="t">mak yerine içinizdekileri özgürce kullan</span><span class="t">ı</span><span class="t">n."</span><a id="a102" class="calibre1"></a><a href="notes.html#a339" class="calibre1"><span class="t11">{102}</span></a> İşte o günden sonra ben vazgeçtim. Kendi hâzinemi kendi ihtiyaçlarım doğrultusunda kullanmak- buna mutluluk denebilir. Reddedilebilecek ya da tutunacak bir tek şey (dharma) yoktur. Çevremizde olup bitenlere bu dünyaya ait, geçici şeylermiş gibi bakmayı kesebilirsek o zaman tüm evrende- yukarda, aşağıda, heryerde- hâzinemize ait olmayan bir kırıntı bile kalmayacaktır. Tüm yapmanız gereken dikkatlice kendi zihinlerinizi seyretmek; hiç şüpheniz olmasın o zaman olağanüstü üçlü birlik devamlı kendini ortaya çıkartacaktır. Gerçeği aklınızla aramayın. Gerçeği hiç aramayın. Zihnin doğası yaratılıştan kusursuzdur. Bu yüzden Avatamsaka Sutra’ da "<span class="t">Hiçbir</span><span class="t">ş</span><span class="t">eyin ba</span><span class="t">ş</span><span class="t">lang</span><span class="t">ı</span><span class="t">c</span><span class="t">ı</span><span class="t"> yoktur; ve hiçbir</span><span class="t">ş</span><span class="t">eyin sonu yoktur.”</span> yazılmıştır. Bu sözcükleri doğru yorumlayabilenler için Budalar hep var olacaktır.</p>
<p class="calibre2">Vimalakirti Sutra’da yazıldığı gibi: <span class="t">"Gerçekli</span><span class="t">ğ</span><span class="t">i kendi bedeniniz sayesinde kavrayabilirsiniz, Buda’y</span><span class="t">ı</span><span class="t"> da ayn</span><span class="t">ı</span><span class="t"> yolla kavrars</span><span class="t">ı</span><span class="t">n</span><span class="t">ı</span><span class="t">z. Kafan</span><span class="t">ı</span><span class="t">z</span><span class="t">ı</span><span class="t"> kar</span><span class="t">ı</span><span class="t">ş</span><span class="t">t</span><span class="t">ı</span><span class="t">racak sesleri ve görüntüleri takip etmezseniz, sizi yanl</span><span class="t">ı</span><span class="t">ş</span><span class="t"> yarg</span><span class="t">ı</span><span class="t">lara götürecek olu</span><span class="t">ş</span><span class="t">umlar</span><span class="t">ı</span><span class="t">n pe</span><span class="t">ş</span><span class="t">ine dü</span><span class="t">ş</span><span class="t">mezse</span><span class="t">niz, kayg</span><span class="t">ı</span><span class="t">s</span><span class="t">ı</span><span class="t">z insanlar olabilirsiniz. Bu kadar fazla ayakta durmay</span><span class="t">ı</span><span class="t">n. Kendinize dikkat edin!”</span></p>
<p class="p7">11. Yukardaki konuşmanın olduğu gün keşişler toplantının bitme vaktinde dağılmadılar, Usta sordu:’ Niçin dağılmıyorsunuz? Bu zavallı keşiş yeteri kadar karşılıklı oturmadı mı sizle? Şimdi gidin ve dinlenin. Hala kendinizden şüphe mi edi- yorsunuz?Aklımzı kötüye kullanıp, enerjinizi boşa harcamayın. Eğer birşeyler hala sizi rahatsız ediyorsa, acele edin ve ne merak ediyorsanız sorun.'</p>
<p class="p7">Orada bulunan keşişlerden biri olan Fa Yüan sordu: 'Buda, Dharma ve Sangha nedir?<a id="a103" class="calibre1"></a><a href="notes.html#a341" class="calibre1"><span class="t10">{103}</span></a> <span class="t2">Üçlü Bir</span><span class="t2">lik nedir</span>? Yalvarırız Usta, anlatın.</p>
<p class="p7">U; 'Zihin Buda'dır ve Buda' yı aramak için Buda' yı kullanmak gereksizdir. Zihin Dharma’dır ve Dharma'yı Dharma ararken kullanmak gereksizdir. Buda ve Dharma ayrı değildir ve beraberlikleri Sangha’yı oluşturur. Üçlü Birlik anlamı işte budur. Bir Sutra derki: <span class="t">“Zihin, Buda ve duyarl</span><span class="t">ı</span><span class="t"> varl</span><span class="t">ı</span><span class="t">klar aras</span><span class="t">ı</span><span class="t">nda hiçbir fark yoktur. Bedeniniz, ko</span><span class="t">nu</span><span class="t">ş</span><span class="t">man</span><span class="t">ı</span><span class="t">z ve zihniniz temizlendi</span><span class="t">ğ</span><span class="t">i zaman dünyaya bir Buda geldi deriz. Bu üç nitelik safl</span><span class="t">ı</span><span class="t">klar</span><span class="t">ı</span><span class="t">n</span><span class="t">ı</span><span class="t"> yitir</span><span class="t">di</span><span class="t">ğ</span><span class="t">i zaman bir Buda yok oldu deriz."</span><a id="a104" class="calibre1"></a><a href="notes.html#a343" class="calibre1"><span class="t11">{104}</span></a> Örneğin, kızgınken neşeli olmazsınız, neşeliyken de kızgın olmazsınız. Ama her iki durumda da ortada iki değil tek bir zihin vardır. Bilgelik insanın kendi içindedir, Anaşraya'nın ( Ruhun Göç Etmesi) gerçekleşmesi, bir yılanın pullu derisini değiştirmeden bir ejdere dönüşmesine benzer. Aynı şekilde, bir kimse zihnini Buda'ya yakınlaştırdıkça dış görünüşü aynı kalır.<a id="a105" class="calibre1"></a><a href="notes.html#a345" class="calibre1"><span class="t10">{105}</span></a> İnsan doğası, özünde mükemmeldir ve kendi halini gerçekleştirmek için uygulama yapmaya gerek duymaz. Sadece kibirli kişi uygulama yapmanın ve uygulamanın gerekliliğini savunur. <a id="a106" class="calibre1"></a><a href="notes.html#a347" class="calibre1"><span class="t10">{106}</span></a>Gerçek boşluk engelsizdir ve her koşulda tükenmez bir oluştur. Başı ve sonu yoktur. Manevi hisleri yüksek bir kimse, ani Aydınlanmaya kadirdir, buradan itibaren ise onun görevinin önüne geçilemez- buna (Anuttara-samyak-sambodhi) 'Üstün Aydınlanma' denir. Zihin ne şekle ne de şemale sahiptir; o gizli Sambhogakaya'dır.<a id="a107" class="calibre1"></a><a href="notes.html#a350" class="calibre1"><span class="t10">{107}</span></a> Şekilsiz olan Gerçeğin Dharmakaya’sıdır. Doğası ve olgusal ifadesi boşluk olan Sınırsız Maddi Olmayan Beden’dir. Kuruluşun sayısız türleriyle donanmış olan Yararlılık Dharmakayası’dır, ve sezgisel, duyarlı varlıkların dönüştürülmesinden sorumlu esas kuvvettir; (zihin) nasıl ortaya çıktığına bağlı olarak adlandırılır ve bilgeliği tükenmez- bu yüzden Tükenmez Hazine olarak anılır. Tüm olguların (dharma) atası olarak, Asli Dharma Hâzinesi olarak adlandırılır. Tüm bilginin kabı olarak, Bilgeliğin Hâzinesi denilir. Tüm olguların mutlaka geri döneceği Böylelik olarak Tathagata Hâzinesi adı verilir. Elmas Sutrası der ki: <span class="t">“Tathagata, tüm olgular</span><span class="t">ı</span><span class="t">n Böyleli</span><span class="t">ğ</span><span class="t">i'dir."</span> Başka bir sutra der ki: <span class="t">"Va</span><span class="t">rolu</span><span class="t">ş</span><span class="t">a gelen ve varolu</span><span class="t">ş</span><span class="t">tan geçen evrendeki tüm Dharmalar aras</span><span class="t">ı</span><span class="t">nda Böyleli</span><span class="t">ğ</span><span class="t">e geri dönmeyen yok</span><span class="t">tur. ”</span></p>
<p class="p7">12. Tapınakta kalmakta olan bir misafir ustaya dedi ki: 'Bir Vinaya ustası mı, bir Dharma ustası mı , yoksa bir Ch’an ustası mı daha büyüktür? Cahilliğim için özür dileyerek bu konuya bir açıklık getirmenizi istiyorum.’<a id="a108" class="calibre1"></a><a href="notes.html#a351" class="calibre1"><span class="t10">{108}</span></a></p>
<p class="p7">U: Vinaya ustaları yazıtların disipline dair bölümlerini açıklarlar ve kadim Dharma’nın (öğreti) sonsuz yaşamını sürdürme geleneğini aktarırlar. Kurallara sadık kalıp uygulayanları ve kuralları bozmaya çalışanları açıkça görürler. Sadık kişileri cesaretlendirirken, ötekileri zaptederler. Kendileri de saygı uyandıracak bir şekilde kurallara uygun yaşarlar. Vinaya aktarımının öncesinde üç değişik arınma ayinini yönetirler ve azizliğin dört aşamalı yolunda ilk bilgileri verirler. Yaşamlarını yaşlanana kadar erdemli bir şekilde sürdürmeselerdi, bu görevlerin altından kalkmaya nasıl cüret ederlerdi?<a id="a109" class="calibre1"></a><a href="notes.html#a354" class="calibre1"><span class="t10">{109}</span></a> Dharma Ustaları aslan tahtlarında bacaklarını kıvırıp otururlar, etkili, güzel söz ırmakları ile büyük kalabalıklara Gizemli Geçitten geçmenin veya Prajna’nın olağanüstü Kapılarını açmanın, sadakayı verenin, alanın ve sadakanın boşluğunu açığa vurmanın güzel yollarını sunarlar.<a id="a110" class="calibre1"></a><a href="notes.html#a355" class="calibre1"><span class="t10">{110}</span></a> Kim, eğer bir aslan veya fil gibi herşeyi ayakları altına alabilecek birinden başka, bütün bunları üstüne alma cüretine sahip olabilir ki? Zen Ustaları temeli kavrarlar ve Zihin Kaynağının doğrudan bir anlayışına sahip olurlar. Yöntemleri, gerçeği açığa çıkarma ve saklama, gösterme ve örtme şeklinde tüm değişik potansiyel katmanlara (Aydınlanma için) yeterli cevabı sunacak bir bulmacadır. Tathagata’yı insanların aniden algılamaları için altta yatan prensipleri kullanarak gerçeği uyumlu bir hale sokmakta üstlerine yoktur; ve, derinde yatan samsara köklerini çekerek öğrencilerinin samadhiyi anında denevimleyebilmelerine olanak tanırlar. Bu yüzden, dhyana'yı sakinleştirmeyi ve temkinli bir soyutlamayı başarma yeteneğine sahip olmasalardı, bu şartlar altında kesinkes bocalayıp telaşa verebilirlerdi. Disiplin, meditasyon ve bilgelik, eğitimin üç yöntemi, Dharma'yı her bireye kendi kapasitesi ölçüsünde göstermeleri yüzünden farklı olsalarda, öğrenci kelimeleri unutarak onların derin anlamlarına uyandığında Bir Araç'tan nasıl farklı olabilirler?<a id="a111" class="calibre1"></a><a href="notes.html#a358" class="calibre1"><span class="t10">{111}</span></a>  Bir sutrada denir ki: <span class="t">"On mahallenin tüm Buda alemlerinde, sadece Bir Araç'</span><span class="t">ı</span><span class="t">n Dharmas</span><span class="t">ı</span><span class="t"> vard</span><span class="t">ı</span><span class="t">r. ” - ikinci veya üçüncü yoktur, tabii duyarl</span><span class="t">ı</span><span class="t"> varl</span><span class="t">ı</span><span class="t">klara rehberlik ederken Buda'n</span><span class="t">ı</span><span class="t">n kulland</span><span class="t">ığı</span><span class="t"> kestirme ö</span><span class="t">ğ</span><span class="t">retilerindeki görece tabirler hariç.'</span></p>
<p class="calibre2">'Usta' diye çağırdı misafir, ‘Buda-Dharma’nın derinliğine işlemişsin ve diyalektik güçlerin engellenmemiş.'</p>
<p class="calibre2">Sonra bir soru daha sordu: ‘Konfüçyüsçülük, Taoculuk ve Budacılık hepsi birleşerek bir öğreti mi olurlar, üç öğreti mi?'</p>
<p class="calibre2">U: 'Büyük kapasitesi olan adamlarca uygulanırlarsa, aynıdırlar. Sınırlı bir akla sahip adamlar tarafından anlanırsa, farklıdırlar. Hepsi, kendilik doğasının işleyişinden doğarlar. Ayrımsama içeren bakış açıları yüzünden üç olurlar. Bir adamın Aydınlanması veya yanılmaya devam etmesi kendine bağlıdır, öğretinin benzer veya farklı olmasına değil.'</p>
<p class="p19">* * *</p>
<p class="p7">13. Dharmalaksana okuluna (bilincin gerçek olduğunu savunan okul) bağlı ve Yazıtları yorumlayan saygıdeğer Tao Kuang sordu: 'Usta, Yolu takip ederken ne gibi zihinsel işlemler uyguluyorsunuz?’</p>
<p class="p7">U: 'Benim yarar sağlayacak bir zihinsel uygulamam ve takip ettiğim bir Yol yok.’</p>
<p class="p7">S: ‘Eğer bu dediğiniz doğru ise, o zaman niçin her gün insanları toplayıp onları Zen Yolunu takip etmeye zorluyorsunuz?’</p>
<p class="p7">U: ‘Bu yaşlı keşiş şu dünya üzerinde bir nokta kadar yere bile sahip değilken insanları nereye toplayabilir?<a id="a112" class="calibre1"></a><a href="notes.html#a360" class="calibre1"><span class="t10">{112}</span></a> Bir dili bile yokken insanları ne yapmaya zorlayabilir?<a id="a113" class="calibre1"></a><a href="notes.html#a361" class="calibre1"><span class="t10">{113}</span></a></p>
<p class="p7">S: ‘Usta, neden yüzüme karşı yalan söylüyorsunuz?'</p>
<p class="p7">U: 'İnsanları birşey yapmaya zorlayacak dili olmayan bu yaşlı keşiş nasıl yalan söyler?’</p>
<p class="p7">S: ‘Saygıdeğer Zen ustasının konuşmalarını gerçekten anlayamıyorum.’</p>
<p class="p7">U: 'Ne de bu yaşlı keşiş kendisini anlayabili- yor.’<a id="a114" class="calibre1"></a><a href="notes.html#a364" class="calibre1"><span class="t10">{114}</span></a></p>
<p class="p19">* * *</p>
<p class="p41">14. Bir kişi sordu: 'Prajna çok büyük müdür?’ U: Büyüktür.</p>
<p class="p42">S: Ne kadar büyüktür?</p>
<p class="p42">U: Sınırsızdır.</p>
<p class="p42">S: Prajna küçük müdür?</p>
<p class="p42">U: Küçüktür.</p>
<p class="p42">S: Ne kadar küçüktür.</p>
<p class="p43">U: Görünmeyecek kadar küçüktür.</p>
<p class="p43">S: Nerdedir?</p>
<p class="p43">U: Nerde değildir ki?</p>
<p class="p44">15. Bir Dharma Ustası sordu: 'Prajna Sutra’ sini ezberlemenin size en büyük yararı sağlıvacağına inanıyormusunuz?’</p>
<p class="p43">U:’ Ben inanmıyorum.</p>
<p class="p44">S:’ Yani Kutsal Cevaplar inanmaya değmeyecek kitaplar mı?’</p>
<p class="p44">U:’ Ana, baba hayatta iken, onlara gösterilen hürmet kutsaldır ve ödüllendirilecektir, ama bu kutsanmak için onların iskelet haline gelmelerini beklemenizi gerektirmez. Sutralar mürekkeple yazılan sözcüklerle dolu kağıtlardan oluşur, ama sözcükler, kağıt ve mürekkep hakiki özgünlükten yoksundur. Peki, sizin isteklerinize cevap olabilecek kutsal karşılıklar nereden gelecek? Yeterli cevaplar, sutraları okuyan kişinin aklını doğru kullanması ile ortaya çıkar; bu durum kutsal gücün bir canlıya nasıl yardım ettiğini gösterir. Sutralardan birini alıp sessizce bir masaya koyup bunu kendiniz de test edebilirsiniz. Eğer kimse kitabı alıp ezberleyip uygulamazsa, kitabın kendiliğinden gelen herhangi bir etkisi olduğunu düşünebilir misiniz?'</p>
<p class="p19">* * *</p>
<p class="p44">16. Bir keşiş sordu: 'İsimleri, şekilleri, konuşmayı ve sessizliği nasıl doğru yorumlayalım ki hepsi bir bütünlük kazansın ve öncesi ve sonrası olmayan bir hal gerçekleşsin?'</p>
<p class="p7">U: Bir düşünce doğduğunda, esas olarak ne şekli ne de ismi vardır; nasıl öncesi ve sonrasından konuşabiliriz ki? İsmi ve şekli olan her şeyin özündeki saflığı anlayamamak, herşeyi yanlışlıkla bunlar farzetmenizin sebebidir. İnsanlar bu isimler ve şekiller arasında kilitlenmişlerdir, ve bilgeliğin anahtarı eksik olduğu için, kendilerini serbest bırakamamışlardır. Orta Yol’a tutunanlar Orta Yol psikozundan acı çekerler; en uçta yer alanlar ise ikilikçi psikozdan acı çekerler. Şu an kendi kendini gösteren şeyin eşsiz Dharmakaya olduğunu anlamıyorsunuz.<a id="a115" class="calibre1"></a><a href="notes.html#a365" class="calibre1"><span class="t10">{115}</span></a>  Yanılma ve uyanış, tıpkı kazanç ve kayıp gibi, dünyasal olana aittir. Yaratmanın ve yok etmenin (düşüncesinin) doğuşu gerçek bilgeliğin gömülmesine yol açar; hem kirlenmişliklerin kesilip atılması (klesa), hem de Bodhi arayışı bilgeliğin gerçek zıtlarıdır.</p>
<p class="p">***</p>
<p class="p7">17. Bir keresinde birisi sordu: ‘ Vinaya Ustaları niçin Zen’e inanmazlar?'</p>
<p class="p7">U: 'Noumenon (Varlığından emin olmadan kabul ettiğimiz şey) çok gizemlidir ve kolayca açığa çıkmaz, oysa isimler ve şekillerin yakalanması kolaydır. Kendi özünü, kendi doğasını algılayamamış olanlar inanmayı reddederler; kendi doğalarını algılamış olanlar ise Buda'dır. Sadece Buda’yı tanıyanlar Noumenon’a (varlığından emin olmadan kabul ettiğimiz şey) inanabilir ve girebilirler. Buda insanlardan kaçmaz; insanlardır Buda'dan kaçan. Budalık sadece zihinle gerçekleştirilebilir. Yanılmış insanlar bunu basılı kelimelerde ararken, Aydınlanmış insanlar zihinlerinin içine bakarlar ve Bodhi'yi gerçekleştirirler. Yanılan insanlar sebepleri olan şeyler ekerek bunların meyve vermesini beklerler; oysa Aydınlanmış insanlar zihnin maddi olmadığını anlamışlardır. Yanılmış insanlar (aldatıcı) egolarına yapışır ve buna kendileri imiş gibi tutunurlar; ancak Aydınlanmış adamlar lazım olduğunda anında kendiliğinden görünen Prajna'larını kullanırlar. Yanılan insanlar <span class="t">‘öyledir'</span> ve <span class="t">‘de</span><span class="t">ğ</span><span class="t">ildir'e</span> tutundukları için engellenirler, oysa bilge insanlar kendi doğalarını algılar ve tüm şekillerin muhteşem içiçeliğini anlarlar. Sadece 'kuru bilgelik’<a id="a116" class="calibre1"></a><a href="notes.html#a367" class="calibre1"><span class="t10">{116}</span></a> mertebesine ulaşmış olanlar, kendi diyalektiklerinden usanırlar, (gerçek) bilgeliğe ve açık anlayışa sahip insanlar ise zihinlerini dinlendirirler. Bir Bodhisattva birşeye dokunduğunda, (bilgeliği) dokunduğu şeyi parlatır (onu olduğu gibi algılamasını sağlar), öte yandan bir sravaka çevresinin korkusuyla zihnini karartır.<a id="a117" class="calibre1"></a><a href="notes.html#a369" class="calibre1"><span class="t10">{117}</span></a> Aydınlanmış insanlar, günlük eylemlerinde, Yaratılmamıştan ayrılmazlar, oysa yanılmış insanlar tam önlerindeki Buda'dan kendilerini gizlerler.’</p>
<p class="p19">* * *</p>
<p class="calibre2">15. Bir keresinde birisi sordu:'Doğal kanunlarla bedensel özgürlük gücünü nasıl elde edebiliriz?’</p>
<p class="calibre2">U: 'Manevi kendilik Ganj’ın kum taneleri kadar sayısız tüm dünyalara yayılır; dağların, ırmakların, kayaların, tepelerin hepsine engel tanımadan nüfuz eder, sonsuz bir mesafeyi tek bir anda zıplayarak iz bırakmadan gider, gelir. Ateş onu yakamaz, su onu boğamaz. Ahmaklar, zihin bilgeliğinden yoksun olarak, dört elementten oluşmuş bedenlerinin uçmasını isterler! Bir sutrada şöyle yazılıdır; şekillere takılan sıradan insanlar kapasitelerine uygun olarak eğitilmelidirler. Bu yüzden zihnin şekilsizliği gizli Sambhogakaya<a id="a118" class="calibre1"></a><a href="notes.html#a371" class="calibre1"><span class="t10">{118}</span></a> olarak tanımlanır. Maddi olmayan Gerçektir, ki maddesi de boşluktur; bu yüzden Sınırsız Uzay- benzeri Beden olarak anılır. Kurtuluşun sayısız şekillerinden türetilmiş yararlılıklarla süslenmiş olduğu için, uygun tüm hareketlerin kaynağı olarak Yararlılık Dharmakaya’sı olarak adlandırılır. Bu farklı fonksiyonlarından türeyen bütün bu isimlerine rağmen, gerçekte yalnız ve saf Dharmakaya vardır.</p>
<p class="p19">* * *</p>
<p class="p11">19. Birisi bir keresinde sordu: ' Eğer Yolu bölünmemiş bir zihinle takip edersek, geçmişte yapmış olduğumuz hareketlerin karma engelleri de dağılır mı?’</p>
<p class="p11">U: ‘Kendi doğasını algılayamamış olanlar için dağılmaz; algılamış olanlar ancak tüm karma engellerini silip atarlar, tıpkı sıcak güneşin buzu ve karı eritmesi gibi. Onlar, Sumeru Dağının görkemli yamaçlarını kaplayan çimenleri tek bir anda yakabilen insanlara benzetilebilir, çünkü onların karma engelleri o çimenler gibidir, ve bilgelikleri de o ateş gibi!’</p>
</body>
</html>
