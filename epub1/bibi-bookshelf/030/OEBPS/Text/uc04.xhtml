<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.2.css" rel="stylesheet" type="text/css" />
</head>

<body>
  <h2>30</h2>

  <p>Bir gün, çukurun üst kıyısına asılı dolunayı tam karşısına alarak çişini yaparken, adam aniden kamışında şiddetli bir yanma hissetti. Soğuk mu almıştı acaba? <i>Hayır, bu yanma her şeyden farklı, cinsel bir rahatsızlıkla ilgili olmalı. Ateşlenmeden önceki yanmalardan olsa bilirdim, bu tamamen farklı bir şey.</i> Havanın vücuduna diken gibi battığım ya da ürperdiğini hissetmemişti. Titreyen yeri, sanki derisinin yüzeyi değil de, çok daha içerilerde, kemiklerinin iliği gibiydi. Su dalgaları gibi, içten dışa doğru halkalarını genişleterek yayılıyordu. Şiddetli bir girdap, kemikten kemiğe yayılıyordu ve duracak gibi de değildi. Sanki paslı bir teneke kutu rüzgârla gelmiş, takırtılar çıkartarak vücudunun içinde durmaksızın dolaşıyordu.</p>

  <p>Titrerken, ayın yüzeyine baktığında hayaller görmeye başladı. Üzerine bolca pudra dökülmüş bir yara kabuğu... Çatlamaya başlamış kuru sabun... Hatta, paslanmaya yüz tutmuş alüminyum sefer tası... Sonra, odağında başka görüntüler oluştu. Beyaz kurukafa... Her ülkede zehri simgeler... Böcek öldürme şişesinin dibine tozları dökülen beyaz drajeler.. Eh, tozlaşan prusik asit drajeleri ile ayın yüzeyi birbirine çok benziyor. Şişesi, hâlâ evin giriş merdiveninin altında, gömdüğü gibi duruyordu.</p>

  <p>Kalbi, bir pingpong topu gibi atıyordu. Neden hep böyle uğursuz düşüncelere kapılıyordu acaba? Öyle olmasa bile, ekim rüzgarı yeterince hüzün yüklüydü. İçi boşalmış kabuklarda ıslık çalar gibi öterek, uçup gidiyordu. Ay ışığının süzüldüğü çukur kıyısındaki karanlığa bakarken, belki de bu içimi yakan kıskançlıktır, dedi kendi kendine. Caddeler, trenler, kavşaklardaki trafik ışıkları, direklere yapıştırılmış reklamlar, kedi leşleri, sigara satan eczaneler... Yeryüzündeki yoğunlaşmayı gösteren her şeye karşı bir kıskançlık olabilir. Kumun ahşap duvarları ve sütunların içini kemirdiği gibi, kıskançlık da adamın içinde delikler açmış, onu ocağın üstüne içi boş konmuş bir tencereden farksız hale getirmişti. Boş tencerenin ısısı gitgide artıyordu. Sonunda, o sıcaklığa dayanamaz hale gelip kendi kendini terk edip kaçabilirdi belki de. Ümit hakkında konuşmadan önce, bu anı aşıp aşamayacağı daha önemli bir sorundu.</p>

  <p><i>Daha hafif bir hava! En azından nefesimin temizlenebileceği taze bir hava! Günde bir kez, otuz dakika olsun duvarın üstüne çıkıp denizi izleyebilsem ne harika olurdu. Bu kadarına da izin vermeleri gerek artık. Nasıl olsa, köyün kontrolü yeterince katı ve şu son üç aydaki sadık çalışmamı düşünseler, çok doğal bir istek. Hapishanedeki mahkumların bile açık alanda spor yapma hakları var.</i></p>

  <p>"Yapılacak iş değil! Böyle sürekli kumla yüz yüze yaşamak zorunda kaldıkça, çok geçmez posam çıkıverir. Arada sırada çıkıp çevrede dolaşmama izin vermez mi acaba?"</p>

  <p>Kadın canı sıkılmış gibi dudaklarını büzdü. Sanki şekerini kaybedip mızmızlanan çocuğuna sabretmeye çan bir anne gibiydi.</p>

  <p>"Olmaz dedirtmem!" Adam aniden patladı. Belleğindeki acı anılar yüzünden, sonunda söylemek istemediği halat merdiven sözcüğü bile ağzından fırlayıverdi. "Geçen kaçtığımda çok net olarak gördüm, bu sıradaki birkaç evin halat merdiveni olduğu gibi duruyordu işte!"</p>

  <p>“Haa, ama..." dedi kadın, lafı ağzında geveleyerek. “Onlar çoğunlukla kuşaklar önce buraya yerleşmiş insanlar."</p>

  <p>"Yani?! Biz aynı muameleye layık değil miyiz?!"</p>

  <p>Kadın, ihtiyat gereği sinen bir köpek gibi duruyordu. Adam, gözünün önünde prusik asidi içecek olsa, herhalde yine aynı şekilde sessizce izlemekle yetinecekmiş gibi bir havası vardı.</p>

  <p>"Tamam o zaman. Köylülerle doğrudan konuşurum ben de!"</p>

  <p>Aslında, onlarla konuşmakla bir sonuç alabileceği gibi bir düşüncesi hiç yoktu. Kendisiyle dalga geçilmesine alışmıştı. O yüzden, vagoncuların ikinci gelişinde, ihtiyar adamın da yanıtı bildirmek için gelmesine çok şaşırmış, olduğu yerde kalakalmıştı. Fakat o şaşkınlığı, yanıtı duyduğu andaki şaşkınlığı karşısında hiç kalırdı.</p>

  <p>"Hmm..." diye mırıldandı yaşlı adam, kafasının içinde söyleyeceklerini arayarak konuşuyormuş gibi bir havası vardı. “Bu, asla mümkün olmayacak bir istek değil elbette... Yani, diyelim... Eğer siz ikiniz, dışarıda herkesin gözü önünde... Şu işi yaparsanız, eh, bir neden yaratmış olursunuz, biz de isteğini kabul ederiz..."</p>

  <p>"Ne yaparsak dedin?"</p>

  <p>"Şu iş işte... Hani, erkekle dişi birlikte olur ya... Şu iş işte..."</p>

  <p>Çevresindeki vagoncular çılgınca gülmeye başladı. Neyi kastettiklerini anlayınca, önerilerinin aslında pek de şaşırtıcı olmadığını düşündü.</p>

  <p>Fenerin ışığı altın bir kuş gibi uçarak gelip adamın ayakları dibinde durdu. Bunun üzerine yedi sekizi daha ışık demetlerinden bir tabak haline gelerek çukurun dibinde oynaşmaya başladı. Yarın üzerindeki adamların yanan reçine gibi alevlenmelerinin baskısı altında kalmış, tepki veremeden önce, aynı çılgınlık adama da bulaşmıştı.</p>

  <p>Yavaşça kadına döndü. Hemen az öncesine kadar, orada kürek sallayan kadın ortadan kaybolmuştu. Eve mi kaçmıştı acaba? Kapıya doğru bakarak seslendi.</p>

  <p>"Ne yapalım?"</p>

  <p>Hemen duvarın arkasından kadının boğuk sesi geldi.</p>

  <p>"Bırak gitsinler!"</p>

  <p>"Fakat, dışarı da çıkmak istiyorum..."</p>

  <p>"Lafı bile olmaz!"</p>

  <p>"Bu kadar abartacak ne var ki?!"</p>

  <p>Aniden kadın, solukları hızlanmış bir halde bağırmaya başladı.</p>

  <p>"Sen çıldırdın mı?! Evet, kesin çıldırdın! Kafayı yedin... Öyle bir şeyi asla affetmem! Fahişe miyim ben?!"</p>

  <p><i>Öyle mi acaba? Çıldırdım mı ben?</i> Kadının şiddetli tepkisi karşısında biraz kendine gelir gibi olduysa da, adamın içindeki boşluk gitgide büyüyordu... <i>Bu hale düşecek kadar ezildikten sonra, artık görünüşün ne önemi var? Görülmek bu kadar rezilce bir şeyse, görmek istemek de en az o kadar rezilce... Görmek ve görülmeyi birbirinden ayrı şeylermiş gibi düşünmeye gerek yok... Biraz farklı bir yol olsa da, benim kaybolabilmem için gerekli küçük bir tören olarak düşünmem yeter... Üstelik, karşılığında elde edeceğim şeyin büyüklüğünü de unutmamalı... Özgürce üzerinde dolaşabileceğim, yukarıdaki yeryüzü! Bu kokuşmuş çukurdan başımı çıkartıp, dilediğimce temiz hava soluyacağım!</i></p>

  <p>Kadının durduğunu tahmin ettiği yeri hedefleyerek, aniden tüm vücuduyla yükleniverdi. Kadının çığlığı ve ikisinin birlikte yuvarlanışının gürültüsü, yukarıda hayvani bir coşku ve dalgalanmanın oluşmasını sağladı. Islıklar, alkış sesleri, sözcük haline gelmeyen aşağılık bağırışlar. Sayıları da artmış, galiba aralarına genç kadınlar da karışmıştı. Evin kapısında yoğunlaşan fener ışıkları da, neredeyse üç kat artmıştı.</p>

  <p>Habersiz mi yakalamıştı, yoksa gücü üstün mü gelmişti anlayamadı ama neticede kadını dışarı sürüklemeyi başardı. Yakalarından yakaladığı kadın, çuval gibi kalmıştı. Çukurun yukarısını üç yönde çevreleyen ışıklar olaya geceleyin yapılan bir festival havası kalıyordu. O kadar sıcak olmadığı halde vıcık vıcık bir ter kollarının altından aşağı akmaya başlamıştı. Saçları sanki kafasına su boca etmiş gibi iyice ıslanmıştı. Adamların tezahüratları, çukurun üstünde çınlıyor, sanki adama kanat geriyordu. Yarın yukarısında, yutkunarak izleyen tipler... Sanki şu an kendisi de onların arasındaymış gibi bir hisse kapılmıştı. Onlar artık adamın bir parçası, onların ağzından sarkan salyalar da adamın şehvetiydi. Adam artık kendini bir kurban olarak değil, temsilen infazda bulunan biri olarak görmeye başlamıştı.</p>

  <p>Fakat, şalvarın bağına geldiğinde takıldı kaldı. Ellerinin bulunduğu yer karanlık olduğu gibi, titreme parmaklarının kalınlığını iki kat artırmıştı. Bunun üzerine, çekip yırtmak için kadının kalçalarını iki eliyle yakalayıp kaldırdığı anda, kadın vücudunu kıvırıp adamın elinden kurtuldu. Adam kumun üzerinde tepinerek peşine düştü. Hemen, demir sertliğiyle püskürtüldü. Adam dizüstü çökerek yalvarmaya başladı.</p>

  <p>"Ne olur! Lütfen! Nasıl olsa becerebilecek değilim... Numara yapsak olur..."</p>

  <p>Ancak, artık yalvarmasına gerek yoktu. Kadın kaçmaktan vazgeçmişti. Kumaşın yırhlmasını duydu, vücudunun tüm ağırlığıyla yüklendiği anda kadın omzunu adamın karın boşluğuna geçiriverdi. Adam biçare bir halde dizüstü çöküp, iki büklüm oluverdi. Kadın, atılarak adamın suratının ortasına yumruklarını geçirmeye başladı. İlk bakışta hantal hareketlerdi ama gittikçe kuvvetlendi. Adamın bornundan kan fışkırmaya başladı. Kana kum da karışınca, adamın yüzü anlaşılmaz hale geldi.</p>

  <p>Yarın üzerindeki heyacan da kolları kırılmış bir şemsiye gibi sönüvermişti. Hoşnutsuzluk homurdanmaları, hayal kırıklığını belli eden gülüşmeler ve gayretlendirmeye çalışan sesler artık tek çıkar olmuştu. Sarhoşlukla karışık naralar bile artık adamın yerinden kalkmasına yetmiyordu. Bir şeyler atmaya kalkanlar olduysa da, hemen diğerleri tarafından durduruldu. Başlaması da, bitmesi de ani olmuştu. Tekrar işbaşı yapılmasını söyleyen sesle birlikte ışıklar kayboldu, geriye sadece karanlık esen kuzey rüzgârı kaldı.</p>

  <p>Kuma bulanıp, dayak yemişti ama adam her şeyin planladığı gibi gittiğini, hedefinin acısını örtebileceğini, ıslak iç çamaşırına dönen bilincinin bir köşesinde silik de olsa düşünmeye devam ediyordu. Ateş gibi yanan bir kol koltuğunun altına dolandı, kadının ten kokusu diken diken burnuna batmaya başladı. Kendini tamamen bıraktığı kadının kollarında, ırmağın kenarındaki kaygan bir çakıl tanesi gibi hissediyordu. Geri kalan kısmı sıvılaşmış, kadının vücuduna akmıştı sanki.</p>
</body>
</html>
