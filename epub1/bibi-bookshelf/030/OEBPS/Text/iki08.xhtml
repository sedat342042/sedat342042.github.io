<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.2.css" rel="stylesheet" type="text/css" />
</head>

<body>
  <h2>17</h2>

  <p>Duvarın tam önünde bir yerlerde, bir kuşun kanat çırpması gibi kısa bir ses duyuldu. Adam lambayı yakaladığı gibi bakmaya çıktı. Sazlara sarılmış bir bohça atılmıştı. Ortalıkta kimsecikler yoktu. Hemen bağırarak seslendi. Yanıt gelecek gibi görünmüyordu. Sazları bağladıkları ipi çözdü. İçinde ne olduğu bilinmeyen bohçalar, pimi meraktan yapılmış bombadır. İstemeseler de, içine duvarı tırmanmak için gereç koydukları tahminini yürütmeden edemedi. Köylülerin, işler bu hale gelince yüzleri kalmamış, sadece gereçleri alıp kaçmışlardı herhalde.</p>

  <p>Fakat, bohçanın içinde, gazete kağıdına sarılmış küçük bir paket ve tıpası sımsıkı kapatılmış litrelik bir şişe vardı. Paketten, üç adet yirmilik Şinsei sigarası çıktı. Onun dışında hiçbir şey yoktu. Bohçayı hazırladıkları sazları tekrar ucundan tutup salladı ama yere sadece kum tanecikleri düştü... En azından koymuş olacaklarını düşündüğü mektup ortalıkta yoktu. Pirinç küfü kokulu şişenin içinde şoçu içkisi vardı.</p>

  <p>Acaba niyetleri ne? Pazarlık mı? Kızılderililerin de dostluk ifadesi olarak sigara takası yaptıklarını duymuştu. İçki de genelde kutlama sembolüdür. Öyleyse, geri adım atma niyetlerini bu şekilde önceden gösterdikleri yorumu getirilebilir. Ne de olsa, taşralılar duygularını sözcüklerle ifade etmekten kaçınırlar. En azından bu yönleri oldukça dürüstçedir.</p>

  <p>Şimdilik ikna olmuştu, zaten her şeyden önce sigara gelir. Sigarasız bir hafta iyi sabretmişti. Alışık el hareketleriyle etiketin kenarında kalan dörtgen kısmı yırtıp aldı. Kaygan jelatinin dokunuşu. Paketin dibini fiskeleyerek sigarayı çıkarttı. Sigarayı kıstırdığı parmak uçlan hafif hafif titriyordu. Lambanın aleviyle yaktı. Yavaş yavaş çektiği derin nefesle birlikte, tütün yapraklarının kokusu vücudunun en ücra köşesine kadar yayılıverdi. Dudakları uyuştu, gözkapaklarının arkasında kadife bir perde belirdi. Vücuduna yüklenen baş dönmesiyle birlikte, tüyleri diken diken oldu.</p>

  <p>Litrelik şişeyi de kucaklayınca, sanki ödünç alınmış gibi eğreti duran dizlerine yüklenerek, yalpalaya yalpalaya eve döndü. Baş dönmesi hala kesilmemişti. Kadına bakmak istiyordu ama başını bir türlü doğrultamıyordu. Gözlerinden birinin kıyısında hayal meyal yakaladığı kadının görüntüsü iyice ufalmıştı.</p>

  <p>"Hediye getirmişler, bak..." Litrelik şişeyi kaldırarak salladı. "Bu kadar da anlayışlılar işte. Önceden kutlamak için içiver demek istiyorlar. Böyle olması lazım... En baştan biliyordum zaten... Eh, geçmiş geçmişte kalır... Birlikte bir kadeh içer misin?"</p>

  <p>Kadın yanıt vermek yerine gözlerini sımsıkı kapattı. Bağlandığı için küsmüş müydü acaba? <i>Aptal kadın. Doğru dürüst bir cevap verse hemen çözeceğim halbuki. Yoksa üzülüyor mu? Şans eseri ele geçirdiği erkeğin yanında kalmasını sağlayamadı, sonunda bırakmak zorunda kaldı diye. Bu da akla yatar aslında... Kadın henüz otuzunda ya var, ya yok.</i></p>

  <p>Kadının ayaklarının altı, üstü, yanları çatlaklarla kaplanmıştı. Adamın içinden anlam veremediği bir gülme isteği yükseliyordu. Bu kadının ayakları neden bu kadar komik?</p>

  <p>"Sigara içersen yakayım bir tane."</p>

  <p>"Hayır, sigara boğazını kurutur..." dedi cılız bir sesle, başını iki yana sallayarak.</p>

  <p>"Öyleyse su içireyim."</p>

  <p>"Henüz gerekmez."</p>

  <p>"Çekinmene gerek yok. Sana karşı özel bir düşmanlık besleyerek, seni bu hale getirmiş değilim... İşin gereği, çaresizlikten başvurduğum bir yöntem olduğunu sen de anlıyorsundur. Bu sayede, karşı taraf da geri adım attı galiba..."</p>

  <p>"Erkek bulunan evlere her hafta bir kez içki ve sigara iaşesi yapılır."</p>

  <p>"İaşe?"</p>

  <p>Kendisi uçtuğunu sandığı halde, aslında pencere camına burnunu sürtüp duran büyük ev sineği... <i>Bilimsel adı Muscina stabulans... Görüş yeteneği hemen hemen hiç olmayan gözler...</i> Şaşkınlığını gizlemeksizin tiz bir sesle, "O kadar zahmete girmelerinin ne gereği var. İçmek isteyen kendisi gidip alsa ya!" dedi.</p>

  <p>"İyi de, bir hayli zor iş yaptığımız, hiç o kadar zamanımız da yok... Üstelik köyün yararına olduğu için, köy heyeti masrafını karşılıyor."</p>

  <p>Öyleyse, geri adım atmak bir yana, teslim ol uyarısı yapmış olabilirler... Hayır, daha kötüsü de düşünülebilir. Adamın varlığı, artık buranın günlük yaşamında dönen çarklardan biri olarak, çoktan envanter defterine kaydedilmiş bile olabilir.</p>

  <p>"Öğrenmek için soruyorum, şimdiye kadar böyle bir durumla karşı karşıya kalan ilk kişi ben miyim?"</p>

  <p>"Hayır, neden derseniz, yeterli sayıda insan yok ki zaten. Zenginler de, yoksullar da, yapabilecekleri bir iş varsa birbiri ardına çekip gidiyorlar köyden... Nihayetinde kumdan başka bir şeyi olmayan yoksul bir köy burası..."</p>

  <p>"Eh, yani?..." Sesi bile tutuklaşmış, sanki kumla aynı renkte çıkmaya başlamıştı. "Benden başka da, böyle tuzağa düşen oldu yani."</p>

  <p>"Evet, geçen senenin sonbahar başlangıcındaydı, kartpostal satıcısı olduğunu söyleyen bir adam..."</p>

  <p>"Kartpostalcı?"</p>

  <p>"Artık adına ne derseniz, turistik kartpostal işi yapan bir şirkette pazarlamacı olduğunu söyleyen adam, kooperatif başkanını ziyarete gelmiş... Köyün, reklamı yapılacak olursa, şehirlilerin çok ilgi gösterecekleri bir manzara olduğunu söylemiş..."</p>

  <p>"Yakalandı mı?"</p>

  <p>"Tam da o sıra, bu hizada işgücü sıkıntısı çeken bir ev vardı... "</p>

  <p>"Peki, sonra?"</p>

  <p>"Bir süre sonra ölmüş... Hayır, zaten bünyesi pek güçlü değilmiş... Üstelik, tam da tayfun zamanıydı, şanssızlık işte..."</p>

  <p>"Neden, hemen kaçmadı acaba?"</p>

  <p>Kadın yanıtlamadı. Yanıtlamaya gerek kalmayacak kadar anlamış olduğunu düşündü herhalde. Kaçamadığı için kaçmamıştı... Herhalde, yanıt bundan ibaretti.</p>

  <p>"Başka?"</p>

  <p>"Evet... Bu yıla bir de gezerek kitap satan bir öğrenci oldu galiba."</p>

  <p>"İşportacı mı?"</p>

  <p>"Böyle, on yenlik ince kitaplardı, bir şeyleri protesto ediyordu... "</p>

  <p>Memlekete dönüş hareketi öğrencilerindendir... Amerika karşıtı gösteriler için destek bulmaya ülkeyi dolaşıyorlar. O da yakalandı mı böyle?"</p>

  <p>"Üç ev yan tarafta. Hâlâ da orada olmalı."</p>

  <p>"Oranın da, burası gibi halat merdiveni kaldırıldı değil mi?"</p>

  <p>"Gençler bir türlü burada yaşamaya ısınamıyorlar da... Her halükârda, şehirde hem maaş daha iyi, hem de sinemalar, restoranlar her gün açık..."</p>

  <p>"Bana buradan kaçmayı bir kişinin bile başaramadığını söyleme sakın."</p>

  <p>"Evet, arkadaşlarına kanıp da, şehre giden bir genç olmuştu... Sonra, elinde bıçakla sağa sola saldırmış, gazetelere bile çıkmıştı... Cezasını çektikten sonra köye geri getirildi. Şimdi ailesiyle birlikte."</p>

  <p>"Onu sormuyorum! Buradan kaçıp da, bir daha dönmeyen oldu mu?!"</p>

  <p>"Çok eskiden derseniz, olmuş... Ailecek geceleyin sıvışıvermişler... Bir süre ev boş kalınca, tehlikeli bir hal almış, az kalsın yapacak bir şey kalmayacakmış... Gerçekten tehlikeli... Bir yerler yıkılacak olursa, sonrası mendirekte çatlak oluşmuş gibi, gerisi gelir... "</p>

  <p>"Ondan sonra olmamış mı?"</p>

  <p>"Evet, sanının yok."</p>

  <p>"Çok saçma!" Kulaklarının altından geçen damar iyice şişkinleşmiş, boğazım acıtmaya başlamıştı.</p>

  <p>Aniden, böceklerin yumurtlamasını andırır bir hareketle, kadın iki büklüm oluverdi.</p>

  <p>"Ne oldu? Acıyor mu?"</p>

  <p>"Evet, acıyor..."</p>

  <p>Kadının rengi değişen ellerinin tersine dokundu. Bağların arasından parmağını geçirerek nabzını okudu.</p>

  <p>"Elimi hissediyorsun değil mi? Nabzın da gayet net atıyor... Pek öyle büyütülecek bir şeyin yok. Kusura bakma ama bir şikâyetin varsa, köyün sorumlularına ilet."</p>

  <p>"Özür dilerim ama boynumun kulağımın arkasına denk gelen kısmını kaşır mısınız?"</p>

  <p>Öylesine ani olmuştu ki, reddedemedi. Deri ile kum tabakası arasında, erimiş tereyağı gibi koyu bir ter tabakası birikmişti. Şeftalinin kabuğuna tırnak geçirmiş gibi bir hisse kapıldı.</p>

  <p>"Kusura bakmayın... Çıkıp gitmeyi başaran şimdiye kadar olmadı. Gerçekten..."</p>

  <p>Aniden, kapının silueti renksiz, uçuk bir çizgi haline geldi. Ay ışığı vurmaya başlamıştı. Yusufçuk kanatları gibi sarıya çalan bir ışık parçası. Gözleri alıştıkça, kum çukurun dibinin, yeni filizlenen bitkilerin yüzeyi gibi, ışıl ışıl olduğunu fark etti..</p>

  <p>"Olsun. Öyleyse ilk kaçan ben olurum!"</p>
</body>
</html>
