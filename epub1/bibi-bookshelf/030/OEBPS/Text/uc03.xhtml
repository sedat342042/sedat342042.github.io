<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.2.css" rel="stylesheet" type="text/css" />
</head>

<body>
  <h2>29</h2>

  <p>Adamı görünce kadın, sanki o an aklına gelmiş gibi, lambayı üfleyerek söndürüp kapıdan tarafa, daha aydınlık bir yere geçti. Acaba, hâlâ yaptığı işi sürdürmek niyetinde miydi? Adam bastıramadığı bir öfkeye kapıldı. Aniden kadının önüne dikilip, kadının dizlerinin arasındaki boncuk kutusuna avurdu. Siyah, tohum gibi tanecikler, toprak girişe dağılıp, anında kuma bularuverdi. Kadın yüzünde korku dolu bir ifadeyle adama baktı, susuyordu. Adamın yüzündeki hayal kırıklığı siliniverdi. Sarkmış dudaklarından, sarıya çalan tükürüğüyle birlikte nefesi çıkıverdi.</p>

  <p>"Hiçbir yararı yok... Bir işe yaramaz... Hiçbir anlamı yok... Az kaldı, zehir damarlarında dolaşmaya başlar..."</p>

  <p>Kadın her zamanki gibi suskundu. İpe geçirmeyi tamamladığı boncuklar parmaklarının arasında hafifçe sallanıyordu. Şeker taneleri gibi parıldıyorlardı. Adamın ayaklarından ince bir titreme dalgası yükselmeye başladı.</p>

  <p>"Elbette öyle. Çok geçmez, geri dönüşü olmayan bir hal alır... Bir gün bir de bakarsın ki, köylüler geride bir kişi bile bırakmadan çekip gitmişler, bir bizi bırakmışlar... Çok iyi anlıyorum... Gerçekten... Başımda gelecek olan bu... İhanete uğradığımızı anladığımız anda iş işten geçmiş olacak. Canla başla bu kadar uğraşmış olmamıza da, adamlar gülecekler... "</p>

  <p>Kadın bakışlarını elinde sımsıkı tuttuğu boncuklarda sabitleyerek, hafifçe başını salladı.</p>

  <p>"Buna imkân yok. Buradan çıkıp gitseler bile, hiç kimse öyle hemen yeni bir hayata başlayamaz... "</p>

  <p>"Aynı şey ya işte! Burada yaşadıklarına hayat denmez ki!"</p>

  <p>"Ama kum var işte... "</p>

  <p>"Kum mu?" Adam dişlerini sıkmış halde, çenesinin ucuyla havada bir daire çiziverdi. "Kum dediğin ne işe yarar ki?! Bu sıkıntıları çektirmekten başka, bir kuruş faydası olmaz!"</p>

  <p>“Hayır, satıyorlar."</p>

  <p>“Satıyorlar mı? Böyle bir şeyi kime satıyorlar ki?"</p>

  <p>"İnşaatlara falan işte... Betona katmak için..."</p>

  <p>“Şakası bile kötü! Böyle tuz oranı yüksek bir kum çimentoyla karıştırılacak olursa, esas o zaman sorun yaratır. Her şeyden önce inşaat yönetmelikleri ihlal edilmiş olur... "</p>

  <p>"Elbette gizlice satıyorlardır... Taşıma ücretini de yarı fiyatına düşürerek..."</p>

  <p>"Çok saçına! Sonradan binanın temeli ya da baraj paldır küldür çöküverirse, değil yan fiyatına, bedava vermiş olmanızın bile bir anlamı kalmaz!"</p>

  <p>Aniden kadın azarlar gibi bakışlarla adamın konuşmasını kesti. Bakışlarımı oynatmadan adamın göğsünde bir yerlere bakıyordu. O ana kadarki edilgen hali değişmiş, soğuk bir hal almıştı.</p>

  <p>"Bizi ilgilendirmez, başkalarına ne olacağı kimin umurunda!"</p>

  <p>Adam bir anda sopa yutmuş gibi doğruldu. Kadının yüzü maske değiştirir gibi değişivermişti. Herhalde bu, köyün yüzüydü. O ana kadar köy, infazcıydı sadece. Hatta, belirli bir bilinci olmayan etobur bitki ya da obur bir solucandı ve adam da onların tuzağına düşmüş, zavallı bir kurbandan başka bir şey değildi. Ancak, eğer köylülere sorulacak olsa, unutulup terk edilen, esas kurban olan kendileriydi demek ki. Doğal olarak, dış dünyaya karşı herhangi bir sorumlulukları da yoktu. Üstelik, adam o faillerin bir parçasını oluşturuyorsa, dışarıya yöneltilen keskin dişlerin, doğrudan adama da yöneltilmesi hiç de tuhaf değildi. Kendisiyle köy arasındaki ilişkinin bu şekilde olduğunu hiç düşünmemişti. Neye uğradığını anlayamayarak paniklemiş olması da doğaldı. Yine de, şimdi geri adım atacak olsa, kendi haklılığından feragat etmiş olacaktı.</p>

  <p>"Eh, elbette başkalarına ne olacağı umurunuzda olmayabilir..." dedi, kendini toparlamaya çalışarak. "Fakat, bu ticaretten birileri iyi kazanıyor olmalı... Üçkağıtçıları tutmana gerek var mı?"</p>

  <p>"Hayır, kum satışını kooperatif yapıyor."</p>

  <p>"Demek öyle... Yine de, hisse payı ya da yatırılan sermayenin miktarıyla falan..."</p>

  <p>"Öyle, tekne sahibi olabilecek kadar zengin olanlar, bu köyden çoktan çekip gittiler... Bizler bu durumda bile çok iyi gözetiliyoruz... Gerçekten, adil olmayan hiçbir şey yok... Yalan olduğunu düşünüyorsan kayıt defterlerine bak, görür görmez anlarsın..."</p>

  <p>Adam kalakaldı, aklı karışmış, tedirgin olmuştu iyice. Kendini çok aciz hissediyordu. Düşman ve müttefiklerin net bir şekilde boyanarak ayrıldığı taktik haritasında renkler karışmış, neyin ne olduğu anlaşılmaz hale gelmişti. Düşününce, bir mizah dergisi yüzünden, o kadar heyecanlanmasına hiç gerek yoktu. <i>Sen öyle aptalca gülsen de, gülmesen de, bunlara dikkat eden hiç kimse yok...</i> Büzülüp kalan dilinin arka tarafından bölük pörçük sözcükler çıkıverdi.</p>

  <p>"Eh, öyle ya... Elbette, öyle... Tutup da başkalarını... Orası öyle... "</p>

  <p>Sonra da, hiçbir alakası olmadığı halde, kendisinin bile anlam veremediği sözcükler kendiliğinden akıverdi.</p>

  <p>"İleride, ağaç dikecek büyüklükte bir saksı alalım... " Söylediklerine kendisi de şaşırmıştı ama kadının soğuk ifadesi karşısında daha fazla tutunamamıştı. "Yani böyle, değişiklik yaratacak bir şeyler olmayınca burası çok kasvetli oluyor..."</p>

  <p>Nihayet kadın sabırsız bir ses tonuyla yanıtladı. "Çam olur mu?"</p>

  <p>"Çam? Çamı pek sevmem... Her şey olabilir, çalı türü bile olabilir... Burun taraflarında bir hayli farklı bitkiler vardı, ne bitkisi onlar?"</p>

  <p>"Yabani buğday ya da bakla türüdür. Fakat, ağaç daha iyi olmaz mı?"</p>

  <p>"Ağaç dikeceksek, çınar, kavak gibi dalları ince yaprakları büyük bir ağaç isterim... Rüzgârla yaprakları hışırdayanlardan..."</p>

  <p>Hışırdayan ağaç... Kaçmaya kalksa bile köklerinden kurtulup kaçamayan, hışırtılarla kendini anlatmaya çalışan yaprak kümesi...</p>

  <p>O an hissettiklerinden ayrı olarak, soluğu hızlanmaya başlamıştı. Sanki ağlayacak gibiydi. Aceleyle toprak girişte boncukların döküldüğü yere çömeldi. Beceriksiz el hareketleriyle kumun yüzeyini karıştırmaya başladı.</p>

  <p>Kadın telaşla yerinden kalktı.</p>

  <p>"Bırak, uğraşma, elekten geçiriveririm olur."</p>
</body>
</html>
