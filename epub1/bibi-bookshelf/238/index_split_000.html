<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Microsoft Word - Stephen King - Dolores Claiborne</title>
    <meta name="generator" content="pdftohtml 0.36"/>
    <meta name="author" content="MEK"/>
    <meta name="date" content="2010-09-29T18:46:00+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
Stephen King - Dolores Claiborne <p class="calibre1">
 Kitaplar, uygarlığa yol gösteren ışıklardır. </p><p class="calibre1">
UYARI: </p><p class="calibre1">
 </p><p class="calibre1">
www.kitapsevenler.com </p><p class="calibre1">
 </p><p class="calibre1">
Kitap sevenlerin yeni buluşma noktasından herkese merhabalar... </p><p class="calibre1">
Cehaletin yenildiği, sevginin, iyiliğin ve bilginin paylaşıldığı yer olarak gördüğümüz sitemizdeki </p><p class="calibre1">
tüm e-kitaplar, 5846 Sayılı Kanun'un ilgili maddesine istinaden, engellilerin faydalanabilmeleri amacıyla </p><p class="calibre1">
ekran okuyucu, ses sentezleyici program, konuşan "Braille Not Speak", kabartma ekran </p><p class="calibre1">
vebenzeri yardımcı araçlara, uyumluolacak şekilde, "TXT","DOC" ve "HTML" gibi formatlarda, tarayıcı ve OCR (optik </p><p class="calibre1">
karakter tanıma) yazılımı kullanılarak, sadece görmeengelliler için, hazırlanmaktadır. Tümüyle ücretsiz olan sitemizdeki </p><p class="calibre1">
e-kitaplar, "Engelli-engelsiz elele"düşüncesiyle, hiçbir ticari amaç </p><p class="calibre1">
gözetilmeksizin, tamamen gönüllülük </p><p class="calibre1">
esasına dayalı olarak, engelli-engelsiz Yardımsever arkadaşlarımızın yoğun emeği sayesinde, görme engelli kitap sevenlerin </p><p class="calibre1">
istifadesine sunulmaktadır. Bu e-kitaplar hiçbirşekilde ticari amaçla veya kanuna aykırı olarak kullanılamaz, kullandırılamaz. </p><p class="calibre1">
Aksi kullanımdan doğabilecek tümyasalsorumluluklar kullanana aittir. Sitemizin amacı asla eser sahiplerine zarar vermek değildir. </p><p class="calibre1">
www.kitapsevenler.com </p><p class="calibre1">
web sitesinin amacıgörme engellilerin kitap okuma hak ve özgürlüğünü yüceltmek ve kitap okuma alışkanlığını pekiştirmektir. </p><p class="calibre1">
Ben de bir görme engelli olarak kitap okumayı seviyorum. Sevginin olduğu gibi, bilginin de paylaşıldıkça </p><p class="calibre1">
pekişeceğine inanıyorum.Tüm kitap dostlarına, görme engellilerin kitap okuyabilmeleri için gösterdikleri çabalardan ve </p><p class="calibre1">
yaptıkları katkılardan ötürü teşekkür ediyorum. </p><p class="calibre1">
Bilgi paylaşmakla çoğalır. </p><p class="calibre1">
Yaşar MUTLU </p><p class="calibre1">
 </p><p class="calibre1">
İLGİLİ KANUN: </p><p class="calibre1">
5846 Sayılı Kanun'un "altıncı Bölüm-Çeşitli Hükümler" bölümünde yeralan "EK </p><p class="calibre1">
MADDE 11" : "ders </p><p class="calibre1">
kitapları dahil, alenileşmiş veya yayımlanmış yazılı ilim ve edebiyat eserlerinin engelliler için üretilmiş bir nüshası yoksa hiçbir ticarî amaçgüdülmeksizin bir engellinin kullanımı için kendisi veya üçüncü bir kişi tek nüsha olarak </p><p class="calibre1">
ya da engellilere yönelik hizmet veren eğitim kurumu, vakıf veya dernek gibi kuruluşlar tarafından ihtiyaç kadar kaset, CD, braill alfabesi ve benzeri formatlarda çoğaltılması veya ödünç verilmesi </p><p class="calibre1">
bu Kanunda öngörülen izinler alınmadan gerçekleştirilebilir."Bu nüshalar hiçbir şekilde satılamaz, ticarete konu edilemez ve amacı dışında kullanılamaz ve kullandırılamaz. </p><p class="calibre1">
Ayrıca bu nüshalar üzerinde hak sahipleri ile ilgili bilgilerin bulundurulması ve çoğaltım amacının belirtilmesi zorunludur." </p><p class="calibre1">
 </p><p class="calibre1">
bu e-kitap Görme engelliler için düzenlenmiştir. </p><p class="calibre1">
Kitap taramak gerçekten incelik ve beceri isteyen, zahmet verici bir iştir. Ne mutlu ki, bir görme </p><p class="calibre1">
engellinin, düzgün taranmış ve hazırlanmış bir e-kitabı okuyabilmesinden duyduğu sevinci paylaşabilmek </p><p class="calibre1">
tüm zahmete değer. Sizler de bu mutluluğu paylaşabilmek için bir kitabınızı </p><p class="calibre1">
tarayıp, </p><p class="calibre1">
kitapsevenler@gmail.com </p><p class="calibre1">
Adresine göndermeyi ve bu isimsiz kahramanlara katılmayı düşünebilirsiniz. </p><p class="calibre1">
</p><p class="calibre1">
Bu Kitaplar size gelene kadar verilen emeğe ve kanunlara saygı göstererek lütfen bu açıklamaları silmeyiniz. </p><p class="calibre1">
Siz de bir görme engelliye, okuyabileceği formatlarda, bir kitap armağan ediniz... </p><p class="calibre1">
Teşekkürler. </p><p class="calibre1">
Ne Mutlu Bilgi için, Bilgece yaşayanlara. </p><p class="calibre1">
Stephen King - Dolores Claiborne </p><p class="calibre1">
© 1993, Stephen King </p><p class="calibre1">
Kesim Telif Hakları Ajansı aracılığıyla </p><p class="calibre1">
Türkiye'de yayın hakkı </p><p class="calibre1">
© 1994, İnkılâp Kitabevi Yayın Sanayi ve Tic. A.Ş. </p><p class="calibre1">
Bu kitabın her türlü </p><p class="calibre1">
yayın hakları Fikir ve Sanat </p><p class="calibre1">
Eserleri Yasası gereğince </p><p class="calibre1">
İnkılâp Kitabevi Yayın Sanayi ve </p><p class="calibre1">
Ticaret A.Ş.'ye aittir. </p><p class="calibre1">
Dizgi: Odak Dizgi </p><p class="calibre1">
Düzelti: Faruk Kırkan </p><p class="calibre1">
Kapak: Ömer Küçük </p><p class="calibre1">
Baskı: </p><p class="calibre1">
Teknografik </p><p class="calibre1">
Matbaacılar Sit. No.: 38 </p><p class="calibre1">
Bağcılar - İstanbul </p><p class="calibre1">
ISBN 975-10-0645-7 99-34-Y-0051-0033 </p><p class="calibre1">
99 00 0102 03 04 11109876543 </p><p class="calibre1">
İNKILÂP </p><p class="calibre1">
Ankara Cad. No.: 95 </p><p class="calibre1">
Sirkeci 34410 İSTANBUL </p><p class="calibre1">
Tel.: (0 212) 514 06 10 (Pbx) </p><p class="calibre1">
Fax:(0 212)514 06 12 </p><p class="calibre1">
 </p><p class="calibre1">
Web sayfası : http://www.inkilap.com </p><p class="calibre1">
e-posta: posta@inkilap.com </p><p class="calibre1">
Bu Kitap www.kitapsevenler.com sitesi için Taranmıştır. </p><p class="calibre1">
e-posta Adresimiz kitapsevenler@gmail.com  </p><p class="calibre1">
STEPHEN KING </p><p class="calibre1">
DOLORES </p><p class="calibre1">
(Dolores Claiborne) </p><p class="calibre1">
Roman Çeviren </p><p class="calibre1">
Mehmet HARMANCI </p><p class="calibre1">
İNKILÂP </p><p class="calibre1">
  </p><p class="calibre1">
"Bir kadın ne ister?" </p><p class="calibre1">
Sigmund Freud </p><p class="calibre1">
 </p><p class="calibre1">
 </p><p class="calibre1">
 </p><p class="calibre1">
"S-A-Y-G-I, bunun bence ne anlama geldiğini öğrenin." </p><p class="calibre1">
- Aretha Franklin </p><p class="calibre1">
  </p><p class="calibre1">
 </p><p class="calibre1">
NE sordun, Andy Bissette? "Bana açıkladığın haklarımı anlayıp anlamadığımı mı?" </p><p class="calibre1">
Hey Tanrım! Bazı erkekler ne kadar da budala oluyorlar! </p><p class="calibre1">
Hayır, boş ver -sen palavrayı kes de, biraz beni dinle bakalım. Bütün gece boyunca beni dinleyeceksin sanırım, onun için buna şimdiden başlasan iyi olur, tamam mı? Elbette bana okuduklarını anlıyorum. Seni pazarda gördüğümden bu yana beynimi kaybettim falan mı sanıyorsun yoksa? O Pazartesi öğleden sonraydı, eğer unutmuşsan ben sana hatırlatayım. Sana o bayat ekmeği aldın diye karından bir güzel zılgıt yiyeceğini söylemiştim -ucuz etin yahnisi tatsız olur derler hani—bahse girerim ki, haklı çıktım, değil mi?" </p><p class="calibre1">
</p><p class="calibre1">
Haklarımı çok iyi biliyorum, Andy; annem budala evlat yetiştirmemiştir. Tanrı </p><p class="calibre1">
yardımcım olsun, sorumluluklarımı da iyi bilirim. </p><p class="calibre1">
Söyleyeceğim her şey mahkemede aleyhimde kullanılabilir diyorsun, değil mi? </p><p class="calibre1">
İnsan her gün yeni bir şey öğreniyor! Frank Proubc, sırıtma öyle. Bugünlerde polis olmuş olabilirsin, ama ben seni altını ıslatırken yine öyle sırıtır gördüğümü daha dün gibi hatırlıyorum. Sana bir öğüt vereyim -benim gibi morukların yanındayken o sırıtmanı başkasına sakla, tamam mı? Ben senin suratını </p><p class="calibre1">
Sears kataloğundaki iç çamaşırı reklamlarından daha kolay okurum. </p><p class="calibre1">
Pekala, eğlence bitti; şimdi işe gelelim. Sizlere pek çok şey anlatacağım ve bunların çoğu mahkemede aleyhimde kullanılabilir sanırım, eğer bu geç tarihte bunu yapmak isteyen olursa tabii. İşin komik yanı adadakiler çoğunu bilirler zaten. </p><p class="calibre1">
Ama önemli olan bir tek şey var, zaten buraya kendiliğimden gelmemin nedeni de o. O Vera Donovan cadısını ben öldürmedim ve şu anda neye inanıyorsanız inanın, buna size inandırmaya kararlıyım. Onu o lanet merdivenden aşağı ben itmedim. </p><p class="calibre1">
Öteki iş için beni deliğe tıkmak isterseniz bir diyeceğim yok, ama o cadının kanı elime bulaşmamıştır, tamam mı? Ve sözüm bitince bana inanacağından eminim, Andy. Sen her zaman iyi bir çocuktun -bir oğlanın iyi olacağı kadar, yani- ama sonunda dürüst bir erkek oldun. Ama bu sakın senin başını döndürmesin, ha; sen de her erkek gibi, üstünü başını temiz tutacak, burnunu silecek, yanlış yöne baktığında seni.doğruya çevirecek bir kadının var diye böyle oldun. </p><p class="calibre1">
İşe başlamadan bir şey daha var -Andy, seni ve Frank'ı tanıyorum, ama elindeki o ses makinesi olan kadın da neyin nesi oluyor? </p><p class="calibre1">
İnsaf, Andy, elbette stenograf olduğunu biliyorum! Sana annemin aptal evlat yetiştirmediğini daha şimdi söylemedim mi? Bu Kasımda altmış altı yaşında olacağım ama aklım yerinde henüz. Elinde ses makinesi ile not defteri olan bir kadının stenograf olduğunu bilirim. Bütün o mahkemeli filmleri izlerim, hiç </p><p class="calibre1">
kimsenin on beş dakika giyinik duramadığı o L.A.Law'u bile. </p><p class="calibre1">
Senin adın ne, yavrum? </p><p class="calibre1">
Ha, öyle mi... nerelisin bakayım? </p><p class="calibre1">
Kes artık, Andy! Bu akşam başka ne yapmaya niyetlisin, ha? </p><p class="calibre1">
Tamam, bu daha iyi işte. Kennebunklu Nancy Bannister'sin demek. Ben de buradan, Little Tall Adası'ndan Dolores Claiborne. Burada epey konuşacağımı söylemiştim, hiç de yalan söylemediğimi anlayacaksın. Onun için eğer daha yüksek sesle, ya da daha ağır konuşmamı istersen söyle, olur mu? Utanmana hiç gerek yok. </p><p class="calibre1">
Söyleyeceğim her sözcüğü yazmanı istiyorum; işte başlıyorum: yirmi dokuz yıl önce, bu Polis Şefi Bissette daha birinci sınıftayken, benim Joe St. George'u öldürdüm. </p><p class="calibre1">
Andy, burası biraz cereyanlı galiba. Şu lanet kapıyı kapatırsan iyi olur sanırım. Neden öyle şaşırmış gibi baktığını anlamıyorum doğrusu. Joe'yu öldürdüğümü biliyorsun. Little Tall'da herkes bilir bunu, hatta herhalde karşıdaki Jonesport'un yarısı da. Ama bunu kimse kanıtlayamamıştı. Eğer o uğursuz Vera pis numaralarına başlamış olmasaydı şimdi bunu Frank Proubc ile Kennebunklu Nancy Bannister önünde itiraf etmeyecektim tabii. </p><p class="calibre1">
Ama artık numara falan yapamayacak, değil mi? Eh, bu da bir avuntudur ne de olsa. </p><p class="calibre1">
Nancy, o makineyi biraz daha yakına getir, şekerim -bu işi yapacaksak tam yapalım bari. Şu Japonlar ne de akıllı şeyler yapıyorlar, değil mi? Öyle... ama o küçücük şeyin içindeki bandın beni ömrümün sonuna Kadınlar Cezaevine sokturabileceğini ikimiz de biliyoruz sanırım. Ama başka seçeneğim yok. Tanrı </p><p class="calibre1">
adına yemin ederim ki, Vera Donovan'ın ölümüme neden olacağını biliyordum -hem de onu ilk gördüğüm andan beri. Ve bak o lanet orospunun şimdi yaptıklarına. Bu kere gerçekten çarkıma çomak soktu işte. Ama zenginler böyledir işte; sizi dayaktan gebertemezlerse, sevgiyle öldürürler. </p><p class="calibre1">
Ne? </p><p class="calibre1">
Tamam tamam, Andy, biraz rahat verirsen onu da anlatacağım. Baştan sona mı, yoksa sondan başa mı anlatayım, bir türlü karar veremedim de. Bir içki vermezsiniz, değil mi? </p><p class="calibre1">
Kahveniz yerin dibine batsın! Sen o güğümü al da uygun bir yerine sok, tamam mı? </p><p class="calibre1">
O çekmecende sakladığın Beam'den bir yudum veremeyecek kadar pintiysen bir bardak su ver bari. Ben... </p><p class="calibre1">
</p><p class="calibre1">
Nereden biliyorsun da ne demek? Andy Bissette, seni tanımayan da daha dün kutudan yeni çıktığını sanacak Bu adadakiler sadece benim mi öldürdüğümü mü </p><p class="calibre1">
konuşurlar sanıyorsun? O bayat haber. Şimdi sıra sende artık. </p><p class="calibre1">
Teşekkür ederim, Frank. Sen de esaslı bir çocuktun, ama annen o parmağını </p><p class="calibre1">
burnuna sokma huyundan vazgeçirtene kadar kilisede yüzüne bakmak da epey güçtü </p><p class="calibre1">
hani. Kimi zamanlar parmağını o kadar sokardın ki, beynini boşaltmadığına şaşardık yani. Neden kızarıyorsun öyle? Madeninden biraz yeşil altın çıkarmamış </p><p class="calibre1">
çocuk var mıdır sanki? Sen hiç olmazsa ellerini pantolon ceplerinden ve cevizlerinden uzak tutardın, en azından kilisede ve pek çok oğlan... </p><p class="calibre1">
Tamam, Andy -anlatacağım elbette. Sen hiç pantolon cebinden karıncaları </p><p class="calibre1">
boşaltmadın, değil mi? </p><p class="calibre1">
Bakın size ne söyleyeceğim: sizinle bir anlaşma yapalım. Hikayeyi baştan sona ya da sondan başa anlatacağım yerde, ortadan başlayıp her iki uca kadar gideceğim, tamam mı? Andy, sen de bundan hoşlanmazsan, kaderine küs, oldu mu? </p><p class="calibre1">
Joe ile üç çocuğumuz vardı; o '63 yazında öldüğünde Selena on beş, Joe Junior on üç ve Küçük Pete de dokuz yaşındaydı. Joe bana ne içine işeyecek bir oturak, ne de onu dışarı boşaltacak bir pencere bırakmamıştı... </p><p class="calibre1">
Nancy sen bunları biraz düzeltirsin, tamam mı? Ben pis huylu ve daha da pis ağızlı karının biriyim; ama pis bir hayat yaşadın mı sonunda hep böyle olur, değil mi? </p><p class="calibre1">
Neredeydik? Daha şimdiden lafı unutmadım umarım. </p><p class="calibre1">
Tamam, teşekkür ederim, şekerim. </p><p class="calibre1">
Joe bana East Head'de o kulübe gibi evle çoğu böğürtlen çalılıklarıyla dolu altı </p><p class="calibre1">
dönüm toprak bırakmıştı. Başka? Dur bakayım. Çalışmayan üç kamyon -iki kamyonetle bir kütük taşıyıcı- dört çeki odun, bakkalda bir fatura, nalburda bir fatura, benzincide bir fatura, cenaze evinde bir fatura... ve üstüne üstlük ne biliyor musun? Daha toprağın altına gireli bir hafta olmamıştı ki, o ayyaş Harry Douce elinde bir kağıtla gelip Joe'nun ona bir beyzbol bahsinden yirmi dolar borcu olduğunu söylemişti. </p><p class="calibre1">
Bunların dışında tek kuruş sigorta bıraktı mı? Hayır, efendim! Ama bu sonunda benim için bir iyilik olmuş sayılır. Neyse, işin o yanına daha sonra geleceğim, şu anda tek söylediğim Joe'nun aslında bir erkek değil, boynuma asılı duran bir değirmen taşı olduğudur. Daha da kötü ya, çünkü değirmen taşları sarhoş olup gecenin birinde bira kokarak eve gelip sizi düzmek istemezler. Orospu çocuğunu o yüzden öldürmüş değilim, ama burası hikayeye iyi bir başlangıçtır aslında. </p><p class="calibre1">
Bir ada bir insanı öldürmek için iyi bir yer değildir, bunu size rahatlıkla söyleyebilirim. Hep çevrede burnunu işinize sokmak isteyen biri vardır, hem de en münasebetsiz anlarda. Onun için yaptığımı o zaman yaptım, ama ona da sıra gelecek. Şimdilik bu işi Vera Donovan'ın kocasının Baltimore dışında bir araba kazasında ölmesinden üç yıl sonra yaptığımı söylemek yeter. Onlar Little Tall'da yazlıkta olmadıkları zaman Baltimore'da otururlardı. O günlerde Vera'nın aklı </p><p class="calibre1">
yerindeydi. </p><p class="calibre1">
Joe yeni ölmüş ve elde avuçta beş kuruş yokken durumumuz çok berbattı -dünyada çocukları kendi eline bakan bir kadın kadar umutsuzluk hisseden başka biri olamaz. Karşıya geçip Jonesport'da bir iş aramayı düşünüyordum -belki Shop 'n Save'de bir kasiyerlik ya da bir lokantada garsonluk bulabilirdim. Ama o uğursuz karı birden artık bütün yıl adada oturmaya karar verdiğini bildirdi. Herkes onun sigortalarından birinin attığını düşündüyse de, ben o kadar şaşmamıştım -çünkü o sırada zaten yılın büyük bir kısmını burada geçiriyordu. </p><p class="calibre1">
O zamanlar yanında çalışan herif -adını hatırlamıyorum ama sen bilirsin, Andy, hani kavanoz kadar taşağı olduğunu göstermek için daracık pantolon giyen iriyarı </p><p class="calibre1">
bir sersemdi- bana gelip Hanım'ın (ona hep Hanım derdi, hıyar herif) evinin kahyası olarak çalışıp çalışmayacağını sorduğunu söyledi. Eh, ben 1950'den beri yazları onların yanında çalıştığım için herkesten önce bana sorması doğaldı </p><p class="calibre1">
herhalde, ama o sırada bu bütün dualarımın yanıtı gibi gelmişti. Hemen orada elbette dedim ve onun yanında dün evin önündeki merdivenlerden o aptal boş </p><p class="calibre1">
kafası üstüne düşünceye kadar da çalıştım. </p><p class="calibre1">
Kocası ne iş yapardı, Andy? Uçak yapardı, değil mi? </p><p class="calibre1">
Evet, onu duymuştum, ama adalıların nasıl dedikodu yaptıklarını bilirsin. Tek bildiğim çok zengin olduklarıydı ve kocası ölünce hepsi ona kalmıştı. Devletin elinden koparabildiği dışında yani, ama herhalde borcu falan olduğundan o da fazla bir şey alamamıştır ya. Michael Donovan çok kurnazdı. Hilekar da. Son on yıldaki halinden kimse kestiremezse de, Vera da onun kadar hilekardı... hem de öldüğü güne kadar. Yatağında kalp krizinden başka bir şeyle öldüğü takdirde başıma ne işler açacağını bilip bilmediğini merak ederim doğrusu. Ben günün çoğunu East Head'de o sallantılı basamaklarda oturup bunu... ve daha yüzlerce şeyi düşünerek geçirdim. Önce hayır, diye düşündüm, bir tas yulaf ezmesinde bile Vera'dan fazla beyin vardır... ama sonra elektrik süpürgesi için yaptıklarını </p><p class="calibre1">
hatırlıyorum da...belki, diyorum... </p><p class="calibre1">
Ama artık önemi yok. Şimdi önemli olan tek şey benim tavadan ateşe düşmüş olmam; ve en çok istediğim de, kıçını daha fazla yanmadan kendimi dışarı atmak. Eğer başarabilirsem. </p><p class="calibre1">
Ben Vera Donovan'ın kahyalığı ile başladım ve "ücretli arkadaş" dedikleri şeyle sonunu getirdim. Aradaki farkı anlamam fazla uzun sürmedi. Vera'nın kahyası </p><p class="calibre1">
olarak günde sekiz saat ve haftada beş gün dırdırını çekerdim. Ücretli arkadaşı </p><p class="calibre1">
olarak ise günde yirmi dört saat. 1968'de televizyonda Chicago'daki Demokrat Parti Milli Kurultayı'nı izlerken ilk krizi geçirdi. Bu küçük bir şeydi ve suçu Hubert Humphrey'de bulurdu. "O mutluluk dolu eşoğluna biraz fazla baktım ve damarlarımdan birini patlattım," derdi. "Bunun olacağını bilmeliydim ve bu Nixon'un yüzünden de olabilirdi." </p><p class="calibre1">
İkinci kriz 1975'teydi ve bu kere ortalıkta suçu atacak politikacı yoktu. Dr. </p><p class="calibre1">
Freneau ona içkiyi ve sigarayı bırakmasını söylediyse de, nefesine yazık olmuştu, Vera Arka-Yanaklarımı-Öp Donovan gibi biri Chip Freneau gibi bir köy doktorunu dinleyecek değildi herhalde. "Onu ben gömeceğim ve sonra da mezarı </p><p class="calibre1">
üstüne oturup bir viski-soda içeceğim," derdi. </p><p class="calibre1">
Bir süre bu sözünü tutacak gibi oldu da -doktor onu azarlıyor, o da Queen Mary transatlantiği gibi bandırasını çekmiş yoluna devam ediyordu. Sonra 1981'de ilk büyük krizini geçirdi ye ertesi yıl da o insan azmanı herif araba kazasında öldü. İşte ben de o yıl, yani 1982 Ekiminde onunla birlikte oturmaya başladım. </p><p class="calibre1">
Buna zorunlu muydum? Sanmıyorum. Sosyal Güvenliğim vardı. Fazla bir şey değildi ama artık o sırada çocukların her biri bir yana dağılmıştı -Küçük Pete öteki dünyaya göçmüştü zavallı- ve ben de bir kenarda üç beş dolar biriktirmiştim. </p><p class="calibre1">
Ada'da yaşamak her zamandan ucuzdu, ve bir zamanlar olduğu gibi değilse de, yine de karada yaşamaktan daha iyiydi. O yüzden Vera ile yaşamak zorunda değildim. </p><p class="calibre1">
Ama o zamana kadar birbirimize alışmıştık. Bunu bir erkeğe anlatmak zordur. Not defteri, kalemi ve ses alma makinasıyla Nancy bunu anlar sanırım, ama herhalde konuşması da yasaktır. İki yarasanın, çok iyi dost olmasalar bile, bir mağarada yanyana başaşağı asılı oldukları gibi biz de birbirimize alışmıştık diyebilirim sanırım. Aslında büyük bir değişiklik olmamıştı. En büyük şey pazarlık elbiselerimi günlük elbiselerimin yanına asabilmekti herhalde; çünkü '82'de hemen hemen her gün ve her gece evde kalıyordum artık. Para da daha iyiydi, ama bir Cadillac'a peşinat yatıracak kadar da değil, bilmem anlatabildim mi? </p><p class="calibre1">
Bu işi başkası olmadığı için yapıyordum sanırım. New York'ta Greenbush diye işlerini takip eden bir adamı vardı ama Greenbush Little Tall'a gelmediği için yatakodası penceresinden ona çarşafları dört değil altı mandalla asması için bağırabilecek değildi. Ya da Greenbush konuk odasına gidip Vera'nın altını </p><p class="calibre1">
değiştirip kıçından boklarını silerken Vera kendisini kumbarasından para çalmakla suçlayacak ve onu bunun için hapse attıracağını söyleyemeyecekti. </p><p class="calibre1">
Greenbush çekleri yazardı; ben onun bokunu temizler, çarşaflar ve kumbarası </p><p class="calibre1">
hakkında saçmalamasını dinlerdim. </p><p class="calibre1">
Sonunda ne olacaktı ki? Bir madalya bekliyor değildim. Zaten zamanımda çok boklu kıç temizlemiş ve pek çok saçmalık dinlemiştim (Joe St. George ile on altı yıl evli kaldığımı unutmayın) ve bunların hiçbirine aldırmazdım. Sonunda kimsesi yok diye yanında kaldım sanırım; yani ben yanında olacaktım ya da bir hastaneye gidecekti. Çocukları hiç kendisini görmeye gelmezlerdi, ve kendisine bir tek bu yüzden çok acırdım. Onların kadına bir yardımda bulunmalarını bekliyor değildim, ama zamanında her ne olmuşsa, unutup de bir haftasonu gelmemelerine bir türlü </p><p class="calibre1">
akıl erdiremezdim. Aksi karının biriydi, ama onların da Ana'sıydı. Evet, o sıralarda çok yaşlıydı. Tabii şimdi o zamandan daha çok şey biliyorum, ama-Ne? </p><p class="calibre1">
Doğrudur elbette. Yalan söylüyorsam ölümü görün, torunlarımın dedikleri gibi. </p><p class="calibre1">
Bana inanmıyorsanız o Greenbush'a telefon edebilirsiniz. Haber duyulduğu zaman Bangor Daily News gazetesinde her şeyin ne kadar iyi olduğu hakkında bir palavra çıkacaktır. Ama benim size haberlerim var - hiçbir şey çok güzel değildi. </p><p class="calibre1">
Korkunç bir karabasandı aslında. Burada neler olursa olsun, millet onun beynini yıkayarak yaptıklarını yapmaya zorladığımı, sonra da onu öldürdüğümü </p><p class="calibre1">
söyleyecektir. Bunu biliyorum, ve Andy bunu sen de biliyorsun. İnsanları canları </p><p class="calibre1">
isteyince en kötüyü düşünmekten alıkoyacak hiçbir güç olamaz. </p><p class="calibre1">
Bunların tek kelimesi bile doğru değildir. Ben onu hiçbir şey yapmaya zorlamadım, ve o da yaptığını beni sevdiği için, ya da benden hoşlandığı için yapmış değildir. Bunu bana borçlu olduğu için yapmış olabilir -kendi kafasına göre bana bir şeyler borçlu olduğunu düşünmüş olabilir ve bu konuda hiçbir şey söylememek da tam tabiatına uygun bir şeydi. Hatta bu bana teşekkür etme yolu da olmuş olabilir... boklu çamaşırlarını değiştirdiğim için değil de, yatağın altından cinlerin çıktığı o geceler boyunca hep yanında olduğum için. </p><p class="calibre1">
Bunu anlamadığınızı biliyorum, ama anlayacaksınız. Şu kapıyı açıp da bu odadan çıkmadan her şeyi anlayacağınıza söz veriyorum sizlere. </p><p class="calibre1">
Üç çeşit namussuzluğu vardı. Daha çok namussuzluğu olanı bilirim ama yatalak olan bunak bir yaşlı kadına üçü yeter de artar bile. </p><p class="calibre1">
Birincisi elinde olmayan domuzluklarıydı. Mandallar hakkında söylediğimi hatırlıyor musunuz, hani çarşaflar ille de altı mandalla asılacaktı? Bu bir örnektir işte. </p><p class="calibre1">
Bayan Arka-Yanaklarımı-Öp Vera Donovan için çalışıyorsanız bazı şeyleri yapma yollan vardı ve bunlardan birini bile asla unutamazdınız. İşin başında bir şeyin nasıl yapılacağını söylerdi ve o şey öyle yapılırdı. Bir şeyi bir kere unutursanız zılgıtı yerdiniz. İki kere unutursanız paranız kesilirdi. Üçüncü </p><p class="calibre1">
kere unutursanız, mazeretiniz ne olursa olsun, kapı dışarı edilirdiniz. Vera'nın kuralı böyleydi ve benim de buna bir diyeceğim yoktu. Evet, epey sertti ama bence adildi de. Eğer fırından çıkan keki hangi rafa koyacağınız söylenmişse ve onu soğutmak için İrlanda köylüleri gibi pencere kenarına koymamanız tembih edilmişse, ve siz bunu hâlâ hatırlayamamışsanız, hiç hatırlamayacaksınız demekti. </p><p class="calibre1">
Üç kere ve kapı dışarı, kesin kuraldı bu, istisnası falan yoktu ve ben bu yüzden o evde yıllar boyunca bir sürü değişik insanla çalıştım. Eski günlerde Donovan'ların yanında çalışmanın o döner kapılardan geçmeye benzetildiğini çok duymuşluğum vardır; bir iki kere dönebilirdiniz, hatta bazan beş on kere de dönerdi, ama sonunda hep kaldırıma çıkıverirdiniz. Ben ona ilk çalışmaya gittiğimde 1949'daydı- bir canavar mağarasına giriyormuş gibi olmuştum. Ama Vera insanların söyledikleri kadar da kötü değildi. Kulağınızı kirişte tutarsanız orada kalabilirdiniz. Ben kaldım, o insan azmanı da kaldı. Ama kadın çok kurnazdı, ada halkı arasında olup bitenleri yazlıkçıların hepsinden fazla bilirdi, o yüzden hep tetikte olmak zorundaydınız. Çok da kötü olabilirdi. O </p><p class="calibre1">
zaman bile, başına o kadar bela gelmeden önce de kötülük yapardı. Bu onun için bir uğraştı sanki. </p><p class="calibre1">
O ilk gün bana, "Senin burada ne işin var?" dedi. "O yeni bebeğine bakıp yaşamının ışığına güzel yemekler yapman gerekmiyor mu senin?" </p><p class="calibre1">
"Bayan Cullum günde dört saat Selena'ya bakıyor, hanımım. Ben de sadece yarım günlüğüne geliyorum," dedim. </p><p class="calibre1">
"Benim de o kadarına ihtiyacım var zaten, ada gazetesi denilen o paçavradaki ilanımda bunu belirtmiştim," dedi o keskin diliyle. Daha sonra pek çok kere olacağı gibi beni öylece piç gibi bırakıvermişti orta yerde. O gün elinde bir yün işi vardı. Kadın müthiş yün örerdi sabah saat onda bile başlasa akşam olmadan bir çift çorap bitirebilirdi. Ama bunun için keyifli olması gerektiğini söylerdi. </p><p class="calibre1">
"Evet, hanımım,'' dedim. </p><p class="calibre1">
"Benim adım hanımım," değil dedi işini bırakarak. "Vera Donovan adım. Seni tutarsam bana Bayan Donovan diyeceksin -en azından bir değişiklik yapmak için birbirimizi tanıyana kadar- ben de seni Dolores diye çağıracağım. Anlaşıldı mı?" </p><p class="calibre1">
"Evet, Bayan Donovan," dedim. </p><p class="calibre1">
"Pekala, işe iyi başladık öyleyse. Şimdi sorumu yanıtla bakalım. Kendi idare etmen gereken bir evin varken burada ne işin var, Dolores?" </p><p class="calibre1">
</p><p class="calibre1">
"Noel için biraz para biriktirmek istiyorum." Yolda gelirken eğer sorarsa böyle söyleyeceğime karar vermiştim. "O zamana kadar siz benden memnun kalırsanız -</p><p class="calibre1">
tabii ben de yanınızda çalışmaktan hoşnut kalırsam- belki biraz daha kalırım." </p><p class="calibre1">
"Yanımda çalışmaktan hoşnut kalırsan, ha?" deyip sanki bu duyduğu en aptalca şeymiş gibi gözlerini yuvarladı -bir kimse büyük Vera Donovan'ın yanında çalışmaktan hoşnut olmamayı nasıl düşünebilirmiş gibi? "Noel parası?" diye sonra tekrarladı benim sözümü. Bir an durdu, gözlerini benden hiç ayırmadan yüzüne alaya bir ifade gelmişti. "Noel parası, ha!" </p><p class="calibre1">
Sanki ben daha yeni evlenmişim de, daha şimdiden evlilik sıkıntıları çekmeye başlamışım ve bundan emin olmak için bakışlarımı yere indirip kızarmamı </p><p class="calibre1">
bekliyormuş gibiydi. Ben de ne bakışlarımı yere indirdim ne de kızardım -üstelik daha yirmi iki yaşımda olmama karşın. Bir tek kişiye bile şimdiden sıkıntı </p><p class="calibre1">
çekmeye başladığımı açıklamazdım -bunu kimse benim ağzımdan alamazdı. Noel parası Vera için yeterliydi, ben kendi kendime de o yaz evde biraz para sıkıntısı olduğundan başka bir şeyi kabul edecek değildim. Ancak yıllar sonra inindeki o canavarın önüne neden çıktığımı itiraf edecektim: Joe'nun hafta boyunca içtiği ve Cuma akşamları karada Fudgran meyhanesinde kumarda kaybettiği paraları yerine koymak için bir yol bulmak zorundaydım. O günlerde bir kadının bir erkeğe ve bir erkeğin bir kadına olan aşkının içkiden ve serserilikten üstün olduğuna, aşkın sonunda bir şişe sütteki kaymak gibi üste çıkacağından öyle emindim ki. Ondan sonraki on yılda işin gerçeğini öğrendim ama. Dünya kimi zaman ne zavallı bir okuldur, değil mi? </p><p class="calibre1">
"Pekala, birbirimizi bir deneyelim," dedi Vera. "Dolores St. George... Dışarda çalışsan bile bir yıl kadar sonra yine hamile kalacaksın nasıl olsa ve ondan sonra da seni bir daha görmeyeceğime eminim." </p><p class="calibre1">
Aslında ben o sırada iki aylık hamileydim ama onu da ağzımdan kaçıracak değildim. Haftada on doları kazanmak istiyordum ve kazandım da, ama size onun her kuruşunu hak ettiğimi de söyleyebilirim. O yaz ölesiye çalıştım, öyle ki Vera bana Baltimore'a dönmelerinden sonra evde kalmak isteyip istemediğimi sordu </p><p class="calibre1">
-öylesine büyük bir yerin bütün yıl bakımı gerekiyordu- ben de kabul ettim. </p><p class="calibre1">
Joe Junior'un doğumuna bir ay kalana kadar işe devam ettim ve memeden kesilir kesilmez de yine oraya döndüm. Yazları oğlanı Arlene Cullum'a bırakmıştım -Vera evinde ağlayan bir bebek istemezdi- ama onlar Baltimore'a dönünce onu da Selena'yı da eve getirirdim. Selena çoğunlukla yalnız bırakılabilirdi -iki üç </p><p class="calibre1">
yaşında bile tek başına bırakılmasına güvenilecek bir çocuktu. Joe Junior'u yanımdan ayırmazdım ama. İlk adımlarını büyük yatak odasında atmıştı -tabii Vera'nın bundan hiç haberi olmadığından emin olabilirsiniz. </p><p class="calibre1">
Vera, doğurduktan bir hafta sonra beni aradı (ona neredeyse doğumu bildirmeyecektim, ama sonra benim güzel bir armağan istediğimi sanırsa bunun kendi sorunu olacağını düşünmüştüm), oğlum olduğu için kutladı ve sonra yerimi kimseye vermediğini bildirdi. Benim buna çok sevineceğimi tahmin etmişti sanırım; ve ben de sevinmiştim doğrusu. Vera gibi bir kadın bir insana ancak bu kadar iltifat edebilirdi; ve bu o yılın Aralık ayında ondan aldığım ek yirmi beş </p><p class="calibre1">
dolarlık çekten bile daha çok makbule geçmişti. </p><p class="calibre1">
Vera sert kadındı ama adildi ve evinin hakimi hep kendisiydi. Kocası zaten on günde bir gelirdi, orada yaşıyor olmaları gereken yaz mevsiminde bile; ama geldiğinde de evin hakiminin kim olduğu belli olurdu. Adamın belki de her kaşını </p><p class="calibre1">
kaldırdığında donlarına eden iki üç yüz memuru vardı ama Litte Tall Adası'nda hakim olan Vera'ydı ve kocasına ayakkabılarına çıkartmasını ve temiz halısını </p><p class="calibre1">
kirletmemesini söylediğinde adam dediğini iki etmezdi. </p><p class="calibre1">
Ve dediğim gibi, Vera için işlerin bir yolu yordamı vardı. Fikirlerini nereden aldığını bilmiyorum, ama onların esiri olduğunu çok iyi bilirim. Bir şey belirli bir şekilde yapılmazsa hemen başağrısı başlardı. Evi sabahtan akşama kadar o kadar sıkı bir şekilde denetlerdi ki, çoğu zaman onun bu işten vazgeçip evini kendisi temizlese daha rahat edeceğini düşünürdüm. </p><p class="calibre1">
Bütün tencereler Spic 'n Spanla temizlenirdi. Lestoil Top Job ya da Mr. Clean kullanmak yasaktı. Hele bir başka şeyle temizlerken sizi yakalarsa hapı </p><p class="calibre1">
yuttuğunuzun resmiydi. </p><p class="calibre1">
Ütüye gelince gömleklerin ve bluzların yakasında özel bir şişe kola kullanırdınız ve koladan önce yakaya ince bir tülbent sererdiniz. Bildiğim kadarıyla tülbentin hiçbir yararı yoktu; o evde en az on bin gömlek ve bluz ütülemiş olmalıyım, ama ütü odasına gelip de bir yakanın üstünde, ya da ütü </p><p class="calibre1">
tahtasının kenarında tülbenti görmedi mi, Tanrı insanın yardımcısı olsundu. </p><p class="calibre1">
Bir şey kızartırken mutfakta aspiratörü çalıştırmadınız mı, hapı yuttunuz demekti. </p><p class="calibre1">
Diğer bir şey de garajdaki çöp tenekeleriydi. Tam altı çöp tenekesi vardı. Sonny Quist haftada bir çöpü almaya gelirdi ve hizmetçilerden biri -hangisi en yakınsa- tenekeleri Sonny'nin gittiği dakika, ne dakikası, gittiği saniye içeri getirmek zorundaydı. Ve onları bir köşeye çekip bırakamazdınız; garajın doğu duvarı önünde ikişerli sırayla dizmeli ve kapaklarını tersyüz ederek üzerlerine bırakmalıydınız. Bunu böyle yapmayı unuttunuz mu, hapı yutardınız. </p><p class="calibre1">
 </p><p class="calibre1">
Sonra paspaslar vardı. Üç paspasımız vardı -bir ön kapıda, biri yan kapıda, biri de arka kapıda. Haftada bir kere o paspasları alıp bahçenin ucundaki bir kayanın üstüne yatırır ve döverdim. Toz bulutlarını havada uçurmak zorundaydı. Ve biraz gevşek iş yaptın mı, yakalanman an meselesiydi. Paspasları dövdüğün her zaman seni gözetlemezdi, ama çoğunlukla da gözetler denilebilirdi. Balkonda kocasının dürbünüyle gözetlerdi hem de. Ve paspasları geri getirdiğinde üstündeki HOŞ </p><p class="calibre1">
GELDİNİZ yazısı ters olarak yere serilmemeliydi. Hele bir yaptınız mı artık Tanrı yardımcınız olur muydu, bilemem. </p><p class="calibre1">
Bunun gibi en az elli ayrı şey olmalıydı. O günlerde, hizmetçi olarak işe başladığımda yani, köydeki dükkanda Vera Donovan'dan şikayet edenlerden geçilmezdi. Donovan'lar çok konuk ağırladıkları için ellili yıllarda pek çok hizmetçi tutmuşlardı ve en çok sesi çıkan da bir kurak ardarda üç kere unutmuş </p><p class="calibre1">
olan genç kızlardan biri olurdu. Kız önüne gelene Vera Donovan'ın kötü yürekli, keskin dilli bir moruk ve aynı zamanda da kaçık olduğunu anlatırdı. Vera kaçık olabilirdi de, olmayabilirdi de, ama şunu açıkça belirteyim, kuralları </p><p class="calibre1">
hatırladığınız takdirde size karşı hiçbir şeyi olmazdı. Ben şöyle düşünüyorum: televizyonda öğleden sonraları gösterdikleri o dizilerde kimin kiminle yattığını </p><p class="calibre1">
hatırlayan bir insanın Spic 'n Span'ı ve paspasların doğru yerleştirilmesini hatırlaması çok doğaldır. </p><p class="calibre1">
Ama iş çarşaflara gelince... İşte asla yanlışlık yapılmaması gereken bir konuydu çarşaflar. İplere çok düzgün asılmalıydı kenarları birbirlerine bitişik olacak ve altı mandal kullanılacaktı. Dört değil, altı. Ve birini yere sürtecek olursanız, bir şeyi ardarda üç kere yanlış yapmanızı beklemenize gerek yoktu. </p><p class="calibre1">
Çamaşır ipleri hep yan bahçeye gerilirdi, onun yatak odasının hemen altına. Hep o pencereye çıkar ve seslenirdi: "Altı mandal, Dolores! Sakın unutayım deme! </p><p class="calibre1">
Altı, dört değil! Sayıyorum ve gözlerimin eskisi kadar iyi gördüğünü sakın unutayım deme!" Doğrusu.... </p><p class="calibre1">
Ne dedin, balım? </p><p class="calibre1">
Andy, rahat bırak kızı. Sormakta haklı elbette, bu hiçbir erkeğin akıl edemeyeceği bir tek sorudur işte. </p><p class="calibre1">
Söyleyeyim, Kennebunklu Nancy Bannister -evet, kocaman bir kurutucusu vardı, ama hava raporu arka arkaya beş günlük yağmur tahmininde bulunmadıkça çarşaflan makinede kurutmamız yasaktı. Vera, "İnsanın yatağına sereceği çarşaf açık havada kurumuş olmalı," derdi. "Çünkü o zaman tatil bir kokuları olur. Rüzgarda kendilerini savuran rüzgarın bir kısmını emerler ve bu koku insana tatil rüyalar gördürür." </p><p class="calibre1">
Pek çok konuda saçmalardı ama çarşaflarda temiz hava kokusu hakkında değil; bu konuda onu haklı bulurdum. Bir Maytag makinasında dönerek kuruyanla esaslı bir lodosta kuruyan çarşaf arasındaki farkın kokusunu herkes alabilir. Ama kış </p><p class="calibre1">
sabahları Atlantik'ten esen sert ve nemli rüzgarda durum farklıydı kuşkusuz; o sabahlar o taze kokudan vaçgeçmeye hazırdım. Öyle bir havada çarşaf asmak işkenceden farksızdır. Bunu ancak yapan bilir, ve bir kere yaptın mı, bir daha unutman olanaksızdır. </p><p class="calibre1">
Çamaşırı asmaya götürürken sepetten buharlar yükselir ve ilk çarşaf daha sıcaktır, kendi kendine -hele bu işi ilk kez yapıyorsan- "Bu iş hiç de kötü </p><p class="calibre1">
değilmiş," dersin. Ama birinci çarşafı asıp kenarlarını bitiştirdiğin ve altı </p><p class="calibre1">
mandalı tutturduğun zaman buhar falan kalmaz. Çarşaf hâlâ ıslaktır ama şimdi soğuktur da. Parmakların da ıslak ve üşümüştür. Bir sonrakini, bir sonrakini asmaya devam edersen, artık parmakların kızarmış ve uyuşmaya başlamıştır, omuzların ağrıyordur, ağzın mandalları tutmaktan uyuşmuştur, ama asıl derdin parmaklarınladır. Parmakların uyuşması bir şey değildir, hatta bunu istersin bile. Ama sadece kızarır ve o gün çarşaf sayısı çoksa morarırlar da. İşini bitirdiğinde ellerin pençelerden farksızdır. En kötüsü de o boş sepetle içeri dönüp de parmaklarının ısınmasıdır. O zaman hafif bir karıncalanma başlar ve eklem yerlerinde bir zonklama duyarsın -ama bu öyle bir histir ki, zonklamadan çok bir ağlamadır sanki. Bunu sana anlatabilmeyi isterdim, Andy ama anlatamam ki. Nancy Bannister bunu biraz anlıyor gibi bakıyor; ancak şu kadarını </p><p class="calibre1">
söyleyeyim ki, çamaşırını kışın karada asmakla adada asmak arasında çok fark vardır. Parmakların ısınınca sanki içlerinde böcekler varmış gibi kaşınır. Bu kere krem sürüp kaşınmanın kaybolmasını beklersin. Ama ne kadar krem sürsen de Şubat sonu geldiğinde derilerin çatlar ve açılır, öyle ki, yumruğunu sıksan hemen kanamaya başlar. Kimi zaman yine ısınmış hatta yatmış olsan bile ellerin geceyarısı o sancının hatırasıyla seni birden uyandırıverir. Şaka ediyorum sanıyorsun, değil mi? İstersen gülebilirsin, ama ben şaka falan etmiyorum, bunu da bilmiş ol. Onların sesini duyar gibi olursun, annelerini bulamayan küçük çocuklardır sanki. Bu ses ta içinden gelir, ve sen yattığın yerde bunu dinlersin ve ne olursa olsun ertesi günü yine dışarı çıkacağını, buna hiçbir şeyin engel olamayacağını, bunun hiçbir erkeğin bilmediği ve bilmek istemeyeceği bir kadın işi olduğunu düşünürsün. </p><p class="calibre1">
Ve sen orada ellerin uyuşmuş, parmakların morarmış, omuzların ağrıyor ve burnundan akan sümüğün dudağının üstünde donarken o, yatak odası penceresi önünde durmuş sana bakıyordur. Alnı kırışmış, dudakları büzülmüş ve ellerini ovuşturuyordur, sanki kış rüzgarında çamaşır asmak değil de, güç bir ameliyat seyrediyormuş gibi. Onun kendine hakim olmaya çalıştığını, bir kere ağzını </p><p class="calibre1">
açmaya çalıştığını görürsün; ama çok geçmeden pencereyi açar, dışarı eğilir ve soğuk poyraz rüzgarı saçlarını savururken aşağı seslenir: "Altı mandal! Altı </p><p class="calibre1">
mandal kullanmayı unutma! Güzelim çarşaflarım bahçenin öte yanına uçmasın! </p><p class="calibre1">
Dikkat et! Gözünü dört aç, seni görüyorum ve sayıyorum çünkü!" </p><p class="calibre1">
Mart geldiğinde o iri herifle mutfak ocağı için odun kırdığımız baltayı alıp (herif ölene kadar yani, ondan sonra bütün iş bana kalmıştı) o ağzı kalabalık karının gözlerinin ortasına bir tane indirmek isterdim. Kimi zaman bunu yaptığımı görür gibi olurdum da; beni böylesine yapardı işte. Ama ben onun sesinden nefret ettiğim kadar onun da bir yanıyla oradan bana bağırmaktan nefret ettiğini de bilirdim. </p><p class="calibre1">
İşte domuzluğunun bir yönüydü bu -kendine engel olamazdı. Aslında, hele o inmelerden sonra, bu kendisi için benim için olduğundan daha kötüydü. O zaman çamaşır epey azalmışsa da -odaların çoğu kapanmış, misafir yatakları sökülmüş </p><p class="calibre1">
çarşaflar naylon torbalara yerleştirilip dolaplara kaldırılmıştı- titizliği bir an bile elden bırakmamıştı. </p><p class="calibre1">
Onun için en güç olan şey, 1985'te falan millete baskın yapma günlerinin sona ermiş ve ortalıkta bir tek benim kalmış olmamdı. Onu yatağından kaldırıp tekerlekli koltuğuna oturtmadığım takdirde yatağında kalırdı. İyice de şişmanlamıştı -altmışlı yıllarda altmış kiloyken doksana falan gelmişti ve şişmanlığı da bazı ihtiyarlarda olduğu gibi hep yağdı. Yağları oklavanın ucundaki ekmek hamuru gibi kollarından ve bacaklarından sarkardı. Bazı insanlar yaşlılıklarında değnek gibi incelirler, ama Vera Donovan onlardan değildi. Dr. </p><p class="calibre1">
Freneau bunun böbreklerinin çalışmamasından olduğunu söylerdi; bu herhalde doğruydu ama ben bazı günler onun sırf bana inat şişmanladığını düşünürdüm. </p><p class="calibre1">
Şişmanlamakla kalsa iyiydi de, o sıralarda yarı kördü de. Hep o inmeler yüzünden. Gözü de bir görür bir görmezdi. Kimi günler sol gözüyle biraz, ama sağ </p><p class="calibre1">
gözüyle iyi görürdü, ama çoğunlukla kalın bir gri perdenin ardından bakıyormuş </p><p class="calibre1">
gibi olduğunu söylerdi. Her şeyi görmek isteyen biri olduğu için bunun kendisini çıldırttığını tahmin edersiniz herhalde. Hatta bunun için birkaç kere ağlamıştı </p><p class="calibre1">
ki, onu ağlatmak hiç de kolay bir iş değildi... yıllar kendisini çökerttikten sonra bile çok çetin bir insandı. </p><p class="calibre1">
Ne dedin, Frank? Bunamış mıydı? </p><p class="calibre1">
Doğrusu bilemiyorum. Sanmıyorum. Eğer bunamışsa da bu yaşlıların bunamasına hiç </p><p class="calibre1">
benzemiyordu. Ve bunu eğer bunak olduğu ortaya çıkarsa, vasiyetnamesini yürürlüğe koyacak yargıcın onu mendil niyetine kullanabileceğini düşünerek söylüyor değilim. İsterse kıçını silsin, umurumda bile değil; ben onun beni soktuğu bu pislikten kurtulmaya çalışıyorum. Ama yine de tümüyle kaçık olduğunu söyleyemeyeceğim. Hatta en sonunda bile. </p><p class="calibre1">
Bunu söylememin nedeni kimi günler eskisi kadar aklı başında olmasıydı. Bu genellikle biraz iyi görebildiği, yatağında doğrulmak için yardıma olduğu, hatta bir çuval gibi taşınacak yerde yataktan tekerlekli koltuğuna kadar olan iki adımı yürüyebildiği günlerdi. Onu koltuğa oturtup çarşafı değiştirirdim, o da pencereden dışarı ve ilerdeki limana bakardı. Bir keresinde bana bütün bir gün sadece tavam ve duvarları seyrederek yatağında yattığı takdirde aklını tümüyle kaçıracağını söylemişti ve ben de ona inanmıştım. </p><p class="calibre1">
Evet, aklının karışık olduğu günler de vardı -kimi gün benim kim olduğumu, hatta kendisinin bile kim olduğunu bilmezdi. O günlerde halatlarını koparmış bir tekne gibiydi, ama yüzdüğü deniz sadece zamandı; sabah 1947 yılında olduğunu sanırken öğleden sonra 1974'te olduğundan emin olurdu. Ama iyi günleri de vardı. Bunlar giderek azalıyordu, hele zaman zaman o küçük felçlerden birini geçirince. Onun iyi günleri benim kötü günlerimdi aslında, çünkü kendisine izin verdiğim takdirde bütün domuzluklarını yapardı. </p><p class="calibre1">
Kötü olmayı da iyi bilirdi, ha. Bu da domuzluğunun ikinci yoluydu. O kadın isterse kedi pisliği kadar berbat olabilirdi. Çoğunlukla altında bezleri ve lastik donuyla yatağından çıkamamasına karşın kötünün de kötüsü olabilirdi. </p><p class="calibre1">
Temizlik günlerinde yaptığı pislik bunun kanıtıydı. Bunu her hafta yapmazdı, doğru, ama sık sık sadece Perşembeleri yapması bir rastlantı da olamazdı. </p><p class="calibre1">
Perşembeleri Donovan'larda temizlik günüydü. Ev çok büyüktür aslında içinde dolaşmadıkça bunu pek anlayamazsınız- ama çoğu kapalıdır. Başları bağlı sekiz on kızın camları sildikleri, tavanların örümceklerini alıp onu bunu parlattıkları </p><p class="calibre1">
günler yirmi yıl geride kalmıştır. Kimi zaman evde dolaşıp da üzerleri örtülü </p><p class="calibre1">
mobilyalara bakınca o yaz partilerini verdikleri ellili yılları hatırlarım. </p><p class="calibre1">
Bahçede hep renkli Japon fenerleri olurdu. Bunu hatırlayınca elimde olmadan ürperirim. Sonunda parlak renklerin yaşamdan çekilip gittiğine hiç dikkat etmiş </p><p class="calibre1">
misinizdir? En sonda her şey çok yıkanmış bir elbise gibi gri bir renk alır. </p><p class="calibre1">
Son dört yıldır evin sadece mutfağı, büyük salonu, yemek odası, yüzme havuzuna bakan güneş odası ve yukarıdaki dört yatak odası -onun ki, benim ki ve iki konuk odası- açıktı. Konuk odaları kışları pek ısıtılmazdı. Ama çocuklarının gelme olasılığına karşılık hep temiz tutulurdu. </p><p class="calibre1">
Bu son birkaç yılda bile temizlik günlerinde kasabadan iki kız bana yardıma gelirdi. Kızlar çok sık değişmişlerse de, İSO'dan beri Shawna Wyndham ve Frank'ın kızkardeşi Sussy gelirdi. Onlarsız işi beceremezsem de, hâlâ çoğunu ben yaparım. Kızlar Perşembe günleri saat dörtte gittiklerinde ayakta duracak halim kalmazdı. Ama işi bitmiş olmazdı -ütünün sonunu getirmek, Cumanın alışveriş </p><p class="calibre1">
listesini hazırlamak ve Hanımefendi'nin yemeğini hazırlamak falan bana kalırdı. </p><p class="calibre1">
Kötülere dinlence yok derler ya. </p><p class="calibre1">
Ancak onların hepsinden önce de mutlaka temizlenecek bir pislik çıkardı. </p><p class="calibre1">
Vera'nın dışarı çıkması çoğunlukla düzenliydi. Her üç saatte bir altına oturağı </p><p class="calibre1">
sürerdim, o da biraz işerdi. Ve çoğu günler öğleden sonraları işini yaparken oturakta bir pat sesi duyulurdu. </p><p class="calibre1">
Perşembe günleri dışında yani. </p><p class="calibre1">
Her Perşembe değil ama, aklının başında olduğu Perşembeler beladan ve beni geceyarısına kadar uyutmayacak olan sırt ağrısından kurtulmayacağımı bilirdim. </p><p class="calibre1">
Son zamanlarda Anacin'in bile bir yararı olmamaya başlamıştı. Ben yaşamım süresince beygir gibi sağlıklı olmuşumdur ve hâlâ da öyleyimdir, ama altmış beş </p><p class="calibre1">
yaş da, altmış beş yaştır. İnsan eskisi kadar güçlü olamıyor işte. </p><p class="calibre1">
Perşembe günleri sabah saat altıda oturak dolu olacağına sadece birkaç damla çiş </p><p class="calibre1">
olurdu içinde. Saat dokuzda da aynı şey. Öğle saatinde biraz çişle bir pat sesi yerine, hiçbir şey. İşte o zaman hapı yutmak üzere olduğumu anlardım. Hapı </p><p class="calibre1">
yuttuğumun garantisi de Çarşamba öğleden sonra pat sesi duymamış olmamdı. </p><p class="calibre1">
Gülmemeye çalıştığınızı görüyorum, ama önemli değil -isterseniz gülebilirsiniz. </p><p class="calibre1">
O zaman gülünecek bir konu değildi, ama arak hepsi geride kaldı ve sizin aklınızdan geçenler de aslında gerçeklerden başka bir şey değil. Domuz karının bok tasarruf hesabı vardı ve sanki faizini almak için bazı haftalar bunu bankada tutardı... ama parayı çeken hep ben olurdum. İstesem de, istemesem de. </p><p class="calibre1">
Perşembe öğleden sonralarının çoğunu onu zamanında yakalamak için yukarı </p><p class="calibre1">
koşmakla geçirirdim ve bazen zamanında yetiştiğim de olurdu. Ancak gözlerinin durumu ne olursa olsun, işitmesinde bir kusur yoktu ve kasaba kızlarının salondaki Aubusson halısını elektrikli süpürgeyle temizlemelerine asla izin vermediğimi bilirdi. Ve elektrik süpürgesinin sesini duyunca hemen kendi fabrikasını harekete geçirirdi ve Bok Hesabı hemen faiz vermeye başlardı. </p><p class="calibre1">
Bir ara onu yakalamanın bir yolunu düşündüm. Kızlardan birine sıranın salonu süpürmeye geldiğini söylerdim bağıra bağıra. Yan odada olsalar bile bağırırdım. </p><p class="calibre1">
Elektrik süpürgesini de çalıştırırdım. Ama kullanmadan gider merdivenin altında, elim trabzanda, hakemin tabancasını patlatmasını bekleyen o koşucular gibi hazır beklerdim. </p><p class="calibre1">
Bir iki keresinde zamanından önce çıktım yukarı. Ama bunun bir yararı olmadı. </p><p class="calibre1">
Tabanca patlamadan yarışa kalkan birinin diskalifiye edilmesi gibi oldu sonuç. </p><p class="calibre1">
Oraya motorunu durduramayacak kadar hızlı çalıştırdıktan ve donuna doldurmaya fırsat bulamadan erişmek zorundaydım. Bu işte bayağı iyiydim de. Yanlış </p><p class="calibre1">
hesapladığın takdirde doksan kiloluk kadını kucağında taşıyacağını bilirsen öyle olmak zorundaydm. Benim yaptığım dinamit yerine bokla dolu bir el bombasıyla uğraşmak gibi bir şeydi işte. </p><p class="calibre1">
Yukarı çıktığımda yattığı o hastane yatağında yüzü kıpkırmızı, ağzı büzülmüş, dirseklerini şilteye bastırıp yumruklarını sıkmış olur ve "Iıııh! Iıııııh! </p><p class="calibre1">
mııııgghh!" yapıyor olurdu. </p><p class="calibre1">
Nancy, yanaklarını ısırıp durmaktan vazgeç gülüp de utanana katlanmak kendini tutup da acı çekmekten iyidir derler. Ayrıca, bunun komik bir yanı vardır; bokun komik bir yanı her zaman vardır aslında. Herhangi bir çocuğa sor da görürsün. </p><p class="calibre1">
Şimdi hepsi geçtiğine göre, ben bile bunda bir komiklik görmüyor değilim. Başım ne kadar belada olursa olsun, Vera Donovan'ın Boklu Perşembeleri işkencem bitti artık. </p><p class="calibre1">
Benim geldiğimi duyunca nasıl da kızardı ama! Bir pençesi bal kovanında yakalanmış ayı kadar kızardı. Onu bir münasebetsizlik yapacağı zamanda yakaladığınız zaman takındığı o Vassar koleji midir, Holy Oaks mudur, anababasının gönderdiği hangi okulsa hâlâ oradaymış gibi bir ses tonuyla, </p><p class="calibre1">
"Burada ne işin var?" diye sorardı. "Bugün temizlik günü, Dolores! Hemen işinin başına dön! Ben seni çağırmadım ve sana ihtiyacım yok!" </p><p class="calibre1">
Ama beni hiç de korkutamazdı. "Sanırım bana ihtiyacın var," derdim. "Kıçından yana gelen o koku Chanel No.5'e hiç benzemiyor." </p><p class="calibre1">
Kimi zaman örtüyü açarken ellerime vururdu. Sanki oradan gitmezsem beni taşa çevirecekmiş gibi bakardı yüzüme, alt dudağı da okula gitmek istemeyen bir küçük çocuğun gibi sarkardı. Ama bunların hiçbirine aldırmazdım. Patricia Claiborne'un kızı Dolores'e vız gelir bunlar. Çarşafı üç saniyede çıkarırdım ve donunu indirip içindeki bezleri çıkartmam beş saniye bile sürmezdi. Çoğunlukla da ellerime bir iki vurduktan sonra vaz geçerdi. Suçüstü yakalandığını ikimiz de bilirdik. Vera'nın makineleri o kadar yaşlıydı ki, bir kere harekete geçirdikten sonra durdurması olanaksızdı. Ben hemen oturağı altına sürerdim; aşağı gerçekten salonu süpürmeye indiğimde o bir liman işçisi gibi küfrederdi arkamdan; bak işte o zaman hiç de Vassarlı bir kıza benzemezdi. Çünkü oyunu kaybettiğini bilirdi ve Vera'nın bundan daha çok nefret ettiği şey olamazdı. Yaşlılığında bile kaybetmekten hiç hoşlanmazdı. </p><p class="calibre1">
Bir süre böyle devam ettik, ben artık bir muharebeyi değil, tüm savaşı </p><p class="calibre1">
kazandığıma inanmaya başlamıştım. Ama o kadar da saf olmamam gerekirdi doğrusu. </p><p class="calibre1">
Bir buçuk yıl kadar önce bir temizlik günümde yine aşağıda koşmaya hazır bekliyordum. Bu işten hoşlanmaya başlamıştım gibi; geçmişte karşısında yenilgiye uğradığım onca seferin acısını çıkarıyor gibiydim. Ve eğer başarabilirse bana esaslı bir bok fırtınası hazırladığını da biliyordum. Tüm belirtiler ortadaydı. </p><p class="calibre1">
Bir kere parlak bir gün değil, parlak bir hafta geçirmişti -hatta Pazartesi günü </p><p class="calibre1">
eskisi gibi fal açmak için tahtasını koltuğunun kollarına dayamamı bile istemişti. Barsakları açısından esaslı bir kabızlık çekmekteydi; haftasonundan beri bağış tepsisine bir şey bırakmış değildi. O Perşembe günü bana tasarruf hesabının tümünü vermeyi planladığından hiç kuşkum yoktu. </p><p class="calibre1">
O temizlik günü öğle üzeri oturağı altından alıp da kupkuru olduğunu görünce, </p><p class="calibre1">
"Biraz daha gayret edemez miydin, Vera?" dedim. </p><p class="calibre1">
Mari'nin küçük kuzusu gibi masum gözleriyle bakıp, "Dolores, elimden geleni yaptım, hatta o kadar ıkındım ki, canım bile acıdı, sanırım kabız oldum," dedi. </p><p class="calibre1">
</p><p class="calibre1">
"Herhalde," dedim. "Eğer yakında düzelmezsen seni gevşetmek için koca bir kutu Ex-Lax vermek zorunda kalacağım." </p><p class="calibre1">
"Kendiliğinden düzelir bence," diyerek gülümseyerek baktı yüzüme. O zamanlar artık dişi falan yoktu, koltukta oturmadığı zamanlar da yutup boğulmaması için ağızlığını takmazdı. Gülümseyince sürati budak delikli yaşlı bir ağacın gövdesine benzerdi. "Dolores, ben doğaya karışmamayı yeğlerim zaten," dedi. </p><p class="calibre1">
"Haklısın," diye mırıldanarak döndüm. </p><p class="calibre1">
"Ne dedin, canım?" diye öyle tatlı bir sesle sordu ki. </p><p class="calibre1">
"Senin iki numarayı yapmanı bekleyemem burada, dedim. İşim var. Bugün temizlik günü." </p><p class="calibre1">
"Öyle mi?" Bunu sanki sabah uyandığından beri ne günü olduğunu bilmiyormuş gibi söylemişti. "Sen git öyleyse, Dolores. Barsaklarım çalışacak gibi olursa sana seslenirim." </p><p class="calibre1">
Bundan hiç kuşkum yok, diye düşündüm, ama işi tamamladıktan beş dakika sonra. </p><p class="calibre1">
Ancak bir şey demeyip aşağıya döndüm. </p><p class="calibre1">
Elektrik süpürgesini mutfak dolabından çıkartıp salona taşıdım, fişini prize soktum. Ama hemen çalıştırmadım; önce birkaç dakika toz aldım. Artık güdülerime güvenmeyi öğrenmiştim ve içimde bir sesin zamanın geldiğini söylemesini bekliyordum. </p><p class="calibre1">
Ses sonunda vaktin tamam olduğunu söyleyince Susy ile Shawna'ya salonu süpüreceğimi söyledim. Öyle yüksek sesle bağırmıştım ki, yukardaki Ana Kraliçenin yanısıra köyün yarısı da sesimi duymuş olmalıydı. Makineyi çalıştırıp merdivenin başına gittim. O gün sadece otuz kırk saniye tanımıştım ona. Kadının pamuk ipliğiyle bağlı olduğunu hesaplıyordum. Merdiveni ikişer ikişer atlayarak çıkınca neyle karşılaştım dersiniz? </p><p class="calibre1">
Hiçbir şeyle. </p><p class="calibre1">
Hiç. .bir., şey. </p><p class="calibre1">
Sadece. </p><p class="calibre1">
Sadece bana o bakışı. Tatlı ve sakin. </p><p class="calibre1">
"Bir şey mi unuttun, Dolores?" diye cıvıldadı. </p><p class="calibre1">
"Öyle," dedim. "Bu işten beş yıl önce ayrılmayı unuttum. Oyunu bırakalım artık, Vera." </p><p class="calibre1">
Neden söz ettiğimi hiç anlamamış gibi gözlerini kırpıştırarak, "Neyi bırakalım, şekerim?" dedi. </p><p class="calibre1">
"Olayları bırakalım artık Açık söyle -oturağa ihtiyacın var mı, yok mu?" </p><p class="calibre1">
"Yok," dedi en dürüst sesiyle. "Daha önce de söyledim ya!" Sonra bana bakıp gülümsedi. Tek kelime bile söylemedi, ama söylemesine de gerek yoktu. Yüzünden her şey okunuyordu. Seni yakaladım işte, Dolores, diyordu. </p><p class="calibre1">
Ama ben kolay kolay pes edecek değildim. Kendini tuttuğunu biliyordum ve zamanında altına oturağa süremezsem hapı yutacağımı anlamıştım. Aşağı inip beş </p><p class="calibre1">
dakika kadar makinenin yanında durdum, sonra yine yukarı koştum. Ama bu kere ben içeri girince gülümsemedi. Bu kere yanına yatmış uyuyordu., ya da ben öyle sanmıştım. Gerçekten inanmıştım da uyuduğuna. Beni bu kere çok iyi aldatmıştı </p><p class="calibre1">
artık </p><p class="calibre1">
İkinci kere aşağı indiğimde salonu iyice süpürdüm. İşim bitince makinayı </p><p class="calibre1">
kaldırıp bir daha kontrola çıktım. Yatakta oturuyordu bu kere, örtüyü üzerinden atmış, lastik donunu şişko dizlerine kadar indirmiş, bezlerini açmıştı. Yatak silme bokla doluydu. Yerde halıda da, tekerlekli koltuğunda da, duvarlarda da bok vardı. Hatta perdelerde bile. Sanki eliyle alıp alıp fırlatmış gibi. </p><p class="calibre1">
Kızmış mıydım! Hem de nasıl! </p><p class="calibre1">
"Vera, seni pis orospu!" diye bağırdım. Ama onu öldürmedim, Andy; öldürecek olsaydım bunu o gün, o pisliği görünce, o odanın kokusunu duyunca yapardım. </p><p class="calibre1">
Yalana dolana gerek yok, onu hemen orada öldürmek isterdim. Ve bana aklı </p><p class="calibre1">
karıştığı zamanlar olduğu gibi o bunak bakışlarıyla bakıyordu. Ama gözlerinin içinde şeytanlar cirit atıyordu. Bu kere kimin oyuna geldiğini çok iyi anlamıştım. </p><p class="calibre1">
"Kim o?" diye sordu. "Sen misin, Brenda? İnekler yine mi kaçtılar yoksa?" </p><p class="calibre1">
"1955'ten beri buranın üç mil yakınında bir tek inek bile olmadığını </p><p class="calibre1">
biliyorsun!" diye bağırdım. Uzun adımlarla odaya daldım. Ama büyük bir hata işlemiştim. Terliğimin biri boka batınca az daha sırtüstü yuvarlanıyordum. </p><p class="calibre1">
Düşseydim onu gerçekten öldürebilirdim; asla kendimi tutamayacaktım. </p><p class="calibre1">
</p><p class="calibre1">
Çoğunlukla olduğu o zavallı kadın sesini çıkarmaya çalışarak, "Bilmiyordum," </p><p class="calibre1">
dedi. "Gözlerim görmüyor ki. Midem de çok kötü. Kusacağım galiba. Sen misin, Dolores?" </p><p class="calibre1">
"Elbette benim, seni manyak!" diye yine olanca sesimle bağırdım, "Seni öldürebilirim." </p><p class="calibre1">
Susan Proubc ile Shawna Wyndham'ın o sırada merdiven başında bizi dinlediklerini tahmin ederim, kuşkusuz siz daha önce onlarla konuşmuşsunuz beni asılmanın eşiğine getirmişsinizdir. Bunu saklamana gerek yok, Andy, yüzünden hepsi okunuyor. </p><p class="calibre1">
Vera beni aldatamadığını görünce rol yapmaktan vaz geçip hemen savunmaya geçti. </p><p class="calibre1">
Onu biraz korkutmuştum sanırım. Şimdi geriye bakınca kendimi bile korkuttuğumu tahmin ediyorum. Ama odanın halini görecektin, Andy -cehennemde yemek zamanıydı </p><p class="calibre1">
sanki. </p><p class="calibre1">
"Bunu yaparsın da!" diye o da bana bağırdı. "Günün birinde beni gerçekten öldüreceksin, çirkin kocakarı! Kocanı öldürdüğün gibi öldüreceksin beni de!" </p><p class="calibre1">
"Hayır, hanımefendi," dedim. "Hiç de öyle değil. Senin defterini kapatmaya karar verdiğimde buna bir kaza süsü vermeye çalışmayacağım, seni kaptığım gibi pencereden aşağı fırlatacağım ve böylece dünyadan pis kokulu bir orospu eksilmiş </p><p class="calibre1">
olacak" </p><p class="calibre1">
Onu belinden kaptığım gibi sanki Süperkadınmışım gibi havaya kaldırdım. Ama o gece acısını çektim bunun, ertesi sabah sancıdan güçlükle yürüyebiliyordum. </p><p class="calibre1">
Machias'daki o doktora gittim, oramı buramı elledi de biraz rahatladım, ama o günden sonra bir daha hiç eski halime dönemedim diyebilirim. Ama o anda hiçbir şey hissetmemiştim. Onu sanki ben öfkeli bir kızmışım da o da benim öfkemi çıkaracağım bez bebeğimmiş gibi çektim yataktan. Vera titremeye başladı. Onun gerçekten korkuyor olması kendimi toparlamama yardıma olmuştu, ancak korktuğuna sevinmedim dersem de yalan söylemiş olurum. </p><p class="calibre1">
"Oooo!" diye bağırıyordu. "Yapma sakın.' Beni pencereye götürme! Beni aşağı </p><p class="calibre1">
atma! Bırak beni! Canımı acıtıyorsun, Dolores! Bırak beni!" </p><p class="calibre1">
"Kes sesini!" diyerek kaldırdığım gibi tekerlekli koltuğuna fırlattım. "Şu yaptığın pisliğe bak hele," dedim. "Sakın bana göremediğini söylemeye kalkma, tamam mı? Gördüğünü biliyorum çünkü. Şuna bak!" </p><p class="calibre1">
"Özür dilerim, Dolores," dedi. Yine saçmalamaya başlarken gözlerindeki o kötülük ışığını gördüm yine. Hani berrak suda kayıktan eğilip baktığınızda balıkları </p><p class="calibre1">
nasıl görürseniz öyle. "Kusura bakma, ortalığı pisletmek istememiştim, ben sadece sana yardımcı olmak istiyordum," dedi. Yatağı pisletip boku arasında oynadığında hep öyle söylerdi... ancak o gün ilk kez bokuyla resim yapmaya kalkışmıştı. Ben sana yardıma olmak istiyordum, Dolores -pes doğrusu. </p><p class="calibre1">
"Orada otur da çeneni kapat," dedim. "Eğer pencereden aşağı kestirme yoldan uçmak istemiyorsan, sözümü dinlersen iyi edersin." Merdivenin başındaki kızların konuştuklarımızı dinlediklerinden hiç kuşkum yoktu. Ama artık öyle şeyleri düşünemeyecek kadar öfkeden çılgına dönmüş durumdaydım. </p><p class="calibre1">
Vera aklını kullanıp ağzını tuttu, ama yüzünde memnun bir tavır vardı, neden olmasındı ki? Yapmak istediğini yapmıştı -bu kere muharebeyi kazanan oydu, ve savaşın bitmediğini de çok kesin bir şekilde açıklamış oluyordu. Ben çalışmaya, ortalığı temizlemeye koyuldum. İş tam iki saat sürdü, sonunda sırtım "Ave Maria" </p><p class="calibre1">
okumaya başlamıştı doğrusu. </p><p class="calibre1">
Size çarşafları anlatmıştım, yüzlerinizden bunu biraz anladığınızı gördüm. Ama onun pisliklerini anlamak çok daha güçtür. Demek istediğim, benim boka fazla bir diyeceğim yoktur. Nasıl olsa bütün yaşamım boyunca bok temizlemiş olduğumdan görünüşüne pek aldırmam. Çiçek gibi kokmaz kuşkusuz, ve sümük gibi, tükürük gibi ve karı gibi hastalık taşıdığından dikkatli olmak gerekir, ama yıkanır eninde sonunda. Bebeği olan herkes bokun yıkanıp çıktığını bilir. O yüzden beni o kadar kızdıran o değildi. </p><p class="calibre1">
Beni kızdıran şey Vera'nın o kadar kötü olmasıydı. Zamanını kollamıştı ve fırsatı yakalayınca yapabildiği en büyük pisliği yapabileceği kadar çabuk yapmıştı. Çünkü kendisine fazla zaman tanımayacağımı biliyordu. O pis işi bilerek yapmıştı, bilmem anlatabildim mi? O bulanık kafası izin verdiğince planlamıştı bu işi; beni rahatsız eden, temizliği yaparken içimi karartan şey buydu işte. Yatağın çarşaflarını çıkarırken, boklu şilte örtüsünü ve çarşafları </p><p class="calibre1">
ve battaniyeyi aşağı götürürken, yeri ve duvarları ve pencereleri silerken, boklu perdeleri indirip yenilerini takarken, yatağını yeniden yapıp kendisini soyup giydirdikten sonra yine yüklenip yatağına kaldırırken, yeri ve onun lanet tekerlekli koltuğunu silerken -ki, o zamana kadar boklar kuruduğu için bu epey güç işti- işte bütün bunları yaparken kalbimde ağır ve kapkara bir şey vardı. Ve bunu o da biliyordu. </p><p class="calibre1">
Bunu biliyordu ve mutlu oluyordu. </p><p class="calibre1">
O akşam eve gidince ağrıyan sırtım için yine Anacin aldım ve yatağıma yatınca tortop olup ağladım da ağladım. Gözyaşlarım dinecek gibi değildi. Joe ile o olanlardan sonra hiç bu kadar üzüntülü ve umutsuz olmamıştım. Ne de kendimi bu kadar yaşlı hissetmiştim. </p><p class="calibre1">
İşte domuzluğunun ikinci yolu da buydu -kötülük etmek. </p><p class="calibre1">
Ne dedin, Frank? Bir daha yaptı mı diye sordun? </p><p class="calibre1">
Elbette, hem de hemen ertesi hafta ve ondan sonraki hafta. Her ikisi de birincisi kadar kötü değildi; hem böyle bir birikim elde edemeyeceği için, hem de benim hazırlıklı olmam yüzünden. Ama ikinci kereden sonra da ağlaya ağlaya yattım ve yatağımda sırtımın aşağısına kadar inen ağrıyı hissederek işten ayrılmaya karar verdim. Ona ne olacağını ya da kimin bakacağım bilmiyordum, ancak o anda da bu umurumda bile değildi. Bence boklu yatağında açlıktan ölsündü </p><p class="calibre1">
canı isterse. </p><p class="calibre1">
Uyuya kaldığımda hâlâ ağlıyordum; oradan ayrılmak -onun beni alt etmiş olmasını </p><p class="calibre1">
kabul etmek- beni daha da kötü yapmıştı; ama sabah uyandığımda kendimi iyi hissettim. Bir insan uyuduğu zaman beyninin uyumayıp çalışmaya devam ettiği doğrudur sanırım, ve kimi zaman insan uyanık olmadığı zaman düşünme işini daha da iyi becerir. Uyandığımda kendimi o kadar iyi hissetmemin nedeni onun beni nasıl kandırdığını anlamış olmamdı. Bunu daha önce farketmememin nedeni onu küçük görmemdi -evet, onun zaman zaman ne kurnaz olduğunu bile bile onu gerektiği gibi değerlendirememiştim. Ve numarasını bir kere anlayınca ne yapmam gerektiğini hemen buluverdim. </p><p class="calibre1">
Aubusson halısını temizlemeyi Perşembe kızlarına teslim etmek zorunda olmam beni çok rahatsız etmişti -Shawna Wyndham'ın bu işi yapacağını düşündükçe tüylerim diken diken oluyordu. Andy, kızın ne kadar sarsak olduğunu bilirsin, bütün Wyndham'lar öyledirler ya. Ama bu hepsinden beterdir. Odada yürürken şunu bunu devirmesi için vücudunda özel çıkıntılar vardır sanki. Bu onun suçu değil, kanından gelen bir şey, ama Shawna'yı Vera'nın o kristalleri ile dolu salona sokmayı da hayal bile edemiyordum doğrusu. </p><p class="calibre1">
Ama bir şey yapmam da gerekiyordu ve neyse ki elimde Susy vardı. Susy de balerin değildi kuşkusuz, ama o güne kadar bir şey kırmış değildi ve ondan sonraki yıl da Aubusson'u hep o temizledi. Frank, Susy iyi kızdır, onun düğün davetiyesini aldığımda ne kadar sevindiğimi anlatamam, kocası kasabadan değilse bile. </p><p class="calibre1">
Nasıllar şimdi? Haber alıyor musunuz? </p><p class="calibre1">
Bu çok iyi işte. Onun için çok sevindim. Yolda çocuk falan yok herhalde? </p><p class="calibre1">
Bugünlerde insanlar çocuk sahibi olmak için yaşlılar evine gitme zamanı </p><p class="calibre1">
bekliyorlar sanki... </p><p class="calibre1">
Tamam, Andy, tamam! Burada anlattığımın benim yaşamım olduğunu hatırlasan iyi olur -benim lanet yaşamım! Onun için şu büyük koltuğuna yaslanıp ayaklarını </p><p class="calibre1">
havaya kaldırsana, ha. </p><p class="calibre1">
Neyse, Frank, ona selamlarımı söyle ve '91 yazında Dolores Claiborne'un hayatını </p><p class="calibre1">
kurtardığını anlat. Perşembe bok artmaları ve onları nasıl, önlediğimi kendisine anlatabilirsin. Ben ikisine de neler olup bittiğini söylememiştim; onlar sadece benim Kraliçe Hazretleriyle kavgamı biliyorlardı, hepsi o kadar. Şimdi düşünüyorum da, onlara olup bitenleri söylemeye utandığımı anlıyorum. Ben de Vera kadar yenilgiden hoşlanmazdım sanırım. </p><p class="calibre1">
Bütün iş elektrik süpürgesinin sesindeydi. O sabah uyandığımda anladığım buydu işte. Vera'nın işitmesinde herhangi bir bozukluk olmadığını söylemiştim, benim salonda mı olduğumu, yoksa merdiven başında hazır mı beklediğimi elektrik süpürgesinin gürültüsünden anlıyordu. Elektrik süpürgesi kıpırdamadan durursa bir tek ses çıkarır. Vuuuuuu, işte o kadar. Ama halıyı süpürüyorsan iki ses çıkarır, dalga gibi birbirini izleyen sesler. İterken başka ses, çekerken başka ses. </p><p class="calibre1">
Siz ikiniz, kafanızı kaşımayı bırakın da Nancy'nin nasıl güldüğüne bakın. </p><p class="calibre1">
Hanginizin elinize elektrik süpürgesi aldığı yüzünüze bakınca hemen anlaşılıyor. </p><p class="calibre1">
</p><p class="calibre1">
Bunun bu kadar önemli olduğunu düşünüyorsan bir kere denemeni salık veririm, Andy. Hemen anlayacaksın, ama Maria de içeri girip senin oturma odasının halısını süpürdüğünü görürse kalp sektesinden orada düşer kalır sanırım. </p><p class="calibre1">
O sabah onun artık elektrik süpürgesinin sesini dinlemekten vaz geçtiğini anlamıştım; bunun artık kendisine bir yararı olmuyordu. Sesin makine çalıştığı </p><p class="calibre1">
zaman olduğu gibi yükselip alçalmasına dikkat ediyordu. Artık o dalga sesini duymadan pis numarasına başlamıyordu. </p><p class="calibre1">
Yeni fikrimi yürürlüğe koymak için çıldırıyordum ama bunu hemen yapamadım; çünkü </p><p class="calibre1">
hemen o sırada o kötü dönemlerinden birine girmişti ve işini ya oturağa yapıyor, ya da azıcık donuna işiyordu. Bu nöbetten kurtulamayacağından korkmaya başlamıştım. Bu size komik gelecek, biliyorum, kafası bulanıkken idaresi kolaysa da, insanın aklına böyle esaslı bir fikir geldi mi, bunu bir denemek ister. Hem o orospuya karşı, onu boğmaktan başka şeyler de hissediyordum. Kırk yıllık tanışıklıktan sonra bunu hissetmemem doğal olmazdı zaten. Bir zamanlar bana bir yatak örtüsü işlemişti, hâlâ yatağımın üstüne serilidir ve rüzgarın azdığı o Şubat gecelerinde yatağımı bayağı ısıtır yani. </p><p class="calibre1">
O fikrin aklıma gelmesinden bir buçuk ay kadar sonra Vera yine kendine gelmeye başladı. Küçük televizyonunda Jeopardy yarışma programını izliyor, İspanyol-Amerikan savaşı sırasında Başkan'ın kim olduğunu ya da Rüzgar gibi Geçti'de Melanie'yi kimin oynadığını bilmeyen yarışmacılarla alay ediyordu. Sonra çocuklarının ziyarete gelebilecekleri hakkında saçmalamaya başladı. Tabii, bu arada tekerlekli koltuğuna oturtulup benim çarşafları dört değil altı mandalla astığımdan emin olmak için pencere önüne çekilmesini de istiyordu. </p><p class="calibre1">
Bir Perşembe öğle üzeri oturağı altından çekince bir araba sahasının vaatları </p><p class="calibre1">
kadar boş ve kuru olduğunu gördüm. O boş oturağı görünce ne kadar sevindiğimi anlatamam. Seni kurnaz tilki, yine başladın işte, diye düşündüm. Şimdi görürüz bakalım. Aşağı inip Susy Proulx'u salona çağırdım. </p><p class="calibre1">
"Bugün burasını sen süpüreceksin, Susy," dedim. </p><p class="calibre1">
"Peki, Bayan Claiborne," dedi. İkisi de bana Bayan Claiborne derlerdi, Andy, zaten adada herkes öyle der ya. Ama bunu ne kilisede ne de başka bir yerde dile getirmiş değilim. Sanki lekeli geçmişimde Claiborne soyadında bir herifle evliymişim gibi... ya da, çoğunun benim Joe'yu hatırlamak istemediğimi düşündüklerini sanmak istiyorum. Aslında şu ya da bu, sonunda hiç önemli değil ama benim de istediğimi düşünmeye hakkım vardır. Domuz herifle evli olan bendim nasıl olsa. </p><p class="calibre1">
"Peki, ama neden fısıltıyla konuşuyorsunuz," diye sordu. </p><p class="calibre1">
"Sen sesini yükseltme ve orasını da kurcalama," dedim. </p><p class="calibre1">
"Ve Susan Emma Proulx, sakın burada bir şey kırayım deme, ha!" </p><p class="calibre1">
Kız gönüllü itfaiye arabasının yan tarafı kadar kıpkırmızı kesildi. "Benim göbek adımın Emma olduğunu nereden biliyorsunuz?" diye sordu. </p><p class="calibre1">
"Bu seni ilgilendirmez," dedim. "Little Tall'da bu kadar yıl yaşadıktan sonra bildiğim şeylerin ve insanların sonu yoktur. Sen mobilyaların yanından ve Bayan Tanrıça'nın kristallerinin yanından geçerken dirseklerine hakim ol da başına bir iş gelmesin." </p><p class="calibre1">
"Çok dikkatli olacağım," diye söz verdi. </p><p class="calibre1">
Elektrik süpürgesini çalıştırdım, sonra hole çıkıp ellerimi boru gibi yapıp ağzıma götürdüm ve, "Susy! Shawna! Şimdi salona geçiyorum!" diye bağırdım. </p><p class="calibre1">
Susy karşımda duruyordu ve yüzü tam bir soru işaretine dönmüştü. Elimi sallayıp bana aldırmamasını, işine dönmesini işaret ettim. </p><p class="calibre1">
Sonra merdiven başına gidip eski yerimi aldım. Bunun saçma olduğunu biliyorum, ama babam beni on iki yaşımdayken ilk ava götürdüğünden beri bu kadar heyecanlanmamıştım. Aynı duyguydu bu; kalbim kopacak gibi çarpıyor, boynumda damarlarım zonkluyordu. Kadının o salonda düzinelerce değerli antika eşyası ve kristalleri vardı ve ben onların arasında derviş gibi dönmekte olan Susy'yi aklıma bile getirmiyordum. Buna inanabilir misiniz? </p><p class="calibre1">
Orada bir buçuk dakika kadar bekledikten sonra bir koşu yukarı fırladım. Odaya girdiğimde kıpkırmızı suratıyla yakalamıştım onu, yumruklarını sıkmış, "Iıııhh! </p><p class="calibre1">
Iıııhh!" diye ıkınmaktaydı. Oda kapısının açıldığını duyunca gözlerini açtı. Ah, bir fotoğraf makinem olsun isterdim -müthiş bir tablo vardı karşımda. </p><p class="calibre1">
"Dolores, çık dışarı," dedi. "Burada uyumaya çalışıyorum ve sen yirmi dakikada bir boğa gibi içeri dalarsan uyuyamam." </p><p class="calibre1">
</p><p class="calibre1">
"Gideyim öyleyse," dedim. "Ama önce şu oturağı altına bir yerleştireyim de. </p><p class="calibre1">
Kokudan anladığıma göre kabızlık sorununu halletmek için biraz korkman gerekiyormuş." </p><p class="calibre1">
Ellerime vurup küfretti bana -canı istediğinde çok müthiş küfürler savururdu ve bunu her kızdığı zaman yapmak isterdi- ama ben dinlemedim bile. Oturağı altına yerleştirdim ve her şey yolunda gitti. İş bitince ben ona baktım, o da bana ve ikimizin de söyleyecek bir şeyimiz yoktu. Birbirinizi iyi tanırdık sizin anlayacağınız. </p><p class="calibre1">
Eh, moruk kocakarı seni bir daha yakaladım işte, n'aber? diyordum ben yüz hatlarımla. </p><p class="calibre1">
Hiç hoşuma gitmedi, Dolores, diyordu o da kendi yüz hatlarıyla. Yakalanmışın demek hep yakalanacağın demek değildir. </p><p class="calibre1">
Ama o kere yakalamıştım. Birkaç küçük pislik daha olmuştu, ama o perdelerin bile boka bulandığı o zamanki gibisi bir daha olmadı. Bu son salvosuydu. Ondan sonra zihninin açık olduğu zamanlar giderek seyrekleşti ve bunlar geldiklerinde de çok kısa süreli oluyordu. Evet, sırt ağrılarından kurtulmuştum ama üzülüyordum da. </p><p class="calibre1">
Baş belasıydı ama ona alışmıştım artık, bilmem anlatabiliyor muyum. </p><p class="calibre1">
Bir bardak su daha içebilir miyim, Frank? </p><p class="calibre1">
Teşekkür ederim. Konuşmak insanı susatıyor. O çekmecendeki Gentleman Jim Beam şişesini biraz dışarı çıkarırsan, Andy, bunu kimseye söylemeyeceğime söz veriyorum. </p><p class="calibre1">
Olmaz mı? Zaten senin gibilerinden başka bir şey beklemezdim ki. </p><p class="calibre1">
Şimdi... neredeydim? </p><p class="calibre1">
Tamam, hatırladım. Nasıl olduğunda. Domuzluğunun üçüncü yolu en kötüsüydü. Her yerden uzak bir adada ve tüm yaşamı boyunca taradığı insanlardan uzakta bir evin üst kat yatak odasında ölmekten başka yapacak bir işi olmadığından doğrusu acınacak bir kadındı. Bu kendi başına kötü bir şeydi, ama bunu yaparken bir de aklını kaçırması... ve bir yanıyla da dereye kaymaya hazırlanan altı oyulmuş bir toprak parçası gibi olduğunu da biliyordu. </p><p class="calibre1">
Yalnızdı ve ben bunu anlamıyordum - tüm yaşamını terk edip adaya neden geldiğini de anlamış değildim zaten. Düne kadar en azından. Ama korkuyordu da ve bunu anlayabiliyordum. Ama buna karşın insanı ürküten korkunç bir gücü vardı. Son ana kadar tacını bırakmayan ölüm halinde bir kraliçe gibi; Tanrı parmaklarını tek tek açıyordu sanki. </p><p class="calibre1">
İyi günleri de vardı, kötü günleri de. Bunu söylemiştim zaten. Nöbet dediğim şeyleri bunların arasında gelirdi, bir iki günlük aklı başındalık yerini birkaç </p><p class="calibre1">
haftalık bulanıklığa bırakırken, ya da tam tersi. Değişim sırasında sanki ne yerdeydi ne de gökte... ve bir kısmıyla bunu da bilirdi. İşte bu zamanlarda hayal görürdü. </p><p class="calibre1">
Eğer gördükleri hayalse. Bundan artık eskisi kadar emin değilim. Bu kısmını </p><p class="calibre1">
belki anlatırım size, belki de anlatmam -zamanı gelince kendimi nasıl hissedeceğime bağlı. </p><p class="calibre1">
Hayaller hep Pazar öğleden sonraları ya da geceyarısında gelmezlerdi; onları en iyi o zamanlardan hatırlamamın nedeni evin o zaman sessiz olması ve bağırmaya başladığında beni korkuttuğu içindir. Sıcak bir yaz günü biri yüzünüze bir kova soğuk su boşaltmış gibi; çığlıkları başlayınca kalbim hep duracak, gibi olurdu ve her seferinde odasına gittiğimde kendisini ölü bulacağımdan korkardım. Ama onu korkutan şeyler de anlamsızdı aslında. Demek istediğim, korktuğunu biliyordum, korktuğu şeyin ne olduğu hakkında bir fikrim de vardı, ama neden korktuğunu asla öğrenemedim. </p><p class="calibre1">
"Teller!" diye bağırırdı kimi zaman ben içeri girdiğimde. Yatağında doğrulmuş, ellerini memeleri arasında kavuşturmuş titriyor olurdu; bir hayalet kadar soluk yüzünde gözlerinin altındaki kırışıklar arasında yaşlar süzülürdü. "Teller, Dolores, telleri durdur!" Hep aynı yeri gösterirdi... uzak köşedeki süpürgeliği. </p><p class="calibre1">
Orada bir şey yoktu kuşkusuz, ama onun için vardı. Duvardan çıkan tellerin yatağına doğru uzandıklarını görürdü -yani ben onun öyle gördüğünü sanırdım. O </p><p class="calibre1">
zaman hemen aşağı koşar, mutfaktan o kocaman kasap satırlarından birini alır, köşede -ya da tellerin, yaklaştıklarına inanıyorsa yatağın daha yakınına- </p><p class="calibre1">
çömelir ve onları kesermiş gibi yapardım. Satiri güzelim parke döşemeye zarar vermeden yavaş yavaş yere indirerek ağlamasının geçmesini beklerdim. </p><p class="calibre1">
</p><p class="calibre1">
Sonra yanına gidip gözyaşlarını önlüğümle ya da yastığının altındaki kağıt mendille siler, kendisini bir iki kere öpüp, "Gittiler işte," derdim. "Bak, o lanet tellerin hepsini tek tek kestim. Bak işte." </p><p class="calibre1">
O bakardı (ama bu nöbetler sırasında hiçbir şey görmezdi) sonra biraz daha ağlar, sonra da beni kucaklar ve "Teşekkür ederim, Dolores, bu kere beni yakalayacaklarına emindim," derdi. </p><p class="calibre1">
Teşekkür ederken kimi zaman da bana Brenda derdi -Brenda Donovanların Baltimore'daki evlerinin kahyasıydı. Kimi zaman da 1958'de ölen kzkardeşi Clarice'ın adıyla çağırırdı beni. </p><p class="calibre1">
Bazı günler odasına çıktığımda onu yatağından yarı fırlamış bulurdum. Yastığının içinde bir yılan olduğunu bağırıyor olurdu. Başka seferler başını battaniyeyle örter ve camların güneşi büyüttüğünü ve yanacağını söylerdi. Kimi zaman saçlarının tutuştuğuna yemin ederdi. Dışarda yağmur olması ya da havanın bir sarhoş kafasından daha sisli olması önemli değildi; güneşin kendini kavuracağından o kadar emindi ki, perdeleri indirir, ağlaması geçene kadar onu kucaklardım. Bazen kötü çocukların işkence ettikleri bir köpek yavrusu gibi titrediğinden ağlaması geçtikten sonra bile sımsıkı kucaklamaya devam ederdim. </p><p class="calibre1">
Bana derisine bakmamı, yanık yaralarının patlayıp patlamadıklarını söylerdi. Ona bir şey olmadığını kerelerce söylerdim- ve ancak ondan sonra kimi zaman uyuya kalırdı. Ama bazen hiç uyumaz, orada dalgın bir halde odada olmayan insanlarla konuşurdu. Kimi zaman Fransızca konuşurdu. Hem de o adanın palavra Fransızcasını </p><p class="calibre1">
değil. Kocası da, o da Paris'i çok severlerdi ve her fırsatta, kimi yalnız kimi çocuklarla, oraya giderlerdi. Keyifli olduğu zamanlar oradan kalelerden, gece kulüplerinden, galerilerden ve Seine üzerindeki teknelerden- söz eder, ben de kendisini dinlemeye bayılırdım. Doğrusu Vera iyi konuşurdu ve bir şeyi anlattı </p><p class="calibre1">
mı, onu gözlerinizle görmüş gibi olurdunuz. </p><p class="calibre1">
Ama en kötüsü -en çok korktuğu şey- toz cinleriydi. Ne dediğimi anladınız sanırım: yatakların altında, kapı arkalarında ve köşelerde biriken o toz yumakları. Bunu söyleyemediği zamanlar bile korktuklarının onlar olduğunu anlardım, ama onu sakinleştirdiğim zamanlar bile neden bir toz bokundan -ki onları böyle görürdü-korktuğunu hiç anlayamazdım. Gülmeyin ama bunun nedenini gördüğüm bir rüyada anlamıştım. </p><p class="calibre1">
Neyse ki, toz cinleri işi derisinin yanması ya da köşedeki teller kadar sık olmazdı, ama bir kere oldu mu da, başıma dert açacaklarından emindim. Gece yarısı ben odamda derin uykuda olmuş olsam bile, sorunun toz cinleri olduğunu hemen anlardım. Çığlıklarından anlardım bunu. Öteki şeyler olduğunda... </p><p class="calibre1">
Ne dedin, şekerim? </p><p class="calibre1">
Öyle mi? </p><p class="calibre1">
Hayır, makineni daha fazla yaklaştırmana gerek yok, daha yüksek sesle konuşmamı </p><p class="calibre1">
istiyorsan, söyle yeter. Genelde ben çok bağıran bir insanım -Joe ben her evde olduğumda kulağına tıkayacak pamuğu olmasını isterdi. Ama onun o toz cinleri karşısındaki tutumu ödümü patlatırdı, şimdi sesimi alçaltmam da bu korkumun hâlâ </p><p class="calibre1">
geçmediğini gösteriyor aslında. O ölmüş olsa da, hâlâ ödüm patlıyor diyebilirim. </p><p class="calibre1">
Kimi zaman onu azarlardım da. "Neden yapıyorsun bu saçmalıkları, Vera?" derdim. </p><p class="calibre1">
Ama saçmalık değildi yaptığı. En azından kendisi için. Sonunda nasıl öleceğini sık sık düşünürdüm -herhalde o toz cinleri karşısında korkusundan kalbi duracaktı. Ve şimdi düşünüyorum da, bu gerçekten o kadar da uzak bir tahmin değilmiş. </p><p class="calibre1">
Şunu söylemek istiyordum: öteki şeyler olduğunda –yastığındaki yılan, güneş, teller falan- bağırırdı. Ama toz cinleri olduğunda çığlıklar atardı. Çoğu bir şey söylüyor da olmazdı. Sadece insanın yüreğini donduran uzun bir çığlık Yanına koştuğumda saçlarını yoluyor ya da yüzünü tırmalıyor olurdu. Tıpkı bir cadıya benzerdi. Gözleri az kaynamış yumurta kadar irileşmiş bir halde odanın bir köşesine bakıyor olurdu. </p><p class="calibre1">
Kimi zaman, "Toz cinleri, Dolores! Aman Tanrım, toz cinleri!" diyebilirdi. Kimi zaman sadece ağlar ve boğulacak gibi olurdu. Elleriyle gözlerini kapatır, ama bir saniye sonra yine çekerdi. Sanki bakmaya da dayanamıyormuş, bakmamaya da. </p><p class="calibre1">
Sonra yine tırnaklarıyla yüzünü parçalamaya devam ederdi. Ben tırnaklarını </p><p class="calibre1">
dibinden keserdim ama çoğunlukla kan çıkarmayı başarırdı. O kadar yaşlı ve şişman haliyle nasıl olur da kalbinin bu korkuya dayandığını hiç anlayamazdım. </p><p class="calibre1">
</p><p class="calibre1">
Bir keresinde yataktan düştü ve bacağı altında kıvrılmış olarak orada kalıverdi. </p><p class="calibre1">
O zaman ödüm patlamıştı hani. İçeri girdiğimde yerde yatıyor, döşemeyi yumrukluyor ve çığlıklar atıyordu. Onca yıldır ilk kez o zaman Dr. Freneau'yu geceyarısı eve çağırdım. Doktor Jonesport tan Collie Vioiette'in sürat teknesiyle geldi. Bacağının kırıldığını sandığım için çağırmıştım doktoru. Öyle kıvrılmıştı altında. Şoktan öleceğini sanmıştım. Ama bacağı falan kırılmamıştı </p><p class="calibre1">
nasıl kırılmadığını anlayamadım ya- ama Freneau sadece burkulduğunu söyledi. </p><p class="calibre1">
Ertesi gün aklı başında dönemlerinden birine girmişti ve olanları hatırlamadı. </p><p class="calibre1">
Dünyayı daha iyi görebildiği bir iki kere kendisine toz cinlerini sorduysam da, yüzüme sanki aklını kaçıran benmişim gibi baktı. Neden söz ettiğim hakkında hiçbir fikri yoktu. Bu iş birkaç kere tekrarladıktan sonra ne yapmam gerektiğini buldum. Onun öyle bağırdığını duyunca hemen odamdan dışarı fırladım benim odam ondan iki kapı ötedeydi, aramızda sadece çarşaf dolabı vardı. Bu toz cini saçmalığı başlayalı beri koridorda bir süpürge ile bir faraş tutuyordum. Hemen odasına daldım, süpürgeyi sanki posta trenini durdurmak istermişim gibi sallayarak bağırmaya başladım (ancak bağırarak onun gürültüsünü </p><p class="calibre1">
bastırabiliyordum). </p><p class="calibre1">
"Şimdi ben onları gebertirim, Vera! Sen hiç merak etme! Sen hele sesini kes de!" </p><p class="calibre1">
Ve hangi köşeye bakıyorsa orasını bir güzel süpürürdüm. Kimi zaman bundan sonra sakinleşirdi, ama çoğunlukla da yatağın altında olduklarını da söylerdi. Ben bunun üzerine dizlerimin üstünde çöküp orasını da süpürüyormuş gibi yapardım. </p><p class="calibre1">
Aptal zavallı, bir gün kendisi görmek için fazlaca eğildiğinde az daha üstüme düşecekti. Beni bir sinekmişim gibi ezerdi, herhalde. Bu da çok komik olurdu doğrusu. </p><p class="calibre1">
Onu korkutan her yeri iyice süpürdükten sonra boş faraşı gösterir ve, "Bak, işte hepsini aldım namussuzların," derdim. </p><p class="calibre1">
Önce faraşa sonra bana bakar ama bu arada da sürekli titrerdi. Göz yaşları </p><p class="calibre1">
içinde öyle boğulmuş olurdu ki, bir dereye bakıp da gördüğünüz çakıltaşlarını </p><p class="calibre1">
andırırdı. "Dolores, ne kadar da gri şeyler! Ne kadar da iğrenç! Çabuk götür onları, lütfen görür," derdi. </p><p class="calibre1">
Süpürgeyle faraşı yine elimin altında olsun diye kapımın önüne bıraktıktan sonra dönüp elimden geldiğince kendisini sakinleştirmeye çalışırdım. Kendimi de sakinleştirirdim bu arada. Eğer sakinleşmeye ihtiyacım olmadığını </p><p class="calibre1">
düşünüyorsanız, o koca müzede bir gece tek başınıza yatarken ve dışarda rüzgar tüm gücüyle uğuldarken çılgın bir kadının çığlıklarıyla uyanmayı bir deneyin derim size. Kalbini lokomotif gibi gidiyor olurdu ve soluk bile alamazdım... ama onun ne halde olduğumu görmesine izin veremezdim, yoksa benden kuşkulanmaya başlardı ve ondan sonra neler olurdu bilemiyorum doğrusu. </p><p class="calibre1">
Bu işten sonra çoğunlukla saçlarını fırçalardım -onu en çabuk sakinleştiren şey bu. olurdu. Önce biraz inler ve ağlar, kimi zaman da kollarını açıp beni kucaklar, yüzünü karnıma bastırırdı. O toz cini işinden sonra yanaklarının ve alnının nasıl alev alev yandığını hâlâ hatalarım ve de, nasıl geceliğimi gözyaşlarıyla sırılsıklam ettiğini. Zavallı kadıncağız! Bu odada kimsenin o kadar yaşlı olmanın ve kendine bile açıklayamadığın cinlerin ardında olmasının ne demek olduğunu bilen yok sanırım. </p><p class="calibre1">
Saçlarını yarım saat taramak bile yeterliydi kimi zaman. Omzum üzerinden köşeye bakar, ikinin biri soluğu kesilip inlerdi. Ya da elini yatağın altındaki karanlığa uzatır, ve sanki orada bir şeyin ısırmasını beklermiş gibi hemen korkuyla çekerdi. Bir iki keresinde orada bir şeylerin kıpırdadığını görür gibi olmuştum da bir çığlık atmamak için kendimi güç tutmuştum. Gördüğüm sadece onun ellerinin gölgesiydi, bunu biliyorum, ama bu bile benim ne durumda olduğumu anlatmaya yeter, değil mi? Evet, ben bile. Ki, ben ağzı kalabalık olduğu kadar taş gibi kalbi olan biriyim. </p><p class="calibre1">
Yapacak başka şeyler olmadığı zamanlar ben de onun yatağına girerdim. O zaman kollarıyla beni sarar, başını göğsüme dayardı, ben de onu kucaklar ve uyuyana kadar öyle beklerdim. Sonra onu uyandırmamak için sessizce yataktan süzülüp kendi odama dönerdim. Birkaç keresinde bunu bile yapmamıştan. Onunla birlikte sabaha kadar orada uyumuştum. </p><p class="calibre1">
İşte rüyamda toz cinlerini görmem o gecelerden birine rastlar. Ama rüyamdaki ben değildim. Ben yatalak olan oydum ve yardımsız yan tarafıma bile dönemeyecek kadar şişmandım. Köşeye bakınca tozdan bir kafaya benzeyen o şeyi gördüm. </p><p class="calibre1">
</p><p class="calibre1">
Gözleri faltaşı gibiydi ve iri toz dişlerle dolu ağzı açıktı. Cin ağır ağır yatağa doğru yaklaşıyordu. Yuvarlana yuvarlana yanıma gelip de gözleri yine bana dönünce bunun Vera'nın kocası Michael Donovan olduğunu gördüm. Ama bir daha yuvarlandığında benim kocamdı. Yüzünde kötü bir ifadeyle ve tozdan dişlerini gacırdatan Joe St. George. Üçüncü kere yuvarlandığında bildiğim biri değildi, ama canlıydı ve açtı, yanıma kadar yuvarlanıp beni yemek istiyordu. </p><p class="calibre1">
Öylesine sıçrayarak uyandım ki, az daha yataktan aşağı ben yuvarlanacaktım. Saat çok erkendi, güneş yeni doğmuştu. Vera hâlâ uyuyordu. Salyaları koluma akmıştı </p><p class="calibre1">
ama onu silecek gücüm bile yoktu. Orada titreyerek ter içinde yattım ve kendimi gerçekten uyanık olduğuma inandırmaya çalıştım. Tıpkı kötü bir karabasandan uyandığınızda olduğu gibi. Bir an için o toz kafayı, iri gözlerini ve uzun dişlerini hâlâ görüyor gibiydim. Rüya o kadar kötüydü yani. Ama sonra birden kayboldu; oda ve köşeler her zamanki gibi tertemiz ve boştu. Ama bu rüyayı bana onun gönderip göndermediğini hep düşünmüşümdür, o bağırdığı zamanlar neler gördüğünü bana da göstermek için. Belki de onun korkusu bana da bulaşmıştı ve hepsini hayalimde uydurmuştum. Gerçek yaşamda böyle şeyler olur mu acaba, yoksa bunlar sadece bakkalda satılan o ucuz romanlarda mı vardır? Bilemiyorum., ama bildiğim şey o rüyanın ödümü patlattığıdır. </p><p class="calibre1">
Neyse, boş verin bunları. Pazar öğleden sonraları ve geceyarıları öyle çılgınlar gibi bağırmasının da üçüncü domuzluğu olduğunu söylemek yeter. Ama yine de bu çok acıklı bir durumdu. Bütün o domuzluklarının altında yatan şey çok acıklıydı; ama yine de bu kimi zaman kafasını yakalayıp makara gibi çevirmek istememe engel olmazdı, bence lanet Jan Dark dışında herkes aynı şeyi hissederdi. Susy ile Shawna o gün onu öldüreceğimi bağırdığımı duyduklarında., ya da birbirimize kötü </p><p class="calibre1">
şeyler söylediğimizi duyduklarında, kadın öldüğünde benim eteklerimi toplayıp mezarı üstünde dans edeceğimi sanmış olmamalılardır. Andy, bunların bir kısmını </p><p class="calibre1">
dün ve bugün onlardan duymuşsundur, değil mi? Yanıt vermene gerek yok; yüzünden hepsi okunuyor zaten. Yüzün ilan tahtasından farksız çünkü. Ayrıca, insanların konuşmaktan ne kadar hoşlandıklarını bilirim. Vera ile benim hakkımda çok konuşurlardı. Joe ile benim hakkımda da -ölmeden önce de, öldükten sonra da. </p><p class="calibre1">
Buralarda bir insanın yapacağı en ilginç şey aniden ölmektir, buna hiç dikkat etmiş miydin? </p><p class="calibre1">
Ve sıra Joe'ya geldi. </p><p class="calibre1">
Bundan kaçınmak istiyordum ama yalanın bir yararı yok sanırım. Size onu öldürdüğümü söylemiştim; bu geçti neyse, ama asıl güç olanı daha gelmedi: nasıl ve neden... ve neden o zaman. </p><p class="calibre1">
Bugün Joe'yu çok düşündüm, Andy -Vera'dan çok onu düşündüm doğrusunu istersen. </p><p class="calibre1">
Bir kere onunla neden evlendiğimi hatırlamaya çalıştım. Bir süre sonra paniğe kapılmıştım, tıpkı Vera'nın yastığının içinde yılan olduğu fikrine kapıldığı </p><p class="calibre1">
gibi. Sonra derdimin ne olduğunu anlamıştım -Vera'nın Haziranda tuttuğu ama kurallarını uygulamayı beceremedikleri için yazın sonunu beklemeden kovduğu o aptal kızlardan biriymişim gibi aşk arıyordum. Aşk arıyordum ve 1945'te ben on sekiz, Joe on dokuz yaşımızdayken ortalıkta pek aşk falan yoktu. </p><p class="calibre1">
Bugün orada merdivenlerin üstünde soğuktan donarken ve aşk kısmını hatırlamaya çalışırken aklıma gelen tek şey ne oldu, biliyor musun? Joe'nun gayet güzel bir alnı vardı. İkinci Dünya Savaşı'nda ortaokulda ben etüt odasında onun yanında otururdum ve alnını hatırlamıştım, düz ve sivilcesiz bir alnı vardı. </p><p class="calibre1">
Yanaklarında ve çenesinde ve burnunun kenarında birkaç sivilce vardı ama alnı </p><p class="calibre1">
kaymak gibi dümdüzdü. Alnına dokunmak istediğimi hatırlıyorum... Doğrusunu söylemek gerekirse alnına dokunduğunu hayal eder, onun göründüğü kadar düz olup olmadığını öğrenmek isterdim. Beni Son Sınıf balosuna çağırdığında hemen kabul ettim ve orada alnına dokunma fırsatı buldum: göründüğü kadar düzdü ve saçları </p><p class="calibre1">
dalga dalga geriye doğru gidiyordu. Samoset İnn'in balo salonunda orkestra </p><p class="calibre1">
"Ayışığı Kokteyli"ni çalarken benim karanlıkta saçlarını ve alnını okşamam... o lanet merdivende bir kaç saat donarak oturduktan sonra aklıma bu geldiğine göre, demek işin içinde bir şeyler varmış. Tabii aradan birkac hafta geçince alnından başka yerlerine de dokunmuştum ve bu da bir hata olmuştu. </p><p class="calibre1">
Bir konuyu açıklığa kavuşturalım - size etüt odasında ışık yandan vurduğunda alnının görünüşünden hoşlandığım için hayatımın en güzel yıllarını o içki fıçısıyla geçirdiğimi söylemeye çalışıyor değilim. Ne münasebet! Ama size bugün hatırladığım aşk kısmının bu olduğunu ve bunun da keyfimi kaçırdığımı </p><p class="calibre1">
</p><p class="calibre1">
söylüyorum. East Head'de bugün o merdiven başında oturup o eski günleri düşünmek... hiç de kolay değildi. İlk kez kendimi ucuza satmış olabileceğimi düşündüm. Belki de bunun nedeni benim gibilerin ancak ucuza gideceklerine inanmamdı. Joe St. George'un bir insanı sevebileceğinden (kendisi dışında tabii) daha çok sevilmeye hakkım olduğunu düşünmeye ilk kez cesaret ettim orada. Benim gibi ağzıbozuk bir kocakarının aşka inanmadığını düşünebilirsiniz, ama gerçek, benim hemen hemen inandığım tek şeyin aşk olduğudur. </p><p class="calibre1">
Aşkın onunla evlenmemde bir rolü olmamıştı ama -bunu baştan söylemeliyim. Ona kendisini sevdiğimi ve ölüm bizi ayırana kadar da seveceğimi söylediğimde karnımda altı haftalık bir kız bebek vardı. Bu acıklı ama doğrudur. Gerisi bilinen saçma nedenlerdendi ve hayatımda öğrendiğim bir şey de, saçma nedenlerin saçma evliliklere yol açtığıdır. </p><p class="calibre1">
Anamla kavga etmekten bıkmıştım. </p><p class="calibre1">
Babam tarafından azarlanmaktan bıkmıştım. </p><p class="calibre1">
Bütün arkadaşlarım evlenip kendi evlerine kavuşuyorlardı ve ben de onlar gibi yetişkin olmak istiyordum; aptal bir küçük kız olmaktan bıkmıştım. </p><p class="calibre1">
Joe beni istediğini söylüyordu, ben de ona inanıyordum. </p><p class="calibre1">
Beni sevdiğini söylüyordu ve ben ona da inanıyordum... ve bana benim de kendisine aynı duygulan besleyip beslemediğimi sorduğunda evet demek kibarlık gibi görünmüştü. </p><p class="calibre1">
Hayır deseydim başıma gelecekler için çok korkuyordum -nereye giderdim, ne yapardım, bebeğime kim bakardı. </p><p class="calibre1">
Nancy bunları yazınca aptalca gelecek, ama okul arkadaşlarımdan en az bir düzine evli kadının aynı nedenlerle evlendiklerini biliyorum, ve bunların çoğu hâlâ </p><p class="calibre1">
evlidirler ve kocalarından uzun yaşayıp onu gömmeyi ve bira osuruklarını </p><p class="calibre1">
çarşaflardan sonsuza kadar silip atmayı beklemektedirler. </p><p class="calibre1">
1952 geldiğinde alnını falan unutmuştum ve 1965'te hiçbir yerine artık ihtiyacım kalmamıştı. Ondan Kennedy'nin İke'dan başkanlığı devraldığı zaman nefret etmeye başladığımı tahmin ederim, ama onu öldürmeyi çok daha sonralarına kadar düşünmüş </p><p class="calibre1">
değildim. Çocuklarımın babaya ihtiyaçları olduğu için onunla kaldığımı </p><p class="calibre1">
düşünüyordum. Çok komik, değil mi? Ama gerçek bu. Yemin ederim. Ve bir şeye daha yemin ederim: Tanrı bana bir fırsat daha verse, cehennemde cayır cayır yanmak da demek olsa, onu bir kere daha öldürürdüm. </p><p class="calibre1">
Little Tall'un eskileri onu öldürdüğümü bilirler ve sanırım çoğu da bunun nedenini bilirler -beni dövdüğü için. Ama onu sonuna ulaştıran şey dayak değildi, ve ada halkı neye inanmış olursa olsun, evliliğimizin son üç yılında bana bir fiske bile vurmamıştı. O saçmalığı 1960 sonlarında ya da '61 başlarında tedavi etmiştim. </p><p class="calibre1">
O zamana kadar beni çok döverdi. Bunu inkar edemem. Ve dayağa dayanırdım -bunu da inkar edemem. İlki evliliğimizin ikinci gecesiydi. Haftasonu için Boston'a gitmiştik -bu bizim balayımızdı- ve Parker House'da kalmıştık. O süre içinde otelden dışarı çıkmadık sayılır. Bir çift tarla faresiydik ve kaybolmaktan korkuyorduk. Joe otelin yolunu bulamayınca, bizimkilerin çılgınlık yapmamız için verdikleri yirmi beş dolan taksiye harcamaya hiç niyeti olmadığını söylemişti. </p><p class="calibre1">
Tanrım, ne de aptaldı ama! Kuşkusuz, ben de aptaldım... ama bende olmayıp da Joe'da olan bir şey vardı, o da herkesten kuşkulanmasıydı. Tüm insan milletinin kendisine kazık atmaya kararlı olduğuna inanırdı. Onun sarhoş olmasının bir nedeninin de, ancak o durumdayken tek gözü açık uyumaktan kıırtulması olduğunu çok düşünmüşümdür. </p><p class="calibre1">
Ama konu bu değil şimdi. Size anlatmak istediğim başka şeydi: o Cumartesi akşamı </p><p class="calibre1">
yemek salonuna indik, güzel bir yemek yedik ve tekrar odamıza çıktık. Koridorda yürürken Joe sancak yanına iyice meyletmişti -öğleden sonra içtiği sekiz on biranın üstüne yemekte de dört beş kadeh içtiğini hatırlıyorum. Odaya girdiğimizde durup bana o kadar uzun baktı ki, açıkta bir şey mi görüp görmediğini sordum. </p><p class="calibre1">
"Hayır, ama lokantada senin elbisene bakan bir adam gördüm, Dolores," dedi. </p><p class="calibre1">
"Gözleri yuvalarından fırlamıştı. Ve sen de onun sana baktığını biliyordun, değil mi?" </p><p class="calibre1">
Ona Gary Cooper'in Rita Hayworth'la o salonda oturmuş olacağını ve benim bunun farkında bile olmayacağımı söyleyecektim neredeyse, ama birden, bunun ne yararı </p><p class="calibre1">
</p><p class="calibre1">
olur ki, diye düşündüm. İçtiğinde Joe ile tartışmanın bir yararı olmazdı; o evliliğe gözü kapalı girmiş değildim ve bunu da sizlerden saklayacak değilim. </p><p class="calibre1">
"Biri benim elbiseme bakmışsa, neden gidip kendisine gözlerini kapatmasını </p><p class="calibre1">
söylemedin, Joe?" diye sordum. Bir sakaydı bu, ama o bunu bir şaka olarak almadı. Bunu çok iyi hatırlıyorum. Joe şaka kaldıracak insan değildi; hatta kendisinde hiç mizah anlayışı olmadığını bile söyleyebilirim. Ama ben evlenirken işin bu yanını bilmiyordum; o zamanlar mizah duygusunun bir burun ya da bir çift kulak gibi olduğunu, aynı derecede çalışmasa bile, herkeste bir tane olduğuna inanırdım. </p><p class="calibre1">
Joe beni yakaladı, dizleri üstüne yatırdı ve pabucuyla bir temiz dövdü. "Bir daha ömrünün sonuna kadar benden başka kimse iç çamaşırlarının ne renk olduğunu bilmeyecek, Dolores," dedi. "Duydun mu? Benden başka kimse." </p><p class="calibre1">
Bunu bir aşk oyunu olarak görmüştüm, beni kıskandığını göstererek bana iltifat ediyor sanmıştım -bu da size o zamanlar ne kadar koyun olduğumu gösterir. </p><p class="calibre1">
Aslında kıskançlık olmasına kıskançlıktı da, aşkla hiçbir ilgisi yoktu. Bu daha çok bir köpeğin pençesini bir kemiğe dayayıp yaklaştığınız takdirde hırlamasına benziyordu. Bunu o zaman bilmediğim için dayanmak zorunda kaldım. Daha sonraları </p><p class="calibre1">
bir erkeğin karısını zaman zaman dövmesinin evliliğin bir parçası olduğunu düşündüğüm için katlandım -evet, hoş bir şey değildi belki, ama tuvaletleri temizlemek de hoş değildir ve pek çok kadın düğün elbisesiyle peçesini tavanarasına kaldırdıktan sonra bunu yapmıştır. Öyle değil mi, Nancy? </p><p class="calibre1">
Babam da annemi arasıra döverdi -bunun normal bir şey olduğu fikrini oradan almış olabilirim. Babamı çok severdim, annemle babam da birbirlerini çok severlerdi, ama yine de öfkelenince ellerini kullanmaktan hiç kaçınmazdı. </p><p class="calibre1">
Bir keresinde, ben dokuz yaşlarında falandım sanıyorum, babam George Richard'ın tarlasında çalışmaktan dönmüştü ve annem de yemeğini hazır etmiş değildi. Yemeği hazırlamadığı dışında fazla bir şey hatırlamıyorum, ama iyi hatırladığım şey babam içeri girdikten sonra olanlardır. Üzerinde sadece iş önlüğü vardı </p><p class="calibre1">
(ayakkabılarını ve çoraplarını saman dolu oldukları için dışarda çıkarmıştı), yüzü ve omuzları güneşten kıpkırmızı kesilmişti. Saçları terden alnına yapışmıştı ve kaşlarının üstünde saman parçaları vardı. Yorgun ve sıcaktan bunalmış ve patlamaya hazır görünüyordu. </p><p class="calibre1">
Mutfağa girince masanın üstünde sadece içinde çiçekler olan bir vazo gördü. </p><p class="calibre1">
Anneme dönüp, 'Yemeğim nerede, aptal karı?" dedi. Annem ağzını açtı ama bir şey söyleyemeden babam elini yüzüne götürüp onu köşeye itti. Ben mutfak kapısında durduğumdan her şeyi görmüştüm. Başı öne eğik, saçları gözüne düşmüş bir halde bana doğru yaklaşırken ödüm patlamıştı. Beni de yere devireceğinden korktuğum için kaçmak istiyordum ama bacaklarım taş kesmiş gibiydi. Ama bana bir şey yapmadı. O iri elleriyle beni kaldırıp bir kenara koyduktan sonra arka kapıdan çıktı. Odun kestiğimiz iri kütüğün üstüne oturdu, başını eğip kucağında öylece duran ellerine baktı. Tavuklar korkup kaçışmışlardı ama çok geçmeden yine çevresine doluştular. Onları tekmeleyip kovacağını sanmıştım ama onu da yapmadı. </p><p class="calibre1">
Bir süre sonra anneme baktım. Hala köşede oturuyordu. Başına bir havlu örtmüş, altında ağlıyordu. Kollarını göğsünde kavuşturmuştu. Bilmem neden ama en iyi hatırladığım şey budur -kollarını göğsünde kavuşturması. Gidip onu kucakladım, o da beni kucakladı. Sonra havluyu başından çekip gözlerini kuruladı ve gidip babama bir bardak soğuk limonata ya da bir bira isteyip istemediğini sormamı </p><p class="calibre1">
söyledi. </p><p class="calibre1">
"Ona sadece iki şişe bira kaldığını söylemeyi unutma," dedi. "Daha fazlasını </p><p class="calibre1">
isteyecekse ya gider alır, ya da hiç içmeye başlamaz." </p><p class="calibre1">
Gidip sordum, babam bira istemediğini limonatanın o anda çok iyi geleceğini söyledi. Ben limonatayı getirmek için koştum. Annem yemeğini hazırlıyordu. Yüzü </p><p class="calibre1">
ağlamaktan şişmişti ama bir şarkı mırıldanıyordu ve o gece de çoğu gece olduğu gibi epey gacırdattılar somyayı. Bu konuda başka bir şey söylenmedi. Buna o zamanlar ev terbiyesi denilirdi ve bu bir erkeğin görevleri arasındaydı. Daha sonra bu konuyu düşündüğümde annemin dayağı hak ettiğini, aksi takdirde babamın bunu asla yapmayacağını düşünmüşümdür. </p><p class="calibre1">
Onun annemi terbiye ettiğini daha birkaç kere daha görmüşlüğüm varsa da, en iyi hatırladığım budur. Ama Joe'nun zaman zaman bana yaptığı gibi onun annemi yumrukladığını hiç görmemişimdir. Bir kere ıslatılmış bir brandayla çıplak bacaklarına vurmuştu ve bu annemin canını çok acıtmış olmalıydı. Kızıl izlerin bütün gün kaybolmadığını hatırlarım. </p><p class="calibre1">
Artık buna terbiye diyen kalmadı -bu terim konuşma dilinden çıktı ve bence de çok iyi oldu- ama ben, kadınların ve çocukların çizgiyi aştıkları takdirde onları yerine çekmenin bir erkek işi olduğuna inanarak yetişmişimdir. Bu fikirle yetiştiğim için bunu doğru bulduğumu söyleyecek değilim ama. Bir erkeğin bir kadını dövmesinin terbiyeyle bir ilgisi olmadığını bilirdim.... ama Joe'nun bunu bana yapmasına uzun süre ses çıkarmadım. Sanırım evi çekip çevirmekten, yazlıkçılara temizliğe gitmekten, ailemi yetiştirmekten ve Joe'nun komşularla olan kavgalarını yatıştırmaya çalışmaktan çok yorgun düşmüştüm de, ondan. </p><p class="calibre1">
Joe ile evlilik... bok! Bir evlilik neye benzer ki? Çok çeşitli olduğuna eminim, ama hiçbiri dışardan göründüğü gibi değildir. İnsanların evlilik yaşantısı </p><p class="calibre1">
olarak gördükleri şeyle evliliğin asıl içyüzü birbirlerinden çok farklı </p><p class="calibre1">
şeylerdir. </p><p class="calibre1">
İnsanlar Joe'nun sarhoş olduğunda beni -ve herhalde çocukları da döven bir ayyaş </p><p class="calibre1">
olduğunu düşünürlerdi. Bunun sonunda çığrından çıktığını ve o yüzden kendisini öldürdüğümü düşünürler. Joe'nun içtiği, kimi zaman Jonesport'taki Alkolikler Derneği toplantılarına gittiği doğruysa da, benden fazla bir ayyaşlığı yoktu. </p><p class="calibre1">
Dört beş ayda bir gerçekten sarhoş olur ve Rick Thibodeau ve Stevie Brooks gibilerle içerdi -onlar gerçek ayyaştılar işte- ama çoğunlukla akşamları eve geldiğinde bir kadehten fazla bir şey içmezdi. Bir şişeyi mümkün olduğu kadar uzun idare etmek için ancak o kadar içerdi işte. Benim tanıdığım gerçek ayyaşlar öyle şişeyi falan sakınmazlardı. Gerçek ayyaş sadece iki şeyle ilgilenir: elindeki şişeyi bitirmek ve o arada da bir başkasını aramak. </p><p class="calibre1">
Hayır, ayyaş değildi, ama insanların kendisini ayyaş sanmalarına da aldırmazdı. </p><p class="calibre1">
Bu, özellikle yazları, iş bulmasını sağlardı. Alkolikler Derneği hakkında insanların düşünceleri yıllar boyunca değişmiştir sanırım -şimdi bu konuda eskisinden daha çok konuştuklarını biliyorum-ama değişmeyen bir şey, insanların bu illetten kurtulmak için çalıştığını söyleyenlere karşı yardımsever tutumlarıdır. Joe koca bir yılı içmeden -ya da içtiği zaman bu konuda konuşmadan- geçirince Jonesport da şerefine bir parti düzenlemişlerdi. Ona bir pastayla bir de madalya verdiler. Yazlıkçılardan birine iş istemeye gittiğinde ilk yaptığı şey kendisinin ıslah yolunda bir alkolik olduğunu söylemek olurdu </p><p class="calibre1">
"Beni bu nedenle işe almak istemezseniz size kırılmam," dedi. "Bir yıldır Dernek toplantılarına gidiyorum, ve bize dürüst olmadığımız takdirde ayık kalamayacağımızı öğrettiler." </p><p class="calibre1">
Ondan sonra altın bir-yıllık madalyasını çıkarıp gösterir ve uzun bir süredir ağzına koyacak fazla bir şey bulamamış gibi davranırdı. Joe günlük çalıştığını </p><p class="calibre1">
ve içki isteği artınca Tanrıya sığındığım söyleyince içlerinde ağlayanlar bile olurdu. Ve ona yardım için yarışırlar, kendisini vermeye hazır oldukları paradan saati elli sent hatta bir dolar fazlasına tutarlardı. Bu numaranın kışları pek işe yaramayacağını düşünebilirsiniz, hele adalılar kendisini her gün gördükleri için, ama hiç de öyle olmazdı işte. </p><p class="calibre1">
İşin gerçeği şu ki, Joe beni dövdüğü zamanlar genellikle ayık olurdu. İçtiği zaman bana pek aldırış etmezdi. 1960 ya da 61'de bir gece Charlie Dipenzieri'nin teknesini karaya çekmesine yardımcı olduktan sonra eve geldiğinde buzdolabından bir kokakola almak için eğildiğinde pantolonun kıçının sökülmüş olduğunu gördüm. </p><p class="calibre1">
Güldüm tabii. Kendimi tutamamıştım. Bir şey söylemedi, ama sonra lahanaya bakmak için ocağın başına gittiğimde -dün gibi hatırlıyorum, lahana dolması yapıyordum-odun kutusundan iri bir odun alıp sırtıma indirdi. Canım çok acımıştı. Eğer biri böbreklerinize vurmuşsa ne demek istediğimi anlarsınız. </p><p class="calibre1">
Masaya kadar güçlükle gidip iskemleye çöktüm. İskemle iki adım daha uzakta olsaydı yere yıkılacağım kesindi. Sancının geçip geçmeyeceğini anlamak için oturup bekledim orada. Çocukları korkutmak için ağlamıyordum ama gözlerimden yaşlar boşanıyordu. Bunlar acı gözyaşlarıydı, tutmak olanaksızdı. </p><p class="calibre1">
"Bir daha sakın bana güleyim deme, orospu," dedi Joe. Elindeki odunu yeniden kutuya atıp gazetesini açtı. "Bunu on yıl öncesinden bilmeliydin," </p><p class="calibre1">
İskemleden ancak yirmi dakika sonra kalkabilmiştim. Ocak oturduğum yerden dört adım ötede olduğu halde altını kısması için Selena'yı çağırmak zorunda kalmıştım. </p><p class="calibre1">
"Neden sen kendin kısmadın, anne, ben Joe'yla çizgi film seyrediyordum," dedi. </p><p class="calibre1">
</p><p class="calibre1">
"Dinleniyordum," dedim. </p><p class="calibre1">
Joe gazetesi arkasından, "Evet, dinleniyor," dedi. "Çok konuşmaktan yoruldu." </p><p class="calibre1">
Sonra bir kahkaha attı. İşte o zaman tepem attı benim; bir kahkaha her şeye yetmişti. O anda eğer çok ağır bir bedel ödemedikçe bir daha bana asla el kaldırmayacağına karar verdim. </p><p class="calibre1">
Her zamanki gibi yemeğimizi yedik, sonra televizyon seyrettik, büyüklerle ben kanepede, Küçük Pete koltuğuna kurulmuş olan babasının kucağında. Pete her zaman olduğu gibi yedi buçukta uyuklamaya başlayınca Joe onu yatağına götürdü. Ben Joe Junior'u bir saat sonra gönderdim, Selena saat dokuzda gidip yattı. Ben genellikle saat onda yatardım, Joe da kah uyuklayarak kah televizyon seyrederek, gazetesinin atlamış olduğu yerlerini okuyup burnunu karıştırarak on ikiyi bulurdu. Gördün mü, Frank, sen o kadar da kötü sayılmazsın; bazı insanlar büyüseler bile burun karıştırma huyundan vaz geçemezler. </p><p class="calibre1">
O gece ben her zamanki saatimde yatmayıp Joe ile oturdum. Sırtım biraz daha iyiydi. Yapmak istediğim şeye yetecek kadar. Belki biraz sinirliydim, ama bunu şimdi hatırlamıyorum. Gerçekte onun uyuklamasını bekliyordum ve sonunda da uyuklamaya başladı. </p><p class="calibre1">
Kalkıp mutfağa gittim, masanın üstündeki küçük yağ kasesini aldım. Onu almak için gitmemiştim; sofrayı kaldırmak sırası Joe Junior'undu ve kaseyi buzdolabına koymayı unutmuştu. Joe Junior hep bir şey unuturdu zaten; şimdi onu TV </p><p class="calibre1">
haberlerinde bir demeç falan verirken gördüğümde hep bunu hatırlarım. </p><p class="calibre1">
Demokratlar Maine Eyalet Senatosunun çoğunluk partisi başkanının on bir yaşındayken bir sofrayı bile kaldıramadığını bilseler ne derlerdi acaba. Ama sakın aklınıza bir şey gelmesin, ben onunla yine gurur duyuyorum, hem de lanet bir Demokrat olsa da. </p><p class="calibre1">
Her neyse o gece tam da işime yarayacak şeyi unutmuştu; kase küçüktü ama ağırdı </p><p class="calibre1">
ve elime tam uymuştu. Sonra odun kutusunun üstündeki rafta duran kısa saplı </p><p class="calibre1">
keseri aldım. Sonra Joe'nun uyumakta olduğu oturma odasına döndüm. Yağ kasesini kaldırdığım gibi suratının yan tarafına indirdim. Kase bin bir parça oldu. </p><p class="calibre1">
Bunu yaptığımda yerinden nasıl fırladığını görecektin, Andy. Ve de duyacaktın. </p><p class="calibre1">
Pipisi bahçe kapısına takılmış boğa gibi bağırmaya başladı. Gözleri iri iri açıldı, elini kanamaya başlamış olan kulağına yapıştırdı. Yanağında ve favori dediği o kılları üzerinde yağ topakları vardı. </p><p class="calibre1">
"Biliyor musun, Joe, artık yorgunluk falan hissetmiyorum," dedim. </p><p class="calibre1">
Selena'nın yataktan fırladığını duymuştum ama arkama bakmaya cesaret edemedim. </p><p class="calibre1">
Bunu yapsaydım başım gerçekten belaya girerdi -Joe istediği zaman çok hızlı </p><p class="calibre1">
olabilirdi. Bu arada keser sol elimde, önlüğümün altındaydı. Joe koltuğundan kalkmaya çalışırken elimi önlüğün altından çıkartıp gösterdim. "Bunu kafana yemek istemiyorsan otur oturduğun yerde," dedim. </p><p class="calibre1">
Bir an kalkacağını sandım. Kalksaydı işi orada bitecekti, o kadar kararlıydım yani. Ama bunu o da anlamışa, kıçı koltuktan bir karış kadar kalkmış olarak kalakaldı. </p><p class="calibre1">
Selena kendi odasının kapısından, "Anne?" diye seslendi. </p><p class="calibre1">
"Yavrum, sen yatağına dön," dedim gözlerimi Joe'dan bir an bile ayırmadan. </p><p class="calibre1">
"Babanla biraz konuşuyoruz." </p><p class="calibre1">
"Her şey yolunda mı?" </p><p class="calibre1">
"Elbette," dedim. "Öyle değil mi, Joe?" </p><p class="calibre1">
"Öyle," dedi. </p><p class="calibre1">
Kızın bir iki adım attığını duydum ama on on beş saniye kadar kapısı kapanmadı -</p><p class="calibre1">
onun orada durup bize baktığını hissediyordum. Joe, bir eli koltuğun kenarında, kıçı bir karış havada kalmıştı. Sonra kapının kapandığını duyduk, Joe da kıçı </p><p class="calibre1">
havada, bir eli kulağının üstünde, yüzünden yağlar akarak ne kadar komik bir görüntü oluşturduğunu anlamış olmalıydı. </p><p class="calibre1">
Yerine oturup elini çekti. Eli ve kulağı kan içindeydi ve kulağı şişiyordu. </p><p class="calibre1">
"Ulan orospu, sen gününü görürsün," dedi. </p><p class="calibre1">
"Öyle mi? O zaman sana şunu hatırlamanı tavsiye derim, Joe St. George. Bana ne yaparsan iki katıyla geri alacaksın." </p><p class="calibre1">
Kulaklarına inanamıyormuş gibi sırıtıyordu. "O zaman seni öldürmek zorundayım, değil mi?" </p><p class="calibre1">
</p><p class="calibre1">
Daha sözünü tamamlamadan keseri eline tutuşturmuştum bile. Bunu yaparken düşünmemiştim, ama keseri elinde gördüğüm anda bunun yapabileceğim tek şey olduğunu anladım. </p><p class="calibre1">
"Hiç durma," dedim. "Ama acı çekmeyeyim diye bari bir vuruşta bitir işi." </p><p class="calibre1">
Bir bana baktı bir kesere baktı. Bu iş bu kadar ciddi olmasaydı yüzündeki şaşkınlığa gülebilirdim. </p><p class="calibre1">
"Ve işini bitirdikten sonra yemeğini ısıtır ve oturup bir daha yersin," dedim. </p><p class="calibre1">
"Patlayıncaya kadar yemeni tavsiye ederim. Çünkü sonra doğruca kodese gideceksin ve orada ev yemeği verdiklerini hiç duymadım. Önce Belfast'a gidersin sanırım. </p><p class="calibre1">
Umarım senin boyuna göre turuncu üniforma bulursun orada." </p><p class="calibre1">
"Kes sesini, orospu," dedi. </p><p class="calibre1">
Ama ben susmaya niyetli değildim. "Ondan sonra Shawshank'a gidersin herhalde, orada da yemekleri sıcak servis yapmadıklarını duymuştum. Cumaları </p><p class="calibre1">
arkadaşlarınla poker oynaman için de salıvermezler. Senden bütün istediğim işi çabuk bitirmen ve pisliği çocukların görmelerine engel olman." </p><p class="calibre1">
Sonra gözlerimi kapattım. Bir şey yapmayacağından emindim, ancak sözkonusu kendi hayatın olduğu zaman emin olmanın fazla bir yararı olmuyor. Bunu o gece öğrendim işte. Gözlerim kapalı, karanlıktan başka bir şey görmeden öylece dururken keserin dudaklarıma burnuma ve dişlerime çarptığında ne hissedeceğimi düşünüyordum. Herhalde ucundaki tahta kıymıklarının tadını hissedeceğimi düşündüğümü hatırlıyorum. İki üç gün önce keseri biley taşında bilemiş olduğuma memnundum. Beni öldürecekse bunu kör bir keserle yapmasını istemezdim. </p><p class="calibre1">
Orada on yıl kadar bekledim gibi geldi bana. Çok geçmeden sakinleşmiş sesi duyuldu. "Yatacak mısın, yoksa erotik rüya gören Hellen Keller gibi orada mı </p><p class="calibre1">
duracaksın?" </p><p class="calibre1">
Gözlerimi açınca keseri koltuğun altına sokmuş olduğunu gördüm, sapı püsküllerin arasından çıkmıştı. Gazetesi ayaklarının üstüne çadır gibi geçirilmişti. Eğilip sanki hiçbir şey olmamış gibi gazeteyi alıp katladı. Ancak kulağından kan akıyordu ve elleri gazeteyi hışırdatacak kadar titriyordu. Gazetenin baş ve arka sayfalarında kanlı parmak izleri vardı. Çocukların olanları görmemeleri için yatmadan önce lanet şeyi yakmaya karar verdim. </p><p class="calibre1">
"Az sonra geceliğimi giyeceğim, ama önce bu işte bir anlaşmaya varacağız, Joe." </p><p class="calibre1">
Başını kaldırdı. "Çok küstah olmaya çalışma, Dolores. Bu çok, ama çok kötü olur. </p><p class="calibre1">
Benimle alay etme." </p><p class="calibre1">
"Ben alay falan etmiyorum. Beni dövme günlerin sona erdi artık, bütün söyleyeceğim bu. Bir daha bana el kaldıracak olursan birimizi hastaneye taşırlar. Ya da morga." </p><p class="calibre1">
Uzun uzun baktı yüzüme, Andy, ve ben de ona baktım. Keser koltuğun altındaydı </p><p class="calibre1">
ama bu önemli değildi; bakışlarımı ondan önce indirecek olursam boynuma ve sırtıma yediğim darbelerin sonunun gelmeyeceğini biliyordum. Ama sonunda gazetesine baktı ve, "Kadın, bir işe yara bari. Başka bir şey yapamazsan da kafama bir havlu getir, gömleğim kan içinde kaldı," diye mırıldandı. </p><p class="calibre1">
Bu beni son dövüşü olmuştu. Aslında korkağın biriydi. Hoş, ben bunu kendisine yüksek sesle söylememiştim ya -ne o zaman, ne de ondan sonra. Bunu yapmak kadar tehlikeli bir şey olamaz, çünkü korkağın ölümden bile daha çok korktuğu şey korkak olduğunun anlaşılmasıdır. </p><p class="calibre1">
Ben onun korkak olduğunu biliyordum; üste çıkmak fırsatını görmeseydim o kaseyi kafasına geçilmezdim zaten Ayrıca, dayağı yiyip de böbreklerimin ağrısının geçmesini beklerken bir şeyi daha anlamıştım: bu kere karşısına dikilmezsem bunu asla yapamayacaktım. Ve böylece yaptım işte. </p><p class="calibre1">
Aslında o kaseyi kafasına geçirmek işin en kolay yanıydı. Onu yapmadan önce babamın annemi dövmesini kafamdan silip atmalıydım. O anıları unutmak aslında çok güçtü, çünkü her ikisini de çok severdim, ama sonunda bunu başarmıştım... </p><p class="calibre1">
başarmak zorunda olduğum için. Bunu yaptığıma da memnunum, çünkü şimdi Selena annesini mutfağın bir köşesinde başına geçirdiği havlunun altında ağlarken hatırlamayacak Annem dayağı ses çıkarmadan yerdi, ama şimdi burada onları </p><p class="calibre1">
yargılayacak değilim. Belki de buna zorunluydu, belki de babam, birlikte çalıştığı insanlarca her gün küçümsendiği için, bunu yapmak zorundaydı. O </p><p class="calibre1">
zamanlar çok farklıydı -ve insanlar şimdi bu farkın ne kadar büyük olduğunu bilmezler bile- ama bu, benim, kendisiyle evlenmekle aptallık ettim diye Joe'dan dayak yemem gerektiği anlamına gelmezdi. Bir erkeğin bir kadını yumruklarıyla ya da odunla dövmesinde terbiye falan yoktur ve ben de sonunda Joe St. George gibilerden ve de hiçbir erkekten bir daha dayak yemeyeceğime karar vermiştim. </p><p class="calibre1">
Kimi zaman elini kaldırır, ama indirmeden de düşünürdü. Kimi zaman eli kalkmışken, vurmak isteyip de cesaret edemezken, gözlerinden tereyağı kasesini ve belki de keseri hatırladığını anlardım. O zaman elini sanki başını kaşımak için kaldırmış numarasına yatardı. Bir kerede öğrendiği ders buydu. Ve belki de tek ders. </p><p class="calibre1">
Beni odunla dövdüğü ve benim de kaseyi kafasına geçirdiğim gecenin bir sonucu daha oldu. Bunu aslında açıklamaktan hoşlanmıyorum -ben yatak odasında olanların orada kalması gerektiğine inanan eski kafalılardanım- ama sonundaki pek çok şeye etkisi olduğundan sanırım onları da anlatmam gerekecek. </p><p class="calibre1">
Bundan sonraki iki yıl -belki de üç yıldır, gerçekten pek hatırlamıyorum- bir çatı altında yaşadığımız halde bu olaydan sonra benden sadece bir iki kere yararlandı. O... </p><p class="calibre1">
Ne dedin, Andy? </p><p class="calibre1">
Elbette iktidarsızdı demek istiyorum. Başka neden söz edecektim yoksa? Canı </p><p class="calibre1">
istediğinde benim çamaşırlarımı giyme hakkı olduğunu mu? Ben onu hiç </p><p class="calibre1">
reddetmedim; o birden yapmaktan vaz geçti sadece. Zaten evlendiğimiz zaman bile her gecelik erkek değildi, ve işi uzun tutmayı da beceremezdi -bam bam, teşekkür ederimden fazla bir şey değildi. Yine de haftada bir iki kere üstüme çıkacak kadar ilgi duyardı... kafasına kaseyi yiyene kadar yani. </p><p class="calibre1">
Bu kısmen içkidendi -son yıllarda çok içiyordu- ama nedenin sadece bu olduğunu sanmıyorum. Bir gece yirmi dakika üzerimde soluduktan sonra pes edip kenara yığıldığını hatırlıyorum, o küçücük şeyi bir makarna gibi öyle sallanıp duruyordu. Bunun o olaydan ne kadar sonra olduğunu hatırlamıyorum ama olaydan sonra olduğunu biliyorum, çünkü orada yatarken böbreklerim sancıyordu ve biraz sonra kalkıp bir aspirin içerim diye düşünmüştüm. </p><p class="calibre1">
Neredeyse ağlayan bir sesle, "Gördün mü? Şimdi tatmin olmuşsundur herhalde, Dolores," dedi. </p><p class="calibre1">
Ben bir şey söylemedim. Bir kadının bazı zamanlarda bir erkeğe vereceği her yanıt yanlıştır. </p><p class="calibre1">
"Tatmin oldun mu, Dolores?" dedi yine. </p><p class="calibre1">
Ben bir şey söylemeden tavana bakıp dışardan gelen rüzgar sesini dinledim. O </p><p class="calibre1">
gece doğudan esiyordu ve okyanusun gürültüsünü duyar gibiydim. Bu çok sevdiğim bir sestir. Beni sakinleştirir. </p><p class="calibre1">
Döndüğü zaman yüzüme çarpan ekşi bira kokusunu duydum. "Eskiden ışığı söndürmek iyi gelirdi, ama şimdi hiçbir yararı olmuyor," dedi. "O çirkin yüzünü karanlıkta bile görüyorum." Uzanıp mememi yakaladı. "Ve bunu," dedi. "Yumuşacık ve dümdüz. </p><p class="calibre1">
Aşağı tarafın daha da berbat. Daha otuz beş yaşındasın ve seni düzmek bir çamur yığınını düzmekten farksız." </p><p class="calibre1">
"Çamur yığını olsaydı rahat rahat sokardın ve o zaman kafan rahat ederdi," </p><p class="calibre1">
diyecektim ama çenemi tuttum. Demin de dediğim gibi, Patricia Claiborne aptal evlat yetiştirmemiştir. </p><p class="calibre1">
Bir süre sessizlik olunca artık uyuyacak kadar içini boşalttığını düşünerek aspirini almaya kalkacağım sırada sesini duydum... bu kere ağladığına emindim artık. </p><p class="calibre1">
"Keşke hiç yüzünü görmeseydim," dedi. "Neden o lanet keserle kesmedin sanki? </p><p class="calibre1">
Aynı şey olurdu." </p><p class="calibre1">
Gördüğünüz gibi tereyağı kasesi işini düşünen sadece ben değildim. Onu kafasına yemesinin de sorunu üzerinde bir etkisi olabilirdi. Ama ben yine bir şey söylemedim. Uyuyacak mı, yoksa yine beni dövmeye mi kalkacak diye merak ediyordum. Orada çırılçıplak yatıyordu ve elini kaldırdığı anda neresine saldıracağımı çok iyi biliyordum. Az sonra horlamaya başladı. Bunun bana karşı </p><p class="calibre1">
son kere erkeklik denemesi olup olmadığını hatırlamıyorum, ama son değilse bile, sona çok yakındı. </p><p class="calibre1">
Arkadaşlarının hiçbiri bu olup bitenleri duymadılar kuşkusuz onlara karısının kafasına kaseyi geçirdiğini ya da kuşunun artık başını kaldıramadığını </p><p class="calibre1">
söyleyecek değildi herhalde. Ötekiler karılarını şöyle şöyle yaptıklarını </p><p class="calibre1">
anlatınca o da beni çok konuştuğum için, ya da kendisine sormadan kumbaradan para alıp Jonesport'tan elbise aldığım için nasıl dövdüğünü anlatırdı. </p><p class="calibre1">
</p><p class="calibre1">
Bunları nereden mi biliyorum? Eh, kimi zaman ağzım yerine kulaklarımı açarım da ondan. Bu akşam beni duyanlar buna pek inanmazlar ama gerçek budur işte. </p><p class="calibre1">
Bir keresinde Marshall’larda çalışırken kapı çalmıştı. John Marshall'ı </p><p class="calibre1">
hatırladın mı, Andy, nasıl adadan karaya kadar köprü yapmak isterdi hani? Evde yalnızdım, kapıyı açmak için koşarken kilimin üstüne bastım, ayağım kaydı ve dolabın kenarına çarptım. Dirseğimin hemen üstünde büyük bir çürük oldu. </p><p class="calibre1">
Üç gün sonra morarma yeşilimsi sarıya dönüşürken köyde Yvette Anderson'a rastladım. O marketten çıkıyor, ben içeri giriyordum. Kolumdaki morluğa baktı, konuşurken sesi anlayış doluydu. Sadece kendisini çok mutlu edecek bir şey görmüş olan bir kadın o kadar anlayışlı olabilir. "Şu erkekler ne korkunç </p><p class="calibre1">
yaratıklar, değil mi, Dolores?" dedi. </p><p class="calibre1">
"Kimi zaman öyledirler, kimi zaman değillerdir," dedim. Neden söz ettiği hakkında hiçbir fikrim yoktu. Benim bütün derdim o gün gelmiş olan domuz pirzolaları bitmeden birkaç parça alabilmekti. </p><p class="calibre1">
Yvette yaralı olmayan kolumu okşadı. "Sen güçlü olmaya çalış," dedi. "Her şey sonunda yoluna girecektir. Ben bunları geçirdim, iyi bilirim. Senin için dua edeceğim, Dolores." Bunu sanki bana bir milyon dolar verecekmiş gibi söylemişti. </p><p class="calibre1">
Sonra da yürüyüp yoluna devam etti. Ben şaşkın bir halde markete girdim. Aklını </p><p class="calibre1">
kaçırmış olduğunu düşünecektim ama Yvette'i tanıyanlar zaten onda kaçıracak fazla bir şey olmadığını bilirlerdi. </p><p class="calibre1">
Alışverişimi bitirmek üzereydim ki birden ne olduğunu anladım. Skippy Porter'in pirzolalarımı tartmasına bakarken başımı geriye attım ve kahkahalarla gülmeye başladım. Skippy bana bakıp, "İyi misiniz, Bayan Claiborne?" dedi. </p><p class="calibre1">
"İyiyim," dedim. "Aklıma komik bir şey geldi de." Makaraları koyverdim yine. </p><p class="calibre1">
"Herhalde," diye Skippy yine terazisine döndü. Tanrı Porterlerden razı olsun, Andy, onlar var oldukça, adada hiç olmazsa başkasının işine karışmayan bir aile var demektir. Ben bu arada gülmeye devam ediyordum. Birkaç kişi daha sanki keçileri kaçırmışım gibi baktılar ama umurumda bile değildi. Yaşam kimi zaman öyle komiktir ki, gülmekten başka hiçbir şey yapamazsın. </p><p class="calibre1">
Yvette, Tommy Anderson'la evlidir ve Tommy Anderson da ellilerin sonunda ve altmışların başında Joe'nun bira ve poker arkadaşlarından biriydi. Kolumu yaralamamdan iki gün sonra hep birlikte bize gelmişler, Joe'nun ucuza kapattığı </p><p class="calibre1">
eski bir Ford kamyoneti işletmeye çalışmışlardı. Benim izin günüm olduğundan, onları hiç olmazsa günbatımına kadar biradan uzak tutmak için bir sürahi buzlu çay hazırlamıştım. </p><p class="calibre1">
Tommy yarayı o zaman görmüş olmalıydı. Belki de ben gittikten sonra Joe'ya ne olduğunu sormuştu. Joe St. George böyle bir fırsat kaçıracak insanlardan değildi. Marketten dönerken aklımı kurcalayan şey Joe'nun Tommy ile diğerlerine ne yaptığımı söylediğiydi -belki de ısınması için terliklerini sobanın altına koymayı unuttuğumu ya da Cumartesi akşamı fasulyeyi fazla pişirdiğimi söylemiş </p><p class="calibre1">
olabilirdi. Her neyse, Tommy eve gidip Yvette'e Joe St. George'un karısına biraz ev terbiyesi verdiğini anlatmıştı. Ve benim bütün yaptığım da Marshall'larda kapıyı açmaya koşarken kolumu dolaba çarpmış olmamdı. </p><p class="calibre1">
Bir evliliğin iki yanı vardır derken bunu kastetmiştim işte -dış yanı ve iç </p><p class="calibre1">
yanı. Adadakiler Joe ile beni bizim yaşımızdaki çiftlerden farksız görürlerdi: ne fazla mutlu ne fazla kederli, bir arabayı çeken iki at gibi... atlar da birbirlerine artık eskisi kadar dikkat etmeyebilir, geçinemeyebilirlerdi, ama yanyana koşulmuşlardı ve kamçıyı yememek için birbirlerini ısırmaya kalkışmadan arabayı çekmelilerdi. </p><p class="calibre1">
Ama insanlar at değildir ve evlilik araba çekmeye benzemez -her ne kadar dışardan öyle göründüğünü bilirsem de. Ada halkı ne tereyağı kasesini, ne Joe'nun karanlıkta ağladığını, ne de benim çirkin yüzümü hiç görmemiş olmayı </p><p class="calibre1">
istediğini söylediğini bilemezlerdi. En kötüsü de bu değildi. En kötüsü yatak oyunları bittikten bir yıl kadar sonra başlamıştı. İnsanların bir şeye bakıp da neden olduğu konusunda nasıl yanlış sonuçlara vardıkları çok komiktir aslında. </p><p class="calibre1">
Ama evliliğin dışıyla içinin aynı olmadığını hatırladığınız sürece bu doğaldır. </p><p class="calibre1">
Şimdi size bizim evliğimizin içyüzünü anlatacağım ve doğrusunu isterseniz, bugüne kadar bunu anlatacağım hiç aklıma gelmiş değildi. Şimdi geriye bakınca dertlerimin 62'de başlamış olduğunu düşünüyorum. Selena karadaki liseye yeni başlamıştı. O yaz babasıyla birkaç yıldan beri olduğundan çok daha iyiydi arası. </p><p class="calibre1">
Onun yeni yetmelik yılları içimi korkuyla dolduruyordu aslında; kızın büyüdükçe babasının fikirlerini ve kendi hakkı olarak gördüğü şeyleri kabul etmek istemeyeceğini düşünüyordum. </p><p class="calibre1">
Ama aralarında bir barış ve huzur vardı sanki, arka bahçeye babası çalışırken gidip seyrediyordu, sonra akşamları kanepede yanında oturuyor, televizyon seyrederken reklamlarda gününün nasıl geçtiğini falan soruyordu. O da benim hiç </p><p class="calibre1">
de alışkın olmadığım sakin ve düşünceli bir tavırla ona yanıtlar verirdi. </p><p class="calibre1">
Alışkın değildim ama bu tavırlarını hatırlıyordum. Okulda kendisini ilk tanıdığımda, benimle arkadaşlık etmeye karar verdiğinde de böyle konuşurdu. </p><p class="calibre1">
Bu böyle devam ederken kız da benden uzaklaşmaya başlamıştı. Evet, kendisine verdiğim ev işlerini yapar, kimi zaman okulunu anlatırdı... ama ben sordukça. </p><p class="calibre1">
Bana karşı daha önce olmayan bir soğukluk vardı ve ben her şeyin nasıl birbirine uyduğunu ancak çok sonraları gördüm. Her şey odasından çıkıp da babasını kanlar içindeki kulağını tutarken ve annesini de elinde keserle onun önünde dururken gördüğünde başlamıştı. Joe'nun fırsat kaçırmayan biri olduğunu söylemiştim ve bu da aynı şeydi. Tommy Anderson'a başka bir hikaye söylemişti; kızına anlattığı </p><p class="calibre1">
ise aynı şeyin farklı bir yorumuydu. İlk başta kafasında intikamdan başka bir şey olduğunu sanmıyorum; Selena'yı ne kadar sevdiğimi bilirdi ve ona benim aksi, kötü huylu -belki de tehlikeli- olduğumu söylemesi iyi bir intikam olurdu. </p><p class="calibre1">
Kızımı bana karşı cephe almaya çalışmıştı, bunda aslında başarılı olamadıysa da, çocukluğundan beri olmadığı kadar yaklaşabilmişti ona. Neden olmasın ki? Selena iyi yürekli, sevecen bir kızdı ve ben hayatımda Joe kadar kendisine acındırmakta usta olan başka bir erkek görmemiştim. </p><p class="calibre1">
Joe kızan yaşamına girmişti ve bir kere girdikten sonra da kızın güzelleşmekte olduğunu sonunda fark etmiş olmalıydı. Artık ondan istediği sadece konuştuğu zaman kendisini dinlemesi, ya da külüstür bir arabanın motorunu tamire çalışırken şu ya da bu aleti vermesi değildi. Ve bütün bunlar olurken ben deliler gibi koşuşturuyor, dört ayrı işte çalışıyor, her hafta masraflar çıktıktan sonra çocukların kolej paralan için üç beş kuruş biriktirmeye çalışıyordum. İş işten geçme raddesine gelene kadar hiçbir şeyin farkında olmadım. </p><p class="calibre1">
Selena'm canlı ve sevimli bir kızdı ve herkesi memnun etmek isterdi. Bir şey getirmesini istediğinizde yürümez, koşardı. Büyüdükçe ben dışarda çalıştığım günler hiç söylenilmeden akşam yemeklerini hazırlamaya da başlamıştı. İlk başlarda biraz yemek falan yaktıysa da -Joe o zamanlar onunla alay ederdi-zamanla alışmıştı ve bu sözünü ettiğim zaman Joe da artık dalga geçmeyi bırakmıştı. 1962 bahar ve yazında Joe kızın yaptığı kekler çimento gibi katı </p><p class="calibre1">
bile olsa yumuşacıkmış gibi davranır, köftelerini Fransız mutfağıyla kıyaslardı. </p><p class="calibre1">
Selena bu iltifatlardan mutluydu -kim olmaz- ama başını döndürmesine de izin vermezdi. Öyle kızlardan değildi. Ama şunu da söylemeden geçemeyeceğim: Selena sonunda evden ayrıldığında, en kötü gününde benim en iyi günümde olduğumdan daha usta bir aşçıydı. </p><p class="calibre1">
Evde yardıma gelince, hiçbir annenin bundan daha iyi bir kızı olmamıştır... </p><p class="calibre1">
özellikle de zamanının çoğunu başkalarının pisliğini temizlemekle geçiren bir annenin. Selena Joe Junior'la Küçük Pete'in okula giderlerken öğle yemeklerini yanlarına vermeyi hiç unutmaz, okul başladığında bütün kitaplarını ve defterlerini kaplardı. Joe Junior bu işi kendisi yapabilirdi ama kız ona fırsat bile tanımazdı. </p><p class="calibre1">
Selena o yıl iftihar listesine geçtiyse de, evinde olup bitenlerle ilgisini hiç </p><p class="calibre1">
kaybetmedi. On üç on dört yaşında çocukların çoğu otuzunu aşmış bir insanın bunak olduklarını düşünürler ve onlar içeri girince kapağı dışarı atarlar. Ama Selena öyle değildi. Gelenlere kahve yapar, bulaşıkların yıkanmasına yardım eder, sonra sobanın yanına oturup büyüklerin konuşmalarını dinlerdi. Ben ya da bir iki arkadaşım, ya da Joe veya dört arkadaşı bir araya geldiğinde oturur dinlerdi. Hatta babasıyla arkadaşları pokere başladıklarında bile orada otururdu eğer ben izin verseydim. Ama çok pis konuştukları için buna razı olamazdım. O </p><p class="calibre1">
kız bir farenin peynir kabuğunu kemirdiği gibi bir konuşmayı kemirir ve yiyemeyeceğini bir kenara saklardı. </p><p class="calibre1">
Sonra ansızın değişti. Değişim tam olarak ne zaman başladı bilemeyeceğim, ama bunu lisenin ikinci sınıfına başladığında, Eylül sonlarına doğru farkettim. </p><p class="calibre1">
İlk fark ettiğim şey, okuldan bir yıl önceki gibi erken feribotla dönmediği oldu. Oysa bu çok işine geliyor, oğlanlar gelmeden ev ödevlerini bitirmiş, hatta yemeği bile hazırlamaya vakit bulmuş oluyordu. Ama artık saat iki feribotu yerine dört kırk beşte kalkan feribota biniyordu. </p><p class="calibre1">
Kendisine bunu sorduğumda ev ödevlerini etüt salonunda yapmaya karar verdiğini söyledi ve bu konuda daha fazla konuşmak istemediğini gösterircesine garip bir biçimde baktı. O bakışta utanma ve hatta bir yalan gördüğümü düşündüm. Bu gibi şeyler beni çok rahatsız ederse de, bir aksilik olduğunu kesin olarak öğrenmeden bu işi kurcalamamaya karar verdim. Onunla konuşmak güçtü, anlayacağınız. </p><p class="calibre1">
Aramızdaki mesafeyi fark etmiştim ve bunun Joe'nun kanlı kulağıyla koltukta oturduğu, benim de keserle karşısında durduğum o güne dayandığını tahmin ediyordum. Ve o gün ilk kez Joe'nun onunla bu konuda konuşmuş olacağı aklıma geldi. Ve hikayeyi işine geldiği biçimde anlatmıştı hiç kuşkusuz. </p><p class="calibre1">
Selena'ya neden okulda kaldığı konusunda sıkıştırırsam aramızın daha da bozulacağını düşünüyordum. Ona soracağım soruların hepsi kendisine 'Neler yaptın bakalım, Selena?' gibi gelecekti, ve bu otuz beş yaşında olan bana böyle gelirse on beşine varmamış ona nasıl gelirdi ki? O yaştaki çocuklarla konuşmak güçtür; onların yanında çok dikkatle yürümek gerekir, tıpkı yerde duran bir kavanoz nitrogliserinin yanından geçermiş gibi. </p><p class="calibre1">
Neyse, okul başladıktan kısa bir süre sonra Ebeveyn Gecesi diye bir şey vardır, orada bulunmak için elimden geleni yapmıştım. Sınıf öğretmenine gidip Selena'nın bu yıl geç feribotla gelmesinin bir nedeni olup olmadığını sordum. Sınıf öğretmeni bilmediğini ama herhalde kızın ev ödevini bitirmek istediğini söyledi. </p><p class="calibre1">
Geçen yıl odasındaki o güzelim masasına aynı işi yaparken bu yıl ne değişti ki, diye soracaktım ama sormadım. Öğretmenin bana verecek bir yanıtı olsaydı </p><p class="calibre1">
sorardım, ancak kadının zil çaldığı anda kendini sokağa attığından hiç kuşkum yoktu. </p><p class="calibre1">
Diğer öğretmenler de bana yardıma olamadılar. Selena'yı öve öve göklere çıkarmalarını dinledikten sonra yine eve döndüm. </p><p class="calibre1">
Feribotta giderken Selena'dan fazla büyük olmayan bir kızla bir oğlanın elele tutuşmuş bir halde mehtabın çıkmasını seyrettiklerini gördüm. Oğlan bir şey söyledi, kız ona dönüp başını kaldırdı ve güldü. Oğlum, bu fırsatı kaçırırsan; aptalsın dedim kendi kendime. Ama oğlan fırsatı kaçırmadı, uzanıp kızın öteki elini tuttu ve sonra bir güzelce öptü. Onları seyrederken, Dolores, sen çok aptalmışsın, dedim. Ya aptalsın, ya da on beş yaşın nasıl olduğunu, bütün gün ve gece vücudundaki her bir sinirin bir hava fişeği gibi patladığını unuttun artık Selena da bir oğlan buldu herhalde. Bir oğlan buldu ve dersten sonra etüt salonunda birlikte ev ödevlerini yapıyorlar. Daha doğrusu kitaplarından çok birbirlerine bakıyorlar. Bunu düşününce biraz rahatladığımı söyleyebilirim. </p><p class="calibre1">
Ondan sonraki birkaç gün bunu düşündüm -insan çamaşır yıkarken, gömlek ütülerken, yerleri süpürürken düşünecek çok zaman bulur- ve ne kadar düşündüysem rahatlamam da o kadar çabuk uçtu gitti. Selena bir oğlanla falan konuşuyor değildi; Selena yaşantısında olanlar hakkınca sessiz kalamazdı. Evet, bana karşı </p><p class="calibre1">
eskisi kadar açık değildi, ama aramızda bir sessizlik duvarı da yoktu. Ayrıca, Selena aşık olduğunda herhalde gazeteye ilan falan verir diye düşünürdüm. </p><p class="calibre1">
Önemli olan -ürkütücü olan- gözleriydi. Bir kız bir oğlana tutuldu mu gözleri sanki arkalarında fener yanıyormuş gibi parlak olur, Selena'nın gözlerinde bu ışığı aradım ama bulamadım... ve kötü olan bu değildi. Gözlerinde daha önce var olan parlaklık kaybolmuştu -kötü olan buydu işte. O gözlere bakmak, sakinlerinin perdeleri indirmeden terk ettikleri bir evin pencerelerine bakmaktan farksızdı. </p><p class="calibre1">
Bunu görünce sonunda benim .gözlerim açıldı ve daha önce görmem gereken şeyleri görmeye başladım -ve eğer o kadar fazla çalışıyor olmasaydım ve Selena'nın bana o gün babasını yaraladığım için kızgın olduğuna o kadar emin olmasaydım mutlaka daha önce göreceğim şeyleri. İlk fark ettiğim kızın Joe'dan da uzak durduğuydu. </p><p class="calibre1">
Artık Joe eski motorlarını tamir ederken gidip onunla konuşmuyor, geceleri televizyon seyretmek için yanına oturmuyordu. Eğer odada ise, elinde örgüsüyle sobanın yanındaki sallanan koltukta oturuyordu. Çoğu geceler de bizimle kalmıyor, odasına gidip kapısını kapatıyordu. Joe bunun farkında değilmiş, ya da aldırmıyormuş gibi davranıyordu. Pete'in yatağına gitme zamanı gelene kadar çocuk kucağında olduğu halde koltuğunda oturuyordu. </p><p class="calibre1">
Bir başka şey de Selena'nın saçlarıydı -artık saçlarını eskisi gibi her gün yıkamıyordu. Saçları kimi zaman, içinde yumurta pişirilecek kadar yağlı olurdu. </p><p class="calibre1">
</p><p class="calibre1">
O kadar temiz ve pürüzsüz olan yüzünde o Ekim ayında sivilceler belirmeye başlamıştı. Rengi solmuş, iştahı kaybolmuştu. </p><p class="calibre1">
En iyi arkadaşları olan Tanya Caron'la Laurie Langill'lara da sırada görmekteyse de, eskiden olduğu gibi sık sık bir araya geliniyorlardı. Bunu düşününce ne Tanya'nın ne de Laurie'nin okul başladığından beri bize gelmemiş olduklarını </p><p class="calibre1">
fark ettim... belki de yaz tatilinin son aylarında da. İşte bu beni ürkütmüştü, Andy, ve beni kızıma daha yakından bakmaya itmişti. Gördüklerim beni biraz daha korkuttu. </p><p class="calibre1">
Selena'nın giyimi değişmişti; bir etek ya da bir bluz değil, tüm giyiniş biçimi değişmişti ve bu değişiklik de kötüye doğruydu. Artık vücudu görülmez olmuştu. </p><p class="calibre1">
Okula etek ya da elbiseyle gideceğine artık kendisine çok büyük gelen kazaklar giyiyordu. Bunlar kendisini şişman gösteriyordu, oysa şişman falan değildi. </p><p class="calibre1">
Evde de dizlerine kadar inen çuval gibi kazaklar giyerdi. Sokağa çıktığında başına çirkin bir eşarp sarardı, eşarp kaşlarına kadar iner ve gözleri bir mağaradan dışarı bakan iki hayvanı andırırdı. Tam bir oğlana benziyor diye düşünecekken bu görünümünü on iki yaşında terk ettiğini hatırladım. Bir gece kapısını vurmadan odasına girdiğimde dolabın arkasından sabahlığını almak için acele ederken az daha bacaklarını kıracaktı -oysa çıplak falan da değildi, üzerinde kombinezonu vardı. </p><p class="calibre1">
Fakat en kötüsü artık fazla konuşmamasıydı. Sadece benimle değil; durumu bilince bunu anlayabilirdim. Ama hemen hemen herkesle konuşmayı kesmişti. Akşam sofrada hiç konuşmadan önüne bakarak otururdu, ben okulda neler yaptığını falan sorunca yalnızca 'Evet, falan' gibi tek kelimelik yanıtlar verirdi. Joe Junior da aynı </p><p class="calibre1">
taş duvarla karşılaşmıştı. Bir iki kere şaşkın şaşkın bana bakınca, ben de omuzlarımı silkmekle yetinmiştim. Yemek bitip de bulaşık yıkanınca Selena doğruca odasına çıkardı. </p><p class="calibre1">
Bunun bir oğlanla ilgili olmadığını düşününce aklıma ilk gelen marihuana oldu... </p><p class="calibre1">
bana neden söz ettiğimi bilmiyormuşum gibi öyle bakma, Andy. Istakoz fiyattan düştüğünde adada uyuşturucu satmak isteyen pek çok insanın olduğunu ben de bilirim... hatta fiyatlar düşmese bile. O zamanlar uyuşturucu kıyı adalarından gelir, ve bir kısmı da burada kalırdı. Kokain yoktu, Tanrıya şükürler olsun, ama marihuana istediğinde kolaylıkla bulabilirdin. Marky Benoit o yaz Kıyı Koruma tarafından tutuklanmıştı. Maggies Delight adlı teknesinde dört balya mal bulmuşlardı. Belki de bu olay bana bunu hatırlatmıştı, ancak bu kadar yıl sonra bile böylesine basit bir şeyi nasıl bu kadar karmaşık hale soktuğuma hala akıl erdiremem. Masada karşımda yıkanmamış ve traşı uzamış gerçek bir sorun otururken ben benim iyi yürekli kızımın öğleden sonra okul marangozhanesinin ardında uyuşturucu alıp almadığını merak ediyordum. Ve annesinin aptal evlat yetiştirmediğini söyleyen de bendim. </p><p class="calibre1">
Selena'nın odasına gidip dolaplarını ve çekmecelerini karıştırmayı düşündümse de, kendi kendimden iğrendim. Ben pek çok şey olabilirim, Andy, ama asla sinsi davranmamışımdır. Yine de böyle bir şeyi düşünmüş olmam sorunun çevresinde fazla dolaştığımı ve sorunun kendisinden çözüleceğini ya da Selena'nın bir gün bana açılacağını umduğumu gösterir. </p><p class="calibre1">
Bir gün öğleden sonra Strayhorn'ların evine gidecektim. Lisa McCandless ile o güzelim acem halılarını tersyüz edecektik -bunu altı ayda bir yapmadığında halılar solarmış. Mantomu giyip kapıdan çıkarken, aptal kadın bu havada mantonu neden giydin, diye söylendim dışarda tam pastırma yazı sıcağı vardı o gün. En az yirmi derece. Ama içimdeki öteki ses, aptallık etme, burada öyledir ama orası on beşten fazla değildir. Üstelik rutubetlidir de, diyordu. Ve işte o gün Strayhornlara gitmemeye o anda karar verdim. Aksine feribotta Jonesport'a gidecek ve kızımla yüzleşecektim. Lisa'ya telefon edip halı işini başka bir gün yapacağımızı söyledim ve iskeleye indim. İki on beşe güç bela yetişmiştim. Onu kaçırsaydım Selena'yı da kaçırabilirdim ve ondan sonra olaylar nasıl gelişirdi, hiç bilemem doğrusu. </p><p class="calibre1">
Feribottan ilk çıkan ben olmuştum -iskeleye ayak bastığımda daha halattan bağlamamışlardı bile- ve doğruca okula gittim. Selena ve sınıf öğretmeni ne söylemiş olurlarsa olsunlar onu etüt salonunda bulamayacağımdan emindim; herhalde marangozhanenin arkasında eğleniyorlar, marihuanalı sigaralarıyla birlikte bir şişe de ucuz şarap içiyorlardı... Öyle bir durumda bulunmadıysan bunun neye benzediğini bilemezsin ve ben de bunu imkanı yok tarif edemem. </p><p class="calibre1">
</p><p class="calibre1">
Söyleyeceğim şu: kendini kalbinin kırılmasına hazırlamanın hiçbir yolu yoktur. </p><p class="calibre1">
Sen sert adımlarla ilerlersin ve böyle bir şey olmayacağını umarsın sadece. </p><p class="calibre1">
Ama etüt salonunun kapısından içeri başımı uzattığımda kıza pencere yanında cebir kitabına eğilmiş olarak gördüm. O beni ilk başta fark etmemişti. Korktuğum gibi kötü arkadaşlar edinmemişti ama ben yine de çok üzülmüştüm. Hiç arkadaşı </p><p class="calibre1">
yok gibiydi ve bu daha da kötüydü. Belki sınıf öğretmeni, bir kızın dersten sonra o koca salonda tek başına çalışmasından bir yanlışlık görmez, hatta bunun takdire layık bir şey olduğunu düşünürdü. Ama ben bunda ne takdir edilecek, ne de sağlıklı bir şey görmüyordum. </p><p class="calibre1">
Selena'nın kız arkadaşlarıyla birlikte olması, plak dinlemesi ve oğlanlardan söz etmesi gerekirken, orada öğleden sonrasının o tozlu ışığı altında, çocuklar gittikten sonra cilalı yere serdikleri o pis talaşlar arasında başını sanki yaşam ve ölümün sırları orada saklıymış gibi kitabına eğmiş olması hiç de doğru değildi. </p><p class="calibre1">
"Merhaba, Selana!" dedim. Kız bir tavşan gibi irkilerek kendisine merhaba diyenin kim olduğunu görmek için dönerken kitaplarının yarısı yere saçıldı. </p><p class="calibre1">
Gözleri o kadar iriydi ki, yüzünün yarısını kaplamış sandım, yanakları ve alnı </p><p class="calibre1">
beyaz bir kaptaki kaymak kadar solgundu. Yeni sivilceleri dışında. Onlar yanık izleri gibi kıpkırmızıydı. </p><p class="calibre1">
Seslenenin benim olduğunu gördü. Yüzündeki korku geçti ama yerini gülümsemeye bırakmadı. Yüzüne bir kepenk inmiş gibiydi... ya da bir şatodaymış da köprüyü </p><p class="calibre1">
kaldırmış gibi. Evet, öyle. Ne demek istediğimi anladınız mı? </p><p class="calibre1">
"Anne, senin burada ne işin var?" dedi. </p><p class="calibre1">
"Seni eve götürmeye ve yolda ağzından bir şeyler almaya geldim," demeyi düşündüm. Ama içimde bir ses bunun o odada yanlış olacağını söylüyordu. Onun ne derdi olduğunun kokusunu tebeşir ve talaş kokusunu aldığım gibi aldım o boş </p><p class="calibre1">
odada. Bir koku alıyordum ve bunun ne olduğunu öğrenmeye kararlıydım. Yüzüne bakınca gereğinden çok beklediğimi anlıyordum. Artık bunun uyuşturucu olmadığını </p><p class="calibre1">
anlamıştım, ama her neyse, aç bir şeydi. Ve kızımı diri diri yiyordu. </p><p class="calibre1">
Ona öğleden sonra çalışmaktan vaz geçtiğimi ve biraz vitrinlere bakmaya geldiğimi ama bir şey bulamadığımı söyledim. "Seninle beraber döneriz diye düşündüm," dedim. "Bunun sence bir sakıncası var mı, Selena?" </p><p class="calibre1">
Sonunda gülümsedi. O gülümsemeye bin dolar verebilirdim... sadece benim içindi bu gülümsemesi. "Ne sakıncası olacak anne, yanımda birinin olması iyi olur," </p><p class="calibre1">
dedi. </p><p class="calibre1">
Birlikte iskeleye yürürken ona dersleri hakkında bir şeyler söyledim, o da bana haftalardır olmadığı gibi yanıtlar verdi. Bir kedi tarafından kıstırılmış bir tavşanınkine benzeyen o ilk bakışından sonra aylardır olmadığı gibi kendine benziyordu artık ve ben de umut etmeye başlamıştım. </p><p class="calibre1">
Nancy Little Tall'a ve Dış Adalar'a giden dört kırk beşin ne kadar boş olduğunu bilmeyebilir, ama sizler bilirsiniz sanırım, Frank ve Andy. Karada çalışanlardan çoğu beş buçukla dönerler ve dört kırk beşte çoğunlukla posta ve markete giden mallar bulunur. Güzel bir sonbahar öğleden sonrasıydı, sandığım kadar soğuk ve nemli değildi ve arka güvertede hemen hemen ikimizden başka kimse yoktu. </p><p class="calibre1">
Bir süre orada durup feribotun arkasında uzanan dalgalara baktık. Güneş iyice alçaldığı için dalgalar ışığı binlerce altın parçasına dönüştürmüştü. Ben küçük bir kızken babam bunun gerçek altınlar olduğunu ve denizkızlarının gelip aldıklarını söylerdi. Denizkızlarının o altın parçalarıyla sualtındaki saraylarının çatlarını kapladıkları anlatırdı. Ben suyun üstündeki o parıltıyı </p><p class="calibre1">
görünce hep denizkızlarını gözlerdim ve neredeyse Selena'nın yaşına gelinceye kadar böyle bir şeyin olamayacağını düşünmemiştim bile. Düşünemezdim, çünkü bunu bana babam söylemişti. </p><p class="calibre1">
O gün sular ancak ekimin sakin günlerinde görülen lacivert rengiydi ve dizel motorlarının gürültüsü insanda sakinleştirici bir etki yaratıyordu. Selena başını örttüğü eşarbını açtı, kollarını havaya kaldırıp güldü. "Ne kadar güzel, değil mi, anne?" dedi. </p><p class="calibre1">
"Öyle," dedim. "Ve sen de bir zamanlar güzeldin, Selena. Artık neden güzel değilsin, ha?" </p><p class="calibre1">
Bana bakarken üst üste iki yüzü. var gibiydi. Üstteki şaşkındı ve hala gülüyordu... ama altındakinin kuşkulu bir bakışı vardı. O alttaki yüzünde Joe'nun o bahar ve yazda ona söylediği her şeyi gördüm. O yüz bana, benim hiç </p><p class="calibre1">
</p><p class="calibre1">
arkadaşım yok diyordu. Ne sen, ne de o. Ve birbirimize baktıkça o yüz üste çıkmaya başlamıştı. </p><p class="calibre1">
Selena gülmesini kesip dönüp suya baktı. O zaman kendimi çok kötü hissettim, Andy, ama derininde ne kadar hüzünlü olsa da bunun beni önleyemeyeceğinde kararlıydım. Kimi zaman iyilik yapmak zalim olmak zorundasın -bir doktorun, çocuğun ağlayacağını ve anlamayacağını bildiği halde iğne yapması gibi. Kendi içime baktım ve gerekirse zalim olabileceğimi gördüm. Bunu bilmek o zaman ödümü </p><p class="calibre1">
patlatmıştı, şimdi bile biraz ürkütüyor ya aslında. Gerektiği kadar sert olabileceğini, önceden duraklamayacağını ve sonradan geriye baktığında pişman olmayacağını bilmek ürkütücü bir şeydir. </p><p class="calibre1">
"Ne demek istediğini anlamadım, anne," dedi ama bana dikkatle bakmakta olduğunun da farkındaydım. </p><p class="calibre1">
"Değiştin," dedim. "Görünüşün, giyinişin, tavırların hep değişti. Ve bütün bunlar bana senin başının bir tür dertte olduğunu söylüyor." </p><p class="calibre1">
"Hiçbir şey yok," dedi. Ama bunu söylerken benden uzaklaşıyor gibiydi. </p><p class="calibre1">
Uzanamayacağım kadar uzaklaşmadan ellerini tuttum. </p><p class="calibre1">
"Var," dedim. "Ve ikimiz de bunu bana söylemeden bu feribottan inmeyeceğiz." </p><p class="calibre1">
"Hiçbir şey yok!" diye bağırdı. Ellerini ellerimden çekmek istedi ama ben bırakmadım. "Bir şey yok diyorum sana! Bırak beni!" </p><p class="calibre1">
"Daha değil," dedim. "Selena, derdin ne olursa olsun, sana olan sevgim asla eksilmeyecektir, ama bunun ne olduğunu söylemeden senin kurtulmana yardıma olamam." </p><p class="calibre1">
O zaman direnmeyi bırakıp bana baktı. İlk ikisinin altında üçüncü bir yüz görüyordum şimdi -pek hoşuma gitmeyen kurnaz ve kederli bir yüz. Teni dışında Selena genellikle benim aileme benzerdi ama o anda tıpkı babasına benziyordu. </p><p class="calibre1">
"Önce bana bir şey söyle," dedi. </p><p class="calibre1">
"Söyleyebileceğim bir şeyse söylerim." </p><p class="calibre1">
"Ona neden vurdun?" diye sordu. "O zaman ona neden vurdun?" </p><p class="calibre1">
"Ne zaman?" diye sormak için ağzımı açtım -sadece bir iki saniyelik bir düşünme süresi elde etmek içindi bu- ama birden bir şeyi anladım, Andy. Bunun nasıl olduğunu bana sorma, Andy -belki kadınlık sezgisi dedikleri şeydi bu, belki de kızımın aklından geçenleri okumuştum, bilemiyorum. Bir an bile duraklarsam onu kaybedeceğimi biliyordum. Belki bir günlük kaybedecektim, ama bunun sonsuza kadar olacağını da hissediyordum. Onun için hiç duraksamadım. </p><p class="calibre1">
"Çünkü o akşam beni odunla dövmüştü," dedim. "Böbreklerimi ezmişti sanırım. Bir daha buna razı olmayacağıma karar vermiştim. Asla." </p><p class="calibre1">
Biri elini yüzüne doğru salladığında yaptığı gibi gözlerini kırpıştırdı, ağzı </p><p class="calibre1">
açık kaldı. </p><p class="calibre1">
"Sana öyle anlatmamıştı, değil mi?" dedim. </p><p class="calibre1">
Başını salladı. </p><p class="calibre1">
"Ne demişti? İçkisini mi bahane etmişti?" </p><p class="calibre1">
"Onu ve poker oyununu," dedi neredeyse işitilmeyecek kadar alçak bir sesle. "Ne onun ne de başkalarının eğlenmesini istemediğini söyledi. O yüzden onun poker oynamasını istemiyormuşsun ve geçen yıl Tanya'ya yatıya gitmemi o yüzden yasaklamışsın. Herkesin senin gibi haftada sekiz gün çalışmasını istediğini söyledi. Ve sana itiraz edince kalkıp tereyağ kasesini kafasına geçirmişsin ve bir şey yapmaya kalkışırsa kafasını keseceğini söylemişsin. Bunu o uyurken yapacakmışsın." </p><p class="calibre1">
Bu kadar feci olmasaydı gülebilirdim, Andy. </p><p class="calibre1">
"Ona inandın mı?" </p><p class="calibre1">
"Bilemiyorum," dedi. "Keseri düşününce öyle korkuyordum ki, neye inanacağımı </p><p class="calibre1">
bilemedim." </p><p class="calibre1">
Bu bir bıçak gibi girmişti kalbime, ama hiç renk vermedim. "Selena, sana söyledikleri yalandı," dedim. </p><p class="calibre1">
Geri çekilerek, "Beni rahat bırak!" dedi. O kıstırılmış tavşan bakışı gelmişti yüzüne. Utandığı ya da korktuğu için bir şeyler sakladığını fark ettim. "Ben kendim çaresine bakarım! Senden yardım falan istemiyorum, beni rahat bırak!" </p><p class="calibre1">
dedi. </p><p class="calibre1">
"Sen çaresine falan bakamazsın, Selena," dedim. Dikenli tele takılmış bir koyun ya da atı kurtarmak için çalışırken kullanılan o yatıştırıcı sesle konuşuyordum. </p><p class="calibre1">
"Bunu yapabilseydin, çoktan yapardın. Beni dinle, Selena -o gece beni elimde keserle gördüğün için özür dilerim; o gece gördüğün ve duyduğun her şey için özür dilerim senden. Eğer bunun seni bu kadar korkutacağını ve mutsuz yapacağını </p><p class="calibre1">
bilseydim beni ne kadar kışkırtsa da ona bir şey yapmazdım." </p><p class="calibre1">
"Artık kesemez misin?" dedi Ellerini ellerimin arasından çekip kulaklarını </p><p class="calibre1">
örttü. "Daha fazlasını duymak istemiyorum. " </p><p class="calibre1">
"Kesemem çünkü o iş bitti ve geride kaldı, ama bu iş daha bitmedi," dedim. </p><p class="calibre1">
"Bırak yardım edeyim, yavrum." Kolumu beline sarıp bana doğru çekmeye çalıştım. </p><p class="calibre1">
"Yapma! Sakın bana vurayım deme! Bana dokunma bile, orospu!" diye bağırıp kendini geriye attı. Onun küpeşteye çarptığını görünce geri savrulup denize düşeceğini sandım. Kalbim kaskatı kesildi ama ellerim çalıştı neyse. Uzanıp mantosundan yakaladım ve kendime doğru çektim. Islak yerde kayıp az daha düşüyordum. Ama kendimi toparlayıp doğruldum ve kıza bakam. O da yüzüme bir tokat indirdi. </p><p class="calibre1">
Buna aldırmadan onu yeniden yakalayıp kucakladım. Tokada aldırdığım yoktu. Onu kaybetmekten korkuyordum. O bir an onun tepetaklak suya yuvarlandığını görür gibi olmuştum. Bundan o kadar emindim ki, saçlarımın neden o anda bembeyaz kesildiğini hiç anlayamamışımdır. </p><p class="calibre1">
Selena ondan sonra ağlamaya başladı, bana vurmak istemediğini, böyle bir şeyi asla aklına getirmediğim söyleyince kendisine inandığımı söyledim. "Biraz sus," </p><p class="calibre1">
dedim. Ondan sonra söyledikleri beni dondurmuştu. "Beni tutmayacaktın, anne. </p><p class="calibre1">
Bırakacaktın düşeyim," dedi. </p><p class="calibre1">
Onu bırakmadan biraz gerileyip yüzüne baktım. İkimiz de ağlıyorduk. "Beni hiçbir şey bunu yapmaya zorlayamaz, yavrum," dedim. </p><p class="calibre1">
Başını ileri geri sallıyordu. "Artık dayanamıyorum, anne... Kendimi o kadar pis ve şaşkın hissediyorum ki. Ne yaparsam yapayım artık asla muttu olamam." </p><p class="calibre1">
"Ne oldu?" diye sordum. Yemden korkmaya başlamıştım. "Ne oldu, Selena?" </p><p class="calibre1">
"Sana söylersem beni denize herhalde sen atarsın," dedi. </p><p class="calibre1">
"Bunu yapmayacağımı biliyorsun. Ve kızım sana bir şey daha söyleyeyim -her şeyi bana açıklamadan ayağını karaya basamayacaksın. Eğer bütün yıl boyunca bir feribotla iki iskele arasında gidip gelmemiz gerekirse bunu yapacağız -hoş Kasım gelmeden ya soğuktan donarız ya da o büfede verdikleri şeylerden zehirleniriz ya." </p><p class="calibre1">
Bunun kendisini güldüreceğini sanmıştım ama güldürmedi. Başını eğip güverteye bakarak alçak sesle bir şeyler söyledi. Rüzgarın uğultusu ve makinaların gürültüsünden pek duyamamıştım. </p><p class="calibre1">
"Ne dedin, yavrum?" diye sordum. </p><p class="calibre1">
Bir daha söyledi ve ben bunu, daha yüksek sesle söylememiş olmasına karşın ikinci kez duymuştum. Bir anda her şeyi anladım ve Joe St. George'un günleri ondan sonra sayılıydı artık </p><p class="calibre1">
"Ben bir şey yapmak istemedim.. O beni zorladı." Söylediği buydu işte. </p><p class="calibre1">
Bir an öylece durdum, kıza uzandığımda geriledi. Yüzü çarşaf kadar beyazdı. Tam o sırada feribot -eski Ada Prensesi'ydi- birden sarsıldı. Dünya zaten ayağımın altından kayıp gidiyordu, Selena beni tutmasaydı kıçüstü oturacaktım güverteye. </p><p class="calibre1">
Kız bana bir daha sarıldı ve boynuma kapanıp ağlamaya başladı. </p><p class="calibre1">
"Gel, şuraya oturalım hele," dedim. "Bu teknenin bir yanından öteki yanına yeteri kadar savrulduk artık." </p><p class="calibre1">
Bir çift yatalak gibi birbirimize sarılmış bir halde ayaklarımızı sürüyerek sıralardan birine gittik. Benim gözlerim hafif yaşlıysa da, Selena hüngür hüngür ağlıyordu. Ama onun ağladığını duyduğuma seviniyordum. Ancak hıçkırıklarını </p><p class="calibre1">
duyup gözyaşlarını görünce, gözlerinin ışığı ve elbisesinin içindeki vücudunun biçimi gibi duygularının da ondan kopup gitmiş olduğunu fark ettim. Onun ağlaması yerine gülmesini tercih ederdim, ama ağlamasına bile razıydım. </p><p class="calibre1">
Sıraya oturunca bir süre daha ağlamasına göz yumdum. Hıçkırıkları azalınca mendilimi çıkartıp verdim. Mendili başta kullanmadı bile. Gözlerinin altı mor mor, baktı yüzüme. "Benden nefret etmiyor musun, anne? Gerçekten nefret etmiyor musun?" dedi. </p><p class="calibre1">
"Hayır, ne şimdi ne de ilerde. Sana yemin ederim. Ama bir şeyi ortaya koyalım. </p><p class="calibre1">
Bana her şeyi anlatmanı istiyorum. Yüzünden bunu yapamayacağını sandığını </p><p class="calibre1">
anlıyorum, ama yapabileceğine inanıyorum. Ve şunu da asla unutma -bunu bir daha hiç kimseye anlatmak zorunda kalmayacaksın -hatta istersen, kocana bile. Anlıyor musun?" </p><p class="calibre1">
</p><p class="calibre1">
"Evet, anne. O eğer söylersem... senin bazen çok kızdığını., o kaseyi başına indirdiğin gece olduğu gibi... ve söylemek istediğim takdirde keseri hatırlamamı </p><p class="calibre1">
söyledi...ve..." </p><p class="calibre1">
"Hayır, böyle olmaz. Başından başlayacaksın. Ama ilk önce şunu kesin olarak öğrenmek istiyorum. Baban senden yararlandı, değil mi?" </p><p class="calibre1">
Başını öne eğip yanıt vermedi. Bu yanıt bana yeterliydi, ama onun kendisinin bunu yüksek sesle söylemeye ihtiyaca olduğunu hissediyordum. </p><p class="calibre1">
Parmağımı çenesinin altına koydum, gözgöze gelinceye kadar başını kaldırdım. </p><p class="calibre1">
"Öyle mi?" </p><p class="calibre1">
"Evet," diyerek yine hıçkırmaya başladı. Ama bu kere ağlaması o kadar uzun sürmedi. Onu bir süre bıraktım, benim de düşünmeye ihtiyacım vardı. "Sana ne yaptı?" diye soramazdım, bunu kız da tam olarak bilemeyebilirdi. "Seni düzdü </p><p class="calibre1">
mü?" diye sorabilir miydim ama o takdirde bile böyle kaba konuştuğum için anlamayabilirdi. Ve bu kafamın içinde çirkin bir sesti. </p><p class="calibre1">
Sonunda, "Penisini senin içine soktu mu, Selena?" diye sordum. </p><p class="calibre1">
Başını salladı. "Buna izin vermedim." Yutkundu. "Şimdilik." </p><p class="calibre1">
Bundan sonra ikimiz de, en azından birbirimize karşı, biraz rahatlamıştık. </p><p class="calibre1">
İçimde müthiş bir öfke vardı. Sanki içimde, o güne kadar fark etmediğim bir göz vardı ve onunla sadece Joe'nun atı andıran uzun suratını, çatlak dudaklarını, sarı dişlerini, hep kırmızı ve çatlak olan yanaklarını görür gibiydim. Diğer iki gözüm kapandığında o gözüm hep açık kaldı ondan sonra ve o ölmeden onun kapanmayacağını anlamaya başlamıştım. </p><p class="calibre1">
Bu arada Selena, hikayesini baştan sona anlatmaktaydı. Sözünü bir kere bile kesmedim. Her şey Joe'nun kafasına kaseyi indirmem ve Selena'nın onun kanlı </p><p class="calibre1">
kulağını tutarken görmesiyle başlamıştı. Beni de sanki kafasını uçurmak istiyormuşum gibi elimde keserle gördüğü gece. Ben onun sadece beni dövmesini önlemeye çalışıyordum, Andy ve bunu sağlamak için hayatımı tehlikeye atmıştım ama Selena bunu anlamamıştı. Gördüğü her şey babasının kar hanesine yazılmıştı. </p><p class="calibre1">
Cehennem yolu iyiniyetle kaplıdır derler ve ben bunun doğru olduğunu biliyorum. </p><p class="calibre1">
Ama deneyimlerimden biliyorum bunu. Bilmediğim şey, iyilik yapmanın neden çoğunlukla kötüye götürdüğüdür. Eh, buna akıl erdirenler benden iri kafası </p><p class="calibre1">
olanlardır herhalde. </p><p class="calibre1">
O hikayeyi burada anlatacak değilim, Selena'ya olan saygımdan değil, çok uzun olduğu ve beni hala yaraladığı için. Ama size kızın ilk söylediği şeyi söyleyeceğim. Bunu asla unutamayacağım. Olayların nasıl göründükleri ve aslında nasıl oldukları arasındaki farkı o zaman bir kere daha düşünmüştüm... iç ve dış </p><p class="calibre1">
meselesi, hani. </p><p class="calibre1">
"O kadar kederli görünüyordu ki," dedi. "Parmakları arasından kanlar akıyordu, gözleri yaşlıydı ve çok kederli görünüyordu. Anne, kan ve gözyaşından çok o bakışı nedeniyle nefret ettim senden. Ve ona karşı iyi davranmaya karar verdim. </p><p class="calibre1">
O gece yatmadan önce diz çöküp, 'Tanrım, annemin ona bir zarar vermemesini sağlarsan babama karşı iyi davranacağım,' diye yemin ettim." </p><p class="calibre1">
Bu konunun kapandığına inandıktan bir yıl sonra kızımdan bunları duymanın beni ne hale getirdiği hakkında bir fikriniz var mı? Ha, Andy? Ya sen, Frank? Ya sen Kennebunk'lu Nancy Bannister? Hayır hiçbir fikriniz olmadığını görüyorum. Ve Tanrıya yalvarırım, bunu hiçbir zaman da öğrenmeyin. </p><p class="calibre1">
Ona karşı iyi olmaya başlamıştı -arka bahçede çalışırken yiyecek güzel şeyler getiriyor, geceleri televizyon seyrederken yanında oturuyor, kapı önünde oturup Joe St. George palavra politikasını anlatırken -yok, Kennedy'nin her işi Yahudilerle Katoliklere verdiği, yok Komünistlerin güneyde zencileri okullara ve lokantalara sokmaya çalıştıklarını- onu dinliyordu. Babasını dinliyor, şakalarına gülümsüyor, elleri çatladığı zaman krem sürüyordu ve Joe da fırsatın kapısını çaldığını duymayacak kadar sağır değildi. Artık politikadan söz etmeyi bırakmış, benim kızdığım zaman ne hale geldiğimi ve evliliğimizin neden yürümediğini anlatıyordu. Ona göre bunun suçlusu da bendim. </p><p class="calibre1">
Joe kıza babaca olmayan dokunuşlarına 1962 baharı sonlarında başlamıştı. Bu ilk başta zararsız gibi gözüken şeylerdi -ben odadan çıktığımda yanında otururken dizlerini okşamalar, arka sundurmaya birasını getirdiğinde kıçına küçük bir şaplak falan gibi. Böyle başladı ve daha ileri gitti. Temmuz ortaları geldiğinde zavallı Selena benden olduğu kadar ondan da korkmaya başlamıştı. Ben kafama yanıt aramayı sokup da okula gidene kadar bir erkeğin bir kadını düzmeden yapabileceği her şeyi yapmıştı artık ve kızın ödünü patlatıp onun da kendisine bazı şeyler yapmasını sağlamışta. </p><p class="calibre1">
Joe Junior ve Küçük Pete İşçi Bayramı nedeniyle evde olmasalardı bakireliğini bozacağından da emindim. Küçük Pete sadece ayak altında dolaşıyordu ama, sanırım Joe Junior bir şeyler anlamıştı ve hep araya girmeye çalışıyordu. Eğer bunu gerçekten yaptıysa Tanrı ondan razı olsun. Ben o sıralarda günde on saat, on iki saat çalıştığımdan bir yararım dokunamazdı. Ben yokken Joe hep kızın çevresinde dolanıyor, ona dokunuyor, öpmek istiyor, "özel yerlerine" (o öyle derdi) dokunmasını istiyordu. Bunu ondan istemek zorunda kaldığını, benim ona iyi davranmadığımı, bir erkeğin bazı ihtiyaçları olduğunu falan söylüyordu. Ama Selena ağzını açıp bir şey söyleyemezdi. Eğer konuşursa benim ikisini de öldüreceğimi söylemişti. Hep o tereyağı kasesi ile keseri hatırlatıyordu. Benim ne kadar kötü ruhlu soğuk bir orospu olduğumu ve bir erkeğin belirli ihtiyaçları </p><p class="calibre1">
olmasının kendi elinde olmadığını söylüyordu. Bunları kafasına kazımıştı kızın, Andy., sonunda kız çıldıracak gibi olmuştu. </p><p class="calibre1">
Ne dedin, Andy? </p><p class="calibre1">
Evet, çalışırdı, ama kızının ardından koşmaya gelince işe falan aldırmazdı. </p><p class="calibre1">
Yazlıkçılara yardım eder, iki evin bakıcılığını yapardı (evleri ona emanet edenlerin mallarının listesini yaptıklarını umarım); işlerin yoğun olduğu zaman kendisini çağıran dört beş balıkçı vardı -Joe ağ toplamada onların en iyileriyle boy ölçüşebilirdi- bir de motor onarım işleri falan vardı. Böyle çalışan bir insan çalışma saatlerini kendisi ayarlar ve o yazla sonbahar Joe ben yokken mümkün olduğu kadar evde olmaya çalışmıştı. Selena'nın çevresinde olmak için. </p><p class="calibre1">
Anlamanızı istediğim şeyi anlıyor musunuz, acaba? Onun donunun içine girmek kadar kafasının içine de girmek istediğini anlıyor musunuz? Kızın beni elimde o lanet keserle görmesinin çok önemli olduğunu anladığından en çok onu kullanıyordu. Bunu sempatisini kazanmak için kullanamayacağını görünce korkutmak için kullanmıştı. Yaptıkları şeyi bir öğrenirsem onu evden kovacağımı da tekrar tekrar söylemişti. </p><p class="calibre1">
Yaptıkları şey! Aman Tanrım! </p><p class="calibre1">
Selena onu yapmak istemediğini söyleyince o artık durmak için çok geç olduğunu söylemişti. Kendisini çıldırtacak kadar kışkırttığını ve bu tür kışkırtmaların ırza geçmekle sonuçlandığını anlatmıştı. Selena ağzını tuttuğu takdirde o da konuşmayacaktı... "Ama," demişti. "Şunu aklından çıkarma, birazı çıkarsa, hepsi çıkar." </p><p class="calibre1">
Kız onun hepsi demekle ne kast ettiğini bilmiyordu ve ona öğleden sonraları bir bardak buzlu çay getirmesinin ya da Laurie Langill'in yeni köpeğinden söz etmesinin ona canı istediğinde kendisinin bacakarasını okşayıp sıkma fikrini nasıl verdiğini anlayamıyordu. Babasının böyle kötü. davranması için kendisi bir şey yapmış olmalıydı ve bundan da çok utanıyordu. En kötüsü de buydu sanırım -</p><p class="calibre1">
korku değil de, utanma. </p><p class="calibre1">
Selena bir gün olayı okuldaki rehberlik danışmanı Bayan Sheets'e anlatmaya karar verdiğini anlattı. Hatta randevu da almıştı, ancak kendisinden önceki kızın konuşması biraz uzayınca cesaretini kaybedip içeri girmemişti. Bu bir ay kadar önce, okul başladıktan hemen sonra olmuştu. </p><p class="calibre1">
Feribotun arka güvertesinde otururken bana, "Bunu nasıl anlatacağımı düşünmeye başladım," dedi. O sırada yolu yarılamıştık ve ikindi güneşi altında parıldayan East Head görünüyordu. Selena arada sırada burnunu siliyordu, mendilimi sırılsıklam etmişti ama artık kendini denetim altına almıştı ve bundan büyük gurur duyuyordum. Ama elimi hiç bırakmadı. Konuşurken sıkı sıkı tutuyordu. </p><p class="calibre1">
Ertesi gün elim hep morardı ondan sonra. "Oturup da ne diyeceğimi düşündüm. </p><p class="calibre1">
'Bayan Sheets, babam bana o şeyi yapmak istiyor, bilirsiniz ya.' Ama kadın o kadar yaşlı ve o kadar kalın kafalıdır ki, herhalde, 'Hayır bilmiyorum, Selena, ne demek istiyorsun?' diyecekti. Sonra ben öz babamın beni düzmeye çalıştığını </p><p class="calibre1">
söyleyecektim ama, onun geldiği yerde insanlar böyle şeyler yapmadıklarından, bana inanmayacaktı." </p><p class="calibre1">
"Bence bu dünyanın her yerinde olur," dedim. "Acı ama gerçek. Ve tümden aptal değilse bir okul danışmanı da bilir bunu. Bayan Sheets tümden aptal mıdır, Selena?" </p><p class="calibre1">
"Hayır, sanmıyorum, anne. Ama..." </p><p class="calibre1">
</p><p class="calibre1">
"Bunun, bu işin ilk senin başına mı geldiğini sanıyorsun?" dedim. Çok alçak sesle konuştuğu için ne karşılık verdiğini anlayamadım. Tekrar etmesini söyledim. </p><p class="calibre1">
"İlk ben miyim değil miyim bilmiyorum," deyip sarıldı bana. Ben de ona sarıldım. </p><p class="calibre1">
"Ama orada otururken bunu anlatamayacağımı fark etmiştim. Belki hemen içeri girseydim bir solukta her şeyi anlatabilirdim. Ama içerisi dolu olduğu için orada oturup düşündüm... Ya babam haklıysa... Ya beni kötü bir kız olarak görürse..." </p><p class="calibre1">
"Bu asla aklıma bile gelmezdi," diyerek bir daha kucakladım. </p><p class="calibre1">
Selena yüreğimi ısıtan bir gülümsemeyle baktı bana. "Bunu şimdi biliyorum," </p><p class="calibre1">
dedi. "Ama o zaman bundan emin değildim." </p><p class="calibre1">
Selena yolda başka şeyler de söylemişti -gözleri başka şey, ağzı başka şey söylüyordu. Yüksek sesle söylediği, eşyalarını toplayıp evden kaçmayı düşündüğü </p><p class="calibre1">
idi; bu en azından bir çıkış yoluydu. Ama çok incinmişseniz kaçmanın bir yararı </p><p class="calibre1">
olmaz - nereye giderseniz gidin, kafanızı ve kalbinizi de birlikte götürürsünüz-ve ben onun gözlerinde intihamı kafasından sık sık geçtiğini okuyordum. </p><p class="calibre1">
Kızımın gözlerinde intiharı gördüğümü düşünürdüm, sonra da içimdeki o gözle Joe'nun yüzünü daha açık seçik görürdüm. Onun kızı nasıl rahatsız ettiğini, sonunda sadece blucin giymeye karar verene kadar elini eteğinin altına nasıl soktuğunu, istediğini -kendi girişim eksikliğiyle olmayarak- nasıl elde edemediğini düşünürdüm. Joe Junior arkadaşı Willy Bramhall ile oyununu birkaç </p><p class="calibre1">
kere yarıda kesip eve gelmeseydi, ya da ben gözlerimi sonunda açıp da kızıma iyice bakmasaydım neler olacağını düşünürdüm. Joe'nun alnına dokunmak, onun göründüğü kadar düzgün olup olmadığını anlamak istemem beni buraya getirmişti işte. Gözlerim artık açılmıştı ve elinin erişebileceği her şeyi, hatta kendi kızını bile, alacağına inanan sevgisiz ve acımasız bir insanla yaşamakta olduğumu görmüştüm. </p><p class="calibre1">
Düşüncelerimde buraya varmıştım ki, birden ilk kez onu öldürmek aklıma geldi. Bu işi yapmaya o zaman karar verdim diyemem, ama bunun sadece bir hayal olduğunu söylersem de yalan olur. </p><p class="calibre1">
Selena aklımdan geçenleri gözlerimden okumuş olmalıydı, elini koluma dayayıp, </p><p class="calibre1">
"Bir kötülük olmayacak, değil mi, anne?" dedi. "Lütfen olmayacak de -sana söylediğimi anlayacak ve çok kızacak." </p><p class="calibre1">
Onun duymak istediklerini söyleyip rahat ettirmek isterdim ama bunu yapamadım. </p><p class="calibre1">
Bir şeyler olacaktı -ama bunun ne olacağı, ne kadar olacağı herhalde Joe'ya bağlıydı. Ona kaseyle vurduğum gece gerilemişti, ancak bu aynı şeyi bir daha yapacağı demek değildi. </p><p class="calibre1">
"Ne olacağını bilmiyorum," dedim. "Ama sana iki şey söyleyeceğim, Selena: bu olanlarda senin hiç bir suçun yok ve onun seni rahatsız etme günleri sona erdi artık. Anlıyor musun?" </p><p class="calibre1">
Gözleri yine yaşla dolmuştu, gözyaşları yanaklarından aşağı süzülmeye başladı. </p><p class="calibre1">
"Kötü bir şey olmasını istemiyorum." Bir an durdu, dudakları kıpırdadı, sonra patlar gibi bir sesle, "Nefret ediyorum bunlardan!" dedi. "Ona neden vurdun ki? </p><p class="calibre1">
Neden benim ardımdan gelmeye başladı ki? Neden her şey eskisi gibi kalmadı?" </p><p class="calibre1">
Kızın elini tuttum. "Hiçbir şey hep aynı kalmaz, yavrum," dedim. "Kimi zaman işler kötüye gider ve düzeltilmesi gerekir. Bunu anlıyorsun, değil mi?" </p><p class="calibre1">
Başını salladı. Yüzünde acı vardı, ama kuşku yoktu. "E-vet, anlıyorum," dedi. </p><p class="calibre1">
O sırada iskeleye yanaştığımızdan konuşacak zamanımız kalmamıştı. Buna seviniyordum; o iri gözleriyle bana bakmasını, her çocuğun istediği şeyi istemesini istemiyordum -her şeyin yoluna girmesini, ama kimsenin zarar görmeyip acı çekmemesini. Benden tutamayacağım sözler vermemi. İstediği sözü tutup tutamayacağımı da bilemiyordum. İçimdeki gözün buna izin verip vermeyeceğini de. </p><p class="calibre1">
Hiç konuşmadan feribottan indik </p><p class="calibre1">
O akşam Joe çalışmakta olduğu Carstairs'lerin evinden dönünce çocukların üçünü </p><p class="calibre1">
de markete gönderdim. Selena'nın giderken bana dönüp baktığını görüyordum, yüzü </p><p class="calibre1">
süt kadar beyazdı. Andy, kız bana dönüp baktığında gözlerinde o lanet keseri görüyordum. Ama bir şey daha görüyordum ve bunun rahatlama olduğuna inanıyordum. </p><p class="calibre1">
Hiç olmazsa olanların ardı arkası kesilecek diye düşünüyor olmalıydı. </p><p class="calibre1">
Joe her zaman olduğu gibi sobanın yanında oturmuş Ellsworth American gazetesini okuyordu. Ben odun kutusunun yanında durmuş kendisine bakarken içimdeki o göz giderek daha açılmış gibiydi. Orada bir insanın tek kızını ellemesi dünyanın en doğal şeyiymiş gibi otururken bir insanın bunu yaptıktan sonra nasıl rahatça uyuyabileceğini düşündüm. Samoset Oteli'ndeki mezuniyet balosundan, onun şimdi eski yamalı blucini ve kirli yünlü fanilasıyla sobanın yanında gazetesini okumasına ve benim kalbimde öldürme duygularıyla odun kutusunun yanında durmama nasıl geldiğimizi düşünmeye çalıştım ama başaramadım. Bu sanki büyülü bir ormandaymışsın da, arkana baktığında geldiğin yolun kaybolmuş olduğunu görmek gibi bir şeydi. </p><p class="calibre1">
Bu arada iç gözüm her an biraz daha çok şey görüyordu. Kafasına kaseyi geçirdiğimde yüzünde beliren izleri, burnundaki küçük damarları, alt dudağının nasıl ileri fırladığını, kaslarındaki kepekleri, burnundaki kılları nasıl çekiştirdiğini, arada sırada pantolonunun bacak arasını nasıl karıştırdığını </p><p class="calibre1">
görüyordum. </p><p class="calibre1">
O gözün gördüğü her şey kötüydü ve sonuç, onunla evlenmekle hayatımın en büyük yanlışını yapmış olmamdı; ve önemli olan sadece o yanlıştı, çünkü bunun bedelini sadece ben ödeyecek değildim. O sırada Selena'yla uğraşıyordu, ama kızın arkasında iki oğlan vardı ve o ablalarının ırzına geçmeye çalışıyorsa onlara ne yapmazdı ki? </p><p class="calibre1">
Başımı çevirince içimdeki göz odun kutusunun üstündeki rafta her zamanki yerinde duran keseri gördü. Uzanıp sapını kavradım, ama bu kere senin eline verecek değilim, Joe, diye düşündüm. Sonra Selena'nın yolda giderken dönüp bana bakışını </p><p class="calibre1">
hatırladım ve her ne olursa olsun lanet keserin bunun bir parçası olamayacağına karar verdim. Eğilip kutudan iri bir odun aldım. </p><p class="calibre1">
Keser ya da odun, hangisi olduğu önemli değildi, Joe'nun hayatını kaybetmesine kıl payı kalmıştı. Onun orada o kirli fanilasıyla oturup burnunun kıllarını </p><p class="calibre1">
çekiştirirken çizgi romanları okuduğunu gördükçe Selena ile yaptıkları aklıma geliyor; bunu hatırladıkça daha çok kızıyor; ve kızdıkça da odunla kafasını </p><p class="calibre1">
yarasım geliyordu. İlk olarak nereye vuracağımı görebiliyordum bile. Saçları </p><p class="calibre1">
arkada epey seyrelmeye başlamıştı ve koltuğunun yanındaki lamba o noktayı </p><p class="calibre1">
parlatıyordu. Kalan birkaç tel saçın arasından çilleri bile görülüyordu. Tam oraya, diye düşündüm. Kanlar abajuru kirletecek ama zararı yok, zaten çirkin bir şeydi. Düşündükçe kanların abajura fışkırdığını görmek istiyordum. Sonra damlalar ampule değince hafif bir cızırtı duyulacaktı. Bunları düşünüyordum ve düşündükçe de odunu daha sık kavrıyor, parmaklarımı tam yerine yerleştiriyordum. </p><p class="calibre1">
Çılgınlıktı bu, ama gözlerimi ondan ayıramıyordum ve ben bakmasam bile içimdeki gözün onu görmeye devam edeceğini biliyordum. </p><p class="calibre1">
Bu işi yaparsam Selena'nın neler düşüneceğini düşünmeye çalıştım en kötü </p><p class="calibre1">
korkuları doğrulanmış olacaktı- ama bunun da bir yararı olmuyordu. Kızı ne kadar seviyorsam da ve onun beni sevmesini ne kadar istiyorsam da, bir yararı olmadı. </p><p class="calibre1">
O göz sevgiden de güçlüydü. O ölürse ve ben de onu öldürdüğüm için South Windham'a girersem o üçüne ne olacağını bile düşünmeden kapanırdı o göz. Ama açık durdu ve Joe'nun yüzünde başka çirkinlikler de gördü. Traş olurken yanaklarından kuru derileri sıyırması. Çenesinde kuruyan bir parça hardal. </p><p class="calibre1">
Postayla sipariş ettiği ve ağzına tam oturmayan o atı andıran kocaman takma damağı. O gözle her yeni şeyi gördüğümde odunu biraz daha sıkıyordum. </p><p class="calibre1">
Son dakikada bir şey daha düşündüm. Eğer bunu hemen şimdi, burada yaparsan Selena için yapmış olmayacaksın diye düşündüm. Üç aydır gözünün önünde kızı </p><p class="calibre1">
elliyordu ve sen bunu fark edemeyecek kadar aptaldın. Onu öldürüp de hapse gireceksen ve çocuklarını sadece Cumartesileri göreceksen bu işi neden yaptığını </p><p class="calibre1">
anlaman gerek: Selena'ya saldırdığı için yapıyor değilsin bunu, seni aldattığı </p><p class="calibre1">
için yapıyorsun, ve bu bakımdan Vera'dan farksızsın -en çok aptal yerine konulmaktan nefret ediyorsun. </p><p class="calibre1">
Bu düşünce beni iyice yatıştırmıştı. İçimdeki göz kapanmamıştı, ama gücünü biraz kaybetmiş, bulanıklaştırmıştı. Elimi açıp odunu düşürmek istedim ama o kadar sıkı tutuyordum ki, bir türlü bırakamadım. Bunun üzerine diğer elimle uzanıp parmaklarımı açmaya başladım. İki parmağımı açtığım halde diğer üçü hala kasılı </p><p class="calibre1">
kalmıştı. Üç beş kere açıp kapayınca ancak normale dönebildi. </p><p class="calibre1">
Ondan sonra Joe'nun yanına gidip omzuna dokundum. "Seninle konuşmak istiyorum," </p><p class="calibre1">
dedim. </p><p class="calibre1">
"Konuş bakalım," dedi gazetesinin ardından. "Seni engelleyen mi var?" </p><p class="calibre1">
"Konuşurken bana bakmanı istiyorum. Bırak elindeki o paçavrayı." </p><p class="calibre1">
</p><p class="calibre1">
Gazeteyi kucağına indirip bana baktı. "Bugünlerde çenen çok düşük doğrusu," </p><p class="calibre1">
dedi. </p><p class="calibre1">
"Çenem beni ilgilendirir, ama sen ellerine hakim olsan iyi olur. Aksi halde başına öyle bir dert açacaksın ki." </p><p class="calibre1">
Kaşlarını kaldırarak bana ne demek istediğimi sordu. </p><p class="calibre1">
"Selena'yı rahatsız etmekten vazgeç demek," dedim. </p><p class="calibre1">
Sanki dizimi aile mücevherlerine indirmişim gibi bir hal aldı. Bu berbat işin en hoş yanı buydu, Andy –yakalandığını fark edince yüzünün aldığı o şekil. Teni birden soldu, ağzı açıldı, tüm gövdesi o boktan koltuğunda şöyle bir kasıldı. </p><p class="calibre1">
Tıpkı bir insanın uyumak üzereyken kötü bir şey düşündüğünde aniden kasıldığı </p><p class="calibre1">
gibi. </p><p class="calibre1">
Sanki sırtında bir kas gerilmiş gibi davranmaya çalıştıysa da, ikimizi de kandıramamıştı. Hatta biraz utanmış gibi bile görünüyordu, ama bu da kendisini daha iyi görmemi sağlamadı. Aptal bir köpek bile kümesten yumurta çalarken yakalandığında utanmış gibi görünmeyi akıl edebilir. </p><p class="calibre1">
"Neden söz ettiğini anlamadım," dedi. </p><p class="calibre1">
"O zaman neden şeytan pantolonunun içine girmiş de taşaklarını sıkmış gibi bakıyorsun?" diye sordum ben de. </p><p class="calibre1">
Kaşlarında bir fırtına belirtisi görüldü. "O lanet Joe Junior benim hakkımda yalan söylüyorsa..." diye başladı. </p><p class="calibre1">
"Joe Junior senin için ne evet dedi, ne hayır ne de belki. Ve rol kesmeyi bırakabilirsin, Joe. Selena anlattı bana. Her şeyi anlattı sana kaseyle vurduğum o geceden sonra nasıl iyi davranmaya çalıştığını, ona nasıl karşılık verdiğini, eğer kimseye söylerse neler olacağını." </p><p class="calibre1">
"O yalancının teki!" diye bağırarak gazetesini bunu kanıtlamak istermişçesine yere fırlattı. "Yalana ve iftiracı. Kemerimi alayım da o suratını görünce -bir daha burada suratını göstermeye cesaret ederse..." </p><p class="calibre1">
Ayağa kalkmaya çalıştı. Ama ben elimi uzatıp ittim kendisini; sallanan koltuktan kalkmaya çalışan birini yerine oturtmanın bu kadar kolay olmasına şaşmıştım doğrusu. Tabii, üç dakika önce az daha odunu kafasına indiriyordum ki, bunun da bir ilgisi olmuş olabilir." </p><p class="calibre1">
Gözleri kasıldı ve bana kendisiyle dalga geçmememi söyledi. "Bunu daha önce de yapmıştın," dedi. "Ama bu her seferinde aynı işi yapabilirsin demek değildir." </p><p class="calibre1">
Aynı şeyi kısa bir süre önce ben de düşünmüştüm ama şimdi bunu ona söyleyecek zaman değildi. "Böyle büyük konuşmayı arkadaşlarına sakla" dedim. "Şu anda sus da dinle... Ve dört kulakla dinle. Bir daha Selena'ya el sürecek olursan seni bir çocuğa cinsel tacizden ya da ırza geçmekten hapse attırırım -hangisi seni daha uzun süre delikte tutacaksa." </p><p class="calibre1">
Bu onu sarsmıştı işte. Ağzı bir daha açıldı, bir an bana öylece baktı. </p><p class="calibre1">
"Bunu yapamazsın," dedi ve sonra sustu. Çünkü yapacağımı anlamıştı. Alt dudağını </p><p class="calibre1">
daha da ileri uzattı bunun üzerine. "Onun tarafını tutuyorsun, değil mi?" dedi. </p><p class="calibre1">
"Bir de benim tarafımı bir kere sormak aklına bile gelmedi, değil mi?" </p><p class="calibre1">
"Senin tarafın da mı var?" diye sordum. "Kırk yaşına sadece dört yılı kalmış bir erkek ondört yaşındaki kızına ne kadar kıllı olduğunu görmesi için donunu indirmesini söylerse, bu adamın bir tarafı mı vardır sence, ha?" </p><p class="calibre1">
"Gelecek ay on beşine basacak," dedi sanki bu her şeyi değiştirirmiş gibi. </p><p class="calibre1">
"Ağzından çıkanı kulağın duyuyor mu?" diye sordum. </p><p class="calibre1">
Bana bir süre daha baktı, sonra eğilip gazetesini yerden aldı. "Beni rahat bırak, Dolores," dedi. "Şu makaleyi bitirmek istiyorum." </p><p class="calibre1">
Lanet gazeteyi elinden kaptığım gibi paramparça edip suratına fırlatmak isterdim ama bu kere aramızda kan çıkardı ve çocukların özellikle de Selena'nın-geldiklerinde böyle bir sahneyle karşılaşmalarını istemiyordum. Onun için uzanıp parmağımla ucunu kıvırdım sadece. </p><p class="calibre1">
"Önce bana Selena'yı rahat bırakacağına söz vereceksin," dedim. "Bir daha ömrün boyunca ona öyle dokunmayacağına söz vereceksin." </p><p class="calibre1">
"Dolores, sen sanki..." diye başladı. </p><p class="calibre1">
"Söz ver, Joe, yoksa hayatını cehenneme çevireceğim." </p><p class="calibre1">
"Bununla beni korkuttuğunu mu sanıyorsun?" diye bağırdı- "Son on beş yıldır cehennemden başka bir şey mi gösterdin sanki, orospu -o çirkin suratın çirkin huylarından da beter! Beni olduğum gibi istemiyorsan talihine küs!" </p><p class="calibre1">
</p><p class="calibre1">
"Senin cehennemden falan haberin yok," dedim. "Ama onu rahat bırakmaya söz vermezsen bunu sana öğreteceğim." </p><p class="calibre1">
"Pekala!" diye bağırdı. "Pekala! Söz veriyorum! Tamam işte! Oldu mu? Tatmin oldun mu?" </p><p class="calibre1">
"Evet," dedim tatmin olmadığım halde. Bir daha beni asla tatmin etmeyecekti. </p><p class="calibre1">
Binbir mucize de yaratsa önemi yoktu artık. Ya çocukları o evden çıkaracaktım, ya da yıl sona ermeden onun ölüsü çıkacaktı. Hangisinin olacağı benim için önemli değildi. Ama başına bir şey geleceğini de, bundan kaçınacak zaman bulamayacağı kadar geç anlamasını istiyordum. </p><p class="calibre1">
"Güzel," dedi. "Her şey tamam öyleyse, değil mi, Dolores?" Ama bana bakan gözlerinde hiç de hoşuma gitmeyen garip bir parıltı vardı. "Kendini çok akıllı </p><p class="calibre1">
sanıyorsun, değil mi?" </p><p class="calibre1">
"Bilmem," dedim. "Kendimi epey zeki sanırdım ama bir de kiminle evlendiğime bak" </p><p class="calibre1">
"Haydi haydi," dedi o numaracı tavrıyla. "Sen de kendini bayağı bir matah sanıyorsun yani. Ama sen de her şeyi bilemezsin." </p><p class="calibre1">
"Bu ne demek oluyor?" </p><p class="calibre1">
"Onu da sen düşün bakalım," diyerek gazeteyi o günkü borsadan zarar görmediğine emin olmak isteyen zengin bir adam tavrıyla salladı. "Senin gibi zeki bir yaratık için güç bir şey olmamalı." </p><p class="calibre1">
Hoşlanmamıştım ama fazla üstelemedim. Bu kısmen arı kovanına çomak sokmak istemememdi, ama hepsi bu kadar değildi. Akıllı olduğuma inanıyordum, en azından ondan daha akıllı olduğuma. Eğer benden intikam almaya kalkarsa ne yapmak istediğini başladığından beş dakika sonra anlayacağımı tahmin ediyordum. </p><p class="calibre1">
Kısacası gururdu, saf ve basit gurur, ve bir şeye başlamış olduğu aklımın ucundan bile geçmemişti. </p><p class="calibre1">
Çocuklar marketten geldiklerinde oğlanları eve gönderip Selena'yı aldım, evin arkasına yürüdük. Orada yılın bir mevsiminde kupkuru olan bir böğürtlen çalılığı </p><p class="calibre1">
vardır. Rüzgâr dalları salladıkça yapayalnız ve biraz da ürkütücü bir ses çıkıyordu. Yerdeki beyaz bir taşın üstüne oturduk. East Head arkasında yarım ay yükselmeye başlamıştı. Selena elimi tuttuğunda parmakları o yarım ay kadar soğuktu. </p><p class="calibre1">
"İçeri girmeye cesaret edemiyorum, anne," dedi titrek bir sesle. "Tanya'ya gideyim, tamam mı? Lütfen olur de." </p><p class="calibre1">
"Korkacak hiçbir şey yok, yavrum," dedim. "Her şey yoluna girdi artık" </p><p class="calibre1">
"Sana inanmıyorum," diye fısıldadı. Ama yüzü inanmak istediğini söylüyordu -hem de her şeyden çok </p><p class="calibre1">
"Doğru," dedim. "Seni rahatsız etmeyeceğine söz verdi. Sözünü her zaman tutmaz, ama bu kere kendisini gözetlemekte olduğumu bildiği için tutacaktır. Hem de ölümüne korktu artık" </p><p class="calibre1">
"Ölümüne mi korkuyor -neden?" </p><p class="calibre1">
"Eğer bir daha sana bir pislik yaparsa onu Shawshank'a attıracağımı söyledim." </p><p class="calibre1">
Selena'nın sesi tutuldu, ellerimi sıkı sıkı kavradı. </p><p class="calibre1">
"Anne, söylemiş olamazsın!" </p><p class="calibre1">
"Söyledim elbette. Bunu bilmen doğru olur, Selena. Ama yerinde olsam fazla kaygılanmazdım. Joe bundan sonra dört yıl senin iki metre yakınına bile gelmez... o zaman da kolejde olacaksın. Bu dünyada saygı duyduğu bir şey varsa, o da kendi postudur." </p><p class="calibre1">
Selena ağır ağır bıraktı ellerimi. Yüzünün umutla dolduğunu gördüm; ve başka bir şeyle daha. Ve ancak o zaman, ayışığında böğürtlen çalılığı önünde otururken onun o sonbaharda ne kadar büyümüş olduğunu fark ettim. </p><p class="calibre1">
"Beni kayışıyla dövmez ya?" dedi. </p><p class="calibre1">
"Hayır, iş bitti diyorum sana." </p><p class="calibre1">
Selena birden hepsine inandı, başını omzuma dayayıp ağlamaya başladı. Bunlar saf ve basit rahatlama gözyaşlarıydı. Onun böyle ağlaması beni Joe'dan daha fazla nefret ettirdi. </p><p class="calibre1">
Bundan sonraki birkaç gece evimde son üç aydır olmadığı gibi rahat uyuyan bir kız vardı sanırım... Ama ben uyanıktım. Joe'nun yanımda horladığını duyuyor, içimdeki gözle ona bakıyor, onu çevirip boğazını ısırmak istiyordum. Ama onun kafasına o odunu indirmek üzere olduğum zamanki gibi çılgın değildim artık. </p><p class="calibre1">
Cinayetten tutuklandığım takdirde çocuklara ne olacağı o gözün pek umurunda değildi, ama Selena'ya güvenlikte olduğunu söyleyip de ben de biraz sakinleşme fırsatı bulunca, biraz gücü oldu. Yine de, Selena'nın en çok istediği şeyin olamayacağını biliyordum -her şeyin babasının o işlere başlamadan olduğu gibi olması. Joe sözünü tutup da kıza el sürmese bile, bu asla olamazdı. Selena'ya söylediklerime karşın ben onun sözünü tutacağından pek emin değildim. Joe gibi insanlar ergeç biraz daha dikkatli oldukları takdirde her şeye yeniden başlayabileceklerini ve bu kere istediklerini elde edebileceklerini düşünürler. </p><p class="calibre1">
Orada karanlıkta sonunda sakinleşmiş olarak yatarken yanıt basit görünüyordu: çocukları alıp adadan ayrılacaktım ve bunu mümkün olduğu kadar çabuk yapacaktım. </p><p class="calibre1">
O sırada sakindim, ama hep böyle olamayacağımı da biliyordum; içimdeki o göz buna izin vermeyecekti. Öfkeye kapıldığım anda daha iyi görecekti ve Joe daha çirkin görünecekti ve o zaman o işi yapmamı engelleyen hiçbir şey olmayabilirdi. </p><p class="calibre1">
Bu yeni bir çılgınlık yoluydu, en azından benim için, ve bunun meydana getireceği hasan görebilecek kadar da zekiydim. O çılgınlık benliğimi tümüyle kaplamadan Little Tall'dan uzaklaşmamız gerekiyordu. Ve o yönde ilk adımımı </p><p class="calibre1">
attığımda Joe'nun gözlerindeki o garip yarı-bilmiş bakışın ne anlama geldiğini öğrendim. </p><p class="calibre1">
Durumun bir süre sakinleşmesini bekledikten sonra bir Cuma sabahı feribotla karaya gittim. Çocuklar okuldaydılar ve Joe da Mike Stargil'le ıstakoz sepetlerine bakmaya gitmişti ve günbatımına kadar dönmeyecekti. </p><p class="calibre1">
Çocukların banka cüzdanlarını da yanıma almıştım. Çocukların doğumundan beri kolej için para biriktirirdik... ben biriktirirdim yani; koleje gidip gitmemeleri Joe'nun umurunda bile değildi. Konu açıldığında -hiç kuşkusuz konuyu açan da hep ben olurdum- o, o boklu sallanan koltuğunda oturur, başını ardına sakladığı Ellsworth American'dan uzatıp, 'Tanrı aşkına, Dolores, çocukları neden koleje göndermek istiyorsun ki? Bak, ben gitmeden de pekala adam oldum," derdi. </p><p class="calibre1">
Bazı şeyleri tartışmak olanaksızdır, öyle değil mi? Joe gazete okumanın, burnunu karıştırıp çıkardığı sümükleri sallanan koltuğunun altına yapıştırmanın adam olmak olduğunu sanıyorsa konuşacak bir şey yok demekti; durum daha başından umutsuzdu yani. Ama bu fazla önemli değildi. Eğer eline biraz para geçince payına düşeni vermeye razı edebildiğim takdirde ülkedeki bütün kolejlerin Komünistler yönetiminde olduğunu düşünmesi bile umurumda değildi. Yol işinde çalıştığı o yıl hesaba beş yüz dolar yatırdığım zaman nasıl da mızmızlanmıştı. </p><p class="calibre1">
Kazandığı paranın tümünü aldığımı söylemişti. Ama ben işin aslını biliyordum, Andy. O orospu çocuğu o kış iki bin, hatta iki bin beş yüz dolar kazanmadıysa, ben de Dolores değilim. </p><p class="calibre1">
"Neden hep dırdır eder durursun, Dolores?" derdi. </p><p class="calibre1">
"Eğer çocukların için gerekeni yapacak kadar erkek olsaydın dırdır falan etmezdim," derdim ben de. Bu tartışmalardan da iyice bıkmıştım artık, Andy, ama ondan da çocukların hakkı olduğuna inandığım payı alırdım. Bundan hiç yılmadım doğrusu, çünkü onların geleceklerini düşünecek benden başka kimseleri yoktu. </p><p class="calibre1">
Bugünün ölçülerine göre o üç hesapta fazla bir şey yoktu Selena'nın ki de iki bin falan, Joe Junior'da sekiz yüz, Küçük Pete'de de dört beş yüz. Ama sözünü </p><p class="calibre1">
ettiğim yıl 1962'ydi ve bu o zaman için iyi para saydırdı. Kaçmak için yeter de artardı hatta. Küçük Pete'in parasını çekmeyi, diğerleri için de çek almayı </p><p class="calibre1">
düşünmüştüm. Ada'dan kesin olarak ayrılıp ta Portland'a gidecek, oturacak bir yer ve iyi bir iş bulacaktım. Hiçbirimiz kent yaşantısına alışkın değildik ama insan zorunlu kalınca her şeye alışır. Ayrıca Portland o zaman büyük bir kasabadan farksızdı. </p><p class="calibre1">
Bir kere yerleştikten sonra almak zorunda kaldığım parayı yine yerine kovmaya başlayacaktım ki, bunu yapabileceğime inanıyordum. Yapamazsam bile, üçü de akıllı çocuklardı ve burs diye bir şeyin olduğunu biliyordum. Onları da elde edemezlerse borç senedi yazamayacak kadar gururlu değildim. Asıl gereken onları </p><p class="calibre1">
oradan uzaklaştırmaktı ki, bu o anda kolejden daha önemli görünüyordu. </p><p class="calibre1">
Selena için bir saat konuşup çene yormuştum ama ondan çeken sadece Selena değildi. Selena'nın durumu ağırdı ama Joe Junior'un durumu da fazla aydınlık değildi. 1962'de on iki yaşındaydı. Ama hiç gülmezdi ve buna da şaşmamak gerekirdi. Odaya girdiği anda babası eleştirilere başlar, gömleğini pantolonuna sokmasını, saçını taramasını, artık büyümesini, burnunu kitaptan ayırmayan bir kız gibi davranmaktan vazgeçmesini, erkek olmasını söylerdi. Joe Junior bir yıl önce Küçükler Ligi takımına seçilmeyince babası sanki uyarıcı hap aldığı için Olimpiyat takımına seçilememiş gibi davranmıştı. Buna babasının bir de ablasına yaptıklarını ekleyince ortada esaslı bir pislik vardı. Kimi zaman Joe Junior'un babasına bakınca yüzünde saf ve basit nefret okurdum. Banka cüzdanlarını alıp bankaya gittiğimden iki üç hafta önce Joe Junior'un da babasına karşı kendi iç </p><p class="calibre1">
gözüne sahip olduğuna inanmıştım artık </p><p class="calibre1">
Sonra Küçük Pete vardı. Pete dört yaşına geldiğinde Joe'nun kopyası olmuştu, onun gibi pantolonun belini yukarı çeker, onun gibi burnunu ve kulaklarını </p><p class="calibre1">
çekiştirirdi. Tıpkı babasına benzerdi. Selena babasından korkar, Joe Junior nefret ederdi, ama çoğunlukla beni korkutan büyüdüğünde onun eşi olmak isteyen Pete'di. </p><p class="calibre1">
Böylece banka cüzdanlarını küçük mücevher kutumdan aldım (o günlerde kilitli olan tek şeyim oydu ve anahtarını boynumda bir zincir ucunda taşırdım) ve öğle saatinde Jonesport'daki Coastal Northern Bankasından içeri girdim. Sıram gelince defterleri uzatıp üç hesabı da kapatmak istediğimi söyleyip parayı nasıl çekmek istediğimi anlattım. </p><p class="calibre1">
"Bir dakika, Bayan St. George," dedi kadın. Bunlar bilgisayarlardan önce olduğu için o zamanlar epey hesap kitap işi vardı. </p><p class="calibre1">
Kadın üç hesap kartını da çıkardı, açıp baktı. İki kaşının arasında bir çizgi belirirken öteki kadınlardan birine bir şeyler söyledi. Sonra ikisi de bir süre kartlara baktılar, ben de tezgahın öteki yanında durmuş onlara bakıyor ve kendi kendime heyecanlanacak bir şey yok diyordum ama heyecandan da kendimi yiyip bitirmekteydim. </p><p class="calibre1">
Kadın bana geleceğine büro dedikleri o küçük bölmelerden birine girdi. Odanın cam duvarlarından gri elbiseli ve siyah kravatlı, saçları seyrelmiş ufak tefek bir adamla konuştuğunu görüyordum. Kadın tezgaha geldiğinde kartlar yanında değildi. Onları kabak herifin masası üzerinde bırakmıştı. </p><p class="calibre1">
"Bayan St. George, çocuklarınızın hesabını Bay Pease ile konuşsanız daha iyi olacak," diyerek defterleri bana uzattı. Bu hareketi elinin kenarıyla yapmıştı, sanki defterler mikropluymuş da, elinde uzun süre tutarsa kendisine de bulaşabilirmiş gibi. </p><p class="calibre1">
"Neden ? Ne oldu ki?" diye sordum. O sırada artık heyecanlanacak bir şey yokmuş </p><p class="calibre1">
gibi davranmayı bırakmıştım. Kalbim kopacak gibi atıyordu, ağzım kupkuru kesilmişti. </p><p class="calibre1">
"Bunu bilemeyeceğim, ama bir yanlış anlaşılma varsa, Bay Pease bunu düzeltecektir," dedi. Ama gözlerimin içine bakmıyordu ve söylediklerine inanmadığı da belliydi. </p><p class="calibre1">
Ayaklarımın her birinde onar kilo çimento varmış gibi yürüdüm o büroya. Ne olduğunu anlar gibi olmuştum ama nasıl olduğunu anlayamamıştım. Banka cüzdanları </p><p class="calibre1">
bendeydi, değil mi? Joe onları kutudan alıp yerine koymuş olamazdı, çünkü o zaman kilidi kırması gerekirdi ve kilit kırılmış değildi. Maymuncukla açmış olsa (o da olanaksızdı, herif tabağından ağzına götürdüğü bir çatal fasulyenin yarısını üstüne dökerdi) cüzdanlarda paranın çekildiğini gösteren kayıt ya da kırmızı HESAP KAPANMIŞTIR damgası olurdu. </p><p class="calibre1">
Yine de Bay Pease'in bana kocamın bir bokluk yaptığını söyleyeceğini biliyordum ve bunu söylemekte de gecikmedi. Joe Junior ile Küçük Pete'in hesaplarının iki ay, Selena'nınkinin de iki hafta önce kapatılmış olduğunu söyledi. Joe bunun için zamanı kollamıştı: benim paraları üst raftaki büyük çorba tenceresinde biriktirdiğimi ve İşçi Bayramının ertesi günü hesaplara yatırdığımı bilirdi. </p><p class="calibre1">
Pease bana muhasebecilerin kullandıkları o çizgili yeşil kağıtları gösterdi -Joe son büyük parayı -Selena'nın hesabından beş yüz doları ona ne yaptığını </p><p class="calibre1">
bildiğimi söylediğim gecenin hemen ertesi günü çekmişti. Bana her şeyi bilmediğimi söylemişti o zaman. Doğrusu çok haklıymış. </p><p class="calibre1">
Hesapları en az on kere tek tek kontrol ettim, başımı kaldırıp baktığımda Bay Pease karşımda oturmuş ellerini ovuşturuyordu. Çıplak kafasında boncuk boncuk terler görüyordum, ne olduğunu o da anlamıştı. </p><p class="calibre1">
"Gördüğünüz gibi, bayan St George, hesaplar kocanız tarafından kapatılmış ve..." </p><p class="calibre1">
"Bu nasıl olabilir?" diye sorarak üç cüzdanı masasının üstüne attım. Adam gözlerini kırpıştırarak geriledi. "Banka cüzdanları bendeyken bu nasıl olabilir?" </p><p class="calibre1">
"Şey," deyip sıcak bir taş üstünde güneşlenen bir kertenkele gibi dudaklarını </p><p class="calibre1">
yalayarak gözlerini kırpıştırdı. "Bayan St. George bunlar bizim 'vesayet hesabı' </p><p class="calibre1">
dediğimiz hesaplardır. Yani çocuk annesinin ya da babasının imzasıyla birlikte hesabından para çekebilir. Ama ebeveyni olarak sizler de bu üç hesaptan isteğiniz zaman ve istediğiniz miktarda para çekebilirsiniz. Örneğin, şu anda hesaplarda para olsaydı çekebileceğiniz gibi." </p><p class="calibre1">
"Ama defterlerde para çekildiği gösterilmemiş!" dedim. Bağırmış olmalıyım ki, bankadakiler dönüp bize bakmışlardı. Cam duvarların ötesinde görüyordum onları. </p><p class="calibre1">
Ama umurumda bile değildi. "Cüzdanlar olmadan parayı nasıl çekti?" diye sordum. </p><p class="calibre1">
Adam ellerini daha hızla ovuşturmaya başlamıştı artık Sanki aralarında kuru bir dal parçası varmış gibi bir zımpara sesi çıkarıyorlardı. Kül tablasındaki çiklet kağıtlarını tutuşturacağını düşündüm. "Bayan St. George, sizden yüksek sesle konuşmamanızı rica etsem..." </p><p class="calibre1">
"Sesim beni ilgilendirir," dedim biraz daha yükselterek. "Siz de bu boklu bankanızın çalışma yöntemlerini düşünün önce! Bana kalırsa, kaygılanacak çok şeyiniz var." </p><p class="calibre1">
Adam masasının üstünden bir kağıt alıp baktı. "Burada kocanızın banka cüzdanlarını kaybettiğini beyan ettiği yazılı," dedi. 'Yeni cüzdan verilmesini istemiş. Bu normal bir uygulama..." </p><p class="calibre1">
"Normalin yerin dibine batsın!" diye bağırdım. "Bana telefon etmediniz! Bankadan kimse beni aramadı! Bu hesaplar ikimizin ortak hesabıydı. 51'de Selena ve Joe Junior'un ve 54'te Peter'in hesaplarını açtırırken bana öyle söylemiştiniz. </p><p class="calibre1">
Kuralların o günden bugüne değiştiğim mi söylemek istiyorsunuz şimdi?" </p><p class="calibre1">
"Bayan St. George..." diye başladıysa da ben sözümü tamamlamış değildim. </p><p class="calibre1">
"Size bir masal anlattı ve siz de ona inandınız -yeni cüzdan istedi ve siz de ona yeni cüzdan verdiniz. Tanrı aşkına! O parayı ilk başta bankaya kim yatırmıştı, ha? Eğer Joe St. George yatırdı sanıyorsanız, göründüğünüzden de aptalmışsınız!" </p><p class="calibre1">
O sırada bankadaki, herkes kendi işleriyle meşgulmüşler gibi rol yapmaktan vazgeçmişlerdi artık. Oldukları yerde durmuşlar, bizi seyrediyorlardı. </p><p class="calibre1">
Yüzlerindeki ifadeye bakılırsa esaslı bir gösteri seyretmekte olduklarını </p><p class="calibre1">
düşünüyorlardı, ama bir kuş gibi uçan para kendi çocuklarının kolej parası </p><p class="calibre1">
olsaydı bu kadar eğlenemeyeceklerdi sanırım. Bay Pease dedemin samanlığının yan duvarı kadar kıpkırmızı kesilmişti. Terli çıplak kafası bile kırmızıydı şimdi. </p><p class="calibre1">
"Lütfen, Bayan St. George," dedi. Ama dokunsan ağlayacak durumdaydı. "Size yaptığımızın tümüyle hukuki ve banka işlemlerine uygun olduğunu hatırlatırım." </p><p class="calibre1">
O zaman sesimi alçalttım. İçimdeki saldırganlığın gerilediğini hissediyordum. </p><p class="calibre1">
Joe beni iyi tongaya bastırmıştı bu kere. </p><p class="calibre1">
"Belki hukukidir, belki de değildir," dedim. "Bunu öğrenmek için sizi mahkemeye vermem gerekir, ama bunun için ne zamanım var, ne de param. Ayrıca, beni bu kadar sinirlendiren işin o yanı değil... Ben bu para hakkında başkasının da bir diyeceği olduğunu hiç düşünmemiş olmanıza sinirlendim. 'Banka işlemlerine uygunluk' sizin bir telefon etmenizi de önlüyor mu, ha? Telefon numarası bütün kağıtların üzerine işte, numaramız da değişmedi..." </p><p class="calibre1">
"Bayan St. George, çok özür dilerim ama..." </p><p class="calibre1">
"Eğer olay bunun tam tersi olsaydı da cüzdanların kaybolduğunu söyleyen ve yenilerini isteyen ben olsaydım ve on iki yılda biriken parayı çekmeye başlasaydım... Joe'ya bir telefon etmeyecek miydiniz? Eğer para hala hesapta olsaydı ve ben bugün hepsini çekmiş olsaydım ben kapıdan dışarı adımımı atar atmaz ona nezaketen de olsa, telefon etmeyecek miydiniz?" </p><p class="calibre1">
Çünkü bunu yapacaklarını biliyordum, Andy, o yüzden Joe'nun Stargill'lerle birlikte olacağı günü seçmiştim. Parayı aldıktan sonra adaya dönecek, çocuktan alacak ve Joe bir elinde sefertası, öteki elinde bira şişeleriyle gelmeden çok önce oradan gitmiş olacaktım. </p><p class="calibre1">
Pease bana baktı ve ağzını açtı. Sonra kapattı ve bir şey söylemedi. Söylemesine gerek yoktu. Sorumun yanıtı yüzünden okunuyordu. Elbette ya o, ya da bankadan bir başkası Joe'yu bulana kadar arayacaktı. Neden mi? Çünkü Joe evin erkeğiydi, ondan işte. Ve kimsenin bana bir şey söylememiş olmasının nedeni benim sadece onun karısı olmamdı. Ben, dizlerimi parçalayana kadar yer silerek, tuvalet temizleyerek kazanmanın dışında para konusunda ne bilirdim ki? Evin erkeği çocuklarının kolej parasını çekmişse bunun için iyi bir nedeni olmalıydı, olmasa da önemi yoktu zaten. Karısı sadece bir kadındı ve işi yerleri, tuvaletleri temizlemek ve Pazar günleri tavuk yemeği hazırlamaktı. </p><p class="calibre1">
"Bayan St. George, bir sorun varsa... Çok üzgünüm ama..." diyordu Pease. </p><p class="calibre1">
</p><p class="calibre1">
"Bir daha özür dilersen kıçına öyle bir tekme indiririm ki, ömrünün sonuna kadar kambur kalırsın," dedim. Ancak kendisine bir şey yapma tehlikesi falan yoktu. O </p><p class="calibre1">
anda boş bir bira kutusunu bile tekmeleyecek gücüm kalmış değildi. "Bana bir şey daha söyle, ondan sonra çekip gideceğim," dedim. "Parayı harcadı mı?" </p><p class="calibre1">
"Bunu bilemem," dedi o şaşkın ve tiz sesiyle. Sanki kendisine, sen seninkini göster ben de benimkini demişim gibi. </p><p class="calibre1">
"Joe bütün yaşamı boyunca bu bankayla iş yaptı," dedim. "Machias'a ya da Colubia Falls'a gidip parayı o bankalardan birine yatırabilirdi -ama huylarını </p><p class="calibre1">
değiştiremeyecek kadar tembeldir. Hayır, parayı ya bir kavanoza doldurup, bir yere gömdü, ya da yine buraya yatırdı. Bilmek istediğim şu: son iki ay içinde burada yeni bir hesap açtırdı mı?" Bunu bilmek istiyordum, Andy. Beni kandırdığını öğrenmek canıma okumuştu... Ama paranın tümünü harcayıp harcamadığını bilememek... İşte o beni öldürüyordu. </p><p class="calibre1">
"Ama bu... bu mahrem bilgidir!" dedi. Sanki eğer benimkine dokunursa ben de onunkine dokunacağımı söylemişim gibi bir tavrı vardı artık. </p><p class="calibre1">
"Ben de öyle tahmin etmiştim," dedim. "Senden kuralları çiğnemeni istemiyorum. </p><p class="calibre1">
Bunu sık sık yapan bir insan olmadığın anlaşılıyor. Ama bu beni çocuklarımın parasıydı, Bay Pease ve parayı bankadan çekmek için yalan söyledi. Bunu biliyorsunuz; kanıtı da masanızın üstünde işte. Bu banka -sizin bankanız yani-bir telefon açmak gibi beklenen nezaketi yapmış olsaydı yalanı hiçbir işe yaramayacaktı." </p><p class="calibre1">
Boğazını temizledi ve, "Bizim böyle bir soruya yanıt vermek zorunda olmadığımızı..." diye söze başladı. </p><p class="calibre1">
"Zorunda olmadığınızı biliyorum," dedim. Onu yakalayıp şöyle bir tartaklamak isterdim -ama bunun onun gibi birinde yararlı olmayacağını da görüyordum. Ayrıca annem balla sirkeyle yakalayacağından daha çok sinek yakalarsın derdi ve bunun doğru olduğunu artık öğrenmiştim. "Bunu biliyorum, ama bir telefon etmekle benim ne büyük bir acıdan kurtarmış olacağınızı bir düşünün," dedim. "Ve bunu biraz olsun bağışlatmak isterseniz -buna zorunlu olmadığınızı biliyorum, ama eğer isterseniz- bana burada hesap açtırıp açtırmadığını söyleyin, yoksa eve gider gitmez orasını burasını kazmaya başlayacağım. Lütfen -bunu kimseye söylemeyeceğime yemin ederim. Tanrı adına yemin ederim ki, hiç kimseye söylemeyeceğim." </p><p class="calibre1">
Orada bir süre oturup parmaklarıyla yeşil muhasebeci kartları üzerinde trampet çaldı. Tırnakları tertemizdi ve profesyonel bir manikürcünün elinden çıkmış </p><p class="calibre1">
gibiydi -hoş, 1962 Jonesport'unda böyle şeyler olmazdı ya, neyse. Bu adam bana yardımcı olmayacak, diye düşünüyordum. Ada halkı umurunda mı sanki? Kendini sağlama almış nasılsa gerisine metelik bile vermez. </p><p class="calibre1">
Ama adam konuşmaya başlayınca erkekler hakkında genelde ve özel olarak da onun için düşündüklerimden utandım. </p><p class="calibre1">
"Bayan St. George siz karşımda otururken böyle bir şey yapamam," dedi. "Siz Chatty Bully'a kadar gidip bir çörek ve bir kahve ısmarlarsınız. Böyle bir şeye ihtiyacınız olduğunu sanıyorum. Ben on beş dakika sonra oraya gelirim. Hayır, yarım saat diyelim daha iyi." </p><p class="calibre1">
"Teşekkür ederim," dedim. "Çok teşekkür ederim." </p><p class="calibre1">
İçini çekerek kağıtlarını toplamaya başladı. "Aklımı kaçırıyor olmalıyım," dedi. </p><p class="calibre1">
Sonra sinirli bir tavırla güldü. </p><p class="calibre1">
"Hayır," dedim. "Siz dönecek başka bir yeri olmayan bir kadına yardım ediyorsunuz, hepsi bu." </p><p class="calibre1">
"Sıkıntıda olan kadınlar hep zayıf yanımı oluşturmuştur," dedi. "Bana yarım saat izin verin. Hatta belki biraz daha fazla." </p><p class="calibre1">
"Ama geleceksiniz, değil mi?" </p><p class="calibre1">
"Evet. Geleceğim." </p><p class="calibre1">
Geldi de, ama kırk beş dakika sonra geldi ve ben bu arada onun beni atlattığını </p><p class="calibre1">
düşünmeye başlamıştım bile. Geldiğinde yüzünden haberlerin kötü olduğunu okudum. </p><p class="calibre1">
Lokantanın kapısında birkaç saniye durup içerde bankada kopardığım o kıyametten sonra bizi birlikte görüp de canını sıkacak kimse olup olmadığı anlamak için çevresine bakındı. Sonra benim oturduğum bölmeye gelip karşıma oturdu. "Hala bankada," dedi. "En azından büyük bir kısmı. Üç bin dolara yakın bir para," </p><p class="calibre1">
"Tanrıya şükürler olsun," dedim. </p><p class="calibre1">
"Bu iyi haber," dedi. "Kötüsü de yeni hesabın sadece kendi adına olması." </p><p class="calibre1">
</p><p class="calibre1">
"Elbette öyle olacaktı," dedim. "Yeni cüzdanları imzalamak için bana vermedi ki. </p><p class="calibre1">
Bu oyununu açığa vurmak olurdu, değil mi?" </p><p class="calibre1">
"Pek çok kadın hiçbir şey farketmezdi," dedi. Boğazım temizledi, kravatını </p><p class="calibre1">
çekiştirdi kapının üstündeki çıngırak çalınca kimin geldiğini görmek için dönüp baktı. "Çoğu kadın kocalarının önüne koyduğu her şeyi imzalar." </p><p class="calibre1">
"Ben onlardan biri değilim," dedim. </p><p class="calibre1">
"Bunu fark etmiştim. Her neyse, benden istediğinizi yaptım, artık bankaya dönmem gerek. Sizinle bir kahve içecek zamanımın olmasını isterdim." </p><p class="calibre1">
"Bu konuda biraz kuşkuluyum ben," dedim. </p><p class="calibre1">
"Aslında ben de öyleyim," dedi. Ama yine de bir erkekmişim gibi elini uzattı ve ben de bunu bir iltifat olarak kabul ettim. O gittikten sonra da orada oturmaya devam ettim, garson kız gelip bir fincan kahve daha isteyip istemediğimi sordu. </p><p class="calibre1">
Teşekkür ederim istemem, dedim„ Birincisi midemi yakmıştı. Midem yanıyordu ama kahveden değildi ya. </p><p class="calibre1">
Bir insan, durum ne kadar karanlık olursa olsun, her zaman şükredecek bir şey bulur, ben de feribotla dönerken eşyalarımı toplamamış olduğum için şükrediyordum; şimdi hepsini boşaltma zahmeti olmayacaktı en azından. Selena'ya bir şey söylemediğimden de memnundum. Bunu yapmaya niyetliydim, ama sonunda bu sırrı tek başına taşıyamayacağını ve arkadaşlarına söyleyeceğini ve böylece de Joe'nun kulağına gideceğini düşünmüştüm. Hatta kızın inatçılık edip gitmek istemeyeceğini de düşünmemiş değildim. Joe'nun karşısında nasıl kekelediğini görünce bunun olası olduğuna pek inanmıyordum ama karşında yeniyetme bir kız olunca her şeyi bekleyebilirdin. </p><p class="calibre1">
Böylece şükredecek birkaç şeyim vardı ama aklımda da hiçbir fikir yoktu. Joe ile ortak hesabımızdaki parayı çekemezdim: orada sadece kırk altı dolar vardı. </p><p class="calibre1">
Çocukları alıp gidecek değildim. Bunu yaptığım takdirde Joe o parayı sırf bana inat olsun diye harcardı. Bundan kendi adım kadar emindim. Zaten Bay Pease'e bakılırsa üç yüz dolarının altından girip üstünden çıkmışta bile... geriye kalan üç bin doların en az iki bin beş yüzünü ben biriktirmiştim -yer silerek cam temizleyerek ve o lanet Vera Donovan'ın bütün yaz çamaşırlarını asarak kazandığım paralardı onlar. </p><p class="calibre1">
Çocuklarımı alıp gidecektim ama, bunda kararlıydım ama beş parasız gitmeye de hiç niyetim yoktu. Prenses'in güvertesinde o açık denizlerin rüzgarı yüzümde ikiye ayrılıp da saçlarımı arkamda dalgalandırırken, o parayı ondan alacağımı </p><p class="calibre1">
biliyordum. Ama bilmediğim şey bunu nasıl yapacağımdı. </p><p class="calibre1">
Yaşam devam ediyordu. Yüzeyden baktığınızda değişen hiçbir şey yok gibiydi. </p><p class="calibre1">
Adada zaten fazla bir değişiklik olmaz... Eğer yüzeyden bakıyorsanız yani. Ama yüzeyin altında pek çok şey vardır ve en azından o sonbahar benim için bunların hepsi çok farklıydı. Benim olaylara bakış açım değişmişti ki, en önemlisi de buydu sanırım. Şu anda üçüncü gözden falan sözediyor değilim; artık gereken her şeyi doğal iki gözümle görüyordum. </p><p class="calibre1">
Joe'nun Selena'ya o aç bakışlarını ya da musluğun altından bulaşık bezini almak için eğildiğinde kıçına nasıl baktığını. Kızın o koltuğunda otururken ve kendisi de odasına giderken ondan nasıl uzak durmaya çalıştığını; sofrada tabağını </p><p class="calibre1">
uzatırken nasıl elele gelmemeye dikkat ettiğini hep görüyordum. Kalbim utançtan ve acımaktan kırılacak gibiydi, ama aynı zamanda öylesine de öfkeleniyordum ki, günlerce karın ağrısından kıvrandığım oluyordu. Tanrı aşkına, kızın babasıydı </p><p class="calibre1">
bu, kızın damarlarında kendi kanı dolaşıyordu ama kızın omuz askısı biraz kaysa gözleri hemen irileşiyordu. </p><p class="calibre1">
Joe Junior'un da ondan uzak durmaya çalıştığını görüyordum; o da babası bir şey sorduğunda imkan bulursa yanıt vermiyor, bulamazsa anlaşılmaz bir şeyler mırıldanıyordu. Joe Junior'un öğretmeninden aldığı sınav kağıdını bana getirdiğini hatırlıyorum. Başkan Roosevelt hakkında yazmıştı. Öğretmen oğlana yıldızlı on vermişti ve kağıdın ön yüzüne bunun yirmi yıllık öğretmenliğinde verdiği ilk yıldızlı on olduğunu ve gazetede basılacak kadar iyi bir çalışma olduğunu yazmıştı. Joe Junior'a yazısını Ellsworth American ya da Bar Harbor Times gazetelerine göndermek isteyip istemediğini sordum, posta parasını seve seve vermeye hazırdım. Ama o sadece başını sallayıp güldü. Bu hiç de hoşuma giden bir gülüş değildi; babasınınkiler gibi sert ve alaycı bir kahkahaydı. </p><p class="calibre1">
"Ondan sonra altı ay babamın dırdırını mı dinleyeyim, teşekkür ederim istemem," </p><p class="calibre1">
dedi. "Babamın Roosevelt hakkında ne düşündüğünü bilmiyor musun yani?" </p><p class="calibre1">
</p><p class="calibre1">
Andy, onu şimdi görür gibiyim, on iki yaşında ama boyu neredeyse bir seksen, elleri cebinde ve sınav kağıdını tutan bana bakıyor. Ağzının kenarlarındaki küçük gülümsemeyi hatırlıyorum. O gülümsemede iyi niyet yoktu, mizah ya da mutluluk yoktu. Kendisine asla söyleyecek değildim ama tıpkı babasının gülümsemesiydi. </p><p class="calibre1">
"Babam bütün Başkanlar içinde en çok Roosevelt'ten nefret eder," dedi. "Zaten sınav ödevi olarak o yüzden onu seçtim. Şimdi lütfen ver kağıdı bana. Sobada yakacağım." </p><p class="calibre1">
"Hayır yakmayacaksın, oğlum," dedim. "Ve annenden bir yumruk yiyip de sırtüstü </p><p class="calibre1">
bahçeye yuvarlanmak ne demekmiş öğrenmek istersen, elimden almaya çalışırsın." </p><p class="calibre1">
Omuzlarını silkti. O hareketi de Joe gibi yapmıştı, ama şimdi gülüyordu ve babası ömrü boyunca böylesine sevimli sevimli gülümsememişti. "Tamam," dedi. </p><p class="calibre1">
"Ama ona gösterme de." </p><p class="calibre1">
Göstermeyeceğimi söyledim, o da arkadaşı Randy Gigeure ile basketbol oynamaya gitti. Onun arkasından bakarken aramızda geçmiş olan şeyi düşündüm. En çok düşündüğüm de, öğretmenin yirmi yılda verdiği ilk yıldızlı onu almasıydı ve bunu da babasının en çok nefret ettiği Başkan hakkında yazdığı yazıyla kazanmıştı. </p><p class="calibre1">
Sonra Küçük Pete vardı; ortalıkta hep salına salına, alt dudağını öne uzatarak dolaşan ve haftanın beş günü yaramazlık edip okulda kalan Pete. Bir keresinde bir çocuğu dövüp kulağını kanattığı için onu okuldan ben gidip almıştım. O gece babasının bütün söylediği, "Eh, Pete bundan sonra seni görünce kaçması </p><p class="calibre1">
gerektiğini anlamıştır, değil mi?" olmuştu. Bunu söylediği zaman Pete'in gözlerinin nasıl parladığını görmüştüm. Sonra Joe onu kucaklayıp yatağına yatırmıştı. O sonbahar en çok görmeyi istediğim şey dışında her şeyi görüyordum... Joe'dan nasıl kurtulacağımı. </p><p class="calibre1">
Sonunda bana bu yolu gösteren kim oldu, biliyor musunuz? Vera. Evet, Vera Donovan. Şu ana kadar yaptığımı bir tek o biliyordu. Ve fikri veren de oldu. </p><p class="calibre1">
Ellili yıllarda Donovan'lar -en azından Vera ile çocuklar yazlıkçıların adada en uzun kalanlarıydı. Arana Günü haftasonunda gelirler ve bir daha İşçi Günü </p><p class="calibre1">
haftasonunda Baltimore'a dönerlerdi. Saatinizi bilmem ama takviminizi onlara bakarak kesinlikle bilebilirdiniz. Ben onlar gittikten sonraki Çarşamba günü </p><p class="calibre1">
oraya bir ekiple gider ve evi baştan aşağı temizler, mobilyaları örter, çocukların oyuncaklarını kaldırırdım. Eve bir daha ertesi yılın Anma Günü </p><p class="calibre1">
haftasonuna kadar kimsenin ayak basmayacağından emin olduğumdan çok esaslı bir temizlik yapardım. </p><p class="calibre1">
Ama bir iki istisna olmamış değildi; Küçük Pete'in doğduğu yıl Şükran Gününü, birkaç yıl sonra da Noel'i adada geçirmişlerdi Donovanlar'ın çocuklarının Noel öğleden sonrası Selena ile Joe Junior'u kızakla kaymaya götürdüklerini hala hatırlarım. Üç saat sonra kız döndüğünde yanakları elma gibi kızarmıştı ve gözleri elmas gibi parlıyordu. O zaman sekiz dokuz yaşlarındaydı ama yine de Donald Donovan'a aşık olduğundan eminim. </p><p class="calibre1">
Ama aslında Donovan'lar yazlıkçıydılar... En azından Michael Donovan ve çocuklar. Vera ise sonunda benim kadar Adalı olmuştu. Hatta belki benden de fazla. </p><p class="calibre1">
  </p><p class="calibre1">
1 </p><p class="calibre1">
1961 yılı diğer yıllardan farksızdı, kocası bir yıl önce araba kazasında ölmüşse de, Vera ile Çocuklar Anma Gününde geldiler. Vera yün işlemeye, deniz kabuğu toplamaya, sigara içmeye ve saat beşte başlayıp dokuz buçuğa kadar süren özel Vera Donovan kokteyl saatlerine başladı. Ama her şey eskisi gibi değildi ve ben sadece bir hizmetçi olduğum halde bunu görebiliyordum. Çocuklar içlerine kapanıktılar ve hala babalarının yasını tutuyorlardı. Dört Temmuzda The Harborside lokantasında esaslı bir tartışmaya girişmişlerdi. O zaman garsonluk eden Jimmy De Witt'in bunun bir arabayla ilgili olduğunu söylediğini hatırlıyorum. </p><p class="calibre1">
Her neyse, çocuklar ertesi gün gittiler. O iriyarı yardımcıları onu büyük motorlarıyla karaya götürdü ve herhalde orada başka bir uşakları da teslim aldı. </p><p class="calibre1">
İkisini de o günden sonra bir daha görmedim. Vera adada kaldı. Mutlu olmadığı </p><p class="calibre1">
belliydi, ama yine de kalmıştı. O yaz onun çevresinde olacak zaman değildi. İşçi Günü geldiğinde en az yarım düzine hizmetçi tutup kovmuştu. Onun Prensesin güvertesinde adadan uzaklaşmasına bakarken gelecek yaz gelmeyeceğine bahse girerim diye düşünmüştüm. Çocuklarıyla barışırdı -buna zorunluydu, başka kimsesi yoktu- ve çocuklar Little Tall'dan bıkmışlarsa onlara uyup başka bir yere giderdi. Ne de olsa artık çocukların günü yaklaşıyordu, bunu anlaması gerekirdi. </p><p class="calibre1">
Bu da size Vera Donovan'ı o zamanlar ne kadar az tanıdığımı gösterir işte. 1962 </p><p class="calibre1">
Anma Gününde adaya tek başına geldi ve İşçi Gününe kadar kaldı. Ne bana ne de bir başkasına söyleyecek iyi bir sözü olmadı bu süre içinde ve her zamankinden fazla içiyordu ve çoğu günler bir cadıdan farksızdı. Bir keresinde bana Donald ile Helga'nın Ağustos ayını Pinewood'da geçireceğini sandığını söyledi (evlerine öyle derlerdi, sen bilirsin Andy, ama Nancy'nin bildiğini sanmam) ama gelmediler. </p><p class="calibre1">
1962'den sonra İşçi Gününden sonra da gelmeye başladı. Ekim ayı ortalarında telefon edip evi açmamı söylemişti. Üç gün kaldı -o iriyarı herif de onunla gelmiş ve garajın üstündeki dairede kalmıştı sonra da gitti. Ama gitmeden önce bana telefon edip Dogie Tapperfe kalorifer kazanını kontrol ettirmemi ve mobilyaların üzerlerini örtmememi bildirdi. "Kocamın işleri düzene girdiğine göre artık beni burada daha sık göreceksin," dedi. "Belki de hoşlanmayacağın kadar sık, Dolores. Ve umarım çocukları da görürsün." Ama sesinden bunun sadece bir umut olduğunu daha o zaman bile anlamıştım. </p><p class="calibre1">
Bir daha Şükran Gününden bir hafta sonra Kasımda geldi ve hemen beni arayıp ortalığın tozunu almam ve yatakları yapmam için gelmemi söyledi. Çocuklar yanında değildi -okullar daha kapanmamışa- ana son dakikada fikir değiştirip yatılı okullarında kalmak yerine haftasonu için oraya gelebileceklerini bildirdi. Gelmeyeceklerini biliyordu elbette, ama Vera kalben tam bir İzciydi -</p><p class="calibre1">
hazırlıklı olmaya inanırdı. </p><p class="calibre1">
Adada benim o sırada fazla bir işim olmadığı için hemen gittim. Soğuktu hava, yağmur yağıyordu ve benim de çocukların parası olayını öğrenmemin üstünden çok geçmediği için kafam karmakarışıktı. Bankaya gideli bir ay olmuştu ve akü </p><p class="calibre1">
asidinin elbisenizi hatta derinizi yediği gibi bu iş de benim içimi yiyip kemirmekteydi. </p><p class="calibre1">
Ne doğru dürüst yemek yiyebiliyor ne de uyuyabiliyordum; üç saat uyudum mu hemen bir karabasanla uyanıyordum. Joe'nun Selena'ya yaptıkları, parayı bankadan nasıl çektiği ve onu nasıl geri alacağımdan başka bir şey düşünemez olmuştum. Bir yanıt bulabilmek için bunları düşünmemem gerektiğini biliyordum -bunu başarabilsem yanıt kendiliğinden ortaya çıkıverecekti. Ama bir türlü </p><p class="calibre1">
başaramıyordum işte. Aklım bir ara başka bir yere takılacak olsa, en küçük şey onu eski çukuruna düşürmeye yeterliydi. Tek vitesle çalışıyordum ve bu da beni çılgına çeviriyordu; Vera ile olardan konuşmamın nedeni de buydu sanırım. </p><p class="calibre1">
Onunla konuşmak gibi bir niyetim yoktu aslında; kocası öldükten sonra geldiğinden beri pençesine diken batmış aksi bir dişi aslan gibi davranıyordu zaten; ben de tüm dünya üzerine sıçmış gibi davranan bir kadına dertlerimi anlatacak değildim. Ama o gün eve geldiğimde havasının biraz düzelmiş olduğunu gördüm. </p><p class="calibre1">
Vera mutfakta, Boston Globe gazetesinden kestiği bir yazıyı kilerin duvarı </p><p class="calibre1">
yanındaki mantar ilan tahtasına yapıştırıyordu. "Şuna bak, Dolores," dedi. "Eğer talihimiz var da, hava uygun giderse gelecek yaz ilginç bir şeye tanık olacağız. </p><p class="calibre1">
Aradan bu kadar yıl geçmesine karşın o yazının başlığını hala kelimesi kelimesine hatırlarım; çünkü onu okuduğumda içimde bir şeyler dönüyormuş gibi olmuştu. GELECEK YAZ NEW ENGLAND GÖĞÜ TAM GÜNEŞ TUTULMASIYLA KARARACAK, diye yazıyordu. Maine'in güneş tutulmasında hangi yanının karanlıkta kalacağını </p><p class="calibre1">
gösteren bir de küçük harita vardı ve Vera Little Tall adasını kırmızı kalemle işaretlemişti. </p><p class="calibre1">
"Bir sonraki tutulma ancak gelecek yüzyılda olacak," dedi. "Onu torunlarımızın torunları görür ancak, Dolores. Biz o zaman çoktan gitmiş olacağımız için bunun keyfini çıkarmaya bakalım." </p><p class="calibre1">
"O gün herhalde yağmur yağar," dedim. Hiç düşünmeden konuşmuştum; Vera, kocası </p><p class="calibre1">
öldüğünden beri olan o aksiliğiyle herhalde bana ters bir şey söyleyecekti. Ama sadece gülüp bir şarkı mırıldanarak yukarı çıktı. Onun kafası içindeki havanın gerçekten değiştiğini düşündüğümü hatırlıyorum. Sadece şarkı mırıldanmakla kalmamıştı, içtiğini gösteren bir belirti de yoktu. </p><p class="calibre1">
İki saat sonra odasında, daha sonraki yıllar o kadar yatacağı yatağını </p><p class="calibre1">
değiştiriyordum. O da pencere önünde oturmuş bir şal örüyor ve hala mırıldanıyordu. Kazan yanmıştı ama ev daha ısınmamıştı, o yüzden omzuna pembe şalını atmıştı. Bu arada rüzgar kuzeyden esmeye başlamış, yağmur yanı başındaki cama avuç avuç kum atıyormuş gibi ses çıkararak vuruyordu. Pencereden bakınca garajdan gelen ışığı görebiliyordum, o iri yarı yardımcısı küçük evinde keyfine bakıyor olmalıydı. </p><p class="calibre1">
Ben çarşafı şiltenin kenarlarına sıkıştırırken bir değişiklik olarak ne Joe'yu ne de çocukları düşünüyordum, ama ansızın, alt dudağım titremeye başladı. Bırak bunu şimdi, dedim kendi kendime. Ama dudağım durmadı. Bu arada üst dudağım da titremeye başladı. Birden gözlerim doldu, bacaklarım tutmaz oldu, yatağa oturup ağlamaya başladım. </p><p class="calibre1">
Hayır. Hayır. </p><p class="calibre1">
Gerçeği anlatacaksam hepsini anlatmalıyım. Sadece ağlamakla kalmadım, önlüğümle yüzümü örtüp hıçkırmaya başladım. Yoğundum, kafam karmakarışıktı ve ne düşüneceğimi bilemiyordum. Haftalardır pek az uyuyabilmiştim ve bunu nasıl sürdüreceğimi bilemiyordum. Ve kafamda bir tek şey vardı: yanıldığını kabul et, Dolores. Yine Joe'yu ve çocukları düşündüğünü kabul et. Elbette onları </p><p class="calibre1">
düşünüyordum. Artık öyle olmuştu ki, onlardan başka hiçbir şey düşünemiyordum ve zaten o yüzden ağlamaya başlamıştım. </p><p class="calibre1">
Orada öylece ne kadar ağladım bilemiyorum, ama sonunda sustuğumda burnum tıkanmıştı ve sanki yarıştan çıkmış gibi soluk soluğaydım. Önlüğümü indirmeye de korkuyordum. Vera'nın, "Güzel bir gösteriydi, Dolores, Cuma günü son paranı da alırsın. Kenopensky..." -evet, Andy sonunda adını hatırladım o iriyarı herifin- </p><p class="calibre1">
"sana zarfını verir," diyeceğinden korkuyordum. Tam da ondan beklenecek bir şeydi bu. Ancak o günlerde, kafası yerindeyken bile, Vera'nın ne yapacağını </p><p class="calibre1">
önceden tahmin etmek olanaksızdı. </p><p class="calibre1">
Sonunda önlüğümü yüzümden çektiğimde onun işini kucağına bırakmış., sanki yeni ve ilginç bir böcek türüymüşüm gibi bana baktığını gördüm. Camdan süzülen yağmurun yanaklarında ve alnında oluşturduğu gölgeleri hatırlıyorum. </p><p class="calibre1">
"Dolores, o birlikte yaşadığın adi herifin seni yeniden gebe bıraktığını </p><p class="calibre1">
söylemeye kalkışma sakın," dedi. </p><p class="calibre1">
Bir an ne dediğini anlamamıştım. Sonra birden her şey yerli yerine oturdu ve kıkır kıkır gülmeye başladım. Çok geçmeden ağladığım kadar çok gülüyordum ve nasıl ağlamamı önleyememişsem, şimdi de gülmemi tutamıyordum. Joe'dan gebe kalmak düşünebileceğim en kötü şeydi ve bebekleri yapan işi yapmıyor olmamız bu gerçeği değiştiremezdi ve neden güldüğümü bilmem bile gülmemi kesemedi. </p><p class="calibre1">
Vera bir iki saniye daha baktı, sonra örgüsünü alıp hiçbir şey olmamış gibi sakin sakin işlemeye koyuldu. Hatta yine bir şarkı mırıldanmaya başlamışta. </p><p class="calibre1">
Sanki kahyasının kendi yatağında oturup mehtaba karşı bir dana gibi böğürmesi onun için dünyanın en doğal şeyiymiş gibi. Eğer bu doğruysa, Donovanların Baltimore'da çok garip hizmetçileri olmalıydı. </p><p class="calibre1">
Bir süre sonra gülmem ağlamaya dönüştü, tıpkı kışın rüzgarın esiş yönüne göre yağmurun bir süre kara dönüşmesi gibi. Sonra hepsi kesildi ve kendimi bitkin hissederek ve utanarak ... ama temizlenmiş olarak, öylece oturdum orada. </p><p class="calibre1">
"Çok özür dilerim, Bayan Donovan," dedim. </p><p class="calibre1">
"Vera," dedi. </p><p class="calibre1">
"Efendim?" dedim. </p><p class="calibre1">
"Vera," dedi. "Yatağımda isteri nöbeti geçiren kadınların bana bundan sonra Vera demelerini isterim." </p><p class="calibre1">
"Bana ne olduğunu bilemiyorum," dedim. </p><p class="calibre1">
"Bildiğine eminim," dedi. "Hem de çok iyi bildiğine eminim. Kendini toparla, Dolores -suratın ıspanak püresine batmış gibi. Benim banyomu kullanabilirsin." </p><p class="calibre1">
Yüzümü yıkamaya gittim ve içerde uzun bir süre kaldım. Doğrusu dışarı çıkmaya utanıyordum. Bana kendisine Bayan Donovan değil de Vera dememi isteyince kovulmayacağımı anlamıştım -beş dakika sonra kovacağınız birine böyle davranmazdınız- ama ne yapacağını da bilemiyordum. Çok zalim olabilirdi; size anlattıklarımdan bunu anlamadıysanız zamanımı boşuna harcadınız demektir. İnsanı </p><p class="calibre1">
kendi istediği zaman ve istediği yerinden dürtebilirdi ve bunu da çok sert yapardı. </p><p class="calibre1">
"İçerde boğuldun mu, Dolores?" diye seslenince daha fazla kalamayacağımı </p><p class="calibre1">
anladım. Suyu kapattım, yüzümü sildim ve odaya döndüm. Yine özür dilemeye başlıyordum ki, elini sallayarak sözlerimi ağzıma tıkadı. Bana hala daha önce görmediği bir böcekmişim gibi bakıyordu. </p><p class="calibre1">
"Kadın, ödümü patlattığının farkında mısın?" dedi. "Bunca yıldır senin ağlamayı </p><p class="calibre1">
bilmediğinden emindim -senin taştan falan olduğunu düşünürdüm." </p><p class="calibre1">
Son günlerde pek istirahat edecek zaman bulamadığım hakkında bir şeyler mırıldandım. </p><p class="calibre1">
"Bunun farkındayım," dedi. "Gözlerinin altı davul gibi şişmiş, ellerin de bir garip titriyor. Bana ne olduğunu anlat bakayım. Böyle bir patlamaya ancak beklenmedik bir bebeğin neden olduğunu düşünmüştüm, itiraf edeyim ki, aklıma başka bir şey de gelmiyor. Haydi, beni aydınlat bakalım, Dolores." </p><p class="calibre1">
"Anlatamam," dedim. Tüm olayın babamın eski A-modeli Ford'unun krankı gibi beni tepmeye hazır olduğunu hissediyordum; dikkat etmezsem az sonra yine önlüğümle yüzümü örtüp yatağa çökecektim. </p><p class="calibre1">
"Anlatabilirsin ve anlatacaksın," dedi Vera. "Bütün gün öyle ağlayıp duramazsın. </p><p class="calibre1">
Aksi halde başımı ağrıtacaksın ve aspirin içmek zorunda kalacağım. Ve ben aspirin içmekten nefret ederim. Midemin astarını zedeler." </p><p class="calibre1">
Yatağın kenarına ilişip yüzüne baktım. Ne söyleyeceğimi bilemeden ağzımı açtım. </p><p class="calibre1">
Ağzımdan çıkan şunlar oldu: "Kocam öz kızını düzmeye çalışıyor, kızla oğlanları </p><p class="calibre1">
alıp kaçabilmek için bankaya kolej için biriktirdiğim parayı çekmeye gittiğimde kocamın hepsini benden önce davranıp çektiğini öğrendim. Hayır, ben taş değilim. </p><p class="calibre1">
Hiç de değilim." </p><p class="calibre1">
Yine ağlamaya başladım ve uzun bir süre de ağladım, ama eskisi kadar çok değil ve bu kere önlüğün ardına saklanmaya gerek duymamıştım. Burnumu çekmeye başlayınca hikayeyi en başından sonuna kadar, bir tek noktasını bile atlamadan anlatmamı söyledi. </p><p class="calibre1">
Ben de anlattım. Bu hikayeyi kimseye, hele o parası ve Baltimore'daki evi ve sadece arabasını sürmekle görevli olmayan o iriyarı herifiyle Vera Donovan'a anlatacağımı hiç sanmazdım. Ve anlattıkça da kalbimdeki yükün hafiflediğini hissediyorum. İstediği gibi tek kelimesini bile atlamadan anlattım. </p><p class="calibre1">
"Ve şimdi açmazda kaldım," diye sözümü bağladım. "O orospu çocuğuna ne yapmam gerektiğini bilemiyorum. Çocukları toplayıp buradan gidersem başımın çaresine bakabileceğimden kuşkum yok aslında -ben çalışmaktan kaçan bir insan değilim-ama önemli olan o değil." </p><p class="calibre1">
"Önemli olan ne öyleyse?" diye sordu. </p><p class="calibre1">
"Kızının ırzına geçmek dışında her şeyi yaptı," dedim. "Kızı o kadar korkuttu ki, bir daha hiç normale dönmeyebilir ve bu kötü davranışı için kendi kendine üç </p><p class="calibre1">
bin dolar da ödül verdi. Bunu yanına bırakamam -işte önemli olan bu." </p><p class="calibre1">
"Öyle mi?" dedi o yumuşak sesiyle. Şişler tik tıklarla birbirlerine çarpıyor, camlardan aşağı yağmur süzülüyor, yanağında ve alnında gölgeler kara damarlar gibi kıpırdıyordu. "Evet," dedim. "Ama onun hak ettiğini aldığını görmek isterim." </p><p class="calibre1">
Tık-tik-tık. Yanında bir fincan çay vardı, işi bir an bırakıp bir yudum aldı. </p><p class="calibre1">
Bir gün gelecek o çayı sağ kulağıyla içmeye çalışacaktı ama 1962'deki o gün ustura kadar keskin bir zekası vardı. Bana baktığı zaman gözleri kafamı delmiş </p><p class="calibre1">
gibi oldum. </p><p class="calibre1">
"Sence en kötüsü nedir, Dolores?" diye sonunda fincanı bırakıp işi aldı. "Sence en kötüsü nedir? Selena ile çocuklar için değil, senin için." </p><p class="calibre1">
Bunu düşünmeme bile gerek yoktu. "Orospu çocuğu benimle alay ediyor," dedim. </p><p class="calibre1">
"Benim için en kötüsü bu işte. Bunu kimi zaman yüzünde görüyorum. Kendisine bir şey söylemedim ama bankaya gittiğimi ve neler öğrendiğimi çok iyi biliyor." </p><p class="calibre1">
"Bunu sadece hayal ediyor olabilirsin." </p><p class="calibre1">
"Hayal de olsa umurumda değil," dedim. "Ben öyle hissediyorum ya, yeter." </p><p class="calibre1">
"Doğru," dedi. "Senin neler hissettiğin önemli. Kabul ediyorum. Devam et." </p><p class="calibre1">
"Devam et de ne demek?" diye soracaktım. Hepsini anlattım ya. Ama herhalde anlatmamıştım ki, ağzımdan yeni bir şey fırlayıverdi. "Onu iki kere öldürmeme kıl payı kaldığını bilseydi benimle alay etmezdi," dedim. </p><p class="calibre1">
Vera yüzündeki o gölgeler birbirlerini kovalayıp gözlerine dolarak bana baktı. </p><p class="calibre1">
Gözlerini okuyamıyordum. </p><p class="calibre1">
"Korkuyorum," dedim. "Ondan değil -kendimden. Çocukları ondan bir an önce uzaklaştırmazsam kötü bir şey olacak. Bundan eminim. İçimde bir şey var, ve her gün biraz daha kötüleşiyor." </p><p class="calibre1">
</p><p class="calibre1">
"Bir göz mü?" diye sorunca birden korkuyla ürperdim. Sanki kafatasımın içinde bir pencere bulmuş da düşüncelerimi görüyormuş gibi. "Bir göz gibi bir şey mi?" </p><p class="calibre1">
"Bunu nasıl bildin?" diye fısıldadım. Tüylerim diken diken olmuştu orada karşısında otururken. </p><p class="calibre1">
"Biliyorum," diyerek yeni bir sıraya başladı. "Hepsini biliyorum, Dolores." </p><p class="calibre1">
"Eğer kendimi tutamazsam onu öldüreceğim. İşte korktuğum bu. Sonra o parayı da unutabilirim, diğerlerini de." </p><p class="calibre1">
"Saçma," dedi. Şişler tık-tık-tık diye sıraya devam etti. "Kocalar her gün ölürler, Dolores. Şu anda biz burada oturmuş konuşurken bile kimbilir kaç koca ölüyordur. Ölürler ve paralarını karılarına bırakırlar." Sırayı bitirdi ve bana baktı; ama yağmurun yaptığı gölgeden hala gözlerini görebiliyordum. Yılanlar gibi gidip geliyorlardı yüzünde. "Bunu benim bilmem gerekir, değil mi?" dedi. </p><p class="calibre1">
"Benimkinin başına gelene baksana." </p><p class="calibre1">
Bir şey diyemedim. Dilim bir sineğin sinekkağıdına yapıştığı gibi damağıma yapışmıştı. </p><p class="calibre1">
Bir öğretmeninki kadar berrak bir sesle, "Kimi zaman bir kaza bir kadının en iyi dostudur," dedi. </p><p class="calibre1">
"Ne demek istiyorsun?" diye sordum. Ağzımdan çıkan bir fısıltıydı, ama onu bile nasıl çıkarabildiğime şaşmıştım. </p><p class="calibre1">
"Aklına ne gelirse," dedi. Ve sırıttı -gülümsemedi, sırıttı. "Onun olan her şeyin senin, senin olan her şeyin onun olduğunu unutma. Örneğin bir kaza geçirdiği takdirde bankadaki parası senin olur. Büyük ülkemizin yasasıdır bu." </p><p class="calibre1">
Gözleri gözlerime kilitlenmişti, gölgeler bir anlık çekildiğinde gözlerinin içini görebildim. Ve gördüğüm şey üzerine hemen başımı çevirdim. Vera dışardan bir buz kalıbı üstünde oturan bir bebek kadar soğuk görünüyorsa da, içinin çok daha sıcak olduğu anlaşılıyordu; bir orman yangının merkezi kadar sıcak hatta. </p><p class="calibre1">
Benim gibilerin uzun zaman bakamayacakları kadar sıcak. </p><p class="calibre1">
"Yasa çok esaslıdır, Dolores," dedi. "Ve kötü bir erkek bir kazaya uğrayınca, o da kimi zaman çok esaslı olabilir." </p><p class="calibre1">
"Yani sen demek istiyorsun..." diye başladım. Ama ağzımdan sadece bir fısıltı </p><p class="calibre1">
çıkmış, o da yarıda kesilmişti. </p><p class="calibre1">
"Ben hiçbir şey demek istemiyorum," dedi. O günlerde Vera bir konuyu yeterli bulduğunda bir kitapmış gibi kapatabilirdi. İşini örgü sepetine koyup ayağa kalktı. "Ama sana şu kadarını söyleyeyim, üstünde oturdukça o yatağı yapamazsın. </p><p class="calibre1">
Ben aşağı inip çayı ocağa koyacağım. İşin bitince gel de getirdiğim elmalı </p><p class="calibre1">
pastadan bir tat bakalım. Tatlı, varsa biraz da vanilyalı dondurma koyarım üstüne." </p><p class="calibre1">
"Peki," dedim. Kafam karmakarışıktı ve emin olduğun, tek şey Jonesport fırınından aldığı o elmalı pastanın esaslı olacağıydı. Dört haftadır ilk kez acıkmıştım -hikayeyi anlatmak bunu başarmıştı hiç olmazsa. </p><p class="calibre1">
Vera kapıdan çıkarken dönüp bana baktı. "Sana acıyorum, Dolores," dedi. "Onunla evlendiğinde bana hamile olduğunu söylememiştin; matematiğe aklı ermeyen benim gibi biri bile basit toplama çıkarmaları yapabilir. Ne kadarlıktın o zaman, üç </p><p class="calibre1">
aylık mı?" </p><p class="calibre1">
"Altı hafta," dedim. Sesim yine fısıltıya dönüşmüştü. "Selena biraz erken doğdu." </p><p class="calibre1">
Başını salladı. "Sıradan bir ada kızı hamurun mayalandığını fark edince ne yapar? Beklenen şeyi elbette... ama aceleyle evlenenler genellikle ağır ağır pişman olurlar, senin de öğrendiğin gibi. Sevgili ananın sana bunu öğretmemesi yazık olmuş. Ama ben sana bir şey söyleyeceğim, Dolores: önlüğünü kafana sarıp gözlerin çıkana kadar ağlaman, eğer teke kokulu herif onun kızlığını almaya karar vermişse hiç bir işe yaramaz; ya da parayı harcamaya niyet etmişse. Ama bazen erkekler, özellikle de içkiye düşkün olanlar, kaza geçirirler. Merdivenden aşağı düşerler, banyoda ayakları kayar, ve kimi zaman da Arlington Heights'daki metreslerinden aceleyle evlerine dönerlerken frenleri tutmaz ve BMW'lerini ağaçlara çarparlar." </p><p class="calibre1">
Sonra dışarı çıkıp kapıyı kapattı. Ben yatağı yaptım ve yaparken de onun söylediklerini düşündüm... kötü bir insanın nasıl kaza geçirebildiğini ve bunun da kimi zaman nasıl esaslı bir şey olabileceğini. O zaman hep gözlerimin önünde duran şeyi görmeye başladım -aklım, tavanarası odasında kıstırılmış bir serçe kuşu gibi öyle kör bir paniğe kapılarak dönüp durmasaydı ergeç göreceğim şeyi. </p><p class="calibre1">
</p><p class="calibre1">
pastamızı yeyip de Vera'yı öğleden sonra uykusu için yukarı götürdüğümde işin yapılabilirliği konusunda bir kuşkum kalmamıştı. Joe'dan kurtulmak istiyordum, çocuklarımın parasını istiyordum ve her şeyden çok da, bize çektirdiklerini kendisine ödetmek istiyordum. Hele Selena'ya yaptıklarını. Eğer o orospu çocuğu bir kazaya uğrarsa -uygun bir kazaya- bütün bunlar olabilirdi. Yaşarken alamadığım parası öldüğünde benim olacaktı. Parayı benden kaçırmış olabilirdi, ama beni beş parasız bırakacak bir vasiyetname yapmış değildi. Bu bir zeka sorunu değildi -parayı alış biçimi onun sandığımdan daha kurnaz olduğunu gösteriyordu- bu sadece kafasının işleyiş şekliydi, Joe St. George'un ruhunun derinliklerinde hiç ölmeyeceğine inandığına emirdin. </p><p class="calibre1">
Ve karısı olarak her şey bana kalacaktı. </p><p class="calibre1">
O öğleden sonra Pinewood'dan ayrıldığımda yağmur dinmişti, eve çok yavaş döndüm. </p><p class="calibre1">
Daha yarıyola gelmemiştim ki, odunluğun arkasındaki eski kuyuyu hatırlamıştım. </p><p class="calibre1">
Döndüğümde oğlanlar oynamaya gitmişlerdi, Selena da çamaşıra yardım etmek için Bayan Devereaux'ya gittiğini bildiren bir not bırakmıştı -o günlerde Harborside Otelinin çarşaflarını yıkayıp ütülerdi. Joe'nun nerede olduğunu bilmiyordum ve umurumda da değildi. Önemli olan kamyonetinin gitmiş olmasıydı ki, susturucusu iple bağlı olduğundan geldiğini daha uzaklardayken duyabilecektim. </p><p class="calibre1">
Bir an orada durup Selena'nın notuna baktım. Küçücük şeylerin bir insanı bir şey yapmaya itmeleri ne gariptir -olabilirden olmalıya ve yapacağıma örneğin. Şu anda bile o gün Vera Donovan'dan geldiğimde Joe'yu öldürmeye kararlı olup olmadığını bilemiyorum. Evet, kuyuya bakacaktım, ama bu bir oyundan başka bir şey de olmayabilirdi. Selena o notu bırakmasaydı bu işi asla yapamayabilirdim... </p><p class="calibre1">
ve Andy, bu işin sonu ne olursa olsun, Selena bunu asla öğrenmemeliydi. </p><p class="calibre1">
Not şöyleydi: "Anne, Candy Babcockla Bayan Devereaux'ya otelin çamaşırlarına yardıma gidiyorum -bu haftasonu tatilde beklediklerinden çok müşteri gelmiş. </p><p class="calibre1">
Bayan Devereaux'un romatizmalarının ne kadar kötü olduğunu bilirsin. Zavallı </p><p class="calibre1">
akşam telefon ettiğinde aklını kaçıracak gibiydi. Yemeği hazırlamana yardım edecek saatte döneceğim. Sevgiler, Sel." </p><p class="calibre1">
Selena'nın ancak beş altı dolarla döneceğini biliyordum, ama bu kadarını bile kazandığı için sevinçten havalara uçuyor olacaktı. Bayan Devereaux ya da Cindy bir daha kendisini çağırdıklarında seve seve gidecekti ve kendisine gelecek yaza yarım günlük bir oda hizmetçiliği falan teklif ederlerse beni kandırıp işe de girecekti. Çünkü para paradır ve adada o günlerde hemen hemen bir takas sistemi yürürlükte olduğundan nakit para pek sık rastlanan bir şey değildi. Bayan Devereaux yine telefon edecekti ve Selena isterse ona bir otel referansı da yazacaktı, çünkü Selena iyi bir işçiydi, ne elini kirletmekten korkardı ne de sırtını eğmekten </p><p class="calibre1">
Ben de onun yaşında öyleydim ve ne olmuştum sonunda -kambur yürüyen ve ilaç </p><p class="calibre1">
dolabında sırt ağrıları için sürekli ilaç bulunduran bir temizlikçi. Selena bunda bir kusur görmüyordu, ancak on beşine yeni girmişti ve on beş yaşındaki bir kız gördüğünün ne olduğunu anlayamaz. O notu birkaç kere okuduktan sonra, lanet olsun, onun sonu benim gibi olmamalı, otuz beşinde tükenip bir kenara atılmamalı, diye düşündüm. Eğer bunu engellemek için ölmem gerekse bile, benim gibi olmayacaktı. Ama biliyor musun, Andy? İşin bu kadar ileri gideceği hiç </p><p class="calibre1">
aklıma gelmemişti. Evde bir tek Joe'nun ölümü yeter diye düşünüyordum. </p><p class="calibre1">
Notu yine masaya bıraktım, yağmurluğumu sırtıma geçirdim, lastik botlarımı </p><p class="calibre1">
giydim, sonra Selena'ya artık Joe'dan korkmasına gerek kalmadığını söylediğim o büyük beyaz taşın yanına gittim. Yağmur kesilmişti. Ama böğürtlen çalılarından damlayan suların sesi geliyordu hala. Kuru dallardaki su damlaları Vera Donovan'ın elmas küpelerine benziyordu. </p><p class="calibre1">
Çalılık neredeyse yarım dönüm yer kaplıyordu, içeri girdiğimde yağmurluğumu ve uzun botlarımı giydiğime memnun olmuştum. Islaklık bir şey değil, dikenler felaketti. Altmışlı yıllarda orası çimenlik ve çiçeklikti, kuyu bir kenardaydı. </p><p class="calibre1">
Ama ben Joe ile evlendikten altı yıl sonra oraya taşındığımızda -arazi Freddy Amcasından ona miras kalmıştı- kuyu kurudu. Joe Peter Doyon'u çağırıp bize evin batı yanında yeni bir kuyu açtırdı. O günden sonra da bir daha su sıkıntısı </p><p class="calibre1">
çekmemiştik. </p><p class="calibre1">
Eski kuyuyu kullanmayınca orasını baştan başa böğürtlenler kaplamıştı. Şimdi ben eski kuyunun kapağını ararken dikenler her yanıma dalıyordu. Ellerim üç dört kere çizilince kollarımın içine sokup öyle yürüdüm. </p><p class="calibre1">
</p><p class="calibre1">
Sonunda aradığım şeyin az daha içine düşüyordum. Gevşek ve sünger gibi bir şeyin üstüne bastığımda ayağımın altında bir çatırtı duyuldu ve bastığım tahta delinmeden ayağımı çektim. Talihim yolunda olmayıp da öne doğru sendeleseydim kapağın tümünün çökeceği kuşkusuzdu. </p><p class="calibre1">
Dikenler yüzümü dalamasın diye bir elimi önümde tutarak dizüstü çöktüm ve kapağı </p><p class="calibre1">
inceledim. </p><p class="calibre1">
Kapak bir metre kadar eninde ve bir buçuk metre uzunluğundaydı; tahtalar beyazlaşmış ve çürümüştü. Birini elimle itince hemen göçtü. Bastığım tahta ise kırılmıştı. Evet, aşağı düşeceğim kuşkusuzdu ve ben o günler elli elli beş kilo falandım. Joe ise benden en az yirmi beş kilo daha ağırdı. </p><p class="calibre1">
Cebimde bir mendil vardı. Bir daha çabuk bulabilmek için onu kapağın yanındaki bir çalılığa bağlayıp eve döndüm. O gece bebekler gibi mışıl mışıl uyudum ve Selena'ya da babası Sevimli Prens'in kendisine neler yaptığını öğrendiğimden bu yana ilk kez karabasanlarla uyanmadım. </p><p class="calibre1">
Bu Kasım sonlarında oluyordu ve uzun bir süre bir şey yapmamaya kararlıydım. </p></body>
</html>
