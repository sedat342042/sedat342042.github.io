<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">Yirmi Birinci Bölüm</span></p>
<p>Düğünden bir gün önce, “Yarın geliyorsun değil mi?” diye soruyorum Mariana’ya yutkunmak zorunda kaldığım bulantı hissini görmezden gelerek.</p>
<p>Kumandanlık’ta, şifre çözme ofisinin yanında bulunan otomat makinesinin kirli kapağını ovmayı bırakıp yüzüme bakıyor. “Gelmemi istiyor musun?” diye soruyor. “Elbette. Sen benim arkadaşımsın.”</p>
<p>Kaşının birini kaldırıyor. “Bu durumda, gelirim tabii.” Yeniden makineyi fırçalamaya döndüğünde, “Sabırsızlanıyor musun?” diye soruyor.</p>
<p>Cevap vermiyorum, ta ki o konuşana kadar elimdeki süngerin telli kısmına bakakalıyorum. “Doğrusunu yapıyorsun <span style="font-style:italic;">amiga.</span> Kurallara uyuyorsun. Kalanı sadece haddinden fazla sorun demek.”</p>
<p>Yine sessizlik oluyor ve yandaki kapının altından gelen Epsilon sinyalini fark ediyorum ve yıllardır bunun bize ne demeye çalıştığını merak ederek orada oturan insanları düşünüyorum.</p>
<p>“O nasıl?” diye soruyorum.</p>
<p>Ovmayı yeniden bırakıp iç geçiriyor ve süngeri yere koyarak bana bakıyor. “Ne dememi istiyorsun?”</p>
<p>Başımı iki yana sallıyorum çünkü ben de bilmiyorum. “İyi olduğunu,” diyorum yere bakarak.</p>
<p>Şapkasını çıkarıyor, koluyla alnındaki teri siliyor. “O zaman, o iyi,” diyor.</p>
<p>“Gitmem gerek,” diyorum sesimin çatallaştığını duyarak. “Sana bugün erken çıkmam gerektiğini söylemiştim.”</p>
<p>“Ah evet, neden peki?”</p>
<p>“Benim... Yumurtalarımı vermem gerekiyor.”</p>
<p>Konuşmadan birbirimize bakıyoruz.</p>
<p>“Seninle gelmemi ister misin?” diye soruyor.</p>
<p>Başımı hayır anlamında sallıyorum ve gülümsemeye çalışıyorum. “Yine de teşekkür ederim.”</p>
<p>Sağlık’ın bir üst katında bulunan Bilim’deki doğurganlık laboratuvarının dışında beklerken ellerim gevşekçe kenetlenmiş biçimde dönüp duran eğitim videolarını seyrediyorum. Videoda gülümseyen bir kadın, kusursuz gülümseyen iki çocuğu ve arkada çalan bir müzik var. En iyi yumurtalarınızın nasıl seçildiği, sizin için doğru zaman gelene kadar nasıl korunduğu, bütün riski, tehlikeyi ve acıyı nasıl ortadan kaldırdığı söylenip duruyor. Sonrasında da şu çiftin kamaralarında cilveleşmeye başladığı pespaye kısma geliyoruz ve sanırım artık düşük bir gebelik riski olduğu için kocanla çift olma yoluna girmen bekleniyor. Yüzde yüz değil çünkü yumurtalarının bir kısmını bırakıyorlar, bu da yüzde seksen beşten biraz fazla ediyor. İnsanlar zaman zaman doğal yollardan da hamile kalıyor, bu da fetüsün kontrol edileceği, gerekirse yok edileceği anlamına geliyor. Bunların hepsi bir yana biriyle yatman gerektiğini düşünmek zorunda olmamak en güzeli.</p>
<p>Sanırım Ezra’yı düşünüyorum ve ondan nefret etme fikrini gitgide aştığımı fark ediyorum. Sadece onunla konuşmayı, hayatımın kalanını onunla geçireceğimi düşünmeye başlayınca odada oksijen kalmamış gibi hissediyorum.</p>
<p><span style="font-style:italic;">BİİP.</span> Kırmızı harflerle adım çıkıyor. Sanki bu daha önce rüyamda olmuştu.</p>
<p>İçerisi soğuk, hatta her zamankinden daha soğuk. Bir kısmı açık Sağlık geceliği içinde, bacaklarım buz gibi metal düzenekte, tepemdeki büyük yuvarlak ışıktan kör olmuş şekilde duruyorum ve hemşire ameliyat maskesi ardındaki iki donuk gözle bana bakarken aniden umutsuzca hıçkırarak ağlıyorum.</p>
<p>“Evlenmek istemiyor musun?”</p>
<p>Ayak bileğimi öyle bir tutuyor ki resmen aşındırıyor. O sırada doktor içeri giriyor ve “Pekâlâ Bayan Hemple, sizi mutlu ve evli bir kadın olma yolunda hazırlayalım bakalım,” diyor ve bunun üzerine biraz daha ağlamamı seyrediyor.</p>
<p>Akşamı Pan’le geçiriyorum. Döndüğümde, elinde iki bardak kutlamalarda içtiğimiz köpüklü şarap ile bana bakakalıyor ve omuzları düşüyor. “Neden bu kadar üzgün görünüyorsun? Hepsi evliliğin bir parçası. Haydi kutlayalım!”</p>
<p>“Cain nerede?”</p>
<p>“Uçuştan çocuklarla birlikte, Ezra’yı dışarı çıkardılar elbette! Özgürlüğünün ve her şeyin son günü.”</p>
<p>“Tabii.” Başımı sallıyorum. “Ne demezsin.”</p>
<p>“Onu çok geç bırakmayacağına yemin etti, merak etme!”</p>
<p>“Etmiyorum.”</p>
<p>“Hı hı tabii.” Kahkaha atıyor, tam bir aptal gibi dokuz ay hiçbir şey içmedikten sonra tek yudumla sarhoş oluyor ve muhtemelen bu sebeple, “Evet Seren, kayıt dışı konuşuyorum, Domingo Suarez ile aranda ne oldu gerçekten?” diye soruyor.</p>
<p>“Kayıt dışı öyle mi?” Kaşlarımı kaldırıyorum. “Yani bu defa büyükbabama söylemeyeceksin.”</p>
<p>“Hiçbir zaman söylemedim!”</p>
<p>“Boş versene Pan.”</p>
<p>“Babamın söylediğini biliyorsun,” diyor mutfak bankında yanıma otururken sesini alçaltarak. “Senin için endişeleniyordu. Evet, neler oldu?”</p>
<p>Ona bakıyorum ve uzun bir süre bana dürüstçe bir soru sorup sormadığını merak ediyorum, dürüstçe cevap verebileceğim bir soru ama hayır, öyle sormuyor ben de iç çekerek yanıtlıyorum, “Hiçbir şey. Ne demek istiyorsun?”</p>
<p>İkimiz de yalan söylediğimi bildiğimizden bana bakıyor ve “Pekâlâ böyle söylediğine sevindim çünkü hiç de değmezdi,” diyor.</p>
<p>“Bu kimin düşüncesi acaba?”</p>
<p>“Benim düşüncem. Benim ve muhtemelen bu durumu anlattığın herkesin.”</p>
<p>“Çünkü?”</p>
<p>“Çünkü...” Bu soruyla şaşkına dönüyor ama hiç şaşırmıyorum, bunu saklamayı kafama koysaydım bu soruları sormazdım ama elimde değil. Saçlarını kulaklarının arkasına atıp gözlerini kocaman açarak bana bakıyor. “Çünkü bela mıknatısı gibi biri. Hep öyleydi... Eğitim’i bitirdiğimizde bile onunla ilgili büyük sorunlar vardı. Ne olduğunu hatırlayamıyorum ama kesin iyi bir şey değildir. Şu tuhaf kuzeniyle ilgili bir şeydi. Güvenlikle uzun bir süre bir dolu problemi olduğunu hatırlıyorum. Böyle olaylarla bağlantılı olmak istemezsin Seren, arkadaş olarak bile.”</p>
<p>“Bak Pan, tavsiyene ihtiyacım olursa sorarım tamam mı?”</p>
<p>Kahkaha atıyor. “Bak, kör değilim, çekiciliğini görebiliyorum ama bundan başka bir şeyi de yok emin ol.” Kendimi kaybetmemeliydim ama kaybediyorum. “Onun hakkında sakın bu şekilde konuşayım deme. Onunla ilgili hiçbir şey bilmiyorsun!”</p>
<p>Şok olmuş görünüyor ama yine de gülmeyi başarıyor. “Elinden gelenin en iyisi böyle hiç olmamış gibi davranmaksa senin de sorunların var demektir.”</p>
<p>Haklı elbette, o yüzden söyleyecek pek bir şey yok. Tek yapabildiğim, sessizlik büyürken içime işleyen bakışlardan kaçmak oluyor.</p>
<p>“Bana onunla yatmadığını söyle,” diyor kadehinde kalan azıcık şarapla oynayarak.</p>
<p>“Hayır tabii ki!”</p>
<p>“Emin misin?”</p>
<p>“Hayır dedim!” Duruyorum, biraz fazla duruyorum ve devam ediyorum. “Onu pek tanımıyorum, unuttun mu?” Gülüyor ve bir saat kadar sonra yatağında Deborah ile birlikte uyuyakalıyor. Ben de onun mutfağında öylece oturuyorum, ceketim olmasına rağmen titriyorum ve onun şu hamilelik elbiselerinden birini alıyorum üzerime. Onun ekranında dışarının görüntüsünü veren kanallardan birini açıp önüne oturuyorum. Ekranın ortasında duran tek bir yıldızı seyrediyorum, Eridani olduğunu biliyorum ve hâlâ iki yüz altmış iki yıl uzaklıkta. Kendimi bir hiçmişim gibi hissettiriyor, sadece bir hiçmişim gibi. Köpüklü şarap bana bunu yapıyor işte. Herkesi mutlu ediyor, beni ise bir hiçmişim gibi hissettiriyor.</p>
<p>Yanağımdaki gözyaşlarımı silerken kapı çalıyor. Cain’in kapı kodunu girmekte zorlandığını düşünerek kapıya gidiyorum, açıyorum ve tam ona aptalın tekisin diyecekken gelenin o olmadığını fark ediyorum.</p>
<p>Dom.</p>
<p>“Bana gelmememi söyledin biliyorum ama...” Kapının pervazına yaslanarak özür diler gibi omuz silkiyor ve eline bakıyor. “Gelmek zorundaydım,” diyor ve yüzüme bakıyor, ben ona bakarken o da bana bakıyor, ağlamaya başlayan bana bakıyor. Başını iki yana sallıyor. “Çok özür dilerim. Gelmemeliydim. Bencillik ettim.” Gitmek üzere dönüyor.</p>
<p>“Gitme lütfen,” diyorum, sesim iğrenç bir inlemeyle koridorda yankılanırken dönüyor ve bacaklarım artık kendini bırakırken beni yakalıyor.</p>
<p>Kapı kapanınca birbirimizin suratlarına bakıp söylemediğimiz sözleri duyarak ayakta duruyoruz. Elini tuttuğumu fark ediyorum, önüme doğru kaldırıyorum ve onun iri, güçlü ve kısa tırnaklı solgun elini iki elimin arasına alıyorum. O kadar güzel ki... Sonra dudaklarıma götürüyorum, o da elini yanağımda, çenemde, boynumun arkasında, saçlarımda gezdiriyor ve beni kendine çekerek dudağını alnımın kenarına yaslıyor, iç çekiyor.</p>
<p>“Bana onunla evlenmememi mi söylemeye geldin?” diye soruyorum hâlâ çatallı çıkan sesimle.</p>
<p>“Hayır,” diyor. Sesindeki gerginliği göğsünde duyuyorum. “Sana onunla evlenmenin seni sevmeme engel olamayacağını söylemeye geldim. Ya da seni özlememe. Ya da hayatımın kalanını benim olmanı dileyerek geçirmeme.” Başımı kaldırıp ona bakıyorum ve “Ben şeninim, her zaman da senin olacağım,” diyorum ve beni öpüyor; uzun, kararlı ve güçlü. Onu kendime çekiyorum, bir şekilde bir parçam yapabilecekmişim gibi bastırıyorum ve öpüşmemizin arasında, “Üzgünüm,” diyorum.</p>
<p>Beni kaldırıp mutfak bankına oturtuyor ve başını iki yana sallayarak, “Üzülme,” diyor.</p>
<p>“Sensiz yaşayamam.”</p>
<p>“Ben de.”</p>
<p>“Yaşayabileceğimi nasıl düşündüm bilmiyorum.” Yanıma oturarak gülümsüyor ve bacaklarımı kucağına çekiyor. “Ben de bilmiyorum.”</p>
<p>“Dediklerimin aynısı söyleyip durma.” Gülerken kulaklarının üzerine gelen siyah saçlarını okşuyorum, parmaklarımı kirpiklerinde gezdiriyorum ve yanımda olduğu için birden bir mutluluk kaplıyor içimi.</p>
<p>“Dediklerinin aynısı söylemiyorum, sadece... Ben de aynısını hissediyorum. Her zaman yaptığın gibi benim düşündüklerimi söylüyorsun.” Bunun ardından, gerçekten fazlasıyla çabalayarak bana epey uzun gelen öpüşmemizi nihayet sonlandırıyoruz. “Sana söylemek istediğim şeyleri kaç defa düşündüm biliyor musun? Sen, konuşmak istediğim tek kişisin. Herhangi bir gün. Her gün. El terminalimde seninle konuşmak istediğim konuların uzun bir listesi var.” Gülüyor. “Nasıl yani gerçek bir liste mi?”</p>
<p>“Evet, çok mu garip?” Yüzümü buruşturuyorum, uzanıp beni öpüyor ve dudaklarımın üzerinde mırıldanıyor. “Hayır, çok hoş. Göstersene bana. Görmek istiyorum.”</p>
<p>“Önce sen bana bir şeyler söyle. Neler yaptığını anlat,” diyorum başımı bank üzerine uzanan koluna yaslayarak.</p>
<p>Başını iki yana sallıyor. “Hiçbir şey. Seni özlemekten başka hiçbir şey yapmadım <span style="font-style:italic;">estrellita.</span> Yeğenini duydum.” Ona gülümsüyorum ama sonra bu gülüşün solduğunu hissediyorum. Her zaman olduğu gibi ama bu defa öyle değil. “Burada olduğumu nereden biliyordun?”</p>
<p>“Mariana söyledi.”</p>
<p>Başımı sallıyorum ve kalbimin atmakta ne kadar zorlandığını, yutkunmaya çalıştığımı, zorla soluk aldığımı fark ediyorum. “Dom ne yapacağız biz?”</p>
<p>O sırada yeniden kapı çalıyor ve kocaman açılan gözlerimizle birbirimize bakıyoruz. Kalkıp kapıya gidiyoruz, dahili telefonun tuşuna basarak, “Kim o?” diyorum, Cain’in cevap verdiğini duyuyorum. “Tanrım beni içeri al Seren.” Sarhoş olduğu belli.</p>
<p>Dom banktan kalkıp gelirken ben de kapıyı açma tuşuna basıyorum. Kapı açılır açılmaz Cain yüzüstü yere kapaklanıyor.</p>
<p>“İyiyim,” diyor sonra hâlâ yerdeyken.</p>
<p>“Gitmelisin,” diyorum Dom’a.</p>
<p>“Hayatta olmaz,” diyor başını iki yana sallayarak. “Seni bu sıkıntıyla baş başa bırakamam.”</p>
<p>Cain’i banka oturtana kadar onunla boğuşuyoruz, biraz su getirip içmesi için ikna etmeye çalışıyoruz. Gözlerini devirerek çok yüksek sesle konuşuyor, Deborah’yı uyandırmasın diye onu susturuyoruz. Biraz sonra elini Dom’un boynuna atarak, “Suarez burada ne yapıyorsun dostum? Sana kaç kere söylendi değil mi? Delinin tekisin adamım! Her zaman biliyordum deli olduğunu. Bu çocuk,” Dom’un başım çekip sıkıştırarak devam ediyor, “bu çocuk ve ben aynı nesiliz, biliyor musun? <span style="font-style:italic;">Hermanos<a id="footnote1"></a><sup><a href="#bookmark1">1</a></sup></span> gibi! Nesil 81 dostum! <span style="font-style:italic;">Lo mejor<a id="footnote2"></a><sup><a href="#bookmark2">2</a></sup></span> haksız mıyım? Bu çocuğu seviyorum. O yüzden senin de sevmen beni <span style="font-style:italic;">hiç</span> şaşırtmıyor sevgili kız kardeşim. Hem de hiç. Keşke, ah keşke işler farklı olsaydı. Keşke değil mi? Ya da keşke herkes ben ve Pan gibi turnayı gözünden vurabilse. Biliyor musun hermano? O benim için hep bir tane olmuştur var ya, istediğim tek kişi, her gece içten içe dua ettiğim kişi. Ve şansım yaver gitti. Kaç kişi benim gibi şanslı olabiliyor? O rüyalarımın kadını dostum!” O anda öne doğru masaya yığılıyor ve alnını sürtüyor.</p>
<p>Onu izliyorum ve doğruları söyleme havasında olduğunu gördüğümden ben de biraz kendi doğrularımı söylemeye karar veriyorum. “Cain, madem böyle hissediyorsun neden bu kadar berbat bir kocasın?” Bu, Dom’u biraz güldürüyor ama devam ediyorum. “Doğru! Berbatsın! Etkinlik odalarının birinde içeceğim diye kendi bebeğinin doğumunu kaçırdın!”</p>
<p>Cain başını kollarında yuvarlıyor. “Aah anlamıyorsun, yalan söylemenin ne kadar zor olduğunu bilmiyorsun. Yalan, yalan ve daha çok yalan. Çünkü tutman gereken anlamsız sırlar var ve nedenini bile bilmiyorsun. Karımın, bütün hayatım boyu sevdiğim, hiç yalan söylemediğim, yalan söylemek bile istemediğim o güzel kadının yüzüne bakamıyorum, sadece <span style="font-style:italic;">yalan</span> söylüyorum.” Doğruluyor, kötü bir şey tatmış gibi yüzünü ekşitip başını sağa sola sallıyor. “Yapamıyorum.”</p>
<p>Dom’la ben Cain’in iki yanma oturmuş birbirimize bakıyoruz. Gerçeği duymaya korksam da, “Ne konuda yalan söylüyorsun Cain?” diye soruyorum.</p>
<p>“Ah... Çok güzel,” diyor.</p>
<p>“Kim çok güzel?” diyorum.</p>
<p>“Huxley-3,” diyor.</p>
<p>O anda elbette büyük bir şaşkınlığın yarattığı sessizlik oluyor, Dom ve ben birbirimize bakakalıyoruz. Aklıma ilk gelen şey, “Evet öyle Cain, her neyse,” demek oluyor. Çünkü anlamsız geliyor yani. Bir ilişkisi olduğunu düşünüyordum, içki problemi olduğunu ne bileyim işte ama bu... Düşünmek için biraz uçuk bir konu.</p>
<p>“Hayır, hayır ciddiyim,” diyor. “Yalanlardan bıktım artık. Gerçek bu. Hep hayal ettiğin gibi, hatta onun da ötesinde. Kumsallar, inanamayacağın masmavi denizler, ormanlar. Orman gördüm, ağaçları, her şeyi. Hepsi var orada. Bugüne dek sadece duyduğumuz, bunca zaman özlemini çektiğimiz ne varsa Huxley-3’te var.”</p>
<p>“Ama... Ama bize dendi ki...” diyebiliyorum sadece.</p>
<p>“Biliyorum. Ne söylendiğini biliyorum. Bize, size böyle söylememiz söylendi. Lafları biliyorsun: ilk Temas, Epsi-lon Eridani ile iletişim vesaire vesaire bir dolu laf kalabalığı. Hiçbir şey programımızı, şunu bunu engelleyemez. Sanki... Bilemiyorum... Bize, birinin buranın böyle olduğunu, aşağıda acayip güzel bir yer olduğunu bilmesinin çok tehlikeli olacağı söylendi. Çünkü <span style="font-style:italic;">elbette</span> herkes gidip görmek isteyecek, sonra da muhtemelen hastalanacaklar, biliyorsun ölümler vesaire.”</p>
<p>“Ölümler mi?”</p>
<p>“Evet, mikroplar, kimyasallar ve Bilim’in daha önce görmediği birtakım şeyler seni öldürebilir.”</p>
<p>“Seni öldürebilecek mikroplar öyle mi?”</p>
<p>“Evet.” Dudaklarını yalıyor, sağma soluna bakınıyor, sesini alçaltıyor, onca içmesine rağmen uzun süreden beri hiç olmadığı kadar odaklanmış durumda. “Ama durum şu ki bilmiyorlar. Bilim <span style="font-style:italic;">bilmiyor.</span> Emin değiller. Peki ya bize söylendiği gibi değilse? Bunları sadece tahmin ediyorlar, biz de bu arada <span style="font-style:italic;">karanlığa</span> doğru ilerliyoruz, gidiyoruz...” Elini arkamızda bir yere doğru sallıyor ve duvara vuruyor. “Off, gördüm, gerçekten. O kumsalın üzerinde uçtum.” Sesi ağlayacakmış gibi çatallaşıyor, yüzü acı içindeymişçesine buruşuyor. “Görmeniz lazımdı. Kumlar o kadar beyazdı ki tıpkı tuz gibi, o mavi deniz... Öylesine... Sanki beni çağırıyordu, beni öldürecek olsa bile. Sırf üzerinde ölmek için aşağıya inmek istedim. Orası... Ah hani bilirsiniz, bana böyle değebilirmiş, dokunabilirmiş gibi geldi.” Yüzü yine önüne, masaya düşüyor ve kendinden geçiyor.</p>
<p>Dom ve ben birbirimize bakıyoruz ve “Bunu herkese söylemeliyiz.”</p>
<p>Başını iki yana sallıyor, hüzünle gülümsüyor. “Söyleyemeyiz.”</p>
<p>“Neden?”</p>
<p>Başıyla Cain’i işaret ediyor. “Bize söyleyenin o olduğunu anlarlar.”</p>
<p>“Ama bu... Bu çok <span style="font-style:italic;">büyük</span> bir olay. İnsanların bilmesi... Öğrenmeleri lazım.”</p>
<p>Dom iç geçiriyor. “Öğrenmeliler mi?”</p>
<p>Çenemi indiriyorum. “Elbette öğrenmeliler! Dom bu bizim hayatımız. Yaşayacağımız tek bir hayatımız var ve onlar bize yalan söylediler. Daha fazlasını istemeyelim diye harika bir şeyi, bu karanlıktan, bu soğuktan ötesini tecrübe etmemize engel oldular. Onları durdurabiliriz, onları geri döndürebiliriz.”</p>
<p>Kalkıyor, yanıma geliyor, beni kollarına alıyor ve çenesini başıma dayıyor. “Sonra ne olacak?”</p>
<p>“Onlar... Aşağıyı görmemize izin vermek zoruna kalacaklar.”</p>
<p>Başını olmaz dercesine salladığını hissediyorum. “Seren tek yapacakları insanların hayatlarını tehlikeye atacaklarını söylemek olacak ve gemideki çoğu kişi bunu göze alamayacak.” Başımın yan tarafını, saçımı, kulağımı, boynumu öpüyor. “Ventura’daki insanların çoğu hayatından memnun. Anlamadığını biliyorum çünkü sen farklısın. Diğer insanlar gibi değilsin.”</p>
<p>Uzaklaşarak ona bakıyorum, öyle uzun bakıyorum ki etraf gözümün önünden kaymaya başlıyor.</p>
<p>“Bu yeterli değil,” diyorum.</p>
<p>“Ne yeterli değil?” diyor başını yana eğerek.</p>
<p>“Sadece inip görmek yeterli değil. Hayatımız tehlikeye bile girse, neyi kaçırdığımızı bilmek onsuz yaşamaktan daha zor olur değil <span style="text-decoration:underline;">mi</span>?”</p>
<p>Derin nefes alıyor, öyle üzgün görünüyor ki canımı acıtıyor. “Sanırım öyle,” diyor ve birbirimize bakıyoruz, parmaklarımızı kenetliyoruz, bana doğru eğiliyor ve beni öperken onu kendime çekiyorum, sertçe çekiyorum, daha sert çekiyorum ve gözlerimden yaşlar akarken kontrol edemediğimiz, söyleyemediğimiz, yapamadığımız, vazgeçmek zorunda kalacağımızı bildiğimiz, hiçbir zaman unutamayacağımız, daha azıyla yetinemeyeceğimiz bütün o şeyler karşısında gözlerimi kapatıyorum.</p>
<p><a id="bookmark3"></a><span style="font-weight:bold;">Yirmi İkinci Bölüm</span></p>
<p>Düğün sabahı mutfaktaki bankta, yüzüm Dom’un boynunda bir saat kadar uyumuşum sanırım. Gözlerimi açtığımda yüzünü bana çeviriyor, dudaklarını dudaklarımın üstüne koyuyor ve “Günaydın,” diye fısıldıyor. Rüya görüyordum; rüyamda uçtuğumu görüyordum, suyun üzerinde uçuyordum, cam kadar düz ve gökyüzünü yansıtan bir suyun üzerinde. Rüyamda korkuyordum ama olasılıklar nefesimi kesiyor.</p>
<p>Saçımı özenle okşarken gitmek üzere olduğunu biliyorum, beni öpüyor ve burnunu burnuma yaslıyor ve doğruca gözlerimin içine bakıyor. Ne yapmam gerektiğini bilip bilmediğimi soruyor, ikimiz de bildiğimi bildiğimizden cevap vermeme gerek yok ama orada ayakta durmuş bir eli kapıyı açacak butonun üzerindeyken bile elini bırakmıyorum. Hâlâ elini tutuyorum, eline bakıyorum ve ne kadar güzel olduğunu düşünüyorum, gerçekten gördüğüm en güzel el olduğunu, üzerimde dolaşmasını ne kadar istediğimi düşünüyorum, hem de her zaman. Gözlerimin yaşlarla dolduğunu hissediyorum, ancak o zaman onu gönderiyorum hatta biraz da itiyorum çünkü bu durumda olmak beni daha da korkutuyor. Etrafımdaki duvarlar birden çok yükseliyor, daha önce hiç olmadığı kadar yükseliyor. Onu kaybetmek üzereyim ve buna dayanabileceğime emin değilim.</p>
<p>Kültür, saçımı yapması için birini göndermiş; önce örüyor sonra ip gibi başımın etrafına doluyor ve o bunları yaparken ben titriyorum, öyle şiddetli titriyorum ki sonunda Pan bana onun olduğundan daha heyecanlı olduğumu söylüyor. Gelinliğim geliyor, beyaz ve ağır, tıpkı diğer gelinlikler gibi ama giydiğimde Pan ağlıyor, sonra resmi üniformasıyla babam çıkageliyor. Üretim’den getirdiği orkidelerden birini saçıma takıyor, diğerini de yakasına takayım diye bana uzatıyor. Öyle bir davranıyor ki, yani bilemiyorum, ya hayatının en iyi günü ya da en kötü. Artık hangisiyse gözleri gerçek yaşlarla doluyor ki bu da işleri daha da kötüleştiriyor.</p>
<p>Talim salonuna yürüyoruz, arkamızdan Kültür’den gelen bir kameraman geliyor ve Cain arkada Deborah’yı tutarken Pan da mavi nedime elbisesiyle takip ediyor. Tamam, yapabilirim, yürümeye devam edebilirim, kapıya gelene kadar bir adımımı diğerinin önüne atabilirim. Ve Dom’u görüyorum, sırtı dönük şekilde en son sırada ayakta duran Mariana’nın yanında, geldiğimi görünce hafifçe dönüyor ama bir anlık göz temasımız beni duraksatıyor, donup kalıyorum. Pan’a dönüp, “Bir dakikaya ihtiyacım var,” diyorum çünkü Dom’dan burada olmasını istesem de, onsuz başaramayacağımı söylesem de birden orada, onun önünde ayakta durmak, bütün dünyaya başkasını sevdiğimi söyleme fikri imkânsız geliyor. Ama işte şu an buradayım, başlayan müzikle birlikte boğazımdan yakıcı bir nefret yükseliyor, karnıma kramplar giriyor ve birden Mariana’yı yanımda görüyorum, soğuk küçük ama kuvvetli elleriyle kolumu tutuyor.</p>
<p>“iyi misin?”</p>
<p>“Hayır.”</p>
<p>Bana bakışından hissettiklerimi anladığını söyleyebilirim, Pan’a, “Onunla bir konuşayım olur mu?” diyor. Deborah ağlamaya başladığı için onun bir şey demesine fırsat kalmadan biraz uzaklaşıyoruz.</p>
<p>Talim salonunun kapısından on metre kadar ötede Mariana beni destek olsun diye duvara yaslayarak rahatlatıyor ve bir şeyler yazıyormuş gibi gözlerimin içine bakıyor. “Ne oldu?”</p>
<p>Sadece başımı iki yana sallayıp, “Bunu yapamam,” diyorum.</p>
<p>Zaten ben demeden de ne söyleyeceğimi biliyor gibi görünmesine rağmen kolumu tutuyor, etrafına bakıyor, yerini değiştirerek iç geçiriyor. Sonra, “Ne düşünüyorsun? Böyle hisseden bir tek sen değilsin biliyorsun. Ayrıca mücadele etmeye çalışmanın sana ve sevdiğin insanlara sıkıntıdan başka bir şey getirmeyeceğini de biliyorsun. <span style="font-style:italic;">Amiga,</span> ben de senin yaşadıklarını yaşadım, gerçekten birini sevdim ve bunun bedelini ödedim. Bunun senin de başına gelmesini istemiyorum. Ya da kuzenimin. Lütfen ne yapman gerekiyorsa onu yap Seren, hepimiz için. Hoşumuza gitsin ya da gitmesin burada sıkışıp kaldık biliyorsun. Gidecek başka hiçbir yerimiz yok.”</p>
<p>“Bunu, yapılacak doğru şeyin bu olduğunu düşünüyor-muşsun gibi söylüyorsun. Ama öyle düşünmüyorsun. Öyle yapmadın da... Neden benim yapmamı söylüyorsun ki?” Yüzünü inceliyorum; siyah gözlerinin altındaki morlukları, ne diyeceğini düşünürken dudağını ısırmasını.</p>
<p>“Çünkü hayatımın çoğunu yaptığım seçimleri keşke yapmasaydım diyerek geçirdim. Belki yapmasaydım etrafımda bu kadar üzüntü, sıkıntı olmazdı.”</p>
<p>Başımı iki yana sallıyorum. “Hayatın o kadar kötü değil. Hayatını birlikte olmak istemediğin biriyle geçirmektense yalnız geçirmek daha iyi.”</p>
<p>Geç gelen insanlar yanımızdan geçiyor, bizi görünce gülen yüzleri bir anda soluyor ve içeriye girerken omuzlarının üzerinden dönüp dönüp bakıyorlar.</p>
<p>“Sende işe yaradıysa...” Onun elini tutuyorum, “Neden bende de işe yaramasın?”</p>
<p>Mariana başını onaylamayarak sallıyor. “Bende işe yaradığını mı düşünüyorsun gerçekten? Peki, o zaman nerede o? Sevdiğim adam nerede? Sana nerede olduğunu söyleyeyim, ondan bekleneni yaptı, şimdi evli ve çocukları var. Hayatını yaşıyor, bense...” Başını sallıyor.</p>
<p>Tam o sırada başımızın üzerindeki lambaları fark ediyorum, yanıp yanıp sönüyorlar ve bana Pete’i düşündürüyorlar. Bakım’dan tanıdığım bu adamın otuz küsur yıldır her gün, gün boyu yaptığı iş ampul değiştirmek, Ventura’da dolanıp neredeyse ampuller Üretim’den çıkar çıkmaz onları değiştirmeye başlıyor. Bu işin ne kadar anlamsız olduğunu anlatmaya kelimeler yetmez.</p>
<p>Mariana’nm o soğuk eli yine kolumda, beni ona bakmaya zorluyor. “Bak Seren, oraya git ve yapman gerekeni yap. Lütfen. Seni önemsiyorum, Domingo’yu önemsiyorum ve sana şu an doğru olanı yapman için yalvarıyorum, kalanı daha sonra hallolur.”</p>
<p>Nasıl olduğunu açıklayamıyorum ama Mariana’nın bakışları bir şekilde nefes almamı sağlıyor, dik durmamı sağlıyor ve bir dakika kadar sonra Pan Deborah’yı hafifçe sallayıp beni gözleriyle sorgularken yeniden oraya doğru yürümeyi başarıyorum. Başımı tamam dercesine sallıyorum, Deborah’yı Cain’e veriyor ve gidiyoruz.</p>
<p>Çalan müzikle ön tarafa yürüyorum, Jonah cübbesiyle orada duruyor. Tabii ki Kaptan Kat töreni onun yönetmesi için her yola başvurmaktan alıkoymamıştır kendini. Jonah gülümsüyor ama bunu yapacağıma pek de emin değilmiş gibi bir korku var gözlerinde. Sonra ayakta duran Ezra’ya bakıyorum ama bana bakmıyor, sadece ensesini görüyorum. Ancak gidip de karşısına geçince dönüp şöyle yan gözle bir an bakıyor. Bu yaptığının bir anlamı yok biliyorum ama birazdan ne yapacağımı işte o zaman fark ediyorum; kim ne düşünürse düşünsün, Dom’la ne konuda anlaşmış olursak olalım, üzerimize cehennemden ne yağacaksa yağsın. Hayatımı keşke başka yerde olsaydım diyerek geçirmeyi reddediyorum. Hayatımı Dom’u özleyerek geçirmeyi reddediyorum.</p>
<p>“Bunu yapamam,” diyorum. Ezra anında, “Ne?” diyerek dönse de insanların olan biteni algılaması biraz daha uzun sürüyor. Dom’un olduğu yere dönüyorum, kalabalığın içinde onu buluyorum, yüzü korkuyla kaskatı kesilmiş, bir şey diyecekmiş gibi bir ifadesi var. Onun benimle olduğunu bilmek beni rahatlatıyor ve Ezra’ya dönüyorum yeniden, “Ben burada durup yalan söyleyemem. Sen bu konuda rahat olabilirsin ama ben değilim.”</p>
<p>“Sen ne... Ne?” Gerçekten kafası karışmış görünüyor ve bir an onun için üzülüyorum.</p>
<p>Kültür bunların hepsini kameraya çekiyor ve Kaptan Kat en ön sırada otururken gülümsemesi kayboluyor, gözleri yana kayıyor, çoğu insan şaşkınlıktan ağzı bir karış açık kalmış şekilde seyrediyor, Ezra’nın omzu üzerinden Emme’nin fal taşı gibi açılmış gözlerini görünce neredeyse sendeliyorum.</p>
<p>Bu arada Kaptan Kat, bir hortlağmki gibi soluk gözlerle kalkıyor, ağzından birkaç kelime çıkarmak için kendiyle cebelleşiyor ama çok uzun sürmüyor, dönüyor ve kalabalığa sesleniyor. “Maalesef, gelinimiz heyecandan dolayı kötü bir an yaşıyor, bu sebeple yeminlerini biraz erteliyoruz. Lütfen onun bu tereddüdünü affedin, çoğumuzun hatırlayacağı gibi Birleşmelere adım atmak çok zorlayıcı olabiliyor.”</p>
<p>Daha bu sabah erkenden yapabileceğimiz tek şeyin bu durumu kabul etmek, bunu kabul edip yapmamız gerekeni yapmak, beraber olmak için bir plan yapana kadar sabırla beklemek olduğu konusunda anlaşmıştık ve ben Dom’un bana yapma dediği her şeyi yapıyorum, bize sadece acı ve sıkıntı getirir dediği her şeyi yapıyorum ve görünüşe bakılırsa o haklıymış.</p>
<p>Şu an, rahiplerin her pazar ayin için hazırlandıkları yandaki bu küçük odadayım; asılı cübbeler ve duvarda duran haç dışında klasik gri ofislerden biri. Jonah bir şey yapması gerektiğini anlayınca beni buraya getiriyor. Buraya ilk geldiğim anda o kadar şiddetli ve hızlı nefes alıp veriyorum ki doğru düzgün görememeye başlıyorum, Jonah elini koluma koyarak pat pat vuruyor, bana sinirlendiği öyle açık ki yüzüme bile bakmıyor.</p>
<p>“Başka şansım yoktu,” diyorum ona nefes alıp verirken.</p>
<p>Bana bakıyor. “Tamam Seren, madem böyle düşünüyorsun,” diyor bir adım çekilerek. Perdeyi hafifçe aralıyor ve dışarıda mırıldanan öfkeli kalabalığa bakıyor.</p>
<p>“Peki <span style="font-style:italic;">sen</span> ne düşünüyorsun?” diye soruyorum midem bulanmaya başlarken.</p>
<p>İç geçiriyor ve bu aniden çok ürkütücü geliyor; Ezra’nın yapıp söylemeyeceği şeyler yapan ve söyleyen ikinci bir Ezra duruyor karşımda. “Bir konuda yeterince uzun süre mutluymuş gibi yaparsan sonunda mutlu olacağını düşünüyorum. Bu noktada biraz geç bir tavsiye oldu tabii, değil mi?”</p>
<p>Ona bakarken kulaklarımda bir dalgalanma oluyor ve sadece motorların sesini duyabiliyorum, kalan her şey sessizliğe bürünüyor, bu da ya birazdan bayılacağım ya da kusacağım demek oluyor. Mor perdelerin arasından Dom çıkıyor, sadece kısa bir an durup bir kez daha Jonah’a bakıyor ve sonra yanıma geliyor.</p>
<p>“Neden yaptın bunu?” Başımı ellerinin arasına alıyor, başparmakları çenemin üzerinde duruyor ve beni biraz sarsıyor. Öfke ve acıyla karışık bir biçimde o yumuşak dudakları büzüşmüş, kaşları çatılmış. “Bunu yapacağın konusunda anlaşmıştık. Neden böyle yaptın Seren?” Ellerimi onun dirseğinin iç kısmına geçiriyorum ve bağırıyorum. “Çünkü içinde senin olmadığın bir hayat yaşamak istemiyorum. Bunu yeniden yapamam!”</p>
<p>Beni kendine çekiyor, içinden, göğsünden tenime gelen inlemeyi duyabiliyorum, dişleri ve dudakları alnımın kenarını ıslatıyor, başım hâlâ ellerinin arasında, değerli bir şeymiş gibi onu sıkıca tutuyor, beni öpüyor, gözyaşlarımı öpüyor, onun gözyaşlarıyla karışmaması için çabalıyor ama başaramıyor.</p>
<p>Bizim için geldiklerini biliyorum, burada olduklarını biliyorum, bu konuda yapabileceğimiz bir şey olmadığını biliyorum. Her zaman böyleydi.</p>
<p>Kaptan Kat perdelerin arasından girince bizi görüyor ve yüzünde dehşet ifadesiyle bir an geri çekiliyor sonra yeniden belli belirsiz bir havayla öne bir adım atıyor. Arkasından Ezra görünüyor, Dom’la ikimizi görüyor ve yüzünü elleri arasına alarak duvara yaslanıyor.</p>
<p>“Bu oyunu bu kurallarla oynamak istemiyorum,” diyorum onlara. “Biriyle sırf benim için o uygun görüldü diye evlenmeyeceğim. Özellikle de sevdiğim bir adam değilse.” “Sevmek mi?” Bakışları benden Dom’a kayıyor. “Seren itiraf ettiğin şeyin ceza gerektiren bir suç olduğunun farkında mısın?”</p>
<p>“En azından biri bu yerde doğruları söylüyor!” diye bağırıyorum Kaptan’a, Dom kollarımı tutup çekiştiriyor, çekiştirmesiyle buz kesmem bir oluyor ve aynı anda kadının tek kaşını kaldırışını izliyorum. Bu yüzden de cevaplamasını istediğim onca şey varken sadece, “Seninle evlene-mem Ezra,” diyorum ve ona baktığımda sanki ağzından çıkacak kelimeler söylenemeyecek kadar korkunçmuşçasına hafiften hırlıyor. Yanına gidiyorum, elini tutmaya çalışıyorum ama itiyor, ben de, “Gerçek aşkın nasıl olduğunu bilmeseydim yürürdü belki. İnsanların bunu neden yaptığını anlamıyorum demiyorum, anlıyorum ama gerçek şeylerin nasıl hissettirdiğini bir kere görünce her şey değişiveriyor, bir daha geri dönemiyorsun,” diyorum.</p>
<p>“Bunu dinlemek zorunda değilsin Ezra,” diyor Kaptan Kat ama o çoktan dönüp gidiyor ve Kaptana geriye bana ters ters bakıp onun peşinden gitmek kalıyor, giderken de</p>
<p>büyükbabamın yanından geçerek ona ciddi bir bakış atıyor.</p>
<p>“Seren,” diyor büyükbabam, kelime kendi içinde karanlığa verilen bir tür emir, böyle dile getirilmemesi gereken sihirli bir kelime gibi, gökten cehennem yağacağının habercisi sanki. Elini omzumda hissediyorum ve anında omzumu silkeleyerek elini çekiyorum.</p>
<p>“Hayır!”</p>
<p>“Seren Dr. Maddox’a gitmen gerekiyor. Hepimiz senin için endişeleniyoruz, iyi değilsin.”</p>
<p>“Hiçbir yere gitmiyor,” diyor Dom beni göğsüne, sadece kalp atışlarını duyabileceğim bir yere, orada kalıp asla ayrılmak istemediğim bir yere doğru çekerek.</p>
<p>“Teknisyen Suarez, ellerini torunumun üzerinden çek, yoksa derhal karşılık vermek zorunda kalacağım. Onun adına karar verme yetkiniz yok, ne şimdi ne de gelecekte.” “Onun adına karar vermek istemiyorum!” diyor. “Onun karar vermek için bana ya da size ya da başka kimseye ihtiyacı yok. Hepimizden çok daha akıllı ve yetenekli. Burada ona ne yapması gerektiğini söylemeyen bir kişi varsa o da benim.”</p>
<p>“Yine de Ventura Iletişim’in ve Avro-Amerikan Uzay Ajansları Filosu’nun kanunlarını çiğniyorsun. Hassas bir akıl sağlığı olan genç bir kızdan faydalandın...”</p>
<p>“Hassas bir akıl sağlığı olan mı? Tanıdığım en aklı başında insan o!”</p>
<p>“Hassas bir akıl sağlığı olan genç bir kızdan faydalandın ve çiftleştirme programı görevine müdahale ettin. Önceki cezaların da göz önünde bulundurularak çok büyük ihtimalle rütbeni kaybedecek ve Islah’ta oturup dakikaları sayacaksın.”</p>
<p>işte o zaman kendimi kaybediyorum, parmaklarımın arasından kayıp giden bir ip gibi kaybediyorum. Büyükbabama dönüyorum, gri gözleriyle son derece soğuk bir biçimde bana baktığını görüyorum.</p>
<p>“Sana her şeyi yerle bir edebileceğini düşündüren nedir? Seni kim Tanrı yaptı?” diye soruyorum düşündüğümden daha sakin bir ses tonuyla ama on kat daha öfkeli.</p>
<p>Kaşlarını çatıyor. “Seren Tanrı olmak gibi bir hezeyan içinde değilim ama Ventura’nm Güvenlik Şefi olarak diğer ekip üyelerini tehlikeye soktuğuna inandığım biri kanunları çiğniyorsa onu tutuklama yetkim var. Senin de bildiğin üzere senin büyükbabanım ve iyiliğinden sorumluyum. Ve sen iyi değilsin, tedavi olman gerekiyor. Dr. Maddox içeri gelin lütfen.”</p>
<p>Doktor içeri geliyor, doktor önlüğü, çatılmış kaşları, biri mozaik yapmış gibi her zamankinden daha kare ve düzgün kesilmiş sakalıyla büyükbabamın gölgesinden yürüyerek çıkıyor. “Benimle gel Seren, seni güvende tutabilirim.”</p>
<p>“Ben güvendeyim!” Dev bir dalgaya yakalanan bir teknedeymişim gibi kollarımı Dom’a sararak bağırıyorum. “Bizi rahat bırakın! Dom kendimi yanında güvende hissettiğim tek kişi.”</p>
<p>Büyükbabam yana kayıyor ve beş Güvenlik görevlisi içeri giriyor; buz taneleri gibi parlayan metal parçalarla donatılmış simsiyah üniformalarıyla her zaman olduğundan daha kötü görünüyorlar. Artık tamamen yıkılıyorum ama o anda babamın yüzünü görüyorum, kapının girişinde durmuş benden uzak bir noktaya, yere bakıyor.</p>
<p>“Baba?” diyorum rica edercesine, irkiliyor, bir an bana</p>
<p>bakıyor sonra başını çeviriyor.</p>
<p>Güvenlik görevlisi Dom’u kolundan tutuyor, onları durdurmak ve onlarla mücadele etmek üzere harekete geçiyorum ama Dom, <span style="font-style:italic;">“Amor,</span> yapma, sorun yok,” diyor.</p>
<p>Başını kollarımın arasına alıyorum, kendime doğru çekiyorum, onu benden uzaklaştırırlarken onu öpüyorum, “Bir yolunu bulacağız, tamam mı? Endişelenme. Seni seviyorum. Ne diyorlarsa onu yap lütfen,” diyor.</p>
<p>Gözüm gözünde orada öylece kalakalıyorum, kalan her şey bulanıklaşıyor; o gidiyor, bense ağlamamı durdurabilecekmişim gibi yumruğumu dudaklarıma bastırıyorum, Dom’un az önce durduğu yerde şimdi büyükbabam duruyor. Onu bir şey demek üzereymiş gibi görünce çığlığı basıyorum, “Sakın benimle konuşayım deme!” O da konuşmuyor. “Seninle bir daha asla konuşmak istemiyorum. Asla.”</p>
<p>Bunu neden yaptığımı merak ediyorsunuzdur muhtemelen, neden her şeyi daha da kötü hale getirdiğimi. Gerçek şu ki bilmiyorum, belki de bu sabah uyandığımda bütün bu sefil hayatımın ve içindekilerin hiçbir zaman bana ait olmadığını gördüm; her zaman başkasına ait olduğunu, bundan sonra da öyle olacağını ve bu konuda yapabileceğim hiçbir şey olmadığını. Kendimi yok etmekten başka.</p>
<p><a id="bookmark4"></a><span style="font-weight:bold;">Yirmi Üçüncü Bölüm</span></p>
<p><span style="font-style:italic;">Sevgili Dom,</span></p>
<p><span style="font-style:italic;">Buraya yanıma gelmene izin vermeyecekler, tüm yaptığım beklemek. Senin yanında olmadığım zamanlar tek yaptığım seni görmeyi beklemek oluyor, bu seninle tanıştığımız andan beri böyle. Ama şimdi, burada çok daha güç, bana gelemeyeceğini biliyorum. Artık her şey daha zor.</span></p>
<p><span style="font-style:italic;">Sana daha önce o kadar güçlü olmadığımı söylemiştim. Bu, kendi hakkımda bildiğim şeylerden biri, bununla yaşamayı ve bunu kabullenmeyi öğrendim. İtiraf edeyim, beni buraya koyacaklarını, burada tutacaklarını ve seni görmeme izin vermeyeceklerini söylediklerinde çileden çıktım. Başına gelene kadar böyle bir durumda nasıl hissedeceğini bilemiyor insan. Bir hayvan gibi kafese kapatıldığını bilmek seni böyle davranışlara itiyor.</span></p>
<p><span style="font-style:italic;">Ama işte buradayım, nasıl konuşulduğunu unuttum, biraz daha böyle devam edersem kim olduğumu da unutacağım ve yeni bir şey olmaya başlayacağım. Böylece hiç tanımadığım bir insan olup çıkacağım. Uyumayan biri, uykusuzluğun metalik sarmallarında yaralanan biri. Böyle böyle ta ki şendeki yokluğunu fark edene kadar geceleri uyumanın oksijen kadar gerekli olduğunu anlıyorsun. Beni burada tuttukları için, beni senden uzak tuttukları için çok öfkeliyim ve bir o kadar da suçlu hissediyorum. Çünkü bütün bunlara sebep olan bendim değil mi? Yani olanlar için suçlanacak biri varsa o da benim, işte uyumam gereken zamanlarda soluk almadan yattığım yerde dönüp dururken bunları düşünüyorum. Dönüp dönüyorum ve öyle sıkışıyorum ki artık nefes alamıyorum, üşüyor muyum terliyor muyum bilmiyorum artık, yorgun olmanın nasıl hissettirdiğini bile hatırlayamıyorum.</span></p>
<p><span style="font-style:italic;">Islah’m iki bölümü olduğunu biliyorsundur herhalde, biri erkekler, biri kadınlar için. Ve her biri deliler ve suçlular olarak ikiye ayrılıyor. Tabii onlar böyle demiyorlar. Akıl sağlığı ve Islahhane diyorlar ama hepimiz aslında ne demek olduklarını biliyoruz işte.</span></p>
<p><span style="font-style:italic;">Odamı Beth adında bir kadınla paylaşıyorum; kocası bir şekilde ölmüş, kendisi de canlı bir bebek dünyaya getirmeyi başarmış, daha önce üç tanesi ölmüş çünkü. Yani burada işlerin nasıl yürüdüğünü biliyorsun, gösteri devam etmeli. Ölüm gibi bir şeyin o değerli çiftleştirme programlarına zarar vermesine müsaade etmezler. O son bebeğin de hayatta kalması çok ironik. Kadın öyle dağılmış ki oğlunu sevemiyor, tutmaya bile katlanamıyor. Herkes onun neden depresyonda olduğunu merak ediyor ama gel gör ki roket bilimi değil bu, çok korkunç bir hayatı olmuş.</span></p>
<p><span style="font-style:italic;">Dinlenme odasının bir yanında şu iki yönlü aynalardan var, sanırım diğer tarafında sürekli bir hemşire bulunuyor ve muhtemelen de en çok kafasının iki yanındaki saçları kazınmış, kolları dövmeli Ronaldo adlı şu adam duruyor. Orada dursun ki beynimizi duvarlara falan vurup parçalamayalım diye kontrol edebilsin, değil mi? Öyle şeyler yaptığımız da yok zaten. Onun yerine hastane gürültülerini dinliyoruz: Kapıların açılma sesleri, çığlıklar, nöbet değiştiren hemşirelerin konuşmaları insanı sanki başka dünyada hissettiriyor.</span></p>
<p><span style="font-style:italic;">Sekiz saatte bir Ronaldo ya da başka biri gelip yaşıyor muyuz diye bakıyor, tansiyonumuzu ölçüyor, ateşimize bakıyor, ilaçları yutturup mantıklı beyinlerimizi hapsedip bizi sersemlemiş bir uyuşuklukla baş başa bırakıyor. Bu yetmiyormuş gibi bir de ilk oturumda gelip spor ayakkabılarımı giymemi ve koşmamı istiyor. Yani ben de yapıyorum, çünkü yanımda o bile olsa koşmak buradan çıkmak demek oluyor; terli dirseği yol boyu benimkine değe değe koşuyoruz, nefesinin düzensizliğini duyabiliyorum ve koşuda milyonlarca defa gördüğüm insanlar benden hastalık kapacaklarmış gibi aramızda ufak bir mesafe koyuyorlar. Ama sen de biliyorsun birden Seyir’de ve Ana Geçit’te olmak lüks gibi geliyor, ben de koşuyorum işte, koşmak hiç bu kadar kolay olmamıştı. Sen de benim bulunduğum durumda olsan tıpkı uçmak gibi her şeyden çok daha doğal hissedersin ve bu, zihnimin içine kapanmayı ve kendini tüketmeyi durdurduğu tek zaman.</span></p>
<p><span style="font-style:italic;">Bana daha en başından beni görmene izin vermeyeceklerini söylemişlerdi, çok endişeleniyorum ve seni düşünüyorum. Tek yaptığın hayatını yaşamakken, kendin olmakken, bana âşık olmakken bu suçlamalarla karşı karşıya kalınca ne hissettiğini merak ediyorum.</span></p>
<p><span style="font-style:italic;">Ben izliyorlar; beni izlemeye devam ediyorlar. Duş alırken Ronaldo kapının yanında dikiliyor. Saat kaç olursa olsun uyandığımda battaniyeleri göğsüme çekerek onları senin kolların olduğuna, derin bir rüyada olduğuma inandırıyorum kendimi, kameranın açısının değiştiğini duyuyorum, beni hemşire odasındaki ekranlardan seyrettiklerini biliyorum.</span></p>
<p><span style="font-style:italic;">Bir sabah Ban geliyor ve ben Deborah’yı dizlerimin üzerinde tutarken dinlenme odasında oturuyoruz. Benden konuşmamı istiyor ama ne konuşmam gerektiği konusunda onun da bir önerisi olmayınca ben de konuşmuyorum. Deborah’ya öyle uzun uzun, öyle derinden bakıyorum ki muhtemelen dışarıdan bakıldığında tuhaf görünüyordur ama onu çok merak ediyorum, nasıl büyüyeceğini, deli olup olmayacağını.</span></p>
<p><span style="font-style:italic;">Babam geliyor ve sadece oturuyor, yanıma oturuyor ve zayıfladığımı söylüyor. Bundan başka da bir şey olmuyor, sadece o sırada görevli olan diğer hemşire Sandra o gittikten sonra gelerek babamın ne kadar tatlı bir adam olduğunu söyleyip duruyor; muhtemelen insanların babam hakkında söyleyeceği türden bir şey bu. Ben de kendimi bunu ciddi ciddi düşünürken buluyorum, böyle düşününce de hayatım için elimde ne yaptığımı gösterecek hiçbir şey olmuyor.</span></p>
<p><span style="font-style:italic;">Büyükbabam gelmiyor. İstenmediğini bildiği yere gelmeyen türde bir adamdır.</span></p>
<p><span style="font-style:italic;">Mariana da gelmiyor, sanırım olanlar için beni suçluyor, benim gibi o da bana kızgın.</span></p>
<p><span style="font-style:italic;">Her neyse, bak, artık birinin gelip beni gözaltlarımda-ki siyah torbalarla, ölü, hareketsiz, katı, mumla kaplı gibi ve soluk bir ölüm maskesini andıran kireç gibi yüzüm ve cildimle görmesini istediğimden bile emin olmamaya başlıyorum.</span></p>
<p><span style="font-style:italic;">Yemek yemiyorum, daha birkaç hafta geçmesine rağmen erimeye başlıyorum, bu dünyada gitgide daha az yer kaplamaya başlıyorum. Burada, uzayın derinliklerinde yıldızların arasından sürüklenirken geminin diplerinde bir yerde kapana kısılmış bir şekilde mi öleceğim diye merak etmeye bile başlıyorum. Beni senden koparmalarının beni oksijenim kesilmiş gibi öldürdüğünü görmüyorlar mil Daha önce bu şekilde hissettiğimi hatırladığım ilk şeyin vücudun ve tenin olduğunu, kokunun şu ana kadar beni yatıştıran ilk koku, kalp atışının beni evimde hissettiren ilk ses olduğunu sana daha önce hiç söylemedim sanırım. Benim için uygun görülmedin ama her bir hücren benim için yazılmış. Bu da bize zaten bildiğimiz bir şeyi kanıtlıyor; bazı şeylerin laboratuvarda yapılamadığını.</span></p>
<p><span style="font-style:italic;">Ben de kaçabilmenin yollarını düşünerek zaman geçiriyorum. Ama endişelenme çünkü bu defa her şey farklı. Seni tanıdığımdan beri önceden düşündüğüm şekilde, annemin yaptığı şekilde, kaçmayı düşünmüyorum. Onun yerine buradan çıkmanın, sana kavuşmanın yollarının, sana gelebileceğim bir yol bulmanın hayallerini kuruyorum aşkım.</span></p>
<p><span style="font-style:italic;">O yüzden bekle beni,</span></p>
<p><span style="font-style:italic;">Tüm sevgimle,</span></p>
<p><span style="font-style:italic;">Seren</span></p>
<p><a id="bookmark1"><sup><a href="#footnote1">1</a></sup></a></p>
<p> İsp. Erkek kardeş anlamında, (ç.n.)</p>
<p><a id="bookmark2"><sup><a href="#footnote2">2</a></sup></a></p>
<p><span style="font-style:italic;"></span> tsp. En iyi, en iyisi, (ç.n.)</p>
</body>
</html>