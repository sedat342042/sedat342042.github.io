<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">Teşekkürler</span></p>
<p>Bana gece geç saatte attığı e-postasıyla bu kitaba olan inancını dile getiren ve -Cara Lee Simpson ile Therese Coen ile birlikte- başkalarını da buna ikna ederek harika bir iş çıkaran Madeleine Milburn’e teşekkür ediyorum. Karen Ball’a ve Little, Brown Books “Genç Okuyucular” bölümündeki herkese bana inandıkları için teşekkür ediyorum. Güzel ve büyüleyici kapak için Sophie Burdess’a teşekkür ediyorum. Becca Allen’a ve Catherine Coe’ya ama en çok da bu hikâyeyi hep olmasını istediğim şekle bürümemi sağlayan ve benim için herkesin sahip olmak isteyeceği harika bir çift taze göz olduğu için editörüm Kate Agar’a teşekkür ediyorum.</p>
<p>Tuhaf küçük bir kızın hayallerine, Noel zamanı ona gök mavisi bir daktilo alacak kadar inanan anneme ve babama teşekkür ediyorum. Yaklaşık yedi yıldır, üç kıtada hem gerçek hem mecaz anlamıyla yukarılara uzanmamı sağlayan (Ayrıca onca çabasına rağmen neredeyse her akşam göz ardı edilmeye katlanan) kocama çok teşekkür ediyorum. Hepsinden öte yazdığım kadar iyi annelik ya-pamayışımı sineye çeken ve bu iki konuda daha iyi olmak için hiçbir zaman pes etmememin en büyük sebebi olan kızlarıma çok teşekkür ediyorum.</p><div></div>
<p><a id="bookmark1"></a>KATHARINE McGEE</p>
<p><a id="bookmark2"></a>UZAK VARLIKLARIN YALNIZLIĞI</p>
<p>Seren, Ventura’da doğdu, Ventura’da büyüdü ve burada ölecek. İmkânsız görünse de güneşi, kumsalı, denizi teninde hissetmek istiyor.</p>
<p>Bu isteklerine delilik gözüyle bakanların karşısında, akıl sağlığını korumaya, gerçeği arayışından vazgeçmemeye kararlı. Yine de insanların arasındaki bu yalnızlığı bazen Sereni pes etme noktasına getiriyor. Ama Dom hayatına girdikten sonra, kendisi gibi biriyle tanışmış olmanın heyecanıyla hayallerine daha sıkı sarılıyor.</p>
<p>Bir süre Serenin güneşi Dom oluyor ve genç kız onun yörüngesinden kopamıyor.</p>
<p>Sonunda aşkın ve doğaya inancın gücü bir yol ayrımına getiriyor onları: Bildikleri tek ev olan Ventura’da mı kalacaklar, yoksa el ele hayallerinin peşine mi düşecekler?</p>
<p>“Ventura Efsanesi”nin ilk kitabı <span style="font-weight:bold;font-style:italic;">Uzak Varlıkların Yalnızlığı</span>, ütopyayla distopyayı harmanlayan, ufuk açan inanılmaz bir macera.</p>
<p><a id="bookmark3"></a><a href="http://www.dexkitap.cc"><span style="font-weight:bold;">www.dexkitap.cc</span></a></p><div></div><div></div>
</body>
</html>