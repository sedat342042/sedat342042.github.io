<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">Otuz Birinci Bölüm</span></p>
<p>Dom, uçuş bölümüne giden servis merdivenlerinde, sırtında çantası, üzerinde ceketi, iyice yüzüne indirdiği şapkasıyla bizi bekliyor. Bana sarılıyor, dudaklarını dudaklarıma dokunduruyor, soğuk elimi tutuyor ve hızla koşuyoruz, o kadar hızlı koşuyoruz ki zar zor konuşuyorum, peşimden gelen Mariana’yı güçbela tutuyorum.</p>
<p>“Mariana da bizimle geliyor,” diyorum. Dom, “Biliyorum, harika değil mi?” Onu öpmek istiyorum ama öpemiyorum çünkü koşuyoruz, koşuyoruz, koşuyoruz ta ki Batı’nın servis asansörlerine varana dek koşuyoruz. Asansörün çağırma düğmesine basıyoruz. Orada durmuş asansörün geliş sesini dinlerken boş olması için dua ediyoruz. Dom beni kolunun altına, sıcaklığına çekiyor. Başımı kaldırıp ona bakıyorum, “Her şey nasıl bu kadar hızlı oldu?”</p>
<p>“Dün bütün gece Ezra ile mekikteydim,” diye yanıtlıyor.</p>
<p>“Cidden mi?” Ezra’yı düşünmeye başlıyorum; bize aslında yardım etmesini gerektirecek bir durumu olmadığını ama yine de yardım ettiğini. Bir an ona asla teşekkür edemeyecek olmam son derece üzücü geliyor. Veda edemeyecek olmam da...</p>
<p>Asansör geliyor ama asansöre bakmak yerine Dom’un yüzünden geçen ışıltıya bakıyorum, diğer koluyla kapıyı açıyor, boş olduğunu biliyorum.</p>
<p>“Batı Platformu’nu geçmeyi öğretti, nasıl olduğuna dair hiçbir fikrim yok ama hepimizin anca hayal edebileceği bir nüfuzu var.” O konuşmasını sürdürürken aşağıya iniyoruz, gitgide daha derine gidiyoruz, kat kat geçiyoruz ve ışıklı şeritler üzerimizden geçerken geride duruyoruz, üçümüz de hafifçe kenara doğru dönük durarak kimsenin binmemesini ümit ediyoruz. “Bütün gece oradaydık, bugün günün büyük bölümünde de öyle. Yaşam sistemlerini anlamaya çalışıp navigasyon bilgisayarını programladık. Uçurmak o kadar karmaşık görünmüyor. Okulda Temel Uçuş Eğitimi’nden B almıştım, yani o kadar da büyük bir dert değil.”</p>
<p>Mariana gülerken yavaşladığımızı ve durduğumuzu fark ediyorum; mühendislik üniformalı orta yaşlı bir kadın hafifçe başını sallayarak asansöre biniyor, ön tarafta kenara yaslanıyor ve el terminalinden çocuklarını arıyor. Üç kat sonra inene dek üçümüzün de nefeslerimizi tutmuş beklediğimizi fark etmiyor.</p>
<p>Platformdaki kapıda iki adam var, camdan görebildiğimiz kadarıyla kahve içiyorlar ve ekranlarda gösterilmeye başlanan gece yarısı ayinini seyrediyorlar. Servis girişine doğru gidip içeri süzüldüğümüzü fark etmiyorlar bile.</p>
<p>“Bakım’da olmanın bir gün işe yarayacağını biliyordum,” diyor Mariana gülümseyerek ve giriş kartını öpüyor. Platform’un dinlenme odasına giriyoruz; L şeklinde bir bank karşısında geçit töreni haberleri var, etrafa da</p>
<p>buruşturulmuş kâğıtlar saçılmış.</p>
<p>Diğer kapıdan çıkarak geniş ve alçak bir hangara giriyoruz, tavandan yankılanan ne olduğu belirsiz sesler var, <span style="font-style:italic;">Silent Night’ı</span> söyleyen birinin de sesi yankılanıyor. Dom yönünü şaşırmış biçimde önüne arkasına bakınıp duruyor. Sonra platformlara giden giriş kapısını işaret ediyor ve bizi oraya, kenara doğru çekiyor, kartını okutuyor ve giriş açılıyor. Girişle birlikte ışıklar da kapılarla dolu uzun, upuzun koridor boyunca sırayla yanıyor. Kapı kapı geçerek koşuyoruz ve buradaki ışık masmavi, duvarlar bembeyaz ve aralıklarla gelen ürkütücü bir sinyal sesi var; birden öyle korkuyorum ki kalbim resmen yerinden çıkacak gibi, hatta neredeyse ama neredeyse gitmek istemiyorum diyeceğim; derken varıyoruz. Dom kapağı açıyor. Orada durmuş bir yandan onu seyrediyorum, bir yandan tir tir titriyorum. Mariana önce yukarı sonra da geçide bakıyor, başı sağa dönüyor, sonra sola, sonra yine sağa, parmakları istemsizce benim parmaklarıma dolanıyor. Dom dizlerinin üzerine çöküyor ve şöyle bir geçide bakıyor sonra dönüp elime uzanıyor, tutmayınca ilk Mariana gidiyor; Dom’un önünden emekleyerek ilerlerken Dom bana bakıyor ve “Geliyor musun?” diyor. O bana bakarken başımı iki yana sallıyorum. “Bu kadar ilerleyebileceğimizi düşünmemiştim.”</p>
<p>Ayağa kalkıyor, yüzümdeki saçları çekiyor, “Ama ilerledik.”</p>
<p>“Sonunda öleceğimiz bir hikâye bu.”</p>
<p>Gülümsüyor ve başını sallıyor. “Bir gün evet ama bugün değil.”</p>
<p>“Nereden biliyorsun?”</p>
<p>Benim gülümsememe karşılık o da gülümsüyor ve omuz silkiyor. “Biliyorum işte. Haydi, neler olacağını göreceğiz artık. Sanırım işe yarayacak.” Şimdi ve tam burada onu neden sevdiğimi, neden hayatımı ondan başkasıyla geçire-meyeceğimi anlıyorum. Ben her zaman kötümserken, o her zaman iy<span style="text-decoration:underline;">ims</span>er oluyor ve beni öyle kolayca ikna ediyor ki uğraşmıyor bile ve bütün dünya farklı görünüyor. Bu şekilde kendimi Gezgin 37’nin içinde buluyorum; öndeki pencereden yıldızlara bakıyorum ve düşüncelere dalıyorum; ancak Dom, <span style="font-style:italic;">“Amor,</span> yardımına ihtiyacım var, tamam mı? Yaşam sistemlerini çalıştır,” dediğinde kendime geliyorum. Solumdaki bir grup ekranı işaret ediyor, ben tam ekranlara dönerken kapağın açılma sesi geliyor, hepimiz donup kalıyoruz, yani düşünüyorum da... Tanrım neredeyse başarıyorduk.</p>
<p>Ve Ezra geliyor.</p>
<p>“Ne yapıyorsun burada?”</p>
<p>Cevap vermiyor, tepesindeki yuvarlak kapağı çekiyor, önce tek hareketle kaydırıyor, sonra düğmeye basıyor ve kapak arkasından kapanıyor. Pilot koltuğuna yöneliyor, Dom’u kenara çekiyor, kulaklıkları takıyor, bilgisayarı açıyor ve kontrolleri yapıyor. Dom bir an bana bakıyor ama sonra Ezra şalterleri gösterip navigasyon ekranında parmağını kaydırırken onun emirlerini yerine getiriyor.</p>
<p>“Burada ne yapıyor?” diye soruyor Mariana parmaklarımı avucuna alıp sıkıca sıkarken. “Bu bir tuzak Hemple. Dom’u bu konuda uyarmıştım.”</p>
<p>Ona, o upuzun kirpiklerine, cildinin parlaklığına bakıyorum ve şu an hissettiğim tüm korkuyu onun yüzünde görüyorum.</p>
<p>“Tuzak değil,” diyorum ama sesim çok cılız çıkıyor ve beni yüzüstü bırakıyor; ben bile kendime inanmıyorum.</p>
<p>Başını iki yana sallıyor. “O zaman neden burada? Söylesene! Domingo onun bilgisayarı nasıl kullanacağını, sistemi nasıl kumanda edeceğini öğrettiğini söylemişti. Ne yapıyor peki burada? Başımızı belaya sokacak Hemp-le. Bu bir oyun.”</p>
<p>On pencerenin üzerindeki geniş dışbükey aynadan, mikrofonlu kulaklığıyla sesli emirler vererek sistemi çalıştıran Ezra’nın yüzüne bakıyorum, ikide bir yaladığı dudaklarına, terli alnına bakıyorum ve sonra kan görüyorum, çok fazla değil; ağzının kenarında bir leke, ön dişinin sol tarafına doğru pembe bir çizgi. Yolunda gitmeyen bir şey var.</p>
<p>“Ezra.” Ben kendimi durduramadan adı ağzımdan çıkıveriyor. Haliyle bana dönüyor ve bakıyor; gözleri kocaman ve simsiyah, göğsü büyük bir hızla inip kalkıyor, gözlerimiz uzun bir süre birbirine kitleniyor, söyleyecek bir şey bulmaya çalışıyorum ama olmuyor.</p>
<p>Dom, “Ezra, bundan sonrasını ben halledebilirim dostum gitmemiz gerek.”</p>
<p>“Evet, tabii,” diye iç çekiyor, bir an için bizi bir daha hiç göremeyeceği için gerçekten üzgün görünüyor sanki. Yani orada öylece otururken görünen bu ama aslına bakarsan ne hareket ediyor ne yerinden kalkıyor ve o esnada telsiz çalışıyor.</p>
<p><span style="font-style:italic;">Bing bong.</span></p>
<p>Duruyor; durunca hepimiz birbirimize bakıyoruz.</p>
<p><span style="font-style:italic;">Bing bong.</span></p>
<p>Kimse kılını kıpırdatmıyor.</p>
<p>Sonra Dom, “Onlara sen olduğunu söyle. Pratik yaptığını söyle,” diyor.</p>
<p>Ezra kahkaha atıyor ama düğmeyi indirip konuşana dek Dom gözlerini ona dikiyor.</p>
<p>“Kontrol, ben Kıdemsiz Pilot Lomax. Sınavım için biraz pratik yapmak istemiştim, tamam.”</p>
<p>Cevap geliyor: “Olumlu, Lomax. Kokpit deneyimi kazanma konusundaki azminiz ilham verici, tamam.”</p>
<p>“Teşekkürler kule, tamam.” Kulaklığını çıkarıp Dom’un kucağına fırlatıyor ve telaşla tuttuğu tüm nefesini bırakıyor.</p>
<p>“Şimdi nasıl kalkış yapacağız?” diyor Mariana başını sallayarak. “Bizi izliyorlar.”</p>
<p>“izlemiyorlar,” diyor Ezra ona bakarak. “Kardeşimin eline yüzüne bulaştıracağı Ayin’i izleyecekler. Öyle yapacaklarını siz de biliyorsunuz. O sırada tuhaf bir şey fark edecekler...” Bir omzunu kaldırıp indiriyor.</p>
<p>“Teşekkürler dostum,” diyor Dom elini uzatarak ama... <span style="font-style:italic;">Bing bong.</span></p>
<p>Yeniden telsiz. Hepimiz birbirimize bakıyoruz.</p>
<p>“Cevap ver,” diyor Dom ama Ezra başını iki yana sallıyor.</p>
<p>“Tanrım! Bizi şimdi yüzüstü bırakma dostum!” diye bağırıyor Mariana arkamdan. Korkuyla soluduğunu duyabiliyorum. “Yardım et, peşimizi bırakmalarını sağla!” Ama Ezra konuşmuyor. Terliyor, ağır nefesler alıyor, yutkunuyor, kusmak üzere olan biri gibi berbat görünüyor. Birkaç uzun saniyeden sonra hepimiz onun bir fikirle geleceğini ümit ediyoruz. Kontrol ekranlarına biraz daha bakıyor ve... <span style="font-style:italic;">Ne oluyor...</span> Kelepçelerin bırakıldığını, hava kilidinin tısladığını ve iticilerin ateşlendiğini duyuyoruz ve <span style="font-style:italic;">Tanrım</span> işte o zaman kalktığımızı anlıyoruz. Uzun ve sessizlik dolu bir an boyunca sadece biz ve uzayda sürüklenen yüzbinlerce uzak yıldız var.</p>
<p>“Tanrım Lomax, ne yaptın sen?” Dom bir yandan Ezra’ya bağırıyor, bir yandan dönüp kemerimi bağlamam için bana bağırıyor.</p>
<p>Telsiz artık o kadar kibar <span style="font-style:italic;">bing bong</span> yapmıyor; biz hızlanırken kesintisiz şekilde <span style="font-style:italic;">bing bing bing bing</span> diye ötüyor. Koltuğumun ta dibine kadar sıkıca yaslanıyorum ve uzaktan Ezra ve Dom’un birbirilerine bağırışlarını duyuyorum. Benim çaprazımda duran Mariana’nm başı geride, gözleri kapalı, siyah kirpiklerinin kenarından minik küreler halinde şeffaf yaşlar damlıyor ve havada asılı kalıyor; yerçekimsiz ortamın ilk belirtisi.</p>
<p>“Mariana,” diyorum, benim olduğum yöne gözlerini deviriyor ve havada boncuk boncuk süzülen gözyaşlarını seyrediyor.</p>
<p>“Tanrım, şimdi kusacağım,” diyor.</p>
<p>Telsizin sesi artıyor, yoğun hışırtılar geliyor.</p>
<p>“Gezgin 37, uygun olmayan bir araçla izinsiz bir uçuş yapıyorsunuz. Lütfen güzergâhınızı düzeltin ve gemiye dönün.”</p>
<p>“Ah dostum, bizi biliyorlar.” Dom Ezra’ya bakıyor ve aynı ses tonuyla dönüp bana aktarıyor. “Bizi biliyorlar.”</p>
<p>Ezra karşılık vermiyor, sadece ekranlara dokunuyor ve bazı düğmeleri indirip kaldırıyor. Yanındaki ekrana arka görüntüyü veriyor.</p>
<p>“Suarez saçma sapan konuşmayı kes ve benim için şunu izle tamam mı?”</p>
<p>Dom önce ekrana, sonra Ezra’ya bakıyor. “Ne? Neye bakacağım?”</p>
<p>“Peşimizden gelip gelmediklerini kontrol edeceksin.”</p>
<p>“Peşimizden gelmek mi?”</p>
<p>“Savaş araçları. Şu an firar ediyoruz. Belki farkında değilsin ama böyle bir şey yapma iznimiz yok.”</p>
<p>“Elbette farkındayım.”</p>
<p>“O zaman bunun cezasının ne olduğunu da biliyorsun-dur herhalde.”</p>
<p>Dom buna cevap vermiyor. Kimse vermiyor. Biraz sonra Dom, “Bir şey kalkıyor,” diyor.</p>
<p>Mariana’ya bakıyorum; başını iki yana sallayarak kendi kendine sessizce bir şeyler mırıldanıyor, belki de dua ediyor, elleri sıkıca kemerine yapışmış, daha fazla gözyaşı gözlerinden havaya dağılıyor.</p>
<p>“Onları atlatabilir misin?” diye soruyorum Ezra’ya. O sırada birkaç düğmeyi daha kaldırıyor, bipleyen birkaç şey ayarlıyor ve başını iki yana sallayarak, birbirine benzer iki telsiz mesajını duymazdan geliyor.</p>
<p>“Bununla mı? Mümkün değil.”</p>
<p>“En son hızda bile mi?” diye soruyor Dom.</p>
<p>“Suarez son hızda gidiyoruz.”</p>
<p>Dom ve ben aynadan birbirimize bakıyoruz sonra da başlarımızı farklı yönlere çeviriyoruz. Başka bir mesaj daha geliyor.</p>
<p>“Gezgin 37, derhal Ventura’ya dönmeniz emrediliyor yoksa Clarke Protokolü’ne tabi tutulacak ve firari olarak kabul edileceksiniz.”</p>
<p>Parmaklarımla burnumu tıkayarak kulağıma giren keskin acıyı eşitlemeye çalışırken bir an için kusacak mıyım diye merak ediyorum ve tam o sırada aklıma bir şey geliyor.</p>
<p>“Annen,” diye soruyorum Ezra’ya. “Annen burada olduğunu biliyor mu?”</p>
<p>Ezra iç geçiriyor. “Sanırım.”</p>
<p>Başımı iki yana sallıyorum. “Ben sanmıyorum.”</p>
<p>Bana bakmıyor, sadece arka tarafı gösteren ekrandan bu karanlık içinde gümüş gibi parlayan ve gitgide bize yaklaşan savaş aracını izliyor.</p>
<p>“Olanları anlaması uzun sürmeyecektir eminim. Daha az önce onunla beraberdim. Ayin’e giderken onun dalkavuklarından biriyle kavga etmek zorunda kaldım. Ayrıca kalkmadan bir saniye önce Kule ile konuştum. Saklamaya çalışmıyorum yani.”</p>
<p>“iyi de neden burada olduğunu düşünsün ki? Düşüneceği son şey olurdu. Henüz haberi olmamıştır.”</p>
<p>“Haberi var Hemple!” diye bağırıyor birden kıpkırmızı kesilerek. “Biliyor. Umursamıyor. Onun kariyerinin, itibarının, görevimizin değerinin yanında zerre kadar değerim yok. O böyle biri işte, onu o yapan bu. Ben de bir kumar oynadım. Burada olursam bizi kurtarabileceğim düşüncesiyle bir kumar oynadım. Yanıldım. Yanıldım tamam mı? Çok üzgünüm.” Kontrol paneline uzanmadan önce yüzünü buruşturuyor, tuhaf bir robot sesi çıkaran bir şeylere dokunuyor. “Manuel kontrol etkinleştirildi,” diyor ses.</p>
<p>Ezra levyeyi serbest bırakıyor.</p>
<p>Dom ona bakıyor. “Ne yapıyorsun?”</p>
<p>“Ne yaptığımı sanıyorsun?”</p>
<p>“Şey, aslına bakarsan hiçbir fikrim yok.”</p>
<p>“Bir savaş aracından otomatik pilot ve belirlenmiş seyir yörüngesinde nasıl kaçmayı umuyorsun acaba? Şimdi bir işe yara da motor gücünü artır.” Dom, onun gösterdiği</p>
<p>yere boş boş bakınca gürlüyor: <span style="font-style:italic;">“Şu ekran işte!”</span></p>
<p>Bu konuşmayı takip eden sessizlikte sadece küçük çaplı füzyon motorunun inceden sesi ve telsizin biplemesi duyuluyor. Bütün bu olanların üzerine aklımı toplamaya çalışarak başımı iki yana sallıyorum.</p>
<p>“Ezra, bak sana diyeyim, annen bilmiyor. Öğrenmesi ve düzeltmesi an meseledir. Araçlara durma emri verilir, onlar da bu işi sona erdirir.”</p>
<p>Ezra yeniden başını hayır anlamında sallarken Dom arka görüntüye bakıyor ve “Yaklaşıyorlar,” diyor.</p>
<p>Mariana bunu duyunca oturduğu yerde öne doğru kasılarak depolama bölümünde bulduğu kilitli bulantı torbasına soluk renkli dev bir kusmuk topuna benzeyen bir şey öğürüyor. Ufak bir parçası kaçarak kabinde süzülüyor. Kokusu bizi duman ederken Mariana ağzını üniformasıyla silerek özür diliyor. Beti benzi atıyor, beyaz-yeşil bir renk alıyor; titreyen ellerle torbayı kapatmakla uğraşırken cildi terden parıldıyor. Ve yeni bir mesaj alıyoruz. “Kıdemsiz Pilot Lomax, derhal rapor ver, tamam.” Konuşan Kaptan Kat, hiç şüphe yok. Uzun bir sessizlikten sonra Ezra’nın düğmeyi kaldırmasını seyrediyoruz. “Kıdemsiz Pilot Lomax bildiriyor Kaptan, tamam.” “Pilot Lomax, bu aracı ve içindeki personeli derhal Ventura’ya getirmelisin yoksa Clarke Protokolü’ne tabi tutulacak ve ona uygun şekilde muamele göreceksiniz. Kendimi yeterince açık ifade edebildim mi? Tamam.” Ezra hiçbirimize bakmıyor ama aynadan yüzünü görebiliyorum, neredeyse gülümsüyor diyebilirim. “Kendinizi çok iyi ifade ettiniz, Kaptan Lomax ama maalesef ne bu aracı ne de personeli şu an geri getiremem, tamam.”</p>
<p>Bir dakika, Ezra ve Dom’un motor gücü ve flaplar konusunda birbirine bağırıp çağırmaya başladığı sonsuz gibi gelen upuzun bir dakika geçiyor. Kısa bir süre bembeyaz kesilmiş, titreyerek yatan Mariana’ya bakıyorum.</p>
<p>“Ezra.” Kaptan Kat önce bir tek bu kelimeyi söylüyor; alçak sesle, sert ve kesinlikle Ezra çizgiyi aştığında söylenen milyonlarca çocukluk anısının arasından sıyrılıp geliyor. “Ezra, bunu blöf olarak görmeni istemem. Çünkü senin de bildiğin gibi ben blöf yapmam.” Sonra bir an duruyor. “Tamam.”</p>
<p>O anda cidden başımızın dertte olduğunu fark ediyorum, oluşan sessizlik onların da aynı şeyi düşündüğü konusunda şüpheye yer bırakmıyor. Ama bizim, hepimizin, her birimizin, gözlerini bir türlü açamayan Mariana’nın bile emin olduğu tek bir şey var. Bu işin dönüşü yok. Olamaz. Dönecek bir yer, dönecek hiçbir şey yok. Bu her zaman için tek yöne bir biletti.</p>
<p>Ezra, “Sanırım senden buna göz yummanı, benim, hani oğlun olan benim, içinde bulunduğum duruma müsamaha göstermeni istemek anlamsız olurdu değil mi? Tamam.” Hepimiz bu bekleyiş sessizliğini dinliyoruz, hem de motorun aşırı yüksek sesine rağmen dinliyoruz. Ezra levyeyi gidebildiği kadar ileri ittirirken, “Haydi haydi, haydi,” deyip duruyor. Annesine mi yoksa uzay aracına mı sinirlendiğini kestirmek zor. Kaptan Kat, “Ezra yapma bunu, lütfen bana bunu yaptırma.”</p>
<p>Ezra’nın gözlerini öne sıkıca sıkıp sonra açarak bize bakmasını seyrediyorum; her birimize ayrı ayrı bakıyor ve hiç kimse tepki vermeyince derin bir nefes alıp, “Geri dönmüyoruz anne, gerisi sana kalmış artık, tamam.”</p>
<p>Bir diğer aşırı uzun bekleyişin ardından Kaptan yine konuşuyor. “Kalbim ne derse desin önceliğimin Ventura olması gerektiğini biliyorsun. Seni seviyorum, umarım bunu biliyorsundur ama ne pahasına olursa olsun görev için elinden gelenin en iyisini yapan benim gibi insanlar olmasa şu an kim bilir nerelerde olurduk? Deli gibi can açıtsa da...” Sesi çatallaşıyor. “Tamam.”</p>
<p>Ve o anda öne doğru sert bir manevra yapıyoruz ve kuyruktan buruna, sonra yine kuyruğa sonra yeniden burun yönüne doğru mide bulandıran bir dönüşle savruluyoruz. Bütün bu süre boyunca çığlık atıyorum, Dom ve Ezra bağırıyorlar, ne olduğuna ya da bunun nasıl sonla-nacağma dair hiçbir fikrim yok, tabii sonlanabilirse.</p>
<p>Dom, dış görüntüleri veren ekranlara bakarak, “Vurulduk,” diye bağırıyor. “Arka sancak tarafından hasar aldık.” Bir sürü alarm ötüyor, otomatik konuşmalar ve anlaşılması güç sesler duyuluyor. Birçok düğme yerinden çıkarak uçuyor, bize çarpıp kabine savruluyor. Bütün bunlar olurken dudağımı öyle sert ısırıyorum ki artık kan tadı almaya başlıyorum. Mariana’ya baktığımda tamamen betinin benzinin attığını ve tepkisiz kaldığını görüyorum, eli kolu bacağı korkutucu bir şekilde düşmüş; bir insandan çok bir oyuncağa benziyor.</p>
<p>“Mariana!” diye çığlık atıyorum Dom’u koltuğunda zıplatarak.</p>
<p>Dönüşlerimiz biraz yavaşlayınca Ezra, “Suarez, durum kontrolü yap!” diye bağırıyor. “Durum kontrolü!” Dom gözlerini kısarak önündeki ekranlara ve düğmelere bakıyor. “Yapamam... Bilmiyo...”</p>
<p>“Operasyonlar, yaşam sistemleri... Şimdi, yine hedefe</p>
<p>girmeden onların üzerindeki durum kontrollerini çalıştır.” O anda telsizden büyükbabamın sesini duyuyorum: “Ben Ventura’nm Güvenlik Şefi, Şef Sherbakov.”</p>
<p>İkisi birden dönüp bana bakıyor, gözlerimi sımsıkı kapattığımı hissediyorum, sanki büyükbabamın sesinin zihnime girmesini engelliyorum. Ama, “Hepinizin güvenle Ventura’ya dönmesini sağlamak için buradayım. Kiminle konuşuyorum? Tamam,” diyor.</p>
<p>Ezra gözlerini bana doğru kaydırırken ses kesilmeleri oluyor. “Kıdemsiz Pilot Ezra Lomax efendim, tamam.” “Şu anda bu aracı sen mi kullanıyorsun? Tamam.” “Olumlu efendim, tamam.”</p>
<p>“Yardımcı pilotunun kimliğini söyle, tamam.” “Teknisyen Domingo Suarez efendim, tamam.”</p>
<p>“Diğer mürettebatın kimliğini söyle, tamam.” “Astsubay Mariana Moreno ve Yardımcı Teknisyen Seren Hemple, tamam.”</p>
<p>Büyükbabam hiç duraksamıyor ki bu da her şeyden çoktan haberi olduğu anlamına geliyor.</p>
<p>“Şimdi beni dikkatlice dinlemeni istiyorum, Kıdemsiz Pilot Lomax. Benim önceliğim, bu aracın ve mürettebatın güvenle Ventura’ya dönmesini sağlamak. Bunun için yapman gerekenleri adım adım anlatacağım. Aracın durumu nedir? Tamam.”</p>
<p>O anda Ezra’nın sabrı artık tükeniyor. “Açıkça konuşmam gerekirse, durum hiç iyi değil efendim. Sancak tarafımızdan vurulduk ve görüntülerden anlaşıldığı üzere hasar aldık, tamam.”</p>
<p>“Derhal Ventura’ya dönmeniz sizin ve yolcularınızın güvenliği açısından çok önemli Kıdemsiz Pilot Lomax.</p>
<p>Size prosedürleri söyleyeceğim, beklemede kalın.”</p>
<p>Ezra, bizi sabit bir pozisyona getirerek mikrofon ve kulaklığını çıkarıp Dom’a fırlatıyor. “Onunla başka biri muhatap olsun.”</p>
<p>Dom bana dönüyor ama başımı iki yana sallıyorum. “Yapma Seren.” Başını çevirip pencereden yıldızlara bakıyor. “Onun fikrini değiştirebilecek biri varsa o da sen-sin biliyorsun.”</p>
<p>“Onun fikrini değiştirme konusunda pek bir umudum yok, inan bana.”</p>
<p>Dom bana bakarken Ezra eğilerek yan taraftaki birkaç düğmeye basıyor ve “Şu aşamada, ‘pek bir umudum yok’ da iş görür,” diyor. Dom gözlerimin içine bakarak bana kulaklığı uzatıyor.</p>
<p>Gözlerimi kapatarak kulaklığı kafama geçiriyorum. “Şu an haftayız,” diyorum. “Siz de zaten biliyorsunuz, sanırım yapabileceğimiz işe yarar bir şey kalmadı, tamam.” “Seren ben büyükbaban.” Birden o kadar inkâr edilemez, o kadar kaçınılmaz oluyor ki gözlerimi açıyorum.</p>
<p>Tam o anda yeniden vuruluyoruz ve mide bulandıran, karnımızı bağırsağımızı, her zerremizi düğüm düğüm eden bir şekilde çapraz yönde dönerek hızla evrene savru-lurken farklı üç-dört alarm daha yanıp sönüp bipliyor ve Ezra ile Dom birbirine bağırıyor.</p>
<p>“Durdur şunu!” diye haykırıyorum ona. “Büyükbaba durdur onları. Durdur! Bırak gidelim, bırak gidelim işte. Bizi ha bırakmışsınız ha öldürmüşsünüz ne fark eder?” “Seren aracınız çok kötü hasar aldı ve şu an sizi hayatta tutmanın tek yolu buraya getirmek, anlıyor musun? Sizi geri getirmek zorundayım. Gitmenize izin verirsem</p>
<p>sizi öldürmüş olurum. Lütfen Seren seni kaybetmek istemiyorum. Geri dönün, bu işi halledebiliriz. Bir yolunu bulabiliriz. Tamam.”</p>
<p>Beni görmese de başımı iki yana sallıyorum. “Anlamıyorsun. Bu işin dönüşü yok, hiç olmadı.”</p>
<p>“Olabilir. Siz geri dönün, kalanını ben hallederim. Tamam.”</p>
<p>Ama başımı sallamaya devam ediyorum. “Üzgünüm, ya-yapamam. Üzgünüm büyükbaba. Artık çok geç.”</p>
<p>“Geç değil. Geç diye bir şey yoktur.”</p>
<p>Doğru olmadığını bilsem de diğerlerine bakıyorum ve döndüğümüzde neyle karşı karşıya kalacağımızı görebiliyorum. “Artık geç büyükbaba, kesinlikle öyle.”</p>
<p>Kulaklığı çıkarıyorum, sistemden onu duymaya devam etmemize rağmen cevap vermiyorum. “Seren, Seren konuş benimle, lütfen konuş benimle,” derken bile Dom ve Ezra’nın vurulma sorununu nasıl çözmeye çalıştığını, ne kadar sıçmış durumda olduğumuzu dinliyorum. Ancak bundan sonra savaş aracının geride kaldığını fark ediyoruz. Daha sonra bir şey mekiği sarsmaya başlıyor, parçalara ayrılmak üzere olan bir şey gibi takır tukur sesler çıkıyor.</p>
<p>“Gezgin 37, cevap ver,” diyor büyükbabam ama cevap vermeye tenezzül bile etmiyorum. “Cevap ver, Gezgin 37. Savaş Gemisi 55’e geri çekilmesi emredildi.” O anda sesi kesilmeye başlıyor, sesler karışıyor. “Bu, Ventura’ya dönüşünüzü kolaylaştıracak Gezgin 37. <span style="font-style:italic;">Tekrar ediyorum:</span> Gezgin 37 derhal Ventura’ya dönmelisiniz. <span style="font-style:italic;">Ölümcül şekilde hasar aldınız</span> ve tehlikedesiniz. Cevap ver Gezgin 37. Beni duyuyor musunuz? Duyuyor musunuz?”</p>
<p>Ve o anda iletişimimizi kaybediyoruz.</p>
<p><a id="bookmark1"></a><span style="font-weight:bold;">Otuz İkinci Bölüm</span></p>
<p>Hâlâ son hızda uzayda dönüyoruz, artık öyle görünmese de kovalanıyormuş gibi kaçıyoruz. Dom ve Ezra değerleri kontrol ederlerken ben kemerimi açıp Mariana’nm yanına gidiyorum. Bacaklarım iradem dışında tavana yöneliyor; ben de Mariana’nın kemerinden tutarak kendimi çekmek zorunda kalıyorum. Şu an tamamen baş aşağı duruyorum, daha doğrusu ellerimin üzerinde duruyorum; bir an için öyle tuhaf ve mide bulandırıcı geliyor ki başımı onun göğsüne dayıyorum, gözlerimi sıkıca kapatarak bu etkilerin geçmesini bekliyorum. Sonra onun nefes alışını hissediyorum, göğsünün inip kalktığını, saçlarıma gelen hafif nefeslerini hissediyorum.</p>
<p>“Mariana,” diyorum ama cevap vermiyor. Ona baktığımda ağzının açık, kapalı olan gözlerinin etrafının koyu ve hareketsiz olduğunu görüyorum.</p>
<p>“Hemple, arkaya gitmen gerek,” diyor Ezra.</p>
<p>“Arkaya nereye?”</p>
<p>“Deliği yamaman gerekiyor. Küçük ama çabuk halletmen gerekiyor. Dolap bir beş beş bir.”</p>
<p>“Dolap ne?”</p>
<p>O sırada dış bükey aynadan bana baktığını fark ediyorum. “Acil durum kitinin olduğu yer.”</p>
<p>“Ezra, ben...”</p>
<p>Ama Dom araya giriyor, “Ben seninle konuşurum, sadece gidip dolabı bul.”</p>
<p>Gözlerimi kısarak hemen yanımdaki krem rengi duvara bakıyorum ve hafifçe içeri doğru çukur olan kulpları fark ediyorum, her birinin altında kabartılarak yazılmış numaralar bulunuyor. Mekik küçük olsa da bu açıdan bakıldığında sayısız kulp varmış gibi görünüyor ve içim sıkılıyor. Sonra ilkini parmaklarımla kendime çekiyorum ve okuyorum: 738. Çapraz sağındaki: 752. Hedeften uzağım. Diğer tarafta olmalı. Ağzıma gelen ve kusacağımı işaret eden metalik tatlı sıvıyı yutarak savuşturuyorum ve kendimi diğer tarafa çekiyorum. 1169. Yaklaşıyorum. Kendimi parmaklarımla bir aşağı bir yukarı çekiyorum. “Hemple ne halt ediyorsun öyle?” diyor Ezra.</p>
<p>“Rahat bırak onu. Yapıyor işte,” diyor Dom. “Sen bizi güzergâha sokmaya bak.”</p>
<p>“Sen ne yaptığımı düşünüyorsun? Tanrım Suarez, defteri bile doldurmayı bilmiyorsun.”</p>
<p>O sırada dolabı buluyorum, açıyorum; şimdi elimde içinde bantların ve şu tuhaf metal ağın bulunduğu bir çanta var.</p>
<p>“Tamam buldum. Delik nerede?”</p>
<p>Dom ekranı kontrol ediyor. “Arka kısım, beşinci sektör. Yalıtım panellerinin arkasında, o yüzden önce onları halletmelisin. Çok fazla basınç kaybediyoruz, bunu hemen yapmamız gerekiyor.”</p>
<p>“Burada dakikalardan bahsediyoruz!” diye gürlüyor Ezra yardımcı oluyormuş gibi.</p>
<p>“Tamam!” diyorum ona ve kendimi giriş kapağının yanındaki arka bölmeye çekerken parmaklarımla yalıtım panellerinin ince kenarlarından tutmaya çalışıyorum.</p>
<p>“Dikkatli ol,” diyor Dom. “Paneli çıkardığında bir çekilme hissedeceksin, hem de yoğun bir çekilme.”</p>
<p>“Suarez sen lütfen önündeki ekrana bakar mısın? Güç çıkışıyla manuel olarak ilgilenmezsen arka iticiler gidecek ve yine düz virile gireceğiz,” diyor Ezra dişlerinin arasından.</p>
<p>“Sadece ona yardım etmeye çalışıyorum.”</p>
<p>“Hepimizin yardıma ihtiyacı var. Sadece işini yap dostum.”</p>
<p>Ama dışbükey aynadan Dom’un hâlâ bana baktığını görüyorum, “işte o,” diyor. “Tamam, işte o. Vakum için hazır ol. Seni içine çekmesine izin verme tamam mı? Sadece malzemeleri hazır et ve doğruca yapıştır.”</p>
<p>“Şu ağ gibi şeyi mi?” diye soruyorum korkudan deli gibi titremeye başladığımı ve ellerime doğru yayıldığını hissederek.</p>
<p>“O ağ gibi şey yüksek çekme dayanımlı titanyum,” diyor Ezra pişmiş kelle gibi sırıtarak. “Bant da güçlendirilmiş sıvı fiberglas. Onları doğru düzgün bir şekilde yan yana getir, bizimle uzayın vakumu arasında kalacaklar. Ya yaparsın ya da birkaç dakika daha sohbet edip bilincimizi falan kaybederiz. Sen seç.”</p>
<p>Dişlerim sertçe birbirine vura vura titrerken onları çantadan çıkarıyorum. Derin nefesler alıyorum ve olabildiğince yavaş bir biçimde vermeye çalışıyorum. <span style="font-style:italic;">Yapabilirim.</span> Metal ağın kâğıdını açıyorum ve parmaklarımın arasında tutuyorum. Sonra dizimin altına sıkıştırıyorum, bandın ucunu dişlerimin arasına alıyorum ve yalıtım panelini çekmeye çalışıyorum.</p>
<p>“Gelmiyor,” diyorum birkaç saniye sonra. Vakum etkisiyle tutulduğunu hissedebiliyorum ve bu işi yapabileceğime hiç inancım olmadığının farkına varıyorum sanırım. Uzaya karşı ben; nasıl kazanabilirim ki?</p>
<p>“Gelir,” diyor Dom. “Yalıtım paneli arı kovanı gibidir. Emme sadece çok ufak bir alanda oluyor. Çekmeye devam et.”</p>
<p>Ben de paneli nihayet aşağı yönde gelene kadar çekiyorum ama aniden kendini atarak bacağımı kesiyor ama şu an, ortaya çıkan parlak yüzeye doğru karşı koyulamaz bir şekilde çekildiğimden bacağımı fark etmiyorum, kendimi ellerimle tüm gücümle iterek yüzümün metal duvara çarpıp ezilmesine engel olmaya çalışıyorum.</p>
<p>“Hiçbir şey görmüyorum!” Bağırıyorum; alarm sesleri benim sesim de dahil her şeyi bastırıyor. “Deliği görmüyorum!”</p>
<p>Bir şey yeniden mekiği sarsmaya başlıyor, kafatasımın içi de dahil her şey zangırdıyor, haliyle gözlerim artık net göremiyor. Ezra bağırarak bir şey diyor ama duyamıyorum.</p>
<p>“Ne?” diye haykırıyorum ama ağzımdan çıkan ses yutuluyor sanki. “Ne?” Tekrar deniyorum ve onlara doğru baktığımda Ezra’nın, sağındaki ekranda bir yer işaret ettiğini görüyorum, baktığım panelin yeşil renkli çizimi görünene dek parmağını ekranda hareket ettiriyor ve sol üst köşede yanıp sönen kırmızı bir X işareti görünüyor.</p>
<p>Bir tür harita. X de o noktayı gösteriyor. Her şey o kadar titriyor ki ne olduğunu zar zor anlıyorum ama durumu çözecek kadar bakabiliyorum. Panele döndüğümde de orayı görüyorum; bir delikten çok kesik gibi bir şey, tıslıyor ve kuvvetli bir şekilde beni o yöne çekiyor. Tüm yapabildiğim beni alıp götürdüğünü, pipetle <span style="font-style:italic;">milkshake </span>içer gibi çektiğini ve milyonlarca parçaya ayırdığını düşünmek oluyor.</p>
<p>“Gördüm!” diye bağırıyorum, Dom da bağırarak bana bir şey söylüyor. Bir şey havada bir kez döndükten sonra gelip omzuma çarpıyor. Bir oksijen maskesi. Ventura’da basıncın az olduğu yerlerde binlerce defa kullandığım bir maskem vardı. Maskeyi çekiyorum ve kayışını sıkıyorum, telsizi açıyorum.</p>
<p>“Mariana!” diyorum hemen ama Dom çoktan kendi kayışlarını çıkarmış; Mariana’nın maskesini takarken tavandan destek alıyor ve o esnada Ezra’nın kafasının kenarını tekmeliyor.</p>
<p>“Tanrım, Suarez, ciddi misin sen ya?” Sesi telsizde patlıyor.</p>
<p>Dom yeniden koltuğuna oturarak maskesini takıyor ve bağlıyor.</p>
<p>“Ne yapmamı bekliyordun? Bırakayım ölsün mü?”</p>
<p>“Sen lanet iticilerin başında olmazsan hepimiz öleceğiz.”</p>
<p>Ağı panelin köşesine koyuyorum ve yerleştirir yerleştirmez oraya sabitleniyor, kendi yalıtımını oluşturuyor. Ben de bu sayede hızla bandı açıyorum, metal yamanın üzerinden çaprazlama bir şekilde yapıştırıyorum ama bu sefer de kesemiyorum.</p>
<p>“Nasıl keseceğim bunu?”</p>
<p>“Suarez malzeme listesini kontrol et. Tel kesici var mı diye bak.”</p>
<p>“Böyle şeyleri neden içine koymazlar ki?” diye bağırıyorum, korkunç bir saniye boyunca içim panikle çalkalanıyor.</p>
<p>Dom ekrana dokunuyor ve “Altı yüz kırk,” diyor ve Ezra’nın koltuğunun arkasını işaret ediyor. “Orada.”</p>
<p>ileri doğru bir hamle yapıyorum ve Ezra’nın koltuğuna çarpıyorum, dirseğim titriyor ve Mariana’nm savrulan bacaklarına takılıyorum.</p>
<p>“Kaç numaraydı?”</p>
<p>“Altı yüz kırk,” diyor omzunun üzerinden bana bakarak, gerçi maskeden dolayı sadece gözlerini görüyorum ve her şeye rağmen hâlâ beni rahatlatmaya çalışıyor, “iyi misin?” diyor. Başımı sallıyorum, yutkunuyorum, Mariana’nın bacağını çekiyorum ve kutuyu açıyorum. Tel kesiciler kapağın içine tutturulmuş.</p>
<p>Bandı kesmek için tüm gücümü kullanıyorum, bu kadar titrerken bu işi yapmak neredeyse imkânsız görünüyor ve maskeden dolayı doğru düzgün göremiyorum ama yamanın her yerini yapıştırıyorum. Ayrıca bu siyah, fıstık ezmesine benzeyen yapışkan madde iki parmağımı o kadar fena yapıştırıyor ki oynatamıyorum.</p>
<p>Onlara, “Yaptım,” derken öten birkaç alarm susuyor, sadece iki-üç tanesi devam ediyor ve ön pencerenin üzerindeki şu kırmızı şerit birkaç saniyede bir yanıyor.</p>
<p>“iyi iş çıkardın,” diyor Dom. “Şimdi yalıtım panelini geri tak ve koltuğuna dön.”</p>
<p>Yalıtım panelini kaldırırken bacağımı fark ediyorum, kavalkemiğimin ortasındaki bölgede büyüyen koyu bir leke var, kanıyor; damlaların serbest kaldığını görüyorum ve jöle gibi birikintiler bıraka bıraka en yakın dolaba gidiyorum.</p>
<p>“Bakın,” diyorum. “O kadar önemli bir şey değil ama listede ilkyardım kiti var mı baksanıza.”</p>
<p>İkisi birden kocaman açtıkları gözleriyle aynadan bana bakıyorlar. Dom, “Neden? Ne oldu? Kötü bir şey mi oldu?” “Bir şey yok, iyiyim. Sadece bacağım kesildi ama o kadar kötü değil. Ufak bir kesik gibi, sarmam gerek, o kadar.” “Koltuğunun altında,” diyor Ezra.</p>
<p>Onun koltuğuyla kendiminki arasına geçip ilkyardım çantasını çıkarırken Dom kolumun üzerinden beni tutuyor ve Ezra ile kendi arasına doğru çekiyor, sırtım ön cama çarpıyor, sonra beni havada kucaklıyor ve kucağına oturtarak kollarının arasına hapsediyor.</p>
<p>“Bana yaralanan yerini göster,” diyor yüzüme bakmadan; gözleri ekranda, maskesi benim maskeme çarpıyor.</p>
<p>Bu, o kadar <span style="font-style:italic;">kolay</span> değil çünkü onunla kontrol paneli arasına sıkışmış durumdayım, o da bir yandan solundaki ekrandan motor gücüne bakarken bir yandan da sağındaki kontrol levyesi ile iticilerin yönünü idare ediyor. Ama bacağımı çıkarıyorum, şöyle bir yaraya bakıyor ve “Epey derin,” diyor. Başıyla solundaki ekranı işaret ediyor, “Buraya otur. Burayı yeşil tutacak şekilde bunu aşağı yukarı hareket ettir.” Biraz panikliyorum. Dom arkaya eğilerek yarısı çıkmış ilkyardım çantasından bandajı alıyor ve ka-valkemiğime yerleştiriyor.</p>
<p>“İyisin,” diyor, aslında benden çok kendine diyor bunu. Gözleri çok kısa bir an benimkilerle buluşuyor sonra ekrana dönüyor ve “Tamam, aldım ben. Sen biraz dinlen, iyi iş çıkardın.”</p>
<p>Tam kendisi gibi, tam Dom gibi, beni kurtarmak istiyor. Gülümsüyorum, arkasına geçerek uzun bir an boyunca orada uzanıyorum, onun vücudunun gerginliğini, hareketlerini hissediyorum, ikimizin de içinde kabaran adrenalini, acıtması gereken bir şekilde kalça kemiğime değen ama acıtmayan dirseğini hissediyorum.</p>
<p>Bir süre sonra, ortam bir anlığına sakinleşmiş gibi görünüyor. “Ne durumdayız?” diye soruyorum.</p>
<p>Ezra telsizden gülüyor. “Gerçekten bilmek istiyor musun?”</p>
<p>“Henüz durum kontrolünü tamamlamadık,” diyor Dom. Başımın üzerinden Ezra’ya baktığını hissediyorum.</p>
<p>“Karşınızda böylesi güzel bir resim varken o kadar da gerekli değil.” Dom’un yanındaki ekranı işaret eden elini görüyorum. Arka görüntüyü gösteren bu monitörde beyaz bir şey püskürerek siyahlara karışıyor ve güzergâhımızı boyuyor.</p>
<p>“O ne?” diye soruyorum yutkunarak.</p>
<p>“Bu, arkadaşım, ısı kalkanımızın soğutucusu çalışmadığı için kuyruk bölümümüzün küle dönen artıkları. Yanılmıyorsam, ısıtma sisteminin sıvısı da olabilir.” Sesi neredeyse neşeli çıkıyor ve buradan onun tamamen panik ve korku içinde olduğunu anlıyorum.</p>
<p>“Durum kontrolünü henüz tamamlamadık,” diye tekrar ediyor Dom, aynı ses tonuyla ve aynı şekilde Ezra’ya bakıyor sonra da birkaç düğmeyi tutuyor. “Bu alarmları susturmanın bir yolu yok mu?”</p>
<p>Ezra kahkaha atıyor. “Hayır, bu tamamen sıçtığını gösteren bir durum, o yüzden bu kadar rahatsız edici şekilde gürültülü.”</p>
<p>Ardından Dom bana bakıyor, “iyi misin?”</p>
<p>Sadece gözlerini görebiliyorum, maskelerimizin arkasından ben başımla evet derken o da gözleriyle gülümsüyor.</p>
<p>“Durum raporu çıktı,” diyor Ezra. “Ve evet haklıydım, sıçtık.”</p>
<p>“Bu teknik bir terim mi?” diye soruyor Dom.</p>
<p>“iyi haberleri mi istersin kötü haberleri mi?”</p>
<p>Aynı anda Dom iyi haberleri istediğini söylüyor, ben de kötüleri istediğimi söylüyorum.</p>
<p>“Ee iyi olan şu ki...” Ezra maskesini çıkarıyor, sesi mesafeli ve kısık geliyor. “Evet, kabin basıncı düzeldi. Şimdilik.” “Kötü haber?” diyorum maskemi çıkararak. Dom da aynısını yapıyor, yanaklarının kenarında kırmızı izler kaldığını görüyorum.</p>
<p>“Nereden başlamamı istersin?” diyor Ezra bazı satırları, kod dolu satırları incelerken. Öne eğiliyor, Dom’un yanındaki sistem ekranlarına dokunuyor.</p>
<p>“Sadece ana hatlarını anlat,” diyor Dom. Ben dönüyorum, iyice arkaya eğilerek Mariana’nm maskesini çıkarıyorum ve yüzüne düşen saçları çekiyorum.</p>
<p>“Pekâlâ, özetleyecek olursak arka iniş flapları ve kuyruğun sancak tarafı gitti, kabin ısıtma sistemi öyle fena hasar aldı ki hâlâ çalışması bir mucize ve oksijen filtras-yon sistemlerimizden biri de yok. Aldığımız darbelerle hâlâ haritada olmamız milyonda bir gibi bir şey.</p>
<p>Mariana inliyor, gözlerini açmadan koltuğunda iki büklüm olup dönüyor. “Söylediklerin hoşuma gitmedi Lo-max,” diyor kesik kesik soluyarak.</p>
<p>Ezra gülüyor. “Benim de hoşuma gitmiyor.”</p>
<p>Dom Mariana’ya iyi olup olmadığını soruyor, Mariana başıyla iyi olduğunu onaylıyor, gülümsemeye çalışıyor ama olmuyor.</p>
<p>Bir süre sessizliğin ardından Ezra, “Yine de durum o kadar vahim değil. Düz virile girmek ilerleyişimiz için iyi oldu. Gezgin’in motorları gibi motorlar öyle tamamen kontrolden çıkmazlar. Bu kadar fazla yükümüz olmasa hızımız iki katına çıkabilirdi. Gerçi oraya varana kadar ölecek olmamız çok kötü. Duruma biraz köstek oluyor anlarsınız ya!”</p>
<p>“Bir daha bu aptal şakalarından birini yaparsan sonuncusu olur Lomax,” diyor Dom başını iki yana sallayarak.</p>
<p>“Zaten muhtemelen bu sonuncusu dostum. Kendine yeni tehditler bulman gerek.”</p>
<p>“Tehdit değil bu, yemin.”</p>
<p>“Eh pekâlâ bu şeylerin nasıl çalıştığını bilen tek kişi olmadan beş dakika giderseniz şanslısınız.”</p>
<p>“Tamam,” diyerek bölüyorum ve sakinleştirmek için Dom’un elini tutuyorum. “Peki sonuç nedir?”</p>
<p>Ezra, “Sonuç şu...” derken ona omzumun üzerinden bakıyorum, kaşlarını çattığını görüyorum.</p>
<p>“Sonuç şu ki Huxley-3’e varmamız pek olası görünmüyor, navigasyona göre son hızda yirmi üç saatte varabiliyoruz ve oldu da vardık diyelim, bugüne kadar gerçek hayatta hiçbir yörüngeye ya da yerçekimli alana girmedim. Kendi becerimi değerlendirecek olursam başarı şansımız yüzde yirmi civarında.”</p>
<p>Dom yutkunuyor. “Yüzde yirmi mi?”</p>
<p>“Bu tamamen çalışan bir mekik ile hesaplanan. Bu kadar hasar almış bir araçla...”</p>
<p>Sonsuz gibi gelen bir süre boyunca bekliyoruz.</p>
<p>“Belki üç ila beş civarıdır.”</p>
<p>“Yüzde mi?” diye soruyorum.</p>
<p>Ezra başını sallıyor. “Aşağı yukarı.”</p>
<p>Dom bana bakıyor, altdudağıma dokunuyor, bakışları bir süre başka yöne kayıyor; yere, yanma bakıyor. Bir an için içindeki korkuyu, şüpheyi görebiliyorum ve içine düşmek üzereymişim gibi gelen bir uçurum ya da baş döndürücü bir şekilde içimden akıp giden bir şey gibi hissettiriyor. Kulağının kenarındaki saçından bir damla ter damlıyor, çenemdeki eli titriyor ama sonra yutkunuyor, başını sallıyor ve “Başaracağız,” diyor.</p>
<p>Ezra gülüyor. “Sen öyle diyorsan. Ama başarırsak Hemple’a teşekkür etmek yok. Yanılıyor olabilirim ama son kontrol ettiğimde hidrolik tahrik sistemi üzerine oturmak, uçuş kılavuzunda yoktu.”</p>
<p>Dom’un yanağımda duran elini tutarken yukarıya kaçacak gibi oluyorum, yüzümü çevirip onun avucunun içini, dudağının kenarını öpüyorum. O da beni çekiyor ve dudağını dudaklarıma bastırıyor ve bir öpüşmenin en derin noktasında buluyoruz kendimizi; her şeyden kopulan, tatlı ve yoğun olan noktasında. Elimi onun boynuna koyuyorum, parmaklarımı nemli saçlarında dolaştırıyorum, kendi yerçekimi varmış gibi beni çektiğini hissediyorum. Benim için böyle tabii ki, kendi çekimi var, hep vardı. Sonunda yaptığım en zor şeylerden biri olsa da çekilmeyi başarıyorum.</p>
<p>Yeniden kendi koltuğuma oturduğumda Ezra’nın dışbükey aynadan beni seyrettiğini fark ediyorum ama ona baktığımda başını başka yöne çeviriyor.</p>
<p><a id="bookmark2"></a><span style="font-weight:bold;">Otuz Üçüncü Bölüm</span></p>
<p>Bir keşif mekiğinde tuvalete şöyle gidilir. Kendini bu küçük bölmeye kapatırsın, kilitli küçük dolap gibi düşünülebilir, içine sadece bir kişinin sığacağı büyüklüktedir. Devamında işin içine plastik huniler ve tüpler giriyor; onları kullanmak kolay ve eğlenceli olmadığı gibi bu işi ilk kez yapıyorsanız neredeyse imkânsız.</p>
<p>Söz konusu ben olunca da bu, fazladan birkaç dakika daha harcamanız demek oluyor. Tavandan destek alarak kapının arkasındaki küçük kare aynaya bakarsınız, ne düşündüğünüzü merak ederek gözlerinizin ta içine dikkat kesilirsiniz ve bunu sesli olarak dile getirmemeye gayret edersiniz. Sonra, bu daracık alanda duran vücudunuza bakarsınız ve aniden bir tabutun içinde gibi hissedip çığlık atacak gibi olursunuz ve çoktan ölüp ölmediğinizi ya da çok yakın zamanda ölüp ölmeyeceğinizi merak etmekten alamazsınız kendinizi.</p>
<p>Kabine dönünce her bir eksen değişiyor. Yerçekimi olmadığı için olay sadece kendinizi hizalamaya bakıyor, yani tuvalet aslında yerde bulunan bir kapı. Oradayken ayakta duruyormuş gibi hissediyorsunuz ama aslında mekiğin zeminine uzanıyorsunuz. Çıktığınızda da kendinizi yeniden yukarı ve aşağı kavramına alıştırmanız gerekiyor.</p>
<p>Yeniden koltuğuma döndüğümde Mariana başını bana çeviriyor.</p>
<p>“iyi misin?” Sesi neredeyse çıkmıyor bile, başımı evet anlamında salladığımı görüyor.</p>
<p>“Evet,” diyorum, benim de sesim pek canlı çıkmıyor.</p>
<p>“Benim de gitmem gerek,” diyor kemerini açarken. Kıvrılarak devam eden duvara tutunmasına yardımcı oluyorum.</p>
<p>Dom’un koltuğunun arkasına tutunuyorum. Dom o anda öyle bir esniyor ki resmen titriyor. Gözlerini açtığında beni görüyor ve ben ekranlardan yüzüne yansıyan ışıklara bakarken o da kollarını omzuma doluyor.</p>
<p>“Bırak biraz da ben yapayım, sen geç biraz uyu,” diyorum ona.</p>
<p>Başını iki yana sallıyor. “I-ıh, ben iyiyim, hallederim. Böyle bir durumda uyuyabilir miyim bilmiyorum zaten.” Birçok alarm susmuşken pes etmeden yanıp dönen kırmızı ışığı gösteriyor eliyle.</p>
<p>“Bence Dom biraz uyumalı,” diyorum Ezra’ya- Hızla başını çeviriyor.</p>
<p>“Ah tabii tabii, yatıp uzanalım, biraz dinlenelim, her şey kontrol altında,” diyor sert, iğneleyici bir sesle.</p>
<p>“Ben devralabilirim.”</p>
<p>Birkaç saniye sonra Ezra, “Git biraz uyu Suarez,” diyor başını monitörden kaldırmadan.</p>
<p>Dom önce ona sonra bana bakıyor, sonra esnememek</p>
<p>için çaba sarf ettiği belli olsa da yeniden esniyor.</p>
<p>“Tamam, o zaman...” Gözlerini kırpıştırarak etrafında bulunan renkli konsollara, tuşlara ve ekranlara bakıyor. “Bu tuş...”</p>
<p>“Ben ona açıklarım,” diyor Ezra. “Sen git.”</p>
<p>Dom tekrar bana bakıyor, kemerini açarken suratı asılıyor, tavana yükselmeye başlıyor ve baş aşağı dururken beni öpüyor.</p>
<p>Dom’un koltuğuna oturup kemerimi takıyorum, etrafıma bakmıyorum ve hiçbir şeyi hatırlamadığımı fark ediyorum, Temel Uçuş’ta ilk öğretileni bile hatırlamıyorum. Sistem ekranları benim önümde olduğundan dikkatle onlara bakıyorum; Oksijen, yakıt tankı, yaşam destek sistemleri ve hız monitörleri arasında gidip geliyorum. Sonra pencereden bakıyorum. Huxley-3 şu an futbol topu büyüklüğünde, ağırlıklı olarak mavi, ancak hayalini kurabileceğin bir mavi tonlarında görünüyor. Ona bakmak kursağımda yutkunmak zorunda kaldığım bir şey oluşturuyor, kendimden kaçmakla tehdit eden bir şey.</p>
<p>Ezra’ya dönüyorum, protein barlarından birini yerken navigasyon ekranını inceliyor, bir yandan da tek eliyle levyeyi tutuyor.</p>
<p>“iyi misin?” diye soruyorum.</p>
<p>“Yani,” diyor. “Daha iyi olduğum günlerim olmuştu ama bu şartlar altında...”</p>
<p>Gülümsüyorum. “Ne oldu?”</p>
<p>“Ne zaman?”</p>
<p>“Orada, Ventura’da.”</p>
<p>“Pek bir şey olmadı,” diyerek iç geçiriyor ve omuz silkiyor. “Annemle gece yarısı ayinine gidiyordum ve bir arama geldi, belki seninle ilgiliydi belki tamamen alakasız bir şeydi. Her iki şekilde de gitmesi gerekiyordu, onu durdurmaya çalıştım ama yine de gitti. Muhtemelen ne düşündüğümü bildiği için Güvenlik’e beni orada tutmasını söyledi ama ben... Kaçtım ve... îşte buradayım.”</p>
<p>Titriyorum, altımdaki plastik sandalyenin soğuğundan bir anda buz kesiyorum. Ezra ceketini almak için arkasına uzanıyor, tutup fırlatıyor, ceket bana doğru geliyor, ikimiz de sessizce havada açılmasını seyrediyoruz. Ceketi yakalayınca bacaklarıma seriyorum.</p>
<p>“Tanrım, ne yapıyoruz biz böyle?” diyorum sonra başımı iki yana sallayarak.</p>
<p>Ezra gülüyor. “Ah Hemple, sen de bilmiyorsan kim bilecek? Benden kaçmak için çaresizce debelenip hayatını buna bağlayan sensin. İşin komik yanı bundan sonra hayatında göreceğin üç insandan biri ben olacağım.”</p>
<p>ikimiz de bir süre bunu düşüyoruz sonra ben, “Kaçmaya çalıştığım sen değildin Ezra. Bunu biliyorsun değil mi?” Ama ellerini teslim olur gibi havaya kaldırıyor ve “Çalışacak mısın yoksa sadece konuşacak mısın?”</p>
<p>Ardından ekranları göstererek anlatmaya başlıyor, azami verimlilik hızından, hasar sapmasından ve anlamadığım başka şeylerden bahsediyor. En sonunda durup, “Bıraksan da biraz ben sürsem ne olur?”</p>
<p>Uzun bir an bana bakıyor sonra, “Sen? Süreceksin?” “Neden olmasın?”</p>
<p>Biraz daha bakıyor, ardından. “Peki madem, sen istedin, haydi bakalım.”</p>
<p>Kalkıyorum, onun kucağından geçip direksiyon kolonunu tutarken o da altımdan yan tarafa kayıyor.</p>
<p>Bir anda Huxley-3’ü ekrandan kaybetmeye başlıyorum, yönümüz değişiyor.</p>
<p>“Tanrım, yardım et,” diyorum.</p>
<p>Gülümsüyor. “Kullanmayı sen istedin. Kolu geri çek. Sorumluluk sende. Geri çek. Farklı düşün.”</p>
<p>Dedikleri bana bir şey ifade etmese de kolu sertçe geri çekiyorum, bir yönden diğer yöne dönüyor ama işe yarıyormuş gibi görünmüyor hiç. Sonunda Ezra uzanıp elini benim elimin üzerine koyuyor. “Böyle, tamam mı? Bu şekilde.” Levyeyi dizlerimin arasına doğru çekiyor, sonra hafifçe sağa doğru yatırıyor. “Aynen böyle,” diyor, sesi kulağımın dibinde. “Sonra sabit tutacaksın. Onun çektiğini hissedeceksin, sürekli sağa doğru çekecek. Yarım kuyrukla haliyle bu kadar oluyor işte o yüzden senin yönlendirmen gerekiyor, tam böyle. Nazik ve yavaş.”</p>
<p>Huxley-3 görüşe girmeye başlıyor, biraz sallanıyor, dönüyor sonra tam merkezde duruyor. Sanki onu oraya Ezra koyuyor.</p>
<p>“Sanırım başardım,” diyorum omzumu ona doğru ittirerek. O da kendi koltuğuna kayıyor, elleri saçlarında birkaç ekrana bakıyor.</p>
<p>O anda biraz kötü hissediyorum. “Ezra, ben...”</p>
<p>Ama bir alarm çalmaya başlıyor, o kadar yüksek sesli ki neredeyse çığlık atacağım.</p>
<p>“Ne yaptım?” diye soruyorum ama sistem ekranında yanıp sönen mesaja bakarak başını iki yana sallıyor.</p>
<p>“Sen yapmadın.” Konuşurken saçlarını geriye ittiriyor. “Isıtma sistemi.”</p>
<p>“Ne olmuş ona?”</p>
<p>Gülümsüyor. “Bozuldu. Bu da demek oluyor ki gerçekten ama gerçekten üşüyeceğiz,” diyor ve ekliyor. “Ceketime ihtiyacım olabilir.”</p>
<p>Dışbükey aynadan koltuğumda uyuyan Dom’a bakıyorum. Mariana hâlâ tuvalet olayını çözmekle uğraşıyor muhtemelen.</p>
<p>“Kullanabileceğimiz bir şeyler var mı? Isınmak için yani?”</p>
<p>Ezra bilgi ekranında bir şeyler yazıyor. “Birkaç tane hayatta kalma battaniyesi var gibi görünüyor,” diyor başını sallayıp ürperiyor. “Yedek üniformalar, bilemiyorum ama ne var biliyor musun? Bir noktada...” Bana bakıyor ve başını iki yana sallamaya devam ediyor. Paneldeki ışık onu alttan aydınlatarak farklı gösteriyor.</p>
<p>“Bir noktada ne?”</p>
<p>Neşeli olmayan, tuhaf bir gülümsemeyle bakıyor. “Bir noktada kabullenmeye başlamamız gerekiyor.”</p>
<p>“Neyi kabullenmeye başlamamız?”</p>
<p>Gözlerini kocaman açıyor. “Bunu başaramayacağımızı. Başaramıyoruz. Her şey bize karşı Seren. Aleyhimize olan bir dolu şey var.”</p>
<p>“Ben...” Cevabımı düşünmeden karşılık vermeye yelteniyorum ama sonra durup ne diyeceğimi merak ediyorum. “Ben... Ben bunu kabullenmeyeceğim. Yapamam. Kabul edersem ne olacak? Kabul etmek ne demek yani? Hava kilidini açmak mı?”</p>
<p>“Demek istediğim... Mücadele edebiliriz. Her zerresine kadar mücadele etmeyi sürdürebiliriz ama elimizden gelen her şeyi yapıp tükettiğimiz bir zaman gelecek. Bu iş Huxley-3’e varmamızla <span style="font-style:italic;">sonuçlanmayacak,</span> öyle olmayacak. Hâlâ en az on yedi saatimiz var. Hani şayet bitirmediğin bir işin varsa bitirmeni öneririm.”</p>
<p><span style="font-style:italic;">“Hayır!”</span> diye bağırıyorum ona, olduğu yerde sıçrıyor. “Yapmayacağım! Bunu yapmayacağım.”</p>
<p>“Tamam,” diyor. “Yapma. Ama beni yapmam gerekeni yapmaktan alıkoyma.”</p>
<p>“Alıkoymam!” diyorum sonra daha sessiz bir şekilde “Yapmam,” diyorum.</p>
<p>“Tamam o zaman.” Başını sallıyor yeniden sistem ekranlarına dönüyor.</p>
<p>Alarm tüm sessizliği dolduruyor, eski bir filmdeki denizaltı radarı gibi ses çıkarıyor ve aynı anda ben de aracı doğru yönlendirmeyi düşünmeye gayret ediyorum ama esasında merak içindeyim.</p>
<p>“Tamam o zaman,” diyorum. “Seninle ilgili bitmemiş birkaç işim var, sorularım var.”</p>
<p>Ezra iç geçirip esneyerek cevap veriyor. “Gönder gelsin.”</p>
<p>“Bunu neden yaptın? Neden her şeyden vazgeçip bizim için hayatını riske attın?”</p>
<p>Omuz silkiyor, emin değilmiş gibi başını kaşıyor. “Benim yardımım olmadan başarmanız mümkün değildi. Başaramazdınız. Suarez her şeyi gayet güzel kavrıyor ama pilot değil. Ve sanırım senin öldüğün ve bunun benim hatam olduğu bir dünyada yaşamak istemedim. Yani, bilemiyorum, bir şekilde... Kaderimizde beraber olmak vardı ve kendimi bildim bileli seni de biliyorum ve hoşuna gitsin gitmesin benim bir parçamsın.”</p>
<p>Başını çevirip bana bakıyor ama ben başka yöne, pencereden yıldızlara bakıyorum ama onları gördüğüm bile yok. Hafifçe başımı sallayıp gözlerimi kırpıştırarak yeniden Ezra’nın benimle bu şekilde konuştuğu bu dünyaya dönüyorum.</p>
<p>“Şey... Teşekkürler,” diyorum kulağa ne kadar saçma geldiğini fark ederek.</p>
<p>O, sistem ekranlarıyla uğraşırken bir süre sessizce oturuyoruz. Mariana koltuğuna otururken kendini çekmek için benim koltuğumu tutunca koltuk altımda hareket ediyor.</p>
<p>“Bu gürültü ne?” diye soruyor aramıza eğilerek.</p>
<p>“Isıtma buraya kadarmış,” diyor Ezra.</p>
<p>Mariana burnundan nefes vererek iç geçiriyor. “Yapabileceğimiz bir şey var mı?”</p>
<p>“Ne gibi?” diyorum.</p>
<p>“Yani iş sayesinde bu sistemlerden biraz anlarım. Erişebilirsem sisteme göz atabilirim.”</p>
<p>“Girişi dışarıdan,” diyor Ezra.</p>
<p>“O zaman sıçtık.”</p>
<p>Mariana battaniyelerin olduğu doğru dolabı buluyor. Ventura’daki gümüş renkli uyku tulumlarının aynısından; küçük tüp şeklinde kıvrılmış duruyorlar ama açtığında kabarıyorlar. Birini Dom’un üzerine seriyor, iki tanesini bize fırlatıyor. Soğuğu şimdiden hissediyoruz, içimize işliyor; hayatımız boyu mücadele ettiğimiz soğuktan çok daha beter bir soğuk bu.</p>
<p>Pencerenin köşelerinden gelen soğuk havanın etkisiyle levyedeki ellerim ve açıktaki yanağımda hızla düşen sıcaklığı hissetsem de belime kadar çektiğim uyku tulumuyla nispeten ısınıyorum. Huxley’nin turuncu ışığını, pencerelerden üzerimize gelişini görüp yeterli olmayacağını bilmek çok fena.</p>
<p>Yeni bir alarm beni ayıltana kadar levyenin üzerine doğru içimin geçtiğini fark etmiyorum. Ezra’ya bakıyorum; kendi tarafına kıvrılıp sızmış durumda. Sesleniyorum ama sesim çıkmıyor haliyle bir cevap da gelmiyor. Dom’un arkamda kıpırdandığını görüyorum, battaniyesinden sıyrılarak kendini koltukların arasından öne doğru çekerken battaniye de kabinin arkasına doğru gidiyor. Alarmı kontrol etmek üzere ekranlara yönelince buz gibi bir nefes bulutu çıkıyor ağzından.</p>
<p><span style="font-style:italic;">“Madre de Dios</span>diyor kollarını kendine sarıp titreyerek.</p>
<p>“Isıtma sistemi devre dışı kaldı,” diyorum ona şaşkınlıkla ekranlara bakarken. “Sen uyurken oldu.”</p>
<p>Ezra’nın kucağına eğiliyor ve gözlerini kısarak sistem ekranında yanan kırmızı renkli yazıya bakıyor.</p>
<p>“Hava filtresinde bir uyarı var,” diyor dişlerinin arasından konuşarak.</p>
<p>“Ne?”</p>
<p>“Biraz basıncımız azalıyor, o da hava filtresinin düzgün çalışmamasına neden oluyor.”</p>
<p>Yutkunuyorum. “Büyük bir sorun mu bu?” diye soruyorum, başını iki yana sallayarak gülümsemeye çalışıyor. Benden daha çok ikna olmuş değil gerçi. Elini alnıma koyuyor ve kaşımdan öpüyor.</p>
<p>“Mekik kullanabildiğini bilmiyordum,” diyerek gülümsüyor.</p>
<p>Nasıl müzik açılacağını buluyor ve Ventura’da da çokça dinlediğimiz bir şarkı açılıyor. Dayanamadığını için kapatmasını söylememek için zor tutuyorum kendimi.</p>
<p>Daha birkaç saat önce olan bir şeyin nasıl milyonlarca yıl önceymiş gibi hissettirdiğini kavramaya çalışıyorum.</p>
<p>“Gitarımı getirmedim,” diyor Dom, koltuğumun arkasından tutup çenesi başımda olmasına rağmen aynadan gözlerimle buluşuyor.</p>
<p>“Ah ya!” Ne kadar üzüldüğümü ifade bile edemem.</p>
<p>Yüzü biraz asılıyor ama sonra, “Burada istediğim her şey yanımda <span style="font-style:italic;">estrellita,</span> o yüzden üzülme,” diyor ve kulağımı öpüyor, tam orada nefes alıp veriyor.</p>
<p>Ezra’nın yerine geçmek için onu uyandırınca, Ezra kalkmıyor.</p>
<p>“Uyumuyordum,” deyip duruyor.</p>
<p>“Uyuyordun.” Dom kahkaha atıyor.</p>
<p>“Suarez, Hemple’la seni burada bıraksam saniyeler içinde ölürüz.”</p>
<p>“İyi de sen uyurken gayet güzel idare ettik işte!”</p>
<p>“Uyumuyordum! ”</p>
<p>Neyse sonunda kalkmayı kabul ediyor ama biraz uyumak yerine Mariana’yla laf dalaşma tutuşuyor. Mariana’nın iki yıl Bakım’da çalışmasına rağmen bozulan sistemleri tamir edememesini gülünç buluyor.</p>
<p>“Giriş panellerinin dışarıda olduğunu kendin söyledin. Oraya ulaşmak için buranın altını üstüne getirmem gerekir.”</p>
<p>“Getir o zaman!” diye o da ona bağırıyor.</p>
<p>Böylece adam gibi bir plan yapmadan yan panelleri çekip çıkarmaya başlıyorlar. Ventura’nm altında seksen bilmem kaç yıldır bekleye bekleye parçalar epey bir uzay tozuyla kaplanmış; elleri, yüzleri toza bulanıyor, havada toz bulutları oluşuyor, tuhaf bir siyah rengi var ve her yere yayılıyor. Kablo bölmelerini çıkarırken tartışmaya devam ediyorlar, daha çok alarm çalmaya başlıyor. Önce başarılı birkaç hamle oluyor ama sonra tamamen anlamsız olduğuna karar veriyorlar. Bu arada mekiğin çoğu kısmı parçalara ayrılıyor, yaşam destek bilgisayarı bile çalışmıyor. Dom, navigasyonu ya da otomatik pilotu bozmadan önce buna bir son vermeleri gerektiğini söylediğinde ikisinin gözü öyle dönmüş oluyor ki Dom kalkıp her şeyi eski yerine koymaya başlıyor. Ezra ve Mariana kokpiti devralıyor, Dom tozdan hapşırıp burnunu çekerken ben de kendimi koltuklarımızın altına sıkıştırarak ona aletleri uzatıp sonra da yeniden torbalarına koyuyorum. Ezra ve Mariana ise yarım sistemle nasıl gidileceğini çözmeye çalışıyorlar. Bir süre sonra Dom, “Eğer başka bir şey olmazsa kendinizi sıcak tutmaya devam edin,” diyor.</p>
<p>Sonra sistem bilgisayarı etkinleşip biplemeye başlıyor.</p>
<p>Çünkü hava filtresi de artık çalışmıyor.</p>
<p><a id="bookmark3"></a><span style="font-weight:bold;">Otuz Dördüncü Bölüm</span></p>
<p>“Evet,” diyor Ezra esneyerek. “Hava filtresi de gitti. Bunun olabileceğini tahmin etmiştim.”</p>
<p>“Peki, şimdi ne yapacağız?” diyorum.</p>
<p>Ezra iç çekiyor. “Şey... Acil durum tatbikat prosedürlerinden aklımda kaldığı kadarıyla, bu aşamada maskelerimizi takmamız gerekiyor.”</p>
<p>“İçlerinde ne kadarlık hava var onların?”</p>
<p>Omuz silkiyor. “Sekiz saat kadar.”</p>
<p>Dom yüzünde kalan siyah uzay tozlarını koluyla silmeye çalışıyor ama iyice etrafa bulaştırıyor. “O zaman şu an onlar olmadan ne kadar devam edebileceğimizi bilmemiz gerek.”</p>
<p>“Bayılmadan,” diyor Mariana.</p>
<p>Ezra gülüyor. “Evet, ah işler iyice çirkinleşmeye başlamak üzere.”</p>
<p>Hepimiz bir an için oturup kavraması imkânsız olan bir şeyi kavramaya çalışıyoruz. Arka koltuklardan birine geçip parmağımın birini dudağımın üzerinde gezdire gezdire bir dakika kadar oturuyorum, sonra, “Bakın, ön-çelikle enerjimizi korumamız lazım. Tek yapmamız gereken sakinleşmek ve sakince nefes almak, iyi olacağız.” Dom’a baktığımda onun da bana baktığını görüyorum; dudaklarında yine şu gülümsemesi var. Ona bakıp, “Ne?” diyorum, “Hiç,” diyor. Ama aynı gülümsemeyle bana bakmaya devam ediyor.</p>
<p>“Huxley-3’ten kaç saat uzaktayız şu an?” diye soruyorum Ezra’ya- Navigasyon ekranına bakıyor ve “On bir,” diyor.</p>
<p>Ezelden beridir buradaymışız gibi geldiğinden umduğumdan daha uzun görünüyor bu süre ama böyle bir şey söylemiyorum tabii. Onun yerine, “Pekâlâ, bakın uzun bir gece olacak. Nasıl atlatacağınızı bilmediğiniz bir gece. Tek yapacağınız dakikaları saymak. Ama her dakikanın sonuna geldiğinizde kendinize hâlâ burada olduğunuzu söyleyin ve... Bunu yapmaya devam edin.”</p>
<p>Dom elimi omzuna koyuyor ve öpüyor.</p>
<p>Ne ara ve nasıl bilmiyorum ama uykuya dalıyorum. Uyuşmuş bacaklar ve kupkuru bir ağızla uyanıyorum, yutkunamıyorum bile. Bir de şu yeni ses var; alçak tonda üç korna sesi sonra bir boşluk ardından yine korna sesi. Zonklayan başımı kaldırıyorum ve Dom’un ön koltuktan bana baktığını görüyorum.</p>
<p>“Maskeni tak,” diyor kocaman gözlerle bana el sallayarak. “Oksijen seviyesi çok düşük.”</p>
<p>Maskemi takıyorum, iplerini sıkıyorum. Ezra zaten yüksek olan müziğin sesini daha da açıyor; sözleri yok, yükselen seslerle Huxley-3’ün karanlık tarafına bakasım geliyor, buz tutan pencerelerden ona bakıyorum ve ne kadar yakınız acaba diye düşünüyorum.</p>
<p>Sonunda Mariana telsizden, “Ne durumdayız?” diye soruyor.</p>
<p>Kimse cevap vermiyor, kimse hareket dahi etmiyor; hepimiz kafamızda kapüşonlarımız, çenemizde kadar çektiğimiz battaniyelerimizle koltuklarımızda oturuyoruz. Sonra Ezra, “Eskiden yüzme havuzunu severdim, hani şu ana güvertede olanı. Çocukken. Suyun altından neredeyse tek nefes geçebilirdim. Jonah da benden nefret ederdi,” diyor biraz gülerek.</p>
<p>“Şimdi bunun ne alakası var?” diye soruyor Mariana.</p>
<p>“Hiç, sadece... Öyle aklıma geldi işte.”</p>
<p>“O zaman bunu balatayı sıyırdın olarak mı algılamalıyım?”</p>
<p>“Şu aşamada ne dememi isterdin Moreno? Yedi saatlik yolculuğumuz için beş saatlik oksijenimiz kaldı mı diyeyim istersin? Böyle bir şey mi duymak istiyorsun?”</p>
<p>“Eğer doğruysa evet!” diye bağırınca Dom, “Lütfen millet oksijeni muhafaza edelim, tamam mı? Bağırmak yok, zaten yardımcı da olmuyor. Sadece... Mutlu şeyler düşünelim.”</p>
<p>Mariana’mn gözlerine dokunduğunu fark ediyorum. Hani o değil de başkası olsaydı ağlıyor derdim ama o Mariana, o yüzden ağlamaz. Yine de elimi ona uzatıyorum, uzattığımı görür görmez de hemen tutuyor.</p>
<p>“Kayıtlara geçsin diye söylüyorum,” diyorum, “hâlâ başarabileceğimizi düşünüyorum.”</p>
<p>“Vazgeç artık Polyanna, beni deli ediyorsun.” Elini tutan Mariana ile bir süre öylece kalıyoruz, ellerimiz aramızdaki boşluğu sımsıkı tutuyor.</p>
<p>Gün batıyor. Tüm manzaramız Huxley-3; güneş onun yan tarafından kayarak gidiyor, koyu pembe renkli son güneş ışınları denizde ışıl ışıl parıldıyor ve sonra kayboluyor. Gezegenin gölgesindeyiz. Aracı Ezra kullanıyor, Dom yardımcı pilotluk yapıyor. Maskesini çıkararak bir protein barı yiyip biraz su içiyor benden de aynısını yapmamı istiyor. Başımı iki yana sallıyorum.</p>
<p>“Lütfen,” diyor üzgün gözlerle. Ben de yapıyorum. Çok hızlı oluyor ya da ben öyle hissediyorum. Ama her iki şekilde de kısa bir süre sonra başım dönmeye başlıyor, düşüncelerim tuhaflaşıyor, düzensizleşiyor öyle ki ara ara hayaller görüyorum sanki. Kendimde olmaya odaklanmaya ya da ön pencereden dışarı mavi-yeşil renkli, ortasında adalar olan gezegenin yer aldığı güzel manzaramıza bakmaya çalışıyorum. Ona bu kadar yakın olmak ne kadar zalimce.</p>
<p>“Bu manzarayı severdim,” diyorum Mariana’ya bakarak; gerçi gözleri kapalı ama olsun. “Yörüngedeyken bu yerin özel bir şeyi vardı. Benimle konuşuyordu, beni... Çağırıyordu. Buraya döneceğimi biliyordum. Bu yerin hayatımda... Önemli bir yer olacağını biliyordum. Ne demek istediğimi anlıyor musun?”</p>
<p>O anda eli elimden kayıyor, uyuduğunu düşünüyorum, belki de bilincini kaybetti. Soluk yüzüne bakıp hangisi olduğuna karar vermeye çalışırken nefes aldığı sürece hangisi olduğunun önemli olmadığını fark ediyorum. Dom kemerini açıyor ve dizimden tutarak koltukların arasından geçiyor ve sanki beni bir uykudan uyandırıyor.</p>
<p>“Suarez ne halt ediyorsun dostum?” diye hayıflanıyor Ezra.</p>
<p>“Araç seyirde Lomax, bana birkaç dakika ver,” derken ben de kendi kemerimi çözüyorum. Dom benim yerime oturuyor sonra da beni kucağına çekiyor. Önce bir şey söylemiyor, orada öylece duruyoruz; soğuk parmaklarımız kenetlenmiş, maskelerimiz birbirine değerken birbirimizin gözlerinin içine bakıyoruz ve nefes almamaya çalışıyoruz ama aksine daha fazla nefes alıyoruz.</p>
<p>“Hey,” diyor bir süre sonra sessizce. Gerçi söylediklerimizi diğerlerinin de duyacağını ikimiz de biliyoruz.</p>
<p>“Hey,” diye cevap veriyorum, kimin dinlediği umurumda değil.</p>
<p>“Nasılsın?”</p>
<p>“Daha iyiyim.”</p>
<p>Kollarını iyice bana doluyor ve “Huxley-3’e vardığımızda ne yapacağımızı düşünüyordum,” diyor.</p>
<p>Bu bir hayal mi yoksa sadece benim iyiliğim için mi yapıyor umursamıyorum çünkü şu an tam olarak ihtiyacım olan bu.</p>
<p>“Ne?” diye soruyorum oyunu devam ettirerek. Elimi tutuyor ve parmaklarımı açarak göğsüne koyuyor, kendi eliyle üzerine bastırıyor ve ağır ağır konuşuyor.</p>
<p>“Hmm, küçük bayrağımızı kuma dikeceğiz ve ‘Buranın adı Seren Diyarı’ diyeceğim ve yatıp uzanabileceğimiz güzel bir yer bulacağız, sonra da bunca yıl göremediğimiz güneşin keyfini çıkarmaya başlayacağız.”</p>
<p>“Seren Diyarı mı?”</p>
<p>Gülümsüyor. “Evet, neden olmasın? Oranın harika ve çok güzel bir yer olacağını biliyorum, bundan daha uygun bir isim olabilir mi?”</p>
<p>“Güzelmiş,” diyorum gülerek. “Şahane bir cevap. Son derece uygun.”</p>
<p>“Hoşuna gitti mi?”</p>
<p>Başımı sallıyorum. “Seni seviyorum,” diyorum ona. Ezra araya giriyor, “Off cidden mi?” diyor ve bir bip sesiyle bağlantısını koparıyor.</p>
<p>Dom kahkaha atıyor ve “Ben de seni seviyorum. Hem de çok,” diyor. Sonra gülümsemesinin solduğunu görüyorum, hâlâ parmaklarıyla ensemi okşarken bakışları benden kopuyor, mutluluğun elle tutulur bir şeymiş gibi yüzünden çekilip gittiğini görüyorum. İçime işleyen korkuyu hissediyorum çünkü artık zamanın geldiğini biliyorum. Dom, “Bir şey olursa...”</p>
<p>Başımı iki yana sallıyorum. “Yapma bunu.”</p>
<p>Başımı avuçlarının arasına alıyor ve kendine bakmaya zorluyor. Yüzüne baktığımda, yüzündeki solgunluğu görüyorum, hafifçe ama görüyorum, gözlerinin yavaş hareketlerini görüyorum ve çığlık atmak istiyorum. Maskesini çıkarıp başının üzerine geçiriyor, ben de aynısını yapıyorum ve ona bakarken gülümsemeye çalışıyor ama bir yandan da kaşlarını çatıyor; daha önce hiç görmediğim bir yüz ifadesi. Beni öptüğünde ise boğazımdan kaçan şu çirkin panik sesini duyuyorum ama Dom beni sakinleştiriyor; soğuk yüzlerimizi birbirine bastırırken buz kesmiş başparmağını çenemde dolaştırıyor ve tenlerimiz birbiriyle konuşuyor. O benim boynumu öpüyor, ben de onun kulağını öpüyorum, saçının tatlı kokusunu içime çekerken üniformamın çıtçıtlarını açıyor ve kolunu içeri sokarak sırtıma doluyor. Buz gibi parmakları ensemde, kürekkemiklerimin etrafında dolanıyor, göğsümü kendi göğsüne doğru çekiyor. Ben de elimi onun yan taraflarında gezdiriyorum; soğuk, o kadar soğuk ki elimi henüz sıcaklığını koruyan kalçalarına kaydırıyorum. Yüzümü boynuna gömüyorum ve derisinin altında akan kanını hissediyorum. Başparmağımı dudağının kenarına bastırarak onu öpüyorum ve gözlerimiz neredeyse birbirine değerken gözümü açıp ona bakıyorum. Ağlamamaya çalışıyorum.</p>
<p>Artık nefes alamamaya başlayınca maskelerimizi takıyoruz. Maskemi onun maskesine dokunduruyorum, olabildiğince yakınlaştığımızda, “Bahse girerim, benimle hiç tanışmamayı diliyorsundur.”</p>
<p>“Çok yanılıyorsun,” diyor ve sesi telsizden tıpkı el terminalindeki gibi çıktığından bir anda son derece canlı bir şekilde Ventura’ya, her şeye yeni başladığımız zamana dönüyorum; her şey o kadar net ki...</p>
<p>Bunun ağırlığıyla hareket ederek, “Karşına ben çıkana kadar hayatın iyi gidiyordu. Başına beladan başka bir şey getirmedim. Ve şimdi de... Burada ölüyorsun... Ve bu benim hatam.”</p>
<p>Başını iki yana sallayarak gülümsüyor ama gözleri yaşarıyor. “Yanılıyorsun <span style="font-style:italic;">estrellita.</span> Şunu bilmelisin ki seninle olmak rüya gibiydi, asla sahip olabileceğimi düşünmediğim bir şeydi. O kadar harika ve değerli ki her şeyden çok daha fazla şey ifade ediyordu, düşünmeden her şeyden vazgeçebilirdim, düşünmeme gerek bile olmazdı. Sen buna değersin. Fazlasıyla değersin. Milyonlarca defa değersin. Seninle ilgili sevilebilecek her lanet şeyi seviyorum. Bunu yine yapar mıydım? Elbette. Her defasında. Bunu tereddüt etmeden binlerce defa yapardım.”</p>
<p>Bunların olmasını durdurabilecekmişim gibi başımı iki yana sallıyorum, sallıyorum, sallıyorum ve “Sana veda etmeyi kabul etmiyorum,” diyorum. Sonra başım çok fena dönüyor, dudaklarım uyuşuyor, kendimi kaybediyorum, her an bayılabileceğimi biliyorum ve istemesem de gözkapaklarım kapanıyor. Dom’un adımı söylediğini duyuyorum, onunla kalmam için yalvarıyor, durmadan konuşuyor. Hâlâ iyi olduğumu bilmesini istiyorum, bu cümleyi ağzımdan o kadar alçak sesle çıkarabiliyorum ki duymuyorum bile. “Seninle daha çok dans etme şansım olsun isterdim. Senin yanında yatmak, olabilecek her şekilde yanımda olmanı isterdim...” Devam etmek istiyorum ama edemiyorum. Kelimeler boğazımda jel gibi katılaşıp kalıyor, tıkanıyorum; bir daha hiçbir zaman çıkmayacaklarını biliyorum ve acıyla, üzüntüyle kıvranıyorum, bununla öleceğimi biliyorum. Ama sonra, “Beni çok güçlü hissettirdin. Kimse beni daha önce bu kadar güçlü hisset-tirmemişti. Bana verilen bir hediye gibiydin. Hediye. Bütün hayatım boyunca beklediğim ama hiç alabileceğimi düşünmediğim bir hediye,” demeyi başarıyorum.</p>
<p>Sonra birbirimize sarılıyoruz ve kendimi onun içinde; en iyi tanıdığım, herkesten çok sevdiğim insanın içinde hissetmeye çalışıyorum. Birden ne kadar şanslı olduğumu fark ediyorum. Ve her şey... Eriyip gidiyor. Her şeyi bırakabilirim artık, çünkü onu tanıyorum, çünkü onu sevdim, çünkü biri beni tanıdı, çünkü biri beni çok sevdi. Daha ne olsun ki? Hayatlarımızı istediğimiz şekilde ya-şamadıysak ne olmuş yani? Bir süreliğine de olsa yaşadık işte ve bu bir insanın hayatı boyu elde edebileceğinden daha fazlaydı.</p>
<p>Oksijen monitörü biplerken anılara sarılıyorum ve bu hayatın bizden kaçtığını, uzaklaştığını hissediyorum, Huxley-3 gerçekliği hayalimden bile uzaklaşıyor, o kadar uzaklaşıyor ki hiçbir zaman var olmamış gibi geliyor. Beni almaya geldiğini hissediyorum, bedenim bana artık uyuma vaktinin geldiğini söylüyor.</p>
<p>Tam uyumak üzereyken Dom, <span style="font-style:italic;">“Estrellita,”</span> diyor ve maskemi çıkarıyor, soğuk hava nemli tenime hücum ediyor. “Masken, maskende bir sorun var, benimle değiştir.”</p>
<p>Başımı sallayarak hayır diyorum, kendi maskesinin kayışlarını başımın arkasında o kadar sıkıyor ki kazayla saçımı çekiyor, boynum zorlanıyor ve bu biraz beni kendime getiriyor.</p>
<p>“Hayır!” diyorum ona çünkü onu çok iyi tanıyorum. “Hayır, yapma bunu. Yapma.” Gözlerine kilitleniyorum, o da benimkilere.</p>
<p>“Neyin sorun çıkardığını biliyorum Seren, düzeltebilirim.” Ellerimi tutuyor, parmaklarımı ezecek gibi tutuyor.</p>
<p>“Bana doğru söylediğine söz veriyor musun?” diye soruyorum haykırır gibi.</p>
<p>“Düzeltebilirim,” diyor soruma cevap vermeyerek, yavaşça göz kırpıyor, gözleri neredeyse geriye kaçıyor.</p>
<p>“Hayır, Dom!” Çığlık atıyorum. “Hayır! Bunu yapmana izin vermiyorum!”</p>
<p>Öksürüyor, gözlerini sıkıca kapatıyor sonra yine açıyor. “Gidip Ezra’ya yardım etmen gerek <span style="font-style:italic;">estrellita</span> tamam mı? Benim için bunu yapar mısın? Ben burada kalıp Mari’ye bakacağım ama ben maskeyi tamir ederken senin koltuğa geçmen gerekiyor.” Başımı iki yana sallasam da ellerimi çekiyor. “Benim için bunu yapman gerekiyor, tamam mı? Lütfen.” Ona bakarken maskesini benimkine dokunduruyor ve “Lütfen. Benim için yap.” Sonra, “Öyle değil mi Ezra?” diyor. Ama onun telsizi kapalı olduğundan duymuyor, Dom onun omzunu tutunca irkiliyor, telsizi açıyor ve hafifçe dönünce Dom, “Seren’in yardımına ihtiyacın var değil mi?” diyor.</p>
<p>Sesi korkutucu bir biçimde uzaktan ve cansız gelmesine rağmen, “Evet, şu anda her türlü yardıma açığım,” diyor.</p>
<p>O an gitmem gerektiğini anlıyorum, gitmem gerek ama gitmiyorum, ağlamamaya çalışıyorum ama ağlıyorum ve kulaklarımda kendi korkunç viyaklamamı duyuyorum. Dom’dan ayrılmaya çalışıyorum ama yapamıyorum, yapamam.</p>
<p>“İyi olacaksın,” diyorum; gerçi bunu söylüyor muyum soruyor muyum belli değil.</p>
<p>“Elbette iyi olacağım,” diyor gülümsemeye çalışarak. “Haydi, şimdi evimize uçur bizi.”</p>
<p>Ve bir şekilde gidiyorum, onu tanıdığım andan beri her ayrılışımızda olduğu gibi kalbim onunla kalsa da Dom doğru olanı yapacağıma inandırıyor beni.</p>
<p><a id="bookmark4"></a><span style="font-weight:bold;">Otuz Beşinci Bölüm</span></p>
<p>Kim bilir ne kadar zaman sonra aniden uyanıyorum.</p>
<p>Öldüğümü sanıyorum. Ama ölmemişim.</p>
<p>Şu ana kadar kendimden geçtiğimi bile fark etmemiştim, belli ki Ezra da fark etmemiş, benimle o kadar hızlı ve zor konuşuyor ki onu yakalamam bir dakikamı alıyor.</p>
<p>“...yörüngede, o yüzden bu noktada yapmamız gereken yavaşlamak, yavaşlayabilirsek düşeceğiz, esasında atmosfere gireceğiz. Bu şey, acil durumlarda bu tarzda pasif bir giriş için yapılmış, ısı kalkanı herhangi bir soğutucu olmadan devam edebilirse teoride işe yaraması gerekiyor.”</p>
<p>“Ne yapabi?..” Dönen başımı iki yana sallıyorum. “Neden bahsediyoruz?”</p>
<p>Şaşkınlıkla bana bakıyor. “Dinlemiyor muydun? Yörüngedeyiz. Bu şeyi yeterince yavaşlatabilirsek atmosfere girebiliriz.”</p>
<p>“Ne yapacağımı söyle,” diyorum kelimeleri ağzımda yapışkan varmış gibi çıkararak. Bir deliğin dibinde sıkış mış gibiyim. “Nasıl yardım edebileceğimi söyle.”</p>
<p>Dönüp bana bakıyor, bir kez gözlerini kırpıyor, gözleri arkaya doğru kayıyor ve tekrar öne dönmüyor. “Arka iticiler,” diyor suyun içinde konuşuyormuş gibi. “Aracın kontrolünü sağlayabilmek için sadece hızımızı gezegenin yerçekimine uygun şekilde düşürmemiz gerekiyor.” Bazı düğmeleri çekip parmağıyla ekranlar arasında dolaşmaya başlıyor. O anda koltukların altından bir şey gümbürdüyor; derinden gelen bir gümbürtü bizi dalga dalga titreştiriyor ve kulaklarımızda uğulduyor. Ezra bağırıyor ama duymuyorum, sonra sesi aniden kulak zarımı deliyor adeta.</p>
<p>“Set kapağı!” diye bağırıyor. “Arkanda, Hemple.”</p>
<p>“Set neyi?” Koltuğumda dönüyorum.</p>
<p>“Ağırlık atmamız gerekiyor.”</p>
<p>“Ağırlık atmamız mı? Ne ağırlığı? Suyumuzu mu?” Göz göze geliyoruz, üzgün bakıyor; telsizden sesi geliyor. “Gerçekten hâlâ bu kadar ileriyi düşünebiliyor musun? Tanrım Hemple, at şu suyu! Kolu o tarafa doğru çek, set kapağının kolunu. Siyah renkli olmalı.”</p>
<p>Emniyet kemerimi zorlayarak görüyorum, iç kapıyı bırakan kırmızı kolun birkaç santimetre yanında. Ağır bir kol olduğunu düşünerek sertçe çekiyorum ama kolayca diğer tarafa geçiyor ve suyun iç organlarımız gibi çıkıp gitmesini seyrediyorum .</p>
<p>“Tamam, oldu,” diyorum ve iticiler boğuk seslerle titreşirken başımı geriye yaslıyorum. Dişlerim birbirine vuruyor, resmen oldukları yerde oynuyor, kafamdaki kan sarsıntıdan köpükleşiyor, düşüncelerim birbirine karışıyor.</p>
<p>“Dom,” diyorum, cevap vermezse diye içimi bir korku kaplıyor. Ve cevap vermiyor. “Dom,” diyorum yeniden, korkunun beni ele geçirdiğini hissediyorum. Dönüp bakmaya çalışıyorum ama yapamıyorum; beni koltuğuma mıhlayan basınç aşırı kuvvetli. “Dom,” diye hıçkırıyorum. “Lütfen konuş benimle. Lütfen.”</p>
<p>“Seni duyamaz,” diyor Ezra. “Maskesi yok.”</p>
<p>Aynadan Dom’a baktığımda hareketsiz yüzünü, kapalı gözlerini görüyorum, maskesi yok.</p>
<p>“Sorun yok,” diyor Ezra. “O iyi.”</p>
<p>“Nasıl iyi?” Çığlık atıyorum ama hareket etmemin, ona ulaşmamın imkânı yok. Hiçbir zaman hayal dahi edemeyeceğim türde güçler tarafından geri püskürtülüyorum, neredeyse koltuğun bir parçası olacak kadar oturduğum yere gömüyorlar beni. Sadece gözyaşlarımla mücadele ederek kendime içimden <span style="font-style:italic;">hayır, hayır, hayır, hayır, hayır </span>deyip duruyorum.</p>
<p>Böyle ne kadar zaman geçiyor bilmiyorum. Çok uzun zaman geçiyor olmalı ki yeniden bilincimi kaybettiğimi sanıyorum ya da kaybetmek üzere olduğumu ve o noktaya kaymadan kendimi kurtarıyorum çünkü kendimi kaybedecek olursam bu sefer kesinlikle tek yönlü bilet olacağını biliyorum. Sanırım beni kendime getiren ısı oluyor. Bu, daha önce hiç hissetmediğim bir şey, en azından bu şekilde değil. Gözlerimi açtığımda ön camın alevlerle kaplı olduğunu görüyorum ve titreyen çenemle konuşmaya çalışırken buluyorum kendimi. “Yanıyoruz.”</p>
<p>“Isı kalkanı yanıyor,” diyor Ezra boğuk bir sesle. Ondan sonra ne oluyor bilmiyorum, bilmiyorum. Tüm bildiğim Ezra’nın konuşmaya devam ettiği, benim de gözkapaklarımın altındaki karanlıkta bir ip gibi o konuşmaya tutunduğum. Sadece beni konuşturmamasını</p>
<p>diliyorum, çünkü çok zor ve gitgide de zorlaşıyor. Gerçekten söyleyecek herhangi bir şey düşünemiyorum bile. Sonunda aklıma bir şarkı geliyor ben de onu söylüyorum, hani şu <span style="font-style:italic;">Parla, parla</span> şarkısı. Ezra gülüyor ama artık çok yavaş ve zayıf; acaba onu da mı kaybediyorum diye düşünüyorum ve şayet kaybediyorsam bunu başarmamız için geriye en ufak bir umut kalır mı diye de merak ediyorum. Zannediyorum ki cevap hayır ama sonra zaten hiçbir zaman umut olmadığını o yüzden de bir şey kaybetmediğimizin farkına varıyorum. Gerçekten kaybettiğimiz bir şey yok, sadece kazandık.</p>
<p>Sonra kendimi gömüyorum, karanlığa gömüyorum; çenemi aşağı eğmeme sebep olan bulantı ve gürültü midemden yükselen en hafif hisler. Aniden bir sakinlik oluyor, sessizlik, nereden geldiğini bilemediğim ama kafatasımın ortasından gelip dışarı yayılıyormuş gibi yüksek tonda bir ıslık duyuluyor. Duyduğunuz bu sesler bazıları kulağa müzik gibi gelen sonsuz katmanlara ayrılıyor.</p>
<p>Ve sonra, sessizlik.</p>
<p><a id="bookmark5"></a><span style="font-weight:bold;">Otuz Altıncı Bölüm</span></p>
<p>Darbe beni kendime getiriyor. Şimdiye dek duyduğum seslerden daha yüksek bir ses çıkıyor ve dakikalar boyu kulaklarımda yankılanan, kemik kıran cinsten çarpma gerçekleşiyor. Öyle bir hale geliyorum ki yanımdaki koltukta öksürüp gözlerini kırpıştıran Ezra’ya başımı çevirmek dışında hareket edemiyorum.</p>
<p>Kemerimle boğuşarak, “Dom!” diye haykırıyorum ve yere düşüyorum. Ayaklarına kadar sürünüp kendimi bacaklarına, sonra da kucağına doğru çekiyorum ve yüzüne bakabileceğim şekilde göğsüne çıkıyorum. Yüzü simsiyah küllerle kaplanmış, burnundan koyu bir kan akıyor, dudaklarının çevresi morarmış. “Dom!” Bana ait olmayan bir sesle bağırıyorum.</p>
<p>Ezra Mariana’nm maskesini çıkarıyor, ellerini onun boynuna koyuyor. “Nefes alıyor,” diyor ve benim yanıma geliyor. Beni zorla kenara ittirerek parmaklarını Dom’un boynuna bastırıyor ve kaşlarını çatıyor.</p>
<p>“Suarez?” Yüzünü yana çeviriyor ve ona yaklaşarak dinliyor, hissediyor ve başını iki yana sallıyor.</p>
<p>“Ne?” Çığlık atıyorum.</p>
<p>Ezra dinlemeye devam ediyor, bana bakıyor. “Yardım et.” Dom’un kemerini açıyor, kollarını ona doluyor. “Yardım et Hemple,” demesiyle kendime geliyorum ve Dom’un bacaklarından tutuyorum; onu koltukların arasındaki yere yatırıyoruz.</p>
<p>“Suarez!” diye bağırıyor Ezra. Dom’un kafasını düzeltiyor, burnunu tutuyor ve ağzını onun ağzına dayayarak ona iki kez nefes veriyor ve göğsüne bastırmaya başlıyor. Benim tüm yaptığımsa bunu seyretmek ve gözyaşları içinde yumruğumu ağzıma bastırmak oluyor. Uzun bir süre tek kelime konuşulmuyor, ne kadar yalnız dakikalar bunlar; sadece bu dakikaların her zaman benim bir parçam olacağını söyleyebilirim. Gerçek olamayacak, gerçek olmaması gereken bu durum karşısında gözlerimi sıkıca kapatarak onun adını söylediğim sesim hep kulaklarımda olacak.</p>
<p>“Hemple, benim yerime geçmeye hazırlan.” Gözlerimi açıyorum, Ezra bana bakıyor; kıpkırmızı olmuş, yüzü Dom’un kanıyla kaplanmış, bir anlık sezgiyle neredeyse ona bırak artık diyeceğim kadar sertçe onun göğsüne bastırmaktan ter içinde kalmış.</p>
<p>Dom’un kalçalarının yanma, dizlerimin üzerine çöküyorum. “Ben... Yapamam...” Gözyaşlarımı siliyorum ve başımı iki yana sallıyorum.</p>
<p>“Yapabilirsin,” diyor soluk soluğa Ezra, “ikimiz de yapabileceğini biliyoruz. Dr. Pen ile her yıl yaptık bunu. Ben gidip defibrilatörü bulacağım ama buna devam etmen gerekiyor tamam mı?”</p>
<p>“Defibrilatör mü?”</p>
<p>“Yeni tura geç artık Hemple.” Ters ters bana bakıyor. “Tamam mı? Tanrı aşkına şimdi vazgeçeyim falan deme.”</p>
<p>Ama bu çok fazla, her şey çok fazla geliyor, doğru düzgün göremiyorum bile. “Benim hatam,” diyorum sadece. “Hepsi benim hatam. Olemez. Ölmüş olamaz. Onsuz yapamam.” Sonra tekrar alınmış gibi gitgide yükselen bir sesle, “Hayır, hayır, hayır, hayır, hayır,” demeye başlıyorum.</p>
<p>“Hemple, sakın başlama şimdi!” diye son ses bağırıyor. “Kalp masajının başına geç!”</p>
<p>Beni onun başına ittiriyor ve ellerini ellerimin üstüne koyarak bana gösteriyor. “Sadece bunu yap. Sert olması gerekiyor. Otuz kere. Sonra iki nefes vereceksin, tamam mı?”</p>
<p>Yapıyorum. Bana gösterdiği şekilde bastırıyorum ve Dom’un kalp atışlarını, o güzel kalbini daha önce kaç defa duyduğumu düşünüyorum. Yüzü solgun ve hareketsiz, dudakları mosmor olsa da hâlâ çok güzel. Gözümden akan yaşlar yüzümü yakıyor ve hıçkırıyorum, nefesim yine şu iğrenç hırıltı gibi çıkıyor. Sonra daha önce defalarca öptüğüm o yüzü ellerimin arasına alıyorum, dudaklarımın altında cansızlığını hissediyorum. Bu sonu olmayan bir korku olsa da sevdiğim adama, en çok sevdiğim kişiye nefes veriyorum ve nefeslerimin arasında, “Lütfen bana dön,” diyorum. O öyle hareketsiz duruyor ve yeni yerçekimi beni o kadar fazla çekiyor ki sanki kemiklerim eriyor.</p>
<p>Bütün bu zaman boyunca Ezra dolaplardan etrafıma bir şeyler fırlatıp duruyor ve dünya artık beni hiç şaşırtmayan bir şekilde çöküyor gibi görünüyor. O anda Ezra birden yanıma gelip diz çöküyor, küçük sarı defibrilatö-rün düğmesine basıyor, alet tiz bir sesle şarj oluyor.</p>
<p>“Nasıl çalıştığını bilmiyorum bile,” diyor Ezra koluyla alnındaki teri silerken.</p>
<p>İçimde öyle bir korku uçurumu var ki gözlerimi kapatıyorum ve neredeyse uçurumun kenarına kadar geliyorum. Oradan başka gidecek yer yok gibi geliyor. Aklım, her zaman yaptığı gibi beni yüzüstü bırakıyor. Sadece bedenim çalışıyor ve benden bile sakladığı bir güçle göğsüne bastırmaya devam ediyorum. O yavaş akan anlardan biri bu, zaman algım tamamıyla kaymış durumda, her bir tüyler ürpertici ayrıntıyı görebiliyorum. Bütün bunların arasında Dom’un kafasına, yüzüne, kulaklarına ve saçlarına gelen küçük eşkenar dörtgen şeklindeki güneş ışığını fark ediyorum. Onun hikâyesinin böyle bitmeyeceğini biliyorum. Böyle bitemez.</p>
<p>Burnunu kapatıp ona yeni bir nefes verecekken bir şey oluyor. Önce boğulma sesi gibi bir ses çıkıyor, nefesi kesi-liyormuş gibi. Yemin ediyorum hayatın içinden aktığını, derisi altında hareket ettiğini görüyorum. Şiddetle sarsılıyor, art arda öksürerek doğruluyor ve yüzlerimiz çarpışıyor; onu kendime çekerken burnundan derin bir nefes alıyor. Hayata dönüyor, burada Huxley-3’ün yüzeyinde gözyaşlarımla ıslanmış, küllerimizle kaplanmış, bir şey doğuyormuş, ya da yeniden doğuyormuş, gibi kan kusarak hayata dönüyor ve sonra tekrar yere düşüyor. Sandığımdan çok daha fazla ağlayarak onu tutuyorum, başını kaldırıp göğsüme yaslıyorum, saçını, yüzünü, kollarını, boynunu defalarca öperken dönüyor, kıpırdıyor ve sonunda konuşmaya mecali olmasa da konuşuyor:</p>
<p><span style="font-style:italic;">“Estrellita.”</span></p>
<p><a id="bookmark6"></a><span style="font-weight:bold;">Otuz Yedinci Bölüm</span></p>
<p>Mekiğin kapağını açtığımız anda ölüp ölmeyeceğimizi bilmiyoruz. Ama ölmüyoruz. Oksijeni bol bir hava soluyoruz ve yaşıyoruz. Sonunda gerçekten yaşıyoruz.</p>
<p>Sanıyorum hayatını bizim yaşadığımız biçimde yaşayan biri ilk kez nefes aldığımız, havayı kokladığımız, havanın tuzlu tadını aldığımız, rüzgârı tenimizde hissettiğimiz şu anı hayal bile edemez. Bir okyanus görmenin, canlı bir şeymiş, yaşayan bir bütünmüş gibi altımızda hareket eden bu sonsuz su kütlesinin üzerinde süzülmenin nasıl olduğunu bilemezsiniz, hiçbir zaman da bilemeyeceksiniz.</p>
<p>Şimdiye dek onun dışında yaşayıp ilk kez gökyüzüne bakmanın nasıl bir his olduğunu hiçbir zaman anlayamayacaksınız. Hiç bilmediğim bir sır var burada ve o kadar güzel ki beni korkutuyor; tek yapabildiğim korkudan olduğum yere, bu güzelliğin altında sinmek oluyor. O anda neden gezegenlerde yaşayan insanların Tanrı’ya ve tüm o şeylere inandığını anlıyorum ama kimseye söyleyemiyorum, sonra bir zamanlar birinin hayaliymiş gibi görünen mavi ve beyaz renkli bu sonsuz sanat eserine bakıyorum</p>
<p>ve bir türlü tarif edemediğim bir şey hissediyorum içimde.</p>
<p>Yerçekimsiz ortamda o kadar uzun süre kalmadık ama yine de kendimizi kemiksiz balık gibi kapıdan bırakıveriyoruz ve kendimizi mekiğin yanma yapışmış biçimde buluyoruz; kollarımız bacaklarımız yüzmek için çok uyuşuk, ılık tuzlu su bizi kucaklıyor, içine, altına doğru çekiyor.</p>
<p>Ada iki yüz, belki de üç yüz metre kadar uzakta; alçak, soluk renkli ve sabit. Mariana’yı çekmeyi planlıyoruz ama suya girdiği anda canlamveriyor, birden nefesi kesiliyor ve gözlerini kocaman açarak etrafına bakıp çığlıklar atmaya başlıyor. Yanıma gelip beni neredeyse suyun altına çekiyor, yüzünü ellerimin arasına alıyorum. “Öldük mü?” diye soruyor.</p>
<p>“Hayır,” diyorum. “Başardık.”</p>
<p>Üniformalarımızı, derilerimizi çıkarır gibi çıkarıp deniz yatağının üzerine atıyoruz. Ayağınım altında kumu hissettiğimde henüz elli metre kadar açıktayız. Arkamda Dom’u hissediyorum, kolunu belime doluyor ve suyun içinde hareket etmek için bana güç veriyor.</p>
<p>Kıyıda, suyun içinde ilerlerken korkuyorum, ona dönüp kollarımı sırtına doluyorum, saklanmak istiyorum, beni daha önce hiç görmediğim koyu yapraklı ağaçlardan, ağaçların bittiği yerde hareket eden şeylerden, alçalan güneşten, onun gökyüzünde kanıyormuş gibi kızarmasından saklamasını istiyorum. Beni kendine çekiyor, öpüyor ve dudakları dudaklarımın üzerindeyken gülümsüyor.</p>
<p>“iyiyiz,” diyor sadece ama ayakta zar zor dururken ağzının kenarlarında, gözlerinin altında morluklar olduğunu görüyorum.</p>
<p>“Neredeyse ölüyordun,” diyorum yutkunarak. Anında gözlerimden yaşlar akıyor ve deniz suyuyla karışarak yanaklarımı ıslatıyor.</p>
<p>Kararmaya başlayan havayla birlikte üzerimizde yıldızlar görünmeye başlıyor, iki tane ay çıkıyor. Uzayın gelip beni alacağına dair bir korku kaplıyor içimi.</p>
<p>“Sana daha önce diğer insanlar gibi cesur olmadığımı söylemiştim,” diyorum ona titrememi açıklamaya çalışarak.</p>
<p>Dom kahkaha atıyor ve “Hayır, <span style="font-style:italic;">estrellita</span>, sen tanıdığım hiç kimse gibi değilsin,” diyor. Beni bir kez daha öpüyor ve başını iki yana sallıyor. “Sen tanıdığım hiç kimse gibi değilsin.”</p>
<p>Elimi tutuyor.</p>
<p>Yürümeye devam ediyoruz.</p>
</body>
</html>