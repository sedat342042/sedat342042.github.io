<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">On Yedinci Bölüm</span></p>
<p>Bu öğleden sonra yemekhane görevim var ama gitmiyorum, öylece odamda kalıp uzanıyorum ve yokmuşum gibi davranıyorum. Bir ara gözlerimi açıyorum ve büyükbabam şapkası elinde karşımda durmuş bana bakıyor, sonra tavana bakıyor, ardından yine bana.</p>
<p>Ne diyor bilmiyorum. Öyle bir şeyler. Ivır zıvır. Dırı bırı. Vesaire vesaire. Ama, “Hislerini saklamayı hiçbir zaman beceremedin Seren,” dediğinde dikkatimi veriyorum. Yatağımın kenarına otururken iç geçiriyor ve ellerini dizlerine koyuyor. Konuşmaya devam edene kadar geçen süre sonsuz gibi geliyor. “Bizim gerçekliğimizde, hayvanlar gibi bazı şeyleri şansa bırakma lüksümüz yok. Hayvan değiliz. Askeri bir operasyon yürütüyoruz ve hoşuna gitsin gitmesin bir bütün olarak hareket etmemiz gerekiyor. Çiftleştirme programı da tıpkı diğerleri gibi yapmamız gereken bir görev.” Iç çekiyor. “Bu bilgiler ışığında bunu belirtmek istedim. Üzüntünü saygıyla karşılıyorum ama kendi yapacağın seçimin hiçbir koşulda uygun olmayacağını bilmen gerekiyor.”</p>
<p>Kalkıyorum. “Bu ne demek oluyor?”</p>
<p>“Teknisyen Suarez, hizmetini tamamlayalı bir yıldan fazla olmasına rağmen neden hâlâ evlenmediğini söylemedi mi sana?”</p>
<p>“Annelise tıp eğitimine öncelik vermek istemiş.” Gülümsüyor. “Seren evli bir kadının, üreme döngüsüne girmeye karar verene dek kariyerini sürdürmemesi için hiçbir neden yok. Sebebi bu değil.”</p>
<p>Boğazımdaki sıkıntıyla yutkunuyorum. “Peki o zaman sebep ne?”</p>
<p>“Teknisyen Suarez’in Islah programını bitirene dek evlenme izni yok. iki yıl önce üzücü bir şiddet olayına karıştı ve rehabilitasyonunu henüz tamamlamadı.”</p>
<p>“Üzücü bir şiddet olayı mı?”</p>
<p>“Demek sana söylemedi.”</p>
<p>Durumu idare etmeye çalışıyorum. “Ah evet, söyledi. Elbette söyledi.”</p>
<p>Büyükbabam kaşlarından birini kaldırıyor. Sonra burnundan sertçe soluyor. “Biliyor musun? Sana baktığımda hep Grace’i görüyorum.”</p>
<p>Büyükbabam annemden nadiren bahseder, hatta hiç bahsetmez, bu yüzden nefesimi tutup bekliyorum, düşen kaşlarıyla kenetlenmiş ellerine bakışını seyrediyorum. Konuşmaya başlamadan önce biraz kekeliyor ki hiç yapmadığı bir şeydir. “Sen... Sen...” Hafifçe öksürüyor. “Sen tıpkı ona benziyorsun, birçok yönden. Ve onun girdiği yola senin de girmeni istemiyorum. Bazı şeyleri olduğu gibi kabul edememe, sahip olduğu güzellikleri görmeden her şeyi sonuna kadar sorgulama gibi.” Başparmağının kenarıyla yanağıma dokunuyor, sadece bir kez ve yemin ediyorum bu bana ilk dokunuşu.</p>
<p>O anda el terminalime bir arama geliyor ve ekrana baktığımda Dom olduğunu görüyorum. Büyükbabam beni izliyor, hiçbir şey demiyor ama elbette biliyor ve “Bunu arkanda bırakman gerek Seren,” diyerek el terminalimi elimden alıyor, gözlerini kısarak bakıyor ve aramayı kapatıyor. “Sana hepsinden ayrı olarak çiftleştirme programını engellemenin ceza gerektiren bir suç olduğunu hatırlatmam gerekiyor. Özellikle sicilinde daha önce suçu olanlar için çok ciddi cezalar oluyor.”</p>
<p>Ayağa kalkıyor, şapkasını takıyor.</p>
<p>“Sana bunları söylüyorum, çünkü seni seviyorum ve üzülmeni istemiyorum.”</p>
<p>El terminalimi masama bırakıyor ve çıkıyor.</p>
<p>Dom şu an ikinci oturumda çalıştığından, vardiyasını bitirip yemeğini yedikten sonra onunla Seyir’de buluşacağımı söyleyen bir mesaj gönderiyorum. Uyanmak için alarmı kuruyorum, ama alarm yastığımın altığında çalarken ben zaten hâlâ uyumamış haldeyim. Uyumam gereken üçüncü vardiyaya geçilmesine rağmen saatler geçmiş ve ben hâlâ uyanığım. Karanlıkta üstümü giyiyorum ve gizlice odadan çıkıyorum. Vardiyasına giden ya da vardiyasından dönen birkaç insan haricinde koridorlar boş sayılır. Gece vardiyası koşucuları yanımdan geçiyor ve birkaçı elini kaldırıp selam veriyor. Bazı şeyler nasıl da çabuk başka bir hayata aitmiş gibi görünebiliyor.</p>
<p>Seyir olabildiğine sessiz, boş ve ıssız. Her şeyin farklı olduğu, insanların Huxley-3’ü seyretmek istediği, Dom’un yalan söylemediği zamanlarki halinden eser yok. Seyir’e vardığımda o da orada ve camdan şimdiden hafifçe değişmiş görünen ve daha uzaktaki yıldızların ve karanlığın dahil olmaya başladığı manzaraya bakıyor.</p>
<p>Asıl tuhaf olansa Dom’un artık bana farklı görünmesi. Dudağındaki o güzel kıvrım artık daha önce hiç fark etmediğim şekilde biraz sinsice sanki. Ben mi bilmiyorum yoksa kendine biraz fazla mı güveniyordu? Biraz baskıcı, hatta belki biraz pespaye değil miydi? O bana göz kırpıp elini boynumun yanma koyuşu?</p>
<p>“Duyduğuma göre tebrikleri kabul ediyormuşsun?” Önemsememeye çalışarak gülümsüyor, beceremediğini görünce beni kollarına alıyor. Gerçi bir şeylerin ters gittiğinin, ona direndiğimin farkında, her ne kadar yere bakıyor olsam da yüzümü görmek için eğiliyor. Konuşamadığımı anlıyorum, tek kelime edemiyorum.</p>
<p>“Konuş benimle,” diyor omuzlarımı sıkarak, dudakları şakağıma yakın duruyor, sonra yeniden sarsıyor omuzlarımı.</p>
<p>Bir an acaba hiç konuşacak mıyım, bir daha hiç konuşabilecek miyim diye düşünüyorum. Nasıl olduğunu bilmiyorum ama bir şekilde ağzımdan birkaç kelime çıkarmayı başarıyorum. “Bana neden söylemedin?” Önce bir saniye tereddüt ediyor, biraz geriye çekiliyor, kaşlarını çatıyor ve görüyorum, anladığını anlıyorum ve onun ne dediğini duymak için nefes bile almadan bekliyorum.</p>
<p>“Sana söylemeyi o kadar istedim ki <span style="font-style:italic;">estrellita...”</span></p>
<p>“Bana böyle seslenme.”</p>
<p>O anda yumruğumu kaldırmışım gibi biraz geri çekiliyor ve ellerimi tutuyor ya da tutmaya çalışıyor diyelim çünkü ellerimi çekiyorum. O da vazgeçerek şapkasını çıkarıyor ve derin nefes alıyor.</p>
<p>“Sana kim söyledi?”</p>
<p>“Büyükbabam.”</p>
<p>“Bak sana ne söyledi bilmiyorum ama olay hiç de göründüğü gibi değil. Beni tanıyorsun Seren, beni herkesten daha iyi tanıyorsun. On altı yaşımdaydım ve gerçek şu ki o çocuk... Bak şimdi bu konuya girmek istemiyorum ama affedilmez bir şey yapmıştı. Affedilemez ve korkunç, acı verici, çirkin, iğrenç, korkakça bir şey ve hiç de... Üzgün değildi. Özür dilemedi, umursamadı ve işin en kötü yanı önceden gerçekten çok iyi arkadaştık ve ben... Daha fazla dayanamadım işte. Etrafımda olmasına katlanamadım. Yüzüne bakamadım ve o... Sandığımdan biraz daha kötü yaralandı, işler düşündüğümden daha ileri gitti, hepsi bu.” Bu konudan bahsederken o kadar üzgün görünüyor ki neredeyse ona sarılmak istiyorum, ona önemli olmadığını söylemek istiyorum. Ama bu bilmediğim bir Dom ve bir şekilde beni korkutuyor, çekip gitmeyi düşünüyorum. Bunu o da görüyor ve bana yaklaşıyor, ellerini aramızdaki boşluğa uzatıyor ama sonra bırakıyor. <span style="font-style:italic;">“Estrelitta</span> lütfen inan bana, oldu ve bitti. Bir kere bir şey yaptığında olur ve biter. Bir daha geri alamazsın. Geri almayı ne kadar çok istesen de yapamazsın. Bunu ben de istiyorum. O günden beri her gün bunu diliyorum. Ama hiç şu an istediğim kadar istememiştim, şu an bana bakışını görüyorum ve bir daha benim için aynı şeyleri hissetmeyeceğin düşüncesi beni her şeyden daha çok korkutuyor.” Bu korkunç, baş döndürücü anda ağlamak üzere gibi duruyor ve bunun katlanabileceğimin ötesinde olduğunu biliyorum.</p>
<p>Derin bir nefes alıyorum. “Ona ne oldu peki? O çocuğa?” “O... Sağlık’a gönderildi. Başını bankın kenarına</p>
<p>çarpması tam bir şanssızlıktı. Beyin hasarı olabileceğini düşündüler ama olmadı. Şimdi iyi. Kendini biraz bile savunsa işler bu kadar büyümezdi ama yapmadı. Nasıl sonuçlanacağını biliyordu, ellerini kirletmek istemedi. Diğer insanlara neye mal olduğunu umursamadan kendini beladan uzak tuttu. O... Bak hiçbiri önemli değil. Artık değil.”</p>
<p>“Neden ona bu kadar kızgındın peki? Ne yaptı?” “Söyleyemem...” Yere bakarak üzgünce başını iki yana salladı. “Bu benim hikâyem değil. Yaptığı alçakça bir şeydi, inan bana. Tam bir alçaklıktı.”</p>
<p>İnanıyorum, ona inanıyorum. Tanrı bilir bu gemide, türümüzün -artık o türümüz neyin nesiyse- kalbinin en karanlık köşelerinden çıkan ne olaylar oluyordur. Ama önemli değil. İkimizin de iyiliği için yapmam gerekeni biliyorum ve kaçmaya çalışan kalbimi tutuyorum ve “Buraya her şeyin bittiğini söylemeye geldim,” diyorum.</p>
<p>Donup kalıyor, kaskatı kesiliyor, bana kısa bir süre güçlükle bakıyor ve ardından söylediklerimi kavrıyor. “Seren ciddi değilsin. Ciddi olamazsın.” Bu defa yaklaştığında ona müsaade ediyorum, ellerini omzuma koyuyor, kollarımın üstüne, bileklerime, ellerime ve “Böyle demiş olamazsın,” diye tekrar edip duruyor fısıldayarak.</p>
<p>Kendimden garip bir ses çıktığını duyuyorum; bir hıçkırık, boğazımda varlığından bile haberdar olmadığım sıkışıp kalan bir şey. Bu olanların hepsinden uzakta bir yerdeymişim gibi konuştuğumu duyuyorum. “Bana ne söylemek istiyorsun? Kurallara uymayan insanların başına ne geldiğini biliyorsun. İkimizi de Islah’a tıkacaklar. Belki daha da kötüsü olacak.”</p>
<p>“Hayır, olmayacak. Akıllıca davranacağız. Bir yolunu buluruz. Bir şekilde buluruz.”</p>
<p>Ama başımı iki yana sallıyorum, başparmağımı elinin üstünde gezdirip burnumun arkalarında büyüyen gözyaşlarını durdurmanın bir yolu varmış ya da akmalarını engelleyebilecekmişim gibi dudağımı ısırıyorum. “Gerçek bir şey değildi Dom. Sadece... Büyükbabam bunun herkesin başına geldiğini söylüyor. Herkesin yaptığını. Herkes bir süre... Her şeyin farklı olmasını dilermiş. Sonra farkına varırlarmış. Her şeyin aslında hep olduğu gibi olduğunun farkına varırlarmış. Olması gerektiği gibi olduğunun.”</p>
<p>Yüzümü avuçlarının arasına alıyor, ona bakmama zorluyor ama uzaklaşıyorum sonra başını eğip alnını benim alnıma dayıyor. “Bu konuşan sen değilsin, duyduğum sen değilsin.”</p>
<p>Gözlerimi kapatıyorum, gözyaşlarımı bırakıyorum, kafalarımız yan yana, onun nefesi dudaklarımda.</p>
<p>“Dom, dediklerini yapmazsak bize hayatı cehennem edecekler. Ne kadar zayıf olduğumu biliyorsun. Güçlü biri değilim ben. Sonumun annem gibi olmasını istemiyorum, yaşamıma devam edememek çok feci olur.”</p>
<p>“Seren doğru değil bu. Ona olan bu olamaz. İnanmıyorum. Onları dinleme.”</p>
<p>Ondan ayrılıyorum, seyir penceresine yürüyorum, cama dokunuyorum, ölü bir şey gibi soğuk. Gezegen bizim için orada duruyor, pencerenin alt kısmında yarım daire şeklinde görünüyor ama hâlâ yüzeyinin yeşil, mavi, mermerimsi, hafifçe dalgalı olduğu görülebiliyor. Eskiden bakınca sonsuz ormanlar, kumsallar görürdüm. Kulağa ne kadar imkânsız gelse de eskiden onları <span style="font-style:italic;">görebildiğime </span>emindim. Hatta orada insanları da görürdüm, bit kadar küçük kendimi görürdüm, Dom ve beni görürdüm. Çılgınlık. Her neyse artık görmüyorum, şimdi zehirli gazlar, sıcak kayalar, ölmekte olan ya da çoktan ölmüş şeyler ya da henüz oluşma aşamasında olan şeyler görüyorum. Sadece yanan, kupkuru şeyler görüyorum.</p>
<p>Dom elimi tutuyor, kendi elleri arasında sıkıyor. “Beraber olmanın bir yolunu bulabiliriz, aynen planladığımız gibi, yapabileceğimizi biliyorum.”</p>
<p>Ama başımı iki yana sallıyorum, bana bakıyor. “Keşke yapabilseydim,” diyebiliyorum sadece, o sözcükler çıkarken canımı açıtsa da, onları hiç bilmediğim büyük bir acı yumağı etrafına itsem de. Üzgün olmak hakkında her şeyi bildiğimi düşünürken yanıldığım gün gibi ortada.</p>
<p><a id="bookmark1"></a><span style="font-weight:bold;">On Sekizinci Bölüm</span></p>
<p>Ezra’yla sinemaya gitmek istemiyorum, orası hep benim yerim olmuştur. Babam ya da Pan ya da Em ya da bir başkası gitmek istemediğinde tek başıma giderdim. Her zaman yapmayı sevdiğim bir şey olmuştur; bir süreliğine kaçmak, buradan gitmek. Dom’la hiç gelmedim. Sanırım onu tanıyınca kaçmak istemekten vazgeçtim.</p>
<p>Burada, film seçme şansı yok, ne gösteriyorlarsa o, ka-nıtlayamasam da hayatla ilgili istedikleri her neyse onu seçip koyduklarına dair bir his var içimde. Bana sorarsanız o kadar da ustaca bir propaganda değil bu. Gemide insanların moralleri bozulduğunda, keşke doğmasaydık demeye başladıklarında çok iyi hissettirecek bir şey koyuyorlar ya da Dünya’daki yaşam hakkında o kadar karamsar bir şey seçiyorlar ki Ventura’da hayat o kadar da fena değilmiş diye çıkıyorsun. Tahmin et deseler bu akşam Noel ile ilgili bir film olacak derdim; nitekim 365 günlük döngüde ne zaman gösterilse ki bu, ayda bire falan denk geliyor, her zaman herkesin keyfini yerine getirmiştir.</p>
<p>Her neyse, Ezra patlamış mısır almaya gidiyor. Bense olan biteni düşündüğümden, aslında bir dolu şey düşündüğümden pek konuşmayınca hâlâ mısır sırasındayken yan gözle beni süzüyor ve “En sevdiğin film hangisi?” diye soruyor.</p>
<p>Böyle hissederken iyiymişim gibi davranmayı beceremiyorum. Ağzımdan birkaç kelime çıkarmak için çabalıyorum, bir an tıkanıp kalıyorum, sese benzer hiçbir şey çıkaramıyorum sonra, <span style="font-style:italic;">“Sil Baştan,”<a id="footnote1"></a><sup><a href="#bookmark2">1</a></sup></span> diyorum.</p>
<p>Bir şey, herhangi bir şey söylediğim için rahatlamış görünerek arkasına yaslanıyor ama hemen sonra yan tarafına bakarak dalıp gidiyor, sanıyorum düşünüyor ve “O filmi bilmiyorum, konusu ne?” diye soruyor.</p>
<p>Ben söylemek isteyebileceğim kelimeleri seçip düşünürken o kasada çalışan kızla flört ederek göz kırpıyor ve elinde kızın verdiği patlamış mısırla geliyor, kızın ona bakışını görünce gelmemiş olma isteğim iyice pekişiyor, ben de o yanıma gelmeden yürüyüp gidiyorum.</p>
<p>“Nereye gidiyorsun? Filmi anlat bana. Hani şu en sevdiğin filmi? Anlat haydi.” Ağzına bir avuç patlamış mısır atıp gülümsüyor, tuttuğu plastik kovayı bana uzatıyor ama istemiyorum.</p>
<p>“Kız arkadaşından ayrılmış bir oğlan hakkında, kız artık onunla ilgili hiçbir şey düşünmek istemediği için, her dakika onu düşünmeye dayanamadığı için, bu çok acı verdiği için onu hafızasından sildirmiş.”</p>
<p>Katur kutur yemeği bırakıp bana bakıyor, ona bakışıma bakıyor ve başını sallıyor. “Tamam, sonra ne oluyor?”</p>
<p>“Kız... Sanırım kız...” Ama sonunda onunla bu konuda konuşmak istiyormuşum gibi yapmayı sürdüremiyorum ve “Filme giriyor muyuz girmiyor muyuz?” diyorum.</p>
<p>Bir Noel filmi olacağı konusunda yanılmışım çünkü değil, aslında daha önce seyrettiğim bir film ve o zamanlar filmdeki günbatımlarma, göllere, uzun çayırlara, yaz mevsimine, ördeklere, ahşap evlere hep bir hasret duyardım, bu defa seyredemiyorum bile, ekrana zar zor odaklanıyorum. Kendimi kaybetmek yerine o soğukta, karanlıkta, makine dairelerine yakın olduğumuzdan yerden gelen korkunç sesler içinde kaşındıran rahatsız koltuğumda sıkışmışım gibi hissediyorum.</p>
<p>Bittiğinde tuvalete gidip ağlıyorum ve belki de bu yüzden Ezra bana Seyir’e gidelim mi diye sorduğunda kabul ediyorum çünkü Dom’u son kez gördüğüm o yere gitmek bir şekilde aslında onunla berabermişim gibi hissettiriyor, kendimi daha iyi hissettiğim tek şey bu.</p>
<p>Seyir’e en son geldiğim zamandan farklı olarak şimdi birkaç kişi var ama yine de çok sayılmaz. Araştırma uçuşları yapılırken çok daha fazla kahkaha, çok daha fazla coşku vardı, şimdiyse buradaki insanlar şevklerini kaybetmiş gibiler ya da sadece ben öyleyim. Neyse, Ezra beni üçüncü sıradaki koltuklara yönlendirirken en önde, ama pencerenin sağında onu görüyorum. Dom’u. O gece olduğumuz yerde, tam olarak onu en son gördüğüm noktada, oradan hiç ayrılmamış sanki ama hemen yanında, kahkahasını bitirmekte olan Annelise duruyor.</p>
<p>Böylesi bir korku duymam çok tuhaf, bu kadar panik olmam; nefes alamıyorum, konuşamıyorum, sadece koşmak istiyorum. Hızlı hızlı soluyarak Ezra’ya dönüyorum, üniformasının önüne yapışarak nefesimi kontrol etmeye çalışıyorum, bakmamaya çalışıyorum ama yine de o kız sarı saçlarını kulaklarının arkasına atarken Dom’un ona baktığı, eskiden bana baktığı gibi baktığı yere bakmadan edemiyorum. Sonra onu görmek istiyorum, hayır istemiyorum, evet istiyorum, yok onunla konuşmak istiyorum, hayır istemiyorum, evet evet istiyorum, of bu çocuk hep böyle güzel miydi?</p>
<p>Ezra bileklerimden tutuyor, ona bakınca dudaklarının sessizce hareket ettiğini görüyorum, sonra ancak gerçekten ama gerçekten odaklandığımda duyabiliyorum dediklerini: “Ne oldu? Neyin var?”</p>
<p>Fakat tek yapabildiğim başımı iki yana sallamak oluyor, güçlükle nefes aldığım dışarıdan çok belli oluyor olsa gerek çünkü herkes dönüp dönüp bana bakıyor, ben de dönüp o ikisine bakıyorum ve evet onlar da beni görmüşler. “Gitmek istiyorum,” diyebiliyorum tek nefeste. “Götür beni buradan.”</p>
<p>O da öyle yapıyor, kolunu bana sarıyor ve gidiyoruz. Kalabalık olan Ana Geçit’ten çıkarken hâlâ doğru düzgün nefes alamıyorum, Ezra bana destek oluyor, dik durmamı sağlıyor, yüzümü kendine çeviriyor ve “Benimle birlikte nefes al,” diyor, ben de öyle yapıyorum; onun göğüs hareketleriyle birlikte arka arkaya nefes alıyorum, duruyorum, nefes veriyorum, duruyorum ve onun hızına ayak uydurduğumda başını sallayarak onaylıyor.</p>
<p>“Seni eve götürmemi ister misin?”</p>
<p>Şu an kendi düşüncelerimle baş başa kalmaya katla-namayacağımdan başımı olmaz diyerek gövdesine doğru sallıyorum ve “Uzakta başka bir yere gitmek istiyorum.” “Pekâlâ,” diyor. “Sanırım o yeri biliyorum.”</p>
<p>Ana Geçit boyunca taşıyıcılara doğru yürüyoruz ve doğruca güvertelere giden taşıyıcılardan birine biniyoruz. Ezra kartını okuyucudan geçiriyor ve giriş düğmesine basıyor, yapışmış gibi göründüğüm göğsüne yaslayarak beni hızla kapıdan geçiriyor ve bana bakıyor.</p>
<p>“Nereye gidiyoruz?” diye soruyorum ama sadece gülümsüyor.</p>
<p>O kadar aşağı iniyoruz ki kulaklarım tıkanıyor, sadece biz ve Aşağı Batı’ya giden iki pilot varız, Ezra’yla ellerini tokuşturuyorlar ve ilerideki köşede durup bize bakıyorlar.</p>
<p>Deli gibi soğuk olan güvertede, Ezra birkaç çocuğa el sallıyor ve dev giriş kapısı açılıyor. Ucunu göremediğim uzun dar bir tüpün içindeyiz. Tüp boyunca ışıklar art arda yandığından ara ara olan boşluklarda başka geçitler olduğunu görüyorum ve işte o zaman buranın neresi olduğunu anlıyorum. Ezra elimi tutuyor, eli benimkinden daha soğuk, beni de içeri sokarak geçitlerden birine giriyor.</p>
<p>Burası inanılmaz derecede dar ve küçük bir yer, ışıklardan birini açtığında içerinin beyaz olduğunu görüyorum, her birinde ikişer koltuk olan iki sıra var, duvarlar, zemin ve tavan kontrol panelleriyle ve kilitli dolaplarla kaplı. Ezra oraya çıkıyor ve ön taraftan bana sesleniyor, ben de onu takip ediyorum, yardımcı pilot koltuğuna oturup öndeki büyük pencereden dışarı bakıyorum. Şimdi geminin ortasında olduğumuz için Huxley-3’ü göremiyoruz, tek görebildiğimiz uzay.</p>
<p>“Gezgin-37’ye hoş geldin.”</p>
<p>“Bunu mu uçuruyorsun?”</p>
<p>“Ee hayır. Ben sadece, bilirsin işte gelip oturmayı seviyorum.”</p>
<p>Başımı sallıyorum, o ekranlardan birini kurcalayıp müzik açarken gözümün ucuyla ona bakıyorum.</p>
<p>“Ama nasıl uçurulacağım biliyorsun değil mi?”</p>
<p>“Uçuş eğitimindeyim.” Gülüyor. “Yani evet. Mekikleri, hizmet araçlarını, hatta Ventura’mn kendisini bile. Hepsi aynı işletim sistemini kullanıyor, yani sadece sistemi öğrenme meselesi.” Sonra müzik başlıyor, tanıdık bir şey, daha önce dinlediğimiz bir şey ama ne zaman dinlediğimizi bilmiyorum ancak birbirimizin hayatlarına ne kadar dahil olduğumuzu düşününce sayısız etkinliğin birinde olabilir.</p>
<p>“Hiç gerçekten birini uçurdun mu?” diye soruyorum. “Henüz simülatörlerde öğreniyorum, Huxley-3’e gidecek son keşif araçlarından birini uçurmaya yetişemeyece-ğim. Yine de bir sefer ekip içinde gittim.”</p>
<p>“Gerçekten gittin mi oraya?”</p>
<p>Şaşkınlığımı seyrederek kahkaha atıyor.</p>
<p>“Neye benziyordu?”</p>
<p>“Şey... Ne söylememi istiyorsun? Görüntüleri gördün, raporları duydun.”</p>
<p>“Biliyorum ama... Anlat işte, orada olmanın, gerçek bir gezegen görmenin nasıl olduğunu anlat.”</p>
<p>Kontrol paneline uzanıp beni çileden çıkararak yine bir şeylerle uğraşıyor, müziği değiştiriyor.</p>
<p>“Orada olmak...” Omuz silkiyor. “Acayipti.”</p>
<p>“Acayipti.” Papağan gibi tekrar ediyorum. “Acayip miydi?” “Bak, ben öyle bir şeyleri tarif etmekte falan iyi değilim,” diyor. “Ama madem benimle konuşmaya başladın, sen bana bir şeyler söylesen nasıl olur? Mesela az önce seni üzen neydi? Üst katta?”</p>
<p>“Hiçbir şey,” diyorum iç geçirerek. “Anlatmaya değecek bir şey değil.”</p>
<p>“Yani şu seksi karısıyla orada olan balıkçı çocuk Suarez’le bir ilgisi yok öyle mi?”</p>
<p>Kafatasım saçlarımın altında kaymaya başlıyor ama sakin kalmaya çalışıyorum ve muhtemelen bu durumla nasıl baş edeceğimi bilmediğimden sadece, “O onun karısı değil,” diyorum.</p>
<p>Zaten Ezra da gülüyor bu dediğime. “Tamam, peki, bak artık her neyi ise büyük ihtimalle sizi barlarda beraber görmekten, defalarca birbirinizin odalarınızda kalmanızdan pek hoşnut olmayacaktır. Ben hoşlanmadım mesela.”</p>
<p>Ona bakıyorum ama kucağındaki ekranla meşgulmüş gibi görünüyor.</p>
<p>“Bundan kimseye bahsettin mi?” diye soruyorum korkumu yutkunarak.</p>
<p>“Elbette hayır,” diyor. “Düşünmem gereken bir itibarım var ve hoşuna gitsin gitmesin sen de artık bunun bir parçasısm. Bu balıkçı çocuk faslını hiç olmamış gibi arkamızda bırakırsak hepimiz için daha iyi olacak. Sanırım hepimiz yapmamamız gereken bazı şeyler yaptık.” Sessizliğin içinde rahatsız edici bir şeyler var ama yokmuş gibi davranıyorum; aslında ona ne demek istediğini sormak istiyorum ve cevabını merak ediyorum ama sormuyorum. Dışarıdaki dinginliği, bir yol gibi, daha gidilecek çok yol varmış gibi uzanan uzuıı galaksiyi seyrediyorum. “Hiç buraya oturup bunu çalıştırmak istedin mi?” “Hayır.” Gülüyor, yüzünü ekşitiyor. “Neden böyle bir şey yapayım? Kim böyle bir şeyi neden yapmak istesin?</p>
<p>Nereye gideceğim ki? Delilik olur. Ayrıca firarileri vururlar, öldürmek üzere vururlar. Bu da çok gülünç bir şey olur.” Bir an beni inceliyor, ardından, “Yeniden keçileri kaçırmıyorsun değil mi Hemple?”</p>
<p>Onu yumruklayıp yumruklayamayacağımı merak ediyorum ama durumu kabulleniyorum. “Kapa çeneni Ezra, ne aptalsın ya!”</p>
<p>Ve Tanrım o kadar yorgun hissediyorum ki kendimi, resmen iliklerime kadar yorgun hissediyorum. Gözlerimi kırpıştırıyorum, başımı plastik koltuk başına yaslıyorum ve dalıp gitmeyeyim diye konuşuyorum, “Demek kızları buraya getiriyorsun.”</p>
<p>Ezra bir saniye kadar düşünüyor sonra yüzüme bakıyor. “Sen ne dediğinin farkında değilsin.”</p>
<p>“Her neyse Lomax, boş ver.”</p>
<p>Ezra eğiliyor, beni öpecekmiş gibi çeneme dokunuyor, ilk anda yüzümü çeviriyorum ama yeniden deneyince kendimi bırakıyorum ama sırf ona bir bakıma minnettar ve hem de üzgün olduğum için yaptığıma eminim.</p>
<p>Daha sonra Kuzey’e döner dönmez banyoda yüzümü yıkıyorum ve aynada kendi yüz ifademi yakalıyorum; bir an için başka biri olduğumu düşünüyorum.</p>
<p><a id="bookmark3"></a><span style="font-weight:bold;">On Dokuzuncu Bölüm</span></p>
<p>Ertesi sabah boş günüm ve ben yemekhanede kahvaltı dağıtıyorum ama bir süreliğine tabaklara yumurta koymak, sonrasında da bulaşık makinelerini doldurmak iyi geliyor, saat on olduğunda da tüm işler bitiyor. Biraz uyumak için odaya döndüğümde Dom’u orada buluyorum. Üzgün, yakışıklı ve kendine has tarzıyla duvara yaslanmış duruyor. Beni görünce yavaşça doğruluyor, şapkasını çıkarıyor, bir şey söylemeye hazırlanıyormuş gibi görünüyor ama ben önünde durup ona bakarken ağzını açsa da hiçbir şey çıkmıyor. Ben de dönüp uzaklaşıyorum ama elimi tutuyor.</p>
<p>“Ne yapıyorsun burada?” diye soruyorum yüzüne bakmadan.</p>
<p>“Ben şey istemiştim...” diye başlıyor ama cümlesini tamamlamıyor. Ona baktığımda sadece başını iki yana sallayarak delik açacakmışçasına başparmağını elimin üzerinde ileri geri gezdiriyor. “Seninle olmak için her şeyi yaparım Seren, unutma bunu. Yürüyemeyeceğini söyleyen şendin.”</p>
<p>“Hayatlarımıza devam ediyoruz,” diyorum Kaptan</p>
<p>Kat’ten alıntı yaparak, der demez de pişman oluyorum. Yine de kolumdan tutup ona yaklaşana kadar çekiyor beni, dokunmuyoruz ama dokunmak üzereyiz. Kolunun sıcaklığı beni de ısıtıyor, boynumda soğuk nefesini hissediyorum ve <span style="font-style:italic;">“Te extrano estrellita,”</span> diyor, “Tek yaptığım seni özlemek, biliyor musun?”</p>
<p>“Evet tabii.” Kahkaha atıyorum. “Görebiliyorum. Orada seni onunla görünce, tek yaptığının beni özlemek olduğu son derece açık şekilde görülüyordu.”</p>
<p>“Seren, sen de <span style="font-style:italic;">onunlaydın.”</span></p>
<p>“Biliyorum.”</p>
<p>“Ah sen olunca tamam ama bana gelince olmaz öyle mi?”</p>
<p>“Durmuş seni özlüyorum diyen ben değilim.”</p>
<p>“Dün gece üzgün olduğunu gördüm Seren. Yanına gelmese miydim?”</p>
<p>“Evet. Ben iyiyim. Yanıma gelmeni istemiyorum tamam mı?” Sesim saçma sapan titrek bir hal alıyor ve ona fark ettirmeden gözlerimi yakan şu durdurulamayan aptal yaşları silmeye çalışıyorum ama işe yaradığı nerede görülmüş, değil mi? Ve ben orada durmuş deli gibi titrerken elini saçımın arkasına atıyor, atkuyruğumu tutup dudaklarına götürüyor, ağır ağır içine çekiyor. Bunu söylemek için ona bakmama gerek yok, biliyorum çünkü önceden de böyle yapardı. Sonra da yavaşça bırakıyor ve elini sırtımdan aşağıya bir hat gibi gezdirerek omzumu tutuyor.</p>
<p>“Sana onu öpüp öpmediğini sormak istiyorum,” diyorum yere, önüme bakarak. “Sonra bana yeniden yalan söylemeni dinlemek istemediğimi fark ediyorum.” Dönüp gitmeye çalışıyorum ama yine tutup beni kendine çekiyor, kollarına alıyor ve titrememi durduruyor ya da daha kötü hale getiriyor, bilemiyorum. Köşede, makine dairelerinin sesinin geldiği yerlerden birinde, otomatlardan birinin soğuk kenarında duruyoruz ve neden sonsuza dek burada kalamayacağımızı merak ediyorum.</p>
<p>“Bana sadece onun sana iyi davrandığını söyle,” diyor sonra, ağzı kulaklarımın dibinde, sesi karnıma ağrılar sokacak, üniformamın önünü sıcak gözyaşlarımla ıslatacak kadar çatal çatal çıkıyor. “Tek bilmek istediğim sana sahip olduğu için ne kadar şanslı olduğunu bilmesi.”</p>
<p>Sonra debeleniyorum, dirseğimle onu itiyorum ve beni bırakıyor, işleri zorlaştırmıyor, sadece beni bırakıyor sonra dönüp bakıyor, son defa bakıyormuş gibi bakıyor. O anda öyle fena halde yakışıklı görünüyor ki... Çenesinden elmacıkkemiğine inen ve teninin koyuluğuna rağmen görünen kızarıklık ve gözlerinin parlaklığı kontrolümü kaybetmeme sebep oluyor.</p>
<p>“Sadece şunu bil,” diyorum kelimelerle boğuşarak. “Yürüyemeyeceğini söyleyen <span style="font-style:italic;">ben</span> değildim. Hayattı. Bu yerdi. Sistemdi. O yüzden sakın ben olduğumu söyleme, hatta <span style="font-style:italic;">düşünme</span> bile, çünkü ben değilim.”</p>
<p>Sonra tam dönüp gidecekken duruyorum. “Lütfen bana bir şey için söz verir misin?” Gözümün ucuyla başını salladığını görüyorum ve yutkunuyorum, elimle karnıma bastırıyorum, derin nefes alıyorum, bunu gerçekten söyleyebilecek miyim diye merak ediyorum ama söylüyorum. “Bir daha yanıma gelme, benimle konuşma bile. Artık öylece birbirimizin hayatlarında yer alamayız Dom belki de hiçbir zaman yer alamayacağız. Yapacak mısın? Yapabilecek misin? Bilmem lazım... Lütfen, bunu benim için yapar mısın?”</p>
<p>Sadece, “Seren, yapma lütfen,” dese de onun bunu kabul ettiğini biliyorum, ses tonundan biliyorum, burnunu sıkmasından biliyorum, bana yeniden bakmamasından biliyorum. Biliyorum ve ben de dönüp yürüyorum; geminin havalandırmalarının aşırı yüksek sesi kulaklarıma ulaşırken cumartesi günleri benim güzergâhımda çalışan Tamerlan adlı çocuk otomat makinesini Nutso barlarla doldurmak üzere yanımdan geçiyor ve bizi, beni ve sonra da diğer yöne giden Dom’u görüyor.</p>
<p><a id="bookmark4"></a><span style="font-weight:bold;">Yirminci Bölüm</span></p>
<p>Ezra’yla birlikte, Emme ve Leon ile çiftler buluşması yapacağımız bara gidiyoruz. Ama dördümüz de birbirimizi görmezden gelerek kırmızı yeşil renkte yanıp sönen Noel ışıkları altında öylece oturup karaoke yapanları seyrediyoruz. Bir ara Ezra ve Leon içecek bir şeyler getirmeye gidiyorlar ve Emme sıkıca elimi tutuyor.</p>
<p>“Çok heyecanlıyım,” diyor.</p>
<p>“Ne konuda?” diyorum boş boş bakarak.</p>
<p>Şok olmuş görünüyor. “Düğünün için herhalde!”</p>
<p>“Ha evet.”</p>
<p>Bu tepkisizliğim karşısında ne yapacağını bilemiyor gibi görünüyor ama devam ediyor. “Biliyorum Pan var ama başka bir nedimeye ihtiyacın olursa bana haber ver olur mu?”</p>
<p>Hiçbir şey demeden şaşkınlıkla ona bakıyorum. Ne demem gerekiyor? Onun hiç bilmediği bir hayat yaşıyor gibiyim, onun hiç tanımadığı biri gibiyim, arkadaşlığımız artık var olmayan başka bir zamana ait sanki. Bunların bir kısmı yüzümden anlaşılıyor olsa gerek Emme geri çekiliyor, uzaklaşıyor, oğlanlar gelirken dudağını büzüyor biraz.</p>
<p>Leon Hizmet’te yaptıklarından bahsediyor, atık bölümü korkunç bir yere benziyor ve bana Dom’u düşündürüyor. Bu sebeple bir süre sohbetten kopuyorum ama yeniden odaklandığımda yine düğünden bahsediyorlar. O konuya hiç girmek istemediğim için lafa dalıyorum.</p>
<p>“E siz ne zaman evleniyorsunuz peki?” diye sorarak durumu tersine çeviriyorum ve ikisinin oturdukları yerde huzursuzca kımıldanıp birbirilerine bakmalarını izliyorum. Sonra Leon konuşmaya başlıyor. “Sanırım biz geleneklere bağlı kalarak Hizmet görevimiz bittikten sonra evleneceğiz. Birçok kişi bugünlerde çok daha sonra veya erkenden düğün yapmak istiyorlar ama ne diyebilirim ki? Ben geleneksel bir adamım.” Uzanıp Emme’nin elini tutarak sıkıyor, Emme de ona yapmacık bir gülümseme ile bakarak tuhaf kaçan bir şekilde hafifçe parmaklarına dokunuyor. “Siz iki aşk böceği kadar bebek yapmak için ölüp bitmiyoruz.” Sonra şu aptal kahkahalarından birini atıyor ve ben hariç herkes ona katılıyor; gurursuz davranmak için fazla meşgulüm zira.</p>
<p>Meğerse Leon, Emme’yle kendisini karaoke için yazdırmış ve sıra onlara gelince Emme çığlıklar atıp yarım dakika kadar oraya çıkmak istemiyormuş gibi davranıyor ama sonra çıkıp kalbini sevdiğine hediye etmekle ilgili olan şu Noel şarkısıyla düet yapıyorlar. Bir sağ ayaklarını bir sol ayaklarını kaldırarak hareket ederken birbiri-lerinin gözlerinin içine bakıp şarkının ritmini kaçırarak kahkahalar atmalarını seyrediyorum tuhaf tuhaf. Sonra, “Onların ileride mutlu olacaklarını düşünüyorum. İkisi de olabildiğine sıradanlar,” diyorum. Ezra suratını buruştururken ekliyorum: “Bu arada ben bu karaoke yerlerinden nefret ediyorum. Ne kadar gereksiz oldukları düşüncesinden hiçbir zaman kurtulamayacağım. Çok iç karartıcı.”</p>
<p>Ezra başını iki yana sallıyor. “Hemple, sana göre her şey iç karartıcı.”</p>
<p>O sırada el terminalim, gelen bir aramayla bipliyor. Konuşan kişiyi dinliyorum ve “Gitmem gerek,” diyorum ona.</p>
<p>Sağlık’a geldiğimde nereye gideceğimi bilemiyorum. Bekleme odasına gidiyorum ki açıkçası burayı Doktor Mad’in ofisi haricinde pek görmedim ama o kadar korkmuş durumdayım ki galiba resepsiyondaki kız o ataklarımdan birini geçirdiğimi düşünüyor ve söylemeye çalıştıklarımı pek dinlemiyor. O sırada Emme’nin babası Doktor Wong, turuncu aydınlatılmış koridordan uzun adımlarla yürüyerek gelip sola dönerken ikili kapının yuvarlak penceresinden beni görüyor ve çok kısa bir an bana bakıyor, yanlış yerde olduğuma kanaat getirip tam dönüp gidecekken aklımdan geçeni okumuş gibi kapıya geliyor, yavaşça açıyor ve kolunun altında pusup kalmış olan bana bakarak başıyla koridoru işaret ediyor.</p>
<p>işaret ettiği kapıya yürürken, “Korktuğunu biliyorum,” diyor arkamdan. “Ama onun senden daha fazla korktuğuna şüphem yok.”</p>
<p>Yaklaştıkça Pandora’nın sesini duyuyorum, bağırıyor, tıslıyor, çığlık atıyor, bir tür ayindeymiş gibi <span style="font-style:italic;">ımmm ımmm ımmm</span> diye inleyip duruyor. Birden kapılar açılıyor ve artık tamamen kontrolümden çıkmış bir dizi olay birbirini izlemeye başlıyor. Ama beni durduran bu düşünce mi yoksa sadece korku mu bilemiyorum. Kan korkusu, acı çekme korkusu, ölüm korkusu, aniden kırılıp parçalara ayrılarak yok olabileceğimizi fark etme korkusu. Sonra şükürler olsun tam zamanında bir hemşire geliyor ve beni görüyor.</p>
<p>“Ablan mı? Ne güzel, o zaman al bunları içeri gel.” Birkaç dakika sonra bu çirkin yeşil kıyafetler ve bir maske ile Pan’m yanına gidiyorum. Bağırıyor, terliyor, küfürler ediyor ve bir dakikalığına sakinleşinceye dek yanmdakinin ben olduğunu fark etmiyor bile. Sonra elini tutuyorum ve elimi sıkıyor.</p>
<p>“Ah Tanrım, şükürler olsun buradasın.” Ondan hiç duymadığım ve beklemediğim cümle. Bunu söylerken bir yandan da gözyaşlarıyla boğuşuyor, o güzelim dudakları kupkuru olmuş dişlerine bastırıyor. “Bana kalp atışlarını dinletiyorlar ama gitgide yavaşlıyor. Onlara artık duymak istemediğimi söyledim. Kızımın öleceğini düşünmekten başka bir şey yapamıyorum ve <span style="font-style:italic;">ımmm ımmm..T</span> O anda bir sancı daha geliyor ve diğer yöne dönüyor, böyle ortalarda bir yere bakıyor ama tam da bir yere bakmıyor aslında ve elimi öyle sert sıkıyor ki bıraktığında kırıldı mı acaba diye düşünüyorum.</p>
<p>Tam durulmuşken hiç olmamış gibi yeniden inlemeye başlıyor. “Neden biliyor musun? Bak şu kadını görüyor musun? Yan odadaki kadını. Az önce onun bebeğini aldılar ve öyle yüksek sesle bir çığlık attı ki aynısı bana da olsun istemiyorum, çünkü...”</p>
<p>“Tamam Pandora,” diyor hemşire ciddi bir ifadeyle. “Neredeyse tamamen açıldın. Bekleyecek zaman kalmadı, artık ıkınma zamanı.”</p>
<p>“Ikınma zamanı mı?” diyor Pan. Dudakları o kadar solgun ki neredeyse mora dönmüş, ensesi ter içinde, gözlerini kocaman açıyor.</p>
<p>“Evet, ıkınma zamanı,” diyorum neşeli bir ses tonuyla konuşmaya çalışarak. “Bu güzel bir şey değil mi? Her şey biraz sonra bitecek demek. Çok yaklaştın artık.”</p>
<p>“Çok mu yaklaştım?” diye tekrar ediyor şaşkınlık içinde. “iyi ama Cain nerede? Nerede o?” Son birkaç saattir kimse ona el terminalinden ulaşamadığı için ben buradayım ya. Hiçbirimiz onun nerede olabileceğini bilmiyoruz, bu yüzden babanı meydanda ve bakabileceğimiz diğer yerlerde dolanıyor. Sancı yeniden başladığında elimi sıkıyor ve sona erdiğinde ise, “Yeter artık, istemiyorum!” diye haykırıyor ve ağlamaya başlıyor.</p>
<p>Cesaretlendirici bir şeyler söylemem gerek ama tek düşünebildiğim onun yerinde ben olsam benim de istemeyeceğim.</p>
<p>“Bir şeyler ters gidecek,” diye inliyor. Bir sonraki sancı neredeyse ikimizi birden öldürüyor. “Bebeğin şekli bozulacak diye aklım çıkıyor.”</p>
<p>Gülüyorum. “Bebeğin şekli falan bozulmayacak, neden bozulsun ki?”</p>
<p>“Sana hiç bahsetmedim.” Yüzünü buruşturuyor, çenesinden terler damlıyor. “Cain dışında kimseye söylemedim.”</p>
<p>“Neyi söylemedin?”</p>
<p>“Çok utandım.” Sonra yine başlıyor, bu seferkini tıslayarak atlatıyor ve gözlerini benden çevirmiyor, bittiğinde, “Bu bebek doğal,” diyor.</p>
<p>“Doğal mı? Ne, yani...”</p>
<p>Ağlamaya devam ediyor ve konuşurken biraz salyaları akıyor. “împlantasyon için gittiğimizde beni kontrol için taramadan geçirdiler ve ben... Ben zaten hamileydim.” Kaşlarımı çatıyorum. “Tamam ama onu kontrol falan ettiler değil mi? Seni ancak bebeği test edip taramaları yapıp her şey yolundaysa salmışlardır öyle değil mi?” Başını sallayarak onaylıyor ve bir sancı daha geliyor ve onu kırılan bir dalga gibi alıp götürüyor.</p>
<p>“O zaman her şey iyi olacak,” diyorum ve aramızda duran elini sıkıyorum, sonra gülmeye başlıyorum. “Hem bundan neden utanıyorsun ki? Bence çok güzel.”</p>
<p>Gözlerinden yaşlar akarken o da gülüyor. “Öyle mi dersin?” diyor ama hemen ardından, “Lütfen babama ya da büyükbabama söyleme.”</p>
<p>Yeşil kıyafetleri içinde içeri giren Doktor Wong’u konuşmaya başlayana dek tanımıyorum. “Seren baban burada. Cain’i bulamamışlar ama onu ya da Olivia’yı buraya getirmeni istiyorlar.”</p>
<p>Tam evet demek üzereyken Pan önlüğün üzerinden beni yakalıyor beni kendine çekiyor. <span style="font-style:italic;">“Hayır!”</span> diye haykırıyor. “Hayır Seren, senin kalmanı istiyorum. Beni bırakma lütfen.”</p>
<p>Ben de elbette başımı sallıyorum ve “Bırakmayacağım, burada kalıyorum,” diyorum.</p>
<p>Kısa bir süre sonra, aynı anda hem saniyeler hem de binlerce yılmış gibi geçen bir sürenin ardından hemşire Pan’m bacaklarından birini yukarıya ittiriyor ve bana da aynısını yapmamı söylüyor; bacağının birini omzuma doğru çekip Pan’m üzerine bastırmamı söylüyor. Sanırım bu, bebeğin çıkmasına yardımcı oluyor, neyse söyleneni yapıyorum, başka ne yapacağım zaten? Bu çok acı veriyor olmalı ki Pan’ın alnında ve boğazında atan damarları görüyorum. O kadar uzun, o kadar uzun sürüyor ki bebeğinin başının göründüğü noktada artık durmaları için onlara yalvarıyorum çünkü Pan o kadar yoruldu ki artık bunun doğru olmadığını, böyle olmaması gerektiğini düşünüyorum ve sonra olabildiğince çılgınca, aniden, şaşırtıcı ve mucizevi bir şekilde bebek geliyor. Yeğenim geliyor.</p>
<p>Yeğenim uzun ve ince, mor, pembe ve kırmızı-beyaz çizgili, Pan’m göğsünde yatıyor. Pan ona dört elle yapışmış kendine çekiyor ve onun siyah ıslak saçlarına öpücükler kondurarak, “Merhaba tatlım. Merhaba tatlım,” deyip duruyor.</p>
<p>Neden insanların bu anın inanılmaz olduğunu düşündüklerini şimdi anlıyorum, çünkü burada hayatımıza katılacak, ailemizi devam ettirecek olan bu insanla tanışıyoruz ve şu anda bu kız hakkında hiçbir şey bilmiyoruz, tek bildiğimiz tüm kafasının saçla kaplı küçük bir varlık olduğu ve... Ağlamadığı. Zaten o anda onu hemen kapıp annesinden uzaklaştırıyorlar ve meraklanmaya başlıyoruz.</p>
<p>“Kızım iyi mi?” diyor Pan, düşünmeden başımla onaylıyorum ama yine soruyor, “iyi mi?” Ben kendimden emin görünmeyince bağırıyor, “Yanma gitsene!”</p>
<p>Ben de hızla bebeğin yanma gidiyorum, onun ağzını burnunu temizlerlerken seyrediyorum. Beyaz havlu üzerinde sümük gibi kıpırdanıyor ama yine de ağlamıyor ve Pan, “Seren konuşsana, söyle bana!” diyor.</p>
<p>Hiçbir şekilde emin değilim ama, “O iyi Pan, iyi!” diyorum ve başını zar zor sallayarak iyi olduğunu onaylayan hemşireye bakıyorum ama durumun hâlâ riskli olduğundan çok eminim. Ama işte, her şey düzeliyor. Bu kadın, bu küçük, çiçeği burnunda Hemple kadını savaşmadan pes edecek biri değil. Nihayet onu kundaklayıp kucağıma verdiklerinde o mükemmel ağzına bakıyorum, uzun narin parmaklarına bakıyorum ve zaten tanıdığım biri olduğunu düşünüyorum; benim bir parçam olduğunu, anlamadığım bir şekilde benim kumaşımdan olduğunu. Sonra onu annesine götürüyorum, Pan’m kollarına yatırıyorum ve olması gerekenden alakasız görünse de insanların bunu neden yaptığını, neden yapmak istediğini anlıyorum. Çünkü bu sonsuz bir şey, çok uzun soluklu bir şey; bunu Pan’m bebeği yanına çekip de hiç tanımasa bile şimdiden sevdiği bebeğe, “Ah canım kızım, benim tatlı bebeğim,” derken görebiliyorsunuz.</p>
<p>Kısa bir süre sonra babamla Olivia’nm girmesine izin veriyorlar ve ikisi de diken diken duran yumuşak koyu saçlı, harika küçük dudakları olan ve ablamın Deborah adını verdiği bebeğin yanında dikilip tuhaf sesler çıkarıyorlar. Babam çok duygulanıyor, nasıl duygulandığını tanımlayacak olursak; yani bir şeyler hissettiğini söylemek mümkün hatta gözleri biraz yaşarıyor ama bakınca, Deborah’yı Olivia tutuyor, Pan’m yüzüne bakıp doğumun nasıl olduğuyla ilgili bazı şeyleri Olivia soruyor. Sonra gitmek üzereyken benim kolumu tutup Cain’in nerede olduğuyla ilgili bir şey bilip bilmediğimi soruyor, uçuşta ya da başka bir işle meşgul (daha ziyade başka bir işle meşgul) olabileceğini söylüyorum, o da, “Bu ilk günlerde hepimizin Pan’a çok iyi bakması gerekiyor Seren, onu desteklemeliyiz. Annene olanları hatırlamalıyız, tamam mı?” diyor.</p>
<p>Bir yanım söylediklerinin tuhaf olduğunu düşünse de bir şekilde biri ilk adımı atıp bunu söylediği için rahatlıyorum.</p>
<p>Pan bebeği emzirdikten sonra odanın ışıkları kısılıyor, Deborah verdikleri küçük plastik karyolada yatıyor ve uykusunda ağzıyla şu emme hareketini yapıyor. Kapı yavaşça aralanıyor ve biri, “Tak, tak,” diyor, bu hareketin bir insanın yapabileceği en aptalca şey olduğunu düşünmüşümdür hep. Döndüğümde gelenin Ezra olduğunu görüyorum.</p>
<p>“Ezra, gelsene.” Pan elini uzatarak onu karşılıyor, Ezra da onun elini alıp öpüyor ve “Tebrikler anne, harika bir haber.”</p>
<p>Pan resmen mırıldanıyor. Sonra Ezra, bebek yatağının yanına gidip Deborah’ya bakıyor, yüzünü görmek için battaniyesini biraz aralıyor, onu uyandırmayı beceriyor, Deborah da elini yumruk yaparak kavga sesleri çıkarmaya başlıyor. Ezra’nın ne kadar aptal olduğunu düşünürken o daha önce milyonlarca defa yapmış gibi bebeği kaldırıyor ve koluna yatırıyor, “işte buradasın, işte geldin küçük kız,” gibi anlamsız anlamsız şeyler söyleyerek onunla konuşuyor, Deborah da onun kolunda öylece yatıp ekrana bakar gibi Ezra’nın yüzüne bakıyor.</p>
<p>“Bunu daha önce yapmışsın,” diye mırıldanıyor Pan kaşlarını bana doğru kaldırarak. Bunu daha önce planlamışlar, prova etmişler gibi Ezra yanıma geliyor ve boşta olan kolunu omzuma atıyor. Nasıl olduğumu sorduğunda başımı kaldırıp ona bakıyorum, o da beni öyle olağan şekilde bir kez öpüyor ama Tanrım, bilmiyorum, o an bir şey oluyor ve bir şekilde onun benim için doğru kişi olduğunu, vücutlarımızın birbirine uyduğunu düşünerek, neredeyse eriyerek ona doğru hafifçe yaslandığımı fark ediyorum. Dom benim için fazla uzundu, en az otuz santimetre daha uzundu, her şey yanlış yere denk geliyordu ve ben onu kendime çekerken o kamburlaşarak eğildiğinde, benim boyuma gelmek için dizlerinin üzerinde ya da artık bir şekilde çöktüğünde boyunlarımız gerçek anlamda ağrıyordu. Sanki uymayan bir şeyler vardı.</p>
<p>Nihayet Cain arıyor ve Pan onunla el terminalinde konuşurken bile ağlıyor, biz de oradan çıkıyoruz artık ama tam çıkarken beni tutup kucaklıyor; belki dört-beş yıldır ilk defa.</p>
<p>“Seni seviyorum,” diyor ki bu da diğer bir ilk, sonra ekliyor: “Teşekkür ederim.” Kapıdan çıkarken ağladığını duyuyorum ve doğruca Ezra’nın yanına gidiyorum. Elini belime doluyor ve boynumu öpüyor, elini sırtımda gezdirirken, “İyi iş çıkardın Hemple,” diyor.</p>
<p>“Ah evet bu...” Ama elbette cümlemi nasıl bitireceğimi bulamıyorum, başımı iki yana sallamakla yetiniyorum ve sessizlik içinde buz kesiyorum. Bu yüzden o beni öptüğünde ben de onu öpüyorum ve en azından onun bu özelliğini seviyorum diye düşünüyorum. Hareketlerini seviyorum. Lastik kadar esnek tenini seviyorum. Avuçlarımdaki ağır, serin saçlarını seviyorum. Onu istiyorum aslında, istemiyor değilim. Bu da bir şeydir değil mi?</p>
<p>O sırada biri yanımızdan, “Affedersiniz” diyerek geçiyor ve giderken bir kere daha bakıyor ki bunun biraz şaşırtıcı olduğunu düşünüyorum ve ancak koridorun sonuna vardığında durumu kavrayarak bir kez daha dönüyor ve geçen kişinin Annelise olduğunu fark ediyorum, yüzünde hafiften gergin bir gülümsemeyle gözden kayboluyor.</p>
<p><a id="bookmark2"><sup><a href="#footnote1">1</a></sup></a></p>
<p> Orijinal adı <span style="font-style:italic;">Eternal Sunshine ofthe Spotless Mind</span> olan, 2004 yapımı Amerikan filmi, (ç.n.)</p>
</body>
</html>