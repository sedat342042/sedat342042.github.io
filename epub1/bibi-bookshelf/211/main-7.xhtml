<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">Yirmi Yedinci Bölüm</span></p>
<p>O gece uyumuyorum. Nasıl uyuyabilirim? Sadece Dom’u düşünüyorum; nerede olduğunu merak ediyorum, güvende olup olmadığını merak ediyorum.</p>
<p>Eh tabii, sıfır uykunun ardından haliyle kalkmak istemiyorum ve bu Islah’ta tüm suçlara son noktayı koyan bir suç. Canlarını en çok sıkan şey. Gerçekten, burada yatağında yatarken herhangi bir şeye ya da birine bir etkin olabiliyormuş gibi seni uyandırıp yatağından kaldırmak için ellerinden ne geliyorsa yaparlar. Ronaldo’nun vardiyası başlar başlamaz onu içeri gönderiyorlar, o da yatağımın karşısındaki banka oturuyor ve gözlerini bana dikiyor.</p>
<p>“Mira, kalk da çık artık ha? İşleri zorlaştırmayı bırak. <span style="font-style:italic;">Vamos,”</span> diyor, sesinde öyle gerçek bir heyecan yok gerçi. Suratını asıp yere bakıyor ve kuru avuçlarını birbirine sürtüyor.</p>
<p>“Neyin var böyle?”</p>
<p>“Başını derde sokan bir tek sen değilsin <span style="font-style:italic;">guapa.</span> Dün gece adamın biri öldü. Hem de tüm ekranların önünde.”</p>
<p>Buz kesiyorum. “Ne oldu?”</p>
<p>“Atık kanalında bir kaza oldu. Adı Lucas Brent, amcamın arkadaşıydı.”</p>
<p>“Üzüldüm.”</p>
<p>Ben de onun hatırına kalkıyorum. Ayağımı sürüye sürüye yürüyorum, o ayağıyla kapıyı tutarken yüzümü yıkamaya çalışıyorum, o da göz ucuyla bana bakıyor. Üzerimi giyinirken, “Acele et, haydi!” diyor.</p>
<p>“Neden?”</p>
<p>“Ziyaretçin var.”</p>
<p>“Kim?”</p>
<p>Ama cevap vermiyor, sadece omuz silkiyor ve ben dinlenme odasına gitmek için acele edip biraz da soluk soluğa kalırken o giriyor içeri: Mariana.</p>
<p>Ona koşuyorum, sarılıyorum, bana ne kadar kızgın olduğunu biliyorum ama umurumda değil.</p>
<p>“Çok özür dilerim,” diyorum saçlarının arasından. “Her şeyi mahvettiğimi biliyorum, çok aptalcaydı ama seni kaybetmek istemiyorum.” Yüzüne bakabilmek için birkaç adım çekiliyorum; o güzel gözleri şimdi çok üzgün bakıyor ve başını hafifçe iki yana sallıyor.</p>
<p>“Burada üzgün olması gereken biri varsa o da benim. Daha önce gelmeliydim. Ama gelemedim işte. Bencillik ettim ve ne kadar bencil olduğumu fark etmem biraz zaman aldı. Ama bugün, bu olanlardan sonra... Seni görmem gerekiyordu.” Ellerinin ellerimin içinde titrediğini fark ediyorum.</p>
<p>Kaşlarımı çatıyorum, onu banka oturtup ellerini kucağıma alıyorum. “Anlatsana ne oldu?” Konuşsun diye uğraşıyorum ama o etrafına bakınıyor, köşelerde bulunan iki sabit kameraya bakıyor, hemşire istasyonundaki çift yönlü aynaya bakıyor, sesi bangır bangır açık olan ekranın başında oturan ama esasında bizi seyreden Beth ve Jean’e bakıyor.</p>
<p>“Hikâye uzun,” diye fısıldıyor. “Özellikle şu an anlatamayacağım cinsten. Ama sana daha önce söylemiştim ya, hani ben de... Seninkine benzer bir olay yaşamıştım.”</p>
<p>Başımı sallıyorum.</p>
<p>“işte, en az buradaki herkes kadar şu an o kişiden kaçmaya çalışıyorum. Ve buraya gelmek demek onu görmek demek.”</p>
<p>O zaman anlıyorum durumu. Elbette ya! Ronaldo.</p>
<p>Anladığımı gözlerimden görüyor ve başıyla onaylıyor sonra da yere bakıyor. “Bak kulağa saçma geldiğini biliyorum, zaten o yüzden şu an buradayım.”</p>
<p>Ellerini sıkıyorum. “Teşekkür ederim, seni gördüğüme gerçekten çok sevindim.”</p>
<p>Başını iki yana sallıyor. “Sanırım olanları... Sana daha önce söylemeliydim. Bazı şeyleri farklı bir açıdan görebilirdin.”</p>
<p>Başımı hayır diyerek iki yana sallıyorum. “Pek zannetmiyorum.”</p>
<p>“Domingo’nun da bu işe nasıl karıştığını görünce sana bunu borçlu sayılırım.”</p>
<p>Kaşlarımı çatıyorum ve ikimiz birden Beth ve Jean’e bakıyoruz ama onlar bizi izlemekten sıkılıp yeniden ekrana dönmüşler.</p>
<p>Iç geçiriyor, sesinin seviyesi neredeyse işitme sınırında. “Bak nasıl olduğunu bilirsin; bu yerde kimse kimseye bir şey anlatmıyor. Büyüyoruz, bizim için bir kişi seçiliyor, seveceğin kişi, daha sonra şişenin birinde küçük mükemmel bir bebek yapıyorlar ve zamanı geldiğinde de içine koyuyorlar, işte bildiğimiz kadarıyla hayat bu. Âşık olmaman gereken birine gerçekten âşık olduğunda nasıl hissedebileceğini söylemiyorlar. Hislerinden ya da onların peşinden gittiğinde olabileceklerden söz etmiyorlar.” Sonra anlatmak istemiyormuş gibi duruyor, bir kez daha kameralara bakıyor ve devam ediyor. “Doğal yollardan izinsiz hamile kalmanın ve o çocuğunun yok edilmesi gerektiğinin söylenmesinin nasıl hissettireceğinden kimse söz etmiyor. Bunun insanı ne kadar yalnız hissettirdiğinden... Özellikle de erkeğin yürüyüp gitme, bu sorunlar ona yük olmadan yeni bir hayata başlama şansı varken ve sen ona bu şansı tanırken.”</p>
<p>Omzunu silkiyor, o kadar da önemli bir şey değilmiş edasıyla mırıldanıyor, halbuki onun yüzüne bakarken sorularla dolup taşıyorum. Hepsini duymak istemeyeceğini biliyorum, yine de kendimi tutamıyorum, “Hamile olmak, bebeğinin yok edilmesi; hepsi çok...”</p>
<p>Başını iki yana sallıyor, bir şey söylemiyor, sadece kenetlenmiş ellerimize bakıyor. Sonra, “Hemple, bu hâlâ başıma gelen en kötü olay ve her gün bunu düşünüyorum. Dürüst olmam gerekirse, bu kısım bunun için dokuz ay Islah’ta geçirip, adamın adını açık etmemekten daha zordu.”</p>
<p>Çenemin aşağıya düştüğünü hissediyorum. “Mariana, ben... Ben hiç bilmiyordum.”</p>
<p>“Burada değil bu arada.” Hüzünle gülümsüyor. “Yan tarafta. Gerçi çok da bir farkları yok.” Etrafına bakıyor. “Burası biraz daha sakin, daha az çığlık var.” Omuz silkiyor. “Bu zihnimde bir hasar sınırlandırmasıydı. Onun da hapis cezası çekmesinin ne anlamı vardı ki? Her neyse, bu sebeple Domingo... O yaptığı şeyi yaptı. Sadece boş veremedi, tşin bu kısmı, sadece bana değer verdiği için başının bir dolu belaya girmesi, kalan her şeyden daha kötü hissettirdi hep bana. Ama Domingo böyle bir adam. Sevdiği insanlar için her şeyi yapar.” Gözleri yaşla dolunca yüzünü çeviriyor.</p>
<p>Öyle şok olmuş durumdayım ki bir an afallıyorum. “Mariana, ben...”</p>
<p>Elini kaldırıyor. “Özür dilerim,” diyor. “Bu... Sana söylemem gereken bir şey daha var. Bunu sana kadar getirmek istemezdim ama onun için çok endişeleniyorum.” “Dom için mi?” Kalbim gözümü, kulağımı tıkayarak kafamda atmaya başlıyor. “Ne oldu?”</p>
<p>Yutkunuyor, zaten alçak olan sesi iyice fısıltıya dönüşüyor. “Lucas Brent’i duydun mu?”</p>
<p>“Dün gece atık kanalındaki kazayı mı?”</p>
<p>Gözlerime bakarak başını sallıyor. “O Dom’un vardi-yasıydı. Onun göreviydi. Atık istiflerini hep o yapar. Son iki yıldır her vardiyada bunu yaptı. Sadece dün gece Lucas yaptı çünkü Dom elini incitmişti ve kaldıracı kullanamazdı.”</p>
<p>O anda etrafımdaki her şeyden kopuyorum. Duyamıyorum, göremiyorum, sadece kalbime çekiçle vurur gibi konuşmayı sürdüren Mariana’nın sesini algılıyorum belli belirsiz.</p>
<p>“Orada Domingo’nun olması gerekiyordu. Sistem arı-zası dediler ama hepimiz ne olduğunu biliyoruz. O önemsemiyor ama ben tesadüf olmadığını biliyorum. Seren, lütfen yardım edebileceğin bir şey olmalı, konuşabileceğin biri... Onu kaybedemem, senin de aynı şekilde hissettiğini biliyorum. Sence büyükbaban seni dinler mi? Seren?” Hiçbir şey demediğimi, hareket etmediğimi, tamamen kaskatı kesilmiş bir halde orada öylece oturduğumu, bedenimde dolaşan soğuk korku dalgalarından başka bir şey hissetmediğimi ancak şimdi fark ediyorum.</p>
<p>İşin komik yanı, insan kendi hissedene dek diğer insanların korku hakkında söylediklerine asla inanmıyor.</p>
<p><a id="bookmark1"></a><span style="font-weight:bold;">Yirmi Sekizinci Bölüm</span></p>
<p>Bu konuyu düşünüp durmaktan alamıyorum kendimi. Yapamıyorum. Kafam dizlerimde öylece oturuyorum. Onu öldürecekler, onu öldürecekler, onu öldürecekler. Bu yüzden öğle yemeğimi getirdiklerinde yiyemiyorum. Çiğneyip yutkunmaya çalışırken boğazımda gerçekten somut bir acı hissediyorum ve zerre kadar tat alamıyorum. Ve bu yüzden beni Doğurganlık’a götüreceğini söyleyince Sandra’ya yenik düşüyorum.</p>
<p>“iyi de neden oraya gidiyorum?”</p>
<p>Kadın dudağını içten içten ısırıyor ve dudakları çizgi halini alıyor, sonra da iç çekiyor. “Seren, bana burada öyle her bir küçük sırrı vermiyorlar biliyor musun? Tek bildiğim el terminalime seni derhal Doğurganlık’a götürmem gerektiğini söyleyen bir emir geldiği ve dürüst olmam gerekirse tek bilmek istediğim de bu.”</p>
<p>“Ne demek istiyorsun?”</p>
<p>“Hiçbir şey, haydi gidelim.”</p>
<p>Dirseğimi tutuyor, “Bana dokunma!” diye bağırarak ittiriyorum.</p>
<p>Elleri kalçalarında yere bakarak başını iki yana sallıyor. “Bak Seren, yapma artık, bunu daha önce de yaşadık. Benimle tartışırsan sana yatıştırıcı vermek zorunda kalacağım. Özellikle öğünlerinden birini yemediğini yazmak zorunda kalmışken.”</p>
<p>Beni izliyor, yenilgiyi kabul etmemi bekliyor ama hiç o havada değilim. “Gelmiyorum.” Başımı iki yana sallıyorum, beni duvara yaslıyor ve bacağımdan ilaç veriyor.</p>
<p>insan yatıştırılınca bazı işler daha rahat hallediliyor. Böyle enkaza döndüğünüz için falan değil, normalde çok fazla dert ettiğiniz konular bile olsa artık hiçbir şeyi kafanıza takmadığınız için.</p>
<p>Durum şu, beni Doğurganlık’a götürüyor ve ölü gibi bakan gözlerimi, zayıflamış vücudumu şöyle bir süzüyorlar ve ürkerek geri çekiliyorlar. Ayrıca, deli olduğunu düşündükleri insanlarla konuşan korkmuş insanların çıkardığı türde sesler çıkarıyorlar. Sağlık Üniformalı bir kız ve bir erkek var, birbirilerine kaş göz edip ufak yorumlar yapıp duruyorlar, fark etmediğimi düşünüyorlar ama farkındayım.</p>
<p>“Seni şimdi oraya götüreceğiz Seren ve implantasyon için uygun olup olmadığına bakacağız.” Konuştuğumuz dili anlayamıyormuşum gibi ayrıntılarla açıklıyorlar.</p>
<p>“iyi de ben daha Birleşme’mi bile yapmadım, nasıl olacak?..”</p>
<p>Kadın söze giriyor. “Bugün implantasyon yapmayacağız. Sadece hazır olup olmadığından emin olmak için birkaç test yapacağız, tamam mı?”</p>
<p>Bu dünyadaki en kötü şey değilmiş, her şey gayet harikaymış gibi keyifleri yerinde. On altı yaşındaki kızla rızası olmadan dölleme hakkında konuşmuyorlarmış gibi. Kadına bakıyorum, yumurtalarımı alanın o olup olmadığını merak ediyorum. Maskeli kadın sözde hafif eliyle bacağıma neredeyse bir delik açıyor.</p>
<p>Beni laboratuvara, tedavi odasına, bilemiyorum işte bir yere götürüyorlar. Artık adına her ne derseniz deyin bu gudubet yerler hep aynı işte. Orada öylece sırtüstü yatarken beni muayene ediyorlar; görüş açıma girdiklerinde, birkaç gün sonra özel bir törenle olacağını öğrendikleri Birleşme’den hemen sonra implantasyon yapılabilsin diye “rahmimin hazır olması” amacıyla içime ilaç koyacaklarını söylüyorlar.</p>
<p>Anlarsınız ya, bu bilgiler üzerime üzerime akarken o noktada yatıştırılmış olduğum için yıldızlara şükrediyorum.</p>
<p>Onların kirli perdelerinin arkasında üniformamı giymekle cebelleşirken kapının çaldığını duyuyorum ve gelen sesi çok iyi tanıyorum. Perdeyi yırtarcasma açıyorum ve Ezra elleri kalçasında bana bakıyor.</p>
<p>“Sen,” diyorum.</p>
<p>“En son bildiğim kadarıyla evet,” diyor olabildiğince pişkin bir şekilde ama yüzünde en az benim kadar güçsüz olduğunu gösteren bir ifade var.</p>
<p>Doktorlardan biri olan şu adam, “Şimdi size implantasyon öncesi bir bilgilendirme yapmak istiyoruz, lütfen oturun,” diyor ve masa ile bankı gösteriyor. “Sorularınız ve endişeleriniz hakkında konuşabiliriz, ayrıca cinsiyet atamanızı söylemekten de büyük heyecan duyarız. Dünyaya bir kız mı yoksa erkek mi getireceğinizi öğrenebilirsiniz!” Adam o beyaz dişlerinin göründüğü yapmacık gülümsemesiyle falan hafiften televizyon şovu sunucusu havasına giriyor. Bunu milyonlarca defa yapmış gibi görünüyor. Kaç tanesi bu şekilde olmuştur merak ediyorum. Bunun gibi derken şöyle yani, Ezra ve ben orada oturmuş yüzümüzde azıcık bir gülümseme bile olmadan sessizlik içinde adama bakıyoruz.</p>
<p>“Bu... Gerçekten... Hiç fark etmez,” diyorum doktora. “Oh!” Gözlüklerini düzeltiyor, el terminaline göz atıyor, sonra bana bakıyor. “Nasıl yani?”</p>
<p>“Ciddi misiniz gerçekten?” diye soruyorum ona. “Daha bunu isteyip istemediğimizi bile sormadınız bize?”</p>
<p>O sırada kadın söze giriyor. “Siz ikinizi biraz tanıyalım, ne dersiniz?”</p>
<p>“Hayır, teşekkürler,” diyorum, aynı anda Ezra da benzer bir şey söylüyor.</p>
<p>“Yine de,” diyor kadın adamın kolunu çekiştirerek. “Beş dakika kadar konuşmanız iyi olacaktır.” Kapı vızıltıyla açılıyor ve gidiyorlar.</p>
<p>Ezra burnunun üstünü sıkıyor ve muayene masasına uzanıyor, ben de metal borulardan tutarak bacağımı kolçağa koyuyorum ve Ezra gözlerini dikip ters ters bana bakarken, “Neye bakıyorsun?” diyorum.</p>
<p>Kaşlarını çatıyor. “Sen... Ben sadece... Böyle olmasını istemediğimi biliyorsun.”</p>
<p>Söyleyecek çok bir şey yok gibi, o yüzden ben de bir şey söylemiyorum. Kollarımı göğsümde kavuşturuyorum ve dik durmaya odaklanıyorum.</p>
<p>“iyi misin?”</p>
<p>Ağzımı açıyorum. “Elbette iyi değilim!” Sinirle ona bakıyorum. “iyi olabileceğimi nasıl düşünebilirsin? Hiçbir şey iyi değil. Hiçbir şey iyiye yakın bile değil.” Tanrım sonra bana ne oluyor bilmiyorum ama birden ağlıyorum.</p>
<p>“Hemple, Tanrım off.” Muayene masasından iniyor ve birkaç adımda yanıma geliyor. Ondan o kadar hızlı kaçıyorum ki duvara çarpıyorum. “Sakin,” diyor vahşi bir hayvanla konuşuyormuş gibi.</p>
<p>“Çekil!” diyorum dişlerimin arasından. “Seni yanımda istemiyorum tamam mı? Hiçbir zaman.”</p>
<p>İşte o anda olanlar oluyor. Öyle bir şey oluyor ki üzerine doğru gidiyorum, gelgitle çekiliyormuşum gibi onun göğsüne doğru düşüyorum sonra yana sendeliyorum, oda kendi ekseninde öyle fena kayıyor ki malzemeler bağlı oldukları yerde zangırdıyor, geminin uzak kısımlarına doğru yankılanıyor.</p>
<p>Ezra gülümsemeden, “Bunu yapmadan önce gerçekten uyarmaları gerekiyor, sence de öyle değil mi?” diyor.</p>
<p>Cevap vermiyorum, hiçbir şeye cevap vermiyorum; bu olay bir şekilde çok fazla anlam ifade ediyor, tek bir yön kayması ve momentum, içinde çok fazla hikâye barındırıyor. Tüm organlarımı tam ortama topluyor, ruhumu ayaklarıma doğru çekerek beni resmen sıvılaştırıyor. Galiba bu yüzden yere çöküp oturuyorum, öne eğilip başımı dizlerine koyup kendime gelmeye çalışırken Ezra sanki önemsizmişçesine, “Sanırım Huxley-3’ten dolayı,” diyor, hiçbir şey ifade etmiyormuş gibi.</p>
<p>Kafamı kaldırıp ona bakarken parmaklarımı saçlarıma geçirerek kafa derime bastırıyorum, ilaç yüzünden uyuşuk olduğumdan kelimeleri yuta yuta konuşuyorum. “Senin yalanların yüzünden.”</p>
<p>Kaşlarını çatıyor. “Benim yalanlarım mı?”</p>
<p>Biraz zorlanarak yavaşça ayağa kalkıyorum ve parmağımı onun yüzüne doğrultuyorum. “Biliyordun. Oraya gittin. Yalan söyledin. Bize yaşanmaz olduğu söylendi, kayadan, lavdan, gazdan başka bir şey yok dendi. Oysa hepiniz orada kumsallar, ormanlar olduğunu, çok güzel olduğunu biliyordunuz.”</p>
<p>Şimdi bakın, şayet yatıştırıcı etkisi altında olmasaydım bunların hiçbirini hiçbir şekilde söylemezdim ama söylüyorum işte ve şansıma bunları nereden bildiğimi anlamış görünmüyor, başını yana eğerek uzun bir süre öyle bakıyor sonra, “Doğru bile olsa sonuçta ne fark eder ki?” diyor.</p>
<p>“Bilmiyorum. Belki de fark ederdi. Belki de... Bilmiyorum... Buradan gidip... kaçardım. Ve bunların hiçbiri olmazdı.”</p>
<p>“Neyse ne Hemple!” Gülüyor. “Daha yabancı bir gezegende nasıl hayatta kalınacağını bile bilmiyorsun.”</p>
<p>Onu dinlemiyorum bile çünkü aniden benim o karışık, bulanık kafamda tıpkı mükemmel bir yapboz gibi her şey tek tek yerli yerine oturuyor. Birden her şey o kadar açık ve net hale geliyor ki, “işte bu ya! Olması gereken bu!” diyorum.</p>
<p>Şaka yaptığımı zannederek gülümsüyor ama yüzüme bakar bakmaz gülümsemesi sönüyor. “Sen ne...” Daha da sessiz konuşuyor. “Sen neden bahsediyorsun?”</p>
<p>Ama düşünmekle çok meşgulüm, zihnim bulutlu ama hızla açılıyor, adeta fırlıyor. “Sen. Senin uzay araçlarına erişimin var.”</p>
<p>işte o anda ellerini havaya kaldırıyor ve birkaç adım geri atıyor. “Yo, yo, yok, hayır, olmaz. Seninle böyle bir konuyu tartışmam bile. Mümkün değil, imkânı yok.”</p>
<p>Gel gör ki gerçekten kulak asmıyorum ve odanın diğer ucuna, yanma gidiyorum. “Bizi oraya sokabilirsin. Hem yokluğumuz senin iyiliğine olur.”</p>
<p>Onu tokatlamışım gibi şaşkına dönüyor. Dudakları kımıldıyor ama bir süre hiç ses çıkmıyor, sonra, “Şayet... Şayet bu bir dolu hiç olmayacak şey olsa bile... Firariler öldürülür.”</p>
<p>Dönüyorum, gözlerini yerden kaldırıp bana doğrultuyor. “Ne fark eder?”</p>
<p>“Ne?”</p>
<p>Tekrar ona bakıyorum. “Dedim ki <span style="font-style:italic;">ne fark eder?</span> Şu an olan olayları düşününce, ha burada ölmüşüm ha orada.”</p>
<p>“Hiç de öyle bir durum yok. Sadece paranoya yapıyorsun.”</p>
<p>“Ah gerçekten mi? Bu konuda emin misin? Neden bahsettiğimi bildiğini biliyorum o yüzden bilmiyormuşsun gibi yapma hiç.” insan gözleriyle birini yok edebilecek olsa tam şu an Ezra’yı yok ederdim.</p>
<p>Başını sallıyor ama susuyor, daire çizerek yürüyor sonra duruyor. “Durum şu ki burada herhangi bir iyi sonuç söz konusu değil,” diyor aramızdaki boşluğa bakarak. “Tam bir karmaşa. Ve bunu bu hale sokan da sen olunca şahsen benden bunu istemenin küstahlık olduğunu düşünüyorum.” Gülüyor. “Biliyor musun? Suarez’i gerçekten seviyorsan bunu gösterme şeklin cidden çok komik.” Onun gözlerine baktığımda neredeyse simsiyah olduklarını fark ediyorum, sadece kenarlarında ince bir halka mavi kalıyor.</p>
<p>“Ne demek istiyorsun?”</p>
<p>“Şunu demek istiyorum: Onunla arandaki olay öğrenildiğinde böylesi bir bela fırtınası içine gireceğinizi bilmen gerekiyordu. Yani, Tanrı aşkına senin için yapabileceğim her şeyi yaptım, artık aş bunları ve halının altına süpür gitsin. Söz konusu olan ben ve gerçekten sevdiğim kız olsaydı, bu sırla ölürdüm. Ama senin hikâyen kırk beş şahitle sonuçlanıyor! Sen daha en başından kendini mahvettin Hemple ve şimdi onu da kendinle birlikte dibe çekiyorsun. Suarez ölürse sakın beni suçlama, hepsi senin suçun.”</p>
<p>Tabii ki gözüm dönüyor ve onu boş anında yakalayarak göğsünden sertçe itiyorum; arkaya, doktorların bıraktığı malzeme tepsisine doğru sendeliyor ve tepsi içindekilerle birlikte gürültüyle devriliyor. Doktorlar da sıkıntı çıkacağını düşünmüş olmalı ki gelip beni alması için Ronaldo’yu çağırmışlar. Bir saniye içinde o ve erkek doktor odaya dalıyor ve arkamızdan kollarımızı tutuyorlar. Ronaldo beni yakalarken, erkek doktor da Ezra’yı tutuyor. Bu olanlar beni sadece daha da delirtiyor ve Ronaldo’nun kavalkemi-ğini tekmeliyorum ve ikimiz birden arkamızdaki banka çarpıyoruz. Beni yere yatırana kadar boğuşup bağırmaya devam ediyorum, tam altından kaçacakken tüm ağırlığıyla beni yere mıhlayıp kolunu da boğazıma dayayınca acıyla bağırıyorum.</p>
<p>Ezra’ya bakıyorum, hemen başımın yanında kule gibi duruyor ve erkek doktor hâlâ kollarını tutarken başını eğmiş bana bakıyor.</p>
<p>Ronaldo yüzüme yaklaşıyor ve “Biliyorsun, seni incitmek istemiyorum <span style="font-style:italic;">guapa. Câlmate.</span> Lütfen.”</p>
<p>Başımı sallamaktan başka bir cevap vermiyorum; o anda titrememeyi dilerdim. Beni tutup kaldırıyor. O kadar kuvvetli ki yerden biraz yükseliyorum bile, kolumu yuvasından sertçe çekince omzumda bir yanma hissediyorum.</p>
<p>Kolumu ovuştururken Ezra bir an bana bakıyor, sonra dönüp bir daha bakıyor ve “Şuranda biraz...” diyor ve sosisli sandviç yedikten sonra birinin yüzündeki ketçabı işaret etmesi gibi dudağının kenarına dokunuyor.</p>
<p>Parmağımı ağzıma götürdüğümde elime biraz kan geliyor, Ezra’ya bakmadan önce uzun bir süre kana takılıyor gözlerim. Yere düşerken dudağımı ısırmış olmalıyım. Nihayet boğazımdan kaçan bir ses çıkarıyorum; itici bir şekilde ince ve küçük bir kız sesi gibi dalgalı bir ses.</p>
<p>“Artık gidebilir miyiz?” diye soruyorum Ronaldo’ya, gitmek üzere döndüğümde Ezra, “Hemple, ben...”</p>
<p>Sesindeki bir şey beni durduruyor, bir an sırtım ona dönük ayakta duruyorum. Ama sadece sessizlik oluyor, ben de sonunda yürüyüp gidiyorum ama söylemediği şeyi merak etmekten alamıyorum kendimi. Belki her zaman düşündüğüm gibi bir ezik olduğu içindir.</p>
<p>Belki de hiç öyle biri değildir.</p>
<p><a id="bookmark2"></a><span style="font-weight:bold;">Yirmi Dokuzuncu Bölüm</span></p>
<p>Neden tek yaptığımın problem çıkarmak olduğunu sormayın ama yine de Ronaldo ertesi gün beni ikinci oturum koşusuna çıkarıyor. Öyle deli, öyle hızlı koşuyorum ki yanımda kalmakta zorlanıyor. Herkesin önünde, kulağımda son ses müzikle ter içinde koşarken meydanda dolaşan insanları atlatarak yığının arasından geçiyorum; tam Ronaldo’yu da atlatacakken beni kolumdan yakalıyor. “Ne yapıyorsun?”</p>
<p>Kulaklıklarımı çıkarıyorum. “Anlamıyorsun. Dom’u görmem gerek, acil.”</p>
<p>“Suarez’i mi?” diyor. “İmkânsız.”</p>
<p>“Ronaldo lütfen,” diyorum nefes nefese, biraz da tükürerek. Konuşmak için nefesim tükeniyor, öne doğru eğiliyorum. “Sadece... Lütfen... Onu görmem gerek.”</p>
<p>Çantasını çıkarıyor, elini içine sokup bir şişe su çıkarıyor ve bana uzatıyor. Gözlerimi ondan ayırmadan içiyorum. “Lütfen,” diyorum sonra. “Tek istediğim beş dakika.” “Nerede peki?”</p>
<p>“Bilmiyorum.”</p>
<p>Gülüyor. “O zaman sana yardım edemem <span style="font-style:italic;">guapa” </span>“Bana el terminalini versen.”</p>
<p>Başını iki yana sallıyor.</p>
<p>“Lütfen. Ah... Lütfen... Tek bir şey.” Görmüş olmalı, yüzümdeki baş döndürücü, dehşet verici, o derin korkuyu görmüş olmalı ki bana el terminalini uzatıyor.</p>
<p>“Yanıma gel,” diyorum Dom açınca. “Sana ihtiyacım var. Beş dakika, lütfen.”</p>
<p>İlk başta hazırlıksız yakalanıyor ama hemen durumu toparlıyor. “Ailemle beraberim. Bana sadece... Seninle buluşacağım tamam mı? Neredesin?”</p>
<p>“Meydan.”</p>
<p>“Sinemaya ne dersin? Batı’nın sınırları içinde kalıyor. İçeri gir, arka kenarda bir koltuğa otur. Ben elimden geldiğince çabuk gelmeye çalışacağım.” Ve kapatıyor.</p>
<p>Ronaldo ve ben hâlâ nefes nefese bir halde ve hâlâ ter içinde sinemaya yürüyoruz. Şükürler olsun ki insanların çoğu ortadaki koltuklarda ve ön taraflara doğru oturmuşlar o yüzden tüm arka sağ koltuklar boş. Arkadan üçüncü sıraya oturuyorum, Ronaldo da arkamda oturuyor, ekrana bakıyoruz. İnsanın kafatasını titreten aşırı gürültülü bir süper kahraman filmi var. Birkaç dakika sonra Dom geliyor, koridordan inip yanıma oturuyor, ön sıraya dizlerini koyarak kaykılıyor ve beni kendine çekiyor.</p>
<p>“Ne oldu?” diyor şapkamı çıkarıp terli saçlarımı yüzümden çekerek. “Sen iyi misin?”</p>
<p>‘İyiyim, sorun yok. Sen?”</p>
<p>Başını sallarken gülümsüyor. Burun buruna duruyoruz, birini görünce insanın hem bu kadar mutlu hem üzgün hem de korkmuş olması ve bunları aynı anda hissedebildiğini anlaması ne tuhaf. Belki de bu yüzden konuşmam gerekirken, açıklamam gerekirken, bu <span style="font-style:italic;">çılgınlığı, </span>belki de aklının hiç alamayacağı bu delice fikri ona anlatmak zorunda olduğum bu değerli zamanı kullanmam gerekirken ben kalkıp onu öpüyorum. Onu öpüyorum, o da beni öpüyor; tutkulu ve ıslak, ben onun üniformasının önünü çekiyorum, o parmaklarıyla yüzümdeki teri siliyor, ikimiz de güçlükle nefes alıp veriyoruz. Hiçbir yakınlık yeterince yakın olmuyor.</p>
<p>Sonunda tüm irade gücümle uzaklaşıyorum, o da beni itene kadar omzundan tutup onu itiyorum. Onun yüzünü görecek kadar ayrıldığımızda ne kadar ciddi olduğunu, kaşlarının çatıklığını fark ediyorum ve biraz yatışana dek parmaklarımı alnına bastırıyorum.</p>
<p>Sonra, “Senin için ne kadar korktuğumu tahmin edemezsin. Lucas Brent olayını duydum.”</p>
<p>“Ah evet, o...” Başını sallıyor, yutkunuyor sonra başını iki yana sallıyor. “İki küçük çocuğu vardı.”</p>
<p>Onun elini tutup kucağıma koyuyorum, parmaklarımı elinin üzerinde dolaştırıyorum; işaretparmağı ve başparmağı boyunca damarlarının geçtiği yerlerdeki yaraları hissediyorum ve yüzüne bakıyorum. “Gitmemiz gerek. Kaçmamız gerek. Buradan gitmemiz gerekiyor, Huxley-3’e.”</p>
<p>Dediklerimi hazmetmek üzere birkaç kere gözlerini kırpıştırırken yüzünde oluşan ışık oyunlarını seyrediyorum, ardından etrafına bakıyor ve kapüşonunu kafasına geçiriyor. “İyi de biz... Biz böyle bir şeyi yapamayız. Kaçaklar vurulur, vuracaklarını sen de biliyorsun. Vurul-masak bile nasıl yapacağız?” Bana bakarken ifadesini zar zor anlasam bile bana, birinin deli olduğunu düşündüğünde baktığın gibi bakıyor; bu bakışı hayatım boyu birçok defa gördüm ama Dom’un bana böyle baktığını hiç görmemiştim ki bu beni biraz kararsızlığa itiyor ama yine de zorluyorum.</p>
<p>“Yapabiliriz. Yapabileceğimizi biliyorum. Ezra bizi mekiğe sokabilir diye düşünüyorum.”</p>
<p>Öylece beni seyrediyor, hareket etmiyor, nefes bile al-mıyormuş gibi görünüyor, tamamen şoka girdi galiba. Ekranda karmakarışık bir savaş sahnesi oynarken bütün oda zangırdıyor. Dom bir şey demesini beklediğimi fark ediyor ve “Neden bunu yapsın ki? Sadece kendi çıkarları için oyun oynadığına eminim. Her zaman olduğu gibi.” “Aslına bakarsan bizden kurtulmak için her şeyi yapar. Demek istediğim, gerçekten ölümle karşı karşıya olacaksak bizi uçurmaktan büyük mutluluk duyacaktır.” “Dur bir saniye, o yüzden mi beni öğleden sonra dört kere aradı?”</p>
<p>Nefesimin kesildiğini hissediyorum. “Aradı mı? Ezra mı seni aradı? Ne dedi?”</p>
<p>“Hiç. Açmadım. Onunla konuşmak şartlı tahliyemi ihlal etmek demek. Benimle dalga geçtiğini düşünmüştüm.” “Ama o... Dom her geçen saniye Huxley’den uzaklaşıyoruz. Onunla buluşmanın bir yolunu bulman gerek.”</p>
<p>Ona bakıyorum, kapüşonunu taktığı için sadece bir kısmı görünen ve benden hafifçe uzakta kalan üzgün dudaklarına bakıyorum.”</p>
<p>“Onunla bu konuyu çoktan konuştun o zaman?” diyor. “Daha benimle konuşmadan onunla mı konuştun?”</p>
<p>Kapüşonunu indirip avucumu çenesine koyuyorum. “Beni Doğurganlık’a götürdüler. O... Onun da orada olması gerekiyordu.” Gerildiğini hissediyorum, “Dom buradan gitmemiz gerekiyor. Hemen.”</p>
<p>“Ama bunu yapsak bile,” diyor. “Baban... Benim ailem ne olacak? Herkes... Hayatta kalsak bile bir daha onları göremeyeceğiz.”</p>
<p>“Ben... Biz... Bunu düşünemeyiz. Düşünemeyiz. Burada güvende değiliz, güvende olmadığımızı biliyorsun.” Bana bakıyor, yüzünde benden sakladığı korkuyu görüyorum ve yüzünü kendi yüzüme çekiyorum.</p>
<p>“Sana ne yaptıklarını söyle bana. Söyle bana neler oluyor?”</p>
<p>Ama söylemiyor. Onun yerine beni öpüyor, ben onun saçlarını, ensesini, terim üzerimde soğuyup beni ürpertirken onun güneşi vaat eden sıcak tenini okşarken beni kokluyor. Öpüşmemiz bittiğinde, “Sen ve ben beraber olduğumuzda her şeyi yapabiliriz gibi hissediyorum, her şey imkânsız görünse bile. Tek bildiğim bu,” diyor ve sesi biraz çatallaşıyor.</p>
<p>O anda Ronaldo beliriyor, koridorun yanında dibimizde dikiliyor ve tepemizden etrafa şöyle bir bakıyor. Dom’un üzerinden atlıyorum, atlarken ellerini kalçama ve yüzüme koyuyor, beni kendine çekip son bir kez daha öpüyor. Ronaldo, “Mira, hombre,” diyor öfkeli bir ses tonuyla. Dom o esnada kulağıma eğilip, “Bu işi halletmeye çalışacağım, deneyeceğim tamam mı?” diyor.</p>
<p>Ronaldo kolumu yakalıyor ve yürüyoruz, parmaklarım Dom’un parmakları arasından kayarak ayrılırken arkama sadece bir kez bakabiliyorum; Dom yavaşça ayağa kalkıyor ve beni izliyor ve karanlığın içinde gitgide küçülüyor. Yapması çok zor olsa da dönüyorum ve Ronaldo</p>
<p>tarafından hücreme götürülüyorum.</p>
<p>“Müziğin,” diye ısrar ediyor, ben de kulaklıklarımı takıyorum. Müzik çalıyor mu çalmıyor mu bilemiyorum, fark edemeyecek kadar düşüncelere dalmış durumdayım ya da tam aksine fazla umursamazım.</p>
<p><a id="bookmark3"></a><span style="font-weight:bold;">Otuzuncu Bölüm</span></p>
<p>Noel arifesinde Mariana ziyaret saatinde gelene kadar hiçbir şey olmuyor. Mariana gergin ve tuhaf şekilde sessiz, haliyle ben de bana bir mesaj vermeye çalıştığını düşünüyorum.</p>
<p>“Bugün babanlara gideceğini duydum,” diyor sonunda. “Görünüşe göre ihtiyacın olanı aldığından emin olmalısın.”</p>
<p>“Ne aldığımdan?..” Sonra durumu anlıyorum. “Bu akşam mı? Gerçekten mi? Bu akşam mı?”</p>
<p>Iç çekiyor. “Gitmem gerek.” Ve kalkıyor.</p>
<p>Ben de kalkarak kolunu tutuyorum, ona yaklaşıyorum ama tamamen doğaçlama yapıyorum o yüzden de çok belli olmadığını ümit ediyorum. “Bu akşam sen de şu Noel olayı için babamlara gelsene.”</p>
<p>Bana bakıyor, geçen gün kuzeninin yüzünde de birçok defa gördüğüm “ne oluyor yahu?” bakışıyla aynı. “Baban bir şey demez mi?”</p>
<p>Başımı iki yana sallıyorum. “Elbette demez. Gel. Zaten onun seninle tanışmasını istiyordum.”</p>
<p>Suratını buruşturuyor. “Benimle tanışmasını mı istiyorsun?”</p>
<p>Omuz silkiyorum. “Tabii ki! ister inan ister inanma ama benim arkadaşımsın ve seni önemsiyorum.”</p>
<p>Kaşının birini kaldırıyor. “Sakin ol Hemple. O kadar da pohpohlama beni istersen.”</p>
<p>Eh evet, Noel arifesi olduğu için bir akşamlığına Doğu yemekhanesinde babam ve Olivia ile yemek yemek, sonra da onların evinde Noel filmi seyredip oyun oynamak için iznim var. Olivia’nın ve çocuklarının bu akşam için babamın deli kızının yanlarında olması konusunda ne düşündüklerini Tanrı bilir ama benim sorunum değil. Benim sorunum şu: Şimdi Ronaldo beni oraya götürecek, gece yarısından önce ekranlarda Ayin verilirken beni geri getirecek, işte dönerken bir şekilde onu ekmem gerekiyor. İşte başlıyoruz, hazırlanıyorum, ellerim titreyerek giyiniyorum ve olmayacağını bilsem de Dom’la konuşabilmeyi diliyorum.</p>
<p>Yol boyu Ronaldo, bir şeyler sezmiş gibi -muhtemelen seziyor da- hemen yanımda yürüyor. Yemekhaneye geldiğimizde her yıl olduğu gibi yine şu korkunç Noel şarkısı çalıyor ve yine bu zorlama cümbüş, kâğıttan taçlar takan insanlar, banyo gideri gibi kokan yemekler var ve Olivia bütün bunların arasından oturdukları yerden bize el sallıyor.</p>
<p>“Biraz zayıflaşan da hâlâ küçük tatlı bir şeysin Seren. Haydi gel de bir şeyler ye,” derken babam yavaşça kalkıyor ve beni öpüyor. Olivia konuşmasını sürdürüyor. “Sen de kalmaz mısın Ronaldo? Bize katılsana!”</p>
<p>“Hayır!” diye cevaplıyorum, herkes utanmış görünüyor. “Çalışması gerekiyor,” diyerek toparlamaya çalışıyorum. “Öyle değil mi?”</p>
<p>Ronaldo bana bakıyor ve “Evet,” diyor.</p>
<p>“Bu hiç de Noel ruhuna uygun değil Seren,” diye iç çekiyor babam onun gidişini seyrederken. Sonra oturuyor.</p>
<p>“Biliyorum, sadece başka birini davet ettim, bir arkadaşımı ve onlar pek geçinemiyorlar.” Etrafıma bakınıp Mariana’yı ararken onu görüp el sallıyorum. “Ah işte burada!”</p>
<p>Biraz ürkek ve sessiz görünmesine rağmen yemeği bitirip hep beraber Noel şarkıları söylerken ondan gayet hoşlanmış gibi görünüyorlar. Yatakhaneye geçtiğimizde ise çocuklar ona standart, küçük Noel ağacını gösteriyorlar, el terminallerindeki birkaç tuhaf oyunu oynamak üzere onu banka çekiştiriyorlar. Galiba o civarlarda Pan ile Cain geliyorlar. Güney’de Cain’in ailesiyle yemek yemişler, ikisi de biraz sarhoş ve birbirileriyle Cain’in Noel için demir atölyesinde Deboralı’ya yaptığı bebek dönencesinden bahsediyorlar. Biri onu artık bir parça zannetmiş ve kırmış. Onun ne kadar çabuk büyüdüğünü düşünüyoruz, burnu tıpkı Cain’in burnu olmuş. Bütün bu zaman boyunca Mariana, her an kapıdan kaçıp gidecekmiş gibi kocaman gözlerle bana bakıyor. Tam onun yanına giderken babam kolumdan tutuyor ve hediyemi vermek üzere beni yatak odasına götürüyor. Magnet üzerine basılı bir fotoğraf; baktığımda annem olduğunu fark ediyorum.</p>
<p>“Senin olmalı diye düşündüm,” diyor.</p>
<p>Magnete bakıyorum, anneme bakıyorum. Üzerinde hamilelik üniforması var, bana hamile, kucağında da iki yaşındaki Pan var, yirmi bir yaşında ve çok güzel. “Benim olup olabileceğimden çok daha güzel.”</p>
<p>Babam, “Ah onu bilemeyeceğim,” diyor, içten içe bana</p>
<p>hak verdiğini bilsem de böyle söylemesi hoş tabii. “Bu çektiğimiz son fotoğrafı sanırım,” diye ekliyor. “Ölmeden...” Bu, babamın bu konu üzerinde şu ana kadar en çok konuştuğu an, tecrübelerime göre bunu fazla uzatmayacağını biliyorum. “Bunu bana neden şimdi veriyorsun?” “Çünkü şu an bir yol ayrımındaymışız gibi hissediyorum,” diyor. Ben kaşlarımı çatarken o masasına oturuyor. “Onun hakkında düşündüğün şekliyle hayatına devam etmeni istemiyorum.”</p>
<p>“Peki... Onun hakkında nasıl düşünmeliyim?”</p>
<p>Iç geçiriyor. “Büyükbabanın senden ve ablandan gizli tutmamı istediği bazı konular var ama yıllar sonra bunu yapmanın hâlâ doğru olup olmadığından emin değilim.” Onu izliyorum. Diğerleri film izlemek üzere içeriden bizi çağırıyor ama babam beklemelerini söylüyor, kapıyı kapatıyor ve çatılmış kaşlarıma karşılık o da kaşlarını çatarak cevap veriyor.</p>
<p>“Ne gibi?” diye soruyorum.</p>
<p>Yeniden iç geçiriyor. “Bak, tek bildiğim, bana tek söylenen hava kilidine gittiği ve kilidi açtığı. Ama... Bilemiyorum. Bazı şeyler kafamda hiçbir zaman oturmadı. Bunlar olmadan önce çalıştığı yerde birkaç düşmanı vardı. Biliyorsun, Kumandanlık’ta çalışıyordu, muhaberede. Hayatın bizim için nasıl daha iyi olabileceği konusunda birçok fikri vardı. Burada fikirlerimizin görevi tehlikeye attığını düşünen de birçok insan vardı ve...” Ellerini kaldırıp açıyor. “Bak, bilmiyorum. Hiçbir şeyi hiçbir zaman kanıtlayamadım. Ama ne olur ne olmaz diyerek ağzımı kapalı tuttum. Düşünmem gereken kızlarım vardı.” Kaşlarımı çatıyorum. “Baba ne diyorsun sen?”</p>
<p>Duruşunu değiştiriyor, şapkasını çıkarıyor ve düşünürken yaptığı gibi saçlarını düzeltiyor. “Bilmiyorum. Hiçbir şey sanırım. Gracie’nin dibe vurduğu zamanlar olmuştu, o yüzden benimki sadece hüsnükuruntudur. Bizi bırakmayı seçmediğini düşündüğüm içindir. Ama sen de birçok yönden annen gibisin ve senin için çok düşündüm, işleri senin için ona olanlardan nasıl daha iyi hale getirebiliriz diye düşündüm.” İç çekiyor. “Seni korkutmak istemiyorum Seren. Sanırım senin için tek istediğim bu işe bir çözüm bulmak.”</p>
<p>Ona bakıyorum ve birden bunun bir tür uyarı olup olmadığını merak ediyorum. Boğazım sıkışıyor ama, “Bana bir şey mi söylemeye çalışıyorsun?” demeyi başarıyorum.</p>
<p>Duruşunu değiştiriyor, hafiften omuz silkiyor. “Sadece seni sevdiğimi ve herhangi bir risk almanı istemediğimi söylüyorum. Onların oyununu oyna. İstediklerini yap. Ben bir kez savaşmaya çalıştım ve anlamsız olduğunu gördüm. Sonunda mutlu olmanın bir yolunu bulacaksın.”</p>
<p>Ona bakıyorum ve kapının arkasından, her yıl gösterilen <span style="font-style:italic;">Şahane Hayat<a id="footnote1"></a><sup><a href="#bookmark4">1</a></sup></span> filminin sesini duyuyoruz. Bütün bu konuşmamız boyunca Dom’un adını söylemeye cesaret edemiyorum ama günün birinde babam geriye baktığında anlamasını istiyorum.</p>
<p>“Dom’la tanışmasaydım muhtemelen her şey dediğin gibi olurdu.”</p>
<p>Babam başını iki yana sallıyor, “Bu üzerine düşünmen gereken bir şey değil,” diyor ve ekliyor: “Hem onun iyiliği için hem de senin iyiliğin için.”</p>
<p>İç geçirerek elimdeki resme bakıyorum.</p>
<p>“Sadece mutlu olmanı istiyorum Seren, bunu biliyorsun.” Onun bana sarıldığı gibi ona hiç sarıldım mı bilmiyorum, bunca zaman boyunca onların benim için yaptıkları planlardan haberi olup olmadığını merak ediyorum ama tam sormak üzereyken bir anda bir anlamı olmadığını fark ediyorum. Hiçbir anlamı yok. Sonuçta hiçbir şey beni yolumdan döndüremez. Sarılırken boynunda, yükleme peronlardaki aşırı soğuk yüzünden oluşan yoğun kızarıklıkların üzerinde derin bir nefes alıyorum, onu şimdiden <span style="font-style:italic;">çok özlüyorum,</span> gözlerim yanıyor ama o esnada Olivia’nm en büyük oğlu atlaya zıplaya geliyor ve “Jamie amca, annem diyor ki en sevdiğin kısım geliyormuş.” Babam sırtımı sıvazlıyor, sonra da içeri gidiyor ve banka oturuyor, ben de bir saniye kadar daha buruşmuş alnımla fotoğrafa baktıktan sonra onun peşinden gidiyorum.</p>
<p>Bir süre sonra Pan ile kapının dışına çıkıyorum çünkü diğerleri artık seyretmeye katlanamadığını o filmi seyrederken Deborah kafa ütüleyen bir şekilde çığlıklar atıyor. Onu bir o kucağına alıyor bir ben; ama tek istediği uyumak olduğu için başını aşağı yukarı sallayıp duruyor. Ablamı bir daha göremeyeceğimi, Deborah’nın büyüdüğünü göremeyeceğimi düşünmemeye çalışıyorum, bunu yaparken de beni en çok huzursuz edenin bu olmasına şaşırıyorum, bir yandan da dik duramamaktan, doğru düzgün düşünememekten korkuyorum.</p>
<p>“Neyin var senin?” diyor Pan, kalp atışlarımı yavaşlatmak amacıyla derin derin nefesler aldığımı görünce.</p>
<p>“Hiç. İyiyim,” diyorum. “Sadece... Mutlu olmana seviniyorum Pan. Ve babamın mutlu olmasına. Umarım siz de benim için aynısını düşünürsünüz, hani olur da mutlu olursam.”</p>
<p>Bana gözünün kenarıyla bakıyor ve “Seren lütfen bu akşam tuhaflaşayım deme. Birkaç saat dayan. Başaramazsan seni Islah’tan hiçbir zaman çıkarmayacaklar, biliyorsun bunu değil mi?”</p>
<p>“Biliyorum.” Derin bir nefes alıyorum. “Tamam.” “Orada sonsuza kadar kalmayı sen umursamıyor olabilirsin,” diyor yüzünü buruşturarak, “ama bu babamı üzüyor. Beni üzüyor. Beni gerçekten üzüyor.”</p>
<p>Ona doğru atılıyorum ve öyle sıkı sarılıyorum ki Debo-rah aramızda acıyla viyaklıyor. Pan kendini çekiyor, sonra da bebeği almaya çalışıyor ama onu tutuyorum ve “Ne olursa olsun bilmeni istiyorum ki ben... Sadece benim için endişelenme tamam mı? Benim için üzülme.”</p>
<p>Sonra Deborah’ya bakıyorum, aniden susuyor ve bana bakıyor, o küçük güzel yanağından öpüyorum ama Pan onu alıyor ve kaşlarını çatarak benden uzaklaştırıyor. “Onu gerçekten artık eve götürmem gerek, sanırım seni de birazdan alırlar.” Cain’i çağırmak üzere kapıyı açtığında onun, kafası babamın omzunda uyuduğunu görüyoruz. Onların ortalıkta dolanıp herkesi öpmelerini seyrediyorum, sonra Cain gelip bana sarıldığında Pan onun omzunun üzerinden bana bakıyor ve “Yarın gelip seni görmeye çalışacağım, olur mu?” diyor ve gidiyorlar.</p>
<p>Ancak o zaman durup zamanı düşünüyorum. Maria-na’ya bakıyorum, herkesle kaynaşmış, yüzüne yansıyan filmin ışıklarıyla birlikte tamamen mutlulukla sarmalanmış durumda. Onu ellerinden tutup banyoya götürüyorum, kapıyı kilitliyorum ve korkuyla köşeye kaçıyor.</p>
<p>“Bak, Ronaldo’nun gelmesine az kaldı, yardımına ihtiyacım var.”</p>
<p>Kocaman açılmış gözleriyle yutkunuyor. “Sorun değil, Dom bana dün söyledi.”</p>
<p>“Söyledi mi?”</p>
<p>“Evet, neden bütün gece yüreğim ağzımda dolaştım sanıyorsun?”</p>
<p>Ona sarılmadan edemiyorum ama beni itiyor ve “Başarı oranı yüzde sıfır olan, dünyadaki en aptal plan olarak kayıtlara geçsin lütfen ama ikinizin de ne dersem diyeyim beni dinlemeyeceğinizi bildiğimden yardım etmekten başka şansım yok.”</p>
<p>Sonra kapının çaldığını duyuyoruz, birkaç saniye sonra babam sesleniyor, “Seren, Ronaldo geldi.”</p>
<p>Birbirimize bakıyoruz ve o anda beni bir titreme alıyor, güleyim mi ağlayayım mı bilemiyorum. Mariana, “Sana bunu yapma desem bir anlamı olur mu?” diyor ve başımı iki yana salladığımı görüyor. “Peki, o zaman Domingo’ya söylediğimi sana da söyleyeceğim... Size bir şartla yardım ederim.”</p>
<p>“Ne olursa.”</p>
<p>Yutkunuyor. “Beni de yanınıza alın.”</p>
<p>Öyle bir şok geçiriyorum ki oluşan sessizlik içinde sadece nefes aldığımızı duyabiliyorum, ikimiz de korku ve mutluluğun heyecanıyla neredeyse soluk soluğa kalıyoruz. Sonra onu kollarıma çekiyorum ve omzunda çığlıklar atıyorum çünkü bu, mükemmel bir haber. Elbette ya. En baştan beri böyle olmalıydı.</p>
<p>“Bu muhtemelen aldığım en aptalca karar ama buradaki hayattan nefret ediyorum ve siz ikiniz, yokluğunuzla yaşayamayacağım iki insansınız.”</p>
<p>Sonra babam kapıya geliyor ve dahili telefona basıyor. “Orada ne oluyor kızlar? Burada endişeleniyoruz biraz.”</p>
<p>Bir şey söyleyecek vakit yok çünkü kapının kilidine asılıyor, geriye kaydırıyor ve çatılan kaşlarıyla karşımızda duruyor.</p>
<p>Babam ona neden veda eder gibi sarıldığımı merak ediyor olmalı çünkü genellikle yapmadığım bir şey bu. Fakat sanırım bunu hassas ruh halime veriyor, nitekim Olivia’ya da sarılıyorum ve gidiyoruz; arkama bakmıyorum, bir kere bile.</p>
<p>Ronaldo ve Mariana’mn arasındaki bu korkunç ortam ve sessizlik içinde bu işin nasıl olacağı konusunda hiçbir fikrim yok. Dom’la buluştuğumuzda Mariana’yı sormamıştım bile, bu yüzden şu an tek yaptığım Dom’u aramak, şu aptal Noel şapkalarıyla yanımızdan geçen herkese bakmak ve ne zaman nasıl olacağını düşünmek oluyor.</p>
<p>Havuza ulaştığımızda tavanda dans eden su yansımalarına bakıyorum. Mariana, “Ronny seninle konuşmam gerek,” diyor.</p>
<p>İkimiz de nefesimizi tutup bekliyoruz ta ki Ronaldo, “Tabii ne vardı?” diyene dek.</p>
<p>Merakla etrafıma bakınıyorum, her bir duyum o kadar üst seviyeye çıkmış durumda ki korkudan sinmeye yeltenmiyorum bile, Mariana’nm konuşmak üzere kendini toparlaması karşısında şaşırıyorum ama başarıyor.</p>
<p>“Benim için bir şey yapmanı istiyorum, olur mu? Ben senin için zamanında bir şey yaptım, şimdi de karşılığında senden bir iyilik istiyorum.”</p>
<p>Ronaldo uzun bir sessizliğe bürünüyor, heykel gibi hiç kıpırdamadan duruyor ve sonunda bu konuşmanın varlığını kabullenip, “Mari, seninle geçmişten konuşmak istemiyorum, hiçbir anlamı yok,” diyor.</p>
<p>“Katılıyorum. Ben de zaten gelecekten konuşmak istiyorum.”</p>
<p>Ronaldo el terminalini kontrol ediyor. “Bu hastayı geri götürmem gerekiyor. Haydi, gidelim artık.”</p>
<p>Ama biz hareket etmeyince o da duruyor, dönüyor, eliyle kaşına dokunuyor. Mariana, “Bunun senin başını belaya sokacağını biliyorum ama gitmemize izin vermen gerek.”</p>
<p>Adam kaşlarını çatıyor. “Gitmek mi? Nereye?” Elini kolunu kaldırıyor, biraz gülüyor sonra yüzümüze bakıyor ve gülüşü dudaklarında donup kalıyor.</p>
<p>“Orası önemli değil,” diyor Mariana. “Sana sadece şunu söyleyeyim: Ben, senin hayatını yaşamana izin verdim. Sen de aynısını benim için yapabilecek misin?”</p>
<p>Ronaldo yaklaşıyor ve sesini alçaltıyor. “Benden ne istediğini anlamıyorum.”</p>
<p>“Hiçbir şey,” diyor uzanıp benim elimi tutuyor. “Hem de hiçbir şey. Hepimiz buranın güvenlik kameralarının kör noktası olduğunu biliyoruz. Sadece birine gittiğimizi söyleyene kadar biraz bekle. Hepsi bu. Bunca şeyden sonra çok mu şey istiyoruz Ron?”</p>
<p>O zaman yüzü değişiyor, ayaklarına bakıyor. “Onu nereye götürüyorsun? Onu güvende tutmaktan ben sorumluyum.”</p>
<p>Mariana boşta kalan eliyle soruyu savuruyor. “O be-nimleyken iyi olacak, merak etme.”</p>
<p>Sonra dönüyoruz, önce yavaş yavaş gidiyoruz sonra hızlanıyoruz ve servis merdivenlerine koşmadan önce son bir şeyi fark ediyorum, o da Ronaldo’nun Mariana’ya, Mariana’nm da ona bakışı. Birden Ronaldo’nun şimdiye dek aslında hiç ona bakmadığını fark ediyorum çünkü işte şu an her şey, yüzünden okunuyor; izin verilmeyen aşkı, olanlara hiç sebep olmamayı dilediği acısı, hiç dile getiremediği vedası, üzüntüsü, hepsi.</p>
<p>Ve sonra gözden kayboluyoruz.</p>
<p><a id="bookmark4"><sup><a href="#footnote1">1</a></sup></a></p>
<p> Özgün adı <span style="font-style:italic;">It’s a Wonderful Life</span> olan 1946 ABD yapımı film, (ç.n.)</p>
</body>
</html>