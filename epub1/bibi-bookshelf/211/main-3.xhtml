<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">On Üçüncü Bölüm</span></p>
<p>“Tabii tabii sadece zaman meselesidir eminim.” Babam yeniden tahsis edileceğimizi ve bu kamaradan çıkacağımızı belirten bir duyuru almış ben de mutfakta otururken aklıma verecek başka cevap gelmiyor. Babam artık bir YB (Yetişkin Bekâr), tabii ben de öyleyim, Pan ve Cain ise bebek gelince kendi kamaralarına geçecekler.</p>
<p>“Biliyorsun, bakacak olursan...” diye başlıyor ama ne söyleyeceğini bildiğimden o daha bana bakarken başımı iki yana sallamaya başlıyorum.</p>
<p>“Seren kurunun yanında yaşı da yakma.” Bu sefer de konuşmaya emrindekilerden ziyade ailesiyle uzlaşma sağlamaya gelmiş olduğunun göstergesi olarak şapkasını kolunun altına koyan büyükbabam dahil oluyor.</p>
<p>“O ne demek öyle?” diye soruyorum ve onun o bakışlarından biriyle ödüllendiriliyorum.</p>
<p>“Demek istediğim şu, senin durumunda yapılacak en uygun şey Birleşme’yi hızlandırıp mümkün olan en kısa zamanda evlenmek. Annen için gayet iyi olmuştu, aslında gemideki birçok kadın için durum böyle. Seren bu yaşın-</p>
<p>da uzun süre yatakhanelerde yaşamak istemezsin.” “Çünkü?”</p>
<p>Kol düğmelerini çekiştiriyor, kapana kısılmış da kaçacak yer arıyormuş gibi küçücük mutfakta bir ileri bir geri yürüyor. “Çünkü şöyle... Yani belli bir kültür vardır... Şöyle diyebiliriz, bekâr yaşamak ahlaki açıdan iyi değildir. Senin de bildiğin gibi burada Ventura’da, aile yaşamına önem veriyoruz.” Bir elini babamın sandalyesine koyuyor. “Burada birçok mutlu anın oldu Jamie, zor olacağını biliyorum.” Babam başını sallıyor. Burnunun üzerini sıkıyor, bir an için ağlayacak diye korkuyorum ama ağlamıyor, aslında duyurunun ikinci kısmını nasıl vereceğini düşünüyor. İçten içe böyle olduğunu biliyorum ve kendim soruyorum. “E peki sana ne olacak baba? Sen nereye gideceksin?” Büyükbabamla ikisi birazdan öğreneceğim şeyin hoşuma gitmeyeceğini bilerek bakışıyorlar.</p>
<p>“Şöyle ki,” diyor babam ellerine bakarak. “Biliyorsun bir süre benim yeniden tahsis edilmem için başvuruda bulunmamdan bahsetmiştik.”</p>
<p>“Başvurmuş muydun?”</p>
<p>Başını sallıyor. “Olivia Wren ile beraber başvurduk ve onaylandık.”</p>
<p>“Olivia Wren mi?” Kültür’de çalışan, iki küçük çocuğu olan, kocası <span style="font-style:italic;">pes</span>?ten ölen kadın. Babamın onunla vakit geçirdiğini görmüştüm ama belki de kendi işlerimle fazla meşgul olduğumdan onları şimdiye kadar yan yana düşünememiştim. “Pekâlâ, yani o ve sen şimdi beraber gibisiniz öyle mi?”</p>
<p>“Evet.” Gülümsüyor. “Öyle, onun kamarasına taşınacağım.”</p>
<p>“Peki, o zaman tek bir soru soracağım, adil mi şimdi bu? Nasıl senin seçeneklerin olabiliyor da benim olmuyor?” “Çünkü...” Yeniden burnunu sıkarak gülüyor. “Çünkü ben çiftleştirme programındaki rolümü oynadım Seren, Olivia da kendi rolünü oynadı ve şimdi ikimiz de... Duluz ve...”</p>
<p>“Yani annemle evlenmen, bizim olmamız sadece ‘senin kendi rolünü oynaman’dan ibaretti öyle mi?”</p>
<p>“Seren mantıklı konuşmuyorsun.” Büyükbabam şapkasını takıyor ve gitmeye hazırlanıyor.</p>
<p>Babam üzgün görünüyor. “Bebeğim lütfen...”</p>
<p>“Bana bebeğim falan deme.” Onu mutfakta bırakıyorum ve odama giderek kapıyı arkamdan kilitliyorum, bu belki de son kilitlemem olacak. Hemen zili çalıyor. Dahili telefonun tuşuna basarak, “Baba, git lütfen,” diyorum ve elimi çekiyorum. Yeniden zili çalıyor. Duymazdan geliyorum. Yeniden çalıyor. Yine duymazdan geliyorum ve yatağıma yatıyorum ama defalarca çalıyor ve sonunda dayanamayıp dahili telefonun tuşuna basıyorum.</p>
<p>“Ne var?”</p>
<p>“îçeri girmeme izin ver Seren. Bu konuşmayı bitirmek istiyorum.”</p>
<p>“Hayır, ben konuşmamı bitirdim.”</p>
<p>İç geçirdiğini duyuyorum. “Beni başkasıyla düşünmenin senin için de zor olduğunu biliyorum,” yine iç geçiriyor, “Annen burada olsaydı... Ama yok. Ben de sadece otuz sekiz yaşımdayım ve hayatımın bittiğine inanmak için önümde daha çok zaman var.”</p>
<p>“Senin hayatın doğduğun gün bitti baba,” diyorum ve tuştan elimi çekiyorum, gerçi hâlâ bana cevap verdiğini duyabiliyorum. Tuşu bıraktığımı fark ettiğindeyse kapıya yumruk atıyor. Yeniden zili çalar diye bekliyorum ama çalmıyor.</p>
<p>Yatağıma uzanıyorum ve duvara dönüyorum, ağlayabi-leceğimi bilmeme rağmen, ağlamıyorum. Reddediyorum, ağlamak çok aptalca. Onun yerine büyük-büyükannemin fotoğraflarına bakıyorum, hafifçe kıvrılmış kenarlarını düzeltiyorum. Büyük-büyükannem Bea beş yaşında, minik bir elbise giymiş ve bacakları kumlu kumlu. Dünya’ya dair en çok hatırladığı şeylerden biri kumsallar. Kendini evde gibi hissettiği tek yerin buralar olduğunu söylerdi.</p>
<p>Öğle yemeği arasında, Kuzey yemekhanesinde oturuyoruz; şu an iğrenç kokuyor çünkü Gün 22, balık güveci günü ve hiç kimse sevmiyor ama yapacak pek bir şey yok. Hepimiz çalıştığımız, yaşadığımız yere göre değişen dört yemekhaneden birinde yiyoruz ve haliyle hepsinde de aynı menü oluyor, bu en başından beri böyle, sonuna kadar da böyle gidecek. Kuzey’deki tek fark daha önce hep yemek yediğimiz Doğu’ya göre yere sabitlenmiş olan masaların üstünün yemek artıkları ve kırıntılarla kaplı olmaması. Çünkü ailelerin çoğu ve Eğitim Doğu’da yemek yerken, Kuzey’de genellikle yemeklerini çocuklar gibi döküp saçmayan yetişkin bekârlar bulunuyor.</p>
<p>Her neyse işte buraya geldik ve iğrenç lapamızı hö-pürdetip yanımıza garip birilerinin oturmamasını ümit ederken Mariana, “Bir parti var akşam benimle oraya gelsene,” diyor neredeyse emir verir gibi.</p>
<p>Gözlerimi şaşkınlıkla kırpıştırıyorum sonra omuz silkiyorum. “Olur.”</p>
<p>“Babana sorman gerekmiyor mu?” diyor alayla sonra başını iki yana sallıyor, “Nasıl oluyor da hâlâ aile kamarasında kalıyorsun bilmiyorum.”</p>
<p>“Kalmıyorum. Yani artık kalmayacağım.”</p>
<p>“Güzel, tek çare bu çünkü.”</p>
<p>“Peki senin hayat arkadaşından n’aber?” diye soruyorum daha önce hiç sormadığımı fark ederek. “Donduruldu.”</p>
<p>“Öldü mü?”</p>
<p>Kahkaha atıyor, siyah saçlarındaki lastik tokayı çıkarıp bileğine geçiriyor. İlk kez bu kadar hızlı bir hareket görüyorum. “Yok, hayır. Ölmedi. Biz sadece... Henüz hazır değiliz. Bu seni gücendiriyorsa üzgünüm ama bu sistem tam bir düzmece.”</p>
<p>“Bunu düşünenin bir tek sen olduğunu mu sanıyorsun? Ah yapma!” Koca bir kaşık balık güvecimi çiğnerken bana gülüyor.</p>
<p>Vardiya biter bitmez doğruca partiye gidiyoruz. Yan yol taşıyıcılarından biriyle Güney’deki bir grup yatakhanenin kullandığı etkinlik odasına iniyoruz. Aile yatakhanesinde yaşadığım için etkinlik odalarında pek bulunmadım ama dürüst olmak gerekirse bizim mutfaklarımızdan pek de farklı değil; yere sabitlenmiş masalar, sandalyeler, duvarda ekranlar. Sadece biraz daha büyük, hele şimdi kalabalık yüzünden kapıdan bile zar zor geçiliyor. Parti epey yüksek sesli, Mariana bana, bu kamaralar Sağlık personellerine ait olduğundan ve herkes onların çatlak olduğunu bildiğinden bunun normal olduğunu söylüyor. Birkaç fıçı biraları var, bir-iki metal bardak köpüklü bira alıp içiyoruz ve kısmen tanıdığım iki oğlanla konuşuyoruz. Sonra Mariana, <span style="font-style:italic;">“Hola, primo</span>,”* diyerek kalabalığın içinden birini çekip getiriyor ve “Seren, en sevdiğim kuzenimle tanış, Domingo,” diyor. O çocuğun biriyle dans edip etmeme konusunda tartışırken, Dom ve ben şok olmuş bir halde bakışıyoruz.</p>
<p>“Tanrım, ne yapıyorsun burada?” diyor.</p>
<p>“Mariana’yla geldim. Kuzen olduğunuza inanamıyorum, tam bir çılgınlık. Sen ne yapıyorsun peki? Kimin partisi bu?”</p>
<p>Birden garipleşiyor. “Ah bilmiyorum. Birinin partisidir işte.”</p>
<p>Yüzümü ekşitiyorum. “Neden bu kadar tuhafsın?”</p>
<p>“Değilim.” Sonra kimsenin göremeyeceği bir şekilde elimi tutuyor ve sesini alçaltarak, “Tamam, belki biraz. Bu...”</p>
<p>“Seren,” diyor Mariana arkamdan omzuma dokunarak. “İşte doğum günü kızı Annelise.”</p>
<p>Dönüyorum ve işte karşımda duruyor; şu standart tişörtün içinde, biraz terliyken bile güzel görünmeyi becerebilen çilli doğal güzellerden biri. Bir tek bundan dolayı değil tabii; gülümsüyor, yanağımdan öpüyor ve gerçekten kibar davranıyor, ayrıca çok güzel kokuyor.</p>
<p>“Doğum günün kutlu olsun,” diyebiliyorum tiz bir sesle.</p>
<p>“Teşekkürler,” diyor. “Bakıyorum da Dommy seninle ilgilenmiş.”</p>
<p>“Ben...” Kiminle konuştuğuna dair en ufak bir fikri olmadığından yanıt vermekte zorlanıyorum ama Dom, “Seren Pandora’nm kız kardeşi biliyorsun,” diyor.</p>
<p>“Evet, biz voleyboldan tanıyoruz birbirimizi değil mi?</p>
<p>Ben biraz bira alacağım. Gelip siz de alsanıza!”</p>
<p>“Olur.” Başımı sallıyorum ve gidişini seyrediyorum sonra dönüp, “Dommy mi?” diyorum yüzümü ekşiterek. Dom ise üzüntülü bir ifadeyle bana bakıyor.</p>
<p>“Bak, hiçbir yere gitme tamam mı? Söz ver bana.” Parmak uçlarıyla yanağıma dokunuyor, beni öpecekmiş gibi geliyor ama elbette öpemez, zaten öpmüyor da ben de konuşulmamış sözler gibi bana vermediği o öpücüğün hayaletini hissederek oradan ayrılıyorum.</p>
<p>Ne kadar bira içtim bilmiyorum. Epey fazla olmalı diye tahmin ediyorum, zaten iş işten geçene kadar ne kadar çok içtiğini hiçbir zaman bilemezsin. Tadını falan sevdiğimden değil, sadece bardaklar elime geliyor, keşke gelmeseydim diye düşünüyorum ama gitmek de istemiyorum, aklıma daha iyi herhangi bir fikir de gelmeyince Mariana’nm yanında durup içiyorum. Onun hayat arkadaşıyla tanışıyorum, Afrika usulü örgülü saçlarıyla acayip uzun bir adam, adı Michael, Mühendislikle bilgisayarlarla çalışıyor. Biraz anlaşılması zor gelse de gerçekten hoş birine benziyor. Belki de benim yüzümden bana öyle geliyor çünkü dikkatimi ona ya da başkasına veremiyorum pek. Tahmin edebileceğiniz üzere daha çok Annelise’in yanında duran Dom’u izliyorum. Kız komik bir şey söylüyor, o dahil herkes gülüyor. Dom gidip Annelise’e içecek getiriyor, kız başka bir şarkı istediğinde Dom gidip şarkıyı değiştiriyor, kızın arkadaşlarından biri elinde pasta ve mumlarla odaya girdiğinde Dom gidip ışıkları kapatıyor.</p>
<p>Bu onun yirminci yaş günü, biraz büyük bir olay o yüzden herkes şarkılar söylüyor, o da bir konuşma yapıyor.</p>
<p>işte şu kişiye teşekkür ederim, bu kişiye teşekkür ederim, en önemlisi de kariyerime öncelik vermemi anlayışla karşılayan hayat arkadaşım Dommy Suarez’e teşekkür ederim, beraber bir hayata başladığımızda benden heyecanlısı olmayacak falan diyor. Sonra elini ona uzatıyor, Dom da elini tutup onu kendine çekiyor ve öpüyor.</p>
<p>Ah evet, sanırım siz de bu kısmın benim için berbat bir şey olduğunu tahmin ediyorsunuzdur. Aşırı biradan dolayı mı yoksa bütün bu olanlara karşı duyduğum gerçek anlamda fiziksel bir tiksinmeden mi bilmiyorum ama birden doğru düzgün görememeye başlıyorum, tek yapabildiğim yeri boylamadan oradan çıkmak oluyor. Arkamda korkunç ıslık ve tokuşturulan bardak sesleriyle kendimi koridora atıyorum. Yerçekimini değiştirip değiştirmediklerini merak ederek yere oturur gibi duvara yaslanıyorum. Bir şekilde koridorun sonundaki kapıya varıyorum, gerçi yol boyu daireler çiziyorum, tavan, duvar, yer, duvar, tavan, yer derken kapının kolunu yakalıyorum, tutamıyorum, bir daha deniyorum yine kaçırıyorum ve bu arada nasıl yaptığını Tanrı biliyor ama bir şekilde gelebilmiş ve hemen arkamda duruyor, bileklerimden tutuyor ve “Benim... Ben onun böyle yapacağını bilmiyordum.”</p>
<p>Ona dönüyorum, bütün her şeyi söylemeye hazırlanıyorum ama ağzımı açınca, “Sen onun değilsin. Benim-sin,” cümlesi çıkıveriyor. Öyle mızmız, çocukça ve aptalca ki gülmemesi mucize ama gülmüyor, biraz bile gülmüyor. Dönüyorum, yüzümü ellerimin arasına saklıyorum. “Söyledikleri doğru muydu?” diyorum avucuma.</p>
<p>“Artık değil, hayır.”</p>
<p>“Artık değil mi?”</p>
<p>Ellerimi yüzümden çekiyor, yüzüne bakmamı sağlıyor. “Seni Sağlık’ta gördüğüm andan itibaren her şeyin değiştiğini bilmiyor musun? Ben... Bir anda sanki gerçek bir hayata sahip olmanın nasıl bir şey olduğunu anladım.” Söyledikleri bir an için bana nefes almayı unutturuyor ama sonra aklıma bir şey geliyor. “Peki... Orada ne yapıyordun?”</p>
<p>“Ne?”</p>
<p>“O gün neden Sağlık’taydm?”</p>
<p>“Ben...” Ellerimi biraz daha sıkıyor ama cevap vermiyor.</p>
<p>“Onun işini bitirmesini bekliyordun, değil mi?” Gözlerini kırpıştırıyor, bakışlarını kaçırıyor. “Ne önemi var? Sonuçta oradan seninle ayrıldım. Ve şimdiye dek yaptığım en iyi hareketti.”</p>
<p>Benimle ilk kez bu şekilde konuşuyor, ilk kez böyle bakıyor bana; kaşlarını çatmış, dudakları hafif aralık, üzerime yaslanmış. O anda, o benim hakkımda bir şey bilmiyorken orada olmak istemediğimi fark ediyorum. “Peki, ben neden oradaydım bilmek ister misin?” “Söylemek istersen.”</p>
<p>“Durum şu ki akıl sağlığı sorunum var. Deliyim ben. Annem de deliydi, şimdi de ben delirdim. Pekâlâ, buna ne diyeceksin bakalım?”</p>
<p>Gülümsüyor, ellerimi tutuyor, onun elleri de en az benimki kadar sıcak ve nemli. “Diğer insanlar delilik dese de sanırım seni sen yapan bu şey her neyse onu gerçekten ama gerçekten çok seviyorum.”</p>
<p>Koridordan birbirine bira atan insanlar çıkıyor bir anda. Mariana’nm onları ayırmak üzere tam zamanm-da bağırdığını duyuyoruz ardından da yanımıza geliyor. Birkaç saniye kaşlarını kaldırarak bize bakıyor. “Hemple sen sarhoşsun, seni eve götürüyorum,” diyor ve kapıyı ittirerek açıyor.</p>
<p>“Ben de sizinle geliyorum,” diyor Dom. “Sonra dönerim.” Mariana dik dik ona bakıyor. “Prtmo, sen neden bahsediyorsun? Neden böyle bir şey yapasın ki? Annelise’in partisi bu.”</p>
<p>Dom gülüyor. “Evet, doğru tabii...”</p>
<p>Mariana tam bir adım atmışken Dom elimi yakalıyor, beni kendine çekiyor ve kulağıma, “Hiçbir şey sana karşı olan hislerimi değiştiremez <span style="font-style:italic;">estrellita</span> tamam mı?” diyor, sonra Mariana yine kolumu çekiştiriyor ve gidiyoruz. Yolda ona, <span style="font-style:italic;">“Estrellita</span> ne demek?” diye soruyorum.</p>
<p>“Küçük yıldız. Hani şu <span style="font-style:italic;">Parla parla<a id="footnote1"></a><sup><a href="#bookmark1">1</a></sup></span> şarkısını bilir misin?” diyor ve komik bir surat ifadesiyle bana bakıyor. Galiba o da biraz sarhoş çünkü bu konuyla ilgili ya da yüzümdeki şu aptal gülümsemeyle ilgili hiçbir şey sormuyor bana.</p>
<p><a id="bookmark2"></a><span style="font-weight:bold;">On Dördüncü Bölüm</span></p>
<p>Mariana ile depodaki stokları kontrol ediyoruz, günlerce dayanmayı becerebilmeme rağmen birden Dom hakkında sorular sormaktan kendimi alamıyorum.</p>
<p>“Demek babalarınız kardeş.”</p>
<p>“Hayır, Domingo’nun annesi <span style="font-style:italic;">Tia</span> Lola<a id="footnote2"></a><sup><a href="#bookmark3">2</a></sup> benim annemin kardeşi.”</p>
<p>“Teyzen nasıl biri peki?”</p>
<p>“Süper <span style="font-style:italic;">guapa</span>.<a id="footnote3"></a><sup><a href="#bookmark4">3</a></sup> Dom’un yakışıklılığı da buradan geliyor zaten. Eskiden Kültür programlarındaki gösterilerde oyunculuk yapardı, muhtemelen görmüşsündür.” Gülümsüyor.</p>
<p>“Peki babası? O nasıl?”</p>
<p><span style="font-style:italic;">“Tio</span> Fernando öyle bir şarkı söyler ki...” Kaşlarını çatıyor. “Bir dakika ya neden soruyorsun bunları?”</p>
<p>Omuz silkiyorum, dönüyorum, protein tozlarına dalmışım gibi yapıyorum. “Sadece seninle yakınlaşmaya çalışıyorum.”</p>
<p>Yere bir kutu indiriyor, gözlerini üzerimde hissediyorum. “Benimle mi? Yoksa seksi kuzenimle mi?”</p>
<p>“Mariana, o anlamda değil. Onun ilginç biri olduğunu düşünmüştüm ama arkadaş olarak. Arkadaş olma hakkımız var değil mi?” Dönüyorum ve deponun loş ışığında uyanık uyanık bakan gözleriyle karşı karşıya kalıyorum.</p>
<p>“işi sağlama almak için muhtemelen aksini tavsiye ederdim,” diyor.</p>
<p>Yine de gülüyorum çünkü ne kadar haklı olduğunu bilmiyor bile.</p>
<p>Dom ve ben neyiz bilmiyorum ama artık arkadaş değiliz. Tek başımıza kaldığımız her an “sadece arkadaş” olamayacağımızı gitgide daha fazla kanıtlıyor. Nasıl olduğu önemli değil, konuştuğumuzda kafamdaki her şey ortaya dökülüyor ve öyle bir yeniden şekle giriyor ki bir anda her şey anlam kazanıyor. Nasıl olduğu önemli değil, bana baktığında onu hep tanıyormuşum, hayatım boyu eksik olan diğer yarımmış gibi hissediyorum. Nasıl olduğu önemli değil, bana dokunduğunda her nefesimde, kalbimin deli gibi çarptığı her anda onu kemiklerime, iliklerime kadar hissediyorum.</p>
<p>Haftalarca her gece Huxley-3’ü hayal ettim. Oradayım. Üzerinde uçuyorum. Artık var değilmişim de her şey benim içimden geçiyormuş, ruhumdan akıyormuş gibi hissediyorum. Bu gezegen çok güzel ama çok güzel ve mükemmel bir dünya. Kulaklarımda, kalbimde çalan acı tatlı bir şarkı. Karla kaplı dağlar gibi, sonsuz yeşil ormanlar gibi, güneşin altındaki turuncu çöller gibi, masmavi denizler gibi, kumsallar gibi. Ve bize aitmiş gibi.</p>
<p>Sonra bir gün içimde bu hisle, içine doğduğum, Dom ve benim, bizim doğduğumuz bu diğer hayata uyanıyorum.</p>
<p>O gün o vardiyam geçmek bilmiyor, her saati bir hafta gibi geliyor, özellikle de mesaisi bitmiş birkaç çakırkeyif mühendis, onların oyuncağı olduğuma karar verip iğrenç güvertelerindeki makinelerde enerji içeceği kalmadığı için canımı sıktığında. Keyfim yerinde ama şapkalarını ters takıp tulumlarının düğmelerini açık bırakan bu tiplerin çıkardığı sorunlara katlanacak kadar değil. “Sen Lomax’m kadını değil misin? Şu gözü pek olan,” diyorlar.</p>
<p>Omuz silkiyorum.</p>
<p>“Ne diye Bakım’da çalışıyorsun?”</p>
<p>“Neden çalışmayayım?” Bir kutu müsli bar çıkarıyorum.</p>
<p>içlerinden biri de omuz silkerek, “Seni buradan çıkaramıyor mu? Torpil yapıp hamile falan bırakmıyor mu?” diyor.</p>
<p>“Seni şu an görmezden geliyorum,” diyorum, en azından durumu anlar, önemsenmediğini görür diye.</p>
<p>“Senin hakkında bazı şeyler söyleniyor, seksi şey.”</p>
<p>“Tamam, haydi işinize bakın,” diyorum.</p>
<p>“Neden bu akşam gelip yatağımı ısıtmıyorsun?”</p>
<p>“Rüyanda görürsün, seni ezik,” diyorum ve bir grup küçük çocuk gibi birbirilerini itip kakıp kıs kıs gülerek gidiyorlar. Tamam, olanlar tuhaftı, insanı düşündürüyor hani ama canımı sıkmasına izin vermiyorum, en azından çok fazla sıkmasına izin vermiyorum. Çünkü belki de ilk defa bundan kurtulmanın bir yolu varmış gibi hissediyorum.</p>
<p>Vardiya bitince Dom’un odasına gidiyorum, o da ıslak saçları ve boynuna astığı gitarıyla beni bekliyor, içindeki tişört yukarı doğru sıyrılmış, yatağına doğru ilerlerken dayanamayıp ona dokununca dönüyor ve beni kendine çekiyor, eğilerek dudaklarını dudaklarıma bastırıyor.</p>
<p>İkinci oturum olduğundan odada kimse olmayınca, onun yatağında bu şekilde saatler geçiriyoruz ama sadece birkaç dakika geçmiş gibi geliyor. Arada kulaklığın bir ucunu o, bir ucunu ben takarak müzik dinliyoruz. Arada üniformasına işlenmiş, kalbinin üstüne denk gelen adında parmaklarımı gezdirirken beni öpüyor, öpüyor, öyle uzun uzun öpüyor ki içeri her an birinin girebileceğini unutuyoruz ve tam zamanında hatırlıyoruz.</p>
<p>Ben vardiyamı bitirdiğimde o birkaç saat uyumuş olduğundan ilk başta biraz durgun oluyor, iç geçirip duruyor, esneyerek konuşuyor, ben gevezelik ederken o kollarımda dinleniyor. Saçları her zaman ıslak oluyor, şampuan ve diş macunu kokuyor ve ilk kez bugün nedenini soruyorum. “Uyanmak için duşa giriyorum.”</p>
<p>“Kaç saat uyudun?”</p>
<p>El terminaline bakıyor. “Üç saat.”</p>
<p>“Yetiyor mu ki?”</p>
<p>“Evet,” diyor esneyerek.</p>
<p>“Yetmiyor değil mi?”</p>
<p>“Kimin umurunda? Beraber zaman geçiriyoruz.” Şapkamı itiyor ve beni bir kez daha öpüyor, çabuk ama aynı tatlı yediğin zamanki gibi tadı sonradan çıkıyor. “Evet, bana bıraktığın o mesajda anlatmak istediğin konuyu anlat bakalım.” Kıkırdıyor ve ben konuşurken dudaklarımı seyrediyor.</p>
<p>“Rüyamda Huxley-3’ü görüp duruyorum.”</p>
<p>Kaşlarını kaldırıyor. “Huxley-3’ü mü?”</p>
<p>“Evet... Ben... Yani bilemiyorum. Muhtemelen tuhaf olacağını düşüneceksin.”</p>
<p>Gülümsüyor. “Sen bir anlat da...”</p>
<p>“Her gece görüyorum bu rüyayı. Şey gibi... Bilemiyorum... Böyle çok büyük bir şey. Bizden daha büyük, hepimizden daha büyük.” Başımı iki yana sallıyorum. “Kulağa salakça geldiğini biliyorum ama bazen olabilir gibi geliyor. Her şeyi değiştiren şey bu olabilir. Bu bizim şansımız olabilir, gerçek bir hayat yaşamak için şansımız bu olabilir. Beraber. Bir şekilde olabilir.”</p>
<p>Konuşmuyor ama beni öpüşünden onun da benim gibi hissettiğini söyleyebilirim, her şey orada bizi bekliyor.</p>
<p>İkimizin özellikle bu öğleden sonra olması gerekenden daha az giyinik olmamızın sebebi de muhtemelen bu. Dom bana doğru derin nefesler alıyor, sesini daha önce duymadığım bir şekilde ta boğazımda duyuyorum, ellerimi omuzlarında, göğsünde dolaştırıp kalçalarına doğru indiriyorum, boğazının tuzlu tadına bakarak onu kendime çekiyorum, içeriye birinin girmesini zerre kadar önemsemiyorum, hem de hiç, çünkü o <span style="font-style:italic;">benim.</span> Tam şu anda kimseye ait olamayacak kadar benim. Sonra kayıyor, üzerime çıkıyor, dirseklerinin üzerinde doğruluyor ama yine de biraz titriyor ve doğruca gözlerimin içine bakarak beni öldürüyor, beni bütünüyle bitiriyor ve “Off yapamayız,” diyor, burnumun ucundan, başımdan, alnımın kenarından öpüyor, iç geçiriyor ve tamamen kalkıp benden uzaklaşıyor. Bir süre başını ellerinin arasına alarak ayakta duruyor ve bana bakarak zorla da olsa acı acı gülümsüyor. “Bunu ne kadar istediğimi muhtemelen tahmin bile edemezsin ama dışarıda içine dalamayacağımız bela gibi bir dünya var. İnan bana.” “Seninleyken başka hiçbir şeyi umursamadığımı biliyorsun,” diyorum, o oturunca vücudumu ona doluyorum,</p>
<p>yanağımı bacağına koyarak yüzüne bakıyorum.</p>
<p>Başparmağıyla dudağıma dokunuyor, kararlılığının gitgide kaybolduğunu görebiliyorum sonra dudağının bir yanını ısırarak kendine geliyor.</p>
<p>“Benimle birazdan bir yere gelir misin?” diye soruyor ama ona asla hayır demeyeceğimi biliyor, gözleri böyle bakarken mümkünü yok diyemem.</p>
<p>Onun vardiyasında Su Urünleri’ne gidiyoruz, bizi kartıyla içeri alıyor ve içeride tek bir kişi bile görmüyoruz. Ardından daha önce hiç görmediğim Dördüncü Tank’a gidiyoruz. Tuhaf bir sessizlik var, su tam bir ayna gibi ve arkada kalan Huxley-3 yansıyor.</p>
<p>“Geldik işte,” diyor Dom.</p>
<p>Etrafıma bakmıyorum. “Geldik mi?”</p>
<p>Metal iskelede yürüyor, ayakkabılarını çıkarıyor, geri geri yürürken bana bakıyor, “Yumurtlama alanı,” diyor sadece.</p>
<p>“Ne?”</p>
<p>“Haydi yüzelim.” Üniformasının düğmelerini açarak hepsini çıkarıyor sonra kollarını çapraz tutarak atletinin eteğinden tutup tek hamle de ondan da kurtuluyor ve başından geçirip yere atıyor.</p>
<p>Yani, evet ilk başta kendimi buna hazır hissetmiyorum ama sonra sanki tasarım eseriymişçesine o biçimli kaslarını nokta nokta işaretleyen vücudundaki o güzel takımyıldızları andıran benlerini görüyorum. Doğru düzgün düşünemeyince ben de sezgilerimin peşinden gidiyorum; gözlerimi ondan ayırmadan ceketimi çıkarıyorum, üzerimdekileri indiriyorum.</p>
<p>“Balıklar yemesin bizi sonra?” diye soruyorum boğazımda atan kalbimle mücadele ederken.</p>
<p>“Hiç balık yok ki,” diyor bana doğru birkaç adım atarak. Gözleri çok kısa bir an benden ayrılsa da ikimizin de sadece iç çamaşırlarımızla orada dururken aslında aynı şeyi düşündüğümüzü biliyorum. Sonra birden elimi tutuyor, kalbim öyle hızlı çarpıyor ki ölmek üzere olduğumu düşünüyorum. Suya atlarken beni de yanında çekiyor. Su <span style="font-style:italic;">buz</span> gibi, dibe gidiyoruz, daha da derine iniyoruz, baloncuklar yükseliyor, sonra beraber yüzeye çıkıyoruz, ikimiz de nefes nefeseyiz.</p>
<p>“Tanrım, çok soğuk!” diye bağırıyorum.</p>
<p>Kahkahalarla gülüyor bana.</p>
<p>“Burada şu an sadece yumurtalar var,” diyor yüzündeki suyu silerek, etrafına bakmıyor ve elini belime doluyor. “En dipte, doğmayı bekliyorlar.” Kaşlarını kaldırıyor, “Yani sadece sen ve ben varız.”</p>
<p>Sonra bir ses oluyor, bir tıslama, gitgide yükseliyor. “Bu ne?” diye soruyorum ve birden yağmur yağmaya başlıyor, yağıyor, daha da yoğun yoğunlaşıyor, damla damla yüzlerimize düşüyor, kaşlarımızdan damlıyor, burnumuzdan ve çenelerimizden süzülüyor.</p>
<p>“Suyu taze tutuyor,” diye bağırıyor o gürültü içinde. “Kuluçka için suyun taze olması gerekiyor.”</p>
<p>Benden güç alıp yay gibi gerilerek geriye dönüyor ve bir tam takla atarak karnımdan yukarıya çıkıyor ve yüzü hemen yüzümün dibine geliyor, o kadar yakınımda duruyor ki kirpiklerinde hapsolan damlaları görebiliyorum, bir araya toplanarak kirpiklerini ışıl ışıl gösteriyorlar. O anda tamamen kendimi kaybettiğimde başka yöne, sprey sudan dolayı gözlerini kısarak üzerimizde gökyüzünden gelen ışığa bakıyor ve eliyle işaret ediyor. “Bak,” diyor arkamdan yüzerek ve omzunu başımın altına koyuyor, ben de o sayede dinlenebiliyorum; ağzım kulaklarının yakınında, bedenim bir kuş kadar hafifçe suyun yüzeyinde, parmakları sırtımda, yağmur yağıyor ve üzerimizde koyu, parlak mavi ve beyaz rengiyle Huxley-3 tıpkı gökyüzü gibi penceremizi dolduruyor.</p>
<p>“Harika değil mi?” diyor Dom, nefesi kulak mememi okşuyor. Parmakları benimkileri buluyor, kenetleniyor ve üşümememe rağmen ürperiyorum.</p>
<p>Bu şekilde Huxley-3’ü seyrediyoruz, hızla altımıza geçişini seyrediyoruz ve ona baktığımda, bulutlarını, loş ışıkta pembe ve eflatun renklerde görünen iki ayını gördüğümde kafamın içinde bir müzik çalıyor, gerçek bir müzik. Hayatımız orada bizi bekliyor, toprağına dokunabileceğimiz, o toprakları ayak parmaklarımızın arasında hissedebileceğimiz bir yer.</p>
<p>Ve ne var biliyor musunuz? Hani insanlar size aşkın filmlerdeki gibi olmadığını, öyle harika anların gerçek hayatta olmadığını söylerler ya, hah işte onlar hiç yaşamadıkları için böyle söylüyorlar, insanların çoğu böyle şeyler yaşamıyor. Ama bazıları yaşıyor, bu da o anlardan biri işte. Suya dönüyorum, ona dönüyorum, elimi göğsüne, doğruca kalbine uzatıp dokunuyorum, sadece birbirimizin gözlerinin içine bakıyoruz ve her şeyi görüyoruz, her şeyi biliyoruz, onun bana ait olduğunu benim de ona ait olduğumu biliyoruz. “Seni tanıyana kadar gerçekten hiçbir şey istemedim.”</p>
<p>Dudağının kenarıyla gülümsüyor ve “Bugüne dek birinin söylediği en güzel şey,” diyor.</p>
<p><a id="bookmark5"></a><span style="font-weight:bold;">On Beşinci Bölüm</span></p>
<p>Yörüngedeki ikinci turdan sonra yatakhanelere taşınıyorum. Ben eşyalarımı toplarken babam çalıştığı için onunla herhangi can sıkıcı bir sahne yaşamıyoruz ama Pan tam zamanında odasından çıkmayı başarıyor. O kadar büyük ki kapıdan anca sığıyor.</p>
<p>“Gerçekten aptalca kararlar alıyorsun, biliyorsun değil mi?” diyerek beni uğurlamaya karar veriyor. Beni takip ederek, “Sana göz kulak olmak üzere yanında olamayacağımıza göre, artık aptalca hareketler yapmazsın umarım.”</p>
<p>“Beklentilerini karşılayacağıma hiç şüphem yok,” diyerek çantamı omzuma atıp kapıya yöneliyorum. Cain sarılmak üzere kollarını açmış kapıda bekliyor. Etrafımda yaşayanlar arasında bana en az kötü davranan olduğu için ona minnettarım.</p>
<p>“Bana şu gezegene olan gezinden bahsedecek misin artık?” diyorum omzuna doğru.</p>
<p>Alnımı öpüyor ve gülümsüyor.</p>
<p>“Gizli bilgi,” diyoruz aynı anda çünkü herhangi biri ona Huxley-3’e giden keşif uçuşlarını sorduğunda verdiği tek cevap bu oluyor. Aptal!</p>
<p>“Seren,” diyor tam kapıdan çıkarken. “Yatakhanen nerede? Seni nerede bulabiliriz?”</p>
<p>“Gizli bilgi dostum,” diyorum ama omzumun üzerinden gülümsüyorum ona.</p>
<p>Herhalde böyle diyeceğim; Bakım için Kuzey’de çalışıyorum, yatakhanem de haliyle orada. Mariana odasını değiştirdi, ben de onunla kalacağım. On kişilik odada altı kişi olacağız o yüzden köşedeki yatağı seçtim, anlarsınız ya bir kerecik olsun biraz heyecanlandım, kendi yerimden çıkmam harika bir duygu. Odadaki diğer kızlar genel olarak iyiler ve bunun benim için doğrusu olduğuna inanıyorum ya da kendimi böyle kandırıyorum. Mariana ve diğerleriyle meydana bir şeyler içmeye gideceğiz, hazırlanırken el terminalim çalıyor; Dom arıyor. Sanırım bu yeni özgürlüğüm konusunda ikimiz de aşırı heyecanlı olduğumuzdan ve her şeyi etraflıca düşünmediğimizden gelip bizimle buluşacağını söylüyor.</p>
<p>Ben de odadaki diğer kızlarla meydana gidiyorum, biraz oturup sohbet ediyoruz. Şimdi şöyle bir durum var; bana aslında Ventura’da çok fazla bekâr genç insan olmadığı söylenmişti hep ama şu an görüyorum ki durum böyle değilmiş. Sandığımdan daha fazla var. Her birinin birbirinden farklı hikâyesi var, genellikle eşlerden biri istediği kariyere odaklanıyor ki bu benim zihnimde, seçtiği değil de hayatını geçirmek zorunda olduğu kişiyle anlaşabilmek için kendilerine biraz zaman tanımak olarak algılanıyor. Ne kadar basmakalıp laf ederlerse etsinler olay dönüp dolaşıp aynı yere varıyor yine. Sizin de bildiğiniz diğer hikâyede taraflardan biri ölüyor. Bu da Ventura planındaki bir dolu aksaklıktan biri. İnsanları çift çift yap. Her oğlana bir kız yap. Sonra onlardan biri ölünce ne yapalım kötü şans işte de. Çünkü ölüm, Ventura’nın yüce bilim insanlarının bile önleyemediği bir şey.</p>
<p>Mühendislik’ten bir grup oğlan barda oturuyor, bir süre sonra biri geliyor ve elleriyle Jen’in -o sırada konuştuğum kızın- gözlerini kapatıyor. Uzun ve tuhaf geçen bir süre Jen çocuğun kim olduğunu bulmaya çalışıyor, ben de oturmuş onlara bakarken çocuğun geçen gün otomat makinesi başında beni rahatsız eden tiplerden biri olduğunu fark ediyorum. Hani Ezra’yla çalışan. O anda onun da beni tanıyıp tanımadığından tam emin olamıyorum çünkü sadece çılgına dönmüş şekilde tahminlerde bulunan Jen’i dinleyip kaş göz etmekle meşgul. Bildiğinde oyun bitecek, iç geçirerek başka yerlere bakıyorum, bu oyunu oynayan insanlardan nefret ediyorum.</p>
<p>Jen pes ettiğini söyleyerek sandalyesinde dönüp çocuğa bakıyor ve bariz şekilde hayal kırıklığına uğramış görünüyor. “Ah sen miydin?” diyor. “Bu Arnold Witney, eniştem.”</p>
<p>Çocuk ayakta durmuş salak salak el sallıyor. “Ne yapıyorsunuz hanımlar? Küçük bir oturum mu?”</p>
<p>“Evet Arnold,” diye iç çekiyor Jen. “Katıl bize derdim ama arkadaşın var sanırım.”</p>
<p>Neyse sonunda çocuk imayı anlıyor da gidiyor. Jen, o gittiğinde, “Aptal şey,” diyor gözlerini devirerek.</p>
<p>Ben Jen’le konuşmaya devam ederken Dom geliyor, bir süre diğerleriyle konuşuyor. Hepsi Mariana’yı ya da aslında Annelise’i biliyorlar, yani gayet belli bir durum sonuçta ama bu, durumun beni biraz deli etmediği anlamına gelmiyor. Fakat onu seyretmek bunların hepsini unutturuyor, onun ne kadar komik olduğunu ve herkesle ne kadar kolay anlaştığını görmek; ne kadar tatlı ve harika olduğunu bile bilmemesi her şeyi daha iyi hale getiriyor. Dom, daha önce ne olduğunu tam anlamadığım bir şaka yaptığında Mariana deliler gibi gülüyor. Dom’u seviyor, kuzenini gerçekten seviyor, biriyle sırf akraba olduğun için olan bir durum değil de değerli bir şey olduğu için seviyor.</p>
<p>Yarım saat geçmesine rağmen onunla konuşamıyorum bile, tuvalete giderken o da arkamdan geliyor. Aslında kalabalık dans pistine adım atıp da onu hemen arkamda hissedene dek geldiğini fark etmiyorum. “Dans et benimle,” diyor.</p>
<p>“Dans etmem ben,” diyorum.</p>
<p><span style="font-style:italic;">“Dans etmem ben,”</span> diye bana ait olduğunu tahmin ettiğim bir sesle taklit ediyor beni, hemen sonra başparmağını altdudağımda dolaştırarak özür diliyor. Gerçek anlamıyla, fiziksel olarak sersemliyorum. Bu başarısız tepkimin sonucunda, ellerimi tutuyor, bana bakıyor, onun sıcaklığını hissediyorum, kokusunu duyuyorum ve neredeyse orada öylece ayakta, kaskatı kesilmiş, ellerim havada asılı kalmış şekilde durduğumu unutuyorum. Başımı iki yana sallayarak dönüp gitmeye çalışıyorum ama beni tutup kendine çekiyor ve saçlarıma doğru konuşuyor, duymakta bile zorlandığım İspanyolca bir şeyler söylüyor. Ona dönüyorum, yüzümü boynuna doğru kaldırıyorum, beni etrafımda döndürüyor, bu onun için yürümek, nefes almak kadar doğal bir şeymiş gibi hareket ederek nasıl yapıldığını gösteriyor. Bir süre sonra neden bilmiyorum ilgimi kaybediyorum, dansla ilgilenmiyorum, <span style="font-style:italic;">onunla</span> ilgileniyorum. Tanrım her şeyden çok daha fazla ilgileniyorum onunla, yüzünün ciddi ve sert ifadesini izliyorum, ah çok feci bir şekilde o yanağına, çenesine, yumuşak dudaklarına dokunmak istiyorum. Bana eğilip, “Sana dans edebileceğini söylemiştim,” diyor, tam orada, o anda onu ne kadar çok öpmek istediğimi anlatacak kelime yok.</p>
<p>Ben de bu sebeple bırakıyorum, gitmek üzere dönüyorum ama giderken aşağıdan onun parmak uçlarına dokunuyorum böylece o da beni takip ediyor. Tuvaletlere giden arka koridora giriyoruz, hiç kimseyi göremeyince ben duvara yaslanırken o da üzerime eğiliyor ve onu kendime daha da çok çekiyorum. Nefesini üzerimde hissediyorum, iç geçiriyorum ve öpüşüyoruz. Benim ellerim onun üniformasının önünde, onun elleri benim kalçamda. O sırada erkekler tuvaletinin kapısı açılıyor ve ayrılıp rol yapmaya çalışsak da her şey gün gibi ortada, daha da kötüsü kapıdan çıkan Arnold Witney.</p>
<p>“Demek hakkında söylenenler doğruymuş ateşli şey!” diye bağırıyor, sarhoş olduğu belli. Bir kolunu omzuma atıyor. “Lomax kendine vahşi birini seçmiş,” diyor başını eğip sallayarak. “Zavallı aptal!”</p>
<p>Dom, Witney’nin uçuş üniformasına sıkıca yapışıyor. “Çek ellerini ondan!”</p>
<p><span style="font-style:italic;">“Hey hombre, que pasa?”*</span> Gülüyor, solgun ellerini havaya kaldırıyor. “Sadece konuşuyorum adamım.”</p>
<p>“O zaman konuşma.”</p>
<p>“Yoksa ne olur?”</p>
<p>“Yoksa ikimizin bir sorunu olur.”</p>
<p>Dom’u izliyorum, gözlerindeki öfkeli alevleri, dişlerini sıkmasını izliyorum daha önce gördüğüm bir şey değil bu, hatta her daim sessiz sakin, her daim her şeyin yolunda gittiğinden emin olan biri olduğunu düşününce o olduğundan şüphe bile duyuyorum. O kadar yakın olduğun birinin seni şaşırtabilmesi ne tuhaf ve bu düşüncelerin hepsi yüzüme yansımış olmalı ki bana baktığında başını çevirip başka yöne bakıyor, sonra yeniden dönüyor. Bu Witney denen adam da bir bana bir Dom’a bakıyor sonra o aptal çenesini açıyor.</p>
<p>“Bu senin kadının değil farkmdasm değil mi? Bunu yapamazsın, <span style="font-style:italic;">comprende muchachoT</span>’*</p>
<p>“Sana fikrini soran oldu mu?” diye hırlıyor Dom. “Kural ihlallerini rapor etmem gerektiğini biliyor musun? Hatta henüz er bile olsan senin de yapman gerekiyor. Hoş, gidip o narin kıçını rapor edeceğini hiç sanmıyorum. Ya da onunkini. Muhtemelen onunla yapacak daha iyi şeyler düşünüyorsundur. Ben olsam düşünürdüm.” Sonra dönüp uzaklaşmaya başlıyor ama Dom peşinden gidiyor ve onu öyle sert itiyor ki Witney yere kapaklanıyor ve dans pistinin girişinin önüne düşüyor, çiftin birini ve içkilerini de beraberinde götürüyor. Bu da haliyle barda çalışan iki adamın anında orada bitmesi demek oluyor, biri Dom’u kolundan tutuyor.</p>
<p>“Güvenlik’i aramamızı istemiyorsan bizimle gel,” diyor adam, Dom bana bakarken.</p>
<p>İkisi beraber kapıya yöneliyorlar, Witney bağırıp Dom’a doğru hamle yapsa da Dom sadece omzunun üzerinden bana bakarak duyamadığım bir şey söylüyor. Elbette arkasından gidiyorum, ta ki biri dirseğimden tutup çekiş-tirene kadar. Dönüp baktığımda kalabalığın arasından gözlerini kocaman açarak çıkıp gelen Mariana olduğunu görüyorum. “Yapma <span style="font-style:italic;">amiga*</span> lütfen. Sadece işleri daha da kötü hale getirirsin,” diyor.</p>
<p>Bir anda durup Dom’un gözden kayboluşunu seyrediyorum. O bana bakıyor, ben ona bakıyorum. Bir anda ortamda hiç hava yokmuş, kanım tamamen çekilmiş gibi hissediyorum ve ölesiye korkuyorum. Tam ona gitmek üzereyken Mariana yine kolumu yakalıyor. “Peşini bırak, herkes konuşmaya başlayacak.”</p>
<p>Ona baktığımda o sert ifadesini görüyorum ve beni masaya götürüp bir şeyler ısmarlamasına izin veriyorum. Omzumun üzerinden Dom’un olduğu yere bakıp duruyorum, Arnold Witney’nin yanında, onun yüzünü işaret ediyor sonra başını sallaya sallaya uzaklaşıyor.</p>
<p>Mariana bakışlarımı takip ediyor ve “Bana neler olduğunu anlatacak mısın bir zahmet?”</p>
<p>Önce ona bakıyorum, sonra bakışlarımı yere çeviriyorum, başımı sallıyorum.</p>
<p>Mariana iç geçiriyor. “Seren, bak kuzenimi seviyorum. Seni de önemsiyorum. Ve başkalarının hayat arkadaşlarıyla takılan insanlar için işlerin pek iyi gitmediğini bildiğini düşünüyorum.”</p>
<p>Hiçbir şey demiyorum, içimde adımı bile hatırlayamayacağım kadar bir korku olmasına karşın başımı çeviriyorum. Belli etmemek için elime tutuşturduğu <span style="font-style:italic;">shot</span> bardağını onunkiyle tokuşturuyorum. Alkol genzimi yakarak boğazımdan geçiyor, midemi bulandırıyor, gözlerimi yaşartıyor ama gözlerimi kırpıştırarak atlatmaya çalışırken o hâlâ dikkatle beni inceliyor.</p>
<p>“Pekâlâ, ikinizin arasında olan...” Doğru kelimeler sanki tavanda yazılıymışçasına başını yukarı kaldırıyor. “Yani bu ciddi bir şey mi? Yani... Gerçekten oluyor mu?” Kahkahaya benzemesi gerekirken daha ziyade boğulmaya benzeyen tuhaf bir ses çıkarıyorum. “Neden bahsettiğini bilmiyorum. Ne şeyi?”</p>
<p>Doğruca gözlerime bakıyor. “Seren gizlemeyi becerdiğini zannediyorsan düşündüğümden daha salak olmalısın ki öylesin de.”</p>
<p>ilk defa biri çıkıp da bana bu konuda bir şey sorduğundan cevap vermek için acele etmiyorum. Tam konuşacakken ağlayacak gibi hissediyorum ve “Bu hayatımda şimdiye kadar olan ilk gerçek şey,” diyorum.</p>
<p>Mariana bardağını tepesine dikiyor, su içiyormuş gibi yutuyor ve bir tane daha söylüyor. Bardaki adam bardaklarımı doldururken yeniden bana dönüyor, gözlerini kısarak bakışı bana Dom’u hatırlatıyor.</p>
<p>“Peki nasıl... Yani, sen ona âşık mısın?” Başımla onayladığımı görünce, <span style="font-style:italic;">“Dios mîo *</span> ne karmaşa!”</p>
<p>Komik olmamasına rağmen gülüyorum, gözlerimden yaşlar gelene kadar gülüyorum, ikinci içkilerimizi içip de öksürmelerimiz bittiğinde, “Onun için ne hissedersen hisset, bir son vermen gerekiyor Seren, ciddiyim.”</p>
<p>Tıpkı Mariana’nm yüzünde gördüğüm gibi ben de yüzümdeki gülümsemenin solduğunu hissediyorum.</p>
<p>“Bilmiyorsun,” diyor başını iki yana sallayarak. “Na-sil dallı budaklı bir işe bulaştığına dair hiçbir fikrin yok. Çok ciddiyim.” Gözleri şimdi her zamankinden daha öfkeli bakıyor. “Ventura’da kuralları ihlal etmek acıdan başka bir şey getirmez. Gerçekten. Böyle bir şey istemezsin. Foyan ortaya çıkınca Islah’a gitmene ya da daha kötüsüne sebep olur, inan bana. Of Tanrım bana inanmıyorsan en azından Dom’dan ders al. Sana neden hâlâ Birleşme’sini gerçekleştirmediğini söylemiştir herhalde.”</p>
<p>Kaşlarımı çatıyorum, birkaç defa gözlerimi kırpıştırdığımı hissediyorum ve “Annelise’in tıp eğitimine öncelik vermesi gerektiği için, ayrıca, yani sanırım Dom’un kalbi onda olmadığı için.”</p>
<p>Mariana her zamankinden daha koyu gözlerle bakıyor bana. “Sana böyle mi söyledi?”</p>
<p>Yeniden durup düşünüyorum, artık emin olamasam da başımı sallıyorum. “Sanırım ikinizin konuşması gerekiyor,” diyor ve devam ediyor, “Onun hakkında bilmen gereken bazı şeyler var, sana söylemesi gereken şeyler.” “Ne gibi?”</p>
<p>Cevap vermiyor, sadece gitmeye hazırlanır gibi taburesini kaydırıyor. “Benden tavsiye almak istemezsin. Ah, ben bile kendimden tavsiye almazdım. Ama senin yaşadıklarını ben de yaşadım ve sonu kimse için iyi bitmiyor tamam mı? Ve bu öylece arkanda bırakabileceğin bir şey değil, unutabileceğin bir şey değil.” Öyle üzgün görünüyor ki uzanıp dirseğini tutuyorum ama elimi itiyor.</p>
<p>“Mariana ne demeye çalışıyorsun? Lütfen anlat bana.” Uzun uzun bana bakıyor, gözlerime bakıyor ve “Sadece benim yaptığım hatayı yapma. Değmez,” diyor ve gidiyor.</p>
<p><a id="bookmark6"></a><span style="font-weight:bold;">On Altıncı Bölüm</span></p>
<p>Talim salonunu hiç böyle görmemiştim. Hiç. Galiba hepimiz bugün burada bir arada, her sırada beş-altı kişi oturana kadar kimse ne kadar kalabalık olduğumuzu fark etmemiştir. Toplantılar zorunlu olmadığı için genelde pek kimse gelmez ama bugün yörünge ortası haberleri verileceğinden gelebilen herkes gelmiş ki şu an vardiyasında olup gelemeyenleri saymıyorum bile. Çocuklar, yaşlılar herkes orada ve yemin ederim bir süre öylece ayakta durup birbirimize bakarak bunun ne kadar delice bir şey olduğunu düşünüyoruz. Hatta babamı, Olivia’yı ve iki çocuğunu bile görüyorum; çocuklardan biri babamın kucağında ama beni görmüyorlar.</p>
<p>Herkes ne kadar umursuyor, hayatlarında sadece bir kez olan bir şey için, gerçek bir şey için, anlamlı bir şey için nasıl da çaresizce bekliyorlar. Esasen ölmek için doğmuşuz ama ta ki bugüne kadar galiba hepimiz yalnızca iyiymişiz, bir sorun yokmuş gibi davranıyormuşuz.</p>
<p>Barda olan olaylardan beri Dom’u görmedim. O çalışıyordu, onun işi bittiğinde ben çalışıyordum ama onunla bir buluşma ayarladığımda ikimiz de ilk başta aynı anda konuşup aynı anda susuyoruz sonra yine aynı anda başlıyoruz derken Dom, “Çok özür dilerim <span style="font-style:italic;">estrellita.</span> Geçen gece olanların hiçbiri yaşanmamalıydı,” diyor.</p>
<p>Başımı iki yana sallıyorum. “Çok... Senin için çok endişelendim. Peşinden gelmek istedim ama Mariana beni bırakmadı. O...” Yüzünü inceliyorum, dudağını ısırmasını; benden bir şey saklaması mümkün olabilir mi diye merak ediyorum. Tam ona soracakken Ezra arkamızda bitiyor ve atkuyruğumu çekiyor.</p>
<p>“Selam,” diyor ve kuşkuyla Dom’a bakıyor, sonra bana. “Benimle oraya çıkıyorsun. Annemin emri. Önce aile olayı falan işte.”</p>
<p>“Olmaz... Gelemem...” diyorum ama Dom beni hafifçe dürtüklüyor.</p>
<p>“Gitmelisin,” diyor.</p>
<p>“Burada seninle kalmak istiyorum.” îşaretparmağımı, hemen kalçamın yanında duran işaretparmağına geçiriyorum.</p>
<p>“Yapman gerekeni yapmalısın Seren.”</p>
<p>Bunları fısıldayarak konuştuğumuz halde döndüğümde Ezra’nın yüzündeki dehşet ifadesi her şeyi açıklıyor; bir süre kımıldamadan ters ters Dom’a bakıyor, Dom da aynı şekilde ona bakıyor.</p>
<p>“Kim olduğunu biliyorum,” diyor Ezra dişlerinin arasından.</p>
<p>“Evet, ben de kim olduğumu biliyorum.”</p>
<p>Tam o anda olabileceklerden o kadar korkuyorum ki, “Tamam Ezra, haydi gidelim,” diyorum. O, bir saniye kadar daha baksa da sonra birden kolumu tutuyor ve gidiyoruz, bense götürülüşümü seyreden Dom’a dönüp bakıyorum.</p>
<p>“Beni rezil etmekten bıkmadın mı?” diyor Ezra yüzüne yapışmış bir gülümsemeyle beni kalabalığın arasında sürüklerken.</p>
<p>“Muhtemelen hayır,” diye cevaplıyorum ve ekşittiği yüzüne aynı şekilde karşılık veriyorum.</p>
<p>“Yani <span style="font-style:italic;">neydi</span> o öyle?”</p>
<p>“Anlamazsın.”</p>
<p>“O da ne demek?”</p>
<p>“Boş ver.”</p>
<p>Beni yanına çekiyor ama yüzüme bakmıyor. Biraz terlediğini ancak şimdi fark ediyorum; saçının kenarında bir damla ter var, parlıyor. Nedenini düşünüyorum, çünkü talim salonu sıcak değil, bu gemideki hiçbir yer sıcak değil.</p>
<p>“Pekâlâ o çocukla olan her neyse, veda etsen iyi olur.”</p>
<p>“Veda mı etsem?” içimi bir korku salıyor, ensemden ağrı iniyor.</p>
<p>“insanlar birazdan bazı kötü haberler alacaklar, o yüzden annem şoku yumuşatacak güzel haberler vermek istiyor.”</p>
<p>Bundan sonra olanları duymuyorum bile, her şey, renkler, hayat, hepsi etrafımda yavaş yavaş akıyor, dönüyor, birbirine karışıyor ve kayarak bir deliğe çekilip gidiyor. Sonra Dom’a bakıyorum, kalabalıkta onu arıyorum ama bulamıyorum. Sanki milyonlarca yüz var ama hiçbiri onunki değil. Sonra Ezra’nın beni Kaptan Kat’in arkasından çekiştirerek sahneye çıkarması dışında hiçbir şey kalmıyor geriye; onu takip ediyoruz, gürültü ve karmaşanın içinde sahnenin ortasına doğru gidiyoruz. Onun durduğu yerde duruyoruz ama belli ki doğru yerde durmuyoruz, o yüzden iki güvenlik görevlisi gelip bizi doğru yere yerleştiriyor. Jonah da burada.</p>
<p>Ve Kaptan konuşmaya başlıyor, ilk başta dinlemiyorum. İşte bu yüzden; çünkü biliyorum, bize Huxley-3’ün diğer ölü gezegenlerden biri olduğunu söylüyor işte. Kısmen şekillenmiş, tehlikeli mikroplarla dolu, sağlıklı bir atmosferi olmayan, herhangi akıllı bir yaşam formu belirtisi olmayan bir gezegen. Anlatırken de ekranlarda keşif esnasında çekilmiş fotoğraflar gösteriliyor; siyah kayalar, siyah denizler, lav akıntılarıyla kaplı ıssız dağlar var. Herhangi bir ümit olmasa bile bu görüntülere bakmaktan alamıyorum kendimi, gözlerimi bir türlü çekemiyorum çünkü burası hâlâ şimdiye dek gördüğümüz gerçek bir gezegene en çok benzeyen yer ve hayat olmadığına inanmak çok zor.</p>
<p>Biz ilk Temas gemiyiz, tek aradığımız yaşam belirtisi. Bulamadığımız takdirde devam ediyoruz, görevimiz bu. Seksen dört yıldır hep böyle oldu. Muhtemelen iki yüz altmış iki yıl ya da daha fazla bir süre böyle olmaya devam edecek. Bundan öğrendiğimiz şu, evrenimizde genel olarak hayat yok, bolca ölü dev gezegen var. İşte bu da onlardan biri. Ne büyük sürpriz. İşin aslı artık Dom’u bile aramıyorum, hayallerimin, ümit ettiğimiz her şeyin başına bunun geleceğini bilmem gerekirdi. Bunun böyle olacağını bilmem gerekirdi. Bu, birçok şeyin, belki de her şeyin sonunu getiriyor sanki; başıma gelenlerin, şimdiye dek istediğim her şeyin.</p>
<p>“Sizin de gördüğünüz gibi, gezegen henüz çok erken bir aşamasında, yer şekillenmesi hâlâ devam ediyor, bu sebeple son derece tehlikeli ve düşmanca bir ortamı var,” diyor Kaptan Kat bir yandan ekranlara bakarak. “Toplayabileceğimiz her türlü faydalı veriyi toplayacağız ve Huxley-3’ün yörüngesinden planlandığından önce çıkarak doğruca sinyal aldığımız Epsilon’a devam edeceğiz. Burada harcadığımız zamanın boşa gittiğini zannetmeyin. Burada kazandığımız bilginin zaman içinde öyle ya da böyle hayatlarımızı zenginleştireceğini ümit ediyoruz.”</p>
<p>İnsanlar arasında kıpırdanmalar, fısıldaşmalar oluyor, etrafıma, neye dönüştüğümüze, kim olduğumuza, şu birkaç bin adama, kadına, çocuğa, gri üniformalarımızla talim salonunda tıkılıp kalan bizlere, unutulmuş boynu bükük bayraklarıyla metal renkli pejmürde talim salonuna bakıyorum. Bazı insanlar çocuklarını kucaklarına alıp omuzları çökmüş bir şekilde kapılara yürümeye başlıyor, tam o sırada Kaptan Kat, “Hazır burada toplanmışken size bir de mutlu ve güzel bir haber vermek istiyorum,” diyor ve yüzüme bakmasa bile hissediyorum. Ezra’nın yanımda nasıl gerildiğini, dişlerinin arasından nefes verişini hissediyorum. Jonah ise hemen bir metre önüne, sahneye gözlerini dikmiş öylece bakıyor. Durdurabileceğim bir şey varmış gibi yeniden Dom’u arıyorum, bakıyorum, bakıyorum, bakıyorum ve orada olmadığı için, onu bıraktığım yere yakın herhangi bir yerde olmadığı için çığlık atmak istiyorum. Dilini dışarı çıkarmış bir çocuk, solgun yüzlü yaşlı adam, sırıtan kadın var ama Dom yok. Ve işte geliyor, <span style="font-style:italic;">geliyor</span> ve ben kaçamıyorum.</p>
<p>“Bildiğiniz gibi,” diyor Kaptan Kat ojeli elini bize doğru sallayarak. “Oğullarım yükselen son nesilden mezun oldular. Görevimize, Ventura’da gerçekleştirmeye çalıştığımız her şeye tutkuyla inanan biri olan oğlum Ezra hayatına, amacına mümkün olan en kısa zamanda başlamaya karar verdi. Biz de bu sebeple kumandanlık ailesi olarak oğlumun yeni geliniyle iki hafta sonra yapacağı Birleşme kutlamasına sizleri davet etmek istiyoruz.” “Ne?” Kendimi tutamıyorum, şansıma sadece Ezra duyuyor beni. Bana bakıp parmaklarını parmaklarımdan geçirip elimi sıkarak susturuyor ve sahte bir gülümsemeyle öyle bir bakıyor ki ben de yüzümü aynı şekle sokmaya çalışıyorum. Ve insanlar alkışlıyor, o kadar coşkulu değil ama yağmur gibi patır patır bir ses geliyor.</p>
<p>“Burada talim salonunda, arayışımızın sembolü olarak, evrenimizdeki varlıklarla iletişim kurma görevimizin bir sembolü olarak bu genç insanların hayata başlamalarını kutlayacağız. Ümit ediyorum ki sizler de bize katılırsınız. Dilerim bu kutlamada da, yaşam biçimimizin temeli olan diğer tüm Birleşmelerde de desteğinizi esirgemezsiniz.”</p>
<p>Bunlar olurken güçlükle nefes alıyorum, <span style="font-style:italic;">hayır, hayır, hayır, hayır</span> deyip duruyorum ve Ezra elimi daha da sert sıkıyor, bu işi onun için, Kaptan için, hepimiz için rezil etmememi istiyor benden. Ama ona bakamıyorum, artık hiçbir şeye söz veremem, şu an her şey hâlâ her yöne gidebilir. Hırıldayarak zar zor nefes alıp tam anlamıyla bir panik atak geçirirken herkes ama herkes benim bir ucunda kaldığım tünelin ya da dibinde kaldığım koca çukurun diğer ucundan kayboluyor.</p>
<p><a id="bookmark1"><sup><a href="#footnote1">1</a></sup></a></p>
<p> Bahsi geçen şarkı Türkçede <span style="font-style:italic;">Daha Dün Annemizin Kollarında</span> adıyla bilinen <span style="font-style:italic;">Tıvinkle Tuıinkle Little Star</span> şarkısıdır, (ç.n.)</p>
<p><a id="bookmark3"><sup><a href="#footnote2">2</a></sup></a></p>
<p> Isp. tia: Teyze, hala; tio: Amca, dayı (ç.n.)</p>
<p><a id="bookmark4"><sup><a href="#footnote3">3</a></sup></a></p>
<p> Isp. guapa: güzel, hoş. (ç.n.)</p>
</body>
</html>