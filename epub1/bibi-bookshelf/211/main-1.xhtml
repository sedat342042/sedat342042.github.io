<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">Beşinci Bölüm</span></p>
<p>Pandora beni Kaptan Kat’in bilmem nesi için dışarı çıkarıyor, vakit kaybından başka bir şey olmayacak bir grup toplantısı mıymış, bilgilendirmesi miymiş neymiş. Cain işte, babamsa ayak diriyor. Normalde böyle bir şey yapmaz ama yapacağı zaman da yapacağına dair sizi önceden bilgilendirir. Gerçekten de, “Kararlıyım, gelmiyorum,” der ve sonra gidip artık ekranlarda bir şey mi seyrediyor, ne yapıyorsa onu yapar ve bu akşam da yaptığı tam olarak bu, böylece kendi deyimiyle Kaptan Kat’in Propaganda Makinesi’nde boğulmayacak. Evet, babam el terminalinde <span style="font-style:italic;">Football Manager<a id="footnote1"></a><sup><a href="#bookmark1">1</a></sup></span> oynamaya dönene kadar, beş dakikalığına çok sıkı devrimcidir. Her neyse, Pan Kaptan Kat’in bir numaralı hayranıdır ve ben bu konuda daha bir şey söyleyemeden (kuvvetle muhtemel kendi kişisel nedenlerimden dolayı deli mutlu bir ruh halinde olduğum için) talim salonuna doğru yola koyuluyoruz bile.</p>
<p>Biz yürürken insanlar Pan’m karnını okşamak için</p>
<p>sürekli duruyor ve ilk kez bir insan hamile kalmış gibi bıktırana dek onun büyüyen karnından bahsediyorlar. Ayrıca sıradakinin ben olduğumla ilgili espriler yapıyorlar, yemin ederim kusacağım. Aslında kendimi böyle düşününce gerçekten kusabilirim. Her neyse konu bu değil; konu, biz nasıl ve ne ara bu karanlık, buz gibi soğuk yere geldik? Sadece sahnede ışıklandırma mevcut ve Bakım’m sıra sıra dizdiği bir grup sandalye var; oturuyoruz, biraz ürperiyoruz, kameralar yerleştirilmiş, Kaptan Kat’in duyurularını bekliyoruz. Pan, Kültür’den Cain’in arkadaşı olan siyah saçlı birine el sallıyor. Ardından o kişi, sırıtarak kablonun birini eli ve dirseğine dolaya dolaya yanımıza gelmeye başlıyor. Bir an düşünüyorum, bir dakika, belki de o... Ama çok geç.</p>
<p>“Hey Pandora,” diyor İspanyolca konuşan insanların R harfleriyle yaptığı şu şeyi yaparak. Hoşbeş ediyorlar, bir süre öyle genel şeylerden bahsediyorlar sonra, “Kardeşimi görmemişsindir herhalde,” diyor kalabalığı tarayarak.</p>
<p>Pan, “Hayır, çok uzun zaman oldu aslında. Domingo nasıl?” dediğinde tüm tenimin karıncalandığını hissediyorum.</p>
<p>Gülümsüyor. “Aynı. Kendi yolunda gidiyor. Dün akşamki grup provasını kaçırdı. Sağlık’taki hasta bir kız için üzülüp onu evine götürmüş.” Kahkaha atıyor ve bakışlarımı çekmek için yeterince hızlı davranamıyorum, Pan da göz ucuyla bunu fark ediyor. “Sürekli başkaları için kahramanlık yapar,” diye ekliyor ve tam o anda onun da tıpkı kardeşi gibi beyaz dişleri olduğunu fark ediyorum; sağlam ve bembeyaz dişler ama bir tanesi hafifçe ters yöne dönmüş.</p>
<p>“Sen de dün Sağlık’taydın öyle değil mi Seren?” diyor Pan.</p>
<p>Hızlı düşünmeye çalışıyorum. “Evet ama ben... Ben herhangi tuhaf bir şey görmedim.” Bu aşamadan sonra en iyi taktik ya ikisini de görmezden gelmek ya da Batı’dan gelen itici ve bıkkın görünen insanlarla dolan salonun diğer ucundaki bir şeylere aniden inanılmaz bir ilgi göstermek olacak. Ama ben ne yapıyorum? Domingo’yıı ve onun beni nasıl bir kaçık olarak görüp benim için üzüldüğünü, kime ve neden kahramanlık yaptığını ve en hafif deyimle ruh halimi yerle bir eden diğer konuları düşünüyorum.</p>
<p>Her neyse Domingo’nun ağabeyi biraz daha konuşuyor ve sonra durumu anlayıp kamerasının başına dönüyor. Onun gitmesiyle Pan’m bana dönmesi bir oluyor. Tabii ona bakmayacağımı fark edince, “Ee?” diyor.</p>
<p>Ben de, “Ee ne?” diyorum.</p>
<p>“Neden böyle garip davranıyorsun?”</p>
<p>“Davranmıyorum.”</p>
<p>Gözlerini kısıp yüzümü inceliyor ve “Dün akşam Domingo Suarez ile birlikte olan şendin!” diyor.</p>
<p>“Değildim.”</p>
<p>“Şimdi de inkâr ediyorsun ve bu da durumu iyice garipleştiriyor.”</p>
<p>Başımı iki yana sallıyorum. “Ne olmuş yani?” Ama alev alev yandığımı ve bunun artık saklanacak yanı kalmadığını biliyorum.</p>
<p>Pan zaten bu cevabı bekliyormuş gibi başını iki yana sallıyor ve yüzü, benim hakkımda düşündüğü ne kadar kötü şey varsa -ki düşündüğü çok fazla kötü şey var- hepsini doğrulamışım gibi allak bullak oluyor. “Başka çocuklarla takıldığını duyarsa Ezra ne düşünür sonra?”</p>
<p>“Ne bileyim? Umurumda değil.”</p>
<p>“Seni anlamıyorum. Anlayamıyorum. Tanıdığım insanlar arasında en iyi Birleşmelerden birini yapıyorsun ve tek yaptığın kendine dert yaratmak.”</p>
<p>Tam o esnada müzik başlıyor ve herkes -gerçi o kadar da insan yok- ceket ve şapkalarıyla sandalyelere çöküyorlar, sonra biraz dikleşip sahneye bakıyorlar. Kaptan Kat sahneye çıkıyor ve acınası alkış seslerini duyana dek bir süre kolları havada duruyor. Sonra arkasından elbette sözüm ona hayatımın aşkı Ezra çıkıyor, her zamanki gibi kendini beğenmiş ve aptal görünüyor. Ve dünyanın feleğini şaşırttığı Jonah.</p>
<p>“Hey.” Emme yanıma geliyor, beni dürtüklüyor, Pan’a el sallıyor. “Ne kaçırdım?”</p>
<p>“Henüz bir şey kaçırmadın.”</p>
<p>Hepsi tüm ekranlardan gösterilip tüm ses sistemlerinden verilirken buraya gelmenin ne anlamı vardı zaten ama görüyorsunuz Pan böyle olaylarda bulunmayı seviyor, artık buna etkinlik aşkı mı dersiniz ne dersiniz bilemem. Ama bu defa iyi bir karar veriyor.</p>
<p>“Şu an Huxley-3 adıyla bildiğimiz gezegene çok yakınız,” diyor Kaptan Kat. “iki ayı var, K tipi cüce Huxley’nin etrafında dönüyor ve bir tür atmosferi var gibi görünüyor. Bu sebeple Kumandanlık olarak gezegenin yörüngesinde planlanmamış bir duraklama yapıp araştırma yapmaya karar verdik.”</p>
<p>O anda bu gezi için zahmet edip gelmiş olan herkes olduğu yerde kıpırdanıp birbirine bakmaya başlıyor ve Pan elimi öyle bir yakalıyor ki neredeyse dirseğime kadar sarılıyor.</p>
<p>“Seren,” diyor ve evet tam olarak ne olduğundan emin olamasam da sanırım ben de bir şeyler hissediyorum. Daha önce böyle bir olay olmadığından herhangi bir dayanak noktam yok; sadece bir gezegene yakın olmanın nasıl bir şey olacağına ve tüm hayatım koca siyah bir uzayda hiçbir değişiklik olmadan geçerken tüm bunların ne anlama geldiğine dair bir yığın karmaşık düşünce içindeyim.</p>
<p>“Araştırmalar sürdürülürken yörüngede doksan tur atacağız.” Kaptan Kat bu sözüyle daha sahip bile olduğumuzu fark edemediğimiz umutlarımızı yıkıyor. “Güvenlik açısından şu an için gereksiz yüzey gezileri olmayacak ama seyir odaları bu süre boyunca yirmi dört saat açık kalacak. Size önerim ilk defa gerçek bir gezegen görebileceğiniz bu keyifli fırsatı kaçırmayın.”</p>
<p>Ve durum şu ki, bütün bunlardan sonra bile ben hâlâ Domingo’yu düşünüyorum.</p>
<p><a id="bookmark2"></a><span style="font-weight:bold;">Altıncı Bölüm</span></p>
<p>Bakın işte ben, Hizmet’teyim. Çalışıyorum. Ah evet, Hizmet’te yaşamınızın iki yılı boyunca kimsenin yapmak istemediği işlerin, homurdanarak yapılan işlerin yapıldığını biliyorum. Genellikle İç Görevler’de, Bakım’da ya da Üretim’de tıkılıp kalıyorsun ama yine de memnunum çünkü Eğitim’den, aynı insanlarla, aynı öğretmenlerle o küçük sınıfta tıkılıp kalmaktan çok usanmıştım. Aynı şeyleri farklı şekilde tekrar tekrar söyleyip duruyorlar: Burada tıkılıp kaldınız, bu durum içinde tıkılıp kaldınız, yaptığınız şeyi yapmaya devam edin, şikâyet etmeyin, varlığımızın amacı kendimiz için, Dünya için, insanlık için, gelecek için, Tanrı için -artık o her kimse- buranın devamlılığını sağlamak.</p>
<p>Panoya gidip de ilk görevimin Hizmet’te otomat makinelerini doldurmak olduğunu öğrenmeme rağmen, şapkamın altına saç filesi takmak zorunda olmama rağmen ilk günümde neredeyse mutluyum. Hatta ilk oturuma atanıyorum, uyku düzenimi ya da herhangi başka bir şeyi bozmak zorunda olmamam önemli bir artı. Son bir kez panoya bakarak gitmem gereken yere nasıl gideceğimi anlamaya çalışıyorum. Birinin sesini duyuyorum ve baktığımda Ezra olduğunu görüyorum. Selam veriyor ve hemen arkamda, dibimde durmuş omzumun üzerinden listeyi okuyor, nefesi saçlarımı hareket ettiriyor. Ve bir an için bu kısa mesafeden çenesine, kulağına ve saçlarına bakıyorum.</p>
<p>“Gerçekten şu saç jölesini biraz daha ölçülü kullanmayı düşünmelisin.”</p>
<p>Gülümsemesini kesip elini omzuma koyuyor. “Şuna bak hele, şimdiden benimle ilgilenmeye başlamış. Vefakâr eş.” Elini bir hastalıkmış gibi üzerimden itiyorum ve beni takip etmemesini dileyerek yürüyüp gidiyorum ama takip ediyor.</p>
<p>“Mühendisliğe atandığımı fark etmişsindir herhalde, doğrudan Uçuş Eğitimi’ne. Benden nefret etme. Sadece yeteneği görünce anlıyorlar işte.”</p>
<p>“Eminim öyledir Ezra.”</p>
<p>“Yani, ilk başta biraz hizmetçilik yapacaksın, bunu hepimiz biliyoruz ama bu, ilk adımı atmak ve gitgide kendini geliştirmekle ilgili. Sen nereye atandın?”</p>
<p>“Bakım. İlk oturum.”</p>
<p>“Ee herhalde ilk oturum olacak.”</p>
<p>“Neden herhalde?”</p>
<p>“On altı yaşında bir kızı mesai sonrası her şeyin olabileceği bu yerde geceye vereceklerini mi sanıyordun? Yapma Seren.” Bu söyledikleriyle neyi kastettiğini sorma şansı bulamadan yine kolunu dolayıp beni yanma çekiyor ve kalça kemiği böğrüme batıyor. Saçıma doğru konuşarak saçımı nemlendiriyor. “Ne zaman mercimeği fırına verip seni buralardan alıp götürmemi istersen söyle yeter bebeğim.”</p>
<p>Ben de kasığına dirsek atıyorum, tüm gücümle olmasa da onu üstümden atacak kadar sert vuruyorum. O duvarda kıvranırken ona mercimeklerini kendisine saklamasını söyleyerek yürüyüp gidiyorum. Kuzey’deki Bakım ofislerine geliyorum, kapı açık olsa da zile basıyorum ve bir yerden tanıdık gelen kız ürün arabasının birini fındıklı barlar ve cips paketleriyle dolduruyor.</p>
<p>“Hizmet stajyeri, Yardımcı Teknisyen Seren Hemple öyle değil mi?” diyene dek yüzüme bile bakmıyor.</p>
<p>“Evet.”</p>
<p>“Ben Astsubay Mariana Moreno. Geç kaldın.”</p>
<p>“Özür dilerim.”</p>
<p>“Boşa zaman harcamayı bırak da gelip şu arabayı yüklemede bana yardım et.”</p>
<p>Mariana Kuzey’deki güzergâhında gün boyu beni peşinden sürüklüyor ve işi öğretiyor.</p>
<p>“Esasen bu gemi halkının sentezlenen abur cubura karşı doymak bilmeyen bir iştahı var, bu şeyleri doldurmaya hızımız yetmiyor. Sen güzergâhın sonuna vardığında başındaki bitmiş oluyor. Evrende görüp görebileceğin en gereksiz iş ve önümüzdeki altı ay hayatın bu olacak.” işte Mariana’nm anlatıp durduğu böyle şeyleri öğreniyorum ve ondan da epey hoşlanıyorum hani. O da benden çok hoşlanmış gibi göründüğü için değil ama.</p>
<p>Makinelerin güzel yanı her yerde olmaları, geçiş izni gerektiren bir sürü yer var ve elbette daha önce hiçbirine gitmedim. Mariana’nm özel Bakım kartı var, kapılardaki okuyuculara gösteriyor ve kapılar açılıyor. Bir ara Bilim’e gidiyoruz; ortalık biraz sessiz ve tuhaf kokuyor, açık olan kapılardan geçiyoruz, insanların sessizce konuşup parlak renkli bilgisayar ekranlarına bakarak, “Ama demir taraması nerede? Neden üst katmanı yapamıyoruz?” gibi şeyler söylediği açık kapılardan geçiyoruz.</p>
<p>Ve vay canına, en harika pencereler onlarda. Lomboz değil, gerçek pencereler, böylece Huxley-3’e en göz kamaştırıcı şekliyle bakabiliyorlar. Bir ara Mariana bana biraz kâğıt havlu getirmemi söylüyor. Bunu yaparken boş olan laboratuvarlardan birinin kapısında duruyorum ve sola doğru biraz ilerliyorum, yüzüme güneş ışığı geliyor ve aslında biraz sıcak hissettirmeye başlıyor. Ve işte orada, güzel yeşil ve açık mavi renkli Huxley-3; bulutları var; hareket eden, girdaplar halinde dönen BULUTLARI var. Yavaş ama kesinlikle gördüğüm en canlı şey. Uçuş güvertesinden sadece üç peron uzakta olan, keşif uçaklarının gidip geldiği Mühendislik’e bile iniyoruz. Mekiklerin gittiğini duyuyoruz, geldiğini duyuyoruz; peron kapılarından metal sürtünmesiyle karışan bir tür patlamaya benzer bir ses çıkıyor. Aralarda uçuş kıyafetleri, teçhizatları ve kollarının altında oksijen maskeleriyle mekiklerden çıkmış koridorlarda yürüyen bir-iki adam görüyoruz. Deli gibi kulak kesiliyorum ama sürekli sessiz konuşuyorlar hatta bir tanesi hariç neredeyse konuşmuyorlar bile, onun söylediklerinden de tek duyduğum, “Bilmiyorum dostum, bana da öyle göründü,” demesi oluyor.</p>
<p>O anda Mariana, “Hey, yeni gelen!” diye öyle cırtlak bir sesle bağırıyor ki olduğum yerde sıçrıyorum. “Bütün gün orada durup pilotlara mı bakacaksın? Çalışmayı düşünmüyor musun acaba?”</p>
<p>Böylece onun yanma geri dönüyorum. Bana bir kutu protein barı fırlatıyor ama yakalayamıyorum.</p>
<p>“Bak,” diyor, doğrulup makinenin içinden çıkan siyah yağ kalıntısını ellerinden silerken. “Biliyorsun, senden bu işe âşık olmanı beklemiyorum. Tek istediğim bu işi eline yüzüne bulaştırmaman. Tek yapman gereken küçük erkek arkadaşınla evlenmeye karar verip de hamile kalıp birkaç yıl boyunca izne ayrılana dek geleceğin vardiyalarda bu işi batırmaman.”</p>
<p>Protein barı kutusunu alıyorum, makineye doğru giderken açıyorum. “O zaman daha çok beklersin.”</p>
<p><a id="bookmark3"></a><span style="font-weight:bold;">Yedinci Bölüm</span></p>
<p>Sabah koşusu esnasında tam yüzme havuzunun yanından geçerken onu görüyorum. Bana gülümsüyor, ben de ona gülümsüyorum fakat yavaşlamak ya da bir anda durmak için çok hızlı gittiğimden onu geçiyorum.</p>
<p>Domingo Suarez.</p>
<p>Geri dönüp kulaklıklarımı çıkarıyorum. Sonra birkaç adımla aramızdaki mesafeyi kapatarak orada öylece duruyoruz ve birbirimizi seyrediyoruz. Yeniden suyun yanında olduğumuzu düşünüyorum. Her nasıl oluyorsa sanki onu bana, beni de ona çeken bir doğa gücü var ama ne fark eder ki o orada durmuş ben burada ona bakmakla meşgulken söyleyecek tek kelime bir şey bulamıyorum. Hele de ben standart gri ceket ve şorttan oluşan spor üniformam içinde baştan ayağa terli ve iğrençken. O ise iyi görünüyor, bu çocuk üniformasının kolları beline dolanmış, tişörtü kir içinde vardiyasından eve dönerken bile harika görünüyor bilesiniz, o da böyle insanlardan biri işte. Neyse o orada, ayakta erkek güzelliği yelpazesinin her özelliğini yansıtırken ben deli gibi terliyim ama onun bana bakışıyla tuhaf bir şekilde bunu anbean daha fazla unutuyorum.</p>
<p>“Yine sen,” diyor gülümseyerek ve yanağında bir gamze beliriyor.</p>
<p>“Ben de aynısını söyleyebilirim.”</p>
<p>“Söyleyebilirsin tabii.”</p>
<p>“Ama söylemiyorum çünkü malum, sıkıcı olur.”</p>
<p>Başını sallıyor. “Hem de acayip sıkıcı olur.”</p>
<p>Bir süre beni seyrediyor, ikimiz de bir an bile gülümsememizi bozmuyoruz öyle ki neredeyse kulaklarım çınlamaya başlayacak.</p>
<p>“Nasılsın?” diye soruyor.</p>
<p>“Şimdi kim sıkıcı oldu acaba?”</p>
<p>Gülüyor. “Tamam haklısın.” Elini saçlarından geçirip yeniden bana bakıyor. “Burada baskı altındayım.”</p>
<p>“Öyle.” Gülüyorum ama hâlâ nefes nefeseyim ve havuzun altındaki mavi ışıkların onun tenindeki yansımalarını seyrederken soluklarımı bir türlü kontrol altına alamıyorum. Vardiya değişimi için yüzlerce insan etraftan gelip geçmeseydi keşke diyorum içimden.</p>
<p>“Koşuna dönmen gerekiyor galiba?” diyor ama bu bir soru ve evet mi hayır mı demem gerektiğini, hangi cevabı vermemi istediğini merak ediyorum. Bir ona, bir akıp giden insanlara ve sonra tekrar ona bakarken her şey yüzümden okunuyor olmalı ve ben sadece, “Ee ben... Belki de havuz kenarında biraz yürüyebiliriz?” diyorum.</p>
<p>“Havuz kenarında yürüyebiliriz?” diye tekrar ediyor ve ikimiz de havuza, geminin bizim hissedemediğimiz titreşimiyle yüzeyi dalgalanan suya bakıyoruz. “Şey... Ee... Sanırım... Yani evet yapabiliriz.”</p>
<p>ilk başta ikimizin de aşırı yavaş yürümesi biraz tuhaf oluyor, diyecek çok şey varmış da ikimiz de nereden başlayacağımızı bilemiyormuşuz gibi. Tabii bir de onun bana bakmasıyla birlikte benim her şeyi unutmam gibi bir pürüz de söz konusu, sanki bu hafıza kaybı dalgası o hariç her şeyi alıp götürüyor. O gülümsediğinde ben de ister istemez gülümsüyorum ve “Seni Huxley-3 olayından beri görmedim,” diyor sonra.</p>
<p>“Değil mi?” diyorum, fark etmeden biraz yüksek sesle. “Ah şu an bir pilot olmak için neler vermezdim.”</p>
<p>Yüzünü buruşturuyor. “Ve sana teşekkür bile etmezlerdi.”</p>
<p><span style="font-style:italic;">“Aynen,”</span> diyorum ona dönerek ve gözlerine takılıyorum. “Onlara değmez, katlanamıyorum bile.” Başımı iki yana sallarken bir anda derin ve yoğun bir biçimde göz temasımızın farkına varıyorum, yeniden nefes alabilmek için bakışlarımı biraz kaçırıyorum. “Şu güvenlik konusuna ne diyorsun? Sence bizi yüzeye indirirler mi?”</p>
<p>“Hmm... Belki,” diyor üzgün bir sesle. “Ama hiç ihtimal vermiyorum.”</p>
<p>“iyi de bu, muhtemelen hayatımız boyu gerçek bir gezegen görmemiz için tek şansımız. Nasıl bir şey olduğunu bile bilemeden ölmek zorunda mıyız?”</p>
<p>“Yani açık değil mi?” diyor bana dönüp hafiften gülümseyerek. “Sonra aman diyeyim neler kaçırdığımızın farkına varırız falan. Bir şey bilmediğimiz sürece elimiz-dekilerle mutlu olacağımızı düşünüyorlar sanıyorum. Bu yerdeki birçok şeyin arkasında bu teori yatıyor.”</p>
<p>Bu cümleyi aramızdaki boşluğa bırakıveriyor; her zaman bildiğim ama bildiğimi bilmediğim bir şey, hep düşündüğüm ama düşündüğümü düşünmediğim bir şey. Böyle şeyler yani zihnimin içinde sürekli dönüp duran karmaşık düşünceleri bir anda netleştirip anlamlı hale getiren şeyler söylüyor. Kendimi gözlerimi kısmış ona bakarken buluyorum, kim olduğunu çözmeye çalışıyorum ve başımı hafifçe iki yana sallıyorum. “Söylediğin bazı şeyler...” diye başlayıp bunun ona söyleyebileceğim bir şey olmadığının farkına varıyorum ve içimden geçen bir pişmanlık ürpertisi hissediyorum.</p>
<p>“Ne?” Gülümsüyor. “Söylediğim bazı şeyler ne?”</p>
<p>Ama ben biraz hızlanıyorum, elimi boş ver anlamında ona doğru sallıyorum. Ona söyleyecek değilim herhalde, sadece başımı iki yana sallıyorum, o da birkaç metre sonra vazgeçiyor, omuz silkiyor ve konuyu değiştiriyor.</p>
<p>“Ama kalıbımı basarım artık yüzme dersleri almadığına seviniyorsundur,” diyor başını havuza doğru sallayarak ve beni kurtarıyor.</p>
<p>“Teğmen Maria Fernanda’nın, bacaklarının duruşu düzgün olmadığında havuz fırçasıyla vurup bağırdığını düşününce evet.”</p>
<p>Kahkaha atıyor. “Yıldızlararası seyahat eden bir uzay gemisi halkına ne amaçla yüzme öğretildiğini hep merak etmişimdir. Gerçi benim işime yaradı o ayrı.”</p>
<p>“Senin için tamam ama bizler için tamamıyla saçmalık.”</p>
<p>“Değil mi ama? Sadece elimize oyalanacak bir şey verip bizi aktif tutmak için yapıyorlar diye tahmin ediyorum. Ayrıca insanlar eskiden havuzu daha çok boş günlerinde eğlenmek için kullanıyormuş.”</p>
<p>“Evet, şimdi nerede?” Kenarlara cıvatayla tutturulmuş sandalyelerine artık kimsenin oturmadığı dikdörtgen mavi suya bakıyorum.</p>
<p>“O zamanlar geminin ortam sıcaklığı daha yüksekmiş. Gemi derin uzayda ilerledikçe yıllar içinde düşmüş, iki onda dört derece kadar.”</p>
<p>“Teknik konuştuğun zaman çok hoşuma gidiyor.” Kendi cesaretime şaşırarak gülümsüyorum.</p>
<p>“Not ettim,” diyor ve ekliyor: “Hizmetinizde bulunmaktan mutluluk duyarım.” Kepinin kenarına dokunurken bana da göz kırpıyor. Gülüyorum ve dirseğini hafifçe ittiriyorum.</p>
<p>Galiba bunu düşünmeden yapıyorum ama temas beni tam anlamıyla afallatıyor. Bu yarım saniyelik sürede ikimiz de kızarıyoruz ve neden bahsettiğimizi unutuyoruz. O, boşluğu dolduracak birkaç ses çıkarıyor sonra, “Aslında hatırlıyorum da Pandora sınıftaki en iyi yüzücüydü,” diyor. “Pan mi? İnanmam. Başka biriyle karıştırıyorsundur.” “Hayır oydu. Cidden iyiydi. Neden inanmıyorsun ki?” İç çekiyorum. “Galiba bugünlerde tek yaptığı Cain’le mutluluktan havalara uçup bebeklerden konuşmak olduğu için. Sırf ilk oturumda çalışıp çocuklarına daha çok vakit ayırmak istediği için Bilim’de bilgi işlem sistemlerinde uzmanlaşıyor. Ne sıkıcı!”</p>
<p>Tavana bakarak bir saniye kadar bu konuyu düşünüyor gibi görünüyor. “O kadar da <span style="font-style:italic;">sıkıcı</span> değil! Değil mi?” “Sanırım Ventura’mn verdiği işlerden memnun olan herhangi biri sıkıcıdır,” diyorum muhtemelen benden hoşlanmasını engelleyeceğim halde neden böyle söylediğime şaşırarak. Ama ben böyleyim biliyorsunuz, zaman zaman kendimi imha etme butonuma basıyorum.</p>
<p>Ve tabii ki uzun bir süre bir şey demiyor, yavaşlıyoruz ve duruyoruz. Ayaklarımıza bakıyorum, onun spor ayakkabılarına, benimkilere; birbirinin tıpatıp aynısı yanlarında mavi şerit olan gri ayakkabılar ve neredeyse burun burunalar. Onun ayakkabısı benimkini küçük gösteriyor o kadar.</p>
<p>Sonunda cesaretimi toplayıp ona baktığımda o da bana bakıyor ve ben de yeniden yürümeye başlıyorum, arkamdan geliyor ve “Konuştuğumuz zamanı hatırlıyor musun? Demek istediğim geçen günden öncekini.”</p>
<p>“Hmm,” diyorum düşünerek. O dikkatle yüzüme bakıp hatırladığıma dair hiçbir işaret göremeyince başını iki yana sallıyor.</p>
<p>“Dert etme önemli değil. Şaşırmadım. Bizim nesil mezun olduğunda sen hâlâ biraz küçüktün sanırım.”</p>
<p>“On üç yaşımdaydım,” diyorum gözlerimi kısarak ve bu kadar zamanda ne kadar değişmiş olabileceğini düşünüyorum çünkü yemin ederim onu hiç hatırlamıyorum.</p>
<p>Kahkaha atıyor. “Ben seni öğle yemeklerinden hatırlıyorum, biz yemekhaneye gittiğimizde Eğitim B bitirmiş olurdu ve Pan, senin onun kardeşi olduğunu söylemişti. Saçların iki yandan örülü, kocaman kahverengi gözlerinle insanları izleyen küçük tatlı bir kızdın. Çok sessizdin ve bilemiyorum, çok ciddiydin, sınıfındaki diğer çocuklar çıldırıp yemeklerini döküp saçarken sen sadece gözlerini devirerek onlara bakardın.”</p>
<p>“Doğru gibi geliyor,” diyorum biraz kızardığımı hissederek.</p>
<p>“Peki, Pan’m on altıncı doğum günü partisini hatırlıyor musun?”</p>
<p>Kaşlarımı çatıyorum. “Biraz.”</p>
<p>“O zaman konuştuğumuzu hatırlamıyorsun.”</p>
<p>“Neden bahsetmiştik?”</p>
<p>“Genel olarak her şeyin ne kadar berbat olduğundan.” Gülüyorum. “Evet, bu aynı ben gibi duruyor ama yine de sana inanmıyorum.”</p>
<p>“Neden?”</p>
<p>“Çünkü seninle vakit geçirdiğimi unutmam mümkün değil.” Her zaman olduğu gibi düşünmeden konuşuyorum, düşünmeden dürüst oluyorum ve sonradan ne dediğimin farkına varınca onun yüzüne bakmaya utanıyorum. Dönüyorum, yürüyorum ve konuyu değiştiriyorum. “Burası kameraların görüş alanının dışında olduğundan şimdi yalnızca yaşları tutmayanlar gelip yürüttükleri içkileri içmek için havuza iniyor.”</p>
<p>Arkamdan gülerek yaklaşıyor. “Cain ile konuşmuşsun.”</p>
<p>“Sen de yapmışsındır diye tahmin ediyorum,” diyorum, sonunda kendimi toparlayıp onun yüzüne bakıyorum.</p>
<p>“Ara sıra.” Başıyla onaylayıp gülümsüyor. “Cain başını belaya sokma konusunda her zaman çok başarılıydı. Çok eğlenceli biriydi.”</p>
<p>Tam Cain’in bugünlerde çok can sıkıcı bir tip olduğunu söyleyecekken, “İşte geldik,” diyor. Gerçekten de havuzun üç yanını yürüyüp Ana Batı’ya geçen yerin arkasına geliyoruz ama ilk oturum başladığından şimdi etraf daha sakin. “Nereye gitmen gerekiyor? Seninle yürüyebilir miyim?”</p>
<p>Bir saniye düşünüyorum, onun dudağını hafifçe ısırmasını seyrediyorum ve yine de bir şey söylemekte zorlanıyorum, “Yani... Muhtemelen olmaz değil mi?” diyorum.</p>
<p>Ayaklarına bakarken gülüyor. “Arkadaş olma iznimiz var Seren.” Omuz silkiyor ve öyle kuvvetli, mahcubiyet dolu ve karıncalandıran bir sıcaklık dalgası gönderiyor ki ürperiyorum. Yani aslında ben öyle varsayıyorum yoksa böyle düşünmemi gerektirecek bir şey gönderdiği yok. Ben de, “Tabii ki arkadaşız. Özür dilerim. Ben sadece... Boş ver.”</p>
<p>Ve başımı iki yana sallayıp kendi kendime konuşarak yürümeye başlıyorum, kulaklıklarımı el terminalime dolayarak cebime koyarken bana yetişiyor. Parmaklarını bir an bileğimde hissediyorum, yanıma yaklaşıyor ve çok ama çok sessiz bir şekilde “Seren, sanma ki...”</p>
<p>Ama kalanını öğrenemiyorum çünkü tam o sırada, “Dominguito!” diye bir ses yankılanıyor Ana Batı’dan ve ardından arkamızdan bize doğru gelen pembe ve mor çiçekli bir demet görüyoruz, aramızda yaklaşık yirmi metre var ama çok hızlı yaklaşıyor.</p>
<p><span style="font-style:italic;">“Hola, abuelita”</span> diye bağırarak karşılık veriyor Dom. Yürümeye başladığımda, “Ben seni yakalarım,” diyor.</p>
<p>Hızlı yürüyorum ama arkama dönüp bakmadan edemiyorum. Önüne düşen siyah saçlarının arasında bir tutam beyaz olan ufak tefek İspanyol bir kadın ona çiçekleri uzatıp boynundan çekiyor, Dom da eğilmek zorunda kalıyor hatta biraz da dizlerini kırıyor. Kadını iki yanağından birer kez öperken kadın da ona bir şeyler söylüyor, Dom gülümseyerek başını sallıyor.</p>
<p>Öyle derinlere dalmışım ki bir kucak dolusu çiçekle aniden arkamda belirdiğinde biraz korkuyorum.</p>
<p>* Isp. Merhaba, nineciğim (ç.n.)</p>
<p>“Sana çiçek mi verdi?” diyorum yüzümü buruşturarak.</p>
<p>Kahkaha atıyor. “Ne diyebilirim ki? Kadınlar üzerinde böyle bir etkim var işte.” Ben gülmeyince o da, “Hayır, talim salonu için getirmiş, <span style="font-style:italic;">misa</span> için... Yani ayin için, kilise hizmeti ya da her ne diyorsan işte. Benden çiçekleri oraya götürmemi istedi. Koklasana.”</p>
<p>Çiçekleri bana doğrultuyor, onlara doğru eğiliyorum ama bir yandan ona bakıyorum; başımı kaldırıp ona bakıyorum, o da başını eğerek bana bakıyor. Güzel kokuyu içime çekiyorum ama Üretim sadece Birleşme ve cenaze törenleri için çiçek yetiştirdiğinden bu hep beni üzen bir şey olmuştur. Biraz tuhaf geliyor çünkü ilk kez onları bu kadar yakından koklayacak şansım oluyor ve bunu ifade etmeye çalıştığımda tek diyebildiğim, “Onlar...” oluyor, arkasından bir şey gelmiyor. Off bu korkunç derece utanç verici ama gözlerimin yandığını hissediyorum hatta bir damla gözyaşı düştü düşecek ve o bütün bu süre boyunca hafifçe gülümseyerek beni seyrediyor, kaşları da biraz çatılmış. Arkamı dönüp başımı iki yana sallıyorum ve “Bence bunları sen almalısın,” diyor.</p>
<p>“Olmaz!” diyorum. “Onlar kilisenin çiçeği, yapamam. Hem eve bir buket çiçekle dönersem insanlar ne düşünür?”</p>
<p>Başını bir kere sallıyor, kaşlarını çatarak gözlerini yere, ikimizin arasındaki boşluğa indiriyor, o anda yüzündeki, tuhaf bir şekilde sevimli gelen benlerini fark ediyorum. Bir takımyıldız gibi, harita üzerinde işaretlenmiş bir yol gibi elmacıkkemiğinden çene kemiğine, oradan boğazına ve kıyafetlerinin altına doğru inen bir dizi oluşturmuşlar. Her biri o kadar koyu renkli, biçimleri o kadar mükemmel ki insanların buna neden güzellik işareti dediklerini ilk kez anlıyorum.</p>
<p>Koridorun sonundan sesler geliyor; vardiyalarına geç kalmış İdare’den üç çalışan.</p>
<p>“Ben... Eee... Galiba artık gitmeliyim,” diyor Domingo el terminalini çıkarıp saate bakarken.</p>
<p>“Evet, doğru, tabii.” Sonra neden bilmiyorum, bir şey bana, “Beni arada el terminalimden arayabilirsin sanırım. Yani istersen tabii,” dedirtiyor.</p>
<p>“Bu pek... Şey... Ben...” Gülüyor ama cümlesini tamamlamıyor. Ben de, “Hayır, elbette haklısın. İyi bir fikir değil,” diyorum.</p>
<p>“Seren biliyorsun... Sen...” Dudağının kenarıyla gülümsüyor. “İşleri benim için pek kolaylaştırmıyorsun.” O sırada îdare’den gelen insanlar muhtemelen meydanın diğer ucundan ofislerine gitmek üzere yanımızdan geçiyorlar. Elimi kaldırıyorum ve “Tamam, sonra görüşürüz,” deyip ve koşuyorum. Koşuyorum ve tam köşeyi dönmeden, görüş açımdan çıkmadan önce arkama sadece bir kere bakıyorum. Domingo orada öylece ayakta, bacakları iki yana açık, elindeki çiçekler yanında baş aşağı olmuş, az önce neler olduğunu anlayamamış bir şekilde bana bakıyor.</p>
<p>Eve varıp da şortumu, ceplerini boşaltarak çamaşır sepetine atarken avucumun sıcaklığıyla biraz solmuş, harika, güzel mor renkli bir çiçek buluyorum.</p>
<p><a id="bookmark4"></a><span style="font-weight:bold;">Sekizinci Bölüm</span></p>
<p>Bir gün, Ana Kuzey’den aşağıya yürüyerek işten eve dönüyorum. Kolumda bir el fark edince dönüp donuk gözlere bakıyorum: Ezra.</p>
<p>“Seni arayıp duruyorum,” diyor. “Mesajlarımı almadın mı?”</p>
<p>“Hayır, meşguldüm.”</p>
<p>“Meşgul mü?” Kahkaha atıyor ve “Seren, yapma, lütfen...” diyerek elini omzuma kaydırıp sıkıyor. “Benim yahu.”</p>
<p>Bu yaptığı tenimi korkunç şekilde karıncalandırıyor. Şu ana kadar gelip geçen birkaç insan bakmıyormuş gibi yapsa da sanki bize bakıyor ve ben de sırf yürürken bir olay çıkmasını ve onun peşimden meydana kadar gelmesini istemediğimden durup ona dönüyorum.</p>
<p>“Ne istiyorsun?”</p>
<p>“Tatlım.” Kimse dediğimi duymuş mu diye etrafı kontrol ederken gülüyor.</p>
<p>“Tatlım deme bana!”</p>
<p>O anda pes edip sadede geliyor. “Annem seni ve aileni</p>
<p>bu akşam bize yemeğe davet ediyor.”</p>
<p>“Ailemi mi?” Yüzümdeki dehşet ifadesini saklamaya çalışmıyorum bile. “Gelemeyiz, işimiz var.” Gitmek üzere dönüyorum ama o el yine geliyor ve bu sefer biraz daha inatçı. Dönüyorum, meydana bakarken üzerime doğru eğiliyor.</p>
<p>“Yedide geliyorsunuz tamam mı?”</p>
<p>Kolumu çekip cevap vermeden çekip gitsem de ikimiz de orada olacağımı biliyoruz. Kaptan Kat ve şeytani yumurtası için sorun çıkarmaya değmez.</p>
<p>Zaman ileri sarıyor ve akşam saat yediyi sekiz geçe, Kaptan Kat telefon görüşmesini bitirirken hepimiz cansız birer nesne gibi orada oturuyoruz. Ben, babam, Pan ve salak gibi sırıtan Cain, büyükbabam, Ezra ve Jonah. Çok fena bir sessizlik içinde neredeyse nefes bile almadan öylece oturup birbirimize bakıyoruz ve onun yan odadan gelen yılana benzeyen sesini, tam olması gereken yerlerde verilen tüm o cevaplarını ve kahkahalarını dinliyoruz.</p>
<p>“Bak Van Hyden ciddiyim gitmem gerek. Evet, çok özel bir akşam.” Sonra sesini biraz alçaltıyor ve o ukalalık yaparken biz utançtan kıvranıyoruz. “Oğlumun müstakbel eşi ve ailesi burada. Hepimiz için büyük bir an o yüzden ben seni sabah arayayım.”</p>
<p>Sonra kollarını açmış, yüzünde kocaman bir gülümsemeyle çıkageliyor. “Çok özür diliyorum. Çok ama çok özür diliyorum. Acil aramalar işte, bilirsiniz. Hoş geldiniz, hepiniz hoş geldiniz. Geldiğiniz için çok mutluyum.” Bunları söylerken bir yandan da masanın etrafında dolaşıp herkesin omzunu biraz biraz sıvazlıyor ve Cain’in yanında duruyor.</p>
<p>“Tanrım sen Mühendislikken Cain Keller değil <span style="text-decoration:underline;">mi</span>sin? İlk anda evime şapkasını çıkarmadan gelen bu tuhaf genç adam da kim diye merak etmiştim.”</p>
<p>Cain şapkasını çıkarıp, “Özür dilerim,” diye mırıldanırken Pan da ona öldürücü bakışlar atıyor.</p>
<p>Kaptan Kat koltuğuna geçiyor. “Evet, yemekler nerede kaldı acaba?” diyor ve aynı anda kapısının zili çalıyor.</p>
<p>Hayatım boyu yemekhane dışında bir yerde bir ya da iki kere yemek yemişimdir. Büyükbabam Güvenlik Şefi olduğundan misafir ağırlamaya izin verilen subay kamarasında kalıyor ama sanıyorum vefat edeli on yıldan fazla olan büyükannemden sonra bu işlerden elini eteğini çekmiş durumda. Sonuçta aynı yemeği yediğiniz için, bu o kadar da büyük bir olay değil hatta tam tersine yemekler size gelirken yolda soğuyor. Iç Görevler’den gelen bu çocuklar Bakım arabalarından biriyle içeri girerek masanın ortasına yemek kaplarını koymaya başlıyor ve onlar bunu yaparken orada öylece oturmak biraz tuhaf geliyor. Bu arada Kaptan Kat el terminalini duvardaki yuvasına sokuyor ve tuhaf bir müzik çalmaya başlıyor. Yeniden suratını asan Ezra’ya bakıyorum, belli ki hepimiz ilk kimin konuşacağını merak ediyor.</p>
<p>Sonunda babam söze giriyor. “Tanrı’nın çağrısını duydun demek Jonah?”</p>
<p>Jonah bir an korkuyla sıçrıyor ama sonra toparlıyor. “Evet.” Başını sallıyor. “Ve bu yolda ilerlemekten gurur duyuyorum.”</p>
<p>“Evet,” diyor babam. “Büyük onur elbette.”</p>
<p>“Epey de rahat.” Kendimi tutamadan kelimeler ağzımdan çıkıveriyor ve birden herkes bana bakıyor. “Sadece...</p>
<p>Yani biliyorsunuz... Bilmem kaç tane nesil var ve tesadüfe bakın ki içlerinden biri rahip olmaya karar veriyor.” Omuz silkiyorum, Pan beni öldürecekmiş gibi baktığından çok da fazla üstelemiyorum ama merak etmesine de gerek yok, Kaptan Kat bu konuda tereddüt bile etmez.</p>
<p>“Tanrı mucizelerini gizemli yollarla gösterir.” Kaptan öyle kocaman gülümsüyor ki dudakları dişlerine değdiğinde ses çıkarıyor. “Kim tavuk güveci ister bakalım?” Daha sonra Pan karnından, bebeğinden falan bahsetmeye başlıyor ve herkesin sıkıldığını görünce ben de “Ee... Huxley-3,” diyerek söze giriyorum. Kaptan Kat’i sıkıştırma fırsatını hayatta kaçıramam. Yani bir gün kayınvalidem olacağını biliyorum ama bugüne kadar onunla yüz yüze konuşma şansım olmamıştı. “Şu an Hizmet’te olduğumuz için aşağı inebilecek miyiz?”</p>
<p>Kahkaha atıyor ama sanki gerçekten kahkaha atmıyor da kahkaha taklidi yapıyor, nitekim aniden de kesiliyor ve biraz daha şarap içiyor. “Ah Seren ne kadar tatlısın! Elbette inmeyeceksiniz ama canı gönülden bunu görebileceğiniz bir hayat dilerim.”</p>
<p>Beni aptal durumuna düşürmesini görmezden geliyorum ve derin bir nefes alıyorum sonra bırakıyorum. “Tamam, peki o zaman... Ne olacak acaba?”</p>
<p>“Bir hafta içinde tam olarak yörüngeye gireceğiz ve yaklaşık altmış iki gün, doksan yörünge turu kalarak gözlem yapacağız, araştıracağız, bilgi edineceğiz ve en önemlisi iletişim kurmaya çalışacağız.”</p>
<p>“Ben yarın uçuyorum,” diyor Cain sırıtarak.</p>
<p>“Peki, yaşam varsa ne olacak? Yaşanabilir bir yerse ne olacak?” diye soruyorum.</p>
<p>Yine o sahte kahkahalardan biri geliyor ama bu defa onunla akraba olduğuma inanamıyormuş gibi büyükbabama da şöyle bir bakıyor. “Seren gelişmiş bir yaşam olma şansının milyonda bir olduğunu biliyoruz.”</p>
<p>O an, tek lokma bile almadan öylece yemeğine bakan Jonah’ya ve önündeki ekmekle oynayıp iç geçiren Ezra’ya çeviriyorum başımı. Tek dinleyen Pan gibi görünüyor. “Peki şimdiye kadar ne buldular?” diye soruyor.</p>
<p>Büyükbabam eğilip peçetesiyle ağzını siliyor ve burada olmasaydım da nerede olursam olaydım der gibi tavana bakıyor. “İlk ekip ilgi çekici herhangi bir şey bulamadı.” “Her zamanki gibi,” diye sırıtıyor Ezra, Cain de gülüyor. “Ama öyle değil mi?” diye devam ediyor Ezra.</p>
<p>Tam bir kafa karışıklığıyla onlara bakıyorum.</p>
<p>“Böyle bir şeyi nasıl önemsemezsin?” diye soruyorum. Sesim öyle yüksek çıkıyor ki nihayet Jonah bile artık hangi cennet rüyasını görüyorsa uyanmışa benziyor ve diğerleri de kıs kıs gülmeyi kesiyor. Bıçağımı yanlışlıkla bardağıma değdirdiğimde çıkan ufak çınlama dışında ortamda çıt çıkmıyor. “Bu, bugüne dek gerçekleşen tek olay ve sen bunun bir parçası olmak bile istemiyor gibisin. Sadece diğer her şey nasılsa bunun da öyle olmasını istiyorsun.”</p>
<p>“Ah Kaptan Lomax, kamaranızı ne kadar güzel dekore ettiğinizi söylemiş miydim?” diye bölüyor Pan şapşal bir gülümsemeyle. “Bu masa örtüsü bir harika.”</p>
<p>Kaptan Kat gülümsüyor ve yavaşça gözlerini kırpıyor. “Çok teşekkürler Pandora,” diyor, “Aile yadigârı elbette, Dünya’dan geldi. Bana da büyükannemden kaldı, ruhu şad olsun.”</p>
<p>Herkes bir süre masa örtüsüne -bu iğrenç yeşil şeye-baktıktan sonra hoşlarına gitmiş gibi sesler çıkıyor. Çok tuhaf bir an, bu yüzden olsa gerek büyükbabam söze giriyor, “izninizle Kaptan Lomax...”</p>
<p>“Kat, lütfen Kat deyin. Sonuçta yakında aile olacağız.” “Pekâlâ o zaman, <span style="font-style:italic;">Kat..!’</span> diyor sanki adını tırnak içinde söyleyerek, “Sanırım biraz konu dışına çıktık.”</p>
<p>“Öyle mi Joshua? Neden? Sen neden bahsetmek isterdin? işten konuşmayalım ama. Bu kişisel ve mutlu ziyaret. Neşe dolu bile denebilir.”</p>
<p>“Öyle elbette, ben de bu sebeple kadeh kaldırıp kaldıramayacağımı merak ediyordum.”</p>
<p>Kaptan da kadehine uzanarak yapmacık bir edayla sırıtıyor. “Ah tabii ki, bu nasıl daha önce aklıma gelmedi? Sen olmasan ne yapardım Joshua?” ikisi de Kaptan Kat’in tamamen tersini düşündüğünü bilerek birbirileri-ne bakıyorlar.</p>
<p>Yine de herkes bardaklarını kaldırıyor, Cain bile; gerçi bardağı boş olduğu için biraz utanmış görünüyor.</p>
<p>“Seren ve Ezra’ya,” diyor büyükbabam o gri gözlerini bana dikerek. “Hayatları aşkla, mutlulukla ve çocuklarının kahkahalarıyla dolsun.”</p>
<p>Herkes bir ağızdan, “Seren ve Ezra’ya,” diyor, galiba bir tek Ezra ve ben katılmıyoruz. Ardından herkes kalkıp masanın üzerinden ağır bardaklarını tokuşturuyor ve eksik kimse kalmasın diye gereksiz bir uğraş içine giriyorlar, ben de oturup olanları seyrediyorum.</p>
<p>“Daha önce söyledim, yine söyleyeceğim,” diyor Kaptan Kat sandalyesine otururken, hâlâ zorla gülümsemeye çalışıyor. “Ailelerimiz arasında bir Birleşme. Daha mükemmeli olamazdı.” Ellerini yan yana getirip çenesini üzerine koyuyor ve başını iki yana sallayarak Ezra’ya ve şansına lanet edermiş gibi bana bakıyor. “Mükemmellik budur.” “Ya da diğer bir şüpheli rahatlık,” diyorum ve gözleri dehşetle fal taşı gibi açılıyor. Ardından beni bile ürküten başka bir büyük sessizlik oluyor.</p>
<p>Büyükbabam hafifçe öksürüyor. “Seren, senin de bildiğin gibi eşleri Bilim belirliyor. Kumandanlık’ın bu konuda bir kontrolü ya da sözü olmuyor. Genetik birleşimler, nüfusumuzun gelecekte devamlılığını sağlamak üzere haritalanıyor.”</p>
<p>Masanın diğer ucundan göz göze geliyoruz. “Anlıyorum, elbette anlıyorum. Aptal değilim. Sadece, her şey Petri kabında olup bitebiliyorsa hoşumuza gitsin ya da gitmesin hayatımızı kiminle geçireceğimiz konusunda neden diktatörlük yapıyorlar onu anlamıyorum.”</p>
<p>Ezra’nın birkaç saniye yandan yandan bana baktığını hissediyorum, ben de ona bakıyorum. Gözlerini kısmış başını iki yana sallarken, “Ne kadar tatlı dilli olduğunu biliyorsun değil mi?” diyor.</p>
<p>Babam çatalını düşürüyor ama yine de, “Seren, tatlım neden bahsediyorsun sen?” demeyi başarıyor.</p>
<p>Kaptan Kat elini onun eline uzatıp hafifçe vuruyor ve sanki savaşa girecekmişçesine bir tutam sarı saçını alıp kulağının arkasına atıyor.</p>
<p>“Jamie aslında şüphelerimizi ya da düşüncelerimizi tartışmak için daha iyi bir zaman olamaz sence de öyle değil mi?” Onun cevabını beklemeden devam ediyor, “Seren, Ventura’daki hayatta unuttuğun bazı şeyler var ve bunlar senin hatan değil. Belki de bu nesil için gemideki hayat fazla... Kolay... Rahat olmuştur. Buradaki sorun ise bazılarımız için gerçek kimliğimizin biraz... Yitirilmiş olması.” Sonra duruyor, o çirkin masa örtüsü üzerinde elini gezdirerek hafifçe gülümserken donup kalıyor. Ve o sırada çalan müziğin biz Eğitim’deyken teneffüslerde çaldıkları bir tür balina sesi olduğunu fark ediyorum.</p>
<p>“Gerçek kimliğimiz,” diye tekrar ediyorum. “Neymiş peki bu?”</p>
<p>Gülümsemesi soluyor. “Biz insanlığın şimdiye dek gördüğü en önemli, en büyük projeyi üstleniyoruz. Biz, îlk Temas gemiyiz. Ve bu gemiye binen her erkek ve kadın nereye, neden katıldığını biliyordu. Ülkeleri için, gezegenleri için, kendi türleri için, gelişmek için, bilim için, gelecek için görevlerini yerine getirmeye yemin ettiler. Ve sen, ben, hepimiz bunun devamıyız. Anlamıyor musun?” O tuhaf, cilveli görünen sarı saçlarını savurarak yeniden kahkaha atıyor.</p>
<p>“Size Eğitim’de ne öğrettiler? Yeni kurallara ihtiyacımız var gibi Joshua.” Bu son cümlesi büyükbabamı hedef alıyor; küçük bir şaka gibi ama büyükbabam pek eğleniyor görünmüyor.</p>
<p>“Ama bunu ben seçmedim,” diye karşı çıkıyorum. “Bunların hiçbirini ben seçmedim.”</p>
<p>“Bu çok anlamsız.” Yüzü sevinçle parlıyor, gülümseyişi ve yumuşak sesi verdiği mesajın duygusuzluğuna tamamen ters düşüyor. “Sen sadece bu görevin bir parçasısm. Sen ve hepimiz NASA’ya, ESA’ya ve sponsorumuz Ventura İletişim’e aitiz. Bu durumda da yaratılma amacını yerine getirmen gerekiyor. Ve bu amacın seçimlerle alakası yok. Bu geminin ilk ekibi sekiz yüz seksen sekiz kişiydi.</p>
<p>Çiftleştirilecek dört yüz kırk dört çift. Üç yılda bir doğum döngüsü ve tahmin edilemez ölümler oluyor. Şu an gemimizin nüfusu toplamda iki bin iki yüz yirmi üç kişi. Planımız için yedi yüz yıllık bir seyahatimiz var. Yaşayan, sağlıklı nesillerimiz olacaksa, Ventura’da bir geleceğimiz olacaksa, hepimiz bizden isteneni yapmak zorundayız, istikrarlı Birleşmeler, planlı aileler tüm medeniyetimizin temelini oluşturuyor. Yani oğlumla evlenmeyi, ondan çocuklar yapmayı, sizlerin yerini alacak kadar iyi yetiştirmeyi isteyip istememen kesinlikle ne benim sorunum, ne onun sorunu ne de senin sorunun. Kimsenin dikkate alacağı bir konu değil. Çünkü her iki şekilde de <span style="font-style:italic;">hu gerçekleşecek,</span> o kadar.”</p>
<p>Ona bakıyorum ve dudaklarımın büzüldüğünü hissediyorum. “Ama nasıl... Hayatlarımızı mutluymuş gibi yaparak mı geçirmek zorundayız?”</p>
<p>“Ne kadar gözü pek bir görüş!” diye bölüyor babam. Öyle terli ve endişeli görünüyor ki cümle kurmasına bile şaşıp kalıyorum. “Ben de onun yaşında bir dolu soru sorardım.” Başını iki yana sallıyor beni küçük görmekten öte eski günleri hatırlıyor sanki.</p>
<p>Kaptan Kat gülüyor, o gülüş bir mırıltıya dönüşüyor ve gözlerini kısarken flört edası takınıyor. “Ah Jamie, sen her zaman bir devrimciydin, itiraf edeyim ben de bunu her zaman biraz çekici bulmuşumdur.”</p>
<p>“Anne!” Ezra ciddi anlamda dehşete kapılmış görünüyor.</p>
<p>“Ne? Bütün kızlar böyle düşünürdü. Özellikle de Gra-cie tabii ki. Sevgili, tatlı Gracie.” Yeniden havası değişiyor şimdi de her şeyi umursayan, adeta etkili üzülme dersi veren biri gibi davranıyor. “Keşke şimdi burada olsaydı. Ne kadar mutlu olurdu bir düşünsene. Ne kadar gururlu olurdu.”</p>
<p>Annemi hiç tanımama rağmen böyle düşüneceğini pek sanmıyorum, büyükbabamın kaşını kaldırışına bakılırsa o da aynısını düşünüyor.</p>
<p>Büyükbabam hafifçe öksürüyor ve mesafeli bir ses tonuyla, “Grace de toplumumuzla ilgili sorularla dolu bir insandı. Sevgili arkadaşım Kaptan Lee felsefi ve ideolojik tartışmaların hayranıydı ve Grace’in değerli bir rakip olduğunu düşünürdü.”</p>
<p>Kaptan Kat’in ağzından biraz histerik bir kahkaha kaçıyor. “Cidden mi? Lee epey garip biriydi.”</p>
<p>Büyükbabam gülümsemiyor. “Harika bir insan ve ilham verici bir liderdi.”</p>
<p>Kaptan tam cevap vermek üzere ağzını açtığında büyükbabamın el terminaline bildirim geliyor. Ne olduğunu kontrol edince, “Müsaadenizi istemek zorundayım. Aşağıda yardımıma ihtiyaçları varmış. Çok özür diliyorum. Konukseverliğiniz çok teşekkürler Kaptan Lomax,” diyor ve giderken hafifçe eğiliyor.</p>
<p>Büyükbabam çıkarken Kaptan gözlerini ondan ayırmıyor, söyleyeceği şeyler varmış da söyleyemiyormuş gibi ağzı hafifçe açık onu seyrediyor. Kapı kapandığında tuhaf bir kahkaha daha atıyor, biz orada değilmişiz gibi tabağına doğru bakarak konuşuyor. “Lee ve o garip sohbetleri, beyin takımları! insanlar dönüp dolaşıp şu ana kadar yapılagelen yöntemin bizim için mevcut olan tek çözüm olduğu sonucuna varıyorlar. Hiçbir şey değişmez. Hiçbir şey <span style="font-style:italic;">değişemez.</span> Bu tür şeylerin tek yaptığı, medeniyetimize zarar vermek ve yaşam şeklimizi tehlikeye atmaktır. Joshua neye inanırsa inansın, Kaptan Lee görevdeyken bu gemide hiç olmadığı kadar bölünme ve kaos yaşandı, bunu sen de biliyorsun Jamie.”</p>
<p>Babam hiç tepki vermeyerek en iyi cevabı veriyor gibi görünüyor.</p>
<p>“Durum şu ki Dünya ile iletişimimiz koptuğundan burada yapayalnızız ve muhtemelen en az iki yüz altmış iki yılımız daha var. Hayatta kalmaktan ve türümüzü hayatta tutmaktan sorumluyuz. Bu bizim görevimiz, hepimizin görevi ve önceliğimiz bu olmalı.”</p>
<p>Sessizliğimi koruyorum. Söylenenler uçuşan tozlar gibi üzerime geliyor. Görev. Aidiyet. Yaratılma amacımızı yerine getirmek. Seni şanslı olduğuna, bu şahane amaç için özellikle seçildiğine, bu Tanrı vergisi görevle onur-landırıldığma, yeni bir galaksinin sahibi olduğuna inandırdıkları sisteme harcadıkları tüm o zamana karşın her şeyin dönüp dolaşıp geldiği yer bunlar oluyor.</p>
<p>Düşüncelerimi okumuş gibi başını kaldırıyor, sanki bir rüyadan uyanmışçasına etrafına bakıyor ve yapmacık bir gülümsemeyle kaldığı yerden devam ediyor. “Bizler bu geminin görevlileriyiz, biz evrenin varlıklarına birer mesajız. Bizim yetiştirdiğimiz insanlar...”</p>
<p>Ama yeteri kadar dinledim. Sandalyemi geri çekiyorum ve peçetemi masaya bırakıyorum. “Yemek için teşekkürler, gerçekten gitmem gerekiyor.”</p>
<p>“Seren!” diyor ablam neredeyse bağırarak. “Öylece gidemezsin!”</p>
<p>“Çalışmam gerek,” diye yalan söylüyorum. “Unutmuşum.”</p>
<p>“Ah yapma hayatım, lütfen gitme,” diyor Ezra esneyerek. Sandalyesini geriye itiyor ve kimsenin göremeyeceği şekilde bana arkasından el hareketi çekiyor.</p>
<p>Kimse tek kelime etmiyor, Pan ve Cain gözlerini dikmiş bana bakıyor, babam kalkacakmış gibi sandalyesini oynatıyor. Konuşan yine sadece Kaptan Kat oluyor.</p>
<p>“Senin de bildiğin gibi Seren, bu yerde hayatta kalamayacak kişiler var ve onlar genellikle buna sert şekilde karşı çıkanlar olur.”</p>
<p>Ama aldırış etmeden dönüp gidiyorum.</p>
<p><a id="bookmark1"><sup><a href="#footnote1">1</a></sup></a></p>
<p>Sports Interactive tarafından geliştirilen bir futbol menajerliği simülas-yon oyunu, (ç.n.)</p>
</body>
</html>