<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">Yirmi Dördüncü Bölüm</span></p>
<p>Kâbus gibi. Bu sabah hiç uyanmamışım gibi, hâlâ öfkeli hayaletlerin başına üşüştüğü şu korkunç, terletici sabah rüyalarını görüyorum. Ronaldo bana ziyaret saati olduğunu ama ziyaretçilerimin bugün odama geleceğini söylemeye geldiğinde aynen böyle hissediyorum işte. Sonra Beth’i alıp dinlenme odasına götürüyor. Bu odada gerçekten yalnız kaldığım ilk anlardan biri; biraz tuhaf geliyor açıkçası. Daha yeni giydim üstümü ve giyinirken kalçamın ve bacaklarımın ne kadar zayıfladığını fark ettim, işgalci bir ordu gibi gelerek soğuk hava dalgasıyla etrafımı sarıyorlar, tepemde yükseliyorlar ve beni öyle korkutuyorlar ki olduğum yere sinip elimle başımı korurken kim olduklarını anlıyorum.</p>
<p>Kaptan Kat, Ezra ve büyükbabam.</p>
<p>Büyükbabam yatakta yanıma oturuyor, diğer ikisi de duvara monteli çelik banka oturuyorlar ama otururlarken hiçbiri kısa bir süre yüzüme bakmıyor. Kaptan Kat duvarlara bakıyor, büyükbabam yere bakıyor, Ezra da boynunu eğmiş dizlerinin arasında döndürdüğü ellerine bakıyor.</p>
<p>“Nasılsın Seren?” diye soruyor Kaptan Kat, hâlâ bana bakmıyor ve elbette cevap vermiyorum, suratımı asarak öylece oturuyorum ve titrememeye gayret ediyorum.</p>
<p>Büyükbabam iç çekiyor. “Seren, buraya bir çözüm bulmaya, herkes için iyi olacak bazı şeyleri halletmeye geldik.” “Hayır, gelmediniz,” diyorum başımı iki yana sallayarak. “Onun için gelmediğinizi biliyorum.”</p>
<p>Kaptan Kat melodik bir tonla iç geçiriyor. “Seren gerçekten mi? Neden işleri her zaman bu kadar zorlaştırıyorsun? Sen ve Ezra birbirinize aitsiniz. Hastalığın buna engel teşkil etmiyor.”</p>
<p>Büyükbabama bakıyorum. “Herhangi biriniz ağzımdan çıkanları dinledi mi acaba? Hiç dinledi mi?”</p>
<p>Büyükbabam şapkasını çıkarıp eline alıyor ve iç geçiriyor. “Bu işi çözecek bir yol bulmamız için toplumumu-zun kurallarıyla çalışmamız gerekiyor.”</p>
<p>Kalkıyorum, elimde değil. “Böyle konuşmayı kes artık. Bu saçmalıklardan bahsedeceksen seninle konuşmak istemiyorum.”</p>
<p>Kaptan Kat de ayağa kalkıyor, kalkarken de üzerime üzerime çöküyor. “Sana oturmanı ve bu konuda veya bahsedeceğin herhangi bir konuda senden daha fazla bilen insanları dinlemeni öneririm.”</p>
<p>“Önemli konular hariç olsa gerek,” diyorum ona ve gözlerimi öyle bir dikip bakıyorum ki gözlerim yanıyor.</p>
<p>Ezra duvara yaslanarak burnunu ovuşturuyor. “Size bunun boşuna olacağını söylemiştim.”</p>
<p>“Ezra bu konuda sen de suçsuz sayılmazsın,” diyor annesi. “ikinizin oturup beraber olmanın bir yolunu bulmanız, görevinizin ne olduğunu, nereye bağlı olduğunuzu ve bun-</p>
<p>lara uygun davranmanız gerektiğini anlamanız gerekiyor.” “Balıkçıyla yatan ben değilim.”</p>
<p>Kaptan Kat neşeyle kahkaha atarak yeniden yerine oturuyor. “Ah büyü biraz, onun bu konuyla kesinlikle hiçbir ilgisi yok. Konu dışı. Yakında hiçbirimiz için bir sorun teşkil etmeyecek.”</p>
<p>“Ne demek istiyorsunuz?” diye soruyorum. “Ne demek bu?”</p>
<p>Kaptan Kat gözlerini bana çeviriyor. “Yaşamımızı devam ettirmemiz için koyulan kurallara riayet etmeyerek görevi tehlikeye sokan birinin gerçekten bunun bir parçası olabileceğini mi düşünüyordun? Olduğumuz her şeyi, yarattığımız her şeyi yıkmayı isteyen birini hoş görme lüksümüz yok.”</p>
<p>“Dom hiçbir şeyi yıkmaya çalışmadı. O... ona ne yaptınız?” Yüksekten düşen bir şey gibi acı verici ve durdurulamaz bir şekilde gitgide panikliyorum. Titremeye başlıyorum, öyle şiddetli titriyorum ki dişlerim birbirine vuruyor. Büyükbabam bileklerimden tutmuş olmasa üzerine yürüyüp boğazına yapışacağım. “Bana onun nerede olduğunu söyleyin.”</p>
<p>“Bu kadar çocukça davranma,” diyor. “Hasta olduğunu biliyorum ama kendini utandırıyorsun.”</p>
<p><span style="font-style:italic;">“Söyle!”</span></p>
<p>“Ne önemi var ki? Önemli biri değil o.”</p>
<p>“Kaptan Lomax, ısrar etmeliyim ki...” diyor büyükbabam.</p>
<p>“Neye ısrar etmelisiniz?” diyor tıslayarak. Büyükbabama dönüp siyah üniformasının önünü çekerek bana bakmasını sağlamaya çalışıyorum ama başarısız</p>
<p>oluyorum. “Lütfen, büyükbaba lütfen, bana onun iyi olduğunu söyle. Ona bir şey olmasına izin verme. Lütfen, lütfen.”</p>
<p>“Teknisyen Suarez kısıtlı erişim emriyle kefalette.”</p>
<p>“Bu ne demek?”</p>
<p>“Ayak bileğine elektronik bir kelepçe takıldı, Huxley-3’ün yörüngesinden çıkar çıkmaz yapılacak duruşmasından önce Batı’yı terk etmeye çalışırsa bizi uyaracak. Bu bir ÇP (Çiftleştirme Programı) ihlali, geçmişe dönük suçlarını göz önüne alınca büyük ihtimalle Islah’ta hapis yatacak.”</p>
<p>“Ama ne... O yanlış bir şey yapmadı ki! Benim suçum-du, hepsi. Benim suçum.”</p>
<p>“Sen hastasın. Hastasın ve on altı yaşındasın. Bundan sorumlu tutulamazsın.” Büyükbabam yüzüm yerine yere bakıyor.</p>
<p>Kaptan Kat iç geçiriyor. “Devam edebilir miyiz?”</p>
<p>“Evet devam edelim. Kurallara bağlı kalalım.” Büyükbabam üzerine yorgunluk çökmüşçesine yanağını ovuşturuyor. “Buraya bir plan yapmaya geldik. Herkesin iyiliğine olabilecek bir plan. Seren, iyileşmek ve uzlaşmaya varmak için burada ne kadar kalman gerekiyorsa o kadar kalacaksın.”</p>
<p>“İyi de bende bir sorun yoksa beni burada tutamazsınız.”</p>
<p>Hepsi, tıpkı geldikleri anda yaptıkları gibi sağa sola bakıyorlar bir bana bakmıyorlar.</p>
<p>“Durum şu ki Seren,” diye başlıyor büyükbabam elini uzatıp birkaç kere hafifçe vuruyor elime, çekiyorum kendimi. “İşin aslı seni bırakamayız. Bazı şeyler... Yerli yerine oturana kadar bırakamayız.”</p>
<p>“Yerli yerine oturana kadar mı?”</p>
<p>“Sen... Burada... Güvende olduğun bu yerde kalacaksın... Ta ki evlenene, hatalarını fark edene ve görevine başlamaya hazır olana kadar. Topluluğumuzun bir üyesi olarak sorumluluklarını yerine getirmen için.”</p>
<p>Ona bakıyorum, geri çekildiğimi hissediyorum, Kaptan Kat’e ve Ezra’ya homurtuyla dönerken yüzümü buruşturuyorum. “Burada hiçbir seçeneğim yok yani öyle mi?” Ezra bana bakmayınca bağırıyorum, <span style="font-style:italic;">“Öyle mi?”</span></p>
<p>Sonunda baktığında solgun görünüyor, <span style="font-style:italic;">çökmüş gözlerle,</span> “Sence benim seçeneğim var mı?” diye cevaplıyor.</p>
<p>Söyleyecek çok fazla şey olmayınca hepimiz uzun süren bir sessizlik içinde nefes alıp vererek öylece oturuyoruz.</p>
<p>“Benim için kolay mıydı sanıyorsun? Hepimiz için?” diyor Kaptan Kat, bakışları daha önce hiç görmediğim kadar mesafeli. “Kiminle eşleştiğini öğreniyorsun ve bundan olabildiğince keyif almaya çalışıyorsun. Ben de Marshall’la birleştirildiğimde mutlu değildim.”</p>
<p>Ezra duruşunu değiştiriyor.</p>
<p>“Üzgünüm tatlım,” diyor annesi. “Ama doğru.” Omuz silkiyor. “Doğru. Uzun bir süre zordu. Ama halkıma, kültürüme, Ventura’daki yerime inanıyordum. Sonra Marshall’ı kaybettim, ben...” Bir anlığına başını eğiyor, sonra tekrar kaldırıyor, saçlarını savuruyor. “Gel gör ki on bir yıllık bir beraberliğin ardından şimdi onu özlüyorum. Tahmin ettiğimden çok daha fazla özledim, hâlâ da özlüyorum.”</p>
<p>Ne yapmaya çalıştığını bilmiyorum ama bu tuhaf an boyunca insan oluyor, gerçek bir insan oluyor. Birkaç saniye sonra bunların hepsinin onun oyununun bir parçası, tiyatrosunun, sayesinde hayatını devam ettirmeyi başardığı tiyatrosunun bir parçası olduğunu anlıyorum.</p>
<p>“Yapamam,” diyorum, hepsi aynı anda bana bakıyor. “Senin gibi olamam. Üzgünüm, ben... Yapamam.”</p>
<p>Bana bakıyor, ona bakarken beni izliyor. “Bana Gracie’yi hatırlatıyorsun.” Bana bakışları öyle yoğun ki neredeyse başımı çevireceğim ama sadece derin bir nefes alıyorum. O da ayağa kalkıyor ve o uzun boyuyla başını eğerek yukarıdan bana bakıyor. “Ama iyi bir şekilde değil,” diye ekliyor. Konuşmaya duygusuzca devam ediyor, böyle elinde bir liste var da odanın içinde turlarken yaptıklarının üzerini çiziyor sanki. “Önünde iki seçenek var Seren. Ya işbirliği yaparsın ve daha iyi bir hayatın olur. Ya da yapmazsın ve elinde hiçbir seçeneğin kalmayana dek özgürlüğünün son demlerini yaşarsın. Bunun nasıl olacağına karar verecek olan sensin ama esas olarak nasıl sonuçlanacağına karar veren değil tabi. Öyle ya da böyle sonunda Ezra ile evleneceksin ve onun çocuklarını doğuracaksın. Bunu ya kendi isteğinle yaparsın ya da başka yollarla, bu değiştirilemez, hep de öyle olacak. Haydi tatlım, gidiyoruz.”</p>
<p>Ezra ilk başta hareket etmiyor, parmakları saçlarının arasında öne doğru eğilmiş duruyor. Annesi kapıyı açmadan bir kez daha ona bakıyor ve dönüp çıkıyor. Ancak ondan sonra Ezra başını kaldırıp bana bakıyor, gözleri kıpkırmızı olmuş; hiçbir şey söylemiyor ama aramızda çok fazla şey oluyor ve hiçbiri de iyi şeyler değil. O da gidince arkalarından kayarak kapanan kapıya bakakalıyorum ve içimde karşı koyulamaz şekilde yükselen bir şey hissediyorum. Büyükbabam nereden bildi diye sormayın ama odanın diğer ucundaki metal çöp kovasını alıp tam zamanında önüme koyuyor ve sıcak, ekşi bir kusmukla dolduruyorum kovayı, en sonda da ince sarı bir salya çıkararak öksürüyorum.</p>
<p>Dizlerimi göğsüme çekerek duvara dönüp titrerken onun iç çektiğini duyuyorum, gitmeye hazırlanarak kıpırdanıyor.</p>
<p>“Seren, işler böyle yürüyor. Farklı olamayacağını biliyorsun. Sağı solu tekmeleyip canım acıttığın tek kişi yine kendin oluyorsun.”</p>
<p>“Sana klişelerin işe yaradığını her kim söylemişse yanılmış.” Karnım düğüm düğüm bir şekilde gözlerimden yaşlar gelerek öksürmeye devam ederken tükürükler saçarak konuşuyorum.</p>
<p>“Seren, sen... Acaba hiç bana kulak verip tavsiyelerime uyma ihtimalin var mı? Ventura’nm Güvenlik Şefi olarak değil, seni seven büyükbaban olarak?”</p>
<p>Cevap vermiyorum, nasıl olsa devam ediyor. “Hayatın bazen adaletsiz göründüğünü biliyorum ama her şeyin bir sebebi var. Altmış bir yaşındayım. Senden çok daha fazlasını gördüm geçirdim ve bu zamanın çoğunda görevim hepimizi güvende tutmak, yaşam tarzımızı muhafaza etmek, değer verdiğimiz şeyleri korumaktı. Vermek zorunda kaldığım kararlardan, yapmak zorunda olduğum şeylerden... Memnun olmadığım zamanlar oldu ama yine de yaptım. Bu şekilde, planlı aile birimleri içinde yaşamak bu görevin temel taşı. Önemi yadsınamaz. Yine de hepimiz hâlâ...” diyerek derin bir nefes alıyor ve devam ediyor, “...insanız. Bu sebeple de yok saymamızın zor olduğunu gördüğümüz... Güdülerimiz var. Sen ilk değilsin ve üzülerek söylüyorum ki son da olmayacaksın. Ama inan bana bu güdülerinin peşinden gidenlerin başına iyi şeyler geldiğini görmüş değilim. Şunu demek istiyorum Seren, şu an dönüp Teknisyen Suarez’le birlikte içinde bulunduğun duruma bir bak. Değdi mi sence?”</p>
<p>Çığlık atmak istiyorum. Çığlık atmak, çığlık atmak, hiç durmadan çığlık atmak istiyorum. Ona burada olmamızın tek sebebinin o ve onun kuralları yüzünden, bu yer ve buranın gerçek ve doğru olan hiçbir şeye itibar etmemesi yüzünden, seçimlerimiz ve özgürlüğümüz olmaması yüzünden olduğunu, onun görev dediğine benim kölelik dediğimi söylemek istiyorum. Ona elbette değdi demek istiyorum.</p>
<p>Ama söylemiyorum. Dönüp ona bakmıyorum bile. Gitmeden önce bir süre orada öylece ayakta durup yere baktığını biliyorum, hatta bu o kadar uzun sürüyor ki neredeyse yüzüne bakacak oluyorum ama yapmıyorum. Bilerek yapmıyorum.</p>
<p><a id="bookmark1"></a><span style="font-weight:bold;">Yirmi Beşinci Bölüm</span></p>
<p>Birkaç gün sonra Ronaldo beni dinlenme odasına getiriyor, o sırada Dr. Mad Beth’i Noel süslerini tamir etmeye zorluyor ve onunla öyle yüksek sesle konuşuyor ki kız irkilerek geri çekiliyor, ben de araya girip, “Beth depresyonda Dr Mad, sağır değil,” diyorum.</p>
<p>“Ah Seren,” diye iç çekiyor. “Bakıyorum da eski halinde dönmüşsün.”</p>
<p>“Rahatsız edici ve iğneleyici demek istiyorsunuz herhalde.”</p>
<p>Başını kaldırıyor. “Senin mizah anlayışını hep sevmişimdir biliyorsun,” diyor ki bariz yalan, ben de bir şey demeden yüzümü ekşitiyorum. “Hemşire Benitez size bugünkü etkinlikleri açıkladı mı?”</p>
<p>“Ne etkinliği?” diyorum koyun gibi süklüm püklüm görünen Ronaido'ya bakarak.</p>
<p>“Sorun yok,” diyor Dr. Mad. “Endişe edecek bir şey yok. Ben sana öfkeni yönetmekte ve süreç boyunca en az sıkıntı çıkaracak şekilde yönlendirmende yardımcı olacağım. Şimdi buraya, yanıma otur da konuşalım.” Banka oturuyor, benim de oturmam için eliyle metale çın çın vuruyor.</p>
<p>“Ne süreci?” diyorum oturmadan.</p>
<p>Çın çın.</p>
<p>“Ne süreci?” diyorum sesimin yükseldiğini duysam bile.</p>
<p>Dr. Mad iç geçiriyor ve dalgın dalgın keskin kesimli sakalının kenarını kaşıyor. Üniforması içinde komik görünen güruhtan kendisi. Dünya’da gördüklerime ve psikiyatrların orada giydikleri türdeki kıyafetlere dayanarak onların giydiklerinden giyse kesinlikle çok daha mantıklı olurdu. Ellerini önünde birleştiriyor ve bana şu bildiğim bakışından atıyor. Hayal kırıklığı. Bu bakışı çok kullanıyor.</p>
<p>“Anladığım kadarıyla yakın zamanda yatıştırılman gerekmiş?”</p>
<p>Cevap vereceğim diye yüzümü inceliyor ama herhangi bir cevap alamayınca, başını sallıyor.</p>
<p>“Buna yeniden başvuracağımı düşünmek istemezdim. Bugün işbirliği yapacağını umuyorum.”</p>
<p>Tanrım üzerine atlayıp yakasına yapışmak istiyorum. “O zaman bana neden bahsettiğini söyle!”</p>
<p>“Güvenlik ofisine çağrıldın. Çiftleştirme Programı İhlali konusunda yazılı ve sözlü ifade vereceksin.”</p>
<p>O zaman oturuyorum işte. Sertçe. Hoş, onun yanı yerine iki metre kadar uzağına oturuyorum.</p>
<p>Önce bir süre beni seyrediyor sonra konuşuyor, “Avukatın olarak yanında bulunacağım.”</p>
<p>“Avukat her ne demek ise avukatım falan olmanı istemiyorum.”</p>
<p>Doktor yavaşça başını iki yana sallıyor. “Seren istiyorsan mücadele edebilirsin ama bensiz katılmanı kabul etmeleri demek tam bir duruşma sürecinden geçeceksin demek. Durum öyle olunca da kendini ıslahevinde bulabilirsin.” Başıyla bölümün diğer tarafını işaret ediyor. Bulunduğumuz duvarın ötesinde ama ara sıra sesler duyamayacağımız kadar da uzak değil. Daha çok parçalama sesleri, bazen de çığlıklar. “Bütün içtenliğimle böyle bir sonla karşılaşmamanı ümit ederim,” diyor.</p>
<p>“Davada kim var?” Gözlerimi ayaklarımdan çekemiyorum bir türlü.</p>
<p>“Merak ettiğin buysa Şef Sherbakov değil. Kendini çıkar çatışmalarından çekti.”</p>
<p>Başımı sallıyorum, gitgide yavaşlıyorum ve duruyorum sonra ona başımı ona çeviriyorum. “Pekâlâ, ne zaman gidiyoruz?”</p>
<p>İlk oturumun ortasında olduğumuzdan etrafta pek insan yok ve bir sebeple bu boşluk dengemi altüst ediyor, sanki olağan zaman çizgisinden çıkıp alternatif bir gerçekliğe geçiyorum. İnsanlar benden kaçıyormuş, köşelere sak-lanıyormuş gibi hissediyorum ama Dr. Mad paranoyaklaştığına söylüyor, büyük ihtimalle haklı ama yine de...</p>
<p>“Dur,” diyorum yukarıya çıkan taşıyıcılardayken. “Ne için ifade vereceğim? Kimin davası için? Benim mi yoksa?..” Dom’un adını bile söylemeye cüret etmiyorum.</p>
<p>“Neden?” Adam kaşlarını yay gibi kaldırıyor. “Vereceğin cevapları mı etkileyecek?”</p>
<p>Duruyorum. “Yani ben...” Omuz silkiyorum.</p>
<p>Dr. Mad gerçekten kısa biri o yüzden elini omzuma koyduğunda yüzü ciddi anlamda yakınıma geliyor. “Seren gerçeği söylemen gerekiyor. Yalan söylediğin ortaya çıkarsa üstesinden gelemeyeceğin sorunlara neden olursun. Başkalarını geçtim, en azından kendini düşünmelisin. Lütfen bana bunu anladığını söyle.”</p>
<p>Cevap vermiyorum ama nabzımın beynimde attığını hissediyorum.</p>
<p>Taşıyıcıdan iner inmez doğruca Güvenlik İstasyo-nu’nun kapısına gidiyoruz. Nereden biliyorum? Çünkü daha önce büyükbabamla birlikte burada bulunmuştum; öndeki ofis meydanı tam yukarıdan görüyor ve camın önündeki masada her kim oturursa oradan öyle bön bön her şeyi seyreder ve olursa dövüşmek, içkiyi fazla kaçırmak, yanlış insana âşık olmak gibi yapmaman gereken şeyler yapman durumunda seni yakalayıverirler. Eliyle dirseğimi tutarken Dr. Mad’in önünden içeri giriyorum ve o, masa başına gidip oradaki adamla aşırı sessiz bir şekilde konuşurken ben doğruca cama yürüyorum. Onu tanıyacağımı biliyordum, büyükbabam sayesinde birçoğunu tanıyorum ama şu an tuhaf bakışlardan bir türlü kaçamıyorum. Meydanda hayat her zaman olduğu gibi devam ediyor. Şu saatte aşağıda çok kişi yok, haliyle açık olan ekranlar genellikle boş masalara, sandalyelere oynuyor. Sadece Eğitim öncesi yaşındaki bebekleriyle gülümseyen gruplar halinde birkaç anne var ve bebekleriyse etraflarında öyle dolanıyorlar. Annelerin arasında duran Pan’ı daha yeni fark ediyorum, saçını örgü yaparak tepesinde toplamış, üniformasının bir omzu açık, Deborah’yı emziriyor. Yüzünü yandan görüyorum, biriyle konuşuyor, gülüyor. Açıklayamıyorum ama o anda ihanete uğramış gibi hissediyorum hatta o kadar ki başımı çeviriyorum.</p>
<p>istasyonun ana bölümüne giden kapıdan geçiyoruz ve içerideki Güvenlik görevlisi adam elimi sıkıyor.</p>
<p>“Yardımcı Teknisyen Seren Hemple değil mi? Ben Güvenlik Memuru Elijah Bradman. Bu davayla ben ilgileniyorum.”</p>
<p>Ona bakıyorum, tabii ki tanışıyoruz, büyükbabamın evinde olabilir ama o tanışmamışız gibi davranınca ben de öyle davranıyorum. Ayrıca Mariana’nın hayat arkadaşının ağabeyi olduğundan eminim ve belki de hatta muhtemelen Annelise’in partisinde vardı. Bu sebeple ona cevap vermiyorum ama sorgu odasına giderken ana istasyon bölgesinde bir dolu parazitli güvenlik kamerası arasından geçerken fena halde panikliyorum. Sonra, adam yirmili yaşlarının sonunda göründüğünden ve böyle insanlar o tarz yerlerdeki partilere gitmediğinden beni görmesinin pek de mümkün olmadığı konusunda kendimi ikna etmeyi başarıyorum.</p>
<p>Sorgu odası dedikleri, dar metal bir masa etrafında karşılıklı duran yere monteli sandalyelerin olduğu gülünç küçük bir kabinden başka bir şey değilmiş. Masanın üzerinde metal bardaklarda su duruyor. Dr. Mad ve ben masanın bir tarafına, Elijah diğer tarafına geçiyor.</p>
<p>Konuşmaya başlamadan önce el terminalini masaya koyuyor ve kayıt için ayarlıyor, sonra hangi gün ve saatte, kimlerle görüşüldüğünü belirten bir giriş yapıyor ve bacaklarım masanın altında ciddi anlamda titremeye başlıyor. Bunu saklamak amacıyla bacaklarımı aşağı yukarı sallamaya başlıyorum.</p>
<p>Elijah girişi bitirdikten sonra o siyah gözleriyle uzun bir süre kılını kıpırdatmadan bana bakıyor. “Şu an bir avukatın var ve istediğin zaman senin adına konuşmasını isteyebilirsin ama Seren senden tek istediğim bana doğruları söylemen tamam mı?”</p>
<p>Başımı sallıyorum.</p>
<p>“Tamam.” Duvara gömülü bir ekrana dokunuyor ve her birine farklı numaralar verilmiş “Hemple-Suarez Çiftleştirme Programı İhlali Dosyası Kanıtları” etiketli bir dolu farklı dosya açılıyor; o kadar çok var ki boğazım sıkılıyor sanki. “Bunlar, Üretim’in Çiftlik ve Su Ürünleri bölümünde çalışan on sekiz yıl beş ay yaşında olan Teknisyen Domingo Suarez ile karıştığınız iddia edilen uygunsuz durumlar. Bu, Sınıf 3 ÇPİ ile devam ediyor ve iki yıla kadar hapis cezası hükmediliyor. Suçlamaların bu şekilde olduğunu göz önüne alarak birkaç sorumu cevaplandırmak ister misin?”</p>
<p>İstemem elbette ama ağzımı açamadığımdan başımla onaylıyorum.</p>
<p>“Teknisyen Domingo Suarez ile ilk nerede tanıştınız?” “Biz...” Sesim çıkmıyor, öksürüyorum ve yeniden başlıyorum. “Biz birbirimizi kısmen Eğitim’den tanıyormu-şuz. O benden üst nesilde...” Omuz silkiyorum. “Ben tam hatırlamıyorum ama o hatırlıyor. Ablamın on altıncı yaş günü partisinde konuştuğumuzu söylüyor.”</p>
<p>Söylediklerim havada asılı kalıyor. Elijah bir an beni incelerken kafama dank ediyor. Neden böyle söyledim ki? İçimden alevler yükseliyor, Güneş’in yüzeyinden daha sıcak hissediyorum. Tanrım!</p>
<p>“Burada herkes birbirini tanıyor!” diye atlıyorum. “Yani tam olmasa da bir şekilde tanıyor. Burası bir uzay gemisi, ne kadar anonim kalabilirsin ki?” Kahkaha atıyorum, sonra bir bakıyorum benden başka kimse gülmüyor.</p>
<p>Dr. Mad seğiren bacağımın üstündeki elime hafifçe pat pat vuruyor. “Sorun yok Seren,” diyor. “Sakin ol ve</p>
<p>soruları cevapla. Senden tek istediğimiz bu.”</p>
<p>“Teknisyen Domingo Suarez ile daha yakın zamanda hiç sohbetiniz oldu mu?” Elijah kaşının birini kaldırıyor.</p>
<p>Bir an kalakalıyorum. “Sohbet mi? Nasıl yani? ‘Selam nasılsın? Affedersin acaba benimle sohbet edecek zamanın var mıydı?’ gibi mi?”</p>
<p>Elijah kelimenin tam anlamıyla hareketsiz duruyor ve bana bakıyor. Sonra, “Pekâlâ, sana farklı bir soru sorayım o zaman. Teknisyen Suarez’le olan ilişkinizi nasıl tanımlarsın?”</p>
<p>Daha sert tavırlarla omzumu aşağı yukarı sallıyorum. “Yani, sanırım arkadaşız. Onu öyle ara sıra görüyorum.” “Son on iki hafta içinde onunla yan yana bulunduğun zamanları kısaca anlatabilir misin?”</p>
<p>“Bakın.” Gülüyorum. “Hafızam o kadar da iyi değildir. Onu birkaç yerde gördüm, birkaç partide olabilir. Kuzeniyle beraber çalışıyorum. Yani... Bu kadar işte.”</p>
<p>“Bu kadar mı?” Elijah masaya eğilerek gözlerimin içine bakıyor. Başımızın üzerindeki parlak ışıkta gözleri tamamen gölgede kalıyor. “Bana anlatabileceğin başka bir şey yok mu?”</p>
<p>Biraz düşünüyormuş gibi yapıyorum sonra başımı iki yana sallıyorum. Elijah öyle kuvvetli iç çekiyor ki bıraktığında soğuk nefesi masanın karşısından parmaklarıma ulaşıyor. Ekrana dönüyor ve ses dosyalarından birine çift tıklıyor ve dosya açılıyor.</p>
<p>&quot;... tuvaletten çıktığımda, oradalardı ve yani nasıl desem duvara yaslanmış tutkulu bir şekilde sarılıyorlardı, ikisi de böyle tek seferlik bir şeymiş gibi davranmaya çalıştı ama öyle olmadığı açıktı. Bu öyle...”</p>
<p>Durduruyor. “Eklemek istediğin bir şey var mı?” Arnold Witney. Lanet olsun.</p>
<p>“Konuşanın kimden bahsettiğini bilmiyorum,” diyorum titrek bir sesle. “Ama ben değilim.”</p>
<p>“Bu durumda yalan söylemenin seni ve Suarez’i içinde bulunduğunuzdan çok daha kötü bir duruma sokacağını biliyor musun?” iyice öne eğiliyor, masaya çöküyor ve gözlerini bana dikiyor. “Bunu anlayabiliyor musun Seren?” Başımı sallıyorum.</p>
<p>“O zaman Teknisyen Suarez ile olan ilişkin hakkında benimle paylaşmak istediğin başka bir şey var mı?” Başımı iki yana sallıyorum.</p>
<p>“Emin misin?”</p>
<p>Yine başımı iki yana sallıyorum.</p>
<p>Tekrar ekrana dönüyor ve yumruk büyüklüğünde bir taş yutkunuyorum. Başka bir ses dosyasını açıyor. Hoparlörden bir ses çıkıyor, ilk başta biraz bozuk ama birkaç saniye sonra sesi tanıyorum. Dom’un oda arkadaşlarından, aynı zamanda gruplarında çalan biri.</p>
<p>“Bak, öyle açıkça resmetmek istemiyorum ama... Ne zaman odaya girsek yatakta beraber oluyorlar, takılıyorlar. Off yani olay şu, ona bunun sonunun iyi olmayacağını söylemeye çalıştık. Ama işler boyunu aştı gibi. Kendisinin de, o kızın da bir hayat arkadaşı olduğunu ona kaç kere söyledim ben de bilmiyorum ve günün birinde...” Elijah durduruyor ve bir sessizlik oluyor. “Ee?” diyor. “Hâlâ söylemek istediğin bir şey yok mu?”</p>
<p>Başımı iki yana sallayarak omuz silkmeye çalışıyorum ama beceremiyorum. “Hayal gücü aşırı kuvvetli biri gibi geliyor kulağa sadece.”</p>
<p>“Pekâlâ.” Avucunu masaya koyuyor ve ileri uzatıyor. “Sana şunu sorayım: Teknisyen Suarez ile özel olarak bir buluşma ayarladınız mı? Ya da el terminalinden onunla konuştun mu?”</p>
<p>“Ben...” Düşünüyor gibi yapıyorum. Dr. Mad’in yanımda bir şey sezmiş gibi gerildiğini hissediyorum. “El terminalimden? Sanmıyorum. Muhtemelen hayır.”</p>
<p>Elijah duruyor, sessizlik öyle yoğunlaşıyor ki sanki dünya duruyor. O anda yalan söylemenin ne kadar aptalca olduğunu fark etme şansım oluyor ama fazlasıyla geç kalmışım gibi hissediyorum. Bir an bana bakıyor ve video dosyasına dokunuyor, hepimiz ne geleceğini çok iyi biliyoruz.</p>
<p>Dom’un, yarısı gölgede kalan yüzü beliriyor ve yemin ediyorum video açılırken büzüşüp küçük bir kabuk kadar kalıyorum.</p>
<p>“Selam benim. Biliyorum seni aramam gerekirdi ama... Biliyorsun işte... Sadece... Seni, dün geceyi, her şeyi düşünmemek çok zor, hatta imkânsız. Tanrım bana ne yapıyorsun sen böyle? işin biter bitmez gel, ne zaman olursa. Seni görmek için sabırsızlanıyorum.”</p>
<p>Dünyada hiçbir şey ekranda onun yüzüne bakmak, sesinde boğulmak kadar suçlayıcı olamaz sanırım, dudaklarımı sertçe ısırıp onu deliler gibi özleyerek gözlerimi kırpıştırıyorum ve gözyaşlarımı savuruyorum. Video bitince orada öylece oturup söyleyeceklerimi bekliyoruz. Ağzımı açana kadar ben de ne söyleyeceğimi bilmiyorum.</p>
<p>“Evet sanırım...” Bir damla gözyaşımı silerek yutkunuyorum. “Ben... Sanırım bu bir taneyi unutmuşum.” “Elimizde bundan daha fazlası var Seren,” diyor Elijah. “Göstermemi ister misin?”</p>
<p>Bütün kalbimle göstermesini istiyorum ama başımı hayır anlamında sallıyorum.</p>
<p>Elijah’ın eli havada kalıyor. “Devam etmeden önce, bunu güvenlik memurlarına yalan söylemenin kanunlara karşı gelmek demek olduğunu ve savunma esnasında olumsuz etkileri olacağını hatırlatmak istiyorum. Şimdi Seren, Teknisyen Domingo Suarez ile olan ilişkinin niteliği konusunda bana söylemek istediğin başka bir şey var mı?”</p>
<p>Ve bu aşamada, neden diye sormayın ama ben sadece... Ben tam canınız cehenneme deme noktasındayım. Derin bir nefes alıyorum, sonra bırakıyorum ve doğruca adamın gözlerinin içine bakıyorum, “Kesinlikle sizinle paylaşmak istediğim bir şey yok,” diyorum.</p>
<p>O anda Elijah ve Dr. Mad bakışıyorlar, sonrasında Dr. Mad ve ben kalkıyoruz ve Elijah bizi izlerken ağır adımlarla kapıya yürüyoruz. Elijah, “Seren,” diyor sonra.</p>
<p>istemesem de durup dönüyorum.</p>
<p>“Bak istersen...” Diyeceğine kendi de inanamıyormuş gibi kucağına bakarak başını iki yana sallıyor. “Yirmi dört saat içinde bana farklı bir hikâye ile gelirsen itiraz etmem. Hani olur ya...” Omuz silkiyor. “Yaşı büyük erkek, genç savunmasız kız, belki böyle bir durumda kalmışsm-dır. Sonuçta şiddet geçmişi olan birinden bahsediyoruz. Böyle birini ele vermeye çekinmen kimseyi şaşırtmaz. Böyle şeyleri daha önce gördük...”</p>
<p>“Ama bu sefer göreceğiniz şey bu değil tamam mı?” diyorum.</p>
<p>Kımıldamadan bana bakıyor, ben de onu işaret ederek tekrar ediyorum, “Bu sefer böyle bir şey görmeyeceksiniz.”</p>
<p>Dr. Mad beni kapıdan çıkarıyor, ana ofise, doğruca onlarca ekranın olduğu yere götürürken sorgu odasının önündeki banktan yavaşça ayağa kalkan tanıdık bir yüz görünce yavaşlayıp duruyorum.</p>
<p>“Seren,” diyor Emme hayalet görmüş gibi.</p>
<p>“Ne yapıyorsun burada?” Söylenebilecek tek şey bu.</p>
<p>“Şey, onlar...” Omuz silkiyor. “Beni şahit olarak çağırdılar.”</p>
<p>Kahkaha atıyorum ve rahatlayarak ona doğru bir adım atıyorum. “Ah harika.” Ellerini tutuyorum. “Tanrı’ya şükür. O zaman <span style="font-style:italic;">onlara</span> anlatırsın, onlara yanlış bir şey yapmadığımızı, hiçbir şey olmadığını söylersin ve...”</p>
<p>Garip görünüyor, o kadar garip görünüyor ki konuşamıyorum, duruyorum.</p>
<p>Dengesini diğer ayağına alıyor. “Benimle, sizi beraber gördüğüm zaman hakkında konuşmak istiyorlar.”</p>
<p>“İyi de çok saçma... Komik! Çünkü görmedin, yapmadın böyle bir şey.” Başımı iki yana sallıyorum. “Gördün mü ki?”</p>
<p>Gözlerini kocaman açarak gülüp geçiştirmeye çalışıyor ama başaramıyor. “Seren,” diye iç geçiriyor yere bakarak. “Eğitimimin, bu yaşta Bilim’deki yöneticilik işinin benim için ne kadar önemli olduğunu biliyor musun? Büyük bir fırsat bu. Riske atamam. Tek söylemem gereken sizi bir arada gördüğüm. Yani, bu çok da fazla bir şeyi değiştirmez sonuçta değil mi?”</p>
<p>Oluşan sessizlikte ona zar zor bakıyorum.</p>
<p>“Arkadaşlığımız sana bir şey ifade etmiyor mu?” diye soruyorum, onun bir kenarı büzülen dudağına bakarken o da beni süzüyor, zayıflanmış, solgun yüzüme, yıkanmamış saçlarıma artık beni tanımıyormuş gibi bakıyor. Gerçi sanırım ben de onun büzüşmüş dudaklarına ve sıkıca toplanmış saçlarına aynı şekilde bakıyorum.</p>
<p>Bunun onu son görüşüm olacağını bilerek dönüp yürüyorum.</p>
<p>“Ezra’yı hiçbir zaman hak etmedin,” diyor arkamdan, bir kez daha dönüp ona bakıyorum.</p>
<p>“Tam bir... kuklasın,” diyorum ona istasyondaki herkesin durup bizi dinleyeceği kadar yüksek sesle. “Sen hiç kimsesin, bir hiçsin, bu çöplüğün bir ürününden ibaretsin. Onun da ötesindesin. Benimle sakın konuşma. Bir daha yüzüme bakayım bile deme.”</p>
<p>Dr. Mad beni kapıya itekliyor, kapı vızıltıyla açılıp da biz içeri girerken Emme çöken gözleriyle bakakalıyor.</p>
<p>Taşıyıcıyı beklerken derin nefesler alıyorum ve Dr. Mad beni yürürken seyredip ellerini kaldırarak sakinleştirmeye çalışıyor ama başaramıyor. Konuşmuyor, gerçi konuşmayacak da, ne kadar sinirli olduğunu biliyorum.</p>
<p>Taşıyıcıya bindiğimizde, “Seren, normalde bunu yapmam,” diyor gülerek. “Ama korkarım avukatın ve psikiyatrın olarak baktığımda, senin bu kendine zarar verme sürecin artık öyle bir noktaya geldi ki ve ciddi bir gerçeklik kontrolüne tabi tutmam gerektiğini düşünüyorum.”</p>
<p>“Gerçeklik kontrolüne mi?” Yüzüne yerden yansıyan ışıkları seyrediyorum.</p>
<p>Bu aptallığım karşısında şok olmuş görünüyor. “Sorgun esnasında Güvenlik memuruna baştan sonra yalan söyledin.”</p>
<p>“Ee?”</p>
<p>“Ee’si bu çok ciddi bir suç; akıl sağlığın yerinde olsun olmasın.”</p>
<p>“Ee?” Artık kırmızı görüyorum.</p>
<p>Bu şekilde bir yere varamayacağını fark ediyor ve yöntemini değiştiriyor; sırtını arkaya yaslayarak gözlüklerinin arkasından beni inceliyor. “Tamam, bak en azından şuna cevap ver. Charles Darwin adlı adam hakkında ne biliyorsun? Evrim teorisi hakkında?”</p>
<p>Taşıyıcı duruyor ve kapı açılıyor ama ikimiz de çıkmıyoruz.</p>
<p>“Yeter,” diyorum ona gözlerimi ayırmadan.</p>
<p>Asansörün kapısı yeniden kapanırken konuşmaya devam ediyor. “Tamam, peki lafı uzatmadan şöyle söyleyeyim, bazen bazı genetik bağların aktarılmaması devam etmesinden daha iyidir. Binlerce yıldır süregelen bir şey bu, <span style="font-style:italic;">doğal seçilim</span> deniyor. Bugünlere kadar böyle geldik. Bak, işin aslı, Ventura’da bir erkeği kaybetmek bir kadını kaybetmekten daha kolay. Bu yüzden seni tutmak için bu kadar çaba sarf ediyoruz. Gelecek nesillerimizi üretmek ve beslemek için kadınlara ihtiyacımız var. Demek istediğim, şöyle düşün, biyolojik anlamda konuşacak olursak erkekler tamamen gereksizdir. Bununla birlikte bazı ender durumlarda bazı erkeklerin etkili bir çiftleştirme programı için zararlı olabileceği varsayılır ve sonuç olarak da bu sistemden çıkarılır.”</p>
<p>Onun söylediklerini düşünürken beni izliyor.</p>
<p>“Sana söylemeye çalıştıklarımı anlıyor musun Seren?” Konuşmamı beklemesine rağmen hiçbir şey söylemiyorum.</p>
<p>Yere bakarak başını iki yana sallıyor. “Şöyle diyelim, sen daha doğmadan önce ben Ventura’da psikiyatrdım ve bu süre boyunca gemide, tırnak açıyorum, intihar oranı nüfusa göre tamamen orantısızdı, tırnağı kapatıyorum. Ne ben ne de bu bölümdeki diğer meslektaşlarım insanların bu insanların benzer bir durumda bu tarz belirtiler gösterdiğini görmedik.”</p>
<p>Asansör hâlâ kapıları kapalı bir şekilde içinde bizimle beraber olduğu yerde duruyor. Kaşlarımın çatıldığını hissediyorum. “Peki... Siz... Yani ne demek istiyorsunuz?” “Yani Domingo Suarez’in vazgeçilmez olduğunu düşünme hatasına düşme diyorum Seren. Bilim bu olasılığa karşı hazırlıklı. Ve tabii ki öyle olacak. Onun yerine kullanabilecekleri benzer donörleri var. Annelise Gutc-henmeyer ile ilgili bildiklerimi düşününce onun bir hayat arkadaşı edinme konusunda endişelendiğinden şüpheliyim, kaldı ki öyle bile olsa ona uygun başka seçenekler olacaktır.”</p>
<p>“Yani?” diye bağırıyorum artık ona. Dediklerine inanıyorum ama inanmak istemiyorum.</p>
<p>Elini yumruk yaparak asansörün duvarına yıldırım gibi patlayan bir çekiç misali vuruyor. “Yani diyorum ki ne yaparsan yap, ne kadar yalan söylersen söyle, arkadaşının var olmamasının daha iyi olacağına kanaat getirirlerse artık var olmayacaktır. İkinizin burada gerçek bir tehdit teşkil etmeniz için bir meydan okuma bu. Kumandanlık en temiz seçeneği değerlendirecek olursa onu öldürürler ve bu konuda da yapacağın hiçbir şey olmaz.” Güçlükle ve titrek titrek solurken kapı açılıyor ve Ro-naldo orada duruyor.</p>
<p>“Her şey yolunda mı Dr. Maddox?”</p>
<p>İkimiz de ona bakmıyoruz, ikimiz de tek kelime etmiyoruz.</p>
<p>Sonra bunu bana yaptıran ne bilmiyorum ama çıkıyorum ve Ronaldo’yu geçerek koridora giriyorum ve koşuyorum, nereye gidiyorum bilmiyorum ama buradan çıkmaya, onlardan uzaklaşmaya ve bir şekilde Dom’un yanına gitmeye fena halde ihtiyacım var.</p>
<p>Ancak daha üç metre gidemeden Ronaldo arkamdan kolumu yakalıyor ve beni aniden durduruyor, gerçi topuklarımla kavalkemiklerini tekmelememe rağmen bir şey olmuyor ve beni havaya kaldırıyor.</p>
<p>Doktor, “Ona yatıştırıcı verin Başhemşire Benitez,” diyerek nefesini bırakıyor ve taşıyıcının kontrol panelindeki bir tuşa basıyor.</p>
<p>Ronaldo ve Sandra beni dinlenme odasının zeminine mıhlıyor ve yatıştırıcı verirken kullanılan küçük bir tabancayla bacağımın üst kısmından vuruyorlar. Birkaç küfür savuruyorum ama bu nane içinizdeyken yapabileceğiniz hiçbir şey olmadığından bu yaptığım anlamsız kaçıyor, batan bir gemi gibi öylece dibe sürükleniyorsunuz.</p>
<p>Bir süre Beth’in burnumun dibinde duran ayakkabısına bakıyorum, ardından Beth yere çömeliyor ve kalkıp banklardan birine oturmama yardım ediyor.</p>
<p>“Ne oldu?” diye ağır hareketlerle sorarken ben de şaşkınlıkla ona bakıyorum ve başımı iki yana sallıyorum.</p>
<p>“Sadece daha fazla saçmalık,” diyorum uyuşmuş ağzımla.</p>
<p>Beni seyrediyor. “Bazen keşke senin kadar cesur olsaydım diyorum Seren,” diyor. “Çoğunlukla da olmadığıma seviniyorum.”</p>
<p><a id="bookmark2"></a><span style="font-weight:bold;">Yirmi Altıncı Bölüm</span></p>
<p>Koşu güzergâhında Batı’ya doğru gidiyoruz ve acaba Dom orada olur mu diye merak ediyorum ve belki onu görürüm diye sürekli etrafıma bakıyorum. Koşarken Ronaldo birden duruyor, kalanları koşmaya devam ederken Ronaldo dirseğini tutan kişiye dönüyor ve <span style="font-style:italic;">“Mira hombre...”<a id="footnote1"></a><sup><a href="#bookmark3">1</a></sup></span> diyor.</p>
<p>Artık karşısındaki kimse o da, <span style="font-style:italic;">“Hâgame un favor, do”&quot;’ </span>diyor.</p>
<p>Ve bu sesi hangi dilde olursa olsun tanırım. Ona dönüyorum, sarılıyorum, nefeslerimiz karışıyor çünkü bu Dom, Dom, Dom ve burada.</p>
<p>“Şensin, Tanrı’ya şükür sensin,” diyorum yüzümü ceketine gömerek, ağlayacağımı biliyorum.</p>
<p>Islak gözlerle gülümseyerek yanaklarımı avuçlarının içine alıyor ve beni kollarıyla sıkıca sarıyor ve Ronaldo’ya dönüyor. <span style="font-style:italic;">“Cinco minutos, vale?”</span> ve Ronaldo bundan rahatsız görünse de sağma soluna bakıyor ve başını sallayarak onaylıyor ve biraz uzaklaşmamıza izin veriyor. Dom beni kendine çekerken ben de onun yüzünü yandan izliyorum.</p>
<p>“Nasıl yaptın da?..” diye soruyorum.</p>
<p>Başını iki yana sallıyor ve “Benitez’le benim bir geçmişimiz var diyelim, bana bir iyilik borçluydu, artık söyleme bir şey.”</p>
<p>Ronaldo yukarıda bir aşağı bir yukarı yürürken biz de Seyir’de oturuyoruz ve Ronaldo bize sadece beş dakika verdiği ve muhtemelen de buna bağlı kalacağı için hızlı, daha hızlı, öyle hızlı konuşuyoruz ki zar zor yakalıyoruz birbirimizi. İlk olarak, “Özür dilerim. Özür dilerim. Özür dilerim. Sen haklıydın, yaptığımı yapmamam gerekiyordu,” diyorum, sonra devam ediyorum, “Nasılsın? Lütfen bana iyi olduğunu söyle.” O sırada bacağını kaldırıyorum ve ayak bileğini kucağıma koyarak bileğindeki kalın siyah plastik takip kelepçesini kanserli bir tümörmüş gibi inceliyorum. Ama elimi ittiriyor ve kendi eline alıyor, ona bakıyorum ve ancak o zaman elmacıkkemiğindeki ve kaşındaki morlukları, yaralı cildini fark ediyorum. Elimi dokunmak üzere uzatıyorum ama daha ulaşamadan elimi ellerinin arasına alıp bastırıyor.</p>
<p>“Kim yaptı sana bunu?”</p>
<p>“Yok, o kadar da önemli bir şey değil.” Başını iki yana sallıyor. “Sadece...” Başını yine sallıyor, neredeyse gülüyor. “Annelise’in babasıydı.”</p>
<p>“Tabii ya,” diyorum rahatlayıp rahatlamadığıma emin değilim gerçi ama bunu düşünmenin yeri ve zamanı değil.</p>
<p>“Beni dinle <span style="font-style:italic;">estrelitta,”</span> diyor. “Umudunu kaybetme. Ne yapman gerekiyorsa, senden ne isteniyorsa onu yap.”</p>
<p>“İyi de sen iyi misin?” diye soruyorum.</p>
<p>“Beni merak etme,” diyor. “Güvenlik seninle konuştu mu?”</p>
<p>Ellerini göğsüme, kalbimin yanma koyuyorum ve “Evet,” diyorum.</p>
<p>“Ee?”</p>
<p>“Her şey için seni suçluyorlar.”</p>
<p>Gülümser gibi oluyor ama böyle soluğu kesilmiş, paniklemiş bir gülümseme. “Bu iyi Seren, bu olabilecek en iyi ihtimal, iyi haber yani.”</p>
<p>“Ama sana... Sana ne olacak?”</p>
<p>“Merak etme,” diyor yüzünü acıyla buruşturarak. “Beni merak etme. Başım daha önce de derde girmişti hatırlarsan ve iyi şekilde çözümlendi.” Ona artık inanmıyorum, ikimizi de ikna etmek için yüzümü ellerinin arasına alıyor ve gözlerimin içine bakıyor, “Kendin için doğru şeyi yapmanı istiyorum <span style="font-style:italic;">estrellita,</span> benim için savaşmanı istemiyorum.”</p>
<p>“Bu, duracağım anlamına gelmiyor,” diyorum ona. “Senin için savaşmayı hiçbir zaman bırakmayacağım. Asla.”</p>
<p>Elleri hâlâ yanağımdayken başını iki yana sallıyor ve “Seni ne kadar sevdiğimi biliyorsun, her zaman da seveceğim ama ne diyorlarsa onu yapman gerekiyor. Lütfen beni dinle. Bu defa sözümü dinleyeceğine söz ver lütfen. Çünkü diğer türlü...”</p>
<p>Ona bakıyorum, anlamadığım bir şekilde çektiği yüzüne, uzaklaştırıp yere yönelttiği bakışlarına, mücadele edişine. “Diğer türlü ne?” diyorum ve boğazıma toplanan koca bir korku yumağını yutkunuyorum ve bana bakmasını bekliyorum. “Diğer türlü ne Dom? Sana ne dediler? Ne yaptılar?”</p>
<p>Ama Ronaldo merdivenlerden iniyor ve <span style="font-style:italic;">“Vamos,<a id="footnote2"></a><sup><a href="#bookmark4">2</a></sup></span> Seren,” diyor.</p>
<p>O anlık hisle, “Hayır,” dediğimi duyarak Dom’un üniformasının kenarına yapışıyorum, onu kendime çekip öpüyorum, sarılıyorum, Ronaldo kolumdan çekerken bile bırakmıyorum ve “Beş dakika daha. Sadece beş dakika daha lütfen,” diyorum.</p>
<p>Kollarımı sıkıca Dom’a doluyorum ve yüzümü onun göğsüne, bana ait olarak gördüğüm yere, kendimi gerçekten ait hissettiğim o tek yere tam göğüs kafesinin altına yaslıyorum. O anda bir hareketsizlik oluyor, başımın üzerinden bakıştıklarını fark edebiliyorum, o hissedemese bile Ronaldo’nun beni götürmek zorunda kalması konusunda ne kadar kararsız kaldığını hissedebiliyorum.</p>
<p>Sonra kısa bir an gözlerimi açıyorum ve onu görüyorum, dörtlü camdan gök mavisi rengini görüyorum. O kadar güzel ki...</p>
<p>HuxIey-3.</p>
<p>Ronaldo’nun arkamdan, <span style="font-style:italic;">“Venga, guapa</span>dediğini duyuyorum ve yeniden kolumu çekiyor.</p>
<p>Ondan kopup giderken Dom beni öpüyor. “Lütfen, kendin için doğru olanı yap <span style="font-style:italic;">estrellita.</span> Her şey yoluna girecek.” “Kendine dikkat etmen gerekiyor,” diyorum ve Ronaldo’nun ellerinden silkinirken içimde yükselen korkuyu hissediyorum. “Güvende olduğunu bilmem lazım.” Ronaldo’ya dönüyorum. “Lütfen yapma bunu.”</p>
<p>Şaşırmış görünüyor. “Kuralları ben koymuyorum,” diyor ve <span style="font-style:italic;">“Vamos</span> yoksa geç kalacağız ve ters bir şeyler olduğunu anlayacaklar. Haydi gidelim.”</p>
<p>Sadece görülmekten ve bunun Dom’a zarar vermesinden korktuğum için beni götürmesine, Dom peşimizden gelip ben de son ana kadar arkama bakarken beni çekiştirmesine izin veriyorum. Dom, Ana Geçit’te ellerini saçlarına geçirmiş duruyor ve biz gözden kaybolana dek bizi izliyor.</p>
<p>O zaman Ronaldo’ya dönüyorum ve onun da bana baktığını görüyorum. Tam konuşacakken beni durduruyor.</p>
<p>“Hiçbir konuda bir şey bilmek istemiyorum,” diyor ellerini kaldırarak. “Sana sadece bir süredir bildiğim bir şey söyleyeceğim, Domingo Suarez’in her şeyi kendisi ve onu seven insanlar için olması gerekenden daha karmaşık hale getirme gibi bir alışkanlığı var.”</p>
<p>“Bunu neden söylüyorsun?” Kaşlarımı çatıyorum. Cevap vermiyor ama ben de pes etmiyorum. “Birbirinizi tanıyorsunuz değil mi?”</p>
<p>“Eğitim’den.”</p>
<p>“O zaman Mariana’yı da tanıyorsun.”</p>
<p>Duruyor, beni de durduruyor ve dar koridorda birbirimize bakıyoruz. “Bana neden Mariana’yı soruyorsun?” Yüzündeki ifadeyi, dudaklarının gerginliğini görünce öyle şaşırıyorum ki doğru düzgün konuşana dek biraz kekeliyorum. “Hiç... Yani, sebebi yok. O sadece... îyi bir arkadaşım. Yani öyleydi.”</p>
<p>Kaşlarını çatıyor. “Neden böyle söylüyorsun?”</p>
<p>Omuz silkiyorum. “Gelip beni görür zannettim ama gelmedi.”</p>
<p>Birkaç saniye daha bakıyor bana, konuşmuyor, yukarıdaki lambadan dolayı gözleri tamamen gölgede. “Sanırım konuşmaya başlamadan önceki seni yeğlerdim. Şimdi yürü bakalım. Geç kalıyoruz,” diyor ve koşmaya başlıyor. Aşağı inen asansörlerden birini beklerken Mühendislik’ten kısa boylu, kızıl saçlı bir kadın görüyoruz, üzerinde hamilelik üniforması var. Ronaldo durup onu öpüyor, duyamayacağım kadar sessiz bir şekilde konuşuyorlar. Kadın gittiğinde, “Hayat arkadaşın mı?” diye soruyorum.</p>
<p>Başını “evet” der gibi sallıyor ve bir an için her şeyin, yani normal günlük yaşam gibi şeylerin benden ne kadar uzak olduğunu düşünüyorum ama emin olamıyorum, ne zaman o kadar yakın olmuştu ki zaten?.. Bana her zaman uzaktı.</p>
<p><a id="bookmark3"><sup><a href="#footnote1">1</a></sup></a></p>
<p> tsp. Bak dostum, (ç.n.)</p>
<p><a id="bookmark4"><sup><a href="#footnote2">2</a></sup></a></p>
<p> îsp. Gidelim, (ç.n.)</p>
</body>
</html>