<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><span style="font-weight:bold;">UZAK</span></p>
<p><span style="font-weight:bold;">YALNIZLIĞI</span></p>
<p>KATE LING</p>
<p>UZAK</p>
<p>VARLIKLARIN</p>
<p>YALNIZLIĞI</p>
<p><span style="font-weight:bold;font-style:italic;">Verıtura Efsanesi I. Kitap</span></p>
<p><span style="font-weight:bold;">Uzak Varlıkların Yalnızlığı - Ventura Efsanesi i. Kitap</span></p>
<p><span style="font-weight:bold;">Özgün adı: </span><span style="font-style:italic;">The Loneliness of Distont Bei.ngs - Ventura Saga Book î</span></p>
<p><span style="font-weight:bold;">Yazan: </span>Kate Ling y) 2016 Kate Ling</p>
<p><span style="font-weight:bold;">Çeviri: </span>Asena Çakmak Ozöerrnr <span style="font-weight:bold;">Yayına hazırlayan: </span>Tülin Er <span style="font-weight:bold;">Kapak tasarım: </span>Eda Ayhangil <span style="font-weight:bold;">Grafik uygulama: </span>Havva Alp</p>
<p><span style="font-weight:bold;">Türkiye Yayın Hakları: </span>Doğan Egmoni yayıncılık ve Yapımcılık Tic. A.Ş.</p>
<p>Tüm hakları saklıdır Bu kitabın hiçbir bölümü yayıncının izni olmadan kullanılamaz.</p>
<p>Bu kitabın yayın haklan Madeleine Milburn Agency ve Akçalı Ajans aracılığıyla alınmıştır</p>
<p>Her 2.000 adet, bir baskı olarak kabul edi'mektedir.</p>
<p><span style="font-weight:bold;">X. Baskı / </span>İstanbul 2017 <span style="font-weight:bold;">ISBN: </span>978-605-09-4244-6 <span style="font-weight:bold;">Sertifika no: </span>11940</p>
<p>Doğan <span style="font-weight:bold;">Egmont </span>Yaysncsttk ve Yapımcılık Tic. A.Ş.</p>
<p>19 Mayıs Cad. Golden Plaza No.]. KatılO Şişü 34360 İSTANBUL Tel: (0212i 373 77 00 / Faks: (0212) 246 66 66 <a href="http://www.dexkitap.com"><span style="font-weight:bold;">www.dexkitap.com</span></a><span style="font-weight:bold;"> / </span><a href="mailto:satis@dogankitap.com.tr"><span style="font-weight:bold;">satis@dogankitap.com.tr</span></a></p>
<p><span style="font-weight:bold;">Basım yeri: </span>Yıkılmazla: Basın Yayın Prom ve Kağıt San. ı ıc Ltd. Ştı.</p>
<p>Adres: Evren Mah. Güıbahar Cad. No: 62/C Güneşli-Bağcılar /İSTANBUL Tel: {0212} 515 49 47 <span style="font-weight:bold;">Sertifika no: </span>11965</p>
<p><span style="font-weight:bold;">Toplu sipariş için teh </span><span style="font-style:italic;"><sup>(</sup>Q212)</span> 3/3 // 44 <span style="font-weight:bold;">E-posta: </span><a href="mailto:satis@de.ccrn.tr">satis@de.ccrn.tr</a></p>
<p>UZAK</p>
<p>VARLIKLARIN</p>
<p>YALNIZLIĞI</p>
<p><span style="font-weight:bold;font-style:italic;">Ventura Efsanesi</span></p>
<p><span style="font-weight:bold;font-style:italic;">I. Kitap</span></p>
<p>KATE LING</p>
<p><a id="bookmark0"></a><span style="font-weight:bold;">Birinci Bölüm</span></p>
<p>Onların kuş olduğunu biliyorum ama sadece bana böyle söylendiği için. Uzun bir tele konmuş bekleyen bir sürü kuş ve işin aslı, onları havalandıranın ne olduğunu bilmiyorum ama bir şekilde yapıyorlar işte; bin tane küçük kanat, hepsi, aynı anda gökyüzüne doğru uçuşuyorlar. Bir de şimdiye dek hiç görmediğim, fırça darbelerine benzeyen bulutlarla bezeli mavi, masmavi bir gökyüzü var.</p>
<p>Cenazelerde, büyük ekranda sürekli bunu, bu aynı kısa filmi gösteriyorlar. Galiba hepimiz buradaki mesajı ya da artık her neyse onu anlıyoruz. Sonra ölen kişinin bazı fotoğraflarını gösteriyorlar, sadece birkaç tane; normalde ekip fotoğrafları, Noel baloları, üniformalı fotoğrafları ya da işte artık elinizde ne varsa o gösteriliyor. Ama bu defa farklı, daha en başta büyük-büyükannemin şeftali yanakları, yanmış teni, güneşten kısılmış gözleri ve bacaklarında kumlarla ardında bıraktığı gezegende çekildiği bir fotoğraf yer alıyor. Fotoğrafı gösterdiklerinde herkesten tuhaf bir hayret nidası yükseliyor.</p>
<p>Büyük-büyükannem Bea’nm bir dolu fotoğrafı vardı;</p>
<p>bazıları kart üstüne basılmıştı, böylece elinde tutabiliyordun. Elinde tutabildiğin gibi onlara birer pencere gibi uzun uzun bakabiliyordun da. Onlara baktığında, o da sana bakıyordu. Daha gençti. Hani şu an fotoğraflara bakarken capcanlı görünüyor ama aslında ölü.</p>
<p>Bu cenaze de diğerleri gibi oldu. Üretim’in gönderdiği çiçekleri koyduktan sonra ayağa kalkıp bakıyoruz, bir kutuya bakıyoruz ve büyükbabam bir konuşma yapıyor. Bea’nm buradaki, Dünya’da yaşamış son kişi olduğundan bahsetmiyor bile ama herkesin aklından geçenin bu olduğunu biliyorum. Bugün, bu kadar insanın buraya gelmesinin sebebini de biliyorum çünkü her şey buraya kadardı işte, şimdi bir şekilde hepimiz gerçekten yapayalnızız.</p>
<p>Ardından hava kilidini açıp onu bırakıyoruz ve dönüyoruz. En son ayrılan büyükbabam oluyor, ta ki ben onun koluna girinceye dek dönmek aklına bile gelmiyor. Galiba işin bu kısmı kaç kere yaşanırsa yaşansın hiçbir zaman kolaylaşmayacak.</p>
<p>Kilitli kapılar yana kayıyor ve dış kapı açılırken kalın yuvarlak pencerelerden bakıyoruz; iki taraf da devasa çeneler gibi aynı anda açılıyor ve büyük-büyükannem gidiyor. Dışarıda bir yerlerde, uzayın derinliklerinde uçuyor, kim bilir nereye gidiyor. Önceden de farklı değildi gerçi, sadece bu defa bunu tek başına yapıyor.</p>
<p>ilk oturum koşusunun anonsunu hayal meyal duyuyorum. Ölü gibi derin ve korkunç bir uykuya yatmak üzere cenaze merasiminden erken ayrılmıştım. Spor ayakkabılarımı ve eşofmanlarımı giyerken hâlâ rüya görüyor olmamın sebebi de bu zaten ve Ana Geçit’e giderken o kadar çok esniyorum ki titremeler geliyor, gözlerim yaşarıyor. Koşucular yanımdan hızla geçip giderken dalgalı suya atlar gibi onlara katılıyorum. El terminalimde müzik çalıyor ama dinlemiyorum sanırım, hatta Ana Geçit yolunda ayaklarımızı davul çalışıyormuşçasına birbiri ardına yere sertçe vururken tam anlamıyla düşünmüyorum da. Üçüncü oturum vardiyasından evlerine dönen insanlar yolun bir tarafında tek sıra halinde gözleri yerde yürüyorlar. Ön taraflarda yerinde duramayan gürültücü tipler her zaman yaptıkları gibi alçak tavanlı geçitten geçerken ellerini tavana değdiriyorlar ve ben bu derin sıkıcılık uçurumunda çığlıklar atmak istiyorum.</p>
<p>Ama Dr. Maddox’un verdiği reçete böyle. Bunu, kendimi Islah’tan uzak tutmak için yapıyorum, yapmak zorundayım. Dr. M ad, “çocuklarda” uzun süreli ilaç kullanımını tasvip etmiyor, onun yerine kafandan geçen korkunç şeyleri ona anlatmak, endorfin ürettiğini iddia ettiği anlamsız daireler etrafında koşmak gibi doğal ilaçları tercih ediyor ama ben bu konuda hâlâ epey şüpheliyim. Birisi senin beynini çıkarıp yerine ıslak bir sünger koymuş gibi hissettirse de ilaç kullanmanın daha iyi bir seçenek olduğu konusunda uzun uzun düşünüyorum.</p>
<p>Gel gör ki Mühendislik personeli ve her nasıl oluyorsa yemekhanede verilen azıcık yemekle bile şişmanlamayı başarabilmiş insanlarla birlikte koşuyorum işte. Bunu, beş hafta boyunca Dr. Mad’in gözetiminde tutulduğum Islah’tan kurtulmayı başardığım günden bu yana, bir yıldan fazla bir süredir, her sabah yapıyorum. Islah’tay-</p>
<p>* îng. Mad, deli, çılgın anlamında. Karakter, Dr. Maddox’a Mad diyerek uzmanlık alanına da atıfta bulunarak kelime oyunu yapıyor, (ç.n.) dım çünkü bir süre konuşmamaya karar vermiştim ve ardından, özellikle kötü geçen bir gecenin ardından, bu yerin metal duvarlarını tırnaklarım parçalana parçalana ellerimle kazıyarak oradan çıkmaya çalışmıştım ve herkes bunun deli olmamdan kaynaklandığına kanaat getirmişti. Ama bakın, bu konudan bahsetmekten o kadar da hoşlanmıyorum, malumunuz bir hayli utanç verici ve Dr. Mad ne derse desin, tüm bu olanlar hiç de sahip olmak istemediğim bir dolu sefil anı yarattı.</p>
<p>işte ben de bu yüzden koşuyorum ve yeniden normal olmaya çalışıyorum. Keçileri kaçırmamam lazım. Tabii insan aklını bir kere kaçırınca bir daha olmaz diyemiyor. Omzunuzun üzerinden geriye bakıp duruyorsunuz. Bu durumdan koşarak kaçıyorsunuz.</p>
<p>Birçok kişi için bu koşuların en iyi yanı Seyir’e ulaşmak oluyor. Ana Batı güvertesindeki Seyir yüz adım uzunluğunda. Bir tarafında merdiven basamağı gibi dizilmiş oturma yerleri, bunun önünde de yürümek için -ya da bizim yaptığımız gibi koşmak için- biraz alan var; sağ tarafımızda ise yerden tavana uzanan, vakumlu camdan dört parçalı pencere ve yüzünüzün ortasına bir yumruk gibi inen sonsuz galaksi. Galiba insan elinde olmadan bakıyor ama beni, diğer insanları etkilediği gibi etkilemiyor. Yani yakın zamana kadar etkilemedi en azından.</p>
<p>Şu son birkaç haftadır Huxley yıldız sisteminin yakınından geçiyoruz ve gerçek bir güneş gördüğümden beri, bu manzara daha bir hoşuma gider oldu. Uzun zamandır güneş görmemiştik ve K tipi orta yaşlı bir cüce olan Huxley her ne kadar küçük ve sönük olsa da bir şekilde insanı hayata döndürüyor. Nasıl oluyor bilmiyorum ama insanı uyandırıyor işte; aklımızın bile ermediğini, ermek zorunda olmadığını tahmin ettiğim hücresel bir seviyede uyandırıyor. Huxley, seksen dört yıldır geçtiğimiz, yaşam barındırması muhtemel ilk sistem. Tamam, bir Öncü’den öte İlk Temas aracı olduğumuzdan kurulacak bağ sınırlı ancak buraya ilk gelen biziz, bu yerden ilk geçen biziz ve burada ne bulacağımıza dair hiçbir fikrimiz yok. Beni şu an canlı tutan bir şey varsa işte o da bu, yaşamayı sürdürmek istememi sağlayan tek şey bu.</p>
<p>Koşudan sonra kamaraya dönmek istemiyorum, onun yerine Emme’yi görmeye gidiyorum. Son zamanlarda aramız o kadar da şahane değil, bunun gayet farkındayım ve bu beni deli ediyor. Keçileri kaçırmanın sorunu da bu ya, bir kez başınıza gelince kimse gözünüze aynı görünmüyor.</p>
<p>Ama kapısını çaldığımda beni doğruca içeri alıyor ve ailesinin kamarasındaki mutfakta, gri renkli dar alanda ayakta duruyoruz. Dağınık ama şükürler olsun kimse yok.</p>
<p>“Ev ahalisi nerede?” diye soruyorum ona ama yanlışlıkla dalıyorum ve cevabını kaçırıyorum. Sonra onun peşi sıra odasına gidiyorum, yatağına oturuyoruz, dizlerimin üzerinden eğilip yere bakıyorum.</p>
<p>“Satranç oynamak ister misin?” diye soruyor.</p>
<p>Başımı sallıyorum ve yatakta geriye kaykılıp sırtımı soğuk duvara yaslıyorum. Oyunu el terminallerimize yüklerken ikimiz de konuşmuyoruz. Kaçamak biçimde ben ona bakarken, o da bana bakıyor.</p>
<p>“Büyük-büyükannen Bea için üzgünüm,” diyor.</p>
<p>“Sorun değil, biliyorsun yaşlıydı.” Onu sustururken omuz silkiyorum.</p>
<p>“Hımm,” diyor. “Ama yine de... Mezuniyeti ve bütün bu olan biteni düşününce...”</p>
<p>“Evet, o da umurumda değil, gerçekten değil.”</p>
<p>“Evet, benim de,” diyor.</p>
<p>El terminallerimiz bipliyor ve birkaç hamle yapıyoruz. Sonra o duruyor.</p>
<p>“Pekâlâ, benim umurumda,” diyor. “Yalan söyledim.” Ona bakarak bekliyorum.</p>
<p>“Hazır değilim,” diyor dolduramadığım sessizliği bozarak. “Ne yani? Sen hazır mısın?”</p>
<p>“Ben sadece... Sanırım yapabileceğim ya da değiştirebileceğim bir şey olmadığından bu konuda düşünmeyi anlamsız buluyorum.”</p>
<p>“Yani Hizmet’e gitmek? Birleşme? Bunlar seni endişelendirmiyor mu?”</p>
<p>“İstesem de istemesem de olacak şeyler için neden endişeleneyim ki?”</p>
<p>Kaşları çatık, dudakları gergin bir ifadeyle bana bakıyor, bir hamle daha yapıyor ve yeniden duruyor. “Peki, kimle eşleşeceğini düşünüyorsun? Birleşme için yani?” Omuz silkiyorum. “Bütün her şey şaka gibi, ne fark eder ki?”</p>
<p>O hoş, iri gözlerinde aynı ifadeyle bana bakıyor.</p>
<p>“Bunu ne zaman anladın?” diye soruyor.</p>
<p>“Neyi?”</p>
<p>“Hiçbir şeyin önemli olmadığını.”</p>
<p>İşte o zaman Emme ile son zamanlarda aramızın neden iyi olmadığını fark ediyorum. O hâlâ varlığımızın anlamsızlığından bir anlam çıkarmaya çalışıyor, bense bir şey yapamayacağımızı zaten biliyorum.</p>
<p>ıo</p>
<p><a id="bookmark1"></a><span style="font-weight:bold;">İkinci Bölüm</span></p>
<p>Ablam Pandora bir yıl önce on dokuz yaşındayken Cain ile evlendi ve şimdi yedi aylık hamile. Ve vay canına, deliler gibi mutlu. Tüm yaptığı kahkahalar atmak, küçük kıyafetler dikmek ve tüm genç anneleri eve davet etmek. Böylece ona bir şeyler getirip karnını okşayabiliyorlar. Cain her şeyin harika olduğunu düşünüyor, işin aslı bir zamanlar onun süper biri olduğunu düşünürdüm. Onu şimdi ablamın ve karnının etrafında tam bir aptal gibi cıvıldayıp dururken gördükçe aynı adam olup olmadığından şüphe ediyorum. Eskiden ablamı hayat arkadaşı iyi biri olduğu için kıskanırdım, şimdiyse o kadar ezik birine dönüştü ki yüzüne güçlükle bakabiliyorum. Gerçi Pandora’nın sıkıcı bir tip olduğunu bildiğimden o kadar da hayal kırıklığına uğramıyorum. Ama bazen ne kadar az ortak yanımız olduğunu görünce hayret ediyorum. Aynı kamarada onca yıl geçirdik ve şimdi tek yaptığı oturup patik örmek.</p>
<p>Normal insanlar şimdiye dek çoktan kendi aile kamaralarına taşınmak isterdi ama ablam normal biri değil ve</p>
<p>kendi kamarası için daha yeni başvurdu. Babam ve ben aslında onunla olmaktan mutluymuşuz gibi yanlış bir düşünceye kapıldığı için böyle oldu. Böyle olduğunu biliyorum çünkü Cain bana, ablamın onsuz ne yapacağımız konusunda ne kadar endişelendiğinden, bebek doğduğunda bile bizimle kalmayı planladığından bahsetti. Ben de onsuz olmaktan ziyade <span style="font-style:italic;">onunla</span> nasıl yapacağımız konusundaki daha ağır endişelerimden bahsettim. Diyeceğim o ki, bütün bu olanlar tarif edilemez şekilde gereksiz. Babam bile boş zamanlarımızda bizimle nasıl oturacağını bilemiyor artık. Biz onun tepesinde uzun uzun tartışıp dururken, o bir köşede sessizce oturuyor ve tek kelime etmiyor; arada söylediğimiz şeylere gülüyor, bazen de “Kızlar haydi ama yapmayın!” diyor. Gerçi biz onun bundan keyif aldığını düşünüyorduk, özellikle de yataklarımıza gitmeden önce gelip onu kafasından öptüğümüzde. Ama artık o kadar emin değilim, Cain ile Pandora aptallaştılar ve sadece kendi aralarında konuşuyorlar, babamla ben de öylece ekranlara bakıp duruyoruz. Hoş, ben genellikle Pan içler acısı hayatıyla bu kadar mutlu olabildiği için onun ne kadar aptal olduğunu düşünüyorum.</p>
<p>Bu yüzden belki de Eğitim’deki son günüm olan bugün, sadece onun gibi birine dönüşmemeyi ümit ediyorum; belki de beynim kulaklarımdan akmadan günü bitirebilmeyi ümit ediyorum.</p>
<p>Peder Seth son on yılını genel olarak bize Incil’den hikâyeler anlatarak geçirdi ve bu hapishane gibi küçük gri odadaki son günümüzde, bize hayatın anlamını ya da şöyle diyelim hayatın kendi gördüğü şekildeki anlamını anlatmayı bıraktı. Doğal olarak, Jonah söylenenleri pür dikkat dinleyen tek kişiydi ve bir tek o bu tür şeylere önem veriyor. Yani tamam Emme de dünyalar dolusu not alıyordu ama o hep böyle yapar, tam bir otomatik pilottur diyebiliriz.</p>
<p>“Nesil 84, zaman artık sizin zamanınız.” Bunlar, Peder Seth’in söyleyip durduğu kalıplaşmış sözler. Bu sınıfta, on beş-on yedi yaş arası sıralanmış otuz beş kişiyiz, işin aslı seri üretim hattından çıkmış işçilerin en son grubundan başka bir şey değiliz. Eğitim için üç sınıf var; üç yıl Eğitim A’da, üç yıl Eğitim B’de, üç yıl da Eğitim C’de geçiriyor ve çıkıyorsun. Ardından, hiç doğmamış olmayı dileyecek altı-sekiz yaş arası yeni sevkiyatm hayatını çekilmez hale getirmeye başlıyorlar.</p>
<p>Yeniden dinlemeye koyulduğumda Peder Seth, galiba Tanrı’yla ilgilenen adamlar için zorunlu olan sakalıyla gülümseyerek konuyu iyice hararetlendiriyor. “Bu sizin döneminiz Nesil 84. Yaşam yolunuz, Tanrı’mn sizin için seçtiği hayat önünüze serilmek üzere.”</p>
<p>Görüyorsunuz ya, pederin söyledikleri safsatadan başka bir şey değil, çünkü Tann’nm burada olan şeylerle zerre kadar ilgisi yok, bunu o da biliyor.</p>
<p>“Ve yarın yetişkinlikte, ebeveynlikte, hayatınızın amacını gerçekleştirirken burada, Ventura’da size eşlik edecek o biricik sınıf arkadaşlarınızı öğreneceksiniz.” “Benim için kavga etmeyin kızlar. Maalesef yalnızca biriniz o şanslı kadın olabilir,” gibi klişe bir laf ediyor Ezra Lomax ve birçok kişi gülüyor, hatta Emme de dahil olmak üzere bazı kızların kıkırdamalarından şanslı kişinin kendileri olması için dua ettikleri anlaşılıyor. Aptallar. Yani Ezra, kaptanın oğlu ve kendisinin çekici biri olduğuna o kadar inanıyor ki başkalarını da buna inandırmayı bir şekilde başarıyor, hoş sahip olup olabileceği tüm meziyet de bundan ibaret zaten.</p>
<p>Peder Seth’in arkasından Teğmen Maria Fernanda geliyor. Hepimiz pazartesi günü Hizmet’e gitmenin nasıl olacağını ve görevlerimizin ne olacağını düşünürken, o bize Dünya’da hayatın nasıl geliştiği ile ilgili bir video seyrettirmeye karar veriyor. Epey eski bir program, bütün bu olanları düşünmedikleri, günün birinde sekiz yüz seksen sekiz insanı dev bir tenekeye koyup onları bir daha görmemek üzere evrene fırlatmalarının bile gündemde olmadığı bir zamana dönmek gibi olduğu söylenebilir. Sonra bunları kendi diyeceklerini desteklemek için kullanıyor. Artık hayvanlar gibi yaşamadığımız için ne kadar şanslı olduğumuzu, ailelerin karmaşaya sebep olan değişken duygusal ve cinsel bağlılıklar olmaksızın düzenli ve planlı olmasının ne kadar harika olduğunu, bilimin gelişip yumurtalarımızın vakumla çekilerek bebeklerimizi bizim yerimize bir Petri kabında yapabildikleri için ne kadar şükretmemiz gerektiğini söylüyor. Çünkü bu şekilde sanki yıldızlararası bir hayvan çiftliğiymişçesine nüfusun yarısı erkek yarısı kadın olarak ayarlanıyor ve her beş yılda bir sayılar sıkı sıkıya kontrol edilebiliyor. Bonus olarak da, vakti zamanında gerçek insanlarken başımıza bela olan o nahoş tahmin edilemezlik, hastalık ve özürlü olma durumlarını artık dert etmek zorunda olmadığımız ekleniyor. Artık sadece kendimiz için yarattığımız hastalıklarımız var, ne kadar da şanslıyız!</p>
<p>Sonra bir de bu kutsal olmayan üçlünün sonuncusu Dr. Pen var. Bize, bugüne dek milyonlarca kez gördüğümüz, bir dolu insanın yüz yıldan fazla bir süredir çözmeye çalıştığı (ama çözemediği) ve sırf ne dediklerini anlayabilmek için -tabii bu bir tür kozmik osuruk değil de gerçekten birileri varsa- gidiş-dönüş üç yüz elli yılımıza mal olsa bile tüm Epsilon Eridani yolu boyunca takip ettiğimiz titreşimli ve dalgalı bir sinyal sesinin yer aldığı Ventura îletişim’in reklam videolarını gösteriyor. Anlayacağınız, tuhaf bir şekilde bu sinyalden nefret etmem gerektiğini düşünsem de işin aslı, ben de dahil olmak üzere tüm bunların var olmasının tek sebebi bu aptal sinyal ve bu durum her daim biraz hoşuma gitmiştir. Çok inatçı. Hiç kesilmiyor. Yüz yıldan fazla bir zamandır hiç kimse kodu -tabii bir kod varsa- çözmeyi başaramadı. Bu sadece saçma, kesinlikle saçma sapan bir ses ve yetmiyormuş gibi insanlar bir de buna inanıyorlar, bizi çağırdığına ve tüm yaşananların bundan dolayı gerçekleştiğine inanıyorlar. Sanırım bu durum, yalnız kalmayı ne kadar çaresizce istemediğimizin bir kanıtı sadece.</p>
<p>Bunların hepsi, saat ikiyle üç arasında düzenledikleri, gözleri sözde yaşlı öğretmenler hepimizin ne kadar mutlu olacağına dair aptalca konuşmalar yaparken aşırı tuhaf şekilde ayakta dikildiğimiz, biraz da karaokeli -burada eğlenmek için bunu yapıyoruz- inanılmaz derecede korkunç bir partinin habercisiydi.</p>
<p>Her şey tuhaf ötesi olduğundan olsa gerek kimseyle konuşmuyorum. Her nasılsa uzun süredir arkadaş olduğum birkaç oğlan var. Çünkü Emme o kadar hoşlanmasa da ben video oyunlarını seviyorum ama yarın birbirimizin karısı-kocası olacağımız düşüncesi üzerimize yapışmışken, yemin ederim onların yüzüne bile bakamıyorum.</p>
<p>Onun yerine başım önümde, Emme ile bir köşeye geçip orada kalıyorum.</p>
<p>“Haydi ama ciddiyim bak! Kiminle eşleşeceğini düşünüyorsun?” diye soruyor bana.</p>
<p>Çenemi avucuma koyup ona bakarken şaşkınlıkla ayaklarımın nasıl da ağırlaştığını fark ediyorum. “Sana söyledim, ben...”</p>
<p>Ellerini kaldırıyor. “Tamam, umurunda olmadığını biliyorum. Peki o zaman <span style="font-style:italic;">benim</span> kiminle eşleşeceğimi düşünüyorsun?”</p>
<p>“Ezra’nın çıkmasını istediğini biliyorum.”</p>
<p>Sırıtıyor. “Kim istemez ki değil mi? Kaptanın oğlu. Acayip seksi.”</p>
<p>Yüzümü asıyorum. “Emme, onun ne kadar kendine âşık biri olduğunu hiç mi fark etmedin?”</p>
<p>Omuz silkiyor. “Biliyorum ama sanırım bununla yaşayabilirim.”</p>
<p>Brandon karaokesini bitirip Emme’yi çağırıyor ve mikrofonu ona vermek için beklerken, Emme benim elimi yakalıyor.</p>
<p>“Haydi Seren, eski günlerin hatırına benimle düet yap,” diyor. Yemin ederim, tüylerim diken diken oluyor. “Ben bu seferlik otursam daha iyi,” diyorum.</p>
<p>“Haydi!” diyor hafifçe zıplayıp elimi tutarken, bense dik dik ona bakıyorum.</p>
<p>“Hayır Em. Ciddiyim.” Omuz silkiyor, sahneye çıkmadan önce hafifçe gülümsüyor ve tam başlaması gerektiği anda sahnede oluyor.</p>
<p>Emme dünyadaki en iyi şarkıcı değil ama notalara gayet başarılı uyum gösteriyor ve bunu iyi yaptığı konusunda da kendine güveni hayli yüksek. Ben de her zaman onun gibi olabilmeyi istedim ama buna ikna olduğum ender zamanlarda bile böyle bir durumun, ancak daha karanlık ve daha kasvetli bir ben ile olabileceği düşüncesine vardım hep. Bir şeylerden keyif almak istemediğimden değil, bu sadece yapabileceğim bir şey gibi gelmiyor. Böyle doğmuşum sanki. Ya da ben eksik doğdum.</p>
<p>Gözlerimi odada dolaştırırken fazlasıyla uzun bir süre boyunca her bir acınası günümü yan yana geçirdiğim, parlak ışıklar altında soluk görünen benizlerimizle aynı sıralarda oturduğum insanlara bakarken buluyorum kendimi ve gözlerim tam karşı köşede oturan, etrafta hiçbir şey olmuyormuş gibi muhtemelen tncil okuyan Jonah’a takılıyor. Ne tuhaf, Ezra ile ikisi tek yumurta ikizleri ama ancak bu kadar farklı olabilirlerdi. Sonra bu küçük odanın içinde geçirdiğimiz onca zaman gerçekten bir şey ifade ediyormuş gibi birbirimizin tişörtlerine aptal mesajlar yazıyoruz, ardından ikinci oturumun zili çalıyor ve neyse ki her şey sona eriyor.</p>
<p><a id="bookmark2"></a><span style="font-weight:bold;">Üçüncü Bölüm</span></p>
<p>Mezuniyet günü. Bunun için resmi kıyafetlerimizi giymek zorundayız ve daha önce bunu yapmam hiç gerekmemiş-ti. Benimki yepyeni, paketinden henüz çıkmış bir gömlek, kravat, boğazına kadar düğmeli gri blazer ceket ve üzerinde, normalde giydiğimiz kıyafetlerin önündekiyle aynı küçük Ventura amblemi olan bu tuhaf yuvarlak şapka nanesinden oluşuyor fakat bu defa işleme yerine gümüş renkli, soğuk ve metal bir parça var. Bütün bunları düşünüp kavramaya çalışarak aynada bir süre kendime bakıyorum. Bugün sona erdiğinde artık Eğitim’de olmayacağım. Bugün sona erdiğinde uzmanlık alanımı seçene kadar iki yıl boyunca zorunlu olan Hizmet’te olacağım. Haftada beş gün, sekiz saatlik vardiyalarda çalışacağım. Bugün sona erdiğinde hayatımın kalanını kiminle geçirmek zorunda kalacağımı, genetik olarak planlanmış çocuklarımı kiminle yapacağımı, kimi seviyormuş gibi davranacağımı öğreneceğim.</p>
<p>Kaptan Katerina Lomax, bir diğer adıyla Kaptan Kat, bir diğer adıyla gözetimi altındaki her şeyin efendisi ve önceki kaptan olan Kaptan Lee dört yıl kadar önce öldüğü için artık gösteriyi yürüten kişi lacivert, resmi kumandan üniformasıyla sahneye çıkıyor. Henüz otuzlarının ortasında, iki tuhaf çocuğu ve ölmüş bir kocası olmasına karşın hayatını tam olmak istediği yere, yani en tepeye gelene kadar yüksele yüksele geçirdi. Kadın uzun boylu ve acayip seksi bir sarışın, yani bütün kapıların ona nasıl açıldığını çok da merak etmeye gerek yok; bu göreve kesinlikle mevcut fırsatları mümkün olan en iyi şekilde kullanarak geldi. Ablam neredeyse onun her şeye kadir yüce Tanrı olduğunu düşünür ama bu düşüncesini hiçbir zaman kanıtlamayı ya da onun aslında sadece korkutucu ve muhtemelen biraz da kaçık biri olduğuna dair inancımı sarsmayı başaramamıştır. Her neyse, işte babam burada yanımda, Pan da Cain’le birlikte onun diğer yanında duruyor ve buz gibi soğuk olan talim salonunda oturmuş, kaptanın sahneye çıkışını seyrederken babam elimi tutuyor.</p>
<p>“Bildiğiniz gibi Ventura Dünya’dan ayrılalı seksen dört yıl oldu ve hesaplamalara göre varış yerimize ulaşmamıza iki yüz altmış iki yıl var. Bizler, Epsilon Eridani’de neyin var olup olmadığını bulmak için Dünya’daki insanların yaptığı fedakârlığız. Evet, beni duydunuz, <span style="font-style:italic;">fedakârlık</span> dedim, inkâr etmiyorum, hiçbir zaman da etmeyeceğim; bu görev için çok büyük fedakârlıklar yapmak zorunda kaldık.</p>
<p>“Ventura iletişim, ilk defa NASA’nın ve Avrupa Uzay Ajansı’mn yan programı olan SETI’nin sponsoru olduğunda, onların bu işin nereye varacağına dair hiçbir fikirleri yoktu. Epsilon Eridani yıldız sisteminden geldiğini keşfet-</p>
<p>* Ing. <span style="font-style:italic;">Search for Extra-Terrestrial Intelligence</span> kısaltması, <span style="font-style:italic;">Dünya Dışı Akıllı Yaşam Araştırması</span> anlamına geliyor, (ç.n.) tikleri şifreli mesaj sadece başlangıçtı. Bu görev bize ilk verildiğinde çözülmesi gereken birtakım sorunlar vardı. Bunların ilki, güçlü nükleer füzyon enerjisiyle çalışan, kendi kendine yetebilen gemilerdi. Yapay yerçekimi üretebilme, balık ve yumurtayı temel alarak hemen her besini yapabilme ve sonsuz hava ve su filtre edebilme - ki burada zincirin en zayıf halkası biz ve ölümlü olmamızdı. Bu seyahatin kesinlikle tek bir ömür süresi içinde gerçekleşemeyeceği ortaya çıktığında, çok-nesilli ekip kavramı doğdu.</p>
<p>“Biz de o yıldızlararası nesillerden biriyiz. Dünya’yı hiç görmedik, gideceğimiz yeri de göremeyeceğiz. Tek bildiğimiz yer, yedi yüz yıllık seyahatin seksen dört yılını tamamlamış olan bu gemi olacak. Çocuklarımız da böyle bilecek. Anne-babalarımızın da tüm bildiği buydu. Oraya ulaşacak kişiler torunlarımız olacak ve ancak onların torunları ellerinde insanlığın bugüne dek aldığı en heyecanlı haberlerle bir gün Dünya’ya dönebilecekler. Fakat bu süre boyunca kim olduğumuzu, beraberimizde getirdiğimiz kültürümüzü, ahlak anlayışımızı, ideallerimizi unutmamamız çok önemli. Hiç görmemiş olsak bile Dünya’ya aitiz.</p>
<p>“Bu sebeple, tamamladığınız Eğitim bu görev için kesinlikle can alıcı bir önem taşıyor; hepinizin tek tek elinizden gelenin en iyisini yaptığınızı ve her anın hakkını verdiğinizi biliyorum. Şimdi ekibinizde yerlerinizi alıp toplumunuza bunun karşılığını verme, katkıda bulunma ve bunun bir parçası olarak olabildiğince üretici olma sırası sizde, bunun ilk adımı da Hizmet’inizdir. Bakım’da, Üretim’de, îç Görevler’de ve diğer bölümlerde iki yıl boyunca görev alacaksınız ve bu süre boyunca bağlılığınızı, uyumunuzu, çalışkanlığınızı kanıtlayacak ve sonrasında ümit ediyorum ki mesleğinizi bulacaksınız.</p>
<p>“Birleşme’niz de bir bu kadar önemli. Bugün hangi sınıf arkadaşınızın hayat arkadaşınız olacağınızı öğreneceksiniz. Çiftleştirme programımız görevimizin temel taşlarından biri, sizlerin de rolünüzü gurur ve mutlulukla oynayacağınızı biliyoruz, tıpkı anne babalarınızın ve onların anne babalarının yaptığı gibi.</p>
<p>“Evet, sözü daha fazla uzatmayayım, Nesil 84’ün mezuniyetini bildirmekten büyük onur duyuyorum.”</p>
<p>Herkes alkışlıyor, bense kusmak istiyorum. Pan babamın önünden uzanıp elimi sıkarken, babam omzumu kemiklerimi çatırdatacak kadar sıkıp gülümsüyor - Tanrı aşkına! Bunun sonucunun korkunç bir şeye dönüşmekten başka bir ihtimali varmış gibi <span style="font-style:italic;">gülümsüyor.</span> Yani, gerçekten hiçbir fikri yok.</p>
<p>Yeniden Kaptan Kat’e kulak kesildiğimde, ilk defa nispeten ilginç bir şey söylediğini işitiyorum. “Yeni Birleşmeleri açıklamadan önce özel bir duyurumuz olacak. Bu yılın mezunlarından biri çok farklı bir hayat yolu için uygun görüldü ve bunun kendi oğlum Jonah Lomax olduğunu söylemekten büyük mutluluk duyuyorum. Kendisi rahiplik için seçildi, elbette onun için çok ama çok mutluyuz.” Alkışlarken gözlerinin en güzel yerinde parlak gözyaşları oluşuveriyor ve Jonah sahneye doğru ilerken hepimiz onu ağzımız bir karış açık, <span style="font-style:italic;">ne oluyor ya</span> ifadesiyle izliyoruz. Demek istediğim, bu kadının saçmalıklarının sınırı yok. Böyle damdan düşer gibi söylenen bir durum olduğundan değil, Jonah her zaman bu işe fazlaca yatkındı ama on yedi yıl önce ayrılan bir yumurta için fazla torpilli duruyor. Jonah oraya doğru yürüyor ve Peder Seth boynunun etrafından mor bir kuşak geçirirken şaşkın şaşkın dikiliyor, seyrederken onun için üzülüyor muyum yoksa bu rezaletin içinden tek yön biletini alıp çıktığı için içten içe onu delicesine kıskanıyor muyum bilmiyorum bile.</p>
<p>Her neyse bunu düşünecek zaman yok. Işıklar kısılıp da büyük ekranda tezahüratlar ve alkışlar eşliğinde fotoğraflar gösterilerek Birleşme duyuruları başladığında Kaptan Kat’in keyfi iyice yerine geliyor. Tamam, güzel haber şu ki en azından Arthur ile eşlemiyorum (Phoebe eşleşiyor) ve Erica Nico’yu (ah dostum, bu en beteri) alıyor. Emme, sıradakinin kendisi olduğunu biliyor, ben de öyle ve o, salonun diğer ucunda meraktan çatlamak üzere olan annesi, babası ve büyükannesi ile birlikte olmasına rağmen gözlerimiz birbirini buluyor. Ve işte onun fotoğrafı çıkıyor, epey güzel aslında ama fotoğrafın ne için olduğunu bildiğinden yüzünde gizlenmiş inceden bir korku da yok değil. Onun yanında çıkan fotoğrafa güçbela bakabiliyorum... Leon Witney. Ama biliyor musunuz, daha kötüsü de olabilirdi. Yani çocuk biraz tuhaf ve sessiz ve kekeme ve sıkıcı ama Emme’ye doğru bakıp başparmağımı kaldırıyorum çünkü Tanrım, Ezra olabilirdi ki ne olursa olsun istediğini zannetse de bu kesinlikle En Kötü Senaryo olurdu.</p>
<p>Pekâlâ, şimdi olayı çözdünüz artık ve benim resmimin yanında kimin çıkacağını çoktan tahmin etmişsinizdir. Benden önce birkaç kişi daha var ama... Evet. Anladınız. işte, bütün o sinirim tepemde, betim benzim atmış halimle ben, yanımdaki de Ezra. Ezra Lomax. Hayat arkadaşım. Doğmamış çocuklarımın babası. Anons edilmesiyle birlikte annesi sonucu sindirmeye çalışırken, kaşının birini kaldırma küstahlığında bulunuyor. Sonra ön sıranın bir kenarına doğru oğluna, yumurtasına bakıyor. Açık renk saçları yüzüne düşmüş olan Ezra da omzunun üzerinden aşırı ağır çekimde bana bakıyor, gözlerimiz bir kez buluşuyor ve sonra kalkıp sahneye gitmemiz gerekiyor. Evet, kalkıp bacaklarımızı çalıştırıp oraya gidip diplomalarımızı almalıyız. Bunların hepsi şu an benim başıma geliyor ama nedense başka birine oluyormuş gibi hissettiriyor ve işte oraya çıkıyorum, orada onunla duruyorum, <span style="font-style:italic;">onunla.</span> Kolunun sıcaklığı, benim kolumun sıcaklığıyla karşılaşıyor, biraz çekiliyorum. Kalabalığın, göremediğim kalabalığın (gözüm nasıl dönmüşse artık siz düşünün) gürültüsüne karşın onu duyabiliyorum ve o -o <span style="font-style:italic;">da ne?-</span> mırıldanıyor. Mırıldanıyor. Bir şarkı ya da ona benzer bir şey değil, sadece bir ses, uzun, düz, arı vızıltısı gibi bir ses.</p>
<p>Alın size birkaç kelimeyle Ezra Lomax: Kibirli, kabadayı, narsist. Ve nasıl olduğunu bilirsiniz, orada ayakta duruyorum ve aslında hep kafamın bir köşesinde duran durumu yavaş yavaş kavrıyorum, iyi bir konuda değil tabii ki; hayatın asla benden yana olmayacağını biliyordum.</p>
<p>Ve orada öylece dururken:</p>
<p>O: Şey...</p>
<p>Ben: Şey...</p>
<p>O: Eee...</p>
<p>Ben: Evet.</p>
<p>O: Galiba, şey...</p>
<p>Ben: Ne?</p>
<p>O (başka ne yapacağını bilmediğinden ellerini cebine sokarak): Bilmiyorum, galiba...</p>
<p>Ben: Ne?</p>
<p>O (gülerek): Vay canına, yani, bilemiyorum.</p>
<p>Bu arada insanlar etrafta dolanıp duruyorlar. Yani o büyük alkış maratonlarını tamamladılar, gözyaşlarını siliyorlar ve bu noktada bir tür büyük bir dönüm noktası hissi yaşamam gerekiyor sanırım ama tüm hissettiğim kupkuru bir ağız, mide bulantısı, terleme ve sanki gözlerim de pek görmüyor. Belki de beyin tümörü ya da ona benzer bir şey olduğunda böyle hissediliyordun Tüm aileler tuhaf tuhaf kucaklaşmalar için bir araya gelirken, benimkiler ayakta dikilmiş öyle bana bakıyorlar. Bir şey yapabilirim diye öyle korkmuş görünüyorlar ki onlar için üzülüyorum, bu sebeple gülümsemeye benzer bir şey yapmak için zorluyorum kendimi. Bekledikleri işaret buymuş gibi birden canlanıyorlar; babam beni boynumdan çekerek gözümden öpüyor, Cain bir kolunu bana dolayıp diğer eliyle Ezra’nın elini sıkıyor, Pan ellerimi sıkarak ezerken yüzüme ne kadar heyecanlı olduğunu haykırıyor. Büyükbabam siyah, resmi Güvenlik üniforması içinde uzun, yenilmez ve her şeye hâkim bir havayla arkadan bana bakıyor ve nadiren yaptığı şekilde göz kırpıyor.</p>
<p>Babamın Ezra’nın elini tuttuğunu görüyorum, aynı anda sırtına da öyle sert vuruyor ki Ezra öne doğru sendeliyor. “Akıllı çocuk,” diyor muhtemelen kendini daha da ikna etmeye çalışarak. Ona ya da ailesine o kadar ba-yılmadığını biliyorum ama kaptanın oğlu olduğundan, herkesin bunu şimdiden büyük bir olay olarak gördüğünü tahmin edebiliyorum. Hani malum, bazı avantajları olacağını düşünüyorlar ama o avantajların ne olduğunu ancak Tanrı bilir. Öğrenmek istediğimi pek sanmıyorum.</p>
<p>Ah evet, Kaptan Kat tüm o mutlu anneliğini yaparak Jonah’nın yanından ayrılıyor (herkes en sevdiği oğlunun o olduğunu biliyor, hoş çok da seçeneği yok zaten, ikisinin de ayrı sıkıntıları var) ve bize doğru gelirken yolda durup yüksek sesle derin bir nefes alıyor ve mavi gözlerinde şu küçük elmaslara benzeyen gözyaşlarıyla ilk bana bakıyor.</p>
<p>“Bu ne mutluluk! Ne değerli bir an! Şurada durmuş ikinize bakıyorum ve mutluluk dolu bir hayat görüyorum,” diyor ve onun saçma sapan biri olduğunu söylerken babamın ne kadar haklı olduğunu düşünüyorum. Sadece ekranlarda görebileceğiniz cinsten biri, çok ciddiyim, normal bir hayat için çok fazla; fazla uzun, fazla sarışın, her şeyi çok fazla.</p>
<p>Ezra’ya ya da bana sarılmak yerine ellerini ikimizin yanaklarına koyup, gözünden bir damla yaş akmak üzereymiş gibi bir ona bir bana bakıyor. Tahmin edebileceğiniz üzere, sonraki hamlesi babamın elini elleri arasına almak oluyor, sonra Pan’ın ellerini, sonra Cain’inkileri. Gerçi büyükbabama doğru yöneldiği için onlarla üstünkörü ilgileniyor.</p>
<p>“Ah Joshua,” diyor büyükbabamın yanma ulaştığında. Elini, şapkasını tuttuğu koluna koyuyor. “Ne kadar harika bir olay bu! Daha iyisini ümit edemezdik. Ailelerimiz o kadar parçalandı, o kadar sınandı ki şimdi yeniden bir bütün olma ve hep beraber devam etme zamanı. Gerçekten Tanrı’mn lütfunun mutluluğunu yaşıyorum.”</p>
<p>Sonra büyükbabama bakıyorum ve onun, şu her zamanki çatık kaşları ve herhangi birinin standartlarına göre bile komikken büyükbabam için hayda hayda komik olan saçlarıyla amaçsızca ayakta duran Ezra’ya bakışını izliyorum. Bütün bunların başımıza nasıl geldiğini merak ettiğini söyleyebilirim. Çünkü Eğitim’delerken eski kaptanla, Kaptan Lee’yle çok yakınlardı ve Kaptan Lee her şeyi belli bir düzen içinde yapardı; Kaptan Kat geldiğinden beri işler değişti ama iyi yönde değil, ne demek istediğimi anlıyorsunuzdur.</p>
<p>Her neyse, her şey devam ederken bizim de ilk resmi alkollü içeceğimiz olan köpüklü şaraptan içip masada duran bu çiğ et rengindeki iğrenç kekten yiyeceğimiz varmış. Kalabalığın içine karışmalı mıyız bilmiyorum ama gitmiyoruz. Belki de gitmemeyi tercih ediyoruz. İnsanlar etrafımda konuşup dururken öylece ayakta duruyorum ve birileri bana bir şey sorduğunda söylediğim tek şey, “Ne?” demek oluyor çünkü size yemin ediyorum ne insanları ne söylenenleri duyabiliyorum. Berbat anlardan biri de Kültür’den gelen şu çocukla oluyor: Etrafta dolaşıp herkesin fotoğrafını çekiyor ve ben hâlâ kimseyle tek kelime edememişken, geleceğin Bay ve Bayan Lomax’ı olarak beraber bir fotoğrafımızı çekmek istediğini fark ediyorum. Biz de ayakta durup poz veriyoruz. Ezra kolunu bana doluyor, onun ve idrara benzeyen tatlımsı bir aroması olan iğrenç deodorantının kokusunu alıyorum. O anda Mühendislik’e gittiğimiz okul gezilerinden biri geliyor aklıma; hani şu “haydi ortadan kaybolalım” oyunlarından birini yaptığımız ve Ezra’nın kendi mekiğini yapacağına, onu kullanmayı bildiğine dair yeminler ettiği, ama sonunda bunun, onun aptal oyunlarından biri olduğunun ortaya çıkmasıyla her şeyin sona erdiği gezi, işte şimdi buradayız ve eli hafifçe sırtıma inmiş hafifçe vuruyor: <span style="font-style:italic;">pat pat pat.</span> Muhtemelen bir şeyin mors kodu falandır ama kesinlikle bilmek istemiyorum.</p>
<p><a id="bookmark3"></a><span style="font-weight:bold;">Dördüncü Bölüm</span></p>
<p>Pan ile babamın, diğer bir deyişle birinci dereceden aile bireylerinin psikolojik bir sorunum olduğunu sanmalarının, mezuniyetten sonra doğruca odama gidip konuşmayı ve birkaç gün boyunca çıkmayı reddettiğim için bunalımda olduğumu söylemelerinin haksızlık olduğunu düşünüyorum. Bense bu yerin etrafta deli olmayanın bir tek ben olduğumu göstermesinden nefret ediyorum.</p>
<p>“Bana nasıl hissettiğimi sordunuz, dürüst olmam gerekirse bazen var olmamanın daha iyi olduğunu düşünüyorum.” Bu cümle daha ağzımdan çıkarken söylememem gerektiğini biliyorum, babamın değmemem gereken hassas noktalarından birine değdiğimi biliyorum ve üzgün olduğunda üstdudağımn üzerindeki kırışan yere bakarken çizgiyi aştığımı anlıyorum.</p>
<p>“Seren, Dr. Maddox’u görmen için seni Sağlık’a götüreceğim, senin iyiliğin için.” İşte bu da bana karşı artık sabrı kalmayan babam oluyor.</p>
<p>“Hayır.” Artık öfkeli değilim, sadece üzgünüm ve boğazımda kahve kupası kadar büyük ve sert bir şey varmış da bir türlü yutamıyormuşum gibi hissediyorum ama onu ikna etmeye çalışmak bir yana, babama cevap verirken kendi dudağımın üzerinde de aynı kırışmayı hissediyorum.</p>
<p>Ne yapacağını bilmez bir halde iç çekiyor ve kollarını geriye doğru öyle bir esnetiyor ki kitap rafıma çarpıyorlar; sadece bir tane gerçek kitabım var o da büyük-büyükan-nem Bea’ya ait olan <span style="font-style:italic;">Sevecendir Gecenin</span> bir kopyası. Rafta üzeri koyu tozlarla kaplanmış, sayfaları açık, yüzüstü duruyor. Bir an sonra babam kitaba bakarak, “Eskiden ne çok okurdun Seren. Artık seni hiç kitap okurken görmüyorum,” diyor.</p>
<p>“Baba...”</p>
<p>Ama elini kaldırıyor ve sözüne devam ediyor. “Seni bir türlü kabuğundan çıkaramadım. Kütüphane işinde ilerliyordun, seviyordun da. Neden artık yapmıyorsun?”</p>
<p>“Sadece -omuz silkiyorum- artık anlamlı gelmiyor. Yani, şu anda bulunduğumuz ve bundan sonra da bulunacağımız tek yer burasıyken artık var olduğunu bile bilmediğimiz bir dünyadaki gerçek hayat hakkında bir şey okumanın manası ne? Bu gri duvarlar, gri tavan, gri üniforma... Bu soğuk, karanlık...” Söylediklerimden daha söylerken bile pişman olarak başımı iki yana sallıyorum. Doğru olmasına doğru ama ağzımdan çıkan her söz işleri daha da kötüleştiriyor.</p>
<p>Babam kepini çıkarıyor ve dizlerinin üzerinde öne doğru eğiliyor, parmaklarını saçlarının içinden bir ileri bir geri, bir ileri bir geri geçirip duruyor, öyle ki durduğunda hepsi karman çorman bir şekil alıyor. Üretim’in soğuğun-</p>
<p>*Bahsi geçen eserin özgün adı, Ing. <span style="font-style:italic;">Tender Is the Night</span> (ç.n.) dan ötürü, boynunun kenarında dantelimsi kızarıklıklar var. Kendini bu kadar hasta ettiği için ona çok sinirleniyorum. Bu kadar yalnız olduğu ve beni de yalnız bıraktığı için ona çok sinirleniyorum.</p>
<p>“Ben sadece bütün bunların amacının ne olduğunu anlayamıyorum,” diyorum.</p>
<p>Kafasını kaldırıp bana bakıyor, kepini yeniden takıyor, burnuyla oynuyor, yere bakıyor, yüzü daha önce aynı yerlerden geçtiğini ve bütün bunları sorduğunu anlatıyor zaten.</p>
<p>“Amaç şu: Kalk, işini yap, eve gel, aileni sev, nokta, işte amaç bu. Devam etmek. Bunu çocuklarımız, torunlarımız ve onların çocukları için yapıyoruz. Bir gezegende nasılsa Ventura’da da öyle Seren. Sadece bundan daha fazlası olacağını düşünüyorsun. Kaçırdığın bir şeyler olduğunu sanıyorsun ama yok.”</p>
<p>“Nereden biliyorsun peki?”</p>
<p>“Ben sadece...” Omuz silkerek yeniden öne doğru eğiliyor. “Biliyorum bebeğim güven bana.”</p>
<p>Tavanımdaki havalandırmaya bakıyorum, tam da bu odada kapana kısılmış gibi hissederken öyle olmadığını düşünmek çok çaresizce bir durum.</p>
<p>Babam elini dizime koyuyor. “Seren güzel bir hayat sürdürüyorsun. Neden bunu göremiyorsun bilmiyorum. Neden mutlu bir şekilde önüne serilmesine izin vermiyorsun bilmiyorum.”</p>
<p>“Ne yani? Ezra Lomax’la, o kibirli domuzla evlenip hayatlarını bu şey içinde tıkılarak geçirip sonra da lağım suyuyla beraber vakumla dışarı atılacak olan şeytani bebekler doğurmak mı güzel?”</p>
<p>“Sadece bütün bunlardaki güzel yanı göremiyorsun. Ayrıca böyle konuştuğunu duyduğum son kişi de hasta...” Ben doğduktan hemen sonra kendisini hava kilidiyle dışarı vakumlattıran annemi kastediyor elbette.</p>
<p>“Hasta olduğuna emin misin? Bütün bunlardan usanmadığına emin misin? Senden usanmadığına?”</p>
<p>Ah evet elbette tam bu noktada babam kalkıp gidiyor ve ben, bu tartışmayı da hükmen o kazandığı için korkunç hissediyorum.</p>
<p>Sağlık’a gitmeyi kabul ediyorum ama babam benimle gelmekten vazgeçene kadar ayak diriyorum. Ve işte şimdi bekleme odasmdayım ve buradaki herkesin bugünün akıl sağlığı kliniği akşamı olduğunu bildiğini zannediyorum, nitekim hepimiz gözümüzün bir kenarıyla acaba en deli hangimiz diye merak ederek birbirimize bakıyoruz ama bakmıyormuş gibi yapıyoruz. Benim dışımda neredeyse herkes çift olarak gelmiş. Annesiyle birlikte Kültür’den bir çocuk, bir çift ve iki yaşlı kadın var.</p>
<p>Ve bir de Domingo Suarez.</p>
<p>Onu ilk gördüğümde o iki yaşlı kadınla konuşuyor; İspanyolca konuşuyor, bugünlerde İspanyolca konuşan pek fazla kişi yok. Bunu yapabilen birini görmek nedense etkileyici geliyor, hatta sihirbazlık numarası gibi bir şey. Bir an onu seyrettiğimi fark ediyor ve bir yandan konuşurken bir yandan da gizliden gizliye bana bakıyor. Hatta hiçbir şey anlamadığım bu konuşmaya sanki beni de katıyor. Bir an belli ki komik bir şey söylüyor ve teyzeleri, ya da artık her kimseler, kahkahayı patlatıyorlar, kendi de öyle. Hepsi birden dizlerini falan tokatlıyorlar gülmekten.</p>
<p>Ancak bundan sonra onun ağzını fark ediyorum. Yumuşak, dolgun, beyaz dişlerinin aksine esmerce, güzel. Gülümsediğinde bir elimi gece gibi simsiyah saçlarında dolaştırıyor; öylece kalakalmış durumdayım, donup kalıyorum, daha önce görülmemiş çekiciliğinin ihtişamı karşısında kelimenin tam anlamıyla şaşkınlıktan ağzım açık kalıyor.</p>
<p>O anda nasıl göründüğümü tam olarak bilmiyorum ama değiştirmeyi bir türlü beceremediğim bu alık bakışlarımla epey tuhaf görünüyorumdur muhtemelen. Tam da beklediğim gibi beni görüyor ve gülümsemesi yok oluyor. Yeniden kadınlara dönüyor ama bu defa gülümsemesinin gerçek olmadığını, dikkatinin dağıldığını söyleyebiliriz. Birkaç saniye sonra izin istiyor ve kalkıyor; galiba gidecek derken benim yanıma geliyor.</p>
<p>İlk başta ona bakmıyorum, işin aslı o kadar rahatsız hissediyorum ki el terminalime bakarak gözlerim aynı kelimelerin üzerinde gidip gelse de bir şey okuyormuş gibi yapıyorum. Beni seyrediyor, yüzümü seyrediyor sonra ayrık bacaklarının arasında gevşek biçimde kenetlediği ellerine indiriyor gözlerini. Sonra beni biraz daha seyrediyor. Sonunda dirseğini biraz hareket ettiriyor, ta ki yan tarafıma dokunana kadar. Ben de bu durumda elbette dönüp ona bakmak zorunda kalıyorum, bakıyorum da, hafiften gülümsediğimi bilmeme rağmen olabildiğince kaba bir şekilde bakıyorum. O da bana bakıyor, önce gülümsüyor sonra o da aynısını yaparak benim ters bakışlarımla dalga geçiyor ve sonra yeniden gülümsüyor.</p>
<p>“Beni hatırlamıyor musun?” diyor. Bu soru beni şaşırtıyor çünkü asıl onun beni hatırlamadığınd an epey emindim. “Ablanla beraber Eğitim’deydim.”</p>
<p>“Ben... Sen?” Ve ona bakmak için biraz geri çekiliyorum.</p>
<p>“Ben... Sen...” diye dalga geçiyor gülerek ve o beyaz dişleri yeniden parlıyor.</p>
<p>O anda Sağlık’m giriş masasındaki kadın, “Seren Hemple?” diyor çünkü sıra bende ve aynı anda bir <span style="font-style:italic;">BİİP </span>sesi geliyor ve duvardaki bir ekranda yirmi santimetre boyunda adım çıkıyor, güçlükle yutkunuyorum.</p>
<p>Domingo başını ekrandan bana çeviriyor, sonra yeniden ekrana bakıyor, sonra yine bana, kalkıp gitmemi bekliyor. Ben gitmeyince gülüyor, bana doğru eğiliyor, elini ağzına götürerek yüksek sesle fısıldıyor. “Buradan çıkalım mı Seren?”</p>
<p>“Seni tanımıyorum,” diyorum.</p>
<p>“Tanıyorsun. Daha az önce doğruladık. Ben Domingo Suarez. Ablanla beraber Eğitim’deydim.”</p>
<p><span style="font-style:italic;">BİİP.</span> Adım yeniden yanıp sönüyor ve şimdi tamamen aklımdan çıkmış olan Domingo’nun teyzeleri dahil herkes bana bakıyor. Bense orada oturmuş belki de Sağlık’ta psikologunu görmeyi bekleyen o kişi olmak zorunda değilimdir ki istemiyorsam olmak zorunda değilim diye, diğer bir yandan da bu kapıdan girerken nasıl sadece tek bir olasılık vardı da şimdi bir dolu farklı olasılık oluştu ve hepsi de o ilkinden daha iyi diye düşünüyorum.</p>
<p>“Haydi gidelim,” diyor sonra ve kalkarken başı ve omzuyla sadece ufacık bir hareket yapmasına rağmen nedense karşı konulmaz bir şekilde onu takip ediyorum, kalkıp klinikten çıkıyorum, Sağlık biriminin ana koridoru boyunca üzerinde adımın yazdığı birkaç ekranın daha önünden geçmek zorunda kalıyorum ve Ana Güney’e varıyoruz. Tam Sağlık ile aramıza biraz mesafe koymuşken</p>
<p>birbirimize bakıyoruz ve duruyorum.</p>
<p>“Teyzelerin!”</p>
<p>Domingo kahkaha atıyor. “Nelerim?”</p>
<p>“Teyzelerini klinikte bıraktın, aileni ya da her kimselerse artık.”</p>
<p>Elini havada çırpıyor. “Hayır, onlarla gelmedim. Sadece bir yerlerden tanıdığım birileri o kadar.”</p>
<p>Ellerini ceplerine sokuyor ve adımlarını bana uyduruyor, benden çok daha uzun; onun bir adımı benim iki adımım kadar. Yine aynı sebeple bana bakarken biraz öne eğiliyor ve öyle görmeye çalışıyor. Sessizlik anlaşması yapmışız gibi ikimiz de akıl sağlığı kliniğinde ne aradığımızı söylemiyoruz. Bunun yerine, “Pekâlâ Seren Hemple, Pandora’nın kız kardeşi, benim yeni arkadaşım Sağlık’m bekleme odası cehenneminden kaçtığına göre şimdi ne yapmak istersin?” diye soruyor.</p>
<p>Omuz silkiyorum. “Açıkçası, bir planım yok.”</p>
<p>“Bir planın yok ha?” diyor. “En sevdiğim.”</p>
<p>Bu söylediği cümlede, bir türlü kopmama izin vermediği göz göze gelişimizde, çok olmasa da koluyla neredeyse bana dokunuşunda öyle yoğun bir şey var ki... O anda, “Güzel bir şey görmek ister misin?” diye soruyor. Hayır diyebilmemin mümkün olmadığını biliyorum.</p>
<p>Onu takip etmemi istiyor, ben de takip ediyorum, meydanın güneybatı köşesindeki aşağı yöne giden taşıyıcılara ilerlerken birbirimize bakıyoruz ve “İspanyolca konuşuyorsun değil mi?” diye soruyorum.</p>
<p>Gülümsüyor. “Evet.”</p>
<p>“Bunu artık gerçekten yapabilen biri olduğunu bilmiyordum.”</p>
<p>“Bazı insanlar konuşabiliyor. Sadece seçilmiş olanlar.” Konuşurken âdemelmasınm hareket etmesini izliyorum sonra gülüyor. “Ee bu galiba şöyle bir şey... Yani bir Birleşme’de eşlerin ikisi de bu dili konuşunca bu durum çocuklarına da geçiyor, anladın mı? Muhtemelen çok ömrü kalmadı diye tahmin ediyorum.”</p>
<p>“Çok yazık.” Ona hafiften gülümsüyorum. “Hoşuma gitti. Güzelmiş.”</p>
<p>“Bildiğim iyi oldu. Kendime not: Daha çok İspanyolca konuş.”</p>
<p>Onun ayaklarının dibinde bin parçaya bölünmek istememe rağmen gülerek geçiştiriyorum. Konuyu değiştirmem lazım. “Nereye gidiyoruz?”</p>
<p>Duvara yaslanıyor, kollarını göğsünde kavuşturuyor ve “Sürprizlerden hoşlanmaz mısın Seren?” diyor.</p>
<p>Bu konuyu düşünüyorum. “Aslına bakarsan bu konuda pek de deneyimim yok,” diyorum.</p>
<p>Onun yüzünden benimkine doğru yayılan o ağır, tatlı gülümseyişi hissediyorum.</p>
<p>Üretim’e iniyoruz, bir güvenlik görevlisiyle el sıkışıyor ve beni karanlık, buz gibi bir alana doğru yönlendiriyor. Bir an için bir hava kilidinden çıkıp çıkmayacağımızı merak ediyorum ama sonra Su Ürünleri’nde olduğumuzu fark ediyorum.</p>
<p>Durum şu ki Bilim, yemeklerimizin çoğunu balık ve yumurta proteinlerinden geliştiriyor ve aslında bu proteinlerden neredeyse istedikleri her şeyi sentezleyebiliyor-lar. Ventura’da bizim dışımızda yaşayan tek canlıların milyonlarca balık ve tavuk olmasının sebebi bu. Balıkları çiftleştirerek Huxley’nin soluk ışığının girdiği gerçek pencereleri (kamaralarımızdakinden daha fazla) ve yan duvar boyunca lombozları olan geminin ön kısmının altındaki bir dizi su tankının içinde tutuyorlar.</p>
<p>“Burası harika, çok güzel. Neden daha önce hiç gelmedim ki buraya?”</p>
<p>Domingo sırıtıyor, ellerini yana doğru açıp yavaşça döndürüyor. “Neredeyse gerçek bir kumsalda olabilirdin.” Başımı sallıyorum, çok soğuk olmasına rağmen hava boğazımı ve göğsümü yakıyor. Çömeliyorum, suyun karanlığına dikkatle bakıyorum; harika bir gümüş renkli balık yüzgeçleriyle birlikte suyun yüzeyine sıçrıyor ve beni neredeyse geriye düşürüyor.</p>
<p>“Vay canına,” derken duyuyorum kendimi.</p>
<p>“Bence de, öyle değil mi?” Gülüyor.</p>
<p>“Burada çalışmak nasıl bir şey?”</p>
<p>“Güzel. Bakım’dan falan daha çok seviyorum. Üretim ilginçtir. Balıkları da seviyorum.”</p>
<p>“Kaç yaşındasın?” diye soruyorum ona.</p>
<p>“On sekiz. On beşinci doğum günümden hemen sonra mezun oldum. Nesil 81’in en genci benim.”</p>
<p>Elimi göğsüme koyuyorum. “Ben de bizim neslin dördüncü büyüğüyüm. On yedi olmak üzereyim.”</p>
<p>Elini çak yapmak üzere kaldırıyor ama ben hareketi o kadar güzel yapamıyorum, sonra aklıma bir şey geliyor. “Kız kardeşim ve ben... Esasen benden sadece iki yaş büyük. Şey tamam, biraz daha fazla ama sırf bu nesil olayından ötürü hayatını benim annemmiş gibi davranarak geçirdi. Benim ancak hayal edebileceğim bir hayat tecrübesi yaşamış gibi.” Başımı iki yana sallıyorum ve insanın ablasından nefret etmesinin pek hoş olmadığının farkına vararak biraz kızarıyorum. Herhangi bir şeyin hoş olup olmamasının benim için hiç önemi yoktur. Ama birden gökten kayalar yağmış gibi önemli oluyor.</p>
<p>“Büyük kardeşler hep öyle oluyor.” Gülümsüyor. “Ağabeyim beni babamdan çok daha fazla sıkar.”</p>
<p>“O halde epey bir yaramaz olmalısın,” diyorum ve bu söylediğimden dolayı yanaklarımın yandığını hissediyorum.</p>
<p>“Biraz yaramaz olmanın bir zararı olmaz.” Göz kırpıyor ve ben oracıkta ölecek gibi oluyorum.</p>
<p>“Ee... Şey...” Başımı iki yana sallıyorum ve tutulan nutkumu gizlemeye çalışıyorum. “Yatakhanelerde mi kalıyorsun?”</p>
<p>“Evet.”</p>
<p>“O zaman henüz hayat arkadaşınla evlenmedin?”</p>
<p>“Hayır, henüz değil.” Omuz silkerek gülümsüyor.</p>
<p>O an dönüp ona bakıyorum ve neden Pan’ın sınıfındayken onun bu tarifi mümkün olmayan güzelliğini fark etmediğimi, hatta onu ancak hayal meyal hatırladığımı merak ediyorum. 7/24 giymek zorunda olduğumuz Ventu-ra üniformasının yakıştığı tek insan o olmalı. Ben o aptal keplerden nefret ediyorum ama onun kepi ona çok yakışıyor. O aptal gri üniforması göğsüne, ince omuzlarına öyle oturmuş ki her türlü mantıklı düşünceyi silip süpürüyor, özellikle de göğsündeki o bir dolu -belki de tam olması gereken sayıda?- kapatılmamış çıtçıtlı düğmelerle.</p>
<p>Üretim’deki birçok kişi gibi o da anahtarlıklarını boynunda taşıyor ama daha önce hiçbirinin üniformasının altınındaki hatları şu an yaptığım gibi incelememiştim.</p>
<p>Ve bana hafiften gülümseyerek bakışı o kadar yoğun ki işin aslı muhtemelen karşılık veremeyeceğim bir durum karşısında kaçan biriyken şimdi inanılmaz derecede ilginç ya da eğlenceli bir şeyler söylemek üzereymişim gibi, onun daha az önce keşfettiği bu küçük harika tuhaflıkmışım gibi hissediyorum.</p>
<p>“Ne?” diye soruyorum.</p>
<p>“Bana bir şeyler anlat,” diyor ellerinin üzerinde geriye yaslanırken. “Senin hakkında bir şeyler öğrenmek istiyorum.”</p>
<p>Omuz silkiyorum. “Söyleyecek bir şey yok. Mezuniyet, hayatımın o büyük amacını gerçekleştirmek, hepsi bu.” “Ah,” diye sırıtıyor. “Bakıyorum da Peder Seth yeni nesillere ilham verme yeteneğini kaybetmemiş. Gerçi işin olumlu yanından bakacak olursan anlı şanlı günün birinde Batı’nm gördüğü en iyi tuvalet işçisi olabilirsin.”</p>
<p>Yine gülüyorum. O konuşurken dudaklarına bakıyorum, her ne kadar o dudakları düşünmemeye çalışsam da, “Yani insan nihayetinde kokuya alışıyor, bir şans ver bence,” diye eklediğinde başarısız oluyorum.</p>
<p>“Sen konuş tabii, balıkçı çocuk,” diyorum gülümseyerek.</p>
<p>“Balıkçı çocuk mu? Ahh!” Üniformasının boğazını tutup çekiyor ve kokluyor. “O kadar mı kötü?”</p>
<p>Başımı iki yana sallıyorum, tam ona harika koktuğunu söyleyecek oluyorum ama kendimi tam zamanında durduruyorum. “Pazartesi günü atamamı öğreneceğim, bu tuvalet olayı konusunda en iyisini ummaktan başka çarem yok gibi.”</p>
<p>“Ciddiyim hiç laf etme.” Gülümsüyor. “Daha kötüsü de olabilir. Benim ilk atamam atık bölümündeydi.”</p>
<p>Yüzümü ekşittiğimi fark ediyorum. “Hadi ya!”</p>
<p>Başını sallıyor. “Biliyorum. İnanılmaz derecede göz kamaştırıcı ve de mis kokulu bir hayatım oldu.” Ellerini açıp havaya kaldırıyor. “Senin de görebileceğin gibi...” İkimiz de yarısı aydınlık olup görüş açısına girmeye başlayan Huxley-3 gezegeninin kenarını gördüğümüz lombozlardan yukarı bakıyoruz. Gezegen gitgide büyüyor, şu an kesilmiş bir başparmak tırnağı kadar küçük, mavi bir hilal.</p>
<p>“Balıklar neden pencereye ihtiyaç duyuyor?” diye soruyorum ona.</p>
<p>“Biraz güneş görmek hoşlarına gidiyor.” Omuz silkiyor. “Tabii güneş olduğunda ki şimdi var ve çok güzel.” “Çok.” Başımı sallıyorum suyun yanma dönerken ve lombozlardan sinsice giren yıldız ışıklarıyla parlayan, balıkların süzülüp giden vücutlarıyla dalga dalga olan parlak karanlıkta sallanan ayaklarımı seyrediyorum. Tam o anda bir balık, ağzını suyun yüzeyine çıkararak yüzüyor, göz göze geldiğimizi hissediyorum ve öne doğru eğilip, “Dokunabilir miyim?” diye soruyorum.</p>
<p>Domingo şok olmuş gibi yapıyor. “Bu ne hız!” Gözlerimi deviriyorum ve gülümsememeye çalışarak, “Balığı kastediyorum,” diyorum.</p>
<p>Ah evet, yani o bir dolu abuk subuk şaka daha yapıyor ama sonra ben ayakkabılarımı çıkarıyorum, o da buzdan hallice ve zift gibi simsiyah suyun içine inen birkaç metal basamaktan inerken bana yardımcı oluyor. O soğukluğa rağmen elimi sokuyorum; bir tanesinin avucuma gelmesi için çok beklemem gerekmediğine eminim. Öyle ışıltılı bir enerji ve hayat dolu ki biraz titriyorum ve çığlık atıyorum. Beni basamaklardan geri çekerken gülüyoruz, bana sessiz olmam gerektiğini yoksa diğerleri tarafından yakalanacağını söylüyor ve daha en başından baş belası olduğumla, beni buraya hiç getirmemesi gerektiğiyle ilgili şakalar yapıyoruz; onca zaman tek düşünebildiğim onun güneşin etkisiyle kıstığı güzel gözleri oluyor. Bunu açıklamam zor çünkü o aslında benim için buradaki herhangi biri kadar yabancı ama aynı zamanda buradaki herkesten daha fazla arkadaş gibi hissettiriyor.</p>
<p>Gel gör ki benimle eve yürüyüp kapıda bıraktıktan sonra elimi sıkıyor ama sonra elim elinden kayana dek tutuyor ve gözden kaybolana kadar arkasından bakıyorum, sonra da bugüne kadar onsuz nasıl yaşadığımı ve bundan sonra onsuz nasıl yaşayacağımı merak ederek öylece kalıyorum.</p>
<p>Ona o kadar hızlı, o kadar güçlü, o kadar güzel âşık oldum ki...</p>
<p>Ve bir o kadar da imkânsız.</p>
<ul><li><a href="main-1.xhtml">Beşinci Bölüm</a></li><li><a href="main-2.xhtml">Dokuzuncu Bölüm</a></li><li><a href="main-3.xhtml">On Üçüncü Bölüm</a></li><li><a href="main-4.xhtml">On Yedinci Bölüm</a></li><li><a href="main-5.xhtml">Yirmi Birinci Bölüm</a></li><li><a href="main-6.xhtml">Yirmi Dördüncü Bölüm</a></li><li><a href="main-7.xhtml">Yirmi Yedinci Bölüm</a></li><li><a href="main-8.xhtml">Otuz Birinci Bölüm</a></li><ul><li><a href="main-9.xhtml">Teşekkürler</a></li></ul></ul>
</body>
</html>