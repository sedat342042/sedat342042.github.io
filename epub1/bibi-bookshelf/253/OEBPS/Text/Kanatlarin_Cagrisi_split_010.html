<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kanatların Çağrısı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre1"><span class="calibre2"><span class="bold">2</span></span></h2>

  <p class="calibre1">Bu öyküyü anımsadığımda Trearne'e gelişimin üzerinden iki gün geçmişti. Kız kardeşimle birlikte terasta çay içiyorduk.</p>

  <p class="calibre1">Birden, "Kitty," dedim. "Belçikalıların arasında bir rahibe yok muydu?"</p>

  <p class="calibre1">"Herhalde Rahibe Marie Angelique'den söz ediyorsun, değil mi?"</p>

  <p class="calibre1">İhtiyatı elden bırakmayarak, "Olabilir," dedim. "Bana onu anlatsana."</p>

  <p class="calibre1">"İnanılmaz derecede gizemli bir kadındı. Biliyor musun, o hâlâ burada."</p>

  <p class="calibre1">"Ne? Bu evde mi?"</p>

  <p class="calibre1">"Hayır, hayır, köyde. Dr. Rose'u anımsıyor musun?"</p>

  <p class="calibre1">Başımı salladım. "Seksen üç yaşlarında ihtiyar bir adamı anımsar gibiyim."</p>

  <p class="calibre1">"O Dr. Laird'di. Öldü. Dr. Rose buraya geleli birkaç yıl oluyor. Kendisi oldukça genç ve yeni fikirleri uygulamaya çok hevesli. Rahibe Marie Angelique'e büyük bir ilgi duyuyor. Kadıncağız sanrılar görüyor ve anlaşılan o ki, tıbbi açıdan son derece ilginç bir vaka. Zavallının gidecek bir yeri de yok -bence biraz kafayı sıyırmış- ama aynı zamanda çok da etkileyici. Dediğim gibi gidecek bir yeri olmadığı için Dr. Rose onu köyde bir yere yerleştirdi. Öyle sanıyorum ki onun hakkında bir inceleme raporu hazırlıyor ya da doktorlar ne yazarsa ondan işte!"</p>

  <p class="calibre1">Kız kardeşim birden durup yüzüme baktı.</p>

  <p class="calibre1">"İyi de sen onun hakkında ne biliyorsun?"</p>

  <p class="calibre1">"Oldukça garip bir öykü kulağıma geldi."</p>

  <p class="calibre1">Olayı Ryan'dan duyduğum şekilde kız kardeşime aktardım. Kitty çok ilgilendi."</p>

  <p class="calibre1">"Gerçekten de insanı yok edebilecek birine benziyor...ne demek istediğimi anlıyorsun," dedi.</p>

  <p class="calibre1">İyice meraklanmıştım. "Bu genç kadını mutlaka görmeliyim," diye atıldım.</p>

  <p class="calibre1">"İyi olur. Sende nasıl bir izlenim bıraktığını öğrenmek isterim. Ama önce git, Dr. Rose'u gör. Çaydan sonra niçin köye kadar inmiyorsun?"</p>

  <p class="calibre1">Bu öneriyi kabul ettim.</p>

  <p class="calibre1">Dr. Rose'u evinde buldum ve kendimi tanıttım. Hoş bir genç adam izlenimi bırakıyordu, buna rağmen kişiliğinde bana itici gelen bir özellik vardı.</p>

  <p class="calibre1">Sempatik görünmeyecek kadar güçlü bir yanı vardı.</p>

  <p class="calibre1">Rahibe Marie Angelique'in sözünü açtığım an dikkat kesildi. Son derece ilgilendiği belliydi. Ryan'ın anlattıklarını ona aktardım.</p>

  <p class="calibre1">Düşünceli bir tavırla, "Ya!" dedi. "Bu birçok şeye açıklık getiriyor."</p>

  <p class="calibre1">Hızla başını kaldırarak bana baktı ve devam etti.</p>

  <p class="calibre1">"Olağanüstü ilginç bir vaka. Kadıncağız görünüşe göre çok ciddi zihinsel bir şok geçirmiş olarak buraya gelmişti. Son derece şaşırtıcı sanrılar görüyordu.</p>

  <p class="calibre1">Olağandışı bir kişiliği var. Belki benimle gelip onu görmek istersiniz.</p>

  <p class="calibre1">Gerçekten tanımaya değer bir kadın."</p>

  <p class="calibre1">Tabii ki hemen kabul ettim.</p>

  <p class="calibre1">Birlikte yola koyulduk. Hedefimiz köyün sınırındaki bir kulübeydi. Folbridge resim gibi bir yerdir. Fol Nehri'nin ağzında ve çoğunlukla doğu kıyısında yer alır, batı kıyısının inşaat yapılmasına genellikle izin vermeyen sert bir eğimi vardır. Yine de uçuruma yapışmış gibi duran birkaç küçük kulübe vardır orada.</p>

  <p class="calibre1">Doktorun küçük evi de batı yakasında uçurumun ucuna tünemiş gibiydi. Hemen önünden bakınca simsiyah kayaları kırbaçlayan iri dalgalar görünüyordu.</p>

  <p class="calibre1">Şimdi gitmekte olduğumuz kulübe daha içerilerde yer alıyor, oradan deniz görülemiyordu.</p>

  <p class="calibre1">Dr. Rose, "Bölge hemşiresi orada yaşıyor," diye açıkladı. "Rahibe Marie Angelique'in orada kalmasını ayarladım. Deneyimli bir kimsenin gözetimi altında olması daha doğru olur diye düşündüm."</p>

  <p class="calibre1">"Davranışları tamamen normal mi?" diye merakla sordum.</p>

  <p class="calibre1">Doktor, "Birkaç dakika sonra kendiniz görüp karar vereceksiniz," dedi gülümseyerek.</p>

  <p class="calibre1">Tıknaz yapılı sevimli bir kadıncağız olan bölge hemşiresi, biz oraya ulaştığımızda bisikletiyle bir yere gitmek üzereydi.</p>

  <p class="calibre1">Doktor, "İyi akşamlar, hemşire hanım, hastanız nasıl?" diye seslendi.</p>

  <p class="calibre1">"Her zamanki gibi, doktor bey. Ellerini kucağında devşirmiş durumda oturup duruyor. Aklı kim bilir nerelerde dolaşıyor. Ona bir şey söylediğim zaman çoğu zaman cevaplamıyor. Hoş, aradan uzunca bir zaman geçmesine rağmen İngilizceyi pek az anlıyor."</p>

  <p class="calibre1">Rose başının hareketiyle onayladı, hemşire pedal çevirerek uzaklaşırken de kulübenin kapısını vurup içeri girdi.</p>

  <p class="calibre1">Rahibe Marie Angelique pencerenin yanındaki bir sedire uzanmıştı. Biz içeri girince başını çevirip baktı.</p>

  <p class="calibre1">Garip bir yüzü vardı...beyaz, hemen hemen saydam gibi ve çok iri gözlü bir yüz. Sonsuz bir trajedi okunuyordu bu gözlerde.</p>

  <p class="calibre1">Doktor Fransızca olarak, "İyi akşamlar sayın rahibe," dedi.</p>

  <p class="calibre1">"İyi akşamlar, doktor bey."</p>

  <p class="calibre1">"İzninizle sizi dostum Bay Anstruther'le tanıştırayım."</p>

  <p class="calibre1">Rahibeyi başımla selamladım, o da gülümseyerek başını eğdi.</p>

  <p class="calibre1">Doktor onun yanına oturarak, "Bugün nasılsınız?" diye sordu.</p>

  <p class="calibre1">"Her zamanki gibi." Kadın kısa bir duraklamadan sonra devam etti, "Hiçbir şey gerçek gibi görünmüyor bana. Günler mi geçiyor, yoksa aylar, hatta yıllar mı? Hiç bilemiyorum. Yalnız düşlerim bana gerçek gibi görünüyor."</p>

  <p class="calibre1">"Demek hâlâ çok düş görüyorsunuz?"</p>

  <p class="calibre1">"Hep görüyorum...hep...düşler hayattan daha gerçek gibi görünüyor bana."</p>

  <p class="calibre1">"Düşlerinizde kendi ülkenizi, Belçika'yı mı görüyorsunuz?"</p>

  <p class="calibre1">Rahibe hayır gibilerinden başını salladı.</p>

  <p class="calibre1">"Hayır. Hiç var olmamış bir ülkeyi görüyorum...hiç var olmamış bir ülkeyi.</p>

  <p class="calibre1">Ama siz bunu zaten biliyorsunuz, doktor bey. Size kaç kez söyledim." Rahibe kısa bir aradan sonra ansızın, "Ama bu beyefendi de belki doktordur...belki de akıl hastalıkları uzmanıdır," diye atıldı.</p>

  <p class="calibre1">"Hayır, hayır." Rose güven verici bir tavırla konuşuyordu. Ama gülümsemesi üzerine köpek dişlerinin ne kadar sivri olduğunu görünce adamda bir vampir havası olduğunu düşünmekten kendimi alamadım. Devam etti: "Bay Anstruther'le tanışmayı isteyebileceğinizi düşündüm. Kendisi Belçika'nın yabancısı değil. Son günlerde manastırınıza ilişkin bazı haberler almış."</p>

  <p class="calibre1">Rahibenin gözleri üzerime çevrildi. Yanaklarına hafif bir pembelik yayılmıştı.</p>

  <p class="calibre1">"Fazla bir şey bilmiyorum," diye ekledim. "Sadece geçen akşam bir dostumla yemek yiyordum, o da manastırın duvarlarının harap olduğunu bana anlattı."</p>

  <p class="calibre1">"Demek harap olmuş!"</p>

  <p class="calibre1">Bizimle değil de kendi kendisiyle konuşuyormuş gibi hafif bir sesle söylenmişti bu sözler. Sonra bir kez daha bana bakarak, çekine çekine sordu.</p>

  <p class="calibre1">"Dostunuz, manastırın ne şekilde harap olduğunu söyledi mi?"</p>

  <p class="calibre1">"Havaya uçurulmuş," dedim ve ekledim. "Köylüler geceleri o taraftan geçmeye korkuyorlarmış."</p>

  <p class="calibre1">"Niçin korkuyorlarmış?"</p>

  <p class="calibre1">"Yıkık duvarlardan birinin üstündeki siyah bir işaretten dolayı. Boş bir inanç nedeniyle, korkuyorlarmış."</p>

  <p class="calibre1">Rahibe öne uzandı.</p>

  <p class="calibre1">"Söyleyin, bayım, çabuk söyleyin! O işaret neye benziyormuş?"</p>

  <p class="calibre1">"Dev bir köpek görünümündeymiş," diye yanıtladım. "Köylüler ona Ölüm Habercisi diyorlarmış."</p>

  <p class="calibre1">"Ah!"</p>

  <p class="calibre1">Rahibenin dudaklarının arasından tiz bir çığlık döküldü.</p>

  <p class="calibre1">"Demek doğru. Bütün anımsadıklarım doğru. Karanlık bir karabasan değil.</p>

  <p class="calibre1">Hepsi oldu! Gerçekten oldu!"</p>

  <p class="calibre1">"Doktor, "Ne oldu, sayın rahibe?" diye yavaş sesle sordu.</p>

  <p class="calibre1">Kadın heyecanla ona doğru döndü.</p>

  <p class="calibre1">"Anımsadım. Orada, basamakların üstünde olduğunu anımsadım. Nasıl olduğunu anımsadım. Gücü eskiden kullandığımız şekilde kullandım. Mihrabın basamaklarında duruyordum. Daha ileri geçmemelerini buyurdum. Huzur içinde gitmelerini söyledim onlara. Ama dinlemek istemediler, onları uyardığım halde geldiler. Bunun üzerine..." Rahibe öne eğilerek garip bir hareket yaptı. "Bunun üzerine ben de Ölüm Habercisi Köpeği üzerlerine saldım...Bu bir köpekti."</p>

  <p class="calibre1">Rahibe yattığı şezlongda arkasına yaslanıp gözlerini kapattı.</p>

  <p class="calibre1">Doktor oturduğu yerden kalktı, dolabın içinden bir bardak çıkardı, buna yarısına kadar su doldurdu, cebinden çıkardığı küçük şişedeki sıvıdan bir, iki damla ekledi ve bardağı rahibeye götürdü.</p>

  <p class="calibre1">Otoriter bir tavırla, "İçin bunu," diye emretti.</p>

  <p class="calibre1">Rahibe görünüşe göre alışkanlığın verdiği bir tavırla itaat etti. Gözleri, kafasının içindeki bir görüntüyü seyredermiş gibi uzaklara dalmıştı.</p>

  <p class="calibre1">"Demek hepsi doğru," diye mırıldandı. "Her şey. Dairelerin Şehri, Kristalin İnsanları...her şey. Hepsi doğru."</p>

  <p class="calibre1">Rose da, "Öyle görünüyor," diye onayladı.</p>

  <p class="calibre1">Alçak ve sakinleştirici sesi, belli ki kadının düşünce silsilesine sekte vurmayı değil, cesaretlendirmeyi amaçlıyordu.</p>

  <p class="calibre1">"Bana Şehri anlatın," dedi. "Sanırım Dairelerin Şehri demiştiniz."</p>

  <p class="calibre1">Rahibe Marie Angelique dalgın bir tavırla, adeta düşünmeden yanıtladı.</p>

  <p class="calibre1">"Evet...üç daire vardı. Birinci daire seçilenler içindi, ikincisi kadın rahipler, en dışardaki ise rahipler içindi."</p>

  <p class="calibre1">"Ya tam ortası?"</p>

  <p class="calibre1">Rahibe korkuyla içini çekti, sesi de kelimelerle anlatılamaz bir huşuyla titredi.</p>

  <p class="calibre1">"Kristalin evi..."</p>

  <p class="calibre1">Rahibe bu kelimeleri solurken sağ elini alnına götürüp parmağıyla oradaki bir şeye dokundu.</p>

  <p class="calibre1">Vücudu görünürde daha katılaştı, gözleri kapandı, biraz sallanır gibi oldu.</p>

  <p class="calibre1">Sonra birdenbire uyanmış gibi adeta zıplayarak dimdik oturdu.</p>

  <p class="calibre1">Şaşkın halde, "Ne oluyor?" dedi. "Neler söylüyordum?"</p>

  <p class="calibre1">Rose, "Bir şey yok," dedi. "Sadece yorgunsunuz. Dinlenmek istersiniz. Sizi yalnız bırakalım."</p>

  <p class="calibre1">Bana yan gözle bir bakış fırlattı.</p>

  <p class="calibre1">"Akli dengesi pek yerinde değil," diye mırıldandım.</p>

  <p class="calibre1">"Size öyle mi geldi?"</p>

  <p class="calibre1">"Hayır...doğrusunu itiraf etmek gerekirse, şaşılacak kadar inandırıcıydı.</p>

  <p class="calibre1">Onu dinlerken yaptıklarını gerçekten yaptığı, büyük bir mucize başardığı izlenimine kapıldım. Bunu yaptığına samimi olarak inanıyor. Bu yüzden de..."</p>

  <p class="calibre1">"Bu yüzden akli dengesinin yerinde olmadığına inanıyorsunuz. Ama duruma şimdi başka bir açıdan bakın. Gerçekten o mucizeyi başardığını, bir binayı içindeki birkaç yüz insanla birlikte yok ettiğini varsayalım."</p>

  <p class="calibre1">Gülümsedim. "İradesinin gücüyle mi?"</p>

  <p class="calibre1">"Bu şekilde düşünmeyelim. Bir insanın, bir mayın sistemini kontrol eden düğmelere basmakla kalabalık bir insan kitlesinin altını üstüne getirebileceğini kabul edersiniz."</p>

  <p class="calibre1">"Evet, ama bu alışkanlıkla olur."</p>

  <p class="calibre1">"Doğru, alışkanlıkla olur, ama esas itibariyle doğal güçlerin kullanılması ve kontrol edilmesidir. Gök gürültülü fırtına ve elektrik santrali temelde aynı şeydir."</p>

  <p class="calibre1">"Ancak gök gürültülü fırtınayı kontrol etmek için alıştığımız araçları kullanmak zorundayız."</p>

  <p class="calibre1">Rose gülümsedi.</p>

  <p class="calibre1">"Bunu başka türlü anlatayım. Keklik üzümü denilen bir madde vardır, doğada bitkisel durumda bulunur. Ama insanoğlu tarafından laboratuvarda sentetik ve kimyasal biçimde oluşturulması mümkündür."</p>

  <p class="calibre1">"Yani?"</p>

  <p class="calibre1">"Demek istediğim aynı sonuca ulaşmanın çok kez iki yolu vardır. Bizimkisinin sentetik yol olduğunu itiraf ederim. Ama başka bir yolu da olabilir. Örneğin, Hint fakirlerinin olağanüstü becerilerinin doğal bir açıklaması yoktur. Doğaüstü olarak betimlediğimiz şeylerin mutlaka doğaüstü olmaları gerekmez. Bir elektrikli el feneri bir vahşinin gözünde doğaüstüdür. Doğaüstü olan şeyler gerçekte yasaları henüz anlaşılmamış olan doğal şeylerdir."</p>

  <p class="calibre1">Büyülenmiş gibi, "Söylemek istediğiniz nedir?" diye sordum.</p>

  <p class="calibre1">"Bir insanın çok büyük bir yıkıcı gücü seferber edip amaçlan uğruna kullanması olasılığını göz ardı edemeyeceğimi kastediyorum. Bunun başarılış biçimi bize doğaüstü gibi gözükebilir, ama gerçekte olmayacaktır."</p>

  <p class="calibre1">Doktora bakakaldım.</p>

  <p class="calibre1">Dr. Rose güldü.</p>

  <p class="calibre1">"Bu sadece spekülasyon, hepsi bu. Söylesenize, Kristal Ev'den söz ederken rahibenin yaptığı harekete dikkat ettiniz mi?"</p>

  <p class="calibre1">"Elini alnına götürdü."</p>

  <p class="calibre1">"Aynen öyle. Ve orada bir daire çizdi. Bir Katolik'in istavroz çıkarması gibi bir şey. Şimdi size çok ilginç bir şey anlatacağım, Bay Anstruther. Kristal kelimesinin hastamın rasgele gevelemeleri arasında çok sık yinelenmesi üzerine bir deney yaptım. Birisinden bir kristal ödünç aldım hastamın göstereceği tepkiyi sınamak için günün birinde apansız ortaya çıkardım."</p>

  <p class="calibre1">"Peki, ne oldu?"</p>

  <p class="calibre1">"Sonuç çok garip ve anlamlı oldu. Rahibe kaskatı kesildi. Kristale gözlerine inanamıyormuş gibi bakıyordu. Sonra önünde diz çöküp birkaç kelime mırıldandı...ve bayıldı."</p>

  <p class="calibre1">"O birkaç kelime nelerdi?"</p>

  <p class="calibre1">"Çok garip kelimelerdi. 'Kristal! Demek İman hâlâ sürüyor!'" dedi.</p>

  <p class="calibre1">"Olağanüstü."</p>

  <p class="calibre1">"Çok anlamlı, değil mi? Bundan sonrası da aynı derecede garip. En sonunda kendine geldiği zaman rahibe bütün olanları unutmuştu. Ona kristali gösterdim ve ne olduğunu bilip bilmediğini sordum. 'Hayatımda hiç görmedim, doktor bey,' dedi. Ama gözlerinde şaşkın bir anlam yer etmişti. 'Sizi rahatsız eden nedir?' diye sordum. 'O kadar garip ki,' dedi. 'Daha önce hiç kristal görmemiştim, öyleyken onu çok iyi tanıyormuşum gibi geliyor bana. Bir şey var...ne olduğunu keşke anımsayabilsem...' Anımsamak için gösterdiği çaba onu öylesine hırpalıyordu ki, daha fazla düşünmesini yasakladım. Bu olay iki hafta önceydi.</p>

  <p class="calibre1">Kasten ara verdim. Yarın bir deney daha yapacağım."</p>

  <p class="calibre1">"Kristalle mi?"</p>

  <p class="calibre1">"Kristalle. Onu kristale bakmaya zorlayacağım. Sonucun ilginç olacağını sanıyorum."</p>

  <p class="calibre1">"Nasıl bir sonuç bekliyorsunuz?" diye merakla sordum.</p>

  <p class="calibre1">Öylesine sorulmuş bu sözlerin beklenmedik bir etkisi oldu. Rose kasıldı, kızardı, konuştuğu zaman tavrı belirgin şekilde değişmişti. Daha resmi, daha profesyonel olmuştu.</p>

  <p class="calibre1">"Pek iyi anlaşılmamış bazı akıl hastalıklarına ışık tutacağını sanıyorum.</p>

  <p class="calibre1">Rahibe Marie Angelique çok ilginç bir denek."</p>

  <p class="calibre1">Demek Dr. Rose'un rahibeye gösterdiği ilgi profesyonelceydi. Acaba?</p>

  <p class="calibre1">"Benim de hazır bulunmamda sizce bir sakınca var mı?" diye sordum.</p>

  <p class="calibre1">Artık yanılıyor muydum bilmem, ama yanıt vermeden önce durakladı gibi geldi bana. İçimden gelen bir ses beni istemediğini fısıldıyordu.</p>

  <p class="calibre1">"Tabii, hiç sakıncası yok," dedi.</p>

  <p class="calibre1">Sonra ekledi.</p>

  <p class="calibre1">"Öyle sanıyorum ki burada uzun süre kalmayacaksınız?"</p>

  <p class="calibre1">"Öbür gün gideceğim."</p>

  <p class="calibre1">Yanıtımın hoşuna gittiğini düşündüm. Yüzü güldü ve yakın zamanda kobaylar üzerinde yaptığı bazı deneylerden bahsetmeye başladı.</p>

  <div class="mbppagebreak" id="calibre_pb_10"></div>
</body>
</html>
