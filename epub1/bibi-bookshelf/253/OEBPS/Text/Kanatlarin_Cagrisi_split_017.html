<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kanatların Çağrısı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre1"><span class="calibre2"><span class="bold">3</span></span></h2>

  <p class="calibre1">Mortimer Cleveland erken uyandı. Aşağı indi ve oturma odasından geçerek bahçeye çıktı. Yağmurdan sonra serin ve güzel bir sabahtı. Bir başkası da erken kalkmıştı. Bahçenin alt tarafında Charlotte parmaklığa abanarak tepelere bakıyordu. Genç kızın yanına yürürken Mortimer kalbinin atışlarının hızlandığını hissediyordu. Mesajı yazanın Charlotte olduğuna inanmıştı. Onun yaklaştığım duyunca genç kız dönerek ona günaydın dedi. Bakışı net ve çocuksuydu, hiçbir gizli mesaj içermiyordu.</p>

  <p class="calibre1">Mortimer de, "Size de günaydın," dedi gülümseyerek. "Dün geceden sonra inanılmayacak kadar güzel bir hava, değil mi?"</p>

  <p class="calibre1">"Gerçekten de öyle."</p>

  <p class="calibre1">Mortimer yakınındaki bir ağaçtan ince bir dal kopardı. Bununla ayağının dibindeki gevşek kumlu toprağa bir şeyler çizmeye başladı. Önce bir S, sonra bir O, arkadan da bir S çizdi. Bunu yaparken gözlerini genç kızdan ayırmıyordu. Ama bu kez de kızın bakışından bir anlam çıkaramadı.</p>

  <p class="calibre1">Ansızın, "Bu harflerin ne anlama geldiğini biliyor musunuz?" diye sordu.</p>

  <p class="calibre1">Charlotte kaşlarını çattı. "Başları dertte olduğu zaman gemilerin yolladıkları sinyal değil mi?" diye sordu.</p>

  <p class="calibre1">Mortimer doğruladı. "Dün gece birisi yatağımın yanındaki masanın üstüne bu harfleri çizdi," dedi. "Bunu yapanın siz olabileceğinizi düşündüm."</p>

  <p class="calibre1">Charlotte ona şaşkınlıkla baktı.</p>

  <p class="calibre1">"Ben mi? Oh, hayır."</p>

  <p class="calibre1">Mortimer demek yanılmıştı. Büyük bir hayal kırıklığı duydu. Oysa o kadar emindi ki. İçgüdülerinin onu bu denli yanılttığı enderdi.</p>

  <p class="calibre1">"Yani emin misiniz?" diye sordu.</p>

  <p class="calibre1">"Kesinlikle."</p>

  <p class="calibre1">Birlikte eve doğru yürüdüler. Charlotte'un aklı bir şeye takılmıştı sanki.</p>

  <p class="calibre1">Konuğun ileri sürdüğü fikirlere rasgele yanıtlar veriyordu. Birdenbire alçak sesle ani bir çıkış yaptı.</p>

  <p class="calibre1">"Bana o harfleri, yani SOS'u sormanız çok garip. Onları yazan ben değilim, ama pekâlâ ben olabilirdim."</p>

  <p class="calibre1">Mortimer durup genç kıza baktı. Charlotte hızlı hızlı devam etti.</p>

  <p class="calibre1">"Biliyorum, belki saçma, ama o kadar korkmuş, o kadar feci korkmuştum ki, sonra dün gece siz gelince Tanrı sanki dualarımı kabul etmiş gibi hissettim."</p>

  <p class="calibre1">Mortimer hemen, "Neden korkuyordunuz?" diye sordu.</p>

  <p class="calibre1">"Bilmiyorum."</p>

  <p class="calibre1">"Bilmiyorsunuz demek."</p>

  <p class="calibre1">"Bence, sorun bu ev. Buraya gelişimizden beri giderek güçleniyor. Herkes farklı görünüyor. Babam, annem, Magdalen, hepsi eskisinden faklı görünüyorlar."</p>

  <p class="calibre1">Mortimer hemen konuşmadı. O daha ağzını açmadan Charlotte devam etti.</p>

  <p class="calibre1">"Bu evin tekinsiz olduğunun söylendiğinden haberiniz var mı?"</p>

  <p class="calibre1">"Ne?" Mortimer'in merakı kamçılanmıştı.</p>

  <p class="calibre1">"Evet, yıllar önce burada bir adam karısını öldürmüş. Bunu ancak buraya taşındıktan sonra öğrendik. Babam hayalet hikâyelerinin saçma olduğunu söylüyor, ama ben emin değilim."</p>

  <p class="calibre1">Mortimer hızla düşünüyordu.</p>

  <p class="calibre1">Ciddiyetle, "Söylesenize," dedi. "O cinayet dün kaldığım odada mı işlenmişti?"</p>

  <p class="calibre1">Charlotte, "Orasını bilmiyorum," dedi.</p>

  <p class="calibre1">Mortimer biraz da kendi kendine konuşur gibi, "Acaba?" dedi. "Evet, bu çok olası."</p>

  <p class="calibre1">Charlotte bu sözlere bir anlam veremiyerek ona bakıyordu.</p>

  <p class="calibre1">Mortimer, "Bayan Dinsmead," dedi yavaşça. "Sizde biraz medyumluk olduğundan hiç şüphelendiğiniz oldu mu?"</p>

  <p class="calibre1">Genç kız ona bakakaldı.</p>

  <p class="calibre1">Mortimer devam etti. "Dün gece o SOS'i yazdığınızı biliyorsunuz. Tabii ki tamamen bilinçsiz olarak. Bir cürüm atmosferde iz bırakır. Sizin gibi duyarlı bir kişi de bundan etkilenir. Kurbanın duygularını ve izlenimlerini kopyalıyorsunuz. Cinayet kurbanı kadın yıllar önce aynı masanın üstüne SOS</p>

  <p class="calibre1">yazmış olabilir, siz ise dün gece onun bu hareketini kopya etmiş olabilirsiniz."</p>

  <p class="calibre1">Charlotte'un yüzü güldü.</p>

  <p class="calibre1">"Anlıyorum," dedi. "Demek sizce her şeyin açıklaması bu."</p>

  <p class="calibre1">O sırada evden biri ona seslenince genç kız Mortimer'i bahçe patikasında bir aşağı, bir yukarı yürür bırakarak içeri girdi. Mortimer acaba ileri sürdüğü açıklamadan memnun muydu? Bildiği olguları kapsıyor muydu? Bir gece önce eve girdiği zaman duyduğu gerilimi açıklıyor muydu?</p>

  <p class="calibre1">Aniden ortaya çıkışının sıkıntıya benzer bir hava yarattığını düşünmekten kendini alamıyordu.</p>

  <p class="calibre1">"Psişik açıklamaya kapılmamalıyım, bu Charlotte için geçerli olabilir, ama ötekiler için değil. Gelmem onları müthiş rahatsız etti, Johnnie dışında hepsini. Ortada dönen her ne ise, Johnnie işin içinde değil."</p>

  <p class="calibre1">Buna kesinlikle emindi, bu kadar emin olması garipti, ama öyleydi işte.</p>

  <p class="calibre1">O sırada Johnnie evden çıktı ve konuğa yaklaştı.</p>

  <p class="calibre1">"Kahvaltı hazır," dedi. "Geliyor musunuz?"</p>

  <p class="calibre1">Mortimer çocuğun parmaklarının leke içinde olduğunu fark etti. Johnnie onun bakışını yakalayınca güldü.</p>

  <p class="calibre1">"Sürekli olarak kimyasal maddelerle oynuyorum," dedi. "Babam bazen bu yüzden deli oluyor. Benim inşaat işine girmemi istiyor, ama benim hayatımın hedefi kimya ve araştırmalar."</p>

  <p class="calibre1">O sırada Bay Dinsmead ilerilerindeki pencerede belirdi. Her zamanki gibi iri, şen ve güler yüzlüydü. Onu görünce Mortimer'in kuşkuları ve husumeti yine hortladı. Bayan Dinsmead sofradaki yerine oturmuştu bile.</p>

  <p class="calibre1">Renksiz sesiyle konuğa günaydın dedi. Mortimer onun her ne sebeptense kendisinden korktuğunu bir kez daha hissetmekten kendini alamadı.</p>

  <p class="calibre1">Magdalen odaya girenlerin sonuncusu oldu. Konuğu başıyla kısaca selamladıktan sonra onun karşısındaki yerine geçti.</p>

  <p class="calibre1">"İyi uyudunuz mu?" diye apansız sordu. "Yatağınız rahat mıydı?"</p>

  <p class="calibre1">Bu arada gayet ciddi olarak Mortimer'e bakmıştı. Adam nazik bir tavırla 'evet' diye yanıt verdiğinde genç kızın yüzünde bir an hayal kırıklığına benzer bir anlam yakaladı. Magdalen onun nasıl bir yanıt vermesini bekliyordu acaba?</p>

  <p class="calibre1">Mortimer ev sahibine döndü.</p>

  <p class="calibre1">"Gördüğüm kadarıyla sizin delikanlı kimyayla ilgileniyor," dedi.</p>

  <p class="calibre1">O an bir şangırtı duyuldu. Bayan Dinsmead çay fincanını elinden düşürmüştü.</p>

  <p class="calibre1">Kocası, "Dikkatli ol, Maggie, dikkatli ol," dedi.</p>

  <p class="calibre1">Mortimer orta yaşlı adamın sesinde bir uyarı sezer gibi oldu. Bay Dinsmead konuğuna dönerek inşaat işinin, müteahhitliğin avantajlarından söz açtı ve genç çocukların başlarına buyruk olmalarım engellemek gerektiğini öne sürdü.</p>

  <p class="calibre1">Mortimer sabah kahvaltısından sonra yalnız başına bahçeye çıkarak bir sigara yaktı. Bu evden ayrılması zamanının yaklaştığı besbelliydi. Fırtınalı bir gecede barınak aramak normaldi de, bu ziyareti geçerli bir bahanenin yokluğunda uzatmak zordu. Mortimer de nasıl bir bahane öne sürebilirdi? Öyleyken gitmek içinden gelmiyordu.</p>

  <p class="calibre1">Bunları düşünerek evin öbür yüzüne dönen bir patikaya saptı. Ayakkabılarının tabanları lastikle kaplı olduğundan hemen hiç gürültü yapmıyordu. Mutfak penceresinin önünden geçtiği sırada Bay Dinsmead'in konuştuğunu duydu. Adamın söyledikleri hemen ilgisini uyandırdı.</p>

  <p class="calibre1">"Bu oldukça yüklü bir para."</p>

  <p class="calibre1">Bayan Dinsmead kocasına yanıt verdiyse de sesinin tonu çok zayıf olduğundan Mortimer onun ne söylediğini duyamadı. Ama Dinsmead'in yanıtı kulağına geldi.</p>

  <p class="calibre1">"Avukat 60. 000 sterline yakın olduğunu söyledi."</p>

  <p class="calibre1">Mortimer'in karıkocanın konuşmasına kulak misafiri olmaya niyeti yoktu, ama yavaşça geri dönmekten kendim alamadı. Para konusu durumu netleştiriyordu. Şöyle ya da böyle 60. 000 sterlin tutarında bir para söz konusuydu, bu ise meseleyi belirginleştiriyor ve de çirkinleştiriyordu.</p>

  <p class="calibre1">O sırada Magdalen evden çıktı, fakat babası anında onu geri çağırınca, genç kız yine içeri girdi. Dinsmead de çok geçmeden konuğuna katıldı.</p>

  <p class="calibre1">Dost bir tavırla, "Çok güzel bir sabah, değil mi?" dedi. "Umarım, arabanız dünkü fırtınada zarar görmemiştir."</p>

  <p class="calibre1">Mortimer, adam ne zaman gideceğimi öğrenmek istiyor, diye kendi kendine düşündü.</p>

  <p class="calibre1">Ev sahibine konukseverliğinden dolayı bir kez daha teşekkür etti.</p>

  <p class="calibre1">Adam, "Hiç önemi yok, hiç önemi yok," diye karşılık verdi.</p>

  <p class="calibre1">Magdalen'le Charlotte evden birlikte çıktılar' ve biraz uzaktaki bir banka doğru kol kola yürüdüler. Siyah saçlı ve altın renkli iki baş hoş bir çelişki oluşturuyordu. Mortimer de ani bir ilhamla, "Kızlarınız birbirlerine hiç benzemiyorlar, Bay Dinsmead," dedi.</p>

  <p class="calibre1">Adam, "Öyle mi düşünüyorsunuz?" diye sordu. "Evet, haklı olabilirsiniz."</p>

  <p class="calibre1">Mortimer'in aniden içine doğdu.</p>

  <p class="calibre1">"Ama tabii ki ikisi de sizin kızınız değiller," dedi.</p>

  <p class="calibre1">Dinsmead'in ona baktığını, bir an tereddüt ettiğini, sonra da kararını verdiğini fark etti.</p>

  <p class="calibre1">"Çok keskin görüşlüsünüz, beyefendi," dedi. "İyi bildiniz, ikisinden biri bir yetim, terk edilmiş bir çocuk. Onu bebekken evimize aldık ve kendi kızımız gibi büyüttük. Kendisi gerçekten habersiz, ama yakında öğrenmek zorunda kalacak." Adam derin bir göğüs geçirdi.</p>

  <p class="calibre1">Mortimer, "Bir miras meselesi mi?" diye fikir yürüttü.</p>

  <p class="calibre1">Dinsmead ona kuşkuyla baktı.</p>

  <p class="calibre1">Sonra açık konuşmanın en iyisi olduğuna karar vermiş olmalı. Ama bir yandan açık konuşurken saldırgan bir tavır takınmıştı.</p>

  <p class="calibre1">"Bunu söylemeniz garip, beyefendi," dedi.</p>

  <p class="calibre1">Mortimer, "Diyelim ki bir telepati olayı," dedi ve gülümsedi.</p>

  <p class="calibre1">"Şöyle oldu efendim. Anneye bir iyilik yapmak için aldık onu. O sırada müteahhitliğe yeni başladığım için tabii bir bedel karşılığında. Birkaç ay önce gazetelerde bir ilan gözüme çarptı, sözü edilen çocuğun bizim Magdalen olması gerektiğini düşündüm. Avukatları görmeye gittim ve aramızda bir yığın görüşme geçti. Adamlar çok doğal olarak şüphedeydiler, ama artık her şey açıklığa kavuştu. Kızı gelecek hafta Londra'ya götüreceğim, ama o şu ana kadar bir şey bilmiyor. Anlaşıldığına göre, babası o zengin Yahudi işadamlarından biriymiş.</p>

  <p class="calibre1">Çocuğun varlığını ise ölümünden sadece birkaç ay önce öğrenmiş. Onu bulmaları için bir sürü detektif görevlendirmiş ve bulunması halinde bütün servetini ona bırakmış."</p>

  <p class="calibre1">Mortimer dikkatle dinliyordu. Bay Dinsmead'in öyküsünden şüphelenmesi için bir neden yoktu. Hem Magdalen'in esmer güzelliğim açıklıyordu bu öykü, belki mağrur havasını da. Bununla birlikte öykü doğru olsa bile, açıklığa kavuşmamış bir yanı vardı.</p>

  <p class="calibre1">Fakat karşısındaki adamın şüphesini uyandırmaya niyeti yoktu Mortimer'in.</p>

  <p class="calibre1">Aksine varsa onu gidermeye çalışmalıydı.</p>

  <p class="calibre1">"Çok ilginç bir öykü, Bay Dinsmead," dedi. "Bayan Magdalen'i kutlarım. Büyük bir servetin vârisi olduğu gibi, çok da güzel bir kız. Önünde parlak bir gelecek var."</p>

  <p class="calibre1">Dinsmead, "Orası muhakkak," diye doğruladı. "Ayrıca, çok da iyi bir fazdır, Bay Cleveland."</p>

  <p class="calibre1">Adamın büyük bir içtenlikle konuştuğu gözden kaçmıyordu.</p>

  <p class="calibre1">Mortimer, "Neyse, artık gitmeliyim," dedi. "Konukseverliğiniz için size tekrar teşekkür ederim, Bay Dinsmead."</p>

  <p class="calibre1">Yanında ev sahibi olduğu halde Bayan Dinsmead'e veda etmek için eve girdi.</p>

  <p class="calibre1">Kadın pencerenin önünde duruyordu, onlara arkası dönüktü. İçeri girdiklerini duymamıştı. Kocasının, "Bay Cleveland sana veda etmeye geldi," diyen şen sesini duyunca kadın ürkerek hızla döndü ve bu arada elinde tuttuğu bir cismi yere düşürdü.</p>

  <p class="calibre1">Mortimer bunu kadına vermek üzere yerden aldı. Cisim, Charlotte'un yirmi beş yıl önce moda olan bir minyatürüydü. Mortimer, ev sahibine ettiği teşekkürleri kadıncağıza da tekrarladı. Bu arada Bayan Dinsmead'in korku dolu halini ve kocasına gizlice attığı bakışları dikkatinden kaçırmadı.</p>

  <p class="calibre1">İki genç kız görünürde yoklardı, ama onları sormak Mortimer'in işine gelmedi. Zaten kendine göre bir düşündüğü vardı ve tahmini kısa bir zaman sonra doğrulanacaktı.</p>

  <p class="calibre1">Bir gece önce arabasını bıraktığı yere doğru yarım mil kadar ilerlemişti ki patikanın bir yanındaki çalılar aralandı ve Magdalen karşısına dikildi.</p>

  <p class="calibre1">"Sizi mutlaka görmem lazımdı," dedi.</p>

  <p class="calibre1">Mortimer de, "Ben de sizi bekliyordum," diye karşılık verdi. "Dün gece odamdaki masanın üstüne SOS'i yazan sizdiniz, değil mi?"</p>

  <p class="calibre1">Magdalen başının hareketiyle doğruladı.</p>

  <p class="calibre1">Mortimer, "Niçin?" diye yavaşça sordu.</p>

  <p class="calibre1">Kız ona arkasını dönerek bir çalının yapraklarını yolmaya başladı.</p>

  <p class="calibre1">"Bilmiyorum," dedi. "Gerçekten bilmiyorum."</p>

  <p class="calibre1">"Anlatın," diye ısrar etti Mortimer.</p>

  <p class="calibre1">Magdalen derin bir soluk aldı.</p>

  <p class="calibre1">"Ben pratik bir insanımdır,M diye söze başladı. "Hayal kuran, gerçek olmayan şeyleri gördüğünü hayal edenlerden değilimdir. Sizin hayaletlere, ruhlara inandığınızı biliyorum. Ben inanmıyorum, o evde doğru olmayan bir şeyler olduğunu size söylersem..." Dönüp tepenin yamacını işaret etti. "Orada gerçekten somut olarak doğru olmayan bir şeyler var demektir. Yani sadece geçmişin bir yansıması değil. Buraya gelişimizden beri bu böyle. Her gün daha da kötüleşiyor üstelik. Babam eskisinden farklı, annem eskisinden farklı, Charlotte da farklı."</p>

  <p class="calibre1">Mortimer kızın sözünü kesti. "Johnnie de farklı mı?" diye sordu.</p>

  <p class="calibre1">Magdalen birden anlamaya başlamış gibi Mortimer'e baktı. "Hayır," dedi.</p>

  <p class="calibre1">"Şimdi düşünüyorum da, Johnnie farklı değil. Bu şeyden etkilenmemiş olan yalnız o. Dün geceki sofrada da yalnız o huzurlu gözüküyordu."</p>

  <p class="calibre1">"Ya siz?" diye sordu Mortimer.</p>

  <p class="calibre1">"Korkuyordum. Tıpkı bir çocuk gibi müthiş korkuyordum. Hem de neden korktuğumu bilmeden. Babam ise tuhaftı, bunu başka türlü anlatmak imkânsız, tuhaftı. Mucizelerden söz ediyordu, ben de dua ettim, gerçekten de bir mucize olması için dua ettim. Derken siz kapıyı çaldınız."</p>

  <p class="calibre1">Genç kız birden durup yine Mortimer'e baktı.</p>

  <p class="calibre1">Meydan okur gibi, "Belki de bana deli gözüyle bakıyorsunuz," dedi.</p>

  <p class="calibre1">Mortimer, "Hayır," dedi. "Aksine son derece aklı başında görünüyorsunuz.</p>

  <p class="calibre1">Bütün aklı başında insanlar kendilerine yakın olan bir tehlikeyi önceden sezerler."</p>

  <p class="calibre1">Magdalen, "Anlamıyorsunuz," diye itiraz etti. "Ben kendim için korkmuyordum."</p>

  <p class="calibre1">"Öyleyse kimin için?"</p>

  <p class="calibre1">Fakat Magdalen şaşkın halde başını salladı. "Bilmiyorum."</p>

  <p class="calibre1">Devam etti.</p>

  <p class="calibre1">"Ani bir dürtünün etkisiyle SOS diye yazdım. Belki saçma, ama ötekiler sizinle konuşmama izin vermeyecekler gibime geliyordu. Sizden neyi yapmanızı isteyeceğimi de bilmiyordum. Hâlâ da bilmiyorum."</p>

  <p class="calibre1">"Ziyam yok," dedi Mortimer. "İstediğinizi yapacağım."</p>

  <p class="calibre1">"Ne yapabilirsiniz ki?"</p>

  <p class="calibre1">Mortimer hafifçe gülümsedi.</p>

  <p class="calibre1">"Düşünebilirim."</p>

  <p class="calibre1">Magdalen adama şüpheyle baktı.</p>

  <p class="calibre1">"Evet," dedi Mortimer. "Bu şekilde çok şey yapılabilir, zannedebileceğinizden çok daha fazla şey. Söylesenize, dün akşamki yemekten önce dikkatinizi çeken herhangi bir söz ya da cümle oldu mu?"</p>

  <p class="calibre1">Magdalen kaşlarını çattı. "Zannetmiyorum," dedi. "Yalnız babamın anneme Charlotte'un onun kopyası olduğunu söylediğini ve bu arada bir garip güldüğünü duydum. Ama bunda şaşılacak bir şey yok, değil mi?"</p>

  <p class="calibre1">"Hayır," dedi Mortimer yavaşça. " Ne var ki Charlotte annenize hiç benzemiyor."</p>

  <p class="calibre1">Bir, iki dakika kadar düşünceye daldı, sonra başını kaldırınca Magdalen'in ona kararsız şekilde baktığını gördü.</p>

  <p class="calibre1">"Siz evinize dönün yavrum," dedi. "Ve hiç endişe etmeyin. Bu işi bana bırakın."</p>

  <p class="calibre1">Magdalen itiraz etmeyerek eve giden patikada uzaklaştı. Mortimer biraz daha ilerledikten sonra kendini yeşil çimlerin üstüne attı. Gözlerini kapadı, bilinçli düşünce ve çabadan kendini yalıttı ve bir dizi tablonun rasgele şekilde aklının yüzeyinden geçmesine izin verdi.</p>

  <p class="calibre1">Johnnie! Daima Johnnie'ye dönüyordu. Yüzde yüz masum, şüphe ve entrika ağından tamamen arınmış olan, öyleyken her şeyin merkezi olan Johnnie. Mortimer, o sabah kahvaltıda Bayan Dinsmead'in çay fincanının düşüp tuzla buz oluşunu anımsadı. Telaşına ne sebep olmuştu? Delikanlının kimyaya düşkünlüğünün kendisi tarafından tesadüfen söz konusu edilmesi mi? Mortimer o sırada Bay Dinsmead'e dikkat etmemişti, ama şimdi onun elinde çay fincanıyla oturuşu gözlerinin önünde canlanıyordu.</p>

  <p class="calibre1">Derken bir gece önce kapı açıldığı zaman Charlotte'u görüşü hayalinde canlandı. Genç kız oturduğu yerde çay fincanının kenarının üzerinden ona gözlerini dikmişti. Bunun hemen arkasından başka bir anıya geçti. Bay Dinsmead'in, fincanlardaki çayı birbirinin arkasından "Bu çay soğumuş," diyerek boşaltması.</p>

  <p class="calibre1">Oysa Mortimer fincanlardaki çaydan duman çıktığını anımsıyordu. Herhalde çay o kadar da soğuk değildi?</p>

  <p class="calibre1">Beyninde bir şeyler kıpırdamaya başlamıştı. Çok uzun zaman önce değil, belki bir ay önce okuduğu bir şeyi anımsıyordu. Bir çocuğun dikkatsizliği yüzünden bütün bir ailenin zehirlenmesi hakkındaki bir haber...</p>

  <p class="calibre1">Kilerde unutulmuş bir kutu arsenik alt raftaki ekmeğin üstüne sızmıştı.</p>

  <p class="calibre1">Mortimer haberi bir gazetede okumuştu. Büyük bir olasılıkla Bay Dinsmead de okumuştu.</p>

  <p class="calibre1">Birçok şeyler aydınlanmaya başlamıştı...</p>

  <p class="calibre1">Mortimer Cleveland yarım saat sonra çevik bir hareketle ayağa kalktı.</p>

  <div class="mbppagebreak" id="calibre_pb_17"></div>
</body>
</html>
