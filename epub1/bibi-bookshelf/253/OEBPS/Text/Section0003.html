<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kanatların Çağrısı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><br /></p>

  <h1 class="calibre1" style="text-align: center;">SOS</h1>

  <div class="mbppagebreak" id="calibre_pb_14"></div>

  <h2 class="calibre1" id="sigil_toc_id_4"><span class="calibre2"><span class="bold">1</span></span></h2>

  <p class="calibre1">Bay Dinsmead beğenmiş gibi, "Ah!" dedi.</p>

  <p class="calibre1">Birkaç adım geri gitti ve yuvarlak masayı onaylayarak inceledi. Şöminedeki alevlerin parıltısı kaba beyaz keten örtünün, çatal, bıçakların ve sofranın diğer takımlarının üstünde ışıldıyordu.</p>

  <p class="calibre1">Bayan Dinsmead biraz kararsız olarak, "Her şey hazır mı?" diye sordu. Ufak tefek, soluk bir kadıncağızdı. Renksiz bir yüzü, alnından arkaya taranmış seyrek saçları ve sinirli hareketleri vardı.</p>

  <p class="calibre1">Kocası yapay bir sevimlilikle, "Her şey hazır," dedi.</p>

  <p class="calibre1">Düşük omuzlu ve ablak kırmızı yüzlü iri bir adamdı. Fırça gibi kaşlarının altında ışıldayan çipil gözleri ve tamamen kıldan yoksun bir gerdanı vardı.</p>

  <p class="calibre1">Bayan Dinsmead fısıltıdan farksız bir sesle, "Limonataya ne diyorsun?" diye sordu.</p>

  <p class="calibre1">Kocası hayır gibilerden başını salladı.</p>

  <p class="calibre1">"Çay diyorum. Böylesi çok daha iyi. Havaya baksana, yağmur ve fırtına gibi esen bir rüzgâr. Böyle bir akşamda gerekli olan yemekte bir fincan sıcak çay."</p>

  <p class="calibre1">Orta yaşlı adam karısına alaycı bir tavırla göz kırptı ve tekrar sofrayı gözden geçirdi.</p>

  <p class="calibre1">"Yumurta, sığır eti konservesi, ekmek ve peynir bir akşam yemeği için benim tercihim. Onun için gidip bunları hazırla. Charlotte mutfakta sana yardım etmek için bekliyor."</p>

  <p class="calibre1">Bayan Dinsmead ayağa kalkıp örgüsünün yününü dikkatle sardı.</p>

  <p class="calibre1">"Charlotte çok güzel bir kız oldu," diye mırıldandı. "Hem tatlı, hem de güzel."</p>

  <p class="calibre1">Bay Dinsmead, "Evet," dedi. "O, annesinin bir kopyesi! Haydi git artık, daha fazla vakit kaybetmeyelim."</p>

  <p class="calibre1">Bir yandan kendi kendine bir melodi mırıldanarak bir, iki dakika kadar odanın içinde dolaştı. Bir ara pencereye yaklaşarak dışarıya baktı.</p>

  <p class="calibre1">"Berbat bir hava," diye kendi kendine mırıldandı. "Bu gece konuklarımızın olmasını pek olası görmüyorum."</p>

  <p class="calibre1">Sonra o da odadan çıktı.</p>

  <p class="calibre1">Yaklaşık on dakika sonra Bayan Dinsmead bir tabak dolusu sahanda yumurtayla içeri girdi. Kalan yemekleri taşıyan kızları da onu izliyorlardı. Bay Dinsmead'le oğlu Johnnie kafileyi tamamlıyorlardı. Orta yaşlı adam masanın başındaki yerine geçti.</p>

  <p class="calibre1">Bay Dinsmead sofra duasını, "Yiyecek konservelerini icat eden adamdan Tanrı razı olsun," diye tamamladı.</p>

  <p class="calibre1">"Kasap haftalık ziyaretini unuttuğu takdirde, en yakın yerleşim yerine kilometrelerce uzaktaki evimizde biz aksi halde ne yapardık?"</p>

  <p class="calibre1">Orta yaşlı adam eti ustalıkla kesmeye girişti.</p>

  <p class="calibre1">Kızı Magdalen biraz sinirli bir tavırla, "Bu kadar ıssız ve uzak bir yerde ev inşa etmek ne akıl!" diye söylendi. "Ev halkının dışında bir tek insan görmediğimiz günler oluyor."</p>

  <p class="calibre1">Babası, "Evet," diye doğruladı. "Kimseleri görmüyoruz."</p>

  <p class="calibre1">Charlotte, "Burayı almayı nereden aklınıza getirdiğinizi merak ediyorum, baba," dedi.</p>

  <p class="calibre1">"Öyle mi kızım? Şu kadarını söyleyebilirim: kendime göre nedenlerim vardı, kendime göre nedenlerim."</p>

  <p class="calibre1">Bakışıyla karısının gözlerini aradı, ama Bayan Dinsmead kaşlarını çattı.</p>

  <p class="calibre1">Charlotte, "Bu ev üstelik tekinsiz," dedi. "Bana dünyaları verseler burada yalnız başıma bir gece geçirmem."</p>

  <p class="calibre1">"Saçma," dedi babası. "Ben burada hiç in, cin görmedim. Ya sen? Bırak artık bunları."</p>

  <p class="calibre1">"Belki görmediniz, ama..."</p>

  <p class="calibre1">"Ama ne?"</p>

  <p class="calibre1">Charlotte yanıt vermedi, ama biraz ürpermekten kendim alamadı. Yağmur sert bir esintiyle camlara çarptı, Bayan Dinsmead de elindeki kaşığı küçük bir takırtıyla tepsinin içine düşürdü.</p>

  <p class="calibre1">Bay Dinsmead, "Yoksa senin de mi sinirlerin bozuk?" dedi. "Sadece fırtınalı bir gece yaşıyoruz, hepsi bu."</p>

  <p class="calibre1">Merak etmeyin, burada ocağımızın başında güvendeyiz, dışarıdan gelebilecek hiç kimse bizi rahatsız etmeyecektir. Öyle ya, birisinin gelmesi tam bir mucize olurdu. Mucize diye bir şeyin olmadığını da hepimiz biliyoruz." Kendi kendine konuşur gibi ekledi. "Evet, mucize diye bir şey yoktur."</p>

  <p class="calibre1">Bu kelimeler tam ağzından çıkmıştı ki kapının aniden vurulduğu duyuldu. Bay Dinsmead oturduğu yerde sanki taş kesildi.</p>

  <p class="calibre1">"Bu da kim olabilir?" diye homurdandı. Ağzı açık kalmıştı.</p>

  <p class="calibre1">Bayan Dinsmead iniltiden farksız küçük bir çığlık attı ve atkısına daha sıkı sarındı. Magdalen'in yüzüne renk gelmişti. Uzanıp babasıyla konuştu.</p>

  <p class="calibre1">'Mucize gerçekleşti," dedi. "Geleni her kimse içeri alsanız iyi olacak."</p>

  <div class="mbppagebreak" id="calibre_pb_15"></div>
</body>
</html>
