<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kanatların Çağrısı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><br /></p>

  <h1 class="calibre1" style="text-align: center;">ÖLÜM HABERCİSİ KÖPEK</h1>

  <div class="mbppagebreak" id="calibre_pb_8"></div>

  <h2 class="calibre1" id="sigil_toc_id_3"><span class="calibre2"><span class="bold">1</span></span></h2>

  <p class="calibre1">Olayı ilk kez Amerikalı gazeteci William P. Ryan'dan duydum. New York'a hareketinden bir akşam önce onunla Londra'da akşam yemeği yiyorduk. Laf arasında ertesi gün Folbridge'e gideceğimden söz ettim.</p>

  <p class="calibre1">Başını hızla kaldırarak, "Cornwall'daki Folbridge'e mi?" diye sordu.</p>

  <p class="calibre1">Cornwall'da bir Folbridge olduğunu bilenler binde birdir. Birçoğu kastedilen yerin Hampshire eyaletindeki Folbridge olduğunu düşünür. Ryan'ın bunu bilmesi merakımı uyandırmıştı.</p>

  <p class="calibre1">"Evet," dedim. "Orasını biliyor musunuz?"</p>

  <p class="calibre1">"Bilmez olsaydım," gibilerinden bir şeyler mırıldandıktan sonra orada Trearne adındaki evi bilip bilmediğimi sordu.</p>

  <p class="calibre1">Merakım arttı.</p>

  <p class="calibre1">"Hem de çok iyi biliyorum," diye cevapladım. "Zaten gideceğim yer de orası.</p>

  <p class="calibre1">Kız kardeşimin evidir."</p>

  <p class="calibre1">William P. Ryan, "Şu işe bak," diye mırıldandı. "Tesadüf diye buna derler!"</p>

  <p class="calibre1">Üstü kapalı konuşmaktan vazgeçerek açık konuşmasını istedim.</p>

  <p class="calibre1">"Bunu yapmak için savaşın başlarında yaşadığım bir olayı anlatmam gerekir,"</p>

  <p class="calibre1">dedi.</p>

  <p class="calibre1">İçimi çektim. Sözünü ettiğim olaylar 1921 yılında geçmişti. Savaşı anımsamak zorunda kalmak o sıralarda insanın isteyeceği en son şeydi.</p>

  <p class="calibre1">Tanrı'ya şükür, unutmaya başlıyorduk...Üstelik savaş deneyimleri söz konusu olunca William P. Ryan lafı uzatır uzatırdı.</p>

  <p class="calibre1">Ama onu durdurmak artık mümkün değildi.</p>

  <p class="calibre1">"Savaşın başlarında çalıştığım gazete adına Belçika'da olduğumu belki duymuşsunuzdur. Oradan oraya koşuşturup duruyordum. Uğradığım yerler arasında adına X diyeceğim küçük bir köy vardı. Çok küçük bir köydü, ama orada büyük bir manastır vardı. Tarikatlarının adını bilmiyorum, beyaz cüppeli rahibelerin bulunduğu bir yerdi. Her neyse önemli değil. Bu küçük kasaba ilerleyen Alman kuvvetlerinin yolu üstündeydi. Çok geçmeden Unlan denilen Alman süvarileri geldiler."</p>

  <p class="calibre1">Huzursuz halde kıpırdadım. William P. Ryan içimi rahatlatmak için elini kaldırdı.</p>

  <p class="calibre1">"Korkmayın," dedi. "Bir Alman zulmü öyküsü değil bu. Olabilirdi, ama değil.</p>

  <p class="calibre1">Tam tersine. Almanlar doğruca manastırın yolunu tuttular, oraya vardıklarında da bütün tesis havaya uçtu.</p>

  <p class="calibre1">Şaşkın halde, "Ya..." dedim.</p>

  <p class="calibre1">"Garip bir öykü, değil mi? Almanların kutlamalar yaptıkları ve kendi patlayıcılarını bilinçsizce kurcaladıkları akla gelebilir. Ne çare ki, yanlarında patlayıcı falan yoktu. Patlayıcılara meraklı değillerdi. Bu durumda sorarım size, bir rahibe grubu patlayıcılar hakkında ne bilebilirdi ki?"</p>

  <p class="calibre1">"Gerçekten garip," diye onayladım.</p>

  <p class="calibre1">"Olayı bir de köylülerin ağzından dinlemek istedim. Basmakalıp bir açıklamaları vardı. Onlara kalırsa, olay birinci sınıf modern bir mucizeydi.</p>

  <p class="calibre1">Anlaşıldığına göre, rahibelerden biri evliya olarak ünlenmişti, güya transa giriyor, hayaller görüyordu. Köylülere bakılırsa, her şeyi yapan oydu.</p>

  <p class="calibre1">Yıldırımdan imansız Almanları havayı uçurmasını istemiş, yıldırım da aynen bunu yapmış, Almanları, etraflarındaki her şeyle birlikte havaya uçurmuştu. Çok yararlı bir mucize, değil mi?</p>

  <p class="calibre1">"Olayın içyüzünü öğrenemedim, buna vaktim olmadı. Ama o sıralarda mucizeler, melekler falan modaydı. Olaya biraz gözyaşı, biraz da dini çeşni kattım ve gazeteme yolladım. Öykü Amerika'da çok tuttu. O sıralar bu tür şeyler bayağı rağbet görüyordu.</p>

  <p class="calibre1">"Gelgeldim, (bunu anlayabilir misiniz bilemem) haberi yazarken merakım uyandı. Gerçekte ne olduğunu bilmek istediğimi hissediyordum. Olay yerinde görülecek fazla bir şey yoktu. İki duvar ayakta kalmıştı, bunların birinde de tıpkı büyük bir köpek şeklinde siyah bir barut lekesi dikkati çekiyordu.</p>

  <p class="calibre1">Çevredeki köylülerin bu işaretten ödleri kopuyordu. Ona Ölüm Habercisi Köpek diyorlardı, ortalık karardıktan sonra oradan geçmeye çekmiyorlardı.</p>

  <p class="calibre1">"Batıl inançlar daima ilginçtir. Ben de bu becerikli kadını görmek istedim.</p>

  <p class="calibre1">Anlaşıldığına göre ölmemiş, diğer mültecilerle birlikte İngiltere'ye gitmişti.</p>

  <p class="calibre1">İzini buldum. Onu Folbridge, Cornwall'daki Trearne'ye gönderdiklerini öğrendim."</p>

  <p class="calibre1">Başımı sallayarak onayladım.</p>

  <p class="calibre1">"Kız kardeşim savaşın başlarında bir sürü mülteciye kapılarını açtı.</p>

  <p class="calibre1">Yaklaşık yirmi kadardılar."</p>

  <p class="calibre1">"Vakit bulursam o hanımı görmeye gitmeyi aklıma koymuştum. Faciayı bir de onun ağzından duymak istiyordum. Ama işlerimin yoğunluğu dolayısıyla olayı tamamen unuttum. Cornwall eyaleti zaten pek yol üstünde değildir. Doğrusunu isterseniz, unuttuğum bu olayı sizin Folbridge'den sözü açmanız bana anımsattı."</p>

  <p class="calibre1">"Bir de kız kardeşime sorayım," dedim. "Olay hakkında bir şeyler duymuş olabilir. Tabii Belçikalılar çoktan ülkelerine döndüler."</p>

  <p class="calibre1">"Orası muhakkak. Yine de kız kardeşiniz bir şey biliyorsa, bunu bana haber verirseniz sevinirim."</p>

  <p class="calibre1">"Sizi arayacağımdan emin olabilirsiniz," diye atıldım.</p>

  <p class="calibre1">Aramızdaki konuşma bundan ibaretti.</p>

  <div class="mbppagebreak" id="calibre_pb_9"></div>
</body>
</html>
