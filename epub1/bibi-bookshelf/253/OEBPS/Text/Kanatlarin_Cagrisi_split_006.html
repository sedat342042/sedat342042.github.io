<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kanatların Çağrısı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre1"><span class="calibre2"><span class="bold">2</span></span></h2>

  <p class="calibre1">Macfarlane dik kırdaki patikada yürüyordu. Tepenin doruğuna yakın bir evin kapısında durdu. Çenesini doğrultarak zilin ipini çekti.</p>

  <p class="calibre1">"Bayan Haworth evdeler mi?"</p>

  <p class="calibre1">"Evet, efendim. Geldiğinizi haber vereyim." Hizmetçi onu alçak tavanlı uzun bir odaya aldı. Odanın pencereleri kırların vahşi ıssızlığına bakıyordu.</p>

  <p class="calibre1">Macfarlane kaşlarını çattı. Yoksa kendini tam bir aptal yerine mi koyuyordu?</p>

  <p class="calibre1">Sonra birden irkildi. Tepede bir yerde biri alçak sesle bir şarkı söylüyordu:</p>

  <p class="calibre1">"Çingene kadın kırlarda yaşıyor..."</p>

  <p class="calibre1">Ses sustu. Macfarlane'ın kalbinin atışları biraz hızlandı. Kapı açıldı.</p>

  <p class="calibre1">Kadının İskandinavlarmki gibi platin sarışınlığı onda şok etkisi yaptı.</p>

  <p class="calibre1">Dickie'nin tanımına rağmen, onu çingeneler gibi esmer olarak hayal etmişti.</p>

  <p class="calibre1">Sonra Dickie'nin sözlerini ve bunların söylenişindeki garip tonu anımsadı. 'O</p>

  <p class="calibre1">kadar güzeldi ki...' Tartışma götürmez kusursuz güzellik enderdir, Alistair Haworth'unkisi de tartışma götürmez kusursuz bir güzellikti.</p>

  <p class="calibre1">Macfarlane kendini toparlayıp kadına doğru yürüdü. "Korkarım kim olduğum hakkında hiçbir fikriniz yok," diye başladı. "Adresinizi Laweslardan aldım.</p>

  <p class="calibre1">Dickie Carpenter'ın bir arkadaşıyım."</p>

  <p class="calibre1">Kadın ona bir, iki dakika kadar dikkatle baktı. Sonra, "Dışarı çıkıyordum,"</p>

  <p class="calibre1">dedi. "Kırlarda dolaşacaktım. Siz de gelir misiniz?"</p>

  <p class="calibre1">Pencereyi itip açtı ve yamaca adımını attı. Budala yüzlü iri yapılı bir adam hasır bir koltukta oturmuş, sigara içiyordu.</p>

  <p class="calibre1">Bayan Haworth, "Kocam!" dedi. "Kırlarda biraz dolaşacağız, Maurice. Daha sonra Bay Macfarlane'la döneceğim. Kendisi öğle yemeğine kalacak. Kalacaksınız, değil mi?"</p>

  <p class="calibre1">"Çok teşekkür ederim. Memnuniyetle kalırım." Macfarlane çevik adımlarla yokuşu tırmanan genç kadını izlerken, ne akla uyarak o adamla evlenmiş ki," diye düşünüyordu.</p>

  <p class="calibre1">Bayan Haworth ilerideki kayalara doğru yürüdü. "Burada oturacağız," dedi.</p>

  <p class="calibre1">"Siz de bana söylemek için geldiğiniz her neyse anlatacaksınız."</p>

  <p class="calibre1">"Demek biliyorsunuz?"</p>

  <p class="calibre1">"Kötü şeylerin olacağını her zaman bilirim. Çünkü getirdiğiniz haber kötü, öyle değil mi? Dickie hakkındaki haber?"</p>

  <p class="calibre1">"Küçük bir ameliyat geçirdi. Başarılı bir ameliyat. Ama herhalde kalbi zayıftı. Kendine gelemeden öldü."</p>

  <p class="calibre1">Genç kadının yüzünde ne görmeyi beklediğini kendisi de bilmiyordu ama herhalde o sonsuz bezginliği değil...</p>

  <p class="calibre1">Onun, "Yine...o kadar uzun...o kadar uzun zaman bekledikten sonra," diye mırıldandığını duydu. Derken Bayan Haworth başını kaldırdı, "Evet. Ne diyecektiniz?"</p>

  <p class="calibre1">"Sadece şunu. Birisi onu o ameliyata karşı uyarmıştı. Bir hemşire. Onu siz olduğunuzu düşünmüştü. Gerçekten siz miydiniz?"</p>

  <p class="calibre1">Genç kadın hayır der gibilerden başını salladı. "Ben değildim. Ama hemşire olan bir kuzinim var. Loş ışıkta bana çok benzer. Bence o idi." Tekrar Macfarlane'a baktı. "Ama önemi yok, değil mi?" Birden gözleri irileşti. Soluksuz kalmış gibi, "Ah!" dedi. "Ah! Ne kadar garip! Anlamıyorsunuz..."</p>

  <p class="calibre1">Macfarlane şaşırmıştı. Kadın hâlâ ona bakıyordu.</p>

  <p class="calibre1">"Anladığınızı düşünmüştüm...Anlamalıydınız. Siz de sahipsiniz gibime gelmişti..."</p>

  <p class="calibre1">"Neye sahipmişim?"</p>

  <p class="calibre1">"O yeteneğe -ya da lanete- siz ne derseniz deyin. Bence sizde de o kayaların arasındaki şu oyuğa odaklanın. Hiçbir şey düşünmeyin, sadece bakın...Ah!" Kadın Macfarlane'ın hafifçe irkildiğini fark etmişti. "Bir şey gördünüz, değil mi?"</p>

  <p class="calibre1">"Herhalde hayal gücümün bir oyunudur. Bir saniye boyunca o oyuğun kanla dolu olduğunu gördüm!" Kadın başıyla doğruladı. "İyi bilmişim. Orası eski güneşe tapanların kurbanlarını boğazladıkları yerdi. Daha hiç kimse söylemeden bilmiştim bunu. Bazen o insanların neler hissettiklerini bildiğin zamanlar oluyor...sanki ben de orada bulunmuşum gibi...Ve kırlarda bana evime dönüyormuşum gibi bir his duyuran bir özellik var...Bende yeteneğin olması çok doğal tabii. Bir Fergusson'um ben. Ailemizde geleceği ve uzakları görme yeteneği vardır. Annem babamla evlenene kadar bir medyumdu. Adı Cristine'di. Oldukça ünlüydü."</p>

  <p class="calibre1">"Yetenekle olayları olmalarından önce görebilmeyi mi kastediyorsunuz?"</p>

  <p class="calibre1">"Evet, geleceği ve geçmişi görme yeteneği, ikisi bir. Örneğin, niçin Maurice'le evlendiğimi merak ettiğinizi gördüm. Hiç inkâr etmeyin, bunu merak ettiniz! Cevabım şu: Onu korkunç bir şeyin beklediğini oldum olası bildiğim için. Onu bu akıbetten kurtarmak istedim...Kadınlar böyledir. Yeteneğimin sayesinde bunun olmasını önleyebilmem gerekir...Eğer mümkünse tabii -Dickie'ye yardım edemedim...Dickie anlayamazdı...Korkuyordu. Çok gençti o."</p>

  <p class="calibre1">"Yirmi iki yaşındaydı."</p>

  <p class="calibre1">"Ben ise otuz yaşımdayım. Ama kastettiğim bu değildi. Ayrılmış olmanın birçok şekli vardır, uzunluk, yükseklik ve en gibi...ama zamanla ayrılmış olmak hepsinin en kötüsü..." Genç kadın kasvetli bir sessizliğe gömüldü.</p>

  <p class="calibre1">Aşağıdaki evden yansıyan bir gong sesi onları gerçeğe döndürdü.</p>

  <p class="calibre1">Macfarlane yemekte Maurice Haworth'u inceledi. Adamın, karısına deliler gibi âşık olduğuna şüphe yoktu. Gözlerinde bir köpeğin sorgulamayan mutlu sevgisi okunuyordu. Macfarlane, kadının bakışının yansıttığı hemen hemen bir anneye yaraşır şefkate dikkat etti. Yemekten sonra izin istedi.</p>

  <p class="calibre1">"Bir, iki gün kadar otelde kalacağım. Tekrar gelip sizi görebilir miyim?</p>

  <p class="calibre1">Örneğin, yarın?"</p>

  <p class="calibre1">"Tabii ki. Ama..."</p>

  <p class="calibre1">"Ama ne?"</p>

  <p class="calibre1">Genç kadın elini gözlerinin üstünde gezdirdi. "Bilmiyorum. Sadece bir daha görüşmeyeceğimizi düşündüm, hepsi bu...Hoşça kalın."</p>

  <p class="calibre1">Macfarlane yolda ağır ağır uzaklaştı. Buz gibi bir elin yüreğini sıktığını hissediyordu. Sözle anlatılabilecek bir şey yoktu, ama yine de...</p>

  <p class="calibre1">Bir araba hızla köşeyi döndü. Genç adam çite yamyassı yapıştı. Ucu ucuna.</p>

  <p class="calibre1">Acayip bir gri gölge yüzüne yayıldı...</p>

  <div class="mbppagebreak" id="calibre_pb_6"></div>
</body>
</html>
