<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Agatha Christie _ Ve Perde İndi (Curtain)</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" id="sigil_toc_id_13">15</h1>

  <p class="block_5">Akşam yemeği oldukça neşeli geçti. Bayan Luttrell yine aşağıya inmişti. Ve o yapmacıklı İrlandalı neşesiyle konuşup duruyordu. Franklin, her zamankinden daha canlı ve şendi. Hemşire Craven'ı ilk defa önlüksüz, düz bir elbiseyle görüyordum. O mesleğine has ciddiliğini bir tarafa bırakmış olduğu için gerçekten çok çekici bir genç kadın olduğu iyice anlaşılıyordu artık.</p>

  <p class="block_5">Yemekten sonra Bayan Luttrell briç oynamamızı teklif etti. Ama onun yerine salon oyunlarına başlandı. Dokuz buçuğa doğru Norton, yukarı çıkıp Poirot'yu yoklayacağını söyledi.</p>

  <p class="block_5">Boyd-Carrington, "İyi bir fikir bu," dedi. "Son zamanlarda rahatsızlığının artmış olmasına üzülüyorum. Ben de geleyim."</p>

  <p class="block_5">Çabucak davranmam gerekiyordu. "Buraya bakın..." diye atıldım. "Kusura bakmayın... Fakat bir kişiden fazlasıyla konuşmak Poirot'yu yoruyor."</p>

  <p class="block_5">Norton hemen durumu anlayarak rolüne girdi. "Ben kendisine kuşlarla ilgili bir kitap vereceğimi vaat etmiştim."</p>

  <p class="block_5">Boyd-Carrington, "İyi ya," dedi. "Siz geri dönecek misiniz, Hastings?"</p>

  <p class="block_5">"Evet."</p>

  <p class="block_5">Norton'la yukarı çıktım. Poirot bekliyordu. Onunla bir iki kelime konuştuktan sonra tekrar aşağıya indim. Remi oynamaya başladık.</p>

  <p class="block_5">Boyd-Carrington'un bu gece Styles'deki neşeli havaya sinirlendiğini sanıyordum. Herkesin felaketi unutması için aradan fazla bir zaman geçmemiş olduğunu düşünüyordu herhalde. Adamın dalgınlığı üstündeydi. Sık sık ne yaptığını unutuyordu. Sonunda özür dileyerek oyundan çıktı.</p>

  <p class="block_5">Camlı kapılara giderek bunları açtı. Uzaklarda gök güdüyordu. Fırtına başlamıştı ama bu daha bizim taraflara gelmemişti. Boyd-Carrington kapıları kapayarak tekrar yanımıza geldi. Bir iki dakika bizim oyunumuzu seyretti. Sonra da odadan çıktı.</p>

  <p class="block_5">Ben on bire çeyrek kala yatmaya gittim. Poirot'nun yanına girmedim. Arkadaşım uyuyor olabilirdi. Bundan başka Styles'ı ve köşkle ilgili sorunları düşünmeyi istemiyordum artık. Uyumayı arzu ediyordum. Uyumayı ve unutmayı.</p>

  <p class="block_5">Tam dalarken bir gürültü uyanmama sebep oldu. Kapıya vurulmuş olabileceğini düşünerek, "Giriniz," diye seslendim. Ama cevap veren» olmadı. Işığı yakarak kalktım. Koridora baktım.</p>

  <p class="block_5">Norton'un banyodan çıkarak kendi odasına gittiğini gördüm. Gayet çirkin renkli, kareli bir robdöşambr giymişti. Saçları dimdikti yine. Odasına girerek, kapıyı kapattı. Hemen arkasından anahtarı kilitte çevirdiğini duydum.</p>

  <p class="block_5">Anahtarın kilitte dönmesinin sebep olduğu hafif bir huzursuzluk İçinde tekrar yattım.</p>

  <p class="block_5">Bu hareket bazı tehlikeli olasılıkları anımsatıyordu. Acaba Norton kapısını her gece kilitliyor muydu? Yoksa ona bunu yapmasını Poirot mu tembih etmişti. Ani bir endişeyle Poirot'nun anahtarının nasıl esrarlı bir şekilde kaybolmuş olduğunu hatırladım.</p>

  <p class="block_5">Yatakta öyle yatarken endişem artmaya başladı. Fırtınanın uğultusu huzursuzluğumu daha belirli bir hale sokuyordu. Sonunda kalkarak, ben de kendi kapımı kilitledim. Sonra da tekrar yatağa girerek, uykuya daldım.</p>

  <p class="block_5">Sabahleyin kahvaltıya inmeden önce Poirot'nun odasına gittim.</p>

  <p class="block_5">Arkadaşım yataktaydı. Onun ne berbat halde olduğunu fark ettim yine. Yüzünde yorgunluk ve bitkinliğin sebep olduğu derin çizgiler belirmişti.</p>

  <p class="block_5">"Nasılsın, dostum?"</p>

  <p class="block_5">Bana sabırla gülümsedi. "Yaşıyorum, dostum. Hâlâ yaşıyorum."</p>

  <p class="block_5">"Istırabın var mı?"</p>

  <p class="block_5">"Hayır... Yalnızca yorgunum..." İçini çekti. "Çok yorgunum..."</p>

  <p class="block_5">Başımı salladım. "Dün gece ne oldu? Norton sana o gün ne gördüğünü söyledi mi?"</p>

  <p class="block_5">"Evet, söyledi."</p>

  <p class="block_5">"Neymiş o."</p>

  <p class="block_5">Poirot cevap vermeden önce beni düşünceli bir tavırla uzun uzun süzdü. "Bilmiyorum bunu sana söylemem doğru olur mu, Hastings? Durumu yanlış anlayabilirsin?"</p>

  <p class="block_5">"Neden söz ediyorsun sen?"</p>

  <p class="block_5">Poirot, "Norton," dedi. "Bana iki kişiyi gördüğünü söyledi..."</p>

  <p class="block_5">"Judith ve Allerton," diye bağırdım. "O sırada bunu anlamıştım zaten."</p>

  <p class="block_5">"Hayır, hiç de değil işte. Judith'le Allerton'u görmemiş. Sana durumu yanlış anlayacağını söylemedim mi? Kafan bir tek fikre takıldı mı tamam!"</p>

  <p class="block_5">Biraz utanmıştfm. "Affedersin. Anlat."</p>

  <p class="block_5">"Yarın anlatırım. Şimdi düşünmem gereken bir sürü şey var."</p>

  <p class="block_5">"Norton'un açıklamasının... esrarın çözülmesine bir faydası olacak mı?"</p>

  <p class="block_5">Poirot başını salladı. Gözlerini kapayarak yastıklara dayandı. "Esrar çözüldü. Vaka sona erdi. Evet, sona erdi. Artık sadece halledilmesi gereken bir iki önemsiz nokta var. Haydi, kahvaltıya in, dostum. Giderken Curtiss'i de bana yolla."</p>

  <p class="block_5">Öyle yaptım. Sonra da aşağıya indim. Norton'u görmek istiyordum. Onun Poirot'ya ne anlattığını çok merak etmekteydim.</p>

  <p class="block_5">İçin için yine de mutlu değildim. Poirot'nun hiç de sevinçli olmaması beni sarsmıştı. Niçin hâlâ bir açıklama yapmamakta ısrar ediyordu? Neden tarif edilemeyecek bir şekilde o kadar kederliydi? için içyüzü neydi?</p>

  <p class="block_5">Norton kahvaltıda yoktu.</p>

  <p class="block_5">Daha sonra ağır ağır bahçeye çıktım. Fırtınadan sonra hava taze ve serindi. Gece çok yağmur yağmış olduğunu fark ettim. Boyd-Carrington çim alandaydı. Onu görmek hoşuma gitti. Adama açılmayı çok istiyordum. Başından beri istemiştim zaten. Şimdi de içimden Boyd-Carrington'a her şeyi anlatmak geliyordu. Poirot, ise tek başına devam edecek halde değildi.</p>

  <p class="block_5">Bu sabah Boyd-Carrington'un gayet canlı, kendisinden emin bir hali vardı. Ona karşı sıcak bir dostluk duydum. İçim rahatladı.</p>

  <p class="block_5">Boyd-Carrington, "Bu sabah geciktiniz," dedi. Başımı salladı. "Geç kalktım."</p>

  <p class="block_5">"Gece bir hayli gök gürledi. Duydunuz mu?"</p>

  <p class="block_5">Uykumun arasında gök gürültüsünü duymuş olduğumu hatırladım.</p>

  <p class="block_5">Boyd-Carrington, "Dün çok keyifsizdim," diye mırıldandı. "Ama bugün daha iyiyim." Gerinerek esnedi.</p>

  <p class="block_5">"Norton nerede?" diye sordum.</p>

  <p class="block_5">"Herhalde kalkmadı... Tembel, ne olacak?"</p>

  <p class="block_5">İkimiz de aynı zamanda başımızı kaldırdık. Tam Norton'un penceresinin altında duruyorduk. Ben irkildim. O taraftaki pencerelerden sadece Norton'unkinin panjurları hâlâ kapalıydı.</p>

  <p class="block_5">"Çok garip..." dedim. "Onu uyandırmayı mı unuttular acaba?"</p>

  <p class="block_5">"Acayip... Hasta olmadığını umarım. Gelin gidip bakalım."</p>

  <p class="block_5">Birlikte yukarı çıktık.</p>

  <p class="block_5">Aptal suratlı bir kız olan oda hizmetçisi koridordaydı. Sorumuza cevap olarak, "Kapıya vurdum ama, Bay Norton cevap vermedi," dedi. "Bir iki defa vurdum kapıya. Ama galiba Bay Norton bunu duymadı. Kapısı da içerden kilitli."</p>

  <p class="block_5">Korkunç bir önseziyle titredim. Hızla kapıyı yumruklayarak, "Norton!" diye bağırdım. "Norton! Uyanın!" Endişem daha da artarken haykırdım. "Uyanın artık!"</p>

  <p class="block_5">İçerden cevap çıkmayacağını anlayınca gidip Albay Luttrell'i bulduk. Adam, uçuk mavi gözlerinde hafif bir kaygıyla bizi dinledi. Bir taraftan da kararsız bir tavırla bıyığını çekiştiriyordu.</p>

  <p class="block_5">Daima çabuk karar vermeye alışık olan Bayan Luttrell tereddüt etmedi bile. "Bir yolunu bulup o kapıyı açmak gerek. Başka çare yok."<br class="calibre4" />
  Hayatımda ikinci defa Styles Köşkü'nde bir kapının kırıldığına tanık oldum. Bu kapının arkasında da ilk seferinde olduğu gibi korkunç bir şey yatıyordu. Ölüm...</p>

  <p class="block_5">Norton arkasında robdöşambrıyla yatakta yatıyordu. Kapının anahtarı cebindeydi. Elinde bir tabanca tutuyordu. Küçücük, oyuncak gibi bir şey. Ama bu yine de öldürücü bir silahtı. Norton'un alnının tam ortasında bir delik vardı.</p>

  <p class="block_5">Bir an bu sahnenin bana neyi hatırlattığını bulamadım... Muhakkak eski bir şeydi bu...</p>

  <p class="block_5">Ama bunu antmsayamayacak kadar yorgundum.</p>

  <p class="block_5">Poirot'nun odasına girerken arkadaşım yüzümdeki ifadeyi fark etti. Çabucak, "Ne oldu?" dedi. "Norton..."</p>

  <p class="block_5">"Ölmüş!"</p>

  <p class="block_5">"Nasıl? Ne zaman?"</p>

  <p class="block_5">Ona kısaca anlattım. Sözlerimi, yorgun yorgun, "Bunun intihar olduğunu söylüyorlar," diye bitirdim. "Başka ne diyebilirler? Kapı kilitliydi. Panjurlar da kapalıydı. Odanın anahtarı da Norton'un cebindeydi. Ah! Ben onun odasına girdiğini gördüm ve kapısını kilitlediğini de duydum."</p>

  <p class="block_5">"Evet, dün gece." Olanları anlattım.</p>

  <p class="block_5">"Gördüğünün Norton olduğundan emin misin?"</p>

  <p class="block_5">"Tabii. O korkunç robdöşambrı nerede olsa tanırım."</p>

  <p class="block_5">Pöirot bir an eski halini takındı. "Ah, senin teşhis edeceğin adam, robdöşambr değil. Hay Allah! Robdöşambrı herkes giyebilir."</p>

  <p class="block_5">Ağır ağır, "Doğru," dedim. 'Norton'un yüzünü görmedim. Ama dimdik duran onun saçlarıydı... Sonra adam hafifçe de topallıyordu..."</p>

  <p class="block_5">"Allahım! Herkes topallayabilir!"</p>

  <p class="block_5">Şaşkın şaşkın ona baktım. "Poirot, yani gördüğümün Norton olmadığını mı söylemek istiyorsun?"</p>

  <p class="block_5">"Benim bir şey söylemek istediğim yok. Ben yalnızca senin adamın Norton olduğunu kanıtlamak için söylediğin mantıksız sözlere kızıyorum. Hayır, hayır. Bir an bile gördüğünün Norton olmadığını iddia etmek niyetinde değilim. Zaten başkası da olamazdı. Zira köşkteki erkeklerin hepsi de uzun boylu. Hepsi de Norton'dan uzundular. Ve insan ne yaparsa yapsın boyunu gizleyemez. Bu imkânsızdır. Yanılmıyorsam Norton, sadece bir altmış iki boyundaydı. Ama yine de... bu hokkabazlığa benziyor değil mi? Adam odasına giriyor, kapıyı kilitliyor. Anahtarı cebine koyuyor. Kendisini sabahleyin elinde tabancayla buluyorlar. Anahtar da hâlâ cebinde."</p>

  <p class="block_5">"O halde," dedim. "Norton'un kendisini öldürdüğüne inanmıyorsun."</p>

  <p class="block_5">Poirot ağır ağır başını salladı. "Hayır, Norton intihar etmedi. Biri onu öldürdü."</p>

  <p class="block_5">Sersem sersem aşağıya indim. Bu olay öyle anlaşılmaz bir şeydi ki... Ondan sonraki kaçınılmaz olayı tahmin edemediğim için kusuruma bakılmayacağını umuyorum. İyice şaşırmıştım. Kafam doğru dürüst çalışmıyordu.</p>

  <p class="block_5">Geigelelim bu o kadar da mantıklı bir şeydi ki. Norton öldürülmüştü. Neden? Gördüğünü açıklamasına engel olmak için. Ben böyle düşünüyordum.</p>

  <p class="block_5">Fakat Norton bildiklerini bir başkasına açıklamıştı.</p>

  <p class="block_5">O halde o kimse de tehlikedeydi.</p>

  <p class="block_5">Yalnız tehlikede değil, aynı zamanda acizdi de o...</p>

  <p class="block_5">Bunu bilmeliydim...</p>

  <p class="block_5">Ben odadan çıkarken Poirot bana, "Sevgili dostum," demişti. Ondan duyacağım son sözlerdi bunlar... . Çünkü Curtiss, Poirot'ya bakmaya gittiği zaman onu ölü bulmuştu...</p>
</body>
</html>
