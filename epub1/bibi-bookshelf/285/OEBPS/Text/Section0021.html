<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace" xml:lang="tr">
<head>
  <title>Agatha Christie _ Ve Perde İndi (Curtain)</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" id="sigil_toc_id_16">SONUÇ</h1>

  <p class="block_5">Arthur Hastings'in notu: Aşağıdaki mektup elime arkadaşım Hercule Poirot'nun ölümünden dört ay sonra geçti. Bir hukuk firmasından mektup aldım... Bundan büroya uğramam isteniliyordu. Orada bana, 'müvekkileri Mösyö Hercule Poirot'nun talimatına uyarak' mühürlü kalın bir zarf verdiler. Bunun içindeki mektubu olduğu gibi aşağıya alıyorum.</p>

  <p class="block_5">Hercule Poirot'nun mektubu:</p>

  <p class="block_5">"Aziz dostum,</p>

  <p class="block_5">Sen bu satırları okuduğun sırada ben öleli dört ay geçmiş olacak. Bütün bunları yazıp yazmamak konusunda çok düşündüm. Ve sonunda birinci, ikinci 'Steyles Olayı'nın içyüzünü öğrenmenin gerektiğine karar verdim. Ayrıca senin, bu mektubu okuyuncaya kadar türlü olmayacak varsayımlar yürüttüğünü ve belki de bu yüzden ıstırap çektiğini de tahmin ediyorum.</p>

  <p class="block_5">Ama şunu söylememe izin ver: Aslında gerçeği kolaylıkla keşfetmen gerekti, dostum. Sana her türlü ipucunu verdim. Gerçeği anlayamadıysan, bunun nedeni karakterinin çok iyi ve kalbinin de güven dolu olması. Daima böyleydin zaten.</p>

  <p class="block_5">Ama hiç olmazsa Norton'u kimin öldürdüğünü bilmen gerek. Belki Barbara Franklin konusunda hâlâ bir fikrin yok ama diğerini anlamalıydın. Herhalde Barbara Franklin meselesi de seni sarsacak.</p>

  <p class="block_5">Başından başlayalım. Bildiğin gibi seni çağırttım. Sana ihtiyacım olduğunu söyledim. Bu doğruydu. Senin benim kulaklarım ve gözlerim görevini yapmanı istediğimi açıkladım. Bu da doğruydu yine. Çok doğruydu ama senin anladığın anlamda değil! Sen benim istediklerimi duyacak ve yine benim istediklerimi görecektin.</p>

  <p class="block_5">Sana olayı anlatırken haksızca davrandığımdan yakındın, aziz dostum. Bildiğim şeyleri sana açıklamaya yanaşmıyordum. Yani, sana X.'in kim olduğunu söylemeyi reddediyordum. Bu doğruydu. Ama böyle yapmak zorundaydım. Fakat sana açıkladığım nedenlerden dolayı da değil. Asıl sebebi şimdi öğreneceksin.</p>

  <p class="block_5">Şimdi seninle X meselesini inceleyelim. Sana çeşitli vakaların bir özetini gösterdim. Ve ayrıca olayda suçlanılan ya da kuşku duyulan kimsenin, gerçekten söz konusu olan cinayeti işlemiş olduğunu söyledim. Olayların başka çözüm yolu da yoktu. Ondan sonra sana ikinci önemli noktayı açıkladim: Her vakada X. ya cinayet yerinin civarında gözükmüştü ya da bu meseleyle yakından ilgisi vardı. O zaman bütün bunlardan çabucak bir sonuç çıkardın: İşin garibi bu hem doğruydu, hem de yanlış. Sen bütün cinayetleri X.'in işlemiş olduğunu söyledin. Gelgelelim dostum, her vakada veya hemen hepsinde koşullar öylesine sıralanmıştı ki, cinayeti ancak suçlanılan kimse işlemiş olabilirdi. Öte taraftan, böyle olduğu takdirde X.'in varlığı nasıl izah edilecekti? Polisten veya bir hukuk firmasından biri dışında bir erkeğin ya da bir kadının beş cinayete birden karışması hiç de normal sayılacak bir şey değildir. Anlayacağın böyle bir şey olmaz! Hiç kimse, kendinden emin bir tavırla, 'Ben beş katil tanımıştım,' diyemez. Hayır, hayır, dostum, bu mümkün değildir... İşte bütün bu vakalarda acayip bir durumla karşı karşıyaydık. X. adeta bir katalizatördü. Bildiğin gibi iki madde arasında bir tepki, ancak bir üçüncü madde... yani bir katalizatör olduğu zaman oluşur. Ama katalizatör tepkiye katılmaz ve hiç değişmez. Durum böyleydi. Yani, X.'in bulunduğu yerde cinayet oluyordu. Fakat X. bu cina. yetlere doğrudan doğruya katılmıyordu.</p>

  <p class="block_5">Acayip, anormal bir durum! O zaman meslek hayatımın sonunda nihayet mükemmel bir katille karşılaşmış olduğumu anladım. Bu katil öyle bir teknik kullanıyordu ki, kendisini hiçbir zaman bir cinayetle suçlayamazlar, mahkûm edemezlerdi.</p>

  <p class="block_5">Şaşılacak bir şeydi. Ama yeni bir mesele de değildi. Ardı ardına paralel olaylar görülmüştü. Ve şimdi sana bıraktığım ipuçlarından ilkine geliyoruz. Othello piyesine. İşte o eserde, X.'in şahane bir şekilde çizilmiş orjinaliyle karşılaşıyoruz, lago gerçekten mükemmel bir katil. Desdemona'nın, Cassio'nun... ve hatta Othello'nun kendisinin... ölümünün asıl sorumlusu lago aslında. Bunlar lago'nun cinayetleri. Onun planladığı ve uyguladığı ölümler. Ve o bu dairenin dışında kalıyor. Kimse kendisinden kuşkulanmıyor... ya da istese öyle yapabilir. Çünkü sizin büyük Shakespeare'iniz hayatının neden olduğu bir sorunu çözmek zorunda, lago'nun maskesini düşürmek için pek beceriksizce bir yönteme başvuruyor. Mendile... Bu hiç de lago'nun genel tekniğine uyan bir şey değil. İnsan bu potu lago'nun kırdığını bile düşünüyor.</p>

  <p class="block_5">Evet, işte lago'nunki gerçekten mükemmel bir cinayet işleme sanatı. Adam açık açık bir tek teklif ya da öneride bile bulunmuyor. Hatta daima diğerlerinin şiddetli hareketlere girişmelerini önlemeye çalışıyor, dehşetle, açıklanan şüpheleri reddediyor. Ama bu kuşkular da o söyleyinceye kadar hiç kimsenin aklına gelmiyor, o da başka!</p>

  <p class="block_5">Ve aynı teknik 'John Fergueson' piyesinin o parlak üçüncü perdesinde görülüyor. 'Sapık' Clutie John, başkalarını kendisinin nefret ettiği adamı öldürmeleri için ikna ediyor. Psikolojik etkinin mükemmel bir örneği bu. Şimdi, şunu anlamalısın, Hastings. Herkes bir katil adayıdır aslında. Herkes zaman zaman öldürme isteğine kapılır. Ama bu konuda bir şey de yapamaz. Başkalarının, 'Beni öyle kızdırdı ki, onu rahatlıkla öldürebilirdim!,' 'Öyle dediği için B.'nin gırtlağını sıkabilirdim,' 'Öyle kızmıştım ki, başına bir şey vurup onu gebertebilirdim!' dediğini kim bilir kaç defa duydun? Aslında bu sözler doğrudur. Öyle anlarda insanın belleği çok berraktır. O adamı veya kadını öldürmeyi ister. Ama bunu yapmaz. Çünkü bunu yapabilmek için iradenin isteğin emrine girmesi gerekir. Küçük çocuklarda bu fren henüz mükemmel bir şekilde çalışır halde değildir. Kendisine öfkelendiği için, "Doğru otur, yoksa başına bir şey vurup seni öldürürüm,' diyen küçük bir çocuğu hatırlıyorum. Gerçekten de böyle yapmıştı. Bir dakika sonra da kendisinin tekrar canlanıp ayağa kalkmaması karşısında dehşete düşmüştü. Çünkü aslında kendisini gerçekten çok seviyordu... Dediğim gibi hepimiz de aslında katil adaylarıyız. X.'in sanatı ise şuradaydı: O, cinayet isteğini uyandırmıyor, yalnızca buna olan normal ve uygun karşı koymayı ortadan kaldırıyordu. Uzun uzun çalışmalar sonunda mükemmel bir hale soktuğu bir sanattı bu onun. X. zayıf bir noktaya gitgide artan bir baskı yapabilmek için uygun kelimeyi, uygun sözü biliyordu. Bunu nasıl bir ifadeyle söyleyeceğini de. Bu yapılabilinecek bir şey. X. de bunu kurbanı kuşkulandırmadan başarıyordu. İpnotizma değildi bu. ipnotizma hiçbir zaman başarılı olamazdı. Bu teknik daha sinsice, daha öldürücü bir şeydi. Bu, bir insanın içinde beliren kapatılabilecek bir çatlağı, zorla, güç kullanarak daha geniş bir duruma sokmaktı. Bir insanın en iyi tarafını uyandırıyor ve bunu en kötü yönüyle birleştiriyordu.</p>

  <p class="block_5">Bunun ne olduğunu bilmen gerek. Hastings. Çünkü aynı şey senin de başına geldi...</p>

  <p class="block_5">Belki artık seni öfkelendiren ve aklını karıştıran bazı sözlerimin ne anlama geldiğini anlamaya başlıyorsun. Ben işlenilecek bir suçtan söz ettiğim zaman her seferinde de aynı cinayeti kastetmiyordum. Sana Styles Köşkü'ne bir maksatla geldiğimi söyledim. 'Buraya geldim," dedim. 'Çünkü bir cinayet işlenecek. Benim bu konuda bu kadar kesin konuşmam seni şaşırttı. Gelgelelim emin olmamın çok önemli bir sebebi vardı. Çünkü... o cinayeti ben kendim işleyecektim...</p>

  <p class="block_5">Evet, dostum. Bu çok acayip, gülünç ve... korkunç bir şey! Ben cinayetleri tasvip etmezdim. Ben insan hayatına çok değer verirdim. Ve ben meslek hayatımı bir cinayet işleyerek sona erdirdim. Belki de bunun nedeni kendimi çok dürüst bulmam, bu bakımdan çok takdir etmemdi. İşte bu yüzden sonunda bu korkunç sorunla karşılaştım belki de. Çünkü, Hastings, bunun iki yönü var. Benim hayatta bütün amacım masumları korumak... cinayetleri önlemekti. Ve şimdi bunu ancak cinayet işleyerek yerine getirebilecektim. Kanun X.'e dokunamazdı bile. Bu bakımdan hiç şüphen olmasın. Emniyetteydi o. X.'i yenmek için başka hiçbir yol da yoktu.</p>

  <p class="block_5">Ama dostum, yine de bunu istemiyordum. Ne yapılması gerektiğini anlıyordum ama elim buna varmıyordu. Tıpkı Hamlet gibiydim... Daima o kötü günü ileriye atıyordum... Ondan sonra cinayet denemesi yapıldı... Bayan Luttrell az kalsın ölüyordu.</p>

  <p class="block_5">Hastings, çok meraktaydım. Sen daima en belirli şeyleri görürdün? Acaba bu sefer de yine öyle olacak mıydı? Oldu tabii. İlk tepkini anımsıyorum. Norton'dan biraz şüphelendin. Ve çok haklıydın. Çünkü aslında X. Norton'du. Aslında Norton'dan kuşkulanman için hiçbir neden yoktu. Yalnızca yarım ağızla onun dikkati çekmeyen bir adam olduğunu söylemiştin. Ve o anda gerçeğe yaklaşmıştın, Hastings.</p>

  <p class="block_5">Norton'un yaşam öyküsünü dikkatle inceledim. Ukala ve aksi bir kadının tek oğluydu. Hiçbir zaman başına buyruk olamamıştı. Başkalarına tesir edebilecek bir tip de değildi. Güçlü bir kişiliği yoktu. Hafifçe topalladığından okulda oyunlara katılamıyordu.</p>

  <p class="block_5">Bana anlattığın en önemli şeylerden biri Norton'la ilgiliydi. Çocukken okulda ölü bir tavşan gördüğü zaman çok fena olmuş ve arkadaşları da kendisiyle alay etmişlerdi. Bu olayın Norton'u çok etkilemiş olduğunu sanıyorum. Şiddet hareketlerinden ve kandan tiksiniyordu. Bu yüzden arkadaşlarının gözünden düşmüştü. Bence Norton farkına varmadan onların tekrar gözüne girmeyi istedi. Bunu cesur ve amansızca davranarak yapacaktı.</p>

  <p class="block_5">Yanılmıyorsam Norton daha pek gençken başkalarını etkileme gücü olduğunu keşfetti. Sempatik bir adam, sabırlı bir dinleyiciydi. Herkes ondan hoşlanıyordu ama kendisine pek de dikkat etmiyorlardı. İşte bu da Norton'u kızdırıyordu. Sonra bu durumdan faydalanmaya başladı. Norton, uygun sözleri kullanmak ve uygun telkini sağlamak suretiyle insanları etkilemenin gülünç denilecek kadar kolay olduğunu anladı. Gerekli olan onları anlayabilmekti. Düşüncelerini okumak, gizli tepki ve isteklerini sezmek.</p>

  <p class="block_5">Böyle bir buluşun, Norton'un kendisini fevkalade güçlü hissetmesine sebep olduğunu tahmin edebilirsin. Hastings. Kendisi, herkesin hoşlandığı ve aşağı gördüğü Stephen Norton, başkalarını istemedikleri şeyleri yapmaya sürükleyebiliyordu. Veya onların istemediklerini sandıkları şeyleri... Bu sözüme dikkat et, Hastings.</p>

  <p class="block_5">Norton'u gözlerimin önünde canlandırabiliyorum. Bu gücünü geliştiriyordu. Yavaş yavaş dolaylı bir şekilde şiddet hareketlerinden zevk almaya başlıyordu. Kendisinin böyle hareketler yapması olanaksızdı. Çünkü onda o güç yoktu. Zaten kendisiyle de bu yüzden alay etmemişler miydi?</p>

  <p class="block_5">Evet, Norton'un bu merakı gelişti, gelişti ve sonunda bir tutku vazgeçilmez bir şey halini aldı! Bu uyuşturucu bir madde gibiydi, Hastings. Afyon ve kokain gibi alışkanlık yapan bir şey!</p>

  <p class="block_5">Uysal ve müşfik Norton aslında sadistin biriydi. Istırap, manevi işkence tutkunuydu o. Son yıllarda dünyada bu salgın halini de aldı zaten.</p>

  <p class="block_5">Bu şiddet hareketleri Norton'un iki ihtirasını besliyordu: Sadistlik tarafını ve güç isteğini. O, Norton, elinde hayat ve ölüm anahtarlarını tutuyordu artık.</p>

  <p class="block_5">Bütün uyuşturucu madde kullananlar gibi, o da tutkusu olduğu şeyi istiyordu. Kurban üstüne kurban buluyordu. Norton'un benim izini bulduğum o beş cinayetten daha fazlasına karışmış olduğundan eminim. Adam, o beş vakada da aynı rolü oynadı. Etherington'u tanıyordu. Bir yazı Riggs'in oturduğu köyde geçirdi ve adamla oradaki meyhanede içki içti. Freda Clay adlı kızla bir deniz yolculuğu sırasında tanıştı. Kızın kafasında pek de açık olmayan birtakım fikirler belirmişti. Freda Clay, yaşlı teyzesinin ölümünün iyi bir şey olacağını düşünüyordu. Bu olduğu takdirde zavallı teyzeciği ıstırap çekmekten kurtulacak, kendisi de mali bakımdan rahata kavuşarak hayatın tadını çıkaracaktı. Norton, kızın bu tarafını işledi. Adam Litchfield'lerin de ahbabıydı. Margaret Litchfield, Norton'la konuşurken kendisini, kız kardeşlerini müebbed hapisten kurtaran bir kahraman gibi görüyordu. Fakat Hastings, bence bu insanlar Norton'un etkisinde kalsalardı, hiçbir zaman o cinayetleri işlemezlerdi.</p>

  <p class="block_5">Şimdi Styles'da olanlara gelelim. Bir süreden beri Norton'un izindeydim. O, Franklin'lerle tanışmıştı. Burnuma hemen tehlike kokusu gelmeye başladı. Şunu anlamalısın: Norton'un etki yapabilmesi için yine ortada bir şey, bir nüve olması gerekti. Neticede insan ancak tohumu olan bir şeyi geliştirebilir. Örneğin ben Othello'nun kafasında Desdemona'nın kendisine olan sevgisinin sadece genç bir kızın çok tanınmış bir cengâvere karşı duyduğu heyecanlı, ateşli, dengesiz bir hayranlık olduğuna dair bir kuşkunun yerleşmiş olduğuna inanıyorum. Bu bir kadının, bir erkek olarak Othello'ya karşı duyduğu o dengeli sevgi değildi. Hatta belki de Othello, Desdemona'nın asıl eşinin Cassio olduğunu ve genç kadının zamanla bunu anlayacağını da sezmişti.</p>

  <p class="block_5">Franklin'ler bizim Norton için pek hoş birer adaydılar. Türlü şey olabilirdi! Hastings, herhalde artık Franklin'in Judith'e âşık olduğunu, kızının da onu sevdiğini anladın. (Aklı başında bir insan bunu hemen fark ederdi.) John Franklin'in sertliği, Judith'e hiç bakmaması, nezaket kurallarını bir tarafa bırakması adamın Judith'e çılgınca âşık olduğunu açıklamalıydı sana. Gelgelelim Franklin, karakter sahibi, azimli bir adam. Konuşmasının romantiklikle hiç ilgisi yok. Acımasızca gerçekçi o. Fakat Dr. Franklin aynı zamanda kesin prensip sahibi de. Ve bir erkeğin seçtiği karısını hiçbir zaman boşamaması gerektiğine inanıyor.</p>

  <p class="block_5">Judith, Franklin'e çok âşıktı ve onun için de ıstırap çekiyordu. Artık bunu sen bile fark etmeliydin. Kızın, kendisini gül bahçesinde bulduğun gün senin gerçeği anladığını sanmıştı. İşte bu yüzden sana öyle öfkeyle bağırdı. Karakteri Judith gibi olanlar kendilerine acımasından, merhamet dolu sözler söylemesinden hiç hoşlanmazlar. Bu onlar için açık bir yaraya dokunmak gibi bir şeydir.</p>

  <p class="block_5">Judith sonra senin Allerton'dan şüphe ettiğini anladı. Senin buna daha da inanmanı sağladı. Böylece sen kızının yarasını daha da deşmeyecek, beceriksizce sözler etmeyecektin. Judith, bir an umutsuzluğu yüzünden teselli bulabilmek için Alierton'la flört etmeye de kalkıştı. Onun ne tipte bir erkek olduğunu çok iyi biliyordu. Allerton onu eğlendiriyor, kendisine dertlerini unutturuyordu. Ama Judith'in ona karşı hiçbir duygusu yoktu.</p>

  <p class="block_5">Tabii Norton, işin içyüzünü çok iyi biliyordu. Franklin üçlüsünden çok umudu vardı. Herhalde önce Franklin'i etkilemeye çalıştı ama başarısızlığa uğradı. Dr. Franklin, Norton'unki gibi sinsi, zehirli telkinlere karşı bağışıklığı olan tek insan tipi. Franklin'in berrak, iyi çalışan bir kafası var. Her şey onun için gayet kesin. Adam kendi duygularını da çok iyi biliyor. Dış baskılara karşı da son derece güçlü. Ayrıca Franklin'in hayatının en büyük ihtirası, işi. Çalışmalarına daldığı için zayıf tarafı da fazla yok.</p>

  <p class="block_5">Norton, Judith konusunda daha başarılı oldu. Adam, faydasız hayatlar konusunu ustalıkla işledi. Judith bu prensibe gerçekten inanıyordu. Bunun, kendi gizli isteklerine çok uyduğunu da görmemezlikten gelmeye çalışıyordu. Norton ise onun bu gizli isteklerinin çok işine yarayacağının farkındaydı. Adam bu konuda çok zekice davrandı. Kendisi diğer görüşü savundu. Judith'in böyle bir şey yapamayacağını söyleyerek, onunla usulca alay etti. Judith'in kesin bir şekilde hareket etmek için yeterli cesareti olmadığını söyledi. "Bütün gençler böyle iddialarda bulunurlar! Ama bu konuda hiçbir şey de yapmazlar!" Ne kadar ucuz ve bayağı bir alay, değil mi? Ama bunun ne kadar sık etkisi olur. Hastings! Bu çocuklar aslında ne kadar savunmasız insanlar! Farkında değiller ama kendilerine meydan okundu mu, hemen harekete geçmeye kalkışıyorlar!</p>

  <p class="block_5">Faydasız Barbara ortadan kalktı mı, Judith'le Franklin'e yol açılmış olacaktı. Tabii bu hiçbir zaman açıkça söylenmiyordu. İma bile edilmiyordu. Aksine, kişisel çıkarların meseleyle hiçbir ilişkisi olmadığı iyice belirtiliyordu. Hiçbir ilişkisi olmadığı. Çünkü Judith, böyle bir ilişkiyi fark ettiği an müthiş bir tepki gösterecekti. Fakat Norton gibi korkunç bir cinayet tutkunu için bir aday yeterli değildi. O, her tarafta zevk alabileceği zavallılar bulunuyordu. Böylece Luttrell'lerin üzerinde de durdu.</p>

  <p class="block_5">Geriye dön ve düşün, Hastings. Briç oynadığımız ilk akşamı anımsa. Norton ondan sonra sana düşündüklerini öyle yüksek sesle söyledi ki, Albay Luttrell'in bunları duymasından korktun. Tabii! Aslında Norton adamın bu sözleri duymasını istiyordu zaten! Adam, bu konunun üzerinde durmak, onu daha belirli ve tabii daha ağır bir hale sokmak için her fırsattan faydalandı. Ve sonunda bütün bu çabaları başarılı sonuç verdi. Olay senin burnunun dibinde oldu, Hastings. Ve sen bunu fark etmedin bile. Temeller çoktan atılmıştı. Luttrell gitgide durumunun ağırlığını daha fazla duymaya başlamıştı. Herkese, özellikle diğer erkeklere pek gülünç gözüktüğünün farkındaydı. Karısına karşı iyice derinleşmeye başlamış olan bir öfke duyuyordu.</p>

  <p class="block_5">Olanları iyice anımsamaya çalış. Norton susadığını söyledi. (Acaba Bayan Luttrell'in evde olduğunu ve kocasını göreceğini biliyor muydu?) Aslında Albay Luttrell cömert bir ev sahibiydi. Norton'un sözlerini duyunca, adamın beklediği tepkiyi gösterdi. Size içki teklif etti. Hepiniz de camlı kapının önünde oturuyordunuz. Karısı odaya girdi ve o kaçınılmaz tartışma oldu. Luttrell dışarı çıktı. Uygun şekilde rol yapılsaydı, olay da orada kapanırdı. Bu işi Boyd-Carrington iyi başardı. (O, oldukça tecrübeli diplomasiden anlayan bir adam. Ama rastladığım insanların en ukala ve iç sıkıcılarından da biri. Yani tam senin hayran olacağın bir tip!) Hastings, sen de durumu idare edebilirdin o akşam. Ama Norton telaşla konuşmaya başladı. Aptal aptal bir şeyler söylüyor, pot üstüne pot kırıyordu. Böylece durumu daha da kötü bir hale soktu. Norton briçten söz etti. Ve böylece Luttrell'e diğer gurur kırıcı sahneleri hatırlattı. Sonra adam durup dururken av kazalarından söz açtı. Ve o zaman umduğu şey de oldu. Boyd-Carrington denilen o bunak, o kafasız ahmak kardeşini vuran İrlandalı öyküsünü anlatmaya başladı. Hem de tam zamanında. Ve, Hastings, aslında bu hikâyeyi Boyd-Carrington'a Norton anlatmıştı daha önce. Çünkü yaşlı bunağın uygun bir şekilde teşvik edildiği zaman hemen bunu anlatmaya koyulacağını biliyordu. Anlayacağın sonuncu, en etkili telkini yapan Norton'un kendisi olmayacaktı. Ne münasebet!</p>

  <p class="block_5">Artık her şey hazırdı. Etkenler birikmişti. Bardak taşmak üzereydi. Luttrell ev sahipliği yapmaya çalışırken azar işitmişti. Diğer erkeklerin önünde utanılacak bir duruma düşmüştü. Onların kendisi hakkında, 'O, hiçbir şey yapamaz. Daima karısının şirretliklerine usulca boyun eğecek,' diye düşündüklerini biliyordu. Bu gururunu fena halde yaralıyordu onun. Sonra önünde kaçış yolu açıldı. Tüfek... Av kazaları... Kardeşini vuran bir adam... Ve sonra birdenbire karısının otların arasında beliren kafası... "Çok emin... sadece bir kaza... Onları göstereceğim!... Allah onu kahretsin!... onun ölmesini istiyorum... Ölecek de!"</p>

  <p class="block_5">Fakat adam karısını öldürmedi, Hastings. Ben, LuttrelFin daha ateş ederken içgüdülerine uyarak yanlış nişan aldığına inanıyorum. Çünkü aslında o kurşunun hedefi bulmasını istemiyordu. Sonra... sonra o korkunç etkiden kurtuldu. Daisy onun karısıydı. Her şeye rağmen çok sevdiği kadın.</p>

  <p class="block_5">Böylece Norton'un cinayetlerinden biri başarıya erişemedi.</p>

  <p class="block_5">Ama ondan sonraki denemesi? Ondan sonra listede sen vardın, Hastings. Bunun farkında mısın bilmem? Geriye dön, her şeyi hatırlamaya çalış. Sen, benim dürüst, müşfik Hastings'im. O katandaki bütün zayıf noktalan keşfetmişti. Bütün dürüst ve vicdanlı olanlarını da.</p>

  <p class="block_5">Allerton senin ilk görüşte hoşlanmadığın ve korktuğun tipte bir erkekti. Senin ortadan kaldırılması gerektiğini düşündüğün bir tip. Allerton hakkında duyduğun ve düşündüğün her şey de doğruydu. Norton sana onun hakkında bir hikâye anlattı. Görünüşte bu doğruydu. (Ama aslında ilişki kurduğu kızın sinirleri zayıftı. Ailesinde anormal kimseler vardı.)</p>

  <p class="block_5">Bu hikâye senin gibi ılımlı ve eski kafalı bir insanı etkileyecek gibiydi. Allerton iğrenç bir adamdı. Kızları baştan çıkarıyordu. Onları mahvediyor ve kendilerini öldürmelerine neden oluyordu. Norton, Boyd-Carrington'a da açıldı. Ona, senin kulağını bükmesini söyledi. Sen de sonunda Judith'le konuşmak zorunda kaldın. Ve tabii Judtih önceden de tahmin edebileceğin gibi, hemen hayatını bildiği gibi yaşayacağını haykırdı. O zaman durumun pek kötü olduğuna inandın.</p>

  <p class="block_5">Norton'un senin hangi taraflarınla oynadığının farkında mısın? Kızına olan sevgin. Senin gibi bir adamın çocukları konusunda duyduğu o eski tarz, müthiş sorumluluk hissi. Kendi kendini biraz önemli sayman. 'Bir şey yapmalıyım. Çünkü her şey bana bağlı.' Sana yol gösteren karın ölmüş olduğu için kendini aciz hissetmen. Sadakatin. 'Karımı hayal kırıklığına uğratmamalıyım.' Bundan başka diğer zayıf tarafların. Yani... Kendini beğenmişliğin. Ve sonunda erkeklerin çoğunun kızları hakkında besledikleri o his: Yavruma kimse layık değildir! Mantıksızca bir kıskançlık ve kızını alıp götüren adama karşı duyulan nefret. Norton bir virtüöz gibi bütün bunlarla oynadı. Ve sen ona karşılık verdin.</p>

  <p class="block_5">Sen her şeyi olduğu gibi kabul edersin. Hem de kolaylıkla. Daima böyleydin. Allerton'un yazlık pavyonda konuştuğu kimsenin Judith olduğunu hemen kabul ettin. Halbuki kızını orada görmedin. Hatta onun konuştuğunu duymadın bile. İşin en şaşılacak tarafı ertesi sabah hâlâ Allerton'un randevu verdiği kimsenin Judith olduğunu sanıyordun. Kızın fikrini değiştirmiş olduğu için seviniyordun.</p>

  <p class="block_5">Eğer zahmet edip olayları inceleseydin, Judith'in o gün Londra'ya gitmesinin söz konusu olmadığını öğrenirdin. Ve sen en bariz bir şeyi de fark etmedin. O gün köşkten ayrılacak olan biri vardı. Ve o izinli çıkamadığı için çok öfkelenmişti. Hemşire Craven! Allerton, bir tek kadını kovalamakla yetinecek bir tip değildi. Adamın Hemşire Craven'la olan macerası Judith'le giriştiği hafif flörtten daha çok ilerlemişti.</p>

  <p class="block_5">Evet... Norton'un mizanseniydi yine bu.</p>

  <p class="block_5">Sen Allerton'la Judith'in öpüştüklerini gördün. Sonra Norton seni sürükleyerek, evin köşesini döndürdü. Muhakkak ki adam, Allerton'un biraz sonra yazlık pavyonda Hemşire Craven'la buluşacağını biliyordu. Kısa bir tartışmadan sonra seni tutmaktan vazgeçti. Ama yine de seninle birlikte geldi. Yazlık pavyona yaklaştığın zaman Allerton'un konuştuğunu duydun. O sözler tam Norton'un amacına uyacak gibiydi. Ondan sonra seni çabucak oradan uzaklaştırdı. Çünkü orada kaldığın takdirde Allerton'un yanındaki kadının Judith olmadığını fark edebilirdin.</p>

  <p class="block_5">Evet, bir virtüözdü Norton. Ve sen onun etkisiyle hemen tepki gösterdin. Allerton'u öldürmeye karar verdin.</p>

  <p class="block_5">Ama neyse ki Hastings, kafası hâlâ çalışan bir arkadaşın vardı. Çalışan yalnız kafası da değildi onun.</p>

  <p class="block_5">Bu mektubun başlangıcından sana gerçeğe erişmeni kalbinin fazla güven dolu olmasının engellediğini söyledim. Sana söylenilene hemen inanıyorsun. Benim söylediklerime de inandın...</p>

  <p class="block_5">Halbuki gerçeği o kadar kolaylıkla öğrenebilirdin ki. George'u yollamıştım. Neden? Onun yerine daha az tecrübeli ve aptal olduğu hemen anlaşılan birini almıştım. Neden? Doktor çağırmıyordum... Sağlığına daima itina gösteren ben, doktor lafını bile ettirmiyordum. Neden?</p>

  <p class="block_5">Bana Styles'da neden gerektiğini artık anladın mı? Benim sözlerimi soru sormadan kabul edecek birine ihtiyacım vardı. Mısır'dan daha kötü halde döndüğüme hemen inandın. Bu doğru değildi. Mısır'dan sağlık durumum çok daha iyi halde döndüm. Eğer biraz zahmet etseydin, bunu öğrenebilirdin. Ama, hayır. Bana inandın. George'u yanımdan uzaklaştırdı m. Zira onu bacaklarımın birdenbire tutmaz olduğuna katiyen inandıramazdım. George gördüğü şeyler konusunda son derece zekidir. Benim rol yaptığımı hemen anlardı.</p>

  <p class="block_5">Anlıyor musun, Hastings? Çok acizmiş gibi roi yapıyor ve Curtiss'i de kandırıyordum. Halbuki aslında hiç de aciz değildim. Yürüyebiliyordum... Ama topallayarak.</p>

  <p class="block_5">Senin o akşam yukarı çıktığını duydum. Durakladığını ve sonra da Allerton'un odasına girdiğini fark ettim. Ve hemen tetikte beklemeye başladım. Zira kafa durumunu iyi biliyordum.</p>

  <p class="block_5">Zaman kaybetmedim. Yalnızdım. Curtiss akşam yemeği yemek için aşağıya inmişti. Usulca odamdan çıktım. Koridorda ilerledim. Hafif gürültüler bana senin Allerton'un banyosunda olduğunu haber veriyordu. Ve dostum, senin hiç hoşlanmadığın bir şekilde, hemen diz çöktüm ve banyonun kapısının anahtar deliğinden baktım. Neyseki orada anahtar yoktu. Sürgü kullanıyordu.</p>

  <p class="block_5">Uyku haplarıyla yaptığın işleri gördüm. Ve planının ne olduğunu anladım.</p>

  <p class="block_5">Ve ondan sonra harekete geçtim, dostum. Odama gittim. Hazırlık yaptım. Curtiss yukarı çıkınca ona seni çağırmasını söyledim. Sen esneyerek içeri girdin. Başının ağırlığından söz ettin. Hemen telaşlanmışım gibi yaptım. Sana ilaçlar teklif ettim. Elimden kurtulabilmek için kakaoyu hemen başına diktin. Ama, dostum, bende de uyku ilacı vardı.</p>

  <p class="block_5">İşte bu yüzden odanda uykuya daldın... Sabaha kadar uyudun. Uyandığın zaman aklın başındaydı ve cinayet işlemene ramak kalmış olduğunu hatırlayarak dehşetle titredin.</p>

  <p class="block_5">Artık emniyetteydin. İnsan böyle bir şeye ilk defa kalkışmazdı. Özellikle aklı başına geldikten sonra.</p>

  <p class="block_5">Amajju olay benim kesin kararımı vermeme neden olmuştu, Hastings. Başkalarını bilmiyordum ama seni iyi tanıyordum. Sen katil değilsin, Hastings. Katil ruhlu bir insan değilsin. Ama yine de asılacaktın. Hemen de katil damgasını yiyerek. Kanunun suçsuz saydığı bir adamın işlediği suç yüzünden.</p>

  <p class="block_5">Sen, benim iyi, dürüst şerefli Hastings'im! Benim müşfik, vicdanlı ve çok masum arkadaşım!</p>

  <p class="block_5">Evet artık harekete geçmem gerektiğini anlıyordum. Zamanımın pek az olduğunu biliyordum. Bunun için de seviniyordum. Zira cinayetin en kötü tarafı, Hastings, bunun katilin üzerinde yaptığı etkidir. Ben, Hercule Poirot da, şunu bunu öldürmem için bana ilahi bir hak verilmiş olduğuna inanmaya başlayabilirdim... Ama neyseki bunun için zaman yoktu. Sonum yakındı. Ayrıca Norton'un ikimizin de fevkalade çok sevdiği biri konusunda başarıya erişmesinden de korkuyordum. Kızını kastediyorum...</p>

  <p class="block_5">Şimdi Barbara Franklin'in ölümüne geliyoruz. Bu konudaki fikirlerini bilmiyorum, Hastings. Ama bir kere bile olsun gerçekten kuşkulandığını sanmıyorum.</p>

  <p class="block_5">Zira, Hastings'ciğim, aslında Barbara Franklin'i sen öldürdün. Evet, sen öldürdün ya!</p>

  <p class="block_5">Anlayacağın o üçlünün bir açısı daha vardı. Benim pek de üzerinde durmadığım bir nokta. Norton'un o konuda kullandığı taktiği ikimiz de bilmiyoruz. Ama adamın bir hayli uğraştığından emin olabilirsin...</p>

  <p class="block_5">Hastings, sen hiç kendi kendine, 'Bayan Franklin Styles Köşkü'ne gelmeye neden razı oldu acaba?' diye sordun mu hiç? Düşünecek olursan orası hiç de kadına göre bir yer değildi. Bayan Franklin, rahat yerlerden, güzel yemeklerden ve en önemlisi sosyeteden kimselerden hoşlanıyordu. Tenha bir yerdeydi. Ama bütün bunlara rağmen yazı orada geçirmeleri için ısrar eden de Bayan Franklin'di.</p>

  <p class="block_5">Evet, bir üçüncü açı daha vardı: Boyd-Carrington. Barbara Franklin, hayal kırıklığına uğramış bir kadındı. Sinir hastalığının sebebi de buydu. Hem sosyete hayatı, hem de mali bakımdan çok hırslıydı kadın. Frankiin'le adamın fevkalade meşhur ve zengin bir doktor olacağına inandığı için evlenmişti.</p>

  <p class="block_5">Evet, adam gerçekten olağanüstü bir doktordu ama kadının istediği şekilde değil. Adamın başarısı gazetelerin ondan söz etmesini sağlayacak. Harley sokağının ünlü uzmanları arasına girmesine sebep olacak bir şey değildi. Onu ancak kendi mesleğinde altı kişi bilecekti. Franklin, ciddi dergilere yazılar yazacaktı. Dış dünya onun adını bile duymayacaktı. Ve muhakkak ki adam zengin de olmayacaktı.</p>

  <p class="block_5">Ve şimdi Boyd-Carrington ortaya çıkmıştı. Adam doğudan dönmüştü. Kısa bir süre önce asalet unvanına ve büyük bir servete konmuştu. Ve Boyd-Carrington bir an evlenme teklif etmeyi düşündüğü on yedi yaşındaki kıza karşı romantikçe duygular beslemişti. Adam, Styles'e gidecekti. Franklin'lere de gelmelerini söyledi. Barbara bu daveti hemen kabul etti.</p>

  <p class="block_5">Ama sonradan sinirlenmeye başladı. Neredeyse çıldıracaktı. Bu yakışıklı, zengin adamın kendisinden hâlâ hoşlandığı belliydi. Ama Boyd-Carrington eski kafalıydı. Ona boşanmasını teklif edecek bir tip değildi. Ve John Franklin de boşanma düşmanıydı... Fakat... John Franklin öldüğü takdirde o zaman her şey düzelecekti. Barbara, Lady Boyd-Carrington olacaktı. Ve ondan sonra da ne mükemmel bir hayat sürecekti!</p>

  <p class="block_5">Bence Norton kadının bu işe dünden razı olduğunu gördü.</p>

  <p class="block_5">Düşünecek olursan, her şey çok belliydi, Hastings. Kadının kocasını pek sevdiğini anlatması... Ama tabii Barbara Franklin bunu yaparken de mübalağaya kaçtı. Kocasına engel olduğu için 'her şeyi sona erdirmek' istediğinden söz etti.</p>

  <p class="block_5">Sonra... yepyeni bir iddia attı ortaya. Güya Franklin'in kendi üzerinde deneme yapmasından korkuyordu.</p>

  <p class="block_5">Biz bu durumu hemen sezmeliydik. Hastings. Kadın aslında bizi John Franklin'in physostigmine'den zehirlenerek ölmesi olayına hazırlıyordu. Adamı kimse öldürmüş olmayacaktı... Hayır, John Franklin, bilimsel bir araştırma uğruna ölmüş sanılacaktı. Adam güya zararsız bir alkaliyi içecekti ve sonradan bunun çok öldürücü olduğu anlaşılacaktı.</p>

  <p class="block_5">Kadının bütün hatası fazla acelecilik etmesi oldu. Bana Barbara Franklin'in, Boyd-Carrington'un Hemşire Craven'a el falına baktırmasından hiç memnun olmadığını söyledin. Hemşire Craven güzel bir kadındı ve yakışıklı erkekler de gözünden hiç kaçmıyordu onun. Hemşire Craven, Dr. Franklin'ie de flörte kalkışmış fakat başarılı olamamıştı. İşte bu yüzden de Judith'e düşmandı. Hemşire Craven, Allerton'la bir maceraya girişmişti. Ama adamın bu konuda hiç ciddi olmadığını da biliyordu. Onun için eninde sonunda hâlâ yakışıklı bir erkek olan zengin Sir William'a göz dikeceği muhakkaktı. Ve Sir William da belki Hemşire Craven'ın çekiciliğine kapılmaya dünden hazırdı. Adam, Hemşire Craven'ın sağlıklı ve güzel bir kadın olduğunu çoktan fark etmişti.</p>

  <p class="block_5">Barbara Franklin, Boyd-Carrington'la Hemşire Craven'ı öyle baş başa görünce fena halde sarsıldı. Endişelendi. Hemen harekete geçmeye karar verdi. Ne kadar kısa zamanda içe dokunan, zarif ve teselli edilebilecek bir dul halini alırsa, kendisi için o kadar iyi olacaktı.</p>

  <p class="block_5">Ve, gündüz sinir krizleriyle etrafı kasıp kavurduktan sonra sahneyi hazırladı.</p>

  <p class="block_5">Biliyor musun, dostum benim 'kalabar fasulyesi'ne bayağı saygım var. Çünkü bu kez 'kalabar fasulyesi'nin etkisi gerçekten görüldü. Suçsuza dokunmadı. Suçluyu öldürdü.</p>

  <p class="block_5">Bayan Franklin hepimizi de odasına davet etti. Telaşlı hareketlerle kahve yaptı. Senin bana anlattığına göre kendi kahve fincanı kadının hemen yanındaydı. Kocasının fincanıysa kitaplıkta masanın öbür tarafındaydı.</p>

  <p class="block_5">Ve sonra yıldızlar kaymaya başladı. Herkes balkona çıktı. Yalnızca sen içerde kaldın, dostum. Sen ve bilmecen ve anıların... Duygularını belli etmemek için kitaplığı çevirdin. Shakespeare'in kitabını arıyordun...</p>

  <p class="block_5">Sonra diğerleri döndüler. Ve Bayan Franklin, çok sevgili bilim adamı olan kocası John için hazırladığı, 'kalabar fasulyesi' dolu kahveyi içti. John Franklin de zeki Bayan Franklin'in kendisi için ayırdığı o zararsız kahveyi başına dikti. Çünkü sen kitaplığı çevirdiğin zaman fincanlar da dönmüş ve böylece yer değiştirmişlerdi.</p>

  <p class="block_5">Ben olanları hemen anladım. Ama bu durumda yapılacak bir tek şey vardı. Biraz düşünecek olursan, bana hak verirsin, Hastings. Neticede ben olanları kanıtlayamazdım. Bayan Franklin'in intihar etmediğini açıkladığı takdirde, hemen Franklin'den veya Judith'den kuşkulanacakları. Halbuki ikisi de suçsuzdular. Onun için hakkım olan bir şeyi yaptım. Barbara Franklin'in o kimseyi kandırmayan sözlerinin üzerinde durdum. 'Her şeyi sona erdirmek...' sözlerini herkesi inandıracak bir şekilde tekrarladım.</p>

  <p class="block_5">Bunu ben yaptım. Zaten bunu başarabilecek tek insan da bendim galiba. Çünkü herkes benim sözüme inanırdı. Ben cinayet konusunda tecrübesi olan bir insandım. Olayın intihar olduğuna inanıyordum. Demek ki bu gerçekten bir intihardı...</p>

  <p class="block_5">Bu meselenin seni şaşırttığının farkındaydım. Memnun da değildin. Ama Allahtan asıl tehlike kaynağını fark etmedin.</p>

  <p class="block_5">Ama bunu ben gittikten sonra düşünecek misin? Bu düşünce kafanda kara bir yılan gibi yatıp, zaman zaman başını kaldıracak mı? 'Ya Judith?...' diye fısıldayacak mı?</p>

  <p class="block_5">Bu olabilir. İşte onun için bu satırları yazıyorum. Senin gerçeği bilmen gerek.</p>

  <p class="block_5">Jürinin Barbara Franklin'in intihar ettiğine karar vermesi bir tek kişiyi memnun etmemişti. Norton'u. Adam istediğine erişememişti. Sana dediğim gibi bir sadistti Norton. Oyunun başından sonuna kadar oynamasını da istiyordu. Şüphe, korku, kanunun pençesi. Bütün bunlardan yoksun kalmıştı. Planladığı cinayet altüst olmuştu.</p>

  <p class="block_5">Gelgelelim sonra her şeyin acısını çıkarabileceğini fark etti. İmalarda bulunmaya başladı. Daha önce dürbünle sanki bir şey görmüş gibi bir tavır takınmıştı. Aslında o anda sende o şüpheyi uyandırmak istemişti. Yani onun, Judith'le Allerton'u çirkin bir durumda gördüğünü zannetmeni sağlamaya çalışmıştı. Ama bu konuda kesin bir şey söylememişti. Onun için bu olayı artık başka bir şekilde kullanabilirdi.</p>

  <p class="block_5">'... Gördüğümün Franklin'le Judith olduğunu söylesem...' diye düşünüyordu. Tabii böylece intihar olayının daha ilgi çekici bir hal almasına neden olacaktı. Hatta belki de Bayan Franklin'in intihar etmediğini de düşünmeye başlayacaklardı...</p>

  <p class="block_5">İşte, dostum, bu yüzden, yapılması şart olan şeyi hemen uygulamam gerektiğini anladım. O gece senin Norton'u benim odama getirmeni sağladım...</p>

  <p class="block_5">Şimdi sana o gece olanları anlatacağım. Muhakkak ki Norton bana hazırladığı hikâyeyi anlatmaktan büyük zevk alacaktı. Ama ona zaman bırakmadım. Norton'a açık çek ve kesin bir tavırla kendisi hakkında bütün bildiklerimi söyledim.</p>

  <p class="block_5">Bunları inkâra kalkışmadı. Hayır, dostum. Koltukta arkasına yaslanarak sırıttı. Evet, Hastings, gülüşü başka türlü tarif edilemez. Sırıttı adam. 'Bu gülünç fikriniz konusunda ne yapmayı düşünüyorsunuz?' diye sordu. Ona, 'Sizi idam etmek niyetindeyim,' dedim.</p>

  <p class="block_5">'Ah,' diye mırıldandı. 'Anlıyorum. Hançer mi kullanacaksınız? Yoksa zehir mi?'</p>

  <p class="block_5">O sırada birlikte kakao içmeye hazırlanıyorduk. Bizim Mösyö Norton tatlı şeylere çok düşkündü.</p>

  <p class="block_5">'En basiti zehir olurdu,' dedim. Ve ona fincana yeni doldurduğum kakaoyu uzattım.</p>

  <p class="block_5">Norton, 'O halde,' diye güldü. 'Kendiminkinin yerine sizin fincanınızdan içebilir miyim? Buna bir itirazınız var mı?'</p>

  <p class="block_5">'Hiç yok,' dedim. Aslında önemsizdi bu. Sana da dediğim gibi, ben de uyku ilacı alıyordum. Sadece uzun zamandan beri uyku ilacı kullandığım için vücudum bir dereceye kadar buna alışmıştı. Ve Norton'u hemen sızdıracak bir doz bana fazla bir etki yapmazdı. Uyku ilacını kakaoya karıştırmıştım. İkimizin de fincanında aynı şey vardı. Çok geçmeden Norton'un içtiği uyku ilacının etkisi görüldü. Bana bir şey olmadı. Zira ayrıca strikninli toniğimden de biraz almıştım. Uyku ilacının etkisini azaltmak için.</p>

  <p class="block_5">İşte böylece son perdeye geldik. Norton uykuya dalınca, onu tekerlekli sandalyeme oturttum. Bu kolay oldu. Zira iskemlemde birçok mekanizma vardı. Sandalyeyi her zamanki yerine götürdüm. Şahnişindeki perdelerin arkasına.</p>

  <p class="block_5">Sonra Curtiss beni 'yatırdı.' Etraf sessizliğe gömülünce, Norton'u tekerlekli iskemleyle odasına götürdüm. Artık sıra sevgili dostum Hastings'in gözleri ve kulaklarından faydalanmama gelmişti.</p>

  <p class="block_5">Sen belki farkında değilsin Hastings, ama ben peruk takıyorum artık. Herhalde bıyığımın takma olduğundan da hiçbir zaman kuşkulanmadın. (Bunu George bile bilmiyor.) Curtiss yanımda çalışmaya başladıktan kısa bir süre sonra bıyığımı güya kazara yaktık. Berberim de bana onun üzerine takma bir bıyık hazırladı.</p>

  <p class="block_5">Norton'un odasında onun robdöşambrmı giydim. Kır saçlarımı karıştırarak onların dimdik durmalarını sağladım. Sonra koridorda ilerleyerek senin kapına vurdum. Kısa bir süre sonra sen kapıyı açarak uykulu uykulu dışarı baktın. Ve Norton'un banyodan çıkarak topallaya topallaya kendi odasına gittiğini gördün. Adamın, anahtarı kilitte çevirdiğini de duydun.</p>

  <p class="block_5">Ondan sonra robdöşambrı Norton'a giydirdim. Onu yatağına yatırdım ve dışardayken aldığım küçük bir tabancayla alnından vurdum. O tabancayı Norton köşkte değilken iki defa tuvalet masasının üzerine bırakmıştım. Hizmetçi görsün diye.</p>

  <p class="block_5">Anahtarı Norton'un cebine koyarak, odadan çıktım. Kapıyı dışardan ikinci bir anahtarla kilitledim. Bir süreden beri bende duruyordu bu anahtar. Tekerlekli iskemleyi de odama götürdüm.</p>

  <p class="block_5">İşte ondan sonra da oturdum sana bu mektubu yazıyorum.</p>

  <p class="block_5">Çok yorgunum... Bütün bu yaptıklarım beni bitkin düşürdü. Artık fazla zamanımın kaldığını sanmıyorum...</p>

  <p class="block_5">Açıklamak istediğim bir iki şey daha var.</p>

  <p class="block_5">Norton'unkiler gerçekten mükemmel cinayetlerdi.</p>

  <p class="block_5">Benimki değil... Asılnda öyle bir niyetim de yoktu.</p>

  <p class="block_5">Norton'u en iyi ve en kolay şekilde, açık açık öldürebilirdim. Örneğin o küçük tabancayla oynarken bir kaza olabilirdi. Üzülür, telaşlanırdım. Bunun feci bir kaza olduğunu söylerdim. Herkes de, 'İhtiyar bunak,' derdi. 'Tabancanın dolu olduğunun farkında değilmiş. Zavallı ihtiyar...'</p>

  <p class="block_5">Ama bunu yapmayı istemedim.</p>

  <p class="block_5">Sana bunun sebebini açıklayacağım.</p>

  <p class="block_5">Çünkü, Hastings, ben de 'sportmence' davranmaya karar verdim. Evet, evet, sportmence. Yapmadığım için bana çattığın o şeyleri yerine getirmeye çalışıyorum. Sana da bir şans tanıyorum. Bu oyunu sportmence oynuyorum. Yani gerçeği öğrenmen için sana fırsat veriyorum.</p>

  <p class="block_5">Bana inanmıyorsan, sana bütün ipuçlarını sayayım.</p>

  <p class="block_5">Anahtarlar.</p>

  <p class="block_5">Norton'un buraya benden sonra geldiğini biliyordun. Çünkü bunu sana ben söyledim. Köşke geldikten sonra odamı değiştirdiğimi biliyordun. Çünkü bunu da sana söyledim. Styles'da kaldığım sırada odamın anahtarının kaybolduğunu ve bir yenisini yaptırmak zorunda kaldığımı biliyordun. Çünkü bunu da sana söyledim.</p>

  <p class="block_5">Onun için, 'Norton'u kim öldürmüş olabilir? Anahtar Norton'un cebinde olduğuna göre, adamı vurduktan sonra kilitli kapıdan dışarıya çıkmayı kim başardı?' diye sorarsan...</p>

  <p class="block_5">Bunun cevabı şöyle: Hercule Poirot. Çünkü o buraya geldikten bir süre sonra anahtar yaptırdı. Onda bir odanın çift anahtarı vardı. Koridorda gördüğün adama gelince...</p>

  <p class="block_5">"Sana, 'Koridorda gördüğün adamın Norton olduğundan emin misin?" diye sordum. Şaşırdın. Koridordaki adamın Norton olmadığını imaya çalışıp çalışmadığımı öğrenmek istedin. Sana böyle bir niyetim olmadığını söyledim. Bu doğruydu. (Zira Norton kılığına girmek için o kadar uğraştıktan sonra her şeyi bu şekilde altüst edecek değildim.) Sonra boy konusunu açtım. Köşkteki erkeklerin hepsinin de Norton'dan çok uzun boylu olduklarını söyledim. Ama Styles'da Norton'dan kısa olan biri vardı: Hercule Poirot. Ve insanın topuklu veya altı kalın ayakkabılarla boyunu biraz uzatması kolaydır.</p>

  <p class="block_5">Sen benim aciz ve hasta bir adam olduğumu sanıyordun. Neden? Çünkü sana ben öyle söylemiştim. Ve George'u da göndermişti, işte son ipucu da buydu. 'Git George'la konuş...'</p>

  <p class="block_5">Othello'la 'Clutie John' X.'in Norton olduğunu sana açıklıyordu.</p>

  <p class="block_5">E, o halde Norton'u kim öldürmüş olabilirdi?</p>

  <p class="block_5">Sadece Hercule Poirot.</p>

  <p class="block_5">Bundan bir an şüphelenseydin, o zaman her şeyi de kavrayacaktın. Söylediğim ve yaptığım şeyleri. Susmakta inat edişimi, Mısır'daki doktorlardan, Londra'daki mütehassıstan aslında rahatça yürüyebildiğim! öğrenecektin. George sana benim peruk taktığımı açıklayacaktı... Sonra bir şeyi daha fark etmen gerekirdi. Norton'dan daha fazla topalladığımı.</p>

  <p class="block_5">Son olarak da., tabancayla ateş edişim. İşte tek zayıf tarafım da bu. Norton'u şakağından vurmam gerektiğini biliyorum. Ama öyle çarpık çurpuk bir şey hoşuma gitmeyecekti. Onun için Norton'u simetrik olarak, tam alnının ortasından vurdum...</p>

  <p class="block_5">Ah, Hastings, hiç olmazsa bu gerçeği sana açıklamalıydım.</p>

  <p class="block_5">Ama belki de sen yine de durumu sezdin... Bu satırları okurken gerçeği biliyorsun belki de...</p>

  <p class="block_5">Ama sanmıyorum...</p>

  <p class="block_5">Çünkü kalbin fazla güven dolu...</p>

  <p class="block_5">Karakterin çok iyi senin...</p>

  <p class="block_5">Sana başka ne söyleyeyim? Yanılmıyorsam Franklin'le Judith'de gerçeği biliyorlardı. Ama bunu sana açıklamadılar. O ikisi çok mutlu olacaklar. Para sıkıntısı çekecekler. Bir sürü tropik böceği onları ısıracak. Acayip ateşli hastalıklara tutulacaklar. Ama herkesin kendisine göre bir ideal ve mutlu hayat fikri vardır. Öyle değil mi?</p>

  <p class="block_5">Ya sen, benim zavallı, yalnız Hastings'im? Ah, seni düşündükçe kalbim kan ağlıyor, sevgili dostum. Son kez ihtiyar Poirot'nun önerisini dinler misin?</p>

  <p class="block_5">Bu mektubu okuduktan sonra bir trene ya da otomobile veya arka arkaya otobüslere bin. Git Elizabeth Cole'u bul... Yani Elizabeth Litchfield! Bu mektubu o da okusun. Veya ona benim yazdıklarımı anlat. Kendisine, 'Az kalsın ben de ablan Margaret gibi hareket edecektim,' de. 'Ama Margaret Litchfield'in kendisini korumaya çalışan bir arkadaşı... Poirot gibi bir dostu yoktu.' Genç kadını yaşadığı o kâbustan kurtar artık. Ona babasını ablasının değil, anlayışlı aile dostu, 'dürüst lago,' Stephen Norton'un öldürmüş olduğunu açıkla.</p>

  <p class="block_5">Çünkü onun gibi hâlâ genç ve güzel olan bir kadının damarlarında lanetli bir kan dolaştığını sanarak yaşamaktan kaçınması doğru değil. Hiç doğru değil. Bunu ona söyle, dostum. Sen hâlâ kadınların beğendiği bir erkeksin.</p>

  <p class="block_5">Eh artık söylenecek başka bir şey kalmadı. Bilmiyorum. Norton'u ldürmeye hakkım var mıydı? Hayır, bilmiyorum... Ben bir insanın kanunu kendi başına uygulamaya kalkışmasını hoş karşılamam.</p>

  <p class="block_5">Ama öte taraftan ben kanunum! Belçika'da genç bir polis memuruyken korkunç bir katili vurup öldürmüştüm. Adam daima pusu kurmuştu, aşağıdakilere ateş ediyordu. Acil durumlarda sıkıyönetim ilan edilir.</p>

  <p class="block_5">Norton'u öldürerek başka hayatları kurtardım... Masumların hayatlarını. Ama yine de bilmiyorum... Belki de bunu bilmemem daha doğru... Çünkü daima kendimden emindim. Çok emindim.</p>

  <p class="block_5">Ama şimdi çok alçakgönüllüyüm ve küçük bir çocuk gibi, 'bilmiyorum,' diyorum...</p>

  <p class="block_5">Allahaısmarladık, sevgili dostum. Amylnitrate ampullerini yatağımın yanından uzaklaştırdım. Kendimi Tanrı'nın ellerine bırakmayı tercih ediyorum. Belki beni cezalandıracak... Veya belki ödüllendirecek... Ama bunun çabucak olmasını diliyorum...</p>

  <p class="block_5">Seninle tekrar ava çıkmayacağız, Hastings. Seninle ilk defa burada avlanmıştık. Son avımız da burada oldu...</p>

  <p class="block_5">Ne güzel günlerdi onlar.</p>

  <p class="block_5">Evet, çok güzel günlerdi... (Hercule Poirot'nun mektubunun sonu.)</p>

  <p class="block_5">Bay Arthur Hastings'in son notu:</p>

  <p class="block_5">Mektubu okudum... Buna hâlâ inanamıyorum... Ama o haklı. Durumu anlamalıydım. Norton'un alnının tam ortasındaki deliği gördüğüm zaman gerçeği sezmeliydim.</p>

  <p class="block_5">Ne garip... Şimdi hatırladım... Bu sabah bir ara aklıma gelir gibi olmuştu...</p>

  <p class="block_5">Norton'un alnının ortasındaki delik... Bu tıpkı Kabil'in işaretine benziyordu.</p>

  <p class="block_5">Aklı jilet gibi keskin çalışan Poirot, romatizma ağrılarından kımıldayamaz hale gelince gözü ve kulağı olması için eski dostu Yüzbaşı Hastings'i Styles'a yanma çağırır.</p>

  <p class="block_5">Poirot suçlunun kimliğini bildiği halde dostuna onun ismini söylemez ve onu X olarak tanımlar. Çeşitli cinayetlerin sorumlusu olan X, tekrar harekete geçecektir. Muhtemel bir cinayeti önlemek için Poirot ve ortağının hızla eyleme geçmeleri gerekmektedir.</p>
</body>
</html>
