<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Agatha Christie _ Ve Perde İndi (Curtain)</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" id="sigil_toc_id_6">7</h1>

  <p class="block_5">Styles'da geçen günlerle ilgili hikâyem biraz karışık. Ama kaçınılmaz bir şey bu. O süreyi düşünürken aklıma birtakım konuşmalar... Hafızama kazınan bazı anlamlı sözler ve cümleler geliyor.</p>

  <p class="block_5">Bir kere daha başlangıçta Hercule Poirot'nun ne kadar hasta ve aciz olduğunu anladım. Onun da söylediği gibi zekâsının eskisi kadar fevkalade bir şekilde çalıştığına inanıyordum. Ama o fiziki zar öylesine incelmişti ki, rolümün eskisinden daha da hareketli olacağını anladım. Ben Poirot'nun hem gözleri hem de kulakları görevini yapacaktım.</p>

  <p class="block_5">Evet, hava güzel olduğu zamanlar Curtiss, Poirot'yu kucağına alarak aşağıya, daha önce indirilmiş olan tekerlekli sandalyesinin durduğu yere götürüyordu. Sonra arkadaşımın sandalyesini iterek onu bahçeye çıkarıyor ve rüzgârsız bir köşe seçiyordu. Havanın güzel olmadığı günlerdeyse, onu salona taşıyordu.</p>

  <p class="block_5">Poirot nerede olursa olsun muhakkak biri yanına giderek onunla konuşuyordu. Gelgelelim bu da Poirot'nun baş başa kalacağı insanı kendisinin seçmesine benzemiyordu tabii. Arkadaşım artık konuşmak istediği insanı kendisi seçemiyordu.</p>

  <p class="block_5">Styles'a geldiğimin ertesi günü Dr. Franklin beni alarak bahçedeki eski stüdyoya götürdü. Burası ilmi araştırmalar için alelacele bir laboratuvar haline sokulmuştu.</p>

  <p class="block_5">Burada şunu açıklamalıyım: Bende bilim kafası yoktur. Herhelde Dr. Franklin'in çalışmalarını anlatırken de yanlış terimler kullanacağım ve bu konularda bilgisi olan kimseler de beni aşağı görecekler.</p>

  <p class="block_5">Anladığım kadarı Franklin 'Kalabar fasulyesi' Physostigme Venenosum'dan çıkarılan çeşitli alkaliler üzerinde deneyler yapıyordu. Franklin'le Poirot'nun yaptığı bir konuşmadan sonra bu konuyu daha iyi kavradım. Bana bilgi vermeye çalışan Judith, bütün heyecanlı gençler gibi aklın almayacağı kadar teknik terimler kullandı. Tabii sözlerinden hiçbir şey anlayamadım. Bütün bunların insanlığa ne faydası olacağını sorunca da Judith bana hayretle baktı. Gerçek bir bilimciyi bundan daha fazla kızdıran hiçbir soru yoktur. Judith, hemen beni aşağı görüyormuş gibi baktı ve sonra tekrar uzun, bilgince bir izaha başladı. Ben ancak şu kadarını anlayabildim: Batı Afrika'daki adı sanı duyulmamış bazı yerli kabileleri, yine pek duyulmamış fakat öldürücü bir hastalığa karşı şaşılacak bir bağışıklık gösteriyorlardı. Yanılmıyorsam hastalığın adı Jordanitis'di. Zira Dr. Jordan adında heyecanlı ve hevesli bir ilim adamı keşfetmişti bunu. Jordanitis aslında gayet nadir görülen, tropiklere has bir hastalıktı. Sadece bir iki beyaz tutulmuştu bu illete. Ve onlar da ölmüşlerdi.</p>

  <p class="block_5">Judith'in öfkesini göze alarak, "Kabakulağın yan tesirlerini giderecek bir ilaç bulunması daha akıllıca bir şey olmaz mı?" dedim.</p>

  <p class="block_5">Judith bana hayret ve merhametle baktı. Erişmeye değer tek amaç insanların iyileştirilmesi değil, onların bilgisini artırmaktı.</p>

  <p class="block_5">Mikroskopla bazı lamları inceledim. Batı Afrikalı bazı yerlilerin fotoğraflarına baktım. Bunlar gerçekten ilgi çekiciydi. Nihayet bir kafesteki uykulu bir fareyle göz göze gelince kendimi telaşla temiz havaya attım.</p>

  <p class="block_5">Demin de söylediğim gibi bu konuyla ilgilenmeme Franklin'in Poirot'yla yaptığı bir konuşma sebep oldu.</p>

  <p class="block_5">Doktor, "Biliyor musunuz, Poirot," dedi. "Aslında bu madde benim mesleğimden çok sizinkiyle ilgili. Üzerinde deney yaptığım 'Kalabar fasulyesi' denilen şey. Yani güya bir insanın suçlu mu yoksa suçsuz mu olduğunu ortaya koyuyor. O, Batı Afrikalı kabileler bu fasulyeye çok inanıyorlar. Veya eskiden inanırlardı. Son zamanlarda artık onlar da böyle şeylere aldırmaz oldular... Fakat önceleri ciddi ciddi fasulyeyi çiğner, suçlu oldukları takdirde bunun onları öldüreceğine inanırlardı. Masum oldukları takdirde ise hiç zarar vermeyeceğine..."</p>

  <p class="block_5">"Ondan sonra da ölüp giderler miydi?"</p>

  <p class="block_5">"Hayır, hayır. Ölmezlerdi. Şimdiye dek işin bu tarafıyla hiç kimse ilgilenmiyordu. Bu meselenin arkasında bir şeyler gizliydi. Belki de sihirbazların hileleriyle ilgili bir şeyler. Aslında bu fasulyenin iki türü var. Çünkü bunlar birbirlerine o kadar benziyorlar ki, türleri ayırt etmek bir hayli zor. Ama tabii aralarında yine de büyük bir fark var. İkisinde de physostigmine, geneserine ve diğer maddeler bulunuyor. Ama ikinci türde bir başka alkaliyi ayırmak mümkün ya da ben bunu yapabileceğimi sanıyorum. Bu alkali, diğerlerinin etkisini nötr hale sokuyor. Bundan başka bu ikinci tür fasulyeyi üstün sayılan bir grup gizli bir ayin sırasında yiyor. Ve bu fasulyeyi yiyen yerliler hiçbir zaman Jprdanitis'e tutulmuyorlar. Sözünü ettiğim bu üçüncü maddenin kas sistemi üzerinde de şaşılacak bir etkisi var. Hiçbir kötü yan tesiri de yok. J£ok ilgi çekici bir şey bu. Ama neyse ki saf alkali değil. Ama yine de sonuçlar alıyorum. Fakat asıl gerekli olan oraya giderek yerinde araftırmalar yapılması..Asıl yapılması gereken bul Evet, bu şart! Allahım, ben de..." Birdenbire durakladı. Gülüyordu. "İşimden bu kadar çok söz ettiğim için kusuruma bakmayın. Bu konular beni çok heyecanlandırıyor."</p>

  <p class="block_5">Poirot sakin sakin, "Dediğiniz gibi," diye mırıldandı. "Suçluyla suçsuzu bu kadar kolaylıkla ayırt edebilseydim işim daha kolaylaşırdı. Ah, 'Kalabar fasulyesi'nin sağladığı iddia edilen şeyi yapabilecek bir madde olsaydı."</p>

  <p class="block_5">Franklin "Ama dertleriniz böylece sona ermiş olmazdı ki," dedi.</p>

  <p class="block_5">"Neticede suç nedir, suçluluk nedir?"</p>

  <p class="block_5">Atıldım. "Bu konuda ufak bir kuşku bile olduğunu sanmıyorum."</p>

  <p class="block_5">Franklin bana döndü. "Kötü nedir? İyi nedir? Bu konudaki fikirler yüzyıldan yüzyıla değişiyor. Herhalde siz de suç duygusuyla suçsuzluk hissini anlamaya çalışacaksınız. Hatta... aslında bu denemenin hiçbir değeri de olmayacak."</p>

  <p class="block_5">"Bu sonuca nasıl vardığınızı anlayamadım."</p>

  <p class="block_5">"Aziz dostum, diyelim ki bir adam bir diktatörü ya da bir tefeciyi veya bir aracıyı veya ahlak bakımından kendisini öfkelendiren birini öldürmek için ilahi bir hakkı olduğuna inanıyor. O sizin suç saydığınız bir hareketi de yapıyor. Ama kendisine sorarsanız bu hareketi suç değil. Aksine, bu durumda sizin 'kalabar fasulyesi'nin ne faydası olur?"<br class="calibre4" />
  "Bir cinayetin insanda suçluluk duygusu uyandıracağından eminim," dedim.</p>

  <p class="block_5">Dr. Franklin neşeyle, "Öldürmek istediğim bir sürü insan var," diye cevap verdi. "Onları ortadan kaldırdıktan sonra gece vicdan azabı yüzünden uykumun kaçacağını da hiç sanmıyorum. Biliyor musunuz ben insan ırkının yüzde sekseninin ortadan kaldırılması gerektiğini düşünüyorum. Onlar olmazsa daha rahat ederiz." Ayağa kalktı. Neşeyle ıslık çalarak uzaklaştı.</p>

  <p class="block_5">Şaşkın şaşkın onun arkasından baktım. Poirot'nun hafif kahkahası aklımı başıma getirdi.</p>

  <p class="block_5">"Dostum, yılanlarla dolu bir yuvayla karşılaşmış gibi bir halin var. Doktorun önerdiği şeyi yerine getirmeyeceğini umalım."</p>

  <p class="block_5">"Ah," dedim. "Ya bunu yaparsa o?"</p>

  <p class="block_5">Bir hayli tereddütten sonra Allerton konusunda Judith'in ağzını aramam gerektiğine karar verdim. Kızımın ne tepki göstereceğini öğrenmem gerekiyordu. Judith'in aklı başında bir kız olduğunu, kendisini koruyabileceğini ve aslında Allerton gibi bir adamın bayağı çekiciliğinin etkisinde kalmayacağını biliyordum. Aslında kızıma bu konuyu açmamın nedeni ondan içimi rahat ettirecek bir iki söz duyma isteğiydi.</p>

  <p class="block_5">Ama neyse ki isteğim olmadı... Herhalde yine beceriksiz davrandım. Gençleri, büyüklerin öğütleri kadar kızdıran hiçbir şey yoktu. Kayıtsız ve neşeli bir tavırla konuşmaya çalıştım. Ama galiba bunu da başaramadım.</p>

  <p class="block_5">Judith hemen dikleşti. "Ne oluyor? O korkunç kurt karşısında dikkatli davranmam için kulağımı mı büküyorsun? Babaca bir ihtar mı bu?"</p>

  <p class="block_5">"Hayır, hayır, Judith, ne münasebet!"</p>

  <p class="block_5">"Galiba Bay Allerton'dan hoşlanmıyorsun?"</p>

  <p class="block_5">"Açıkçası hoşlanmıyorum. Aslında senin de onu beğendiğini pek sanmıyorum ya."</p>

  <p class="block_5">"Nedenmiş o?"</p>

  <p class="block_5">"Şey... Adam aslında senin tipin sayılmaz. Öyle değil mi?"</p>

  <p class="block_5">"Benim tipim nedir, baba?"</p>

  <p class="block_5">Judith daima beni kolaylıkla şaşırtırdı. Fena halde bocaladım. Durmuş bana bakıyordu. Dudakları hafifçe alaycı bir gülümsemeyle yukarı doğru kıvrılmıştı. "Sen ondan tabii hoşlanmazsın," dedi. "Ben hoşlanıyorum. Çok eğlenceli bir adam Allerton."</p>

  <p class="block_5">"Eğlenceli mi?... Belki." Kayıtsız bir tavır takınmaya çalıştım.</p>

  <p class="block_5">Judith inadına, "Allerton çok yakışıklı," diye ekledi. "Her kadın böyle düşünür. Tabii erkekler bunu fark etmezler bile."</p>

  <p class="block_5">"Tabii fark etmezler." Beceriksizce bir tavırla sözlerime devam etim. "Geçen gece Allerton'la geç vakitlere kadar dışarda dolaştın..."</p>

  <p class="block_5">Kızım sözlerimi bitirmeme izin vermedi. Ve kıyameti de kopardı. Doğrusu bir budala gibi davranıyorsun, baba. Artık bu yaşta kendi bendimi idare edebileceğimin farkında değil misin? Beni kontrol etmeye hiç hakkın yok. İstediğimi yaparım, beğendiğim kimseyle gezerim. \nne ve babaların insanı çileden çıkaran tarafları da bu. Mantıksızca bir şekilde çocuklarının hayatlarına karışmaları. Ben seni çok severim. Ama ben artık olgun bir insanım. Hayatımı da bildiğim gibi yaşarım. Eski kafalı, zorbalıkla her şeyi yaptıran babalara benzemeye kalkma."</p>

  <p class="block_5">Bu son derece kötü söz beni öylesine yaraladı ki, cevap veremedim. Judith de çabucak yanımdan uzaklaştı.</p>

  <p class="block_5">Bense üzüntüyle faydadan çok zararımın dokunmuş olduğunu düşünüyordum.</p>

  <p class="block_5">Ben böyle dalgın dalgın dururken Bayan Franklin'in hastabakıcısının sesiyle kendime geldim. Kadın cilveli cilveli, "Arpacı kumrusu gibi ne düşünüyorsunuz bakayım?" diye bağırıyordu.</p>

  <p class="block_5">Hoşnutlukla ona döndüm. Böylece kötü şeyleri düşünmekten kurtulacaktım.</p>

  <p class="block_5">Hemşire Craven gerçekten güzel bir kadındı. Tavırları belki biraz fazlaca cilveli ve çapkıncaydı, ama hoş ve zeki bir insandı. Hastasını biraz önce laboratuvarın yakınındaki güneşli bir yere yerleştirdiğini söyledi bana.</p>

  <p class="block_5">"Bayan Franklin kocasının araştırmalarıyla ilgileniyor mu?" diye sordum.</p>

  <p class="block_5">Hemşire Craven, kadını aşağı görüyormuş gibi başını salladı. "Bayan Franklin için fazla teknik bir konu. Aslında o hiç de zeki bir kadın değil, Bay Hastings."</p>

  <p class="block_5">"Evet... Galiba öyle..."</p>

  <p class="block_5">"Tabii Dr. Franklin'in araştırmalarını ancak tıptan anlayan biri takdir edebilir. O, gerçekten fevkalade akıllı bir insan. Son derece parlak bir zekâsı var. Zavallı adamcağız. Ona çok acıyorum."</p>

  <p class="block_5">"Acıyor musunuz?"</p>

  <p class="block_5">"Evet. Böyle şeyleri çok gördüm ben. Yani... bazı erkekler kendilerine hiç uymayacak kadınlarla evleniyorlar."</p>

  <p class="block_5">"Yani Bayan Franklin'in doktor için uygun bir eş olmadığını mı düşünüyorsunuz?"</p>

  <p class="block_5">"Siz düşünmüyor musunuz? Onların ortak hiçbir yanları yok."</p>

  <p class="block_5">"Doktor karısını çok seviyor sanırım," dedim. "Onun bütün, isteklerini yerine getirmeye çalışıyor."</p>

  <p class="block_5">Hemşire Craven pek de hoş sayılmayacak bir tavırla güldü. "Bayan Franklin bunu sağlamasını iyi biliyor."</p>

  <p class="block_5">Şaşkın şaşkın, "Yani," diye mırıldandım. "Kadın sağlıklı olmamasını kocasına karşı bir silah gibi mi kullanıyor?"</p>

  <p class="block_5">Hemşire Craven bir kahkaha attı. "Kadın, isteklerini elde edebilmek için her şeyden yararlanıyor. Bu konuda bilmediği şey yok. Lady hazretleri ne isterse, bu hemen yerine getiriliyor. Bazı kadınlar böyledir. Bu konuda çok kurnazdır onlar. Biri itiraz edecek oldu mu, hemen arkası üstü uzanarak gözlerini kapatırlar. Çok hastaymış gibi içe dokunacak bir tavır takınırlar. Ya da sinir krizi geçirirler. Aslında Bayan Franklin, içe dokunacak bir tavır takınmayı tercih edenlerden. Gece uyumuyor. Sabaha, bembeyaz bir suratla bitkin bitkin kalkıyor."</p>

  <p class="block_5">Şaşkın şaşkın, "Ama aslında o gerçekten hasta, değil mi?" diye sordum.</p>

  <p class="block_5">Hemşire Craven bana acayip bir tavırla baktı. Sonra da alayla, "Ah, tabii," diyerek birdenbire konuyu değiştirdi.</p>

  <p class="block_5">Bana yıllar önce gerçekten köşke gelip gelmediğimi sordu.</p>

  <p class="block_5">"Evet. Gerçekten geldim."</p>

  <p class="block_5">Kadın sesini alçalttı. "O sırada bu evde bir cinayet işlenmiş, öyle mi? Hizmetçi kızlardan biri öyle söyledi bana. Öldürülen yaşlı bir kadınmış sanırım."</p>

  <p class="block_5">"Evet."</p>

  <p class="block_5">"Ve siz o sırada buradaydınız, öyle mi?"</p>

  <p class="block_5">"Evet, buradaydım."</p>

  <p class="block_5">Hemşire Craven hafifçe titredi. "Bu da her şeyi açıklamıyor değil mi?"</p>

  <p class="block_5">"Neyi açıklıyor?"</p>

  <p class="block_5">Kadın çabucak yan yan bana baktı. "Bu... bu evdeki havayı. Bunu hissetmiyor musunuz? Ben hissediyorum. Bir acayiplik var burada... Bilmem ne demek istediğimi anlıyor musunuz?"</p>

  <p class="block_5">Bir an cevap vermedim. Düşünüyordum. Kadının söylediği doğru muydu? Belirli bir yerde, bilerek isteyerek işlenilen korkunç bir cinayetin orada güçlü bir izi mi kalıyordu? Yıllar sonra bile fark edilecek kadar kuvvetli bir izi? Psişik kimseler böyle ofduğunu söylüyorlardı. Styles Köşkü'nde de yıllar önce olan o olayın kesin bir izleri kalmış mıydı? Burada, bu duvarlar arasında, bu bahçede cinayet düşüncesi belirli bir hal almış ve gitgide kuvvetlenmişti. Son hareketle de meyvesini vermişti bu. Şimdi bu cinayet fikri havayı hâlâ kirletiyor muydu?</p>

  <p class="block_5">Hemşire Craven birdenbire konuşmaya başlayarak beni daldığım düşüncelerden uyandırdı. "Bir keresinde cinayet işlenilen bir evde bulundum. O olayı hiçbir zaman unutamadım. İnsan böyle şeyleri unutamıyor zaten. Hastalarımdan biriyle ilgiliydi bu. Mahkemede tanıklık etmek zorunda da kaldım. Çok kötü oldum o sırada. Bir kız için hiç de hoş olmayan bir şey bu."</p>

  <p class="block_5">"Öyle olmalı. Ben de..." Boyd-Carrington hızla evin köşesini dönmüştü. Onun için sözümü tamamlayamadım.</p>

  <p class="block_5">Adam her zamanki gibi iriyarı vücudu, neşeli kişiliğiyle gölgeleri, elle tutulamayacak gizli dertleri uzaklaştırıverdi. O kadar boylu boslu, öyle aklı başında, sportmen bir insandı ki. Sevgi uyandıran, neşe saçan, mantıklı, karakteri güçlü kimselerdendi o.</p>

  <p class="block_5">"Günaydın, Hastings. Günaydın, Hemşire Craven. Bayan Franklin nerede?"</p>

  <p class="block_5">"Günaydın, Sir William. Bayan Franklin, bahçenin dibinde. Laboratuvarın yakınındaki kayın ağacının altında."</p>

  <p class="block_5">"Ya Dr. Franklin? Herhalde o laboratuvarda?"</p>

  <p class="block_5">"Evet. Sir William. Miss Hasting'le birlikte."</p>

  <p class="block_5">"Zavallı kızcağız. Böyle güzel bir sabah içeri tıkıl ve o pis kokulu şeylerle uğraş. İtiraz etmeniz gerek. Hastings."</p>

  <p class="block_5">Hemşire Craven hemen atıldı. "Ah, Miss Hastings çok memnun. Bü iş onun hoşuna gidiyor. Doktor da onsuz yapamıyor sanırım."</p>

  <p class="block_5">Boyd-Carrington, "Aptal ne olacak," dedi. "Judith gibi güzel bir sekreterim olsaydı, kobaylar yerine ona bakardım. Öyle değil mi?"</p>

  <p class="block_5">Judith'in çok sinirine dokunacak bir şakaydı. Fakat bu sözler Hemşire Craven'in pek hoşuna gitti. Kadın bir süre güldü.</p>

  <p class="block_5">"Ah, Sir William, böyle şeyler söylememelisiniz. Hepimiz de sizin nasıl davranacağınızı biliyoruz! Ama zavallı Doktor Franklin o kadar ciddi bir adam ki. Gözü işinden başka bir şeyi görmüyor."</p>

  <p class="block_5">Boyd-Carrington neşeyle, "Karısı kocasını göz hapsine alabileceği bir yere yerleşmiş anlaşılan," diye yanıt verdi. "Doktoru kıskanıyor sanırım."</p>

  <p class="block_5">"Siz de her şeyi biliyorsunuz, Sir William!" Bu şakaların Hemşire Craven'i pek eğlendirdiği belliydi. İstemeye istemeye ekledi. "Gidip bakayım... Bayan Franklin'in sütü kaymış mı?" Ağır ağır uzaklaştı.</p>

  <p class="block_5">Boyd-Carrington durmuş onun arkasından bakıyordu. "Güzel bir kadın o. Saçları da, dişleri de fevkalade. Kadın dediğin böyle olmalı. Hastalara bakmak sıkıcı bir şey. Onun gibi bir kadın daha güzel ve rahat bir hayata layık."</p>

  <p class="block_5">"Eh," dedim. "Herhalde günün birinde evlenir."</p>

  <p class="block_5">"Herhalde." Boyd-Carrington içini çekti. Bana ölmüş olan karısını düşünüyormuş gibi geldi, sonra adam, "Benimle Knatton'a gelip malikâneyi görmek ister misiniz?" diye sordu.</p>

  <p class="block_5">"Ah, tabii. Bu çok hoşuma gider. Yalnız önce Poirot'nun bana ihtiyacı olup olmadığını anlayayım."</p>

  <p class="block_5">Poirot'yu verandada buldum. İyice sarınıp bürünmüştü» Bana gitmemi söyledi. "Ah, tabii Hastings... Git... Muhakkak git. Duyduğuma göre güzel bir yermiş orası. Malikâneyi görmelisin."</p>

  <p class="block_5">"Bunu ben de istiyorum. Ama seni yalnız bırakmaya da gönlüm razı değil."</p>

  <p class="block_5">"Ah benim sadık dostum! Hayır, sen Sir William'la git. O hoş bir adam değil mi?"</p>

  <p class="block_5">Heyecanla, "Fevkalade bir insan," diye bağırdım.</p>

  <p class="block_5">Poirot gülümsedi. "Ah, evet... Adam senin hayran olduğun tiplerden. Bunu fark etmiştim."</p>

  <p class="block_5">Gezintinin zevkini iyice çıkardım.</p>

  <p class="block_5">Hava çok güzeldi. Gerçekten şahane bir yaz günüydü bu. Ayrıca Boyd-Carrington dostluk edilecek bir insandı.</p>

  <p class="block_5">Kuvvetli, çekici bir kişiliği vardı. Görmüş geçirmiş bir adamdı. Bu yüzden de onunla ahbaplık etmek insanın çok hoşuna gidiyordu. Bana Hindistan'daki idarecilik günleriyle ilgili hikâyeler anlattı. Doğu Afrika kabileleri hakkında çok ilgi çekici bilgi verdi. Konuşması o kadar ilginçti ki, bayağı oyalandım. Judith'le ilgili korkularımı ve Poirot'nun açıklamalarının neden olduğu o büyük kaygılarımı unuttum.</p>

  <p class="block_5">Boyd-Carrington'un arkadaşımdan söz etme tarzı da hoşuma gitti. Adamın Poirofya büyük bir hayranlığı vardı. Hem iyi, hem de karakteri bakımından. Belçikalı dostumun sağlığının bozukluğu yüzünden hali gerçekten acıydı. Ama Boyd-Carrington öyle ucuz, merhamet dolu sözler de etmedi. Poirot'nunki gibi geçirilen bir hayatın bile büyük bir mükafat sayılacağını düşünüyordu. Arkadaşımın olanları anımsayarak yine de mutluluk duyacağından ve böylece kendi kendisine olan saygısını kaybetmeyeceğinden emindi.</p>

  <p class="block_5">"Bundan başka," dedi. "Onun kafasının eskisi gibi fevkalade bir şekilde çalıştığına dair iddiaya da girebilirim."</p>

  <p class="block_5">Heyecanla tasdik ettim. "Gerçekten öyle."</p>

  <p class="block_5">"Bir insanın bacaklarının güçsüzleşmesinin beynini de etkilediğini düşünmek büyük hatadır. Hiç de böyle olmaz aslında. Yıllar kafa çalışmasını sanıldığından daha az etkiler. Ama açıkçası Hercule Poirot'nun burnunun dibinde cinayet işlemeyi istemezdim. Hatta bugün bile..."</p>

  <p class="block_5">Güldüm. "Böyle bir şey yapsaydınız, sizi yakalardı."</p>

  <p class="block_5">"Bundan eminim." Boyd-Carrington kederle ekledi. "Zaten böyle ustaca bir cinayet de işleyemem. Aslında iyi plan yapamam. Çünkü çok sabırsızımda. Cinayet işlersem, ancak bunu o anda öfkelendiğim için yaparım."</p>

  <p class="block_5">"Fark edilmesi en zor cinayet de budur."</p>

  <p class="block_5">"Hiç sanmıyorum. Herhalde böyle bir cinayetten sonra arkamda bir sürü delil ve iz bırakırdım. Neyse, şansım var da cinayet işlemeye meraklı değilim. Ben ancak bir tek tipte insanı öldürebilirim. Şantajcıları. İğrenç bir şeydir bu. Ben daima şantajcıların vurulmaları gerektiğini düşündüm. Ne dersiniz?"</p>

  <p class="block_5">Aynı fikirde olduğumu itiraf ettim.</p>

  <p class="block_5">Sonra genç bir mimar gelerek bizi karşıladı. Evdeki çalışmaları incelemeye başladık.</p>

  <p class="block_5">Knatton, aslında Tudor devrinde yapılmış, sonra eve bir bölüm eklenmişti. Binaya bin sekiz yüz kırklarda iki ilkel banyo kurulmuştu. Ondan sonra da burası bir daha ne modernleştirilmiş, ne de değiştirilmişti.</p>

  <p class="block_5">Boyd-Carrington amcasının adeta bir münzevi olduğunu anlattı. İnsanlardan hiç hoşlanmaz ve koskoca evin bir köşesinde otururmuş. Boyd-Carrington'la onun kardeşine karşı biraz hoşgörüsü varmış. İki çocuk, Sir Everard iyice bir münzevi halini almadan önce tatillerini malikânede geçirirlermiş.</p>

  <p class="block_5">Yaşlı adam hiçbir zaman evlenmemiş ve büyük gelirinin de ancak onda birini harcamış. Bu yüzden, miras vergisi de ödendikten sonra bile şimdiki malikâne sahibi yani Sir William Boyd-Carrington çok zengin bir insan haline gelmiş.</p>

  <p class="block_5">Adam içini çekti. "Ama çok yalnızım..."</p>

  <p class="block_5">Sesimi çıkarmadım. Duyduğum acıma hissi sözle anlatılamayacak kadar derindi. Çünkü ben de çok yalnızdım. Sevgili Kül Kedisi öleliden bu yana bana adeta yarım bir insan halini almışım gibi geliyordu.</p>

  <p class="block_5">Sonunda duraklaya duraklaya duygularımın bir kısmını Boyd-Carrington'a açıkladım.</p>

  <p class="block_5">"Ah, evet, Hastings. Ama sizin, benim hiçbir zaman sahip olamadığım bir şeyiniz varmış yine."</p>

  <p class="block_5">Bir an durdu. Sonra da kesik kesik bana başına gelen felaketi anlattı.</p>

  <p class="block_5">Genç ve güzel karısından söz etti. Bu hoş kadın kültürlü ve sevimliydi ama damarlarındaki kanda bozukluk vardı. Ailesinin hemen hemen büîün fertleri içkiden ölmüştü. Genç kadın da çok geçmeden aynı derdin pençesine düşmüştü. Düğünden ancak bir yıl sonra bütün alkolikler gibi korkunç bir şekilde can vermişti. Boyd-Carrington, karısını güçlü bulmuyordu. Kalıtım denilen şeyin ne kadar güçlü olduğunu biliyordu.</p>

  <p class="block_5">Karısının ölümünden sonra yalnız bir hayat sürmeye başlamıştı adam. Bu olay onu sarsmıştı. Bu yüzden de bir daha evlenmeye karar vermişti.</p>

  <p class="block_5">Kısaca, "İnsan yalnızken kendisini daha güvende hissediyor," dedi.</p>

  <p class="block_5">"Evet.. Neden böyle hissettiğinizi anlıyorum... Özellikle başlangıçta."</p>

  <p class="block_5">"Öyle büyük bir felaketti ki bu. Zamanından önce yaşlandım. Kalbim acı hislerle doldu." Boyd-Carrington bir an durdu. "Evet... bir keresinde tekrar evlenmeyi düşündüm. Ama kız o kadar gençti ki... onu düş kırıklığına uğramış bir erkeğe bağlamanın haksızlık olacağına karar verdim. Onun için çok yaşlıydım ben. O çocuk gibiydi... Çok güzel... son derece saf bir kız." Susarak başını salladı.</p>

  <p class="block_5">"Bu konuda kızın karar vermesi daha doğru olmaz mıydı?"</p>

  <p class="block_5">"Bilmiyorum, Hastings. O zaman böyle düşünmüyordum. Kız... kız da benden hoşlanıyormuş gibiydi. Ama dediğim gibi, o kadar da gençti ki. Onu daima iznimin son günündeki haliyle anımsayacağım... Başını hafifçe yana eğmişti... Yüzünde şaşkın bir ifade vardı... Küçücük eli..." Durdu.</p>

  <p class="block_5">Bu sözler gözlerimin önünde bana tanıdık gelen bir portrenin canlanmasına neden olmuştu. Ama bunun sebebini de bilmiyordum.</p>

  <p class="block_5">Boyd-Carrington'un birdenbire, haşinleşen sesi daldığım düşüncelerden uyanmama sebep oldu. "Ne budalaymışım! Elindeki fırsatı kaçıran her erkek aptaldır!.. Her neyse... İşte şimdi buradayım... Bana pek büyük gelen bir malikânem var. Ama sofranın başına geçecek zarif bir karım yok."</p>

  <p class="block_5">Adamın her şeyi biraz eski tarzda anlatması hoşuma gidiyordu. İnsanın aklına o zaman eski günlerin güzelliği ve rahatlığı geliyordu.</p>

  <p class="block_5">"O hanım şimdi nerede?" diye sordum.</p>

  <p class="block_5">"Ah... evli o." Konuyu burada kesti. "Açıkçası Hastings, ben artık bekârlığa alıştım. Kendimce bir hayat sürüyorum. Gelin de bahçelere bir bakın. Çok ihmal edildiler bunlar. Ama bir bakıma yine de güzeller."</p>

  <p class="block_5">Etrafı dolaştık. Gördüklerim beni çok etkiledi. Knatton gerçekten olağanüstü bir yerdi. Boyd-Carrington'a malikâneyle gururlandığı için hak veriyordum. Adam, civarı ve yakında oturanların çoğunu da tanıyordu. Tabii o buradan ayrıldıktan sonra bölgeye yeni gelenler de olmuştu.</p>

  <p class="block_5">Boyd-Carrington Albay Luttrell'i de eskiden beri tanıyordu. Styles pansiyonunun başarılı olmasını çok istediğini de samimiyetle açıkladı.</p>

  <p class="block_5">"Zavallı George Luttrell'in mali durumu çok bozuk anlayacağınız," dedi. "Çok iyi bir insandır o. Fevkalade bir nişancı ve askerdir. Bir keresinde Afrika'da onunla birlikte bir safariye katıldık. Ah, ne günlerdi onlar! Luttrell yine evliydi tabii. Ama Allahtan karısı da birlikte gelmemişti. Daisy Luttrell o zamanlar güzeldi ama... pek sivri dilliydi daima. Ne garip... İnsan bazen bir kadının hırçınlıklarına nasıl da katlanıyor? Halbuki George Luttrell genç subayları tir tir titretirdi. O kadar sert bir komutandı ki! Ama şimdi... Karısının aksiliklerine uysalca katlanıyor. Bir hayli de kılıbık. Kadının zehirli bir dili olduğu muhakkak. Ama yine de aklı başında. O pansiyonu para getirecek bir duruma ancak Daisy Luttrell sokabilir. George Luttrell böyle şeylerden hiç anlamaz. Ama Bayan Daisy... o büyükannesini bile dolandırır."</p>

  <p class="block_5">"Kadın, çok yapmacıklı," diye şikâyet ettim.</p>

  <p class="block_5">Boyd-Carrington'un yüzünde neşeli bir ifade belirdi. "Biliyorum. Pek tatlı konuşuyor değil mi? Hiç onlarla briç oynadınız mı?"</p>

  <p class="block_5">Acı acı oynadığımı söyledim.</p>

  <p class="block_5">Boyd-Carrington, "Ben genellikle kadın briç oyuncularına yaklaşmam bile," dedi. "Beni dinlerseniz... siz de öyle yapın."</p>

  <p class="block_5">Ona, pansiyona geldiğim ilk gece Norton'la ne kadar sıkıldığımızı anlattım.</p>

  <p class="block_5">"Evet... İnsan nereye bakacağını şaşırıyor değil mi?" Boyd-Carrington ekledi. "İyi bir adam, Norton. Fakat çok sessiz. Daima kuşları filan seyrediyor. Kuş avlamaktan hiç hoşlanmadığını söyledi bana. Ne acayip! Spordan hiç anlamıyor. Ona çok şeyden mahrum kaldığını anlattım. Soğuk ormanlarda usulca dolaşıp, dürbünle kuşlara bakmanın ne zevki var bilmem ki?"</p>

  <p class="block_5">Norton'un bu merakının ilerdeki olaylarda önemli bir rol oynayacağını ikimiz de bilmiyorduk tabii.</p>
</body>
</html>
