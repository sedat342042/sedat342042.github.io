<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Agatha Christie _ Ve Perde İndi (Curtain)</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" id="sigil_toc_id_10">12</h1>

  <p class="block_5">Bir olayın hiç de heyecanlı olmayan sonunu sakin sakin yazmak insanın gururunu kırıyor.</p>

  <p class="block_5">Anlayacağınız gerçek şu: Orada oturmuş Allerton'u beklerken uyuyakalmıştım!</p>

  <p class="block_5">Sanırım aslında şaşılacak bir şey de değil bu. Bir gece önce doğru dürüst uyuyamamıştım. Bütün gün dışarda dolaşmıştım. Endişe ve kendimi yapacağım şeyi hazırlamak için gösterdiğim çaba yüzünden yorulmuştum. Üstelik hava da gergin ve elektrikliydi. Belki, düşüncelerimi bir noktaya toplayabilmek için uğraşmamın etkisi de görülmüştü.</p>

  <p class="block_5">Her neyse, olan olmuştu. Koltuğumda uyuyakalmıştım.</p>

  <p class="block_5">Uyandığım zaman dışarda kuşlar cıvıldıyordu. Güneş doğmuştu. Bense arkamda gece elbisem koltukta kalmıştım. Her tarafım tutulmuştu. Çok rahatsızdım. Başım fena halde ağrıyordu. Ağzımda da gayet kötü bir tad vardı.</p>

  <p class="block_5">Şaşırmış, sersemlemiş, öfkelenmiştim... Sonra derin, müthiş bir rahatlık duydum.</p>

  <p class="block_5">Bilmiyorum, "En karanlık gün, yarına kadar yaşandığı takdirde, sona ermiş olur," diye yazan kimdi? Ama bu söz o kadar doğruydu ki. Şimdi, aklım basımdaydı. Gereksiz yere ne denli telaşlanmış ve olmayacak şeyler düşünmüş olduğumu şimdi çok iyi anlıyordum. Ölçüyü kaçırmış, işi bir melodram haline sokmuştum. Ve... bir insanı öldürmeye karar vermiştim.</p>

  <p class="block_5">Aynı anda gözlerim önümde duran bardak dolusu viskiye takıldı. Titreyerek kalktım. Perdeleri açarak, içkiyi pencereden döktüm. "Dün gece çıldırmıştım herhalde!"</p>

  <p class="block_5">Tıraş oldum. Banyo yapıp giyindim. Kendimi daha iyi hissediyordum artık. Karşıya, Poirot'nun odasına gittim. Onun daima erken kalktığını biliyordum. Poirot'nun yanına oturarak her şeyi ona itiraf ettim.</p>

  <p class="block_5">Çok rahatladığımı söylemeliyim.</p>

  <p class="block_5">Poirot, bana bakarak şefkatle başını salladı. "Ah, ne delilikler düşünmüşsün! Günahlarını gelip bana açıkladığın için seviniyorum. Fakat, sevgili dostum, neden dün gece kafandan geçirdiklerini bana anlatmadın?"</p>

  <p class="block_5">Utançla, "Herhalde bana engel olmandan korkuyordum," dedim.</p>

  <p class="block_5">"Sana tabii engel olurdum. Orası kesin. Allerton adlı iğrenç bir ahlaksızın yüzünden seni asmalarını ister miydim sanıyorsun?"</p>

  <p class="block_5">"Beni, yakalayamazlardı," diye yanıtladım. "Ben her tedbiri almıştım."</p>

  <p class="block_5">"Bütün katiller de öyle düşünür. Sende de tam bir katil kafası varmış.</p>

  <p class="block_5">Ama şimdi sana sandığın kadar akıllı olmadığını anlatacağım, dostum." "Her şeyi düşündüm. Şişenin üstündeki parmak izlerimi de sildim." "Tamam. Tabii o arada Allerton'un parmak izlerini de silmiş oldun.</p>

  <p class="block_5">Onu ölü buldukları zaman ne olacaktı? Otopsi yapacaklar ve adamın fazla dozda Slamberil yüzünden öldüğünü anlayacaklardı. Adam ilacı kazara mı aldı, diyeceklerdi. Yoksa bilerek mi? Sonra? Bakacaklardı. Şişenin üzerinde Allerton'un parmak izleri yok. Neden? Kaza ya da intihar. Allerton'un parmak izlerini silmesi için bir sebep yoktu ki, diye düşüneceklerdi. Geri kalan tabletleri inceleyecek ve bunların yarısının aspirin olduğunu göreceklerdi."</p>

  <p class="block_5">Şaşkın şaşkın, "Canım herkesde aspirin vardır," diye mırıldandım.</p>

  <p class="block_5">"Evet. Ama herkesin Allerton'un çirkin niyetlerle kovaladığı bir kızı yok. Eski moda, melodrama kaçan sözler kullandığım için kusuruma bakma. Ve daha bir gün önce bu yüzden kızınla kavga etmiştin. İki kişi, Boyd-Carrington'la Norton, senin Allerton'a karşı müthiş bir düşmanlık beslediğinin farkındalardı. Hayır, Hastings, durumun çok kötü olacaktı. Hemen kuşkular senin üzerinde toplanacaktı. Sense artık o zamana kadar korku ve hatta belki de pişmanlıkla titremeye başlayacaktın. Tabii bir polis müfettişi de senin suçlu olduğuna kesinlikle karar verecekti. Bundan başka belki de biri senin tabletleri değiştirdiğini de görmüştü..."</p>

  <p class="block_5">"Göremezlerdi. Çevrede kimse yoktu."</p>

  <p class="block_5">"Pencerenin dışında balkon var. Belki biri oradan usulca içeriye bakıyordu. Veya kimbilir, belki de biri anahtar deliğinden odayı gözetliyordu."</p>

  <p class="block_5">"Senin de aklın fikrin anahtar deliklerinde, Poirot. İnsanlar senin sandığın gibi her dakika anahtar deliklerinden odaları gözetlemezler."</p>

  <p class="block_5">Poirot gözlerini yarı kapayarak benim çok saf olduğumu açıkladı. "Sana bir şey daha söyleyeyim. Bu evde anahtarlara bir şeyler oluyor. Sadık Curtiss yan odada olsa bile, ben kapımı içerden kilitlemekten hoşlanırım. İçim ancak o zaman rahat eder. Buraya geldikten kısa bir süre sonra odamın anahtarı kayboldu. Bir başkasını yaptırmak zorunda kaldım."</p>

  <p class="block_5">Rahat bir soluk alarak, "Her neyse..." dedim. "Bu işi başaramadım." Kafam hâlâ kendi dertlerimle doluydu. "İnsanın öfkesinden kendisini böyle kaybedivermesi korkunç bir şey." Sesimi alçalttım. "Poirot, buranın havası mı zehirli? Yani uzun yıllar önce köşkte işlenen cinayet yüzünden demek istiyorum."</p>

  <p class="block_5">"Cinayet mikrobu ha? İlgi çekici bir varsayım bu."</p>

  <p class="block_5">Düşünceli düşünceli, "Her evin kendisine has bir havası vardır," diye mırıldandım. "Bu evde eskiden çok kötü şeyler oldu."</p>

  <p class="block_5">Poirot başını salladı. "Evet. Buradaki insanlardan birkaçı birinin ölmesini çok istediler. Bu doğru gerçekten."</p>

  <p class="block_5">"Sanırım bu da insanı hâlâ acayip bir şekilde etkiliyor... Ama şimdi... Poirot, söyle bana. Ben ne yapacağım? Yani Judith ve Allerton konusunda. Bu işe bir son vermek gerek. Sence ne yapmam gerek?"</p>

  <p class="block_5">Poirot kesinlikle, "Hiçbir şey yapma," dedi.</p>

  <p class="block_5">"Ah, fakat..."</p>

  <p class="block_5">"Bana inan. İşe burnunu sokmazsan daha iyi olur."</p>

  <p class="block_5">"Allerton'la konuşsam..."<br class="calibre4" /></p>

  <p class="block_5">"Ne söyleyebilirsin? Ne yaparsın? Judith yirmi bir yaşında. Ve başına buyruk bir kız."</p>

  <p class="block_5">"Fakat benim de..."</p>

  <p class="block_5">Poirot sözümü kesti. "Hayır, Hastings. O ikisinden birini kişiliğinle etkileyecek kadar güçlü, zeki ve kurnaz olduğunu hiç sanma. Allerton öfkeli ve aciz babalarla karşılaşmaya alışmış. Herhalde böyle şeylerle çok da eğleniyor. Judith ise zorbalıkla sindirilebilinecek bir kız değil. Eğer fikrimi soruyorsan, sana çok değişik bir şey yapmanı tavsiye ederim. Ben senin yerinde olsaydım, Judith'e güvenirdim."</p>

  <p class="block_5">Poirot'ya hayretle baktım.</p>

  <p class="block_5">Arkadaşım, "Judith, fevkalade bir kız," dedi. "Ben ona karşı büyük bir hayranlık duyuyorum."</p>

  <p class="block_5">"Ona ben de hayranım..." Sesim titriyordu. "Ama kızım için korkuyorum."</p>

  <p class="block_5">Poirot birdenbire canlanarak başını salladı. "Onun için ben de kaygılanıyorum. Ama senin gibi değil. Çok korkuyorum. Ve aciz durumdayım... Ya da hemen hemen aciz sayılırım. Ve günler de geçiyor. Tehlike var, Hastings. Ve bu çok da yaklaştı."</p>

  <p class="block_5">Ben de Poirot kadar tehlikenin iyice yaklaşmış olduğunun farkındaydım. Böyle düşünmem için daha da kuvvetli sebepler vardı. Çünkü bir gece önce bir konuşmayı duymuştum.</p>

  <p class="block_5">Ama aşağıya, kahvaltıya inerken Poirot'nun sözlerini düşünüyordum. "Ben senin yerinde olsaydım, Judith'e güvenirdim..."</p>

  <p class="block_5">Poirot bunu beklenmedik bir anda söylemişti. Ama bu sözler acayip bir şekilde içimin rahatlamasını da sağlamıştı. Kısa bir süre sonra Poirot'nun haklı olduğunu anladım. Çünkü Judith'in Londra'ya gitmekten vazgeçmiş olduğunu sezdim.</p>

  <p class="block_5">Kızım onun yerine kahvaltıdan hemen sonra Franklin'le birlikte doğruca laboratuvara gitti. Orada yoğun bir çalışmayla dolu çetin bir gün geçirecekleri anlaşılıyordu.</p>

  <p class="block_5">Müthiş bir sevinçle titreyerek, şükrettim. "Dün gece çıldırmıştım," diye düşündüm. "Umutsuzlukla kıvranıyordum. Judith'in Allerton'un kuşku uyandırıcı önerilerine kandığına inanmıştım. Hem de kesinlikle, ama şimdi düşünüyorum da... Judith'in dün gece adama, 'Evet,' dediğini de duymadım. Hayır, kızım aslında Allerton'a boyun eğmeyecek kadar temiz ve iyi bir insandır. O randevuya gitmeye yanaşmadı."</p>

  <p class="block_5">Allerton'un erken kahvaltı ederek Ipswich'e gitmiş olduğunu öğrendim. Adamın hâlâ planını uygulamak niyetinde olduğu ve Judith'in de kararlaştırdıkları gibi Londra'ya gideceğini sandığı anlaşılıyordu.</p>

  <p class="block_5">Öfkeyle, "Allerton hayal kırıklığına uğrayacak," diye homurdandım.</p>

  <p class="block_5">Boyd-Carrington yanıma gelerek adeta şikâyet eder gibi o sabah pek neşeli olduğumu söyledi.</p>

  <p class="block_5">"Evet," dedim. "Güzel bir haber aldım."</p>

  <p class="block_5">"Benden şanslısınız. Mimarla can sıkıcı bir telefon konuşması yaptım. Bir güçlük çıkmış. Kontrolör itiraz ediyormuş. Aldığım mektuplar ise kaygı verici haberlerle dolu. Ayrıca Barbara Franklin için de üzülüyorum. Dün onun kendisini fazla yormasına göz yumdum."</p>

  <p class="block_5">Gerçekten de Bayan Franklin, son günlerdeki keyif ve neşesinin acısını herkesten çıkarmaya başlamıştı. Hemşire Craven'dan öğrendiğime göre kadın çekilmeyecek bir hal almıştı.</p>

  <p class="block_5">Hemşire Craven, kendisine söz verilmiş olmasına rağmen izinli çıkarak, arkadaşlarıyla buluşmaktan vazgeçmek zorunda kalmıştı. Tabii buna da fena halde sinirlenmişti genç kadın. Bayan Franklin, sabahın erken saatlerinden beri emirler yağdırıyor, şunu bunu istiyordu. Amonyak ruhu, sıcak su dolu buyot, şu ilaç, bu yemek... Hemşirenin odadan çıkmasına bile razı olmuyordu. Nevraljiden şikâyet ediyordu. Kalbinin etrafında bir sancı vardı. Ayaklarıyla bacaklarına kramp giriyordu. Titriyordu. Daha bir sürü şeyden şikâyet ediyordu.</p>

  <p class="block_5">Burada şunu da açıklayayım: Kadının bu hali ne beni endişelendiriyordu, ne de başkalarını. Hepimiz de bunu Bayan Franklin'in hastalık merakına veriyorduk.</p>

  <p class="block_5">Hemşire Craven'la Dr. Franklin de aynı şekilde düşünüyorlardı.</p>

  <p class="block_5">Doktoru laboratuvardan çağırmışlardı. Adam karısının şikâyetlerini dinledi. Kadına köy doktorunu çağırtmak isteyip istemediğini sordu. Barbara Franklin, "Kesinlikle istemem!" diye bağırdı. Dr. Franklin, karısına bir yatıştırıcı hazırladı. Onu elinden geldiği kadar sakinleştirdikten sonra tekrar laboratuvara gitti.</p>

  <p class="block_5">Hemşire Craven, "Tabii," dedi. "Dr. Franklin karısının rol yaptığını biliyor."</p>

  <p class="block_5">"Bayan Franklin'in öyle bir derdi yok sanırım..."</p>

  <p class="block_5">"Ateşi yok. Nabzı normal. Bana sorarsanız onunki sadece şımarıklık." Hemşire Craven sinirlenmişti. Onun için de her zamankinden daha ihtiyatsızca konuşuyordu. "Başkalarının hayatlarından hoşnut olmalarına katiyen gelemiyordu. Kocasının telaşlanmasını, benim endişeyle çevresinde dönmemi istiyor. Sir William'i da iyice üzmek niyetinde. Adamın dün kendisini çok yorduğunu sanmasını ve bu yüzden de üzülmesini istiyor. O öyle bir kadın işte."</p>

  <p class="block_5">Hemşire Craven'in o gün hastasının şımarıklığı yüzünden iyice sinirlenmiş olduğu anlaşılıyordu. Bayan Franklin'in ona karşı kabalık etmiş olduğunu da sezdim. Barbara Franklin, hemşirelerin daha ilk görüşte hoşlanmadıkları tipte bir hastaydı. Yalnız sorun çıkarmakla kalmıyor, bunu da insanın tepesini attıracak bir şekilde yapıyordu.</p>

  <p class="block_5">Dediğim gibi o gün hiçbirimiz de Barbara Franklin'in hastalığını ciddiye almadık.</p>

  <p class="block_5">Boyd-Carrington dışında. O büyüklerinden azar işitmiş küçük bir çocuk gibi ortada dolaştı durdu. Durumu içler açışıydı.</p>

  <p class="block_5">Sonraları o gün olanları kaç kez kafamdan geçirdim! Önemsiz bir şeyi, unutulmuş alelade bir vakayı anımsamaya çalıştım. Herkesin nasıl hareket ettiğini hafızamda canlandırmak için uğraştım. Normal miydiler? Yoksa heyecanlı mı?</p>

  <p class="block_5">İzin verin ben yine her şeyi hatırladığım gibi anlatayım. Dediğim gibi Boyd-Carrington'un üzgün, hatta suçlu gibi bir hali vardı. Bir gün önce haddinden fazla taşkınlık ettiğini, arkadaşının pek de iyi olmayan sağlığına aldırmayarak bencilce davranmış olduğunu düşünüyordu. Barbara Franklin'in nasıl olduğunu sormak için bir iki defa yukarı çıkmıştı. Aksiliği üstünde olan Hemşire Craven de ona ters cevaplar vermişti.</p>

  <p class="block_5">Boyd-Carrington köye kadar da gitmiş, bir kutu çikolata almıştı. Kadın bunu da geri yollamıştı. "Bayan Franklin çikolatadan hoşlanmıyor..."</p>

  <p class="block_5">Boyd-Carrington sigara odasında üzgün üzgün kutuyu açtı. O, ben ve Norton ciddi ciddi çikolataları yemeğe başladık.</p>

  <p class="block_5">Şimdi düşünüyorum da.. Norton'un o sabah bir derdi vardı sanırın.. Dalgınlığı üstündeydi. Bir iki defa sanki bir meseleyi yoluna koyuyormuş gibi kaşlarını da çattı.</p>

  <p class="block_5">Adam çikolataya düşkündü. Dalgın dalgın bir hayli çikolata yedi. Dışarda hava iyice bozmuştu. Saat ondan beri bardaktan boşanırcasına yağmur yağıyordu.</p>

  <p class="block_5">Gelgelelim diğer yağmurlu günlerin aksine, bu ıslak hava hiç de içimizi sıkmıyordu. Hepimiz de rahatlamıştık.</p>

  <p class="block_5">Curtis öğleye doğru Poirot'yu aşağıya indirerek, salonda bir köşeye oturttu. Elizabeth Cole de arkadaşımın yanına gitti. Ve ona piyano çalmaya başladı. Oldukça ustaydı kadın. Arkadaşımın çok sevdiği Bach ve Mozart'ın eserlerinden bazılarını çalıyordu.</p>

  <p class="block_5">Bire çeyrek kala Franklin'le Judith bahçeden geldiler, Judith'in yüzü bembeyazdı. Yüzünün hatları iyice gerilmişti. Hiç konuşmuyordu. Sanki uykudaymış gibi dalgın dalgın çevresine bakındıktan sonra çıkıp gitti. Franklin, bizim yanımıza oturdu. O da yorgun ve dalgındı. Ayrıca sinirleri iyice gerilmiş bir insan hali vardı doktorda.</p>

  <p class="block_5">Yağmurun insanı rahatlattığını söylediğimi hatırlıyorum. O zaman Franklin çabucak, "Evet," dedi. "Bazı zamanlar... bir şeyler olması gereklidir..."</p>

  <p class="block_5">Bana kastettiği sadece hava değilmiş gibi geldi. Franklin sakar olduğu için bu kez de masaya çarptı ve çikolataların yarısının dökülmesine neden oldu. Yine şaşkın şaşkın eğilerek çikolata kutusundan özür diledi.</p>

  <p class="block_5">"Ah... Affedersiniz..."</p>

  <p class="block_5">Bu sahnenin komik olması gerekti aslında. Ama nedense hiçbirimiz gülmedik.</p>

  <p class="block_5">Franklin çabucak eğilerek dökülmüş olan çikolataları topladı.</p>

  <p class="block_5">Norton, "Sanırım yorucu bir gün geçirdiniz," dedi.</p>

  <p class="block_5">Doktor güldü o zaman. O canlı, tatlı, çocuksu tebessümü yüzünü aydınlattı. "Hayır, hayır... Sadece birdenbire yanlış yolda olduğumu anladım. Gerekli olan daha basit bir ameliye. Artık kestirmeden gidebilirim..." Orada durmuş ayaklarının üzerinde hafifçe öne arkaya sallanıyordu. Bakışları dalgın, fakat yine de kararlıydı. "Evet, kestirme. En iyisi de bu."</p>

  <p class="block_5">Sabahleyin hepimiz de sinirli ve huzursuz olmamıza rağmen, akşamüzeri beklenmedik bir şekilde güzel geçti. Güneş çıktı. Hava serin ve tazeydi. Bayan LuttrelPi aşağıya indirerek, verandadaki bir şezlonga yerleştirdiler. Kadın tam formundaydı. Şirin şirin gülüyor ama yapmacığa kaçmıyordu. Zehirli bir dille konuşmaktan da vazgeçmiş gibiydi. Kocasına takıldı. Ama şefkat ve sevgiyle. Adam da ona tatlı tatlı güldü. Karı kocanın aralarının bu kadar iyi olduğunu görmek gerçekten hoş bir şeydi.</p>

  <p class="block_5">Poirot da uşağın kendisini tekerlekli iskemleyle dışarı çıkarmasına izin verdi. Arkadaşımın da keyfi yerindeydi. Luttrell'lerin birbirleriyle böyle iyi anlaştıklarını görmek onu hoşnut etmişti sanırım. Albay daha genç duruyordu artık. Hareketleri eskisinden daha azimliydi. Bıyığını da öyle çekiştirip durmuyordu. Hatta adam o akşam briç oynayabileceğini bile söyledi.</p>

  <p class="block_5">"Bizim Daisy, briçi özlemiş."</p>

  <p class="block_5">Norton oyunun kadını yoracağını ima etti.</p>

  <p class="block_5">Bayan Luttrell, "Bir parti oynarım," diye mırıldandı. Sonra da gözlerinde muzipçe bir pırıltıyla ekledi. "Briçi uslu uslu oynayacağım... Zavallı George'a da çatmayacağım."</p>

  <p class="block_5">Kocası, "Yavrum," diye itiraz etti. "Ben pek kötü bir oyuncu olduğumu biliyorum."</p>

  <p class="block_5">Bayan Luttrell, "E, ne olmuş?" dedi. "Seni bu yüzden azarlayıp bağırmak bana ne büyük zevk veriyor bilsen."</p>

  <p class="block_5">Bu sözler hepimizin de gülmesine sebep oldu.</p>

  <p class="block_5">Bayan Luttrell devam etti. "Ah, ben kusurlarımı biliyorum. Ama artık bu yaştan sonra bütün bunlardan vazgeçecek değilim. George'un bana katlanması gerek."</p>

  <p class="block_5">Albay Luttrell karısına sevgiyle baktı.</p>

  <p class="block_5">Galiba onların aralarının bu kadar iyi olması daha sonra evlenme ve boşanma konusunun açılmasına sebep oldu.</p>

  <p class="block_5">Erkeklerle kadınlar, boşanma kolaylaştırıldığı için daha mı mutlulardı artık? Yoksa geçici bir öfke ve ayrılık devresi., veya üçüncü bir şahsın sebep olduğu dargınlıktan sonra eşler eski sevgi ve dostluğa yeniden kavuşuyorlar mıydı?</p>

  <p class="block_5">İnsanların düşüncelerinin başlarından geçen olaylarla taban tabana zıt olması gerçekten şaşılacak bir şey.</p>

  <p class="block_5">Benim kendi evliliğim inanılmayacak kadar başarılı ve mutlu olmuştu. Ve ben aslında eski kafalı bir adamım. Ama ben yine de boşanmanın gerektiği düşüncesini savunuyordum. İnsan, "Zararın neresinden dönülürse kârdır," demeli ve yeniden başlamalıydı bence. Evliliği çok mutsuz olan Boyd-Carrington buna rağmen boşanmanın tamamıyla aleyhindeydi. Evlilik bağlarının koparılmaması gerektiğine inanıyordu. "Benim, evlilik müessesesine büyük saygım vardır," diyordu. "Toplumun temelidir bu."</p>

  <p class="block_5">Hiçbir bağı, bu konuyla kişisel bir ilişkisi olmayan Norton benim gibi düşünüyordu.</p>

  <p class="block_5">Modern bilim adamı Franklin ise şaşılacak bir şekilde boşanma düşmanıydı. Anlaşılan bu, doktorun ideal olan kesin düşünce ve hareket prensibine aykırı düşüyordu. "İnsan belirli bazı sorumlulukları yüklenir. Artık bunları yerine getirmek zorundadır. Bu sorumluluklardan kaçamaz. Veya bunları bir tarafa atamaz. Anlaşma, anlaşmadır. İnsan bunu kendi isteğiyle kabul eder. Onun için de artık bunun şartlarını yerine getirmek zorundadır. Başka türlü hareket ettiği takdirde her şey altüst olur. Yarı kopmuş bağlar... Askıda kalmış işler..." Franklin koltuğunda arkasına yaslanarak uzun bacaklarıyla bir masayı itiştirdi. "Bir insan karısını kendisi seçer. Ve kadın artık ölünceye kadar onun sorumluluğudur. Ya da adam ölünceye kadar."</p>

  <p class="block_5">Norton oldukça komik bir tavırla,."Ve bazen..." dedi. "Yaşasın ölüm! Öyle değil mi?"</p>

  <p class="block_5">Hepimiz de güldük.</p>

  <p class="block_5">Boyd-Carrington, "Siz hiçbir şey söylemeyin," diye atıldı. "Siz hiç evlenmemişsiniz."</p>

  <p class="block_5">Norton başını salladı. "Ve artık benim için çok geç."</p>

  <p class="block_5">"Öyle mi dersiniz?" Boyd-Carrington'un bakışlan alaycıydı. "Bundan emin misiniz?"</p>

  <p class="block_5">Tam o sırada Elizabeth Cole yanımıza geldi. Genç kadın bir süre yukarda Bayan Franklin'in yanında oturmuştu.</p>

  <p class="block_5">Acaba bana mı öyle geliyordu, yoksa Boyd-Carrington anlamlı anlamlı bir Elizabeth Cole'a bir Norton'a bakmış mıydı? Ve Norton kızarmış mıydı gerçekten?</p>

  <p class="block_5">Bu aklıma yeni bir şeyin gelmesine neden oldu. Dikkatle Elizabeth Cole'u süzdüm. Hâlâ genç bir kadın sayılırdı. Bundan başka bir hayli güzeldi. Hatta her erkeği mutlu edebilecek şirin ve anlayışlı bir insandı. Son zamanlarda da sık sık Norton'la dolaşıyorlardı. Kır çiçekleri ve kuşları incelerken dost olmuşlardı. Miss Cole'un Norton'un çok iyi bir insan olduğunu söylediğini hatırlıyorum.</p>

  <p class="block_5">Eğer böyle bir şey varsa, diye düşündüm. Elizabeth Cole adına çok sevinirim. Onun her şeyden yoksun, kısır gençliği sonunda mutluluğa erişmesini engellemeyecektir. Hayatını altüst eden o felaket boşuna olmuş sayılmaz o zaman. Dikkatle kadına bakıyordum. Evet, eskisinden çok daha mutlu gibi bir hali var. Styles'a ilk geldiğim günkünden daha da neşeli.</p>

  <p class="block_5">Elizabeth Cole ve Norton... Evet bu olabilirdi. Ve birdenbire nedense vuzuhsuz bir endişe ve huzursuzluğa kapıldım. Burada mutluluk planları yapmak doğru değildi. Tehlikeli bir şeydi bu. Styles'ın havasında kötü bir şeyler vardı. Bunu şimdi, şu anda da seziyordum. Birdenbire kendimi yaşlı ve yorgun hissettim. Ve... evet, korkuyordum.</p>

  <p class="block_5">Bir dakika sonra bu hissim kayboldu. Yanılmıyorsam Boyd-Carrington'dan başka hiç kimse bu halimi fark etmemişti. Birkaç dakika sonra adam bana alçak sesle, "Bir şey mi var, Hastings?" diye sordu.</p>

  <p class="block_5">"Hayır. Neden?"</p>

  <p class="block_5">"Şey... Acayip bir haliniz vardı... Nasıl anlatayım bilmem ki..."</p>

  <p class="block_5">"Benimki sadece bir his... Bir endişe..."</p>

  <p class="block_5">"Size kötü bir şey olacakmış gibi mi geliyor?"</p>

  <p class="block_5">"Evet. Bunu bu şekilde de söyleyebiliriz. Bir şey olacağını... hisseder gibiyim."</p>

  <p class="block_5">"Çok acayip... Ben de aynı şeyi bir iki defa hissettim. Ne olacak acaba? Bunu tahmin edebiliyor musunuz?" Dikkatle beni süzüyordu.</p>

  <p class="block_5">Başımı salladım. "Hayır..." Gerçekten belirli bir şeyden korkmuyordum. Yalnızca ani bir korku ve iç sıkıntısı duymuştum.</p>

  <p class="block_5">Sonra Judith evden çıktı. Başını dimdik tutmuş, ağır ağır yürüyordu. Dudaklarını birbirine bastırmıştı. Yüzü çok ciddi ve fevkalade de güzeldi.</p>

  <p class="block_5">Onun bana da, Kül Kedisi'ne de hiç benzemediğini düşündüm. Onda genç bir rahibe hali vardı.</p>

  <p class="block_5">Norton da bunu hissetmişti. "Adaşınız da herhalde Holofernes'in kafasını kesmeden önce sizinkine benzeyen tavırlar takınmıştı."</p>

  <p class="block_5">Judith gülümseyerek kaşlarını hafifçe kaldırdı. "Onun, Holofernes'in kafasını neden kestiğini unutmuştum."</p>

  <p class="block_5">"Ah, bunun yüksek, ahlakla ilgili nedenleri vardı. Judith, toplumun iyiliğini düşünüyordu."</p>

  <p class="block_5">Adamın şakacı bir tavırla konuşması Judith'i kızdırmıştı. Kızardı ve Norton'un önünden geçerek gidip Franklin'in yanına oturdu. "Bayan Franklin, kendisini çok daha iyi hissediyormuş. Hepimizin de bu akşam yukarı çıkıp onunla kahve içmemizi istiyor."</p>

  <p class="block_5">Akşam yemeğinden sonra hep birlikte yukarı çıkarken, Bayan Franklin'in de ruh hali sık sık değişiyor, diye düşünüyordum. Kadın bütün gün herkesin hayatını cehenneme çevirmişti. Ama şimdi çok tatlı ve şirindi.</p>

  <p class="block_5">Barbara Franklin, Nil yeşili bir sabahlık giymiş ve şezlonguna uzanmıştı. Yanında, üzerinde döner bir kitaplık bulunan bir masa vardı. Buraya kahve takımı da konulmuştu. Kadın beyaz, usta elleriyle kahve hazırladı. Hemşire Craven de arada sırada ona yardım ediyordu. Hepimiz de oradaydık. Sadece daima yemekten önce odasına çekilen Poirot, Ispwsch'den henüz dönmemiş olan Allerton aramızda değillerdi. Albay ve Bayan Luttrell de aşağıda kalmışlardı.</p>

  <p class="block_5">Kahve kokusu burnumuza kadar geliyordu. Nefis bir kokuydu bu. Styles'da verilen kahve tatsız, çamur gibi bir şeydi. Onun için hepimiz de Bayan Franklin'in taze kavrulmuş kahvesini bekliyorduk.</p>

  <p class="block_5">Franklin masanın diğer tarafına geçmişti. Karısı fincanları dolduruldukça, ona yenilerini uzatıyordu. Boyd-Carrington, şezlongun ayakucunda ayakta duruyordu. Elizabeth Cole'la Norton pencerenin önündeydiler. Hemşire Craven, geri çekilmişti. Karyolanın başucunda bekliyordu. Ben bir koltuğa yerleşmiş, The Times'üaki bilmeceyle uğraşıyordum. Zaman zaman da ipuçlarını yüksek sesle okumaktaydım.</p>

  <p class="block_5">"Onunki tehlikeli bir ilişki olabilir..."</p>

  <p class="block_5">Franklin, "Acaba kelimelerin baş harfleri mi toplanacak."</p>

  <p class="block_5">Hepimiz bir an düşündük. Sonra ben devam ettim, "işkenceye meraklıydılar."</p>

  <p class="block_5">Boyd-Carrington çabucak, "Engizisyoncular," dedi.</p>

  <p class="block_5">"Şimdi bir cümle: 'Yankı kendisine ne sorulursa sorulsun, aynı cevabı verir. Ve... dre.' Tennyson'danmış bu. Dört harf..."</p>

  <p class="block_5">Bayan Franklin, "Neden?" dedi. "Herhalde Yankı, Neden?' diye cevap verir."</p>

  <p class="block_5">Ben bunu kabul etmedim. "Neden, beş harf."</p>

  <p class="block_5">"Ya 'niçin' o da mı beş harf?"</p>

  <p class="block_5">Elizabeth Cole, pencerenin önünden söze karıştı. Tennyson'un o mısrası şöyledir: Yankı, kendisine ne sorulursa sorulsun, daima, Ölüm,' der."</p>

  <p class="block_5">Birinin arkamda çabucak soluğunu tuttuğunu işittim. Başımı kaldırdım. Judith'di bu. Kızım yanımızdan geçerek balkona çıktı.</p>

  <p class="block_5">'Ölüm,' kelimesini yazdıktan sonra, "İlk okuduğum cümlenin başharflerinin yazılması gerektiğini sanmıyorum," dedim. "Kelimenin son harfi K."</p>

  <p class="block_5">"Neydi o?"</p>

  <p class="block_5">"Onunki tehlikeli bir ilişki olabilir."</p>

  <p class="block_5">Boyd-Carrington atıldı. "Âşık."</p>

  <p class="block_5">Barbara Franklin'in kahve kaşığının şıkırdadığını duydum. Ondan sonraki ipucunu okudum. "Bu kimse, 'Kıskançlık yeşil gözlü bir canavardır,' demiş."</p>

  <p class="block_5">Boyd-Carrington, "Shakespeare," diye bağırdı.</p>

  <p class="block_5">Bayan Franklin sordu. "Bunu söyleyen hangisiydi? Othello mu, Emilia mı?"</p>

  <p class="block_5">"Bu isimler uzun. Kelime dört harf."</p>

  <p class="block_5">"İago."</p>

  <p class="block_5">"Ben bunun Othello'nun sözleri olduğundan eminim."</p>

  <p class="block_5">"Bunun Othello'yla hiçbir ilgisi yok. Bu sözleri Romeo, Juliet'e söylüyordu."</p>

  <p class="block_5">Her kafadan bir ses çıkıyordu.</p>

  <p class="block_5">Sonra Judith balkondan bağırdı. "Ah, bir yıldız kaydı! A, bir tane daha!"</p>

  <p class="block_5">Boyd-Carrington, "Nerede?" dedi. "Hepimiz de bir dilekte bulunmalıyız." Balkona çıkarak Judith, Elizabeth Cole ve Norton'a katıldı. Hemşire Craven de dışarı fırlamıştı. Boyd-Carrington da grubun yanına gitti. Orada durmuş, karanlık gökyüzüne bakıyor bağırıyorlardı.</p>

  <p class="block_5">Ben hâlâ bilmecenin üzerine eğilmiş öyle oturuyordum. Kayan bir yilcWza bakıp ne yapacaktım? İsteyecek hiçbir şeyim yoktu ki...</p>

  <p class="block_5">Boyd-Carrington birdenbire odaya daldı. "Barbara, sen de gelmelisin."</p>

  <p class="block_5">Bayan Franklin aksi aksi, "Hayır, gelemem," diye cevap verdi. "Çok yorgunum."</p>

  <p class="block_5">"Saçmalama, Babs. Balkona çık ve bir şey iste." Güldü. "İtiraz etme. Ben seni taşıyacağım." Birdenbire eğilerek kadını kucağına aldı.</p>

  <p class="block_5">Barbara Franklin, gülüyor, itiraza çalışıyordu. "Bili, bırak beni. Çocukluk etme."</p>

  <p class="block_5">"Küçük kızlar da yıldızlara bakıp, bir dilekte bulunmalıdırlar." Boyd-Carrington, kadını balkona çıkararak, yere bıraktı.</p>

  <p class="block_5">Ben gazetenin üzerine daha da eğildim. Çünkü bazı şeyleri hatırlıyordum... Berrak bir tropik gecesini... Kurbağalar bağırıyordu... Ve bir yıldız kaymıştı. Orada pencerenin önünde duruyordum... Dönmüş ve Kül Kedisi'ni kucağıma almıştım... Yıldızlara bakarak bir şey istemesi için onu pencereye götürmüştüm...</p>

  <p class="block_5">Bilmecedeki yazılar gözlerimin önünde bulanıklaşıp birbirlerine karıştılar.</p>

  <p class="block_5">Balkondaki gruptan biri ayrılarak odaya girdi. Judith...</p>

  <p class="block_5">Kızım beni gözleri yaşlı yakalamamalıydı. Olmazdı bu. Telaşla döner kitaplığı çevirdim. Sanki bir kitap arıyormuşum, gibi bir tavır takındım. Oradaki eserlerin arasında bir Shakespeare cildi olduğunu hatırlamıştım. Evet, tamam kitap oradaydı. Othello'yu açtım.</p>

  <p class="block_5">"Ne yapıyorsun, baba."</p>

  <p class="block_5">İpucu hakkında bir şeyler mırıldandım. Sayfaları çeviriyordum. Evet, o sözler İago'nundu.</p>

  <p class="block_5">"Ah, efendim, kıskançlıktan sakının."</p>

  <p class="block_5">Bu beslendiği etle alay eden,</p>

  <p class="block_5">Yeşil gözlü bir canavardır."</p>

  <p class="block_5">Judith bunun altındaki satırları da okudu. Güzel, kalın sesi odada yankılandı.</p>

  <p class="block_5">Diğerleri konuşup, gülüşerek içeri giriyorlardı. Bayan Franklin yine şezlonguna uzandı. Dr. Franklin, eski yerine geçerek kahvesini karıştırdı. Norton'la Elizabeth Cole, kahvelerini çabucak içtikten sonra izin istediler. Zira Luttrell'lere briç oynayacaklarına dair söz vermişlerdi.</p>

  <p class="block_5">Bayan Franklin kahvesini yudumladı. Sonra da 'damlasını' istedi. Hemşire Craven dışarı çıkmıştı. Onun için şişeyi Judith banyodan alıp getirdi.</p>

  <p class="block_5">Franklin amaçsızca odada dolaşmaya başlamıştı. Küçük bir sigara masasına çarptı.</p>

  <p class="block_5">Karısı sert sert, "Sakarlığa başlama John," dedi.</p>

  <p class="block_5">"Affedersin, Barbara. Bir şey düşünüyordum."</p>

  <p class="block_5">Bayan Franklin son derece yapmacıklı bir tavırla, "Sen koskocaman bir ayıya benziyorsun, değil mi, sevgilim?" diye mırıldandı.</p>

  <p class="block_5">Adam kadına dalgın dalgın baktı. Sonra da, "Gece pek güzel," dedi. "Biraz dolaşayım." Dışarı çıktı.</p>

  <p class="block_5">Barbara Franklin gülümsedi. "Aslında bir dahi o. Bu tavırlarından bile anlaşılıyor. Açıkçası ona karşı büyük bir hayranlık duyuyorum. İşine bayağı âşık."</p>

  <p class="block_5">Boyd-Carrington başını salladı. "Evet, evet, o çok zeki." Sesi sertleşmişti.</p>

  <p class="block_5">Judith birdenbire odadan fırladı. Kapıda az kalsın Hemşire Craven'la çarpışıyordu.</p>

  <p class="block_5">Boyd-Carrington, "Babs," dedi. "Seninle piket oynayalım mı?"</p>

  <p class="block_5">"Ah, ne hoş olur. Bize kart bulabilir misin, hemşire?"</p>

  <p class="block_5">Hemşire Craven iskambilleri getirdi. Ben de Bayan Franklin'e kahve için teşekkür ederek, iyi geceler diledim.</p>

  <p class="block_5">Dışarda Judith'le Franklin'i gördüm. Koridordaki pencerenin önünde durmuş dışarıya bakıyorlardı. Yan yana duruyorlardı ama birbirleriyle de hiç konuşmuyorlardı.</p>

  <p class="block_5">Ben yaklaşırken doktor omzunun üzerinden baktı. Bir iki adım attı. Durakladı. "Biraz dolaşalım mı, Judith?"</p>

  <p class="block_5">Kızım başını salladı. "Bu gece canım istemiyor." Sert sert ekledi. "Ben gidip yatacağım. İyi geceler."</p>

  <p class="block_5">Franklin'le birlikte aşağıya indim. Adam usulca ıslık çalıyor ve gülümsüyordu.</p>

  <p class="block_5">İçim sıkılıyordu. Onun için hafif bir hiddetle, "Bu gece hayatınızdan pek memnun gözüküyorsunuz," diye homurdandım.</p>

  <p class="block_5">"Evet," diye itiraf etti. "Uzun bir süreden beri yapmak istediğim bir şeyi sonunda yerine getirdim. Mutluluk verici bir şey bu."</p>

  <p class="block_5">Aşağıda onun yanından ayrıldım. Bir iki dakika briç oyuncularını seyrettim. Norton, Bayan Luttrell'e fark ettirmeden bana göz kırptı. Oyun umulmayacak bir ahenkle devam ediyordu.</p>

  <p class="block_5">Allerton hâlâ dönmemişti. Bana o olmadığı için ev daha az sıkıntılı gibi geliyordu. Evet, daha mutluydu şimdi burası.</p>

  <p class="block_5">Poirot'nun odasına çıktım. Judith, arkadaşımın yanındaydı. Ben içeri girince bana gülümsedi ama bir şey söylemedi.</p>

  <p class="block_5">Poirot, "Judith seni affetmiş, dostum," diye açıkladı. İnsanın tepesini attıracak bir sözdü bu.</p>

  <p class="block_5">"Ri... rica ederim..." diye kekeledim. "Bence..."</p>

  <p class="block_5">Judith ayağa kalktı. Boynuma sarılarak beni öptü. "Zavallı babacığım. Hercule Amca senin vekarına saldıramayacak. Asıl affedilmesi gereken biri varsa o da benim. Onun için... Beni affet ve, 'İyi geceler,' de."</p>

  <p class="block_5">Bilmiyorum neden, "Çok üzgünüm, Judith," diye mırıldandım. "Çok üzgünüm. Ben aslında..."</p>

  <p class="block_5">Kızım beni susturdu. "Üzülme, üzülme... O olayı unutalım artık. Şimdi her şey yolunda..." Ağır ağır, dalgın dalgın gülümsedi. Sonra, "Şimdi her şey yolunda," diye yineleyerek usulca odadan çıktı.</p>

  <p class="block_5">O gidince Poirot bana döndü. "E?" diye sordu. "Bu gece ne oldu?"</p>

  <p class="block_5">Ellerimi açtım. "Hiçbir şey olmadı..." diye açıkladım. "Olacağı da yok."</p>

  <p class="block_5">Aslında müthiş yanılmıştım.</p>

  <p class="block_5">Çünkü o gece bir şey oldu.</p>

  <p class="block_5">Bayan Franklin feci şekilde hastalandı.</p>

  <p class="block_5">İki doktor daha çağrıldı ama boşuna.</p>

  <p class="block_5">Kadın ertesi sabah öldü.</p>

  <p class="block_5">Ancak yirmi dört saat sonra Barbara Franklin'in physostigmine'den zehirlenerek ölmüş olduğunu öğrendik.</p>
</body>
</html>
