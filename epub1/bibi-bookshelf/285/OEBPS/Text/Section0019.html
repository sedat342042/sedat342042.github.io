<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Agatha Christie _ Ve Perde İndi (Curtain)</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" id="sigil_toc_id_14">16</h1>

  <p class="block_5">Bunu yazmayı istemiyorum.</p>

  <p class="block_5">Anlayacağınız bu olayı düşünmemeye çalışıyorum.</p>

  <p class="block_5">Hercule Poirot ölmüştü. Ve onunla birlikte Arthur Hastings'in de kalbinin bir kısmı ölüp gitmişti.</p>

  <p class="block_5">Size olayları süslemeden kısaca anlatacağım. Daha fazlasına dayanmam mümkün değil.</p>

  <p class="block_5">Poirot'nun tabii sebeplerden öldüğünü söylediler. Yani arkadaşım bir kalp krizi sonucu son nefesini vermişti. Franklin, "Ben de onun bu şekilde öleceğini tahmin ediyordum," dedi. "Herhalde Norton'un intiharı üzerine bir şok tesiri yaptı..."</p>

  <p class="block_5">Bir unutkanlık yüzünden amylnitrate ampulleri de Poirot'nun karyolasının yanına konulmamıştı.</p>

  <p class="block_5">Bu gerçekten bir unutkanlık mıydı? Yoksa biri ilaçları mahsus oradan almış mıydı? Hayır, işin içinde başka bir şeyler daha olamazdı. Zira X, Poirot'nun kalp krizi geçireceğini kesinlikle bilemezdi.</p>

  <p class="block_5">Anlayacağınız Poirot'nun tabi sebeplerden öldüğüne inanmak niyetinde değildim. Onu öldürdüler. Norton'u öldürdükleri gibi... Barbara Franklin'i öldürdükleri gibi. Ve ben onların neden öldürüldüklerini bilmiyorum. Katilin kim olduğunu da bilmediğim gibi!</p>

  <p class="block_5">Norton'un ölümüyle ilgili olarak resmi soruşturma yapıldı. Jüri adamın intihar ettiğine karar verdi. Sadece doktor bir adamın kendisini alnının tam ortasından vurmasının pek de görülen şeylerden olmadığını söyleyerek hafif şüphesini açıkladı. Ama bundan başka kuşkulu bir taraf da yoktu. Durum o kadar açıktı ki. Kapı içerden kilitlenmişti. Anahtar ölünün cebindeydi. Panjurlar kapalıydı. Tabanca da Norton'un elindeydi. Norton'un sık sık baş ağrılarından yakındığı duyulmuştu. Son zamanlarda da yaptığı bazı başarısız yatırımlar yüzünden paraca epey zarara uğramıştı. Tabii aslında intihar için yeterli sebepler değillerdi bunlar. Ama onların da bir şey söylemeleri gerekti.</p>

  <p class="block_5">Tabancanın Norton'un olduğu anlaşılıyordu. Orta hizmetçisi, adamın Styles'da kaldığı süre içersinde tabancanın tuvalet masasında durduğunu iki defa görmüştü. İşte böyle...</p>

  <p class="block_5">Katil yine fevkalade bir mizansen hazırlamıştı. Kimse olayın bir cinayet olduğundan şüphe etmiyordu. Çünkü Norton'un ölümünü başka şekilde açıklamak olanaksızdı.</p>

  <p class="block_5">Poirot'yla X arasındaki savaşı katil kazanmıştı. X!</p>

  <p class="block_5">Artık her şey bana düşüyordu.<br class="calibre4" />
  Poirot'nun odasına giderek, evrak çantasını aldım.</p>

  <p class="block_5">Onun, vasiyetnamesinin koşullarını yerine getirmeye beni memur etmiş olduğunu biliyordum. Bu nedenle çantayı açmaya da hakkım vardı. Anahtar arkadaşımın boynunda asılıydı.</p>

  <p class="block_5">Çantayı kendi odamda açtım.</p>

  <p class="block_5">Ve müthiş bir şok geçirdim. X'le ilgili vakaların dosyaları kaybolmuştu. Halbuki ben bunları bir iki gün önce Poirot çantayı açtığı zaman kendi gözlerimle görmüştüm. Dosyaların kaybolması da X'in hâlâ faaliyette olduğunu gösteren bir delildi. Hoş benim böyle bir delile ihtiyacım yoktu ya, o da başka. Kâğıtları ya Poirot ortadan kaldırmıştı ya da X. Arkadaşımın böyle bir şey yapması için hiçbir sebep yoktu.</p>

  <p class="block_5">X. X. Yine X. O Allahın belası iblis!</p>

  <p class="block_5">Ama çanta boş değildi. Poirot'nun bana verdiği sözü hatırladım. Arkadaşım bana X.'in bir anlam çıkaramayacağı birtakım ipuçları bırakacağını da söylemişti.</p>

  <p class="block_5">Çantada Shakespeare'in eserlerinden biri vardı. 'Othello' piyesi. Bir de başka bir kitap. St. John Evrine'in 'John Fergueson' adlı oyunu. Bunun üçüncü perdesine işaret konulmuştu.</p>

  <p class="block_5">Boş gözlerle bu iki kitaba baktım.</p>

  <p class="block_5">Poirot'nun bana bıraktığı ipuçları bunlardı. Ve ben bu iki kitaptan hiçbir şey anlamamıştım!</p>

  <p class="block_5">Bunların anlamı neydi?</p>

  <p class="block_5">Aklıma sadece bir tür şifre geliyordu. Piyeslerle ilgili bir şifre.</p>

  <p class="block_5">Aslında bu tahminim doğruysa bile, şifreyi nasıl çözecektim? Kitapların hiçbirinde kelimelerin ya da harflerin altları çizilmemişti. Sayfaları hafif sıcağa tutmayı denedim. Ama yine bir sonuç alamadım. 'John Fergueson' adlı oyunun üçüncü perdesini dikkatle okudum. Çok heyecanlı, fevkalade bir sahneydi bu. 'Kaçık' Clutie. John, oturmuş konuşuyordu. Sahnenin sonunda da genç Fergueson kız kardeşine kötülük eden adamı bulup öldürmek için dışarı fırlıyordu. Karakterler pek ustalıkla işlenmiş. Fakat Poirot' un bu eseri edebiyat zevkimi yükseltmek için bırakmış olduğunu da sanmıyordum.</p>

  <p class="block_5">Sonra... kitabın sayfalarını ağır ağır çevirirken, bir kâğıt parçası düştü. Bunun üzerinde bir tek cümle yazılıydı. "Uşağım George'la konuş." Poirot'nun yazısını tanımıştım.</p>

  <p class="block_5">Neyse, bu da bir şeydi. Belki de şifrenin anahtarı George'a bırakılmıştı. Tabii bir şifre var idiyse... Uşağın adresini bulup, hemen ona gitmem gerekti.</p>

  <p class="block_5">Ama ondan önce o acı görev vardı. Poirot'nun gömülmesi... Poirot, İngiltere'ye ilk geldiği zaman burada oturmuştu. Son dinlenme yeri de yine burası olacaktı.</p>

  <p class="block_5">Son zamanlarda Judith bana karşı büyük şefkat gösteriyordu. Zamanının önemli bir kısmını benimle geçiriyordu. Hazırlıkların yapılmasında da bana yardım etti. Müşfik ve anlayışlıydı kızım... Elizabeth Cole'la Boyd-Carrington da bana çok iyi davranıyorlardı.</p>

  <p class="block_5">Norton'un ölümü Elizabeth Cole'u sandığımdan daha az etkilenmişti. Belki kadın derin bir ıstırap duyuyordu, ama bunu bize belli de etmiyordu.</p>

  <p class="block_5">İşte böylece her şey sona erdi... Evet, bunu yazmam gerek. Açıklanmalı bu.</p>

  <p class="block_5">Cenaze töreni sona ermişti. Ben Judith'le oturmuş, gelecekle ilgili, kabataslak bir iki plan yapmaya çalışıyordum.</p>

  <p class="block_5">Kızım o zaman, "Fakat, hayatım," dedi. "Ben burada olmayacağım ki."</p>

  <p class="block_5">"Olmayacak mısın?"</p>

  <p class="block_5">"İngiltere'de olmayacağım."</p>

  <p class="block_5">Ona hayretle bakakaldım.</p>

  <p class="block_5">"Bunu sana daha önce açmayı istemedim, baba. Büsbütün üzülmeni istemiyordum. Ama artık durumu öğrenmen gerek. Bunun seni fazla sarsmayacağını umarım. Anlayacağın ben Dr. Franklin'le Afrika'ya gidiyorum."</p>

  <p class="block_5">İşte o zaman patladım. Bu imkânsızdı. Judith böyle bir şey yapamazdı. Muhakkak herkes dedikoduya başlardı. İngiltere'de ve karısı sağken Dr. Franklin'in yardımcısı olması başka, onunla birlikte Afrika'ya gitmesi daha başkaydı. İmkânsızdı bu. Onu men edecektim. Judith böyle bir şey yapamazdı.</p>

  <p class="block_5">Kızım sözümü kesmedi. Bağırmamın sona ermesini bekledi. Hafifçe gülüyordu. "Fakat, babacığım, ben onun yardımcısı olarak gitmeyeceğim ki. John Franklin'le evleneceğim."</p>

  <p class="block_5">Fena halde şaşırdım. Sonra, "Al... Allerton?" dedim. Daha doğrusu kekeledim.<br class="calibre4" />
  Kızımın yüzünde hafif, alaycı bir ifade belirdi. "Onunla aramızda hiçbir şey yoktu. Beni o kadar öfkelendirmeseydin sana bunu söylerdim. Ayrıca... Senin... o şekilde düşünmeni istiyordum. Asıl ilgilendiğimin... John olduğunu bilmen hoşuma gitmeyecekti."</p>

  <p class="block_5">"Fakat adamın bir gece seni öptüğünü gördüm... Terasta."</p>

  <p class="block_5">Judith sabırsız sabırsız, "Ah, evet, biliyorum," dedi. "O gece çok üzgündüm. Öyle şeyler oluyor bazen. Herhalde bunu sen de biliyorsun?"</p>

  <p class="block_5">"Franklin'le hemen evlenemezsin," dedim. "Daha çok erken."</p>

  <p class="block_5">"Pekâlâ da evlenebilirim. Onunla gitmeyi istiyorum. Böylesi daha iyi. Artık... beklememiz gereken hiçbir şey yok."</p>

  <p class="block_5">Judith ve Franklin... Franklin ve Judith.</p>

  <p class="block_5">O zaman kafamda nasıl fikirler uçuştuğunu tahmin edebiliyor musunuz. Bunlar uzun bir süre beynimin derinliklerinde pusuda beklemişlerdi.</p>

  <p class="block_5">Elinde şişeyle Judith. Genç, ateşli sesiyle faydasız insanların yararlı olacak kimselerin yolundan çekilmeleri gerektiğini söyleyen Judith. Benim ve... Poirot'nun çok sevdiği Judith... Norton'un gördüğü o iki kişi... Judith'le Franklin miydi onlar? Eğer öyleyse, eğer öyleyse... hayır, bu doğru olamazdı. Judith. Böyle bir şey yapamazdı. Franklin, belki... Acayip, amansız bir adamdı o. Cinayet işlemeye karar verdiği takdirde tekrar tekrar öldürebilecek biri...</p>

  <p class="block_5">Poirot, Franklin'e muayene olmayı istemişti.</p>

  <p class="block_5">Neden? O sabah adam ne söylemişti?</p>

  <p class="block_5">Hayır, Judith'in bu işle bir ilişkisi olamazdı. Benim güzel, ciddi, genç Judith'im...</p>

  <p class="block_5">Fakat... Poirot'nun hali de ne acayipti. O sözleri odada nasıl yankılanmıştı. "Belki de, 'Perde insin,' demeyi tercih edeceksin..."</p>

  <p class="block_5">Birdenbire aklıma başka bir şey geldi. Korkunç! İmkânsız bir şey. Bütün o X hikâyesi bir masal mıydı? Poirot, Franklin'lerle ilgili bir felaket olacağından korktuğu için mi Styles'a gelmişti? Judith'i korumak için mi köşke yerleşmişti? Bana inatla hiçbir şey söylememesinin nedeni bu muydu? X hikâyesi bir masal, beni uyutmak için hazırlanan bir oyun muydu?</p>

  <p class="block_5">Bütün felaketin kaynağı kızım mıydı? Judith miydi?</p>

  <p class="block_5">Othello! Bu, Bayan Franklin'in öldüğü gece kitaplıktan aldığım Othello'ydu. Bir ipucu muydu bu?</p>

  <p class="block_5">O gece biri Judith'in adaşının Holofernes'in kafasını kesmeden önceki haline benzediğini söylemişti. O sırada kalbinde ölüm mü vardı Judith'in?</p>
</body>
</html>
