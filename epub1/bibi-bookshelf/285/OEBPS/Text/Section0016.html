<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Agatha Christie _ Ve Perde İndi (Curtain)</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" id="sigil_toc_id_11">13</h1>

  <p class="block_5">Resmi soruşturma iki gün sonra yapıldı. O bölgede ikinci defa böyle bir soruşturmaya katılıyordum.</p>

  <p class="block_5">Sorgu yargıcı zeki bakışlı, ciddi tavırlı, orta yaşlı bir adamdı.</p>

  <p class="block_5">Önce tıpla ilgili deliller incelendi. Bayan Franklin, physostigmine'le zehirlenerek ölmüştü. Kadının vücudunda 'kalabar fasulyesi'nden çıkarılan diğer alkalilerin bulunduğu da tespit edilmişti. Bayan Franklin, zehiri bir akşam önce yediyle gece yarısı arasında almış olmalıydı. Polis doktoru ve yardımcıları bundan daha kesin bir şey söylemeye yanaşmadılar. Ondan sonra tanık yerine Dr. Franklin çıktı. Genel olarak dinleyicilerin üzerinde iyi etki yaptı o. Açık ve anlaşılır bir şekilde konuşuyordu. Karısının ölümünden sonra laboratuvarındaki karışımları kontrolden geçirmişti. Ve içinde kalabar fasulyesinin üzerinde tecrübe yaptığı kuvvetli alkali karışımının bulunması gereken bir şişeye alelade su doldurulmuş olduğunu görmüştü. Tabii şişede alkalilerin izi vardı hâlâ. Bu işin ne zaman yapılmış olduğunu kesinlikle söylemesi olanaksızdı. Çünkü o belirli karışımı birkaç günden beri kullanmıyordu.</p>

  <p class="block_5">Ondan sonra laboratuvara kimlerin girebileceği konusu incelendi. Dr. Franklin, laboratuvarın kapısının ekseri kilitli tutulduğunu ve anahtarı da cebine koyduğunu açıkladı. Tabii yardımcısı Miss Judith Hastings'de de bir anahtar vardı. Laboratuvara girmek isteyen bir kimse, ya kendisinden ya da Miss Hastings'den anahtarı istemek zorundaydı. Karısı zaman zaman anahtarı ondan alıyordu. Özellikle içerde bir eşyasını bıraktığı ve bunu almak istediği zaman. Kendisi physostigmine karışımını hiçbir zaman eve veya karısının odasına götürmemişti. Bayan Franklin'in karışımı yanlışlıkla içmiş olabileceğini de hiç sanmıyordu.</p>

  <p class="block_5">Yargıcın diğer soruları üzerine Dr. Franklin karısının sinirlerinin ve sağlığının bir süreden beri bozuk olduğunu açıkladı. Fakat organik bir rahatsızlığı yoktu. Sadece müthiş sıkılıyor, ruh hali de sık sık değişiyordu.</p>

  <p class="block_5">Dr. Franklin, karısının son zamanlarda daha neşeli olduğunu ve bu yüzden onun sağlığının da, sinirlerinin de düzelmeye başladığına inandığını söyledi. Bayan Franklin'le hiç kavga etmemişlerdi. Araları iyiydi. Son akşam da karısı bir hayli keyifliydi. Öyle sıkıntılı bir hali yoktu.</p>

  <p class="block_5">Doktor, Bayan Franklin'in bazen intihardan söz ettiğini de açıkladı. Gelgelelim kendisi bu sözleri hiç ciddiye almamıştı. Franklin'e kesin bir soru sorulunca da doktor, "Hayır," dedi. "Bence karım intihar edecek bir tip değildi. Hem onun eşi ve hem de bir doktor olarak bunu kesinlikle söyleyebilirim."</p>

  <p class="block_5">Franklin'i, Hemşire Craven izledi. Kadın tiril tiril üniformasıyla zarif ve ciddiydi. Soruları, mesleğine uygun bir kesinlikle cevaplandırdı. Bayan Franklin'e iki aydan daha uzun bir zamandan beri bakıyordu. Bayan Franklin'in sinirleri çok bozuktu. En aşağı üç defa kadının 'her şeyi sona erdirmeyi istediğini,' faydasız bir insan olduğunu ve kendisini kocasının boynuna asılmış bir değirmen taşı gibi hissettiğini söylediğini duymuştu.</p>

  <p class="block_5">"Neden böyle söylüyordu? Kocasıyla kavga mı etmişti?"</p>

  <p class="block_5">"Ah, hayır, hayır. Fakat Bayan Franklin, kocasına son zamanlarda dışarda bir iş teklif edilmiş olduğunu biliyordu. Doktor, karısını yalnız bırakmamak için bu işi reddetmek zorunda kalmıştı."</p>

  <p class="block_5">"Ve Bayan Franklin zaman zaman bu yüzden marazi bir üzüntü duyuyordu, öyle mi?"</p>

  <p class="block_5">"Evet, efendim. Her şeye pek de iyi olmayan sağlığının neden olduğunu söylüyor ve iyice üzülüyordu."</p>

  <p class="block_5">"Dr. Franklin bunu biliyor muydu?"</p>

  <p class="block_5">"Bayan Franklin'in bundan ona sık sık söz ettiğini pek sanmıyorum."</p>

  <p class="block_5">"Fakat kadın sinir krizleri geçiriyordu. Öyle mi?"</p>

  <p class="block_5">"Tabii. Kesinlikle."</p>

  <p class="block_5">"O hiç intihar etmekten belirli bir şekilde söz etmiş miydi?"</p>

  <p class="block_5">"Yanılmıyorsam ekseri 'her şeyi sona erdirmek' tabirini kullanıyordu."</p>

  <p class="block_5">"Kendisini nasıl öldüreceğini hiç açıklamış mıydı?"</p>

  <p class="block_5">"Hayır. Bu konuda belli belirsiz birtakım sözler söylüyordu."</p>

  <p class="block_5">"Son zamanlarda onu özellikle sarsacak bir şey olmuş muydu?"</p>

  <p class="block_5">"Hayır. Bayan Franklin oldukça keyifliydi."</p>

  <p class="block_5">"Siz de Dr. Franklin'le aynı fikirde misiniz? Bayan Franklin öldüğü gece neşeli miydi?"</p>

  <p class="block_5">Hemşire Craven tereddüt etti. "Şey... bir hayli heyecanlıydı. Kötü bir gün geçirmiş, baş dönmesi ve sancılardan şikâyet etmişti. Akşam biraz daha iyiceydi. Fakat neşesi de biraz anormaldi. Ateşi var gibiydi. Tavırları yapmacıklıydı."</p>

  <p class="block_5">"İçinde zehir olabilecek bir şişe ya da bir kap gördünüz mü?"</p>

  <p class="block_5">"Hayır."</p>

  <p class="block_5">"Bayan Franklin ne yedi ve ne içti?"</p>

  <p class="block_5">"Çorba içti. Koklet, bezelye, patates püresi ve vişneli tatlı yedi. Yemekte bir bardak şarap içti."</p>

  <p class="block_5">"Şarap nerede duruyordu?"</p>

  <p class="block_5">"Kendi odasında. Şişenin dibinde de biraz şarap kalmıştı. Yanılmıyorsam sonradan bunu tahlil ettiler ve zehirli olmadığı sonucuna vardılar."</p>

  <p class="block_5">"Bayan Franklin size fark ettirmeden bardağına zehir koymuş olabilir mi?"</p>

  <p class="block_5">"Ah, evet. Bunu kolaylıkla yapabilirdi. Ben odada gidip geliyor, etrafı topluyordum. Bayan Franklin'e pek bakmıyordum. Onun yanında hem el çantası vardı hem de küçük bir torba. Şarabın içine herhangi bir şey karıştırabilirdi. Daha sonra kahveye de. Veya yatmadan önce son olarak içtiği sıcak süte."</p>

  <p class="block_5">"Böyle yaptığını varsayalım... Zehirin durduğu şişe veya kap ne oldu sizce? Bayan Franklin bunu ne yapmış olabilir?"</p>

  <p class="block_5">Hemşire Craven düşündü. "Belki daha sonra bunu pencereden dışarı attı. Ya da kâğıt sepetine..." Bir an durdu. "Belki de şişeyi banyoda yıkadı ve sonra da ilaç dolabına koydu. Orada birkaç tane boş şişe vardı. Ben onları saklıyordum. Zira gerekiyordu."</p>

  <p class="block_5">"Bayan Franklin'i en son ne zaman gördünüz?"</p>

  <p class="block_5">"On buçukta. Onu yatağına yatırdım. Sıcak süt içti. Ve bir aspirin istedi."</p>

  <p class="block_5">"O sırada nasıldı?"</p>

  <p class="block_5">Tanık bir an düşündü. "Şey... Her zamanki gibiydi... Hayır, hayır, biraz heyecanlıydı sanırım."</p>

  <p class="block_5">"Üzgün değil miydi?"</p>

  <p class="block_5">"Hayır... Daha ziyade sinirleri iyice gerilmiş gibiydi. Eğer intiharı düşünüyorsanız... belki de bu Bayan Franklin'e böyle bir etki yapmıştı. Herhalde bu hareketin üstün ve asilce bir şey olduğunu düşünüyordu."</p>

  <p class="block_5">"Sizce Bayan Franklin, kendisini öldürebilecek bir insan mıydı?"</p>

  <p class="block_5">Bir sessizlik oldu.</p>

  <p class="block_5">Hemşire Craven'ın karar vermeye çalıştığı anlaşılıyordu. Sonunda, "Şey... Hem evet, hem hayır..." dedi. "Evet, evet, bir bakıma ondan böyle bir şey beklenirdi. Çünkü çok dengesiz bir tipti."</p>

  <p class="block_5">Ondan sonra sıra Sir William Boyd-Carrington'a geldi. Adamın çok sarsılmış olduğu belliydi. Fakat düzgün ve anlaşılır bir şekilde konuştu.</p>

  <p class="block_5">Bayan Franklin'le onun öldüğü gece piket oynamıştı. O sırada kadının öyle üzgün ve sinirli gibi bir hali yoktu. Ama Barbara Franklin, birkaç gün önce intihar etmekten söz açmıştı. Hiç bencil olmayan bir insandı o. Kocasının ilerlemesine engel olduğunu düşünerek çok üzülüyordu. Kocasına çok bağlıydı ve onun ilerlemesini bütün kalbiyle istiyordu. Bazen kendi saflığı yüzünden çok kederleniyordu.</p>

  <p class="block_5">Judith de çağrıldı. Ama onun anlatabileceği fazla bir şey yoktu.</p>

  <p class="block_5">Physostigmine'in laboratuvardan alınmış olduğundan haberleri yoktu. Felaket olduğu gece Bayan Franklin her zamanki gibi davranmıştı. Fakat belki biraz daha heyecanlıydı. Judith, Bayan Franklin'in intihar etmekten söz ettiğini hiç duymamıştı.</p>

  <p class="block_5">Son tanık Hercule Poirot'ydu. Arkadaşım kelimelerin üzerinde dura dura konuştu ve sözleri herkesi de etkiledi. Bayan Franklin'le kadının ölümünden bir gün önce yaptığı bir konuşmayı anlattı Poirot. Kadın çok üzgündü ve birkaç defa bir şeyi sona erdirmek istediğinden söz etmişti. Sağlığı için endişeleniyordu. Poirot'ya melankoliye kapıldığını ve o zaman hayatı yaşamaya değer bulmadığını açıklamıştı. Bazen uykuya dalıvermenin ve bir daha da uyanmamanın çok güzel bir şey olacağını düşündüğünden söz etmişti.</p>

  <p class="block_5">Arkadaşımın ondan sonraki cevabı daha da büyük bir heyecan uyandırdı.</p>

  <p class="block_5">"10 Haziran günü laboratuvarın kapısının dışında oturuyordunuz değil mi?"</p>

  <p class="block_5">"Evet."</p>

  <p class="block_5">"Bayan Franklin'in laboratuvardan çıktığını gördünüz mü?"</p>

  <p class="block_5">"Evet, gördüm."</p>

  <p class="block_5">"Elinde bir şey var mıydı?"</p>

  <p class="block_5">"Sağ elinde bir şişeyi sıkıca tutuyordu."</p>

  <p class="block_5">"Bundan emin misiniz?"</p>

  <p class="block_5">"Evet."</p>

  <p class="block_5">"Sizi görünce bocaladı mı?"</p>

  <p class="block_5">"Sadece biraz şaşırdı. İşte o kadar."</p>

  <p class="block_5">Ondan sonra sorgu yargıcı özetlemesini yaptı. Jürinin, Bayan Franklin'in nasıl öldüğüne karar vermesi gerektiğini söyledi. Ölüm nedenini anlamak kolaydı. Doktorlar tanıklık ederlerken açıklamışlardı bunu. Bayan Franklin physostigmine sülfatla zehirlenmişti. Jürinin karar vermesi gerektiği nokta şuydu: Bayan Franklin zehiri bilerek ve isteyerek mi almıştı, yoksa kazara mı? Bunu kendisi mi içmişti? Yoksa zehiri ona başka biri mi vermişti? Bayan Franklin'in krizler geçirdiğini, organik bir hastalığı olmamasına rağmen, sinirlerinin son derece bozuk olduğunu öğrenmişlerdi. Adı herkesçe bilinen bir tanık, Hercule Poirot, kadının şişeyle laboratuvardan çıktığını ve kendisini görünce şaşırdığını kesinlikle söylemişti. Jüri, kadının zehiri intihar etmek niyetiyle laboratuvardan almış olduğuna karar verebilirdi. Bayan Franklin'de bir sabit fikir olduğu, daima kocasının ilerlemesini engellediğini düşündüğü anlaşılıyordu. Haksızlık etmemek için şunu da söylemek gerekti: Dr. Franklin, karısını seven müşfik bir eşti. Hiçbir zaman Bayan Franklin'in hastalık krizleri yüzünden sinirlenmemişti. Bunu sadece Bayan Franklin'in düşündüğü belliydi. Sinirleri bozuk kadınlarda bazen böyle sabit fikirler görülürdü. Zehirin ne zaman veya neyin içinde alındığını gösterecek hiçbir delil yoktu. Zehirin konduğu şişenin bulunmaması belki biraz garipti. Fakat Hemşire Craven'ın da söylediği gibi Bayan Franklin şişeyi yıkayıp banyodaki dolaba koymuş olabilirdi. Belki de şişeyi zaten oradan almıştı. Artık karar vermek jüriye düşüyordu.</p>

  <p class="block_5">Kısa bir süre sonra karar açıklandı.</p>

  <p class="block_5">Jüri, Bayan Franklin'in ani bir cinnet sonucu intihar ettiğine karar vermişti.</p>

  <p class="block_5">Yarım saat sonra Poirot'nun odasındaydım. Arkadaşım bitkin haldeydi. Curtfss onu yatırmıştı. Şimdi ilaç vererek Poirot'yu canlandırmaya çalışıyordu.</p>

  <p class="block_5">Arkadaşımla konuşmak için sabırsızlanıyordum. Fakat uşağın işini bitirerek odadan çıkmasını beklemek zorunda kaldım.</p>

  <p class="block_5">Sonra da patladım. "Poirot, söylediklerin doğru muydu? Yani Bayan Franklin laboratuvardan çıktığı zaman onun elinde şişe var mıydı? Bunu kendi gözlerinle gördün mü?"</p>

  <p class="block_5">Poirot'nun morumsu dudaklarında hafif bir gülümseme uçuştu. "Sen şişeyi görmedin mi, dostum?" diye mırıldandı.</p>

  <p class="block_5">"Hayır, görmedim."</p>

  <p class="block_5">"Ama belki de bunu fark etmedin..."</p>

  <p class="block_5">"Evet, belki. Kadının elinde şişe olmadığına yemin edemem tabii." Kuşkuyla Poirot'ya baktım. "Asıl sorun şu: Sen doğruyu mu söyledin?"</p>

  <p class="block_5">"Benim yalan söyleyeceğimi mi sanıyorsun, dostum?"</p>

  <p class="block_5">"Senden her şey beklenir."</p>

  <p class="block_5">"Hastings, beni şaşırtıyor ve üzüyorsun. Nerede o eski saf inancın?"</p>

  <p class="block_5">"Şey," diye itiraf ettim. "Senin mahkemede yalan söylediğini pek sanmıyorum. Yalancı şahitlik olurdu bu."</p>

  <p class="block_5">Poirot hafifçe güldü. "Yalancı şahitlik olmazdı. Çünkü yemin etmemiştim."</p>

  <p class="block_5">"O halde sözlerin yalandı."</p>

  <p class="block_5">Poirot usulca elini salladı. "Söylenen söylendi artık, dostum. Bunu tartışmak yersiz."</p>

  <p class="block_5">"Doğrusu seni anlayamıyorum!" diye bağırdım.</p>

  <p class="block_5">"Anlayamadığın nedir?"</p>

  <p class="block_5">"Tanıklık ederken söylediklerin... Bayan Franklin'in intihardan söz etmesi... sinirlerinin bozuk olması..."</p>

  <p class="block_5">"Ama kadının böyle şeyler söylediğini sen kendin de duydun."</p>

  <p class="block_5">"Evet... Fakat Bayan Franklin sık sık rol değiştiriyordu. Bazen de öyle saçma sapan sözler söylediği de oluyordu. Sen soruşturmada bunu belirtmedin."</p>

  <p class="block_5">"Belki bunu istemedim."</p>

  <p class="block_5">Ona hayretle bakakaldım. "Yani jürinin kadının intihar ettiğine karar vermesini mi istiyorsun?"</p>

  <p class="block_5">Poirot bir süre cevap vermedi. Sonra, "Hastings, sanırım sen durumun ne kadar ciddi olduğunun farkında değilsin," dedi. "Evet, jürinin kadının intihar ettiğine karar vermesini istiyordum. Oldu mu?"</p>

  <p class="block_5">"Fakat..." diye mırıldandım. "Sen... kendin... kadının intihar ettiğine inanmıyorsun... Öyle değil mi?"</p>

  <p class="block_5">Poirot ağır ağır başını salladı.</p>

  <p class="block_5">"Yani," dedim. "Sen Bayan Franklin'in bir cinayete kurban gittiğini mi düşünüyorsun?"</p>

  <p class="block_5">"Evet, Hastings. O bir cinayete kurban gitti." "O halde neden olayı örtbas etmeye kalkıştın? Niçin bunun bir intihar vakası olduğunu düşünmelerini sağladın? Böylece soruşturma durduruldu..." "Tabii."</p>

  <p class="block_5">"Bunu mu istiyordun?"</p>

  <p class="block_5">"Evet."</p>

  <p class="block_5">"Ama neden?"<br class="calibre4" />
  "Durumu anlamaman gerçekten mümkün mü? Neyse... bunu bırakalım... Bana inanmalısın. Bu bir cinayetti. Önceden tasarlanılarak işlenmiş bir cinayet... Hastings, biz gizlice çalışmaya devam edeceğiz. Ve ergeç X"ı yakalayacağız."</p>

  <p class="block_5">"Peki ama, o arada biri daha öldürülürse?" diye sordum.</p>

  <p class="block_5">Poirot başını salladı. "Sanmıyorum... Tabii biri bir şey görmüşse veya biliyorsa, durum değişir... Ama böyle bir şey olsaydı bu gizli tanık da ortaya çıkarak gerçeği açıklamaz mıydı?"</p>
</body>
</html>
