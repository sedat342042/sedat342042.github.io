<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Agatha Christie _ Ve Perde İndi (Curtain)</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" id="sigil_toc_id_4">5</h1>

  <p class="block_5">Bayan Franklin'i daha önce bir kez görmüştüm. Otuz yaşlarında "Madonna Tipi" diye tarif edebileceğim bir kadındı o. İri kahverengi gözleri, hassas ifadeli uzunca bir yüzü vardı. Saçlarını ortadan ayırıyordu. Vücudu çok inceydi. Cildi şeffaf gibi duruyordu.</p>

  <p class="block_5">Genç kadın şezlongdaki yastıklara dayanmış oturuyordu. Arkasında beyaz, süslü, uçuk mavi, pek zarif bir sabahlık vardı.</p>

  <p class="block_5">Franklin'le Boyd-Carrington odadaydılar. Kahve içiyorlardı. Barbara Franklin, beni gülümseyerek karşıladı. Elini de uzatmıştı.</p>

  <p class="block_5">"Geldiğiniz için ne kadar sevindiğimizi bilemezsiniz. Bay Hastings. Judith için çok iyi olacak bu. Zavallı yavrucak pek fazla çalışıyor."</p>

  <p class="block_5">Kadının küçük, narin elini tuttum. "Fazla çalışmanın ona yaradığı belli."</p>

  <p class="block_5">Barbara Franklin içini çekti. "Evet, şanslı o. Judith'e ne kadar haset ediyorum bilseniz. Onun sağlıklı olma denilen şeyin ne olduğunu bilmediği belli. Sen ne dersin, hemşire? Ah, sizi tanıştırayım. Bu hemşire Craven. Bana o kadar, o denli iyi bakıyor ki. O olmasaydı ne yapardım bilmem. Sanki ben küçücük bir bebekmişim gibi davranıyor."</p>

  <p class="block_5">Hemşire Craven uzun boylu, güzel bir kadındı. Gür kızıl saçları, kusursuz bir cildi vardı. Ellerinin ince, uzun ve bembeyaz olduğunu fark ettim. Hastanede çalışan hemşirelerin çoğunun elleri böyle olmuyordu. Hemşire Craven bir bakıma sıkı ağızlı bir kızdı. Bazen insana cevap da vermiyordu. Şimdi de soruyu cevaplandırmayarak sadece başını sallamakla yetindi.</p>

  <p class="block_5">Bayan Franklin sözlerine devam etti. "Ama açıkçası John zavallı kızınızı fazla çalıştırıyor. Tam bir esir tüccarı o. John, sen kalpsiz bir esir tüccarısın, öyle değil mi?"</p>

  <p class="block_5">Kocası durmuş, pencereden dışarıyı seyrediyordu. Hafifçe ıslık çalıyor ve cebindeki bozuk paraları şıkırdatıyordu. Karısının sorusu üzerine ansızın irkildi.</p>

  <p class="block_5">"Ne dedin, Barbara?"</p>

  <p class="block_5">"Senin zavallı Judith Hastings'i ayıp denilecek derecede fazla çalıştırdığını söylüyordum. Ama Bayan Hastings geldi artık. Onunla kafa kafaya verecek ve bu işe engel olacağız."</p>

  <p class="block_5">Şakacılığın Dr. Franklin'in en güçlü tarafı olmadığı belliydi. Yüzünde hafif bir endişe ifadesi belirdi. Bir şey sormamış gibi Judith'e dönerek mırıldandı. "Seni fazla çalıştırdığım takdirde bana haber vermelisin..."</p>

  <p class="block_5">Judith, "Takılıyorlar..." dedi. "İşten söz ettiler de aklıma geldi. Sana o ikinci lam için kullanılacak numarayı soracaktım... Hani şu..."</p>

  <p class="block_5">Doktor heyecanla ona dönerek sözünü kesti. "Evet, evet. Dinle sence bir sakıncası yoksa laboratuvara gidelim. Emin olmak istediğim..."</p>

  <p class="block_5">Konuşarak odadan çıktılar.</p>

  <p class="block_5">Barbara Franklin yastıklara dayanarak içini çekti.</p>

  <p class="block_5">Hemşire Craven birdenbire hiç de hoşa gitmeyecek bir tavırla, "Bence asıl esir tüccarı Miss Hastings," dedi.</p>

  <p class="block_5">Bayan Franklin tekrar içini çekti. "Kendimi o kadar yetersiz hissediyorum ki. John'un işiyle daha yakından ilgilenmem gerektiğini biliyorum. Ama elimde değil bu. Evet, belki benim zayıf bir tarafım var..."</p>

  <p class="block_5">Şöminenin yanında duran Boyd-Carrington, onun sözünü kesti. "Saçmalama, Babs. Zayıf bir tarafın hiç yok. Boş yere kendini üzme."</p>

  <p class="block_5">"Ama, Bill'ciğim, ben kaygılanıyorum. Kendim bakımından bayağı umutsuzluğa kapılıyorum. Ama... elimde değil. Bence... çok çirkin şeyler bunlar. Kobaylar, fareler, bilmem ne... Ööö..." Titredi. "Bunun budalaca bir şey olduğunu biliyorum. Gelgelelim ben yalnızca o güzel ve mutlu şeyleri düşünmek istiyorum. Kuşlar, çiçekler, oyun oynayan çocuklar... Ne demek istediğimi sen biliyorsun, Bili."</p>

  <p class="block_5">Adam yaklaşarak, kadının yalvarırcasına uzattığı elini tuttu. Boyd-Carrington, başını eğerek Barbara Franklin'e bakarken yüzündeki ifade değişmişti. Bir kadınınki kadar şefkat doluydu çehresi. Nedense bu çok etkileyici bir şeydi. Çünkü William Boyd-Carrington aslında tam bir erkekti.</p>

  <p class="block_5">Adam, "On yedi yaşından beri fazla değişmedin, Babs," dedi. "Bahçedeki avını, kuşların banyo yaptığı küçük havuzu ve hindistancevizlerini anımsıyor musun?" Bana döndü. "Biz Barbara'yla eski oyun arkadaşıyız."</p>

  <p class="block_5">Kadın itiraz etti. "Eski oyun arkadaşı mı?"</p>

  <p class="block_5">"Ah, senin benden en aşağı on beş yaş küçük olduğunu inkâr etmiyorum. Ama ben bir delikanlıyken seninle oynardım. Sen küçücük bir bebektin. Seni sırtımda taşırdım, yavrum. Daha sonra İngiltere'ye döndüğüm zaman senin pek güzel bir genç hanım halini almış olduğunu gördüm. Sosyeteye takdim edilmek üzereydin. Ben de payıma düşeni yaptım. Seni kulübe götürerek golf öğrettim. Bunu hatırlıyor musun?"</p>

  <p class="block_5">"Ah, Bili, bütün bunları unutabilir miyim sanıyorsun?" Kadın bana, "Ailem bu taraflarda otururdu," diye açıkladı. "Bili de Knatton'a gelip yaşlı amcası Sir Everard'ın malikânesinde kalırdı."</p>

  <p class="block_5">Boyd-Carrington, "Ne kasvetli yerdi orası," dedi. "Hâlâ da öyle ya. Bazen umutsuzluğa kapılıyor ve malikâneyi yaşanılabilecek bir hale katiyen sokamayacağımı düşünüyorum."</p>

  <p class="block_5">"Ah, Bili, orası şahane bir hale konulabilir. Fevkalade, şahane bir hale."</p>

  <p class="block_5">"Evet, Babs. Ama işin kötüsü benim bu konuda hiçbir fikrim yok. Banyolar ve rahat koltuklar... Aklıma geleni bu kadar. Bu iş için bir kadın gerek."</p>

  <p class="block_5">"Sana gelip yardım edebileceğimi söyledim. Gerçekten çok ciddiyim."</p>

  <p class="block_5">"Eğer gücün kuvvetin yerindeyse seni oraya arabayla götürebilirim. Ne dersin hemşire?"</p>

  <p class="block_5">"Ah, evet, Sir William. Bence bu Bayan Franklin'e çok iyi gelir. Tabii dikkat etmesi ve kendisini fazla yormaması koşuluyla."</p>

  <p class="block_5">Boyd-Carrington, "O halde anlaştık," dedi. "Haydi, sen artık güzelce uyu bakalım. Yarına dipdiri ol."</p>

  <p class="block_5">İkimiz de Bayan Franklin'e, "İyi geceler," diyerek birlikte odadan çıktık. Merdivenlerden inerken Boyd-Carrington, haşin bir tavırla, "Bilemezsiniz," diye mırıldandı. "On yedi yaşındayken ne güzel bir kızdı. Ben Birmanya'dan İngiltere'ye dönmüştüm. Karım orada ölmüştü. Size açıkça söyleyeyim, Barbara'ya birdenbire tutuluverdim. O, üç dört yıl sonra Franklin'le evlendi. Onlarınkinin mutlu bir evlilik olduğunu da sanmıyorum. Bence Barbara'nın hastalığının asıl sebebi de bu. Adam, Barbara'yı anlayamıyor, onu takdir edemiyor. Halbuki kadın çok hassas. Onun rahatsızlığının bir kısmı sinirsel sanıyorum. Barbara'yı gezmeye götürdüğün, onu eğlendirdiğin, ilgisini çekecek şeyler yaptığın takdirde kadın tamamıyla değişiyor. Ama o Allanın cezası hekim bey sadece deney tüyleriyle, Batı Afrikalı yerlilerle ve bakterilerle ilgileniyor."</p>

  <p class="block_5">Adamın sözlerinde gerçek payı olabileceğini düşündüm. Ama Boyd-Carrington'un Bayan Franklin'den hoşlanması beni şaşırttı. Neticede kadın eski resimlerdeki gibi nazlı bir güzel olmasına karşın yine de hastalıklı bir insandı. Halbuki Boyd-Carrington, hayat dolu, canlı ve enerjik bir adamdı. İnsan onun sinirli bir hasta karşısında sadece öfke ve sabırsızlık duyacağını sanırdı. Ama Barbara Franklin genç kızlığında pek güzeldi anlaşılan. Ve Boyd-Carrington gibi idealistler ilk izlenimlerin etkisinden kolaylıkla kurtulamazlardı.</p>

  <p class="block_5">Aşağıda Bayan Luttrell bizi yakalayarak briç oynamamızı önerdi. Poirot'nun yanına gitmek istediğimi söyleyerek özür diledim.</p>

  <p class="block_5">"Allah layığını versin, Poirot," dedim. "Her şeyi kendine saklama merakın yok mu! Bütün akşamı X'i bulmaya çalışarak geçirdim."</p>

  <p class="block_5">Arkadaşım, "Herhalde bu da bir hayli dalgınlaşmana neden oldu," diye mırıldandı. "Sana kimse bu dalgınlığından söz etmedi mi? Bunun sebebini sormadı mı?"</p>

  <p class="block_5">Judith'in sorularını anımsayarak hafifçe kızardım. Yanılmıyorsam Poirot sıkıntımı fark etmişti. Dudaklarında hafif, alaycı bir tebessümün uçuştuğunu gördüm. Ama yalnızca, "Peki bu konuda ne sonuca vardın?" diye sordu.</p>

  <p class="block_5">"Doğru tahmin etmişsem bunu bana söyleyecek misin?"</p>

  <p class="block_5">"Asla!"</p>

  <p class="block_5">Dikkatle Poirot'nun yüzüne bakıyordum. "Norton'un üzerinde durdum..."</p>

  <p class="block_5">Arkadaşımın çehresindeki ifade değişmedi.</p>

  <p class="block_5">"Tabii," diye ekledim. "Elimde kesin bir delil yok. Sadece o bana diğerlerinden daha da az şüphe edilecek bir insan gibi gözüktü. Sonra Norton... şey... dikkati çekmeyen bir adam. Herhalde peşinde olduğumuz katil de öyle silik bir insan."</p>

  <p class="block_5">"Orası öyle. Fakat dikkati çekmemenin sandığından daha çok yolları vardır."</p>

  <p class="block_5">"Ne demek istiyorsun?"</p>

  <p class="block_5">"Seninle hayali bir vakayı inceleyelim... Cinayetten birkaç hafta önce köye esrarlı bir yabancı geliyor. Bu gelişinin belirli bir nedeni yok. Muhakkak ki bu yabancı hemen dikkati çeker. Fakat yabancı silik bir tip olur ve balık tutmak gibi zararsız bir sporla meşgul olursa o zaman durum değişir."</p>

  <p class="block_5">Başımı salladım. "Ya da kuşları seyrederse... Evet ama ben de bunu söylüyordum zaten."</p>

  <p class="block_5">Poirot, "Diğer taraftan," dedi. "Katilin köyde bilinen biri olması durumu daha da kolaylaştırır. Örneğin... katil kasap olabiiilir. Üstelik bu sayede kimse onun elbisesindeki kan lekelerinin üzerinde de durmaz."</p>

  <p class="block_5">"Saçmalıyorsun. Kasap, fırıncıyla kavga etti diyelim. Bunu bütün Köy hemen haber alır."</p>

  <p class="block_5">"Bu düşüncede haklı bile olsan, katil, fırıncıyı öldürmek için kasap rolüne girmişse durum değişir. Her şeyin bir adım gerisine bakmalısın daima, dostum."</p>

  <p class="block_5">Dikkatle Poirot'yu süzdüm. Bu sözlerinde gizli bir ima olup olmadığını anlamaya çalışıyordum. Eğer bu laflarının kesin bir anlamı var idiyse o zaman arkadaşım Albay Luttrell'i kastediyor demekti. Adam, sırf müşterilerden birini öldürmek fırsatını bulabilmek için mi açmıştı pansiyonu?</p>

  <p class="block_5">Poirot usulca başını salladı. "Aradığın cevabı yüzümde bulamayacaksın."</p>

  <p class="block_5">İçimi çektim. "Sen insanı çıldırtırsın, Poirot. Zaten tek şüpheli de Norton değil. Şu Allerton adlı adama ne dersin?"</p>

  <p class="block_5">Arkadaşımın yüzü hâlâ ifadesizdi. "Ondan hoşlanmadın mı?" diye sordu.</p>

  <p class="block_5">"Hoşlanmadım tabii."</p>

  <p class="block_5">"Ah... Ahlaksızın biri o. Öyle değil mi?"</p>

  <p class="block_5">"Tabii ya. Sen o fikirde değil misin?"</p>

  <p class="block_5">"Olmaz olur muyum?" Poirot ağır ağır ekledi. "Kadınları çeken bir tip o."</p>

  <p class="block_5">İsyanla bağırdım. "Kadınlar nasıl bu kadar aptal olabiliyorlar! Allerton gibi bir adamın nesini beğeniyorlar?"</p>

  <p class="block_5">"Kim bilir? Ama daima böyledir. Ahlaksız bir erkek... Ve kadınlar daima ona bayılırlar."</p>

  <p class="block_5">"Ama neden?"</p>

  <p class="block_5">Poirot omzunu silkti. "Belki de bizim göremediğimiz bir şeyi fark ediyorlar."</p>

  <p class="block_5">"Fakat nedir bu?"</p>

  <p class="block_5">"Belki de tehlike... Dostum, herkes hayatının tehlikeli olaylarla biraz renklenmesini ister. Kimisi buna dolambaçlı bir şekilde erişir. Mesela boğa güreşlerini seyrederek. Kimisi heyecanlı kitaplar okur. Bazısı da tehlikeyi sinemada heyecanlı filmler seyrederek tadar. Ama ben şu kadarından eminim. Fazla güvenli, rahat bir hayat insanların hoşuna gitmez. Erkekler birçok yollardan tehlikeye erişirler. Kadınlar ise tehlikeyi ekseri seks maceralarında bulacak dereceye gelirler. Belki de bu yüzden kaplanı andıran erkeklerden hoşlanırlar. İçeri çekilmiş sivri tırnaklı pençe... Saldırmaya hazırlanan kalleş bir yaratık... Kadınlar, iyi ve müşfik bir koca olabilecek fevkalade bir erkeğin yüzüne bile bakmazlar."</p>

  <p class="block_5">Bu sözleri birkaç dakika sıkıntılı sıkıntılı, sessizce inceledim. Sonra da ondan önceki konuya döndüm. "Biliyor musun, Poirot? Aslında benim X.'in kim olduğunu öğrenmem çok kolay. Biraz soruşturma yapmam ve o listedeki insanlarla kimin ahbap olduğunu öğrenmem yeter. Yani şu özetlediğin beş cinayet yakasındaki kimselerle..."</p>

  <p class="block_5">Bu sözleri içtenlikle söylemiştim. Ama Poirot beni aşağı görüyormuş gibi baktı sadece. "Hastings, seni buraya benim çoktan aştığım bir yolda ağır ağır, beceriksizce ilerlememi seyretmek için çağırmadım. Sana şunu da söyleyeyim: bu iş sandığın kadar basit değil. O vakalardan dördü bu bölgede olmuş. Aslında burası tam anlamıyla bir pansiyon da sayılmaz. LuttrelPler buralı. Durumları iyi değilmiş. Köşkü almış ve pansiyon işletmeye başlamışlar. Buraya gelenlerin çoğu onların ahbapları. Ya da ahbaplarının tavsiye ettikleri kimseler. Franklin'leri buraya gelmeye ikna eden Sir William. Franklin'ler de pansiyonu Norton'a ve yanılmıyorsam Miss Cole'a tavsiye etmişler. İşte böyle.. Yani... içlerinde birinin bildiği bir kimseyi diğerlerinin de tanıması ihtimal dahilinde. Ayrıca X.'de istediklerini belirli bir yere çekebilir. Örneğin... Rençber Riggs'i alalım. Olayın olduğu köy Boyd-Carrington'un amcasının malikânesine yakın. Bayan Franklin'in ailesi de o civarda bir yerde oturuyormuş. Köyle hana sık sık turistler geliyor. Bayan Franklin'in aile dostlarının çoğu da o handa kalırlarmış. Dr. Franklin de hana inmiş. Norton'la Miss Cole'un da handa oda tutmuş olmaları pekâlâ mümkün."</p>

  <p class="block_5">"Hayır, hayır, dostum. Sana açmaya yanaşmadığım sırrı öğrenmek için beceriksizce çabalara girişme."</p>

  <p class="block_5">"Çok saçma bu. Sanki bu sırrı başkalarına açıklarmışım gibi! Poirot, yüzümden düşüncelerimin belli olduğu iddiasından, bu şakalardan bıktım artık. Bunları hiç de komik bulmuyorum."</p>

  <p class="block_5">Poirot usulca, "Nedenin yalnızca bu olduğundan emin misin?" dedi. "Dostum, böyle bir bilginin tehlikeli bir şey olacağının farkında değil misin? Emniyette olmanı istediğimi görmüyor musun?"</p>

  <p class="block_5">Ağzım bir karış açık ona bakakaldım. O ana kadar meselenin bu yönünü düşünmemiştim. Ama tabii Poirot'nun sözleri doğruydu. Beş cinayet işleyip, yakasını yasadan yine de kurtarmış bir katil vardı. Adam kendisinden kimsenin kuşkulanmadığına inanıyordu. Gelgeleiim o birinin peşinde olduğunu öğrendiği an, kendisiyle ilgilenen kimse için büyük bir tehlike halini alacaktı.</p>

  <p class="block_5">Sert sert, "Fakat sen..." diye bağırdım. "Sen de tehlikede değil misin, Poirot?"</p>

  <p class="block_5">Poirot o sakat haline rağmen tehlikeye hiç aldırmadığını belirtmek için elini salladı. "Ben böyle şeylere alışığım. Kendimi koruyabilirim. Sonra benim sadık tazım da beni korumaya gelmedi mi? Benim sadık ve fevkalade Hastings'im?"</p>
</body>
</html>
