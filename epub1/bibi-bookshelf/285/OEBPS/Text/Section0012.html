<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace" xml:lang="tr">
<head>
  <title>Agatha Christie _ Ve Perde İndi (Curtain)</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" id="sigil_toc_id_8">9</h1>

  <p class="block_5">Ertesi sabah bu konuyu Poirot'ya açtım. Hemen yüzü aydınlandı. Takdirle başını salladı.</p>

  <p class="block_5">"Aferin, Hastings. Ben de aradaki benzerliği fark edip etmeyeceğini anlamak istiyordum. Seni etkilemek niyetinde değildim."</p>

  <p class="block_5">"O halde ben haklıyım. Bu da yine X'le ilgili bir vaka."</p>

  <p class="block_5">"Orası muhakkak."</p>

  <p class="block_5">"Fakat neden, Poirot? Sebep nedir?"</p>

  <p class="block_5">Arkadaşım başını salladı. Bağırdım. "Bilmiyor musun? Bu konuda hiçbir fikrin yok mu?"</p>

  <p class="block_5">Poirot ağır ağır, "Evet, bir fikrim var," diye mırıldandı.</p>

  <p class="block_5">"Bütün bu değişik vakalar arasındaki gizli bağı keşfettin mi?"</p>

  <p class="block_5">"Öyle sanıyorum."</p>

  <p class="block_5">"O halde?" Sabırsızlığı gizleyecek halde değildim.</p>

  <p class="block_5">"Hayır, Hastings."</p>

  <p class="block_5">"Ama bunu bilmem gerek."</p>

  <p class="block_5">"Bilmemen çok daha iyi olur."</p>

  <p class="block_5">"Neden?"</p>

  <p class="block_5">"Bana inan. Böylesi daha iyi."</p>

  <p class="block_5">"Sen adam olmazsın," dedim. "Artrözden kemiklerin çarpılmış. Burada aciz bir halde oturuyorsun. Ve yine de bu oyunu tek başına oynamaya kalkışıyorsun."</p>

  <p class="block_5">"Bu oyunu tek başına oynamaya kalkıştığımı düşünmemelisin. Bunu aklına bile getirmemelisin. Aksine, sen bu işe iyice karıştın, Hastings. Sen benim hem gözlerim, hem de kulaklarımsın. Ben sadece sana, tehlikeli olabilecek bir şeyi açıklamaya yanaşmıyorum."</p>

  <p class="block_5">"Benim için mi tehlikeli?"</p>

  <p class="block_5">"Katil için."</p>

  <p class="block_5">Ağır ağır, "Katilin izinde olduğunu anlamasını istemiyorsun sanırım," diye mırıldandım. "Evet, mesele bu olmalı. Veya benim kendimi koruyacağımı sanıyorsun."</p>

  <p class="block_5">"Senin hiç olmazsa bir tek şeyi bilmen gerek, Hastings. Bir defa öldüren, bir insan, tekrar... tekrar... tekrar öldürebilir."</p>

  <p class="block_5">Öfkeyle, "Hiç olmazsa bu kez bir cinayet daha işlenmedi," dedim. "Bu seferki kurşun hedefi bulamadı."</p>

  <p class="block_5">"Evet, şansımız varmış. Şansımız varmış. Sana söylediğim gibi, böyle şeyleri önceden tahmin etmek çok zor." Poirot içini çekti. Yüzünde endişeli bir ifade belirmişti.</p>

  <p class="block_5">Usulca onun yanından ayrıldım. Üzgün üzgün Poirot'nun artık sürekli çaba gösterecek halde olmadığını düşünüyordum. Kafası hâlâ iyi Çalışıyordu ama arkadaşım hasta ve yorgun bir insandı artık.</p>

  <p class="block_5">Poirot bana X'in kim olduğunu öğrenmeye kalkışmamamı söylemiş ve bana ihtarda bulunmuştu. Ama ben için için katilin kimliğini keşfetmiş olduğuma inanıyordum. Styles Köşkü'nde çok kötü olduğu hemen anlaşılan bir tek insan vardı. Aslında basit bir soruyla bir tek şeyden emin olabilirdim. Ama bu negatif bir denemeydi. Yine de benim için değeri vardı.</p>

  <p class="block_5">Kahvaltıdan sonra Judith'i yakaladım. "Dün Bay Allerton'la sana rastladığım zaman nereden geliyordunuz?"</p>

  <p class="block_5">İşin kötüsü bir olayın bir yönüne daldığınız zaman diğer şeyleri unutuyordunuz. Judith, bana öfkelenince fena halde şaşırdım. "Rica ederim baba. Bu senin üzerine vazife değil." Şaşkın şaşkın kızıma bakakaldım. "B... ben sadece sordum." "Evet ama neden? Niçin durmadan sorular soruyorsun? 'Ne yapıyordun? Nereye gittin? Yanında kim vardı?' Çekilir gibi değil bu!"</p>

  <p class="block_5">İşin garibi aslında bu defa Judith'in nerede olduğunu öğrenmeyi istediğim yoktu. Beni ilgilendiren Allerton'du. Kızımı yatıştırmaya çalıştım. "Judith, açıkçası artık sana alelade bir soru bile sorutamıyor." "Bunu öğrenmek istemenin sebebini anlayamıyorum." "Aslında öğrenmeyi istediğim de pek yok. Yani... sadece... olaydan ikinizin haberi yoktu. Bunun sebebini merak ettim."</p>

  <p class="block_5">"Kazadan mı? Bunu mu kastediyorsun? Madem öğrenmek istiyorsun söyleyeyim. Ben pul almak için köye gitmiştim."</p>

  <p class="block_5">Hemen âtıldım. "Yani Allerton seninle birlikte değildi, öyle mi?" Judith öfkeyle soludu. "Hayır, değildi." Sesinde buz gibi bir öfke vardı. "Aslında ben Allerton'a evin yakınında rastladım. Seninle karşılaştığımızdan iki dakika kadar önce. Memnun oldun mu? Yalnız şunu da söylemem gerek: İstersem bütün günümü Allerton'la dolaşarak geçiririm. Bu yine de seni ilgilendirmez. Ben yirmi bir yaşındayım. Çalışarak hayatımı kazanıyorum. Zamanımı riasıl geçirdiğim de yalnızca beni ilgilendirir."</p>

  <p class="block_5">Bu laf selini durdurmaya çalışıyordum. "Tabii, tabii." "Benimle aynı kanıda olmana sevindim." Judith yumuşamıştı. Üzüntüyle hafifçe güldü. "Ah, hayatım, ne olur biraz kendini tut. Otoriter baba rolü oynamaktan vazgeç. Bunun ne sinir bozucu bir şey olduğunu bilmiyorsun. Bu kadar telaşlanıp sorular sormasan ne iyi olacak."</p>

  <p class="block_5">Aynı anda Franklin gözüktü. "Merhaba, Judith. Haydi gel. Bugün her zamankinden daha geç kaldık." Tavırları sertti. Onun nezaketle davrandığı söylenilemezdi.</p>

  <p class="block_5">İstemememe rağmen yine de öfkelendim. Franklin'in Judith'in patronu olduğunu biliyordum tabii. Judith'in zamanı ona aitti. Adam, kızıma aylık ödediğine göre, ona emir vermek de hakkıydı. Buna rağmen Franklin'in de herkes kadar terbiyeli davranması gerekmez miydi'; Başkalarına karşı olan hareketleri 'son derece kibar' diye tanımlanamazdı ama yine de onlara karşı biraz nezaket gösteriyordu. Fakat Judith'e karşı, özellikle son zamanlarda gayet sert ve diktatörce bir tavır takınıyordu. Konuşurken kızıma bakmıyor, adeta havlarmış gibi emir veriyordu. Judith'in buna sinirleniyormuş gibi bir hali yoktu. Ama kızım namına ben kızıyordum bu işe. Çok yersiz bu, diye düşünüyordum. Özellikle Franklin'in tavırları Allerton'un o mübalağalı ilgisiyle taban tabana zıt. Muhakkak ki John Franklin, Allerton'dan on defa daha iyi bir insan. Ama çekicilik bakımından adamın yanında pek gölgede kalıyor.</p>

  <p class="block_5">Hızla laboratuvara doğru giden Franklin'in arkasından baktım. Zayıf vücudunu, biçimsiz yürüyüşünü, çıkık yüz ve kafa kemiklerini, kızıl saçlarını ve çillerini inceledim. Çirkin ve biçimsiz bir adamdı. Franklin'de o belirli meziyetlerin hiçbiri yoktu. Evet, kafalıydı. Ama kadınların sadece kafaya âşık oldukları pek görülmemişti. Üzüntüyle, "Judith, işi dolayısıyla hemen hemen başka erkeklerle hiç karşılaşmıyor," dedim. "Başka değişik, hoş erkekleri inceleme fırsatı bulamıyor. Çirkin ve kaba Franklin'in yanında Allerton'un yalancı şirinliği büsbütün belirli ve güçlü bir hal alıyor. Zavallı kızımın onun gerçek değerini anlama fırsatını bulması olanaksız.</p>

  <p class="block_5">"Ya Judith ciddi bir şekilde Allerton'a âşık olursa? Deminki öfkesi kaygı verici bir işaret. Allerton'un gerçekten ahlaksızın biri olduğu muhakkak. Hatta o daha da kötü. Ya Allerton, X'se?"</p>

  <p class="block_5">"Bu olabilir de... Ateş edildiği sırada Judith'in yanında değilmiş..."</p>

  <p class="block_5">"Fakat bu görünüşte anlamsız cinayetlerin asıl sebepleri nedir? Allerton'un deli olmadığından eminim. Aklı başında onun... Çok başında... Ve adam çok da terbiyesiz."</p>

  <p class="block_5">"Ve Judith... Benim Judith'im onunla fazla ahbap..."</p>

  <p class="block_5">O zamana kadar kızım için biraz endişelenmekle birlikte, X sorununa dalmam ve her an bir cinayet işlenebileceğini düşünmem, kişisel dertlerimi ikinci plana atmamı sağlamıştı.</p>

  <p class="block_5">Fakat artık darbe inmişti. Bir cinayet denemesi yapılmış ama neyseki katil başarıya ulaşamamıştı. Böylece artık diğer meseleyi düşünmekte serbesttim. Ve bu konuyu düşündükçe endişelerim de arttı. Bir gün laf arasında söylenilen bir söz Allerton'un evli olduğunu anlamamı da sağladı.</p>

  <p class="block_5">Herkes hakkında bilgisi olan Boyd-Carrington beni daha da aydınlattı. Allerton'un karısı dinine çok bağlı bir Katolikti. Evlenmelerinden kısa bir süre sonra adamı terk etmişti. Fakat dini inançları yüzünden Allerton'dan kesinlikle boşanmak niyetinde değildi.</p>

  <p class="block_5">Boyd-Carrington açık açık, "Bana sorarsanız," dedi. "Bu da o ahlaksızın çok işine geliyor. Onun niyeti daima kötü. Evli olması da bu bakımdan işine yarıyor."</p>

  <p class="block_5">Bir baba için ne acı sözlerdi bunlar!</p>

  <p class="block_5">Kazadan sonraki günler görünüşte olaysız geçti. Fakat o gizli huzursuzluğum gitgide artıyordu.</p>

  <p class="block_5">Albay Luttrell zamanının önemli bir kısmını karısının yatak odasında geçiriyordu. Hastaya bakmak için bir hemşire gelmiş, Miss Craven de tekrar Bayan Franklin'le ilgilenmeye başlamıştı.</p>

  <p class="block_5">Dedikodu yapmak istemiyorum ama Bayan Franklin'in baş hasta rolünü başkasına kaptırdığı için sinirlendiğini hemen fark ettiğimi açıklamalıyım. Herkesin Bayan LuttrelPin çevresinde dönmesi, onunla ilgilenmesi kendi sağlığının asıl konu sayılmasına alışmış olan bu hanımefendiyi fena halde kızdırıyordu.</p>

  <p class="block_5">Hamağa uzanıp yatıyor, elini göğsüne bastırarak çarpıntıdan şikâyet ediyordu. Yapılan hiçbir yemeği uygun bulmuyordu. O sıkıcı isteklerini de sabırlı bir tahammül maskesiyle gizlemeye çalışmaktaydı.</p>

  <p class="block_5">Poirot'ya şikâyet eder gibi, "Ben sorun çıkarmaktan hiç hoşlanmam," diyordu. "Sağlığımın bozuk olmasından öyle utanıyorum ki... Başkalarından bana yardım etmelerini istemem ne kadar... ne denli gurur kırıcı bir şey bilseniz. Bazen bozuk sağlığın bir suç olduğunu düşünüyorum. Sağlıklı ve duygusuz olmayan bir insan bu dünyada yaşamayacak demektir. Onu usulca ortadan kaldırmaları daha iyi olur."</p>

  <p class="block_5">"Ah, hayır, madam." Poirot her zamanki gibi nazikti. "Ender bulunan nazlı bir çiçeğin serde korunması gerekir. O soğuk rüzgârlara dayanamaz. Kış ortamında sadece alelade otlar rahatça yetişir. Ama bu yüzden onlara değer vermek de gerekmez. Beni alın... Bacaklarım, kollarım.çarpıldı. Büzüldü. Hareket edemiyorum. Ama ben... hayatımı sona erdirmeyi de düşünmüyorum. Mümkün olduğu kadar yaşamın zevkini çıkarmaya çalışıyorum. Yemek, içki, kafa zevkleri..."</p>

  <p class="block_5">Bayan Franklin içini çekerek mırıldandı. "Ah, ama sizin durumunuz çok başka. Sizin kendinizden başka düşünecek kimseniz yok. Halbuki ben öyle miyim? Zavallı John'um var benim. Ona ne kadar ağır bir yük olduğumu çok iyi hissediyorum. Hasta, bir işe yaramayan bir kadın. John'un boynuna asılmış bir değirmen taşı."</p>

  <p class="block_5">"Onun sizin için böyle bir şeyi hiçbir zaman söylemediğinden eminim."</p>

  <p class="block_5">"Ah, tabii söylemedi. Tabii söylemedi,-Ama erkekler o kadar şeffaf oluyorlar ki... Zavallıcıklar. John da duygularını saklamasını katiyen bilmez. Tabii o hainlik etmek istemiyor. Ama kocam... son derece hissiz bir insandır. Bu da kendisi için iyi bir şey tabii. Hisleri derin değildir. Başkalarının duygularının derin olabileceğini de düşünemez. İnsanın hissiz doğması büyük bir şans."</p>

  <p class="block_5">"Doğrusu ben Dr. Franklin'i duygusuz biri diye tanımlamazdım."</p>

  <p class="block_5">"Öyle mi? Ama siz John'u benim kadar tanımıyorsunuz. Tabii ben olmasaydım, John da serbestçe hareket edebilecekti. Bunu biliyorum. Bazen o kadar üzülüyorum ki, her şeyi sona erdirmenin çok iyi bir şey olacağını düşünüyorum."</p>

  <p class="block_5">"Yapmayın, madam."</p>

  <p class="block_5">"Neticede benim kime yararım dokunuyor? Her şeyi terk edip o Büyük Bilinmeyene kaçmak..." Kadın başını salladı. "O zaman John da kurtulmuş olur."</p>

  <p class="block_5">Bu konuşmayı kendisine yinelediğim zaman, Hemşire Craven, 'Büyük saçmalıklar," diye homurdandı. "Kadının öyle bir şey yapacağı yok. Hiç endişelenmeyin, Bay Hastings." Can çekişen bir kazınkini andıran bir sesle, "Her şeyi sona erdirmekten söz edenler, hiçbir zaman buna kalkışmazlar. Böyle bir niyetleri yoktur."</p>

  <p class="block_5">Şunu da söylemeliyim: Bayan Luttrell'in yaralanmasının uyandırdığı heyecan geçtikten ve Hemşire Craven de tekrar Barbara Franklin'le ilgilenmeye başladıktan sonra, kadının keyfi de yerine geldi.</p>

  <p class="block_5">Pek güzel bir sabah Curtiss, Poirot'yu laboratuvarın yakınındaki kayın ağaçlarının altına indirdi. Arkadaşım bu köşeden çok hoşlanıyordu. Doğu rüzgârını almıyordu bu taraf. Zaten hiç esinti yoktu orada. Rüzgârdan nefret eden ve açık havadan da şüphelenen Pöirot'ya göre bir köşeydi burası. Aslında bizimki içerde oturmayı tercih ediyordu sanırım. Fakat sıkıca sarınıp büründüğü zaman temiz havaya katlanmaya da alışmıştı.</p>

  <p class="block_5">Ağır ağır yürüyerek ona katıldım. Tam arkadaşımın yanına gittiği sırada Bayan Franklin de labortauvardan çıktı.</p>

  <p class="block_5">Güzel bir elbise giymişti. Dikkati çekecek kadar neşeliydi. Boyd-Carrington'la malikâneyi görmeye gideceğini açıkladı. Adama kreton seçmek konusunda bir uzmana yakışacak şekilde fikir verecekti.</p>

  <p class="block_5">"Dün John'la konuşurken çantamı laboratuvarda unutmuşum," diye izah etti. "Zavallı John... Onlar Judith'le Tadcaster'a gittiler. Arabayla... Kimyasal bir ayıraç mı bitmiş ne?..." Poirot'nun yakınındaki bir banka çökercesine oturarak, komik bir tavırla başını salladı. "Zavallılar... Ben de bilim kafası olmadığına o kadar seviniyorum ki. Böyle güzel bir günde bütün o çalışmaları insana çok çocukça geliyor." "Aman bilim adamları bu sözlerinizi duymasınlar, madam." "Orası öyle..." Kadının yüzündeki ifade değişti. Ciddileşmişti şimdi. Usulca, "Kocama hayran olmadığımı sanmamalısınız, Mösyö Poirot. Ona çok hayranım. John'un sadece işi için yaşaması bence... harikulade bir şey." Sesi hafifçe titriyordu.</p>

  <p class="block_5">Ani bir kuşkuyla, Bayan Franklin değişik roller oynamaktan hoşlanıyor galiba, diye düşündüm. Şimdi de kocasına tapan, sadık bir eş rolünde...</p>

  <p class="block_5">Barbara Franklin öne doğru eğilerek, elini heyecanla Poirot'nun dizine koydu. "John aslında bir... bir aziz adeta. Bazen bu yüzden bayağı korkuyorum."</p>

  <p class="block_5">Franklin'i 'bir aziz'e benzetmek bence fazla abartılmış bir davranıştı.</p>

  <p class="block_5">Fakat Barbara Franklin sözlerine devam etti. Gözleri pırıl pırıl parlıyordu. "O, insanların bilgisini arttırmak için her şeyi yapabilir... Her tehlikeyi göze alır... Bu da fevkalade bir şey. Öyle değil mi?"</p>

  <p class="block_5">Bayan Franklin, "Fakat anlayacağınız," diye devam etti. "Bazen John için endişeleniyorum. Yani... o her şeyi göze alıyor. Örneğin şimdi üzerinde deney yaptığı o iğrenç fasulye. John'un kendi üzerinde deneyler yapmaya başlamasından korkuyorum."</p>

  <p class="block_5">"Kocanız herhalde bazı tedbirler alacaktır," dedim.</p>

  <p class="block_5">Kadın, hafif, acı bir tebessümle başını salladı. "Siz John'u tanımıyorsunuz. Onun yeni gazla ne yaptığını hiç duymadınız mı?"</p>

  <p class="block_5">Başımı salladım. "Hayır."</p>

  <p class="block_5">"Yeni bir gaz bulmuşlardı. Bunun hakkında bilgi edinmek istiyorlardı. John, gönüllü olarak ortaya çıktı. Gazın üzerinde denenmesini istiyordu. Onu otuz altı saat kadar bir tankın içine kapattılar. Gazın yan tesirlerini anlamak, bunun insanlarda hayvanlardaki gibi etki yapıp yapmadığını öğrenmek için John'un nabzını sayıyor, derecesini alıyor ve solunumunu inceliyorlardı. Profesörlerden biri sonradan bana John'un büyük bir tehlikeyi göze almış olduğunu söyledi. 'O, kolaylıkla ölebilirdi,' dedi. Ama John böyle bir insandır işte. Kendisini hiç düşünmez. Öyle bir insan olmak harikulade bir şey, değil mi? Doğrusu ben bu cesareti gösteremezdim."</p>

  <p class="block_5">Poirot, "Böyle şeyleri soğukkanlılıkla yapabilmek için büyük cesaret ister," dedi.</p>

  <p class="block_5">Barbara Franklin, "Evet, gerçekten öyle," diye cevap verdi. "Açıkçası John'la çok gururlanıyorum. Ama aynı zamanda da endişeleniyorum. Anlayacağınız bir noktadan sonra kobayların da kurbağaların hiçbir faydası olmuyor. İnsan tepkisinin ne olacağının anlaşılması gerek. İşte bu yüzden dehşetle titriyorum. John kalkıp o pis 'kalabar fasulyesinde yiyebilir. Ondan sonra da kimbilir ne korkunç bir şey olur?" İçini çekerek başını salladı. "Ama John benim korkularımla alay ediyor sadece. Evet, o gerçekten de 'aziz' gibi bir insan."</p>

  <p class="block_5">Aynı anda Boyd-Carrington bize doğru geldi. "Babs! Hazır mısın?"</p>

  <p class="block_5">"Evet, Bili. Ben de seni bekliyordum."</p>

  <p class="block_5">"Bu yolculuğun seni fazla yormayacağını umarım."</p>

  <p class="block_5">"Yormaz canım! Bugün kendimi her zamankinden çok daha iyi hissediyorum." Kadın ayağa kalkarak Poirot'yla bana şirin şirin güldü.</p>

  <p class="block_5">Sonra da uzun boylu ahbabıyla çim alanda ilerlemeye başladı.</p>

  <p class="block_5">Poirot mırıldandı. "Modern aziz Dr. Franklin... Hımm..."</p>

  <p class="block_5">"Tavırlarını değiştirmiş," dedim. "Ama kadın böyle zaten."</p>

  <p class="block_5">"Ne demek istiyorsun?"</p>

  <p class="block_5">"Barbara Franklin melodrama meraklı. Türlü rolü var onun. Bir gün anlaşılmayan, ihmal edilen eş rolünde... Bir başka gün kendisini feda eden, sevdiği kocasına yük olmayı istemeyen, kalbi ıstırap dolu bir kadın... Bugün de kocasına hayran olan, ona tapan sadık yardımcı. Ama işin kötüsü kadın rollerinde biraz mübalağaya kaçıyor."</p>

  <p class="block_5">Poirot düşünceli bir tavırla, "Sen Bayan Franklin'in biraz aptal olduğunu sanıyorsun, değil mi?" diye sordu.</p>

  <p class="block_5">"Şey... Pek de değil... Sadece kadının fazla zeki olmadığından eminim."</p>

  <p class="block_5">"Ah, o senin tipin değil."</p>

  <p class="block_5">Homurdandım. "Benim tipim kim?"</p>

  <p class="block_5">Poirot beklemediğim bir şey söyledi. "Gözlerini kapa, ağzını aç. Bakalım periler sana ne getirecekler?..."</p>

  <p class="block_5">Ona cevap vermedim. Çünkü Hemşire Craven çim alandan seke seke bize doğru geliyordu... Kadın bize neşeyle güldü. Dişleri pırıl pırıldı. Sonra laboratuvarın kapısını anahtarla açarak içeri girdi. Tekrar dışarı çıktığı zaman elinde bir çift eldiven vardı.</p>

  <p class="block_5">Hemşire Craven, Barbara Franklin'le Boyd-Carrington'un bekledikleri yere doğru hızla giderken bize, "Önce mendilini unutmuştu," dedi. "Şimdi de eldivenlerini... Daima bir şey unutur..."</p>

  <p class="block_5">"Bayan Franklin, şurada burada eşyalarını unutan dalgın kadınlardan," diye düşündüm. "Her şeyini bırakıyor ve sonra da başkalarının koşup bunları toplamalarını bekliyor. Hatta bu huyuyla da övünüyor sanırım." Barbara Franklin'in kaç defa hoşnut bir tavırla, "Tabii, benim kafam elek gibidir," diye mırıldandığını duymuştum.</p>

  <p class="block_5">Hemşire Craven koşarak çim alandan geçerken genç kadının arkasından baktım. Rahatlıkla koşuyordu o. Vücudu canlı ve dengeliydi. Genç kadın gözden kaybolunca, düşünmeden, "Bir kadın böyle bir hayattan çabuk bıkar herhalde," dedim. "Yani... aslında önemli bir hastalığı yok. Hemşireye de kadının eşyalarını taşımak düşüyor. Bayan Franklin'in iyi ve düşünceli bir insan olduğunu da sanmıyorum."</p>

  <p class="block_5">Poirot'nun cevabı beni fena halde öfkelendirdi. Çünkü arkadaşım ortada hiç sebep yokken gözlerini kapayarak, "Kızıl saç..." diye mırıldandı.</p>

  <p class="block_5">Evet, gerçekten Hemşire Craven'in saçları kızıldı. Ama Poirot'nun bundan söz etmek için o anı seçmesinin sebebini anlayamadım.</p>

  <p class="block_5">Arkadaşıma cevap da vermedim.</p>
</body>
</html>
