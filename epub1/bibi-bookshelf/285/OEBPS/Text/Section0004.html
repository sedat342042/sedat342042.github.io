<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Agatha Christie _ Ve Perde İndi (Curtain)</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3">1</h1>

  <p class="block_5">Geçmişteki bir olayı yeniden yaşadığı veya bir heyecanı tekrar hissettiği zaman hayretle karışık ani bir sızı duymayan var mıdır?</p>

  <p class="block_5">"Ben bunu daha önce de yapmıştım..."</p>

  <p class="block_5">Neden bu sözler insanı daima derinden sarsar?</p>

  <p class="block_5">İşte ben de trende oturmuş, o dümdüz uzanan Essex kırlarını seyrederken kendi kendime soruyordum.</p>

  <p class="block_5">Aynı yolculuğu ne kadar önce yapmıştım? O sırada gülünçtü, ama yaşamın en güzel döneminin sona ermiş olduğunu düşünüyordum. Daima "Büyük Savaş" olarak anımsayacağım. O savaşta yaralanmıştım. Umutsuzca çarpışmaların silip götürdüğü o savaşta...</p>

  <p class="block_5">O yıllarda genç Arthur Hastings'in artık yaşlanmış ve olgunlaşmış olduğunu sanıyordum. Hayatımın o sırada henüz yeni başlamış olduğunun pek farkında değildim.</p>

  <p class="block_5">O gün hayatımı yoğurup şekil verecek olan bir insanla karşılaşmak için yapıyordum o yolculuğu. Ama bunu bilmiyordum tabii. Aslında eski dostum John Cavendish'lere kalmaya gidiyordum. John'un annesi son zamanlarda yeniden evlenmiş Styles adlı bir köşke yerleşmişti. Eski dostlukları hoş bir şekilde tazeleyecektim. Bütün düşündüğüm buydu. Kısa bir süre sonra karmakarışık, esrarlı bir cinayetin karanlık derinliklerine dalacağımı nereden bilebilirdim ki?</p>

  <p class="block_5">Styles Köşkü'nde, daha önce Belçika'da tanışmış olduğum o acayip, ufak tefek adamla, Hercule Poirot'yla karşılaşmıştım.</p>

  <p class="block_5">Köy yolundan hafifçe sekerek çıkan o pos bıyıklı adamı gördüğüm zaman duyduğum şaşkınlığı hâlâ anımsıyorum.</p>

  <p class="block_5">Hercule Poirot! O günlerden sonra Belçikalı benim en yakın arkadaşım olmuştu. Beni etkileyerek, hayatıma yön vermişti. Onunla birlikte, yine başka bir katilin izinden giderken, sonradan karım olan genç kızla tanışmıştım. Bir erkeğin ondan daha sadık ve tatlı bir eşi olamazdı.</p>

  <p class="block_5">Karım şimdi Arjantin topraklarında yatıyordu. İstediği şekilde ölmüştü. Uzun uzun acı çekmeden, yaşlılık yüzünden çöküp bitkinleşmeden. Ama geride çok yalnız ve mutsuz bir erkek bırakmıştı.</p>

  <p class="block_5">Ah... Geri dönebilseydim... Hayatımı yeniden yaşayabilseydim... Bu Styles Köşkü'ne ilk geldiğim yıl olsaydı... O zamandan bu yana ne değişiklikler olmuştu? Tanıdık yüzlerden bazıları silinmişti. Cavendish'ler, Styles Köşkü'nü satmışlardı. John Cavendish ölmüştü. Karısı Mary, o çekici, esrarlı kadın, hâlâ sağdı. Devonshire'da oturuyordu artık. Laurence ise, karısı ve çocuklarıyla Güney Afrika'ya yerleşmişti. Değişiklikler... Değişiklikler... Her yerde değişiklikler oluyordu.</p>

  <p class="block_5">Ama işin garibi bir tek şey eskisi gibiydi. Ben yine Styles Köşkü'ne, Hercule Poirot'yla buluşmaya gidiyordum.</p>

  <p class="block_5">Üstünde, "Styles Köşkü Essex" yazılı mektubu aldığım zaman ne kadar şaşırmıştım.</p>

  <p class="block_5">Eski arkadaşımı hemen hemen bir yıldan beri görmemiştim. Onunla son karşılaşmamızda çok sarsılmış ve üzülmüştüm. Poirot çok yaşlı bir adamdı artık. Artröz yüzünden bayağı sakat gibiydi. Sağlığının düzeleceğini umarak Mısır'a gitmişti. Ama mektubunda açıkladığına göre sağlığı daha da bozuk bir halde İngiltere'ye dönmüştü. Ama mektubu yine de neşeliydi.</p>

  <p class="block_5">"Mektubu yazdığım adres seni meraklandırmadı mı, dostum? Bu yer eski hatıraların canlanmasına neden oluyor. Öyle değil mi? Evet, ben burda, Styles Köşkü'nde kalıyorum. Düşün, burası artık 'pansiyon' denilen o yerlerden. Burasını tam tipik bir İngiliz olan yaşlı bir albay yönetiyor. Eski tarzda, Hindistan'da geçirdiği yılların etkisinde kalmış bir adam. Ama açıkçası pansiyonun para getirmesini sağlayan albayın karısı. İyi bir idareci ama zehirli bir dili var. Zavallı albay da bu yüzden çok ıstırap çekiyor. Ben adamın yerinde olsaydım, kadını baltayla keserdim!</p>

  <p class="block_5">Pansiyonun ilanını gazetede gördüm. Ve o zaman bu ülkede ilk yuvam olan bu yeri tekrar görmek isteğine kapıldım. İnşân benim yaşıma gelince geçmişi yeniden yaşamaktan zevk alıyor.</p>

  <p class="block_5">Düşün, ondan sonra burada bir beyefendiyle karşılaştım. Bu asil adam, kızının patronunun ahbabı. (Bu cümle biraz Fransızca ders kitaplarında okuduklarımıza benzedi, değil mi?)</p>

  <p class="block_5">Adamı görür görmez hemen bir şey tasarladım. Sözünü ettiğim kimse Franklin'leri yazı burada geçirmeleri için ikna etmeye çalışıyordu. Aslında ben de seni kandıracağım. Böylece hep bir arada olacağız. Bir aile gibi. Çok hoşuma gidecek. İşte onun için, sevgili Hastings\;iğim, çabucak buraya gel. Senin için banyolu bir oda ayırttım. (Anlayacağın sevgili, eski Styles modernleştirilmiş artık.) Albayın karısı Bayan Luttrell'le de pazarlık ettim. Sonunda makul bir fiyat üzerinde anlaştık.</p>

  <p class="block_5">Franklin'lerle senin sevimli Judith buraya geleli birkaç gün oldu. Her şey hazır artık. Onun için mazeretler uydurmaya kalkışma.</p>

  <p class="block_5">Pek yakında görüşmek umuduyla Hercule Poirot."</p>

  <p class="block_5">İlginç bir öneriydi. Bu yüzden nazlanmadan eski arkadaşımın isteğini yerine getirdim. Ne bir bağım, ne de belirli bir evim vardı. Çocuklarımın her biri bir taraftaydı. Bir oğlum Deniz Kuvvetleri'ne girmiş, diğeri ise evlenmişti ve Arjantin'deki çiftliği yönetiyordu. Kızım Grace bir subayla evliydi ve bu ara Hindistan'daydı. Poirot'nun sözünü ettiği ise küçük kızım Judith'di. Aslında çocuklarımın arasında en çok onu severdim ama bunu kimseye belli de etmezdim. Gelgelelim Judith'i kesinlikle anlayamazdım. Acayip, içine kapanık, esmer, durgun bir kızdı. Kimseye akıl danışmazdı. Bildiğini okumaya çok meraklıydı. Bu durum bazen beni üzer ve sinirlendirirdi. Karım ona karşı daha anlayış gösterirdi. Bana Judith'in bu davranışlarına güvensizlik ya da kuşkunun neden olmadığını söylerdi. Kızın bu şekilde davranmak için önüne geçilmez bir istek duyduğunu savunurdu. Ama karım da bazen benim gibi Judith yüzünden kaygılanırdı. "Judith'in duyguları çok yoğun," derdi. "Bir nokta üzerinde toplanıyor bunlar. İçine kapanık biri olduğu için de, konuşup boşatamıyor. Rahatlayamıyor." Judith günlerce somurtup oturur ve hiç konuşmazdı. Taraf tutmak bakımından da adeta yakıcı, hemen hemen acı denebilecek bir gücü vardı. Ailesi içinde en akıllımız oydu. Bu yüzden Judith'in üniversite öğrenimi yapmak isteğini hoşnutlukla kabul etmiştik. Kızım bir yıi önce fen bölümünden mezun olmuş, sonra da bir doktorun yanına sekreter olarak girmişti. Doktor, tropikal hastalıklarla ilgili araştırmalar yapıyordu.</p>

  <p class="block_5">Zaman zaman Judith'in işine bu kadar dalması ve patronuna çok bağlanması beni kaygılandırıyordu. Acaba kızım doktora âşık olmak üzere mi, diye düşünüyordum. Ama sonra doktorla arasındaki ilişkisinin ciddiliği içimi rahatlatıyordu.</p>

  <p class="block_5">Judith'in de beni sevdiğine inanıyordum. Ama o karakteri gereği duygularını belli etmekten hoşlanmıyordu. Çoğunlukla benim, "romantik ve modası geçmiş" diye tanımladığı fikirlerimi sabırsızlık ve öfkeyle karşılıyordu. Açıkçası kızımdan biraz çekmiyordum!</p>

  <p class="block_5">Tam bu sırada daldığım düşüncelerden uyandım. Tren Styles St. Mary istasyonuna girmişti. Hiç olmazsa burası hiç değişmemişti. Zaman istasyona dokunmadan geçip gitmiş gibiydi. Bu sevimli ve küçük istasyon, sanki varlığı için hiçbir neden yokmuş gibi kırların arasındaki tepeciğe tünemiş duruyordu.</p>

  <p class="block_5">Aslında bindiğim taksi köyden geçerken, zamanın geçmiş olduğunu bir kez daha anladım. Styles St. Mary tanınmayacak kadar değişmişti. Benzin istasyonları, bir sinema, iki han daha ve sırayla kooperatif evleri. Sonunda Styles Köşkü'nün bahçe kapısından içeri girdik. Ve o zaman sanki yine modern çağlardan uzaklaştık. Büyük bahçe hatırladığım gibiydi. Ama yol çok bakımsızdı. Çakılların arasından otlar çıkmış ve bunlar etrafı bürümüşlerdi. Bir köşeyi döndük ve köşk gözüktü. Evin dış görünüşü de değişmemişti. Boyaları da berbat haldeydi.</p>

  <p class="block_5">Yıllar önce buraya ilk geldiğim günde olduğu gibi yine bir kadın tarhlardan birine doğru eğilmişti. Kalbim bir an durdu sanki. Sonra kadın doğrularak bana doğru geldi. O zaman kendi halime güldüm. Bu kadın, o güçlü kuvvetli Evelyn Howard'la taban tabana zıttı.</p>

  <p class="block_5">Bir kere yaşlıydı. Zayıf nahifti. Gür, kıvır kıvır beyaz saçları, pembe yanakları ve nazik, dostça tavırlarıyla tezat teşkil eden soğuk bakışlı, uçuk mavi gözleri vardı. Açıkçası kadının dostluğunu fazla abartılı buldum.</p>

  <p class="block_5">"Siz Bayan Hastings'siniz, değil mi?" diye sordu. "Hay Allah! Benim ellerim de çamur içinde. Elinizi sıkamayacağım. Sizi burada görmek bizi pek memnun etti. Hakkınızda o kadar çok şey duyduk ki. Kendimi tanıtayım. Ben Bayan Luttrell'im. Kocamla bu köşkü bir çılgınlık anında satın aldık. Şimdi burayı para getirecek bir hale sokmaya çalışıyoruz. Doğrusu sonunda otelcilik edeceğim hiç aklıma gelmezdi! Ama size ihtar ediyorum, Bay Hastings. Ben tam bir iş kadınıyım. Hesabı da iyice şişiriyorum."</p>

  <p class="block_5">Olağanüstü bir nükte yapmış gibi ikimiz de güldük. Ama ben, Bayan Luttrell'in bu sözleri pekâlâ da doğru olabilir, diye düşünüyordum. O 'şirin ihtiyarcık' rolü oynuyordu ama bu tavırlarının gerisinde granit kadar sert bir insanın gizli olduğunu sezmiştim.</p>

  <p class="block_5">Bayan Luttrell zaman zaman irlandalı aksanıyla da konuşuyordu. Ama aslında damarlarında İrlandalı kanı da yoktu. Yapmacıktı onunki.</p>

  <p class="block_5">Ona arkadaşımı sordum.</p>

  <p class="block_5">"Ah, zavallı Mösyö Poirot'cuk. Gelmenizi dört gözle bekliyordu. Onun bu hali taş kalpleri bile eritir. Ona çok acıyorum. Çünkü pek ıstırap çekiyor."</p>

  <p class="block_5">Eve doğru yürümeye başlamıştık. Kadın bahçe eldivenlerini çıkarıyordu. "Güzel kızınız da burada," diye konuşmasını sürdürdü. "Ne hoş bir kız. Hepimiz de ona çok hayranız. Ama anlayacağınız, ben eski kafalıyımdır. Ö£le bir kızın partilere gidip delikanlılarla dans edeceği zamanını, tavşanları kesip biçerek, bütün gün mikroskobun üzerine eğilerek geçirmesi, bana günahmış gibi geliyor. Yazık günah! Bence öyle işleri çirkinlere bırakmalı."</p>

  <p class="block_5">"Judith nerede?" diye sordum. "Burada bir yerde mi?"</p>

  <p class="block_5">Bayan Luttrell yüzünü buruşturdu. "Ah, zavallı kızcağız. O bahçenin dibindeki laboratuvarda. Dr. Franklin orayı benden kiraladı. İçini döşedi. Orada kobay kafesleri var. Zavallı hayvancıklar. Sonra fareler ve tavşanlar. Açıkçası bu bilim denilen şeyden pek hoşlandığımı sanmıyorum. Bay Hastings. Hah, işte kocam."</p>

  <p class="block_5">Albay Luttrell evin köşesini dönmüştü. Çok uzun boylu, gayet zarif, kadavra suratlı bir adamdı. Uysal mavi gözleri pırıl pırıl parlıyordu. Daima kararsız bir tavırla ince, beyaz bıyığını çekiştirip duruyordu. Sinirli, dalgın bir adamdı.</p>

  <p class="block_5">"Ah, George... Bay Hastings geldi."</p>

  <p class="block_5">Albay Luttrell'le el sıkıştık. Adam, "Şey..." dedi. "Beş... şey... kırk treniyle geldiniz demek?"</p>

  <p class="block_5">Bayan Luttrell sert sert, "Başka hangi trenle gelecekti?" diye söylendi. "Aslında bu önemli mi? Kendisini götür, odasını göster, George. Belki Bay Hastings ondan sonra hemen Mösyö Poirot'nun yanına gider.. Yoksa daha önce çay içmeyi mi isterdiniz, Bay Hastings?"</p>

  <p class="block_5">Kadına çay istemediğimi, arkadaşımı görmek için sabırsızlandığımı söyledim.</p>

  <p class="block_5">Albay Luttrell, "İyi," dedi. "Haydi gelin. Şey... herhalde eşyalarınızı odaya çıkardılar bile. Öyle değil mi, Daisy?"</p>

  <p class="block_5">Bayan Luttrell aksi aksi, "Bu senin işin George," diye cevap verdi. "Ben bahçeyle uğraşıyordum. Her şeye de ben bakamam ya!"</p>

  <p class="block_5">"Tabii tabii. Doğru. Ben... ben bu işi hallederim, yavrum."</p>

  <p class="block_5">Adamın peşi sıra öndeki basamaklardan çıktım. Kapıda, ufak tefek, kırçıl saçlı bir adamla karşılaştık. O, elinde dürbün, telaşla dışarı bakıyordu. Heyecanlı, çocuksu bir yüzü vardı. Topallıyordu.</p>

  <p class="block_5">Hafifçe kekeleyerek, "Karabaşlı ötleğen kuşları. Firavunincirinin oraya yuva yapmışlar," dedi.</p>

  <p class="block_5">Biz hole girerken Luttrell mırıldandı. "Norton o. İyi bir adam. Kuş delisi."</p>

  <p class="block_5">Holde iriyarı bir adam masanın yanında duruyordu. Telefonla konuşmuş olduğu belliydi. Başını kaldırarak, "Bütün müteahhit ve inşaatçıları parça parça etmeyi, sonra da asmayı isterdim. Allah kahretsin, hiçbir şeyi doğru dürüst yapmıyorlar."</p>

  <p class="block_5">Öfkesi o denli şirin ve komikti ki, ikimiz de güldük. Bu adama hemen ısındığımı hissettim. Ellisini geçmiş olmasına rağmen güneşten iyice yanmış yüzüyle son derece yakışıklıydı. Günlerinin çoğunu açık havada geçirmiş gibi bir hali vardı. Bundan başka gitgide azalan o tiplere benziyordu. Dürüst, açık havaya meraklı, emir vermesini bilen eski tarz İngilizlere.</p>

  <p class="block_5">Albay Luttrell onu, "Sir William Boyd-Carrington," diye tanıştırdığı zaman buna hiç şaşmadım. Onun Hindistan'da bir bölgenin valiliğini yaptığını ve orada olağanüstü bir başarı gösterdiğini biliyordum. Ayrıca birinci sınıf bir atıcı ve vahşi hayvan avcısı olarak da ün yapmıştı. İçimden artık bu kötü günlerde onun gibi adamlar yetiştiremiyoruz, diye düşündüm.</p>

  <p class="block_5">Sir William Boyd-Carrington, "Hah," dedi. "Sonunda şu ünlü şahsiyetle, 'mon ami Hastings^ tanıştığım için çok memnunum." Güldü. "O sevimli Belçikalı sizden sık sık söz ediyor anlayacağınız. Tabii sonra kızınız da burada. Her yönüyle mükemmel bir kız."</p>

  <p class="block_5">Gülümsedim. "Judith'in benden pek söz ettiğini sanmıyorum."</p>

  <p class="block_5">"Orası öyle. Çok modern birisi o. Son zamanlarda genç kızlar anne ya da babaları olduğunu itiraf etmekten bile utanıyorlar."</p>

  <p class="block_5">"İnsanın anne ve babasının olması utanılacak bir şey," dedim.</p>

  <p class="block_5">Güldü. "Ah, neyse... Ben bu bakımdan şanslıyım. Neyseki çoluk çocuğum yok. Sizin Judith de pek güzel bir kız ama son derece kültürlü. Bu da beni bir hayli korkutuyor. Telefonun reseptörünü tekrar kaldırdı. "Sizin santrala küfretmeme aldırmayacağını umarım, Luttrell. Ben sabırlı bir insan değilim."</p>

  <p class="block_5">Luttrell, "Bunun onlara faydası olur," diye yanıtladı.</p>

  <p class="block_5">Merdivenden çıkmaya başladı. Ben de peşinden gittim. Beni evin sol bölümüne sokarak dipteki bir kapıya götürdü. O zaman Poirot'nun bana daha önce kalmış olduğum odayı seçtiğini anladım.</p>

  <p class="block_5">Burada değişiklikler olmuştu. Koridorda ilerlerken bazı kapılar açık duruyordu. Eski tarz büyük yatak odalarının bölünmüş olduğunu fark ettim. Böylece ortaya birkaç oda daha çıkmıştı.</p>

  <p class="block_5">Eskiden de geniş olmayan benim kendi odam değişmemişti. Yalnızca buraya sıcak ve soğuk su verilmişti. Odanın bir köşesi de ayrılarak küçük bir banyo haline sokulmuştu. İçersi beni oldukça düş kırıklığına uğratan ucuz, modern eşyalarla döşenmişti. Ben evin mimarisine oldukça uyan bir stili tercih ederdim.</p>

  <p class="block_5">Bavullarım odamdaydı. Albay, Poirot'nun odasının tam karşıda olduğunu söyledi. Adam tam beni oraya götüreceği sırada aşağıdaki holden sert bir ses yükseldi. "George!"</p>

  <p class="block_5">Albay Luttrell sinirli bir at gibi irkildi. Elini dudaklarına götürdü. "Bu... burada rahat edeceğinizden emin misiniz? Bir şey isterseniz zile basın..."</p>

  <p class="block_5">"George!"</p>

  <p class="block_5">"Geliyorum, hayatım, geliyorum." Adam koridorda telaşla ilerledi. Ben bir an durarak onun arkasından baktım. Sonra da koridoru aşıp Hercule Poirot'nun kapısına vurdum.</p>
</body>
</html>
