<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Agatha Christie _ Ve Perde İndi (Curtain)</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" id="sigil_toc_id_15">17</h1>

  <p class="block_5">Bu satırları Easbourne'dan yazıyorum.</p>

  <p class="block_5">Easboume'a George'u, Poirot'nun eski uşağını görmeye geldim.</p>

  <p class="block_5">George yıllarca Poirot'nun yanında çalışmıştı. Becerikli, sakin ve hayal gücü olmayan bir adamdı. Her şeyi olduğu gibi söyler, olayların derinliğine de inmezdi.</p>

  <p class="block_5">Neyse... Onu görmeye gittim. Poirot'nun ölümünü anlattım.</p>

  <p class="block_5">George tarn kendisinden beklenecek şekilde tepki gösterdi. Çok üzüldü, kederlendi. Ve bunu saklamayı da hemen hemen başardı.</p>

  <p class="block_5">Sonra, "Poirot sana benim için bir haber bıraktı değil mi?" dedim.</p>

  <p class="block_5">George hemen, "Sizin için mi, efendim?" diye cevap verdi. "Hayır, benim böyle bir şeyden hiç haberim yok."</p>

  <p class="block_5">Şaşırdım. Israr ettim. Fakat adam kesin bir şekilde konuşuyordu. Sonunda, "Herhalde ben yanıldım," diye mırıldandım. "Neyse... Keşke sonlara doğru Poirot'nun yanında olsaydın."</p>

  <p class="block_5">"Bunu ben de isterdim, efendim."</p>

  <p class="block_5">"Ama tabii baban hastalanmış. Onun yanına gelmek zorundaydın."</p>

  <p class="block_5">George bana pek acayip bir tavırla baktı. "Özür dilerim, efendim. Ne demek istediğinizi pek anlayamadım."</p>

  <p class="block_5">"Babana bakabilmek için Poirot'nun yanından ayrılmak zorunda kalmışsın. Öyle değil mi?"</p>

  <p class="block_5">"Ben ayrılmak istemedim, efendim. Beni Mösyö Poirot yolladı."</p>

  <p class="block_5">"Yolladı mı?" Ona hayretle bakıyordum.</p>

  <p class="block_5">"İşime son verdiğini kastetmiyorum, efendim. Kendisiyle anlaşmıştık. Daha sonra tekrar onun yanına dönecektim. Aslında ben Mösyö Poirot'nun yanından bunu kendisi istediği için ayrıldım. Ben burada yaşlı babamın yanında otururken bana uygun bir maaş da verdi."</p>

  <p class="block_5">"Fakat neden, George? Neden?"</p>

  <p class="block_5">"Doğrusu bilmiyorum, efendim,"</p>

  <p class="block_5">"Bunun sebebini sormadın mı?"</p>

  <p class="block_5">"Hayır, efendim. Bunun bana düşmeyeceğini düşündüm. Mösyö Poirot'nun kendince bazı fikirleri vardı daima. Onun çok zeki birisi olduğunu biliyorum, efendim. Herkes kendisine büyük saygı da gösterdi."</p>

  <p class="block_5">Dalgın dalgın, "Evet, evet," diye mırıldandım.</p>

  <p class="block_5">"Kılığına kıyafetine çok düşkündü. Ama tabii elbiseleri daha ziyade yabancılara yakışacak, süslü şeylerdi, efendim. Bilmem ne demek istediğimi anlatabiliyor muyum? Ama tabii bu da normaldi. Zira kendisi de yabancıydı. Sonra saçlarına ve bıyığına da çok önem verirdi."</p>

  <p class="block_5">"Ah, Poirot'nun o ünlü bıyığı." Arkadaşımın bıyığıyla ne kadar övündüğünü hatırlamıştım. Kalbim burkuldu.</p>

  <p class="block_5">George sözlerine devam etti. "Bıyığı konusunda çok titizdi. Tabii bıyığının biçimi pek de modaya uygun değildi. Ama bu kendisine çok yakışırdı, efendim. Bilmem ne demek istediğimi anlatabiliyor muyum?"</p>

  <p class="block_5">Anladığımı söyledim. Sonra da usulca nezaketle ekledim. "Herhalde Poirot yalnız saçlarını değil, bıyığını da boyuyordu..."</p>

  <p class="block_5">"Şey... Bıyığını biraz boyuyordu... Ama saçlarını değil... Son yıllarda bundan vazgeçmişti."</p>

  <p class="block_5">"Saçma," dedim. "Poirot'nun saçları kuzguni siyahtı. Bu o kadar da anormaldi ki, saçları sanki perukmuş gibi duruyordu bu yüzden."</p>

  <p class="block_5">George özür dilermiş gibi öksürdü. "Affedersiniz efendim, fakat o gerçekten peruktu. Mösyö Poirot'nun saçları son zamanlarda dökülmeye başlamıştı. Bu yüzden bir peruk aidiydi."</p>

  <p class="block_5">Bir insanı yakın arkadaşından çok uşağının daha iyi tanımasının pek garip bir şey olduğunu düşündüm. Sonra beni şaşırtan o konuya döndüm tekrar. "Poirot'nun seni neden yanından uzaklaştırdığını gerçekten bilmiyor musun? Biraz düşün, düşün."</p>

  <p class="block_5">George bu isteğimi yerine getirmeye çalıştı. Ama onun doğru dürüst düşünmeyi pek de başaramadığı belliydi. Nihayet, "Sadece şunu söyleyebilirim efendim," dedi. "Mösyö Poirot, sırf Curtiss'i tutabilmek için beni buraya yolladı."</p>

  <p class="block_5">"Curtiss'i mi? Ama Poirot neden Curtiss'i tutmayı istesin?" George tekrar öksürdü. "Doğrusu bunun sebebini bilmiyorum, efendim. Curtiss'i gördüm. O bana... affedersiniz efendim... pek de akıllı bir adammış gibi gelmedi. Tabii güçlü kuvvetliydi ama aslında Curtiss, Mösyö Poirot'nun hoşlanacağı sınıftan bir insan da değildi. Yanılmıyorsam, Curtiss bir zamanlar bir akıl hastanesinde hademelik etmişti." George'a bakakaldım. Curtiss!</p>

  <p class="block_5">Poirot bu yüzden mi bana fazla açılmamakta ısrar etmişti? Curtiss... Üzerinde hiç durmadığım o adam... Evet, Poirot benim esrarlı X.'i bulabilmek için Styles'daki müşterileri incelememe razı olmuştu. Ama X aslında müşteri değildi.</p>

  <p class="block_5">Curtiss!</p>

  <p class="block_5">Bir zamanlar tımarhanede hademelik yapan Curtiss. Ve ben bir yerde akıl hastaneleri ve tımarhanede yatan hastaların bazen orada yardımcı olarak çalışmaya başladıklarını okumamış mıydım?</p>

  <p class="block_5">Acayip, ağır zekâlı, aptal suratlı bir adam. Kendince, garip, değişik bir sebep yüzünden cinayet işleyebilecek bir tip...</p>

  <p class="block_5">Eğer öyleyse... Eğer öyleyse...</p>

  <p class="block_5">Birdenbire sırtımdan ağır bir yük kalkmıştı sanki! Curtiss?...</p>
</body>
</html>
