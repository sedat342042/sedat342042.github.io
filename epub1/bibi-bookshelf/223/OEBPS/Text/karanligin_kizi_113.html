<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="id_OnUc">On Üç</p>

  <p class="block18">Malikânenin üçüncü katı maskeli insanlarla doluydu, odadan odaya süzülen davetliler rengârenk, parıldayan gece giysileriyle göz alıcıydılar. Açık pencerelerden gelen tatlı bir meltem muhabbet ve kahkaha seslerini taşıyor, ikinci kattaki balo salonundaki yaylı çalgılar dörtlüsünün yumuşak melodileriyle karıştırıyordu. Müziği takip ederek yukarı çıktım. Balo nefes kesici ve gerçeküstüydü, sanki yüzlerce yıl önceye, başka bir ülkeye gitmiş gibiydim.</p>

  <p class="block12">Kalabalık davetli topluluğunu yararak evin arka tarafına, oradan da üzerine taze çiçek ve mum yerleştirilmiş yuvarlak masaların süslediği geniş avluya bakan balkona çıktım. Garsonlar ağaç dallarından sarkan aydınlatmaların ışığı altında gidip geliyordu.</p>

  <p class="block12">Dövme demirden korkuluğa tutunup aşağıdaki kalabalığa baktım, gözlerim Josephine ya da Michel’i arıyordu. Ancak bu maskelerin ardında kimseyi tanımaya imkân yoktu. Hayal kırıklığımı Violet’le paylaşmak için döndüğümde yanımda olmadığını fark ettim. “Violet!” diye fısıldadım olduğum yerde dönüp evin arka kısmına doğru bakarak, ama göremedim.</p>

  <p class="block12">Görevliler giriş kapılarını kapayarak ev ile parti kısmını ayırmıştı. Violet buralarda bir yerdeydi. Ötekiler de. Düşün. Josephine onlara zarar vermezdi, değil mi? Ne de olsa Sebastian onun torunuydu, diğerleri de torununun arkadaşları. Ama kendi kalpsiz olduğunu söylememiş miydi?</p>

  <p class="block12">Birinci katı gizlice baştan aşağı kontrol ettikten sonra eteklerimi toplayıp ikinci kata koşturdum.</p>

  <p class="block12">Balo salonunda dans başlamıştı. Kalabalık, parıltılı renklerden bir girdap oluşturarak dönen dansçıları izlemek üzere toplanmıştı. Yavaş yavaş dans pistinin etrafından dolaşarak ilerliyordum.</p>

  <p class="block12">“Ah, güzeller içinde bir güzel,” dedi Fransız aksanlı bir ses, bir el yavaşça koluma konup izleyicilerin arasına doğru yönlendirirken. “Bu valsi bana lütfeder miydiniz?”</p>

  <p class="block12">Ağzımı açmamla nazikçe geriye doğru itilmem bir oldu. Kalabalığın içinden çıkmıştık, kendimi dans pistinde buldum. Sıcak eli kolumdan belime kaydı, beni kendine doğru çekip çevirmeye başladı.</p>

  <p class="block12">Vücudum kaskatı kesilmişti. Kendimi geri çektim, belimdeki eli hafifçe gevşedi, ama beni serbest bırakmadı. “Dansla pek aram yoktur,” diye mırıldandım, derin bir utanç duygusu içimi sarmıştı. Bu işin nasıl yapılacağını bilmiyordum. Buraya ait değildim. Bu insanlara. “Benim gerçekten...”</p>

  <p class="block14"><span class="text2">“Tek bir dans. Lütfen.” Adımlarını diğerlerine uyum sağlamak için sıklaştırdı, hepimiz tek bir yönde, hızlı ve nefes almamacasına bir oval şeklinde dönüyorduk. Sırtımdan ter boşandı. Gözlerim kaçabileceğim bir yer bulmak için kalabalığı taradı ama... “Sakinleş,</span> <span class="text1">ma chère.</span> <span class="text2">Bırak dansı ben götüreyim.” Hareketlerimi yönlendiriyor, döndürüyor, adımlarımızı akışa uyduruyordu, ben de bu arada olan bitene ayak uydurabilmek için kendimi zorluyordum. “Nefes al. Nefes almak iyi gelir,” dedi kahkahayla.</span></p>

  <p class="block12">Birden soluk verdim, nefesimi tuttuğumun farkında bile değildim. Ayaklarım basit adımları kaparken, omuzlarında duran parmaklarım gevşedi. Döne döne bir merdivenin yanından geçtik, bakışlarım maskeyle görüşümün sonlandığı yere kadar ulaşabiliyordu, partnerimi takip etmem gerekiyordu. Kaçıp gitmek istiyordum, ama içimde bir şey kalmamı söylüyordu.</p>

  <p class="block12">Gözleri, yanakları ve burnu altın bir maskeyle örtülüydü, ama uzun boylu ve gençti. Dudakları hafifçe gülümsüyor, gözleri ışığa tutulmuş iki zümrüt gibi parlıyordu. Saçları yer yer güneşten açılmış açık kahverengiydi, kulaklarının ve beyaz gömleğinin yakasında kıvrılacak kadar uzundu. Müthiş kokuyordu.</p>

  <p class="block12">Maske arkasına gizlendiğimde bir defalığına olsun dans edebilecek kadar rahatlamamı sağlayan, kendimi başka biriymiş gibi hissetmemdi, eğlenmeyi seven, erkeklerle dans etmeyi, flört etmeyi ve kendini özel hissetmeyi seven genç bir kadın gibi.</p>

  <p class="block12">Pistte döndükçe zaman algımı tamamen yitirdim.</p>

  <p class="block12">Pek çok partner değiştirdim, dans ettiğim her maskeli adam bir diğerinden daha gizemli ve yakışıklı gibi geliyordu. Müzik bütün salonu kaplamıştı. Melodi beni sarhoş etmişti, güzelliği, kahkahayı ve sıcaklığı bedenimde hissediyordum.</p>

  <p class="block12">Birden partnerim beni bırakınca, bir sonraki partner beni yakalayıncaya dek gülerek dönmeye devam ettim, hızımı alamadığım için göğüs göğse çarpıştık. “Ah, pardon!” Bir an duraksadım, nefes nefeseydim. “Yine sen!”</p>

  <p class="block12">İlk partnerim geri dönmüştü, beni sıkıca tuttu, sıcak eli belimdeydi. Eğilerek kulağıma dudaklarıyla dokundu. İçimin pır pır ettiğini hissettim. “Üzülmene gerek yok. Ben üzgün değilim.” Kulağımı öptü ve beni tutarak yeni bir dansa çekti.</p>

  <p class="block12">“Adın ne?” diye sordu. “Nemf? Siren? Perilerin prensesi?”</p>

  <p class="block12">Flört etmenin zevk veren bir tarafı vardı, bana verdiği güç hoşuma gitmişti. “Bunlardan hiçbiri değilim,” dedim gülümseyerek.</p>

  <p class="block12">“Ah, daha fazlasısın, çok daha fazlası.” Beni daha fazla kendine çekti, göğüslerimiz birbirine değiyordu, yanağını şakağıma dayamıştı. “Ben sana Ay Kraliçesi diyeceğim.”</p>

  <p class="block12">Güldüm. “Bu durumda sen ne oluyorsun?”</p>

  <p class="block12">“Güzel soru.” Başını geri çekip bana baktı. Dudaklarında hınzır bir gülümseme belirdi. “Kral olmak çok sıkıcı bir şey olsa gerek. Ben... kraliçenin sevgilisi olmayı yeğlerim.”</p>

  <p class="block12">Yanaklarımı sıcak bastı, nefes almakta zorlanıyordum. Ağzı şakağımda dolaşıyordu, usul usul, dudaklarını önce yanağıma, sonra kulağıma, sonra da boynuma götürürken içim hoş oldu. Daha fazlasını istiyordum, dünyadan kopup kendimi bir duygu sarmalının içinde bulmak istiyordum. Sonuçları umurumda değildi. Sanki ihtiyacımı hissetmiş gibi beni daha çok kendine çekti. Odanın etrafında dönerek ilerlerken ben de boynumu daha fazla sergileyerek ona izin verdim.</p>

  <p class="block12">Yutkundum, içimden bir ses bu olanların çok hızlı ve tuhaf olduğunu söylüyordu, ama tavan resimleri ve titrekçe parıldayan renklere karışan ışık dikkatimi tamamen dağıtmıştı. Boynumu hafif hafif öperken kollarıyla beni daha sıkı sarıyordu, sıcak nefesi beni benden alıyordu. Gözlerim dans edenlere doğru kaydı, müzik sesi fonda kayboluyor, insan sesleri ve kahkahalar da onunla birlikte yok oluyordu.</p>

  <p class="block12">Balo salonunun bulunduğu katta döne döne ilerlerken, gözüme bazı görüntüler çarptı; açık saçık şeyler. Başka maskeli adam ve kadınlar da dudaklarını partnerlerinin boynuna yapıştırmıştı. Kimi duvara dayanmıştı. Öpüşenler. Zevk iniltileri. Esmer bir çift -adamın ağzı kadının boynuna yönelmiş, kadının kafası duvara dayalı, gözleri kapalı.</p>

  <p class="block12">Odada dönmeye devam ediyorduk. Nabzımın gürültüsü müziği bastırmıştı. Tepkilerim yavaşlamış ve aylaklaşmıştı, ama içimde ateş yanıyordu. Duvara dayanmış esmer çiftin olduğu noktaya geldiğimizde dayanamayıp tekrar baktım.</p>

  <p class="block14"><span class="text1">Aman tanrım</span> <span class="text2">-adamın dudakları açıldı, dişleri uzayarak kadının boynuna saplandı. Aynı anda partnerimin dilinin boynumda gezindiğini hissettim. Kadının ağzı açılırken siyah ojeli kısa tırnaklarımı onun omuzlarına geçirdim. Bir zevk inildemesi miydi yoksa hayal ürünü müydü, emin değildim. Ama kulaklarımda çınlamaya devam ediyordu.</span></p>

  <p class="block12">Kalbim gümbürdeyerek atıyor, midem havalanıyordu. Nefes alamıyordum. Görüşüm bulanıklaştı ve oda dönmeye başladı.</p>

  <p class="block12">Birden odanın ucundaki duvara sırtımın dayandığını fark ettim, partnerimin dişleri boynumu kavramış, derisini sıyırmaya başlamıştı. Başka biri olmuştum, maskeli bir yabancı, arzu edilen bir kadın.</p>

  <p class="block14"><span class="text1">Evet</span><span class="text2">.</span></p>

  <p class="block12">Sonra aniden yok oldu. Sıcak basan tenimin üzerine serin bir esinti vurdu. Gözlerimi kırpıştırdım, karmakarışık hale gelen zihnimi toplamaya çalışıyordum.</p>

  <p class="block12">“Onu rahat bırak, Gabriel!” Tanıdık bir sesti konuşan.</p>

  <p class="block12">Üzerimdeki sarhoşluk hissi geçmek bilmiyordu, ama yoğunlaşmak için elimden geleni yaptım ve bir şeylerin yolunda olmadığını fark ettim. Tepkilerim normal değildi.</p>

  <p class="block12">“Rahat bırakılmayı kendi istemiyor,” dedi partnerim. “Ona sorsana.”</p>

  <p class="block12">Oda hâlâ benim için dönmeye devam ediyordu, ama müzik netleşiyor, etrafımdaki sesler keskinleşiyordu. Düz siyah maske takmış biri bana doğru yaklaştı ve maskesini çıkardı.</p>

  <p class="block12">Buz gibi bir kova su, başımdan aşağı dökülmüştü sanki. “Sebastian?”</p>
</body>
</html>
