<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="id_OnAlti">On Altı</p>

  <p class="block18">Dub, Henri ve Crank’i salondaki sehpanın etrafına oturmuş poker oynarken bulduk. Sehpanın üstünde, içi bozuk para, altın diş, işlemeli taş ve eski mücevherlerle dolu bir kap vardı. Gumbo çorbası tenceresi ve boş kâseler masada duruyordu. Salonu müthiş bir koku sarmıştı.</p>

  <p class="block12">“Hangi cehennemdeydiniz siz?” Sebastian kanepeye atlayıp bacaklarını uzatırken yorgun bir sesle sordu.</p>

  <p class="block12">“Baloya gitmişsiniz!” Crank kartlarını masaya attı. Popomu koltuğun kolçağına yerleştirirken gözleriyle üzerimdeki muhteşem siyah beyaz gece elbisesini yiyip bitirdi. Belimdeki kemer yarama sürtününce irkildim. Dub, Crank’e tuhaf bir bakış atınca, Crank umursamaz bir tavır aldı. “Kaşınıyor galiba.”</p>

  <p class="block12">“Evet.” Elbiseyi hemen üzerimden çıkarmak geliyordu içimden, ama yukarı çıkacak halim kalmamıştı. En azından hançerin verdiği rahatsızlıktan kurtulabilirdim. Ayağa kalkıp arkamı döndüm, eteğin içinden hançeri çıkardım, kemerle birlikte masanın üstüne koydum.</p>

  <p class="block12">Döndüğümde herkes bana bakıyordu. “Ne var?”</p>

  <p class="block12">Dub’ın solgun gözleri bir hançere bir bana baktı. “Bu kızı seviyorum.”</p>

  <p class="block12">Crank gülümsedi. “Bence burada kalsın.”</p>

  <p class="block12">Henri masanın üzerine kartlarını kapalı olarak koydu. “Evet,” dedi iç geçirerek, “sizin gibi ucubelerin arasında iyi gidiyor.”</p>

  <p class="block12">“Ha ha ha,” dedi Crank, ona bir kart dağıtarak. “Ne balosuymuş bu?”</p>

  <p class="block12">Odadan çıkarken, “Arnaud balosu,” dedi Violet melodik bir sesle. Adımları merdivenlerde yankılanıyordu.</p>

  <p class="block12">Sebastian derin bir iç çekti, parmaklarını saçlarının arasından geçirdi. “Peki ya siz? Ben gittikten sonra eve geldiğinizi zannediyordum.”</p>

  <p class="block12">“Gelirken biraz arama tarama yapalım dedik.” Dub masadaki ganimeti işaret etti. “Kazanan bunları Spits’e satma hakkını elde edecek.”</p>

  <p class="block12">Botlarımı çıkardım. “Spits kim?”</p>

  <p class="block12">“Mahallede bir antikacı,” diye cevap verdi Sebastian, Violet Pascal’la birlikte yeniden odaya girerken. Yere bıraktığında Pascal tekrar dışarı çıktı.</p>

  <p class="block12">“Var mısınız?” Dub, Sebastian ve bana soruyordu.</p>

  <p class="block12">“Hayır,” dedim, “ama şu gumbodan biraz isterim.”</p>

  <p class="block14"><span class="text2">“Buyur, al,” Henri tencereyi işaret etti. “Bayan Morgan getirdi, bu</span> <span class="text1">petits bébés</span> <span class="text2">de heyecandan deliye döndü.” Crank bir tekme geçirdi. “Ah, acıdı.”</span></p>

  <p class="block12">“O zaman bize bebek demekten vazgeç. Sen de deliye döndün, her zamanki gibi.”</p>

  <p class="block12">“Hayır,” dedi Dub. “Henri, Bayan Morgan için deli oluyor. Ona deli gibi âşııık.”</p>

  <p class="block12">Henri’nin yüzü kıpkırmızı kesildi, altın dolgulu bir azıdişini eline alarak Dub’ın alnına fırlattı. “Ona âşık falan değilim, aptal.”</p>

  <p class="block12">Sebastian iki kâseye çorba koyarken Dub ve Crank, Henri’nin haline kıkır kıkır gülüyordu. Kanepe minderinin üstüne kayarak elbisemi düzelttim ve ayaklarımı altıma aldım. Sebastian kâseyi uzatırken, “Bayan Morgan seyahat öğretmeni gibi bir şey. GM’ye haftada bir gelir ve her seferinde bize yemek getirir,” diye açıkladı.</p>

  <p class="block12">“Evet, Violet bana anlatmıştı.”</p>

  <p class="block12">Açlıktan çorbayı bir lokmada götürdüm. Acayip lezzetliydi. Doyurucuydu da. Pokere devam ettiler. Değme profesyonellere taş çıkaracak numaralar sayesinde Crank’in ganimeti kazanması çok vakit almadı.</p>

  <p class="block12">Sebastian’dan Crank’in onun öz kardeşi olmadığı gerçeğini öğrendikten sonra, ona daha farklı bir gözle bakmaya başlamıştım. Başından geçenler için üzülüyordum. Zavallı çocuk.</p>

  <p class="block12">New 2’yle ilgili çok şey bildiğimi sanırdım, ama buraya geldikten ve birkaç gece geçirdikten sonra, buranın nasıl bir yer olduğuna dair hiçbir şey bilmediğimi fark ettim. Bütün doğaüstü şeyler bir yana, burada kendi başının çaresine bakmaya terk edilmiş çocuklar olduğundan ve virane evlerde bulup buluşturdukları şeylerle yaşadıklarından habersizdim.</p>

  <p class="block12">Hepsi de pırlanta gibi çocuklardı. Burada onlarla birlikte olmaktan gurur duyuyordum.</p>

  <p class="block12">Teker teker yatmak için odalarına çıktılar; geriye ben, Sebastian ve Henri kalmıştık.</p>

  <p class="block12">Henri kanepenin karşısındaki sandalyeye sırtını dayadı. “Evet bakalım, biriniz bana bu gece gerçekten neler olduğunu anlatacak mı?”</p>

  <p class="block12">Sehpanın üzerindeki küçük lambanın ışığı titredi, duvarın üzerindeki uzun gölgeler ileri geri dalgalandı. Işık, Henri’nin gözlerini parlatıyordu -ormanların derinliklerinde gözleriyle etrafı tarayan avcı hayvanları akla getiren olağandışı bir parıldamaydı.</p>

  <p class="block12">Başımla işaret vermem üzerine Sebastian baloda olan her şeyi Henri’ye anlattı, bir tek Gabriel’le dans edişimi ve avludaki misafir evinde yaptığımız konuşmayı atlamıştı.</p>

  <p class="block12">“Demek kasırgalara Athena neden oldu,” dedi Henri, başını sallayarak.</p>

  <p class="block12">“Kim bilir, belki de sadece kasırgaları daha şiddetli hale getirmiştir ya da sonuncusuna o sebep olmuştur. Yine de...” Sebastian gözlerini bana çevirdi, “bütün bunların annenle ne ilgisi olduğu anlaşılmıyor.”</p>

  <p class="block12">“Sanırım Athena tıpkı beni istediği gibi annemi de istiyordu.”</p>

  <p class="block12">“Evet, ve canlı istiyordu. Yoksa baloda öldürmesi işten değildi.”</p>

  <p class="block12">“Peki korkunç savaş tanrıçasıyla Novem’in neden senin için karşı karşıya geldiğini biliyor musun?” diye sordu Henri. Omuz silktim. “Şimdi ne olacak? Peşinden gelecek. Buraya. Eninde sonunda Novem’in elinde olmadığını anlayıp buraya gelecek.”</p>

  <p class="block12">Dub, Crank ve Violet tehlikedeydi. Henri’nin bunu yüksek sesle söylemesi şart değildi. Burada oluşumun herkesi tehlikeye attığının ben de farkındaydım.</p>

  <p class="block12">Boğazıma bir yumruk oturdu. “Gidiyorum.”</p>

  <p class="block12">Sebastian’ın suratı asıldı. “Çember’in dışında Athena sınırsız bir güce sahip. Buradan ayrıldığın anda anlayacaktır. Hiç şansın yok. Burası en azından Novem’in koruması altında. Onu uzak tutamasalar da, güçleri en azından onunkileri zayıflatıyor.”</p>

  <p class="block12">“Bana güvendiğin için sağ ol.”</p>

  <p class="block12">“Senden korkuyor.” İğneli sözlerimi duymazdan gelmişti. “Bunu hissedebiliyorum. Üzerindeki lanet yüzünden... ailene her ne yaptıysa, kendini de bir şekilde etkiliyor.”</p>

  <p class="block12">Athena’nın bileği geldi aklıma, elimle kavradığımda derisinin kalınlaştığını hissetmiştim.</p>

  <p class="block12">Henri ayağa kalktı, kollarını kaldırıp esnetti ve esneyerek, “Evet, daha lanetin ne olduğunu bile bilmiyoruz, pek hoş.”</p>

  <p class="block12">Henri’ye uzun uzun baktım. Ayaklı duvar saatinin tik takları sessizliğin içinde çok net duyuluyordu.</p>

  <p class="block12">“Ne olduğunu bulmanın bir yolu var,” dedim, gözlerimi Henri’nin üzerinden Sebastian’a doğru kaydırarak. “Alice Cromley.”</p>

  <p class="block12">Henri olduğu yerde kalakaldı, gözleri yuvalarından fırlayacak gibi olmuştu. “Ah, hayır, imkânı yok! O ucube söz konusuysa size kesinlikle yardım edemem, Bastian. Bir daha yapamam.”</p>

  <p class="block12">“Nerede olduğunu biliyor musun?” Gözlerimi Sebastian’a dikerek doğruldum. “Jean Solomon demek bunu kastediyordu. Daha önce de kemiklerini kullandınız.”</p>

  <p class="block12">“Yıllar önce,” Sebastian nihayet kısık sesle karşılık verdi, “Lafayette Mezarlığı’nda bulduk.</p>

  <p class="block12">“Bu sayede Sebastian’ın da merak ettiği...”</p>

  <p class="block12">“Her neyse, önemli değil,” diye araya girdi Sebastian, her kelimede biraz daha emin oluyordu. “Nerede olduğunu biliyoruz. Ayinin nasıl yapıldığını da biliyorum. Ari hakikatin ne olduğunu öğrenirse o zaman belki de Athena’ya karşı elimizde bir koz olur.”</p>

  <p class="block12">“Savaş tanrıçasına karşı mı?” Az kalsın kahkahayı patlatıyordum.</p>

  <p class="block12">“Şafak sökmeden çıkıyoruz,” dedi, Henri’nin karşı çıkmasına fırsat vermemişti bile.</p>

  <p class="block12">Bir anlığına kızıl saçlı uzun çocuğun tartışma başlatacağını düşündüysem de, Henri başını sallayarak odadan çıktı. Giderken şafağa sadece birkaç saat kaldığı için uykusunu alamayacağından şikâyet ederek kendi kendine söyleniyordu.</p>

  <p class="block12">Odadan çıktığında, “Neden şafakta gidiyoruz?” diye sordum Sebastian’a.</p>

  <p class="block12">“Çünkü ayinlerin en etkili olduğu zamanlar gündüzden geceye ve geceden gündüze geçiş zamanlarıdır.”</p>

  <p class="block12">“Ya.”</p>

  <p class="block12">Lambanın ışığı yeniden titredi. Salonun köşelerine baktım, sanki karanlık bir iç mekân denizinin ortasındaki minik bir adadaymışız da dünyanın geri kalanından tamamen uzaktaymışız gibi gelmişti.</p>

  <p class="block12">“Biraz uyusan iyi olur.” Sebastian sessizliği bozdu.</p>

  <p class="block12">Aklıma Gabonna’nın yeri geldi, nasıl ona yaslanıp uyumuştum ve uyandığımda kendimi sıcak ve güvende hissetmiştim. Sıcak bastı. “Şimdi uyuyabileceğimi zannetmiyorum.”</p>

  <p class="block12">“Ben de.”</p>

  <p class="block12">Sessizliğin rahatsız edici olmasını beklerdim, ama öyle değildi. Derin bir nefes çektim ve kanepe minderlerine biraz daha gömüldüm, başımı yan tarafa uzattığım koluma dayadım. Kelimelere gerek yoktu. İkimiz de yukarı çıkmak istemiyorduk. Ayrı odalarda uykuya dalmak gelmiyordu içimizden. Şu anda biraz kestirmekten başka seçeneğimiz yoktu, ama dalabileceğimi bile zannetmiyordum.</p>

  <p class="block12">Sebastian kaykılarak biraz daha rahatladı, bacaklarını sehpanın üzerine uzatıp kollarını göğsünün üzerinde kavuşturdu ve gözlerini kapadı. Bir süre sakinleşmeye çalışarak onu seyrettim, aklımdaki düşünce girdabını bu şekilde bastırmaya çalışıyordum. Zihnim o olaydan bu olaya zıplıyor, son birkaç günün üzerinden tekrar tekrar geçiyor, yapmam gereken ve keşke olsaydı dediğim şeyleri tek tek gözümün önüne getiriyordu.</p>

  <p class="block12">Hücresinde bıraktığım τέρας avcısı zihnimde o kadar canlıydı ki, balçığın kokusu bile burnuma geliyordu. Sesindeki acı. Hangi yolu takip etmemiz gerektiğini anlatırken ki yumuşaklığı aklımdan çıkmıyordu. Neden? Neden bize yardım etmişti? Orada olmasının nedeni neydi acaba, tabii Athena’yı kızdırmış olmasını bir kenara bırakacak olursak.</p>

  <p class="block12">Onu geride bırakmış olmayı bir türlü içime sindiremiyordum. Michel ya da ötekiler ne düşünürse düşünsün, büyük bir hataydı.</p>

  <p class="block12">Bütün cevaplar Alice Cromley’in kemiklerinde gizliydi. Eğer Athena’ya karşı nasıl bir güce sahip olduğumu ve beni neden bu kadar çok istediğini öğrenebilirsem, belki kendimi güvenceye alabilir ve New 2’yi Athena’dan kurtarabilirdim. Belki de bu işleri yoluna soktuktan sonra çiftlik evine gidip avcıyı serbest bırakabilirdim.</p>

  <p class="block12">Sebastian derin derin nefes alıp vermeye başlamıştı.</p>

  <p class="block12">İçinde bulunduğumuz duruma rağmen bu kadar çabuk uykuya dalabilmesi ilginçti. Bruce da aynen böyleydi. Her yerde, her ne şekilde olursa olsun beş dakika içinde uykuya dalabilecek biriydi.</p>

  <p class="block12">Sebastian’ın saçları ışığın altında simsiyah parlıyordu. Alnına düşen bir tutam ona çocuksu ve kırılgan bir hava vermişti. Yüzünü yakından incelerken midemde sanki bir konfeti balonu patlamıştı. Yüzü sakindi, neredeyse her zaman çatık duran kaşları rahatlamıştı. Ağzının kenarı kımıldadı. Tanrım, dudaklarının o koyu kırmızı rengi nasıl da hoşuma gidiyordu. Eşi benzeri yoktu bu dudakların, gözlerimi alamıyordum.</p>

  <p class="block14"><span class="text2">Kafamın içinde bir kahkaha sesi yankılandı.</span> <span class="text1">Ah, Ari, yandın sen.</span></p>

  <p class="block12">Sadece bu değildi ama. Benzerliklerimiz bizi birbirimize bağlıyordu. New 2’deki bütün bu çılgın şeyler içinde bile farklı biriydi, birbirinden çok farklı iki ailenin çocuğuydu.</p>

  <p class="block14"><span class="text2">Göğsünün şişip inmesini seyrettim.</span> <span class="text1">Nefes alıp verişi bile çok çekici.</span> <span class="text2">Kendi kendime güldüm. Ari Selkirk daha önce böyle bir şeyi aklından bile geçirmemişti, geçirmiş olsaydı da hayatta yüksek sesle söyleyecek biri değildi.</span></p>

  <p class="block12">Hâlâ gülümsüyordum. Gözlerimi kapadım. Evet, New 2 beni olabilecek en tuhaf biçimlerde etkiliyordu.</p>

  <p class="block16">&nbsp;</p>

  <p class="block17"><span class="text2">Uyandığımda karanlıktı, başım Sebastian’ın göğsündeydi, o da kollarıyla beni sarmıştı. Pencerelerdeki ışıktan şehrin üzerinde şafağın sökmek üzere olduğu anlaşılıyordu. Bir yanım her ne kadar</span> <span class="text1">Kalkman gerek!</span> <span class="text2">dese de gözlerim yeniden kapandı, Sebastian’ın vücudunun sıcaklığı ve teninin Tennessee dağlarındaki billur bir gölün suyunu aklıma getiren kokusu yerimden kalkmama mani oluyordu.</span></p>

  <p class="block14"><span class="text2">Kolumun üzerindeki eli kıpırdadı, tenimde hoş bir hisle içim ürperdi. Uyanıyordu.</span> <span class="text1">Kahretsin.</span> <span class="text2">Yumuşakça boğazını temizledi. Daha dik bir biçimde oturacak şekilde yerini değiştirirken başımı kaldırarak geriye yaslandım.</span></p>

  <p class="block12">Esneyerek kollarımı açtım, uyurken üstüne abandığım için biraz utandığımdan, gözlerimi gri gözlerinden kaçırıyordum.</p>

  <p class="block12">Yukarıdan gelen gıcırdama sesleri Henri’nin uyandığına işaretti.</p>

  <p class="block12">Sebastian saatini yüzüne yaklaştırarak baktı, uyansa da gözleri henüz açılmamıştı. Saçları birbirine karışmıştı ve çok şirin görünüyordu. Gülümsedim.</p>

  <p class="block12">“Kahretsin. Gitmemiz gerek,” diye mırıldandı. Elbisemin eteklerini bacaklarının üstünden çekti, ayaklarını sehpadan indirdi ve öne eğilerek dirseklerini dizlerinin üstüne yerleştirdi. Siyah saçları gözlerinin önüne düşüyordu.</p>

  <p class="block12">Merdivenden ayak sesleri gelmeye başladı, tek kişiye ait olamayacak kadar çok ses vardı. Henri odaya peşinde Dub, Crank ve Violet’le girdi. “Bizimle gelemeyeceklerini söyledim onlara.”</p>

  <p class="block14"><span class="text2">Dub surat yaptı. “Kafayı nasıl buldun ya da nasıl bir</span> <span class="text1">dünyada</span> <span class="text2">yaşıyorsun, bilmiyorum, ama kimse bize ne yapacağımızı söyleyemez.”</span></p>

  <p class="block12">Violet ve Crank onunla fikir birliği içinde başlarını salladılar. Pascal Violet’in koltuk altındaydı. Küçük kızın üzerinde her zamanki siyah elbisesi vardı ve Mardi Gras maskelerinden biri yine başının tepesinde duruyordu.</p>

  <p class="block12">Ayağa kalkıp elbisemi düzelttim. “Üstümü değiştirmem gerek.”</p>

  <p class="block12">Sorunu kendi aralarında halledebilirlerdi, ben de bu arada yukarı çıkıp Michel’in Fransız Mahallesi’nde kaldığım gün benim için ayarladığı giysileri giydim. İşim bittiğinde hançerin sırt çantamda olup olmadığını kontrol ettim.</p>

  <p class="block12">Aşağı indiğimde Sebastian da çantasının fermuarını çekiyordu. Ötekiler gülümseyen yüzleri ve kararlı ifadeleriyle kapının önünde yerlerini almışlardı. “Hep beraber gidiyoruz galiba?” dedim.</p>

  <p class="block12">“Burası özgür bir ülke.” Sebastian sırt çantasını omzuna attı.</p>

  <p class="block12">“Eğer biri yaralanacak olursa, Charity Hastanesi yakınlarda...”</p>

  <p class="block12">Herkes dışarı çıkıp Coliseum Sokağı’na doğru yönelirken, ben duraksadım. 1239 First Sokağı şafak sökmeden önce puslu bir karanlığa gömülmüştü, muhteşem bir manzara oluşturuyordu. Kapkara, devasa bir gölge. Harabeye dönmüş sokakları koruyan esrarengiz, sessiz bir dev. Devi saygıyla selamladım.</p>

  <p class="block12">Burası benim evimdi. Burayı sevmiştim.</p>

  <p class="block12">Bruce ve Casey’nin benim için yaptıklarına hayat boyu minnettar olacaktım, ama Memphis bana göre bir yer değildi. Burada kalmayı her şeyden çok istiyordum, GM’de bir hayat kurmak istiyordum. Ama kendi istediğim koşullarda. Novem’inkilerde değil.</p>

  <p class="block12">Bu fırsata sahip olup olmayacağım da meçhuldü henüz. Novem ile Yunan tanrıçasını başımdan nasıl defedeceğimi bulmam gerekiyordu. Ne eğlenceli!</p>

  <p class="block12">“Ari!” Dub sesleniyordu.</p>

  <p class="block12">Ayrılmadan önce son bir defa baktım, sonra koşarak ötekilere yetişerek Sebastian’ın yanında yürümeye başladım. “Biri yaralanacak olursa derken neyi kastettin, anlat bakalım.”</p>

  <p class="block12">“Mezarlığın bir bölümü kasırgalar esnasında su altında kalmıştı. Bir kısmı suya battı, su hâlâ boşaltılmış değil.”</p>

  <p class="block14"><span class="text2">Henri güldü. “Lafayette</span> <span class="text1">Bataklık</span> <span class="text2">Mezarlığı da diyebilirsin. Ölülerin Şehri. Tüyler Ürpertici Sürüngenlerin Ülkesi.”</span></p>

  <p class="block12">Omurgamdan enseme kadar korkunç bir ürperti hissettim. İrkilmiştim. Ne harika.</p>

  <p class="block12">“Söylediğim gibi, içimizden birini bir şey ısıracak olursa, hastane uzakta değil.”</p>

  <p class="block12">Ama Alice Cromley’in kemikleri mezarlığın hangi tarafındaydı acaba?</p>

  <p class="block12">Sormak istemedim, çünkü bilmek istediğimden emin değildim. İşimizi görüp hemen çıkacaktık. Bundan başka bir şey düşünmek istemiyordum. Belki böyle grup halinde “tüyler ürpertici sürüngenler”i daha yanımıza yaklaşamadan korkutup kaçırırdık.</p>

  <p class="block12">Koluma bir şeyin dokunduğunu hissederek aşağı baktığımda, Violet’i gördüm. Pascal’ın kafası her minik adımda inip kalkıyordu. “Umarım kemikler bataklık haline dönen kısımdadır,” diye mırıldandı istekli bir ifadeyle.</p>

  <p class="block14"><span class="text2">Evet.</span> <span class="text1">Belki de en iyisi Violet’in yanından ayrılmaman.</span> <span class="text2">Eğer ortalıkta yılan gibi bir şeyler varsa, Violet ve Pascal ne yapılacağını bilirdi. Cidden, aslında kötü fikir değildi. Violet’i yanımdan ayırmayacaktım.</span></p>

  <p class="block12">Bir numaralı Lafayette Mezarlığı, First Sokağı’ndan dört blok ötedeydi. Sökmekte olan şafak gökyüzünü hafiften mora boyamıştı, etrafı görmemize izin verecek kadar ışık olsa da kuytu köşeler hâlâ koyu bir gölgeyle kaplıydı, meşe ve selvi ağaçlarından sarkan keçisakalı bitkileri aydınlanmıştı. Yüksek bahçe demirlerinin ardında mezar taşları seçiliyordu, yumuşak zeminin içinden yükselen gri hayaletleri andırıyorlardı. Henri ittirdiğinde bahçe kapısı kulak tırmalayıcı bir gıcırdama sesiyle açıldı, şimdiden nabzım hızlanmıştı.</p>

  <p class="block12">Rutubetli havayı ıslak taş ve toprak kokusu sarmıştı, Mississippi’deki çiftlik evini hatırlatıyordu. Bahçe kapısının etrafını yaprak ve molozlar sarmıştı. Demir kemerin üzerini kalın, çalımsı bir sarmaşık sarmıştı. Sarmaşığın altına eğilerek bir zamanlar asfalt yol olduğu anlaşılan, şimdiyse yol yol çatlamış ve üstünü yosun ve otlar kaplamış zemine adımımı attım.</p>

  <p class="block12">Kulağımıza bir tek kutsal zemini çiğnemekte olan ayak seslerimiz geliyordu. Yolun iki tarafındaki dizi dizi mezar taşları mermerden ve taştan oyularak minik kiliselere benzetilmişti.</p>

  <p class="block12">Geçen zaman ve kasırgalar izlerini bırakmıştı. Her yanda rengi solmuş, çatlayıp kırılmış mermerler göze çarpıyordu. Kimi mezar taşları sel dalgalarıyla yerlerinden çıkıp bahçe demirinin dibinde üst üste binerek koca bir yığın oluşturmuştu. Molozların, yaprakların ve sarmaşıkların arasında insan kemikleri ve parça pinçik olmuş tabut parçaları vardı.</p>

  <p class="block12">Sebastian’ın arkasından ona bakarken, bir yandan Alice Cromley’i bulmak için böyle bir yere gelmesini gerektirecek kadar önemli ne olmuş olabileceğini düşünmekten kendimi alamıyordum.</p>

  <p class="block12">Henri uzun bir yolun sonunda durdu. Sebastian önüne geçerek bir başka karman çorman geçide döndü, etrafımızda mezar taşlarından bir duvar vardı sanki. Hava biraz daha aydınlandığından ayağımızın altındaki şeyleri hayal meyal seçebiliyorduk. Bir mermer taşının altında duran kırık kafatası dikkatimi dağıtınca ayağım tökezledi.</p>

  <p class="block12">Moloz yığınının üzerinden geçerken yardım eden Dub, neye baktığımı görünce beni yanlış anlayarak “Boşuna uğraşma,” dedi, “işe yarar hiçbir şey bulamazsın burada.”</p>

  <p class="block12">“Nasıl yani?”</p>

  <p class="block12">“Anlarsın işte. İnsanları gömerken tabutta yanlarına koydukları şeylerden bahsediyorum. Yüzük, kolye gibi yadigârlar... Tam şurada bir defasında dev bir yakut bulmuştum.”</p>

  <p class="block12">“Mezar mı soydun yani?” Dub’ın bu işi yaptığını biliyordum. Sebastian bana söylemiş olsa da bu düşünceye alışamamıştım.</p>

  <p class="block12">Omuz silkerek yoldaki küçük bir mermer parçasına tekme savurdu. “Tabii. Bir daha ihtiyaçları olmayacak ki. Dün gece gördüğün şeyleri nereden bulduk sanmıştın? Bulduklarımızı Spits’e satıyoruz, o antikacılara, antikacılar da turistlere.”</p>

  <p class="block12">Hiçbir şeyden habersiz turistlerin üzerlerinde yitip gitmiş insanların takılarıyla dolaşıyor olması fikri tüylerimi diken diken etti. Uyuduğum yatak odası aklıma geldi. “Üst kattaki kafatasının sahici olmadığını söyle lütfen!”</p>

  <p class="block12">Crank omzunun üstünden güldü, kasketinin arkasından iki yandan ördüğü saçları sarkıyordu. “O gördüğün Bir Numaralı Saint Louis’ten Eugene Hood’du.”</p>

  <p class="block12">Bir Numaralı Saint Louis, Fransız Mahallesi’ndeki bir mezarlıktı. Kafatasını görünce sinirlerimin bozulmuş olmasına şaşmamalı, sahici oluşundanmış demek!</p>

  <p class="block12">Eğilerek mezar taşlarının üstüne sarkan bir dalın altından geçtim. Yüksek bahçe demirlerinin karşımıza çıkmasıyla yol bitti. Sebastian bir mezarın köşesinden dönerek yaprak ve çimlerden oluşan yumuşak halının dibinden devam eden bahçe demirlerini takip etmeye başladı. Bir süre sonra zemin yumuşak ve cıvık bir hale geldi, bataklık kokusu daha da ağırlaştı.</p>

  <p class="block12">Karşımızda, tatlı suyla tuzlu suyun karıştığı kapkara bir birikintinin içinden çıkan mezar taşları görünüyordu.</p>

  <p class="block14"><span class="text2">Sebastian bir daha döndü. Rahat bir nefes aldım, en azından</span> <span class="text1">ileri</span> <span class="text2">gitmiyorduk.</span></p>

  <p class="block12">Her adım attığımızda çıkan şapırtı sesleri daha da yükseliyordu. İçimin rahatlaması çok da uzun sürmedi, giderek çürümüş cesetlerle karışmış çamura batıyor olmamız midemi kaldırıyor ve sinirlerimi zorluyordu.</p>

  <p class="block14">Sebastian bir mezar taşının önünde durdu ve “İşte burası,” dedi usulca. İki adım önünde yaklaşık iki metre uzunluğunda demir bir kapı vardı, kapının iki tarafı içi çamurlu su, çerçöp ve yaprakla dolmuş mermer vazolarla taçlandırılmıştı. Mezarın üstü taş mantarı ve yosunla kaplanmıştı. Kapının üstünde: NEHİR MELEKLERİ, 1867, yazılıydı.</p>

  <p class="block12">Eğer bir noktada uzun süre duracak olursam, botlarımın etrafında parmak uçlarımın üzerine gelecek kadar kara su birikiyordu. Violet Pascal’ı yere bıraktı, hayvan muhtemelen kahvaltılık bir şeyler bulmak için hemen kıvrılarak bizden uzaklaştı.</p>

  <p class="block12">Arkama dönerek karanlık, gölgelerle kaplanmış bataklığa baktım. Etrafta belli belirsiz parıldayan gözler vardı; bu onlarca gözün timsahlara değil de kurbağalara ait olduğunu düşünmek istiyordum.</p>

  <p class="block12">Henri, Sebastian’ın ağır demir kapıyı içeri girebileceğimiz kadar ittirerek açmasına yardımcı oldu. Sonra olduğu yerde durarak ellerini kuruladı. “Bu defa dışarıda kalacağım. Size iyi eğlenceler.”</p>

  <p class="block12">Sebastian sırt çantasını omzundan kaydırarak indirdi, fermuarını açıp vanilya renkli tombul bir mum çıkardı. “Dub.”</p>

  <p class="block12">Dub parmaklarını fitilin üstüne getirdi. Fitilin ucunda aniden bir alev belirirken Sebastian yüzünü bana döndü. “Hazır mısın?”</p>

  <p class="block12">Omzumun üzerinden bir daha baktığımda daha fazla parıldayan gözün belirdiğini fark ettim, suyun içinde çifter çifter bir sürü minik nokta ışıldıyordu. Bakışları üstümüzde bekliyorlardı. İleri hareket ettim, gördüğüm gözlerin benim için geldikleri gibi tuhaf bir düşünce belirmişti zihnimde. İçim ürpermişti, kendimi zor tutarak titrememi bastırmaya çalışıyordum.</p>

  <p class="block13">Derin nefes alıp ver. Uzun bir nefes al. Uzun bir nefes ver.</p>

  <p class="block12">Sebastian mezara girdi, ben de çatlak mermer basamakları çıkarak elindeki alevin ışığını takip etmeye başladım.</p>

  <p class="block12">Eğilip kolayca içeri girdim.</p>

  <p class="block12">Küf kokulu, rutubetli hava nefes almayı zorlaştırıyordu. Yaklaşık iki buçuk metre derinliği olan, tonoz yüksekliğiyse iki metreyi bulan mezarın içine dört-beş kişi rahatça sığabilirdi.</p>

  <p class="block12">Dikdörtgen şeklinde olan duvarların hepsinde, üzerine kutular ve tabutlar yerleştirilmiş iki uzun raf bulunuyordu. Rafların altı da yine kutu ve tabutlarla doluydu.</p>

  <p class="block12">“Aynı mezar pek çok kez kullanılırdı. O nedenle burada bu kadar fazla kişi gömülü. Eski günlerde son tabutun içinden kemikleri çıkarıp bir kaba yerleştirir sonra da yeni bir tabutun içinde yeni bir ölüyü getirirlerdi. Tabutun içindeki ceset çürüdüğünde ya da ailenin bir başka ferdi öldüğünde aynı işlemi tekrar ederlerdi. Ölüler için yer kapmaca oyunu gibi bir şey.”</p>

  <p class="block12">“İyiymiş.” Gözlerimi küçük odanın içinde dolaştırdım, iyice eskimiş kutuların çatlayıp ayrılmış köşelerinden dışarı çıkan kemikler görünüyordu. Kalbim gümbürdemeye başladı, çünkü çürüyen cesetlerin kokusunu içime çekmemek için nefesimi olabildiğince tutuyordum. “Hangisi Alice?”</p>

  <p class="block12">Sebastian mezar odasının en arkasına yürüdü. Mermerden uzun bir oturağa benzettiğim şeyin aslında arka duvar boyunca uzanan bir lahit olduğunu anladım. Tepesinde, mermer duvara oyulmuş bir nişin içinde üzerini küf bağlamış yarı eriyik bir mum duruyordu.</p>

  <p class="block12">“Kemikleri kutulara aldıklarını söylemiştin.”</p>

  <p class="block12">“Bir tek bu mezara dokunulmadı. Fayton sürücüsünün anlattığı efsane... nehirde iki ceset bulduklarını söylemişti hani. Hepsi hikâye.” Elindeki mumu nişteki küçük rafa yerleştirdi ve mezarın önünde diz çöktü. “İtmeme yardım et.” O bir köşesine geçti, ben de öbür köşeye geçerek ellerimi sert mermer kapağın üstüne koydum.</p>

  <p class="block12">“Peki, o halde gerçek hikâye neymiş?”</p>

  <p class="block12">“Alice Cromley’i öldüren sevgilisiydi. Aşk cinayeti. Kimse tam olarak ne olduğunu bilmiyor, ama bilinen bir şey var ki o da cesedinin nehre atılmadığı. Ölmüş halde yatarken cesedine ne yapması gerektiğini kendi anlatmış. Bir tür vudu ayini. Adam lanetlenmekten korktuğu için, bazılarına göreyse deli gibi âşık olduğundan, istediği her şeyi yapmış. Hazır mısın?” Başımı salladım. Yakında nefes alıp vermek zorunda kalacağımın farkındaydım. Ciğerlerim ve kalbim daha fazla dayanamayacaktı. Taşın üzerine eğilerek dişlerimi sıktım ve olacaksa şimdi olsun deyip derin bir nefes aldım. Tabut açılıp da içerisi “Alice Cromley” ile dolduktan sonra nefes almaktan daha iyiydi böylesi.</p>

  <p class="block12">Ağır mermer kapağı ittirerek biraz yamultmayı başardığımızda ikimizden de ter boşalmıştı. Sonra öbür tarafa geçip aynı hareketi tekrarladık. Bu şekilde devam ederek tabutu yarıya kadar açmayı başardık.</p>

  <p class="block12">Sebastian durup dinlendi. Terden saçları ıslanmıştı. “Bu kadarı işimizi görür.” Ayağa kalkıp mumu eline almadan önce koluyla kaşlarının üstünde biriken teri sildi. Yukarıdan tabutun içine bakarken yüzü çok sert görünüyordu.</p>

  <p class="block12">Dizlerimin üzerinde doğruldum, tabutun kenarından meşhur Alice Cromley’in son istirahatgâhını görebileceğim boydaydım.</p>

  <p class="block12">Nutkum tutuldu. Geri düşmemek için ellerimle tutunup destek alabileceğim bir şey aradım. Tabutun ucunu kavradım. İçinde mükemmelen korunmuş, çok güzel bir Kreol kadın yatıyordu.</p>

  <p class="block12">Alice Cromley.</p>

  <p class="block12">Elbisesi lime lime ayrılmış olsa da teni ve saçları daha birkaç saat önce mezarın içine yerleştirilmiş gibi görünüyordu.</p>

  <p class="block12">“Bu imkânsız,” diye mırıldandım.</p>

  <p class="block12">Bir kıkırdama sesiyle karşımdaki dehşet verici manzaradan başımı çevirdim. Sebastian tek kaşını kaldırmış bana sırıtarak bakıyordu. “Bunca şey gördükten sonra nasıl hâlâ şaşırabiliyorsun? Vampirler... Tanrıça... hatta bir Harpia gördün.”</p>

  <p class="block12">“Evet ve bütün hepsinin tıpkı bunun gibi imkânsız olduğunu düşünüyorum.”</p>

  <p class="block12">Sebastian’ın kahkahası şu anki vaziyetimiz için biraz uygunsuz kaçmıştı. “New 2’de değil. New 2’de her şey mümkün.”</p>

  <p class="block12">“Bir Yunan tanrıçasını alt etmek mümkün mü peki?”</p>

  <p class="block12">Sebastian çantasının fermuarını açtı. “Güneş doğmadan işimizi halletmeliyiz.” Bahçe makası çıkardı.</p>

  <p class="block12">“Tanrım.” Midem iyice bulanmaya başladı.</p>

  <p class="block12">“Tepkinden bu onura benim nail olacağım sonucunu çıkarıyorum.”</p>

  <p class="block12">Başka türlüsünü beklemediği ortadaydı, çünkü tabuta doğru yönelmişti bile. Eğilerek Alice Cromley’in çıplak ayağını kaldırdı. Tek parmağının eksik olduğunu fark ettim.</p>

  <p class="block13">Kahretsin. Kahretsin. Kahretsin.</p>

  <p class="block12">Çekilip arkamı döndüm. Makasın kıstırarak kestiği kemik sesi mermer duvarların içinde yankılandı. Etrafımızdaki ölüler her an uyanabilirdi. Kendilerinden birine yapılan bu saygısızlık onları öfkelendirecekti. Korkudan neredeyse mezar odasını terk edip kaçacaktım.</p>

  <p class="block12">“Çabuk,” diye fısıldadı Sebastian, sırtını lahde dayayıp çantasından bir havan ve tokmak çıkardı, minik ayak parmağının içinden kemiği çıkarıp kuruladı ve çanağın içine attı. Kemiği havanda döverek ezerken bana baktı, donmuş gibi olduğum yerde çakılı kalmıştım. “Öğrenmek istiyor musun, istemiyor musun?”</p>

  <p class="block14"><span class="text2">Panik ve korkuyu üstümden atmak için yutkundum, vücudumun pompaladığı adrenalinden dolayı bütün eklemlerim uyuşup güçsüz kalmıştı. İçimden bir ses</span> <span class="text1">Kaç,</span> <span class="text2">diye bağırıyordu. Kaç bu karanlık, kâbus gibi yerden, dönüp ardına bile bakma, sonsuza dek unut. Ama hiçbir yere gitmedim ve çuval gibi kendimi yere bırakıp havanda kemiği dövmeye devam eden Sebastian’ın yanına oturdum.</span></p>

  <p class="block12">İçin için biliyordum ki, havanın içindekiler benim vücudumun içinde bir yerlerde huzur bulacaktı. Ama bunları düşünmedim. Sadece izlemekle yetinip zihnimi boş bıraktım.</p>
</body>
</html>
