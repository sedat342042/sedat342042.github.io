<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-13</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR">BÖLÜM 9</span></h1>

    <h2 class="calibre1" id="sigil_toc_id_9"><span class="Bold" xml:lang="tr-TR">Anthony Bir Ölüyü Ortadan Kaldırıyor</span></h2>

    <p class="Temel-Paragraf"></p>

    <p class="Temel-Paragraf">Anthony, Virginia’nın peşinden odadan çıktı. Usulca gülümsüyordu. Olaylar umulmadık bir yönde gelişmişti.</p>

    <p class="Temel-Paragraf">Ama genç adam ölünün üzerine eğilirken tekrar ciddileşti. “Vücudu hâlâ sıcak!” sesi sertti. “Bu adam öleli yarım saat bile olmamış.”</p>

    <p class="Temel-Paragraf">“Yani onu ben gelmeden biraz önce mi öldürmüşler?”</p>

    <p class="Temel-Paragraf">“Evet.” Anthony doğruldu. Kaşları çatılmıştı. Sonra, Virginia’nın önemini hemen anlamadığı bir soru sordu. “Oda hizmetçiniz bu odaya girmedi, değil mi?”</p>

    <p class="Temel-Paragraf">“Girmedi.”</p>

    <p class="Temel-Paragraf">“Sizin buraya girdiğinizi biliyor mu?”</p>

    <p class="Temel-Paragraf">“Evet... Kapıya giderek onunla konuştum.”</p>

    <p class="Temel-Paragraf">“Cesedi bulduktan sonra mı?”</p>

    <p class="Temel-Paragraf">“Evet.”</p>

    <p class="Temel-Paragraf">“Ve ona hiçbir şey söylemediniz öyle mi?”</p>

    <p class="Temel-Paragraf">“Söylemem daha mı iyi olurdu? Onun sinir krizi geçireceğini düşündüm. Anlayacağınız Elise Fransız. Hemen telaşlanıp heyecanlanıyor... Salim kafayla durumu düşünmek istedim.”</p>

    <p class="Temel-Paragraf">Anthony başını salladı ama bir şey söylemedi.</p>

    <p class="Temel-Paragraf">“Hizmetçime söylemem daha mı iyi olurdu?”</p>

    <p class="Temel-Paragraf">“Evet. Ne yazık ki bunu yapmamışsanız. Bayan Revel. Eğer cesedi eve döner dönmez hizmetçinizle birlikte bulsaydınız, o zaman her şey kolaylaşırdı. O zaman adamın siz eve dönmeden öldürülmüş olduğu düşünülürdü.”</p>

    <p class="Temel-Paragraf">“Ama şimdi adamım ben eve döndükten sonra ah, anlıyorum.”</p>

    <p class="Temel-Paragraf">Anthony, genç kadının bu fikri düşünmesini seyretti. Dışarıda, merdivenlerde kadınla konuştuğu zaman oluşan ilk izlenimlerinin doğru olduğunu gördü. Evet, yanılmamıştı. Virginia Revel yalnızca güzel değil aynı zamanda cesur ve akıllı bir kadındı.</p>

    <p class="Temel-Paragraf">Virginia soruna öylesine dalmıştı ki, bu yabancının adını nereden bildiğini düşünmedi bile.</p>

    <p class="Temel-Paragraf">Usulca, “Elise tabancanın sesini neden duymadı acaba?” diye mırıldandı.</p>

    <p class="Temel-Paragraf">Anthony açık pencereyi işaret etti. Dışarıdan geçen bir arabanın egzoz gürültüsü duyuluyordu. “Görüyorsunuz ya? insan Londra’da tabanca sesini pek fark edemez.”</p>

    <p class="Temel-Paragraf">Virginia hafifçe ürpererek kolluktaki ölüye döndü. “İtalyana benziyor...”</p>

    <p class="Temel-Paragraf">Anthony, “İtalyan o,” dedi. “Asıl mesleği garsonluktu. Boş zamanlarında da şantaj yapıyordu. Adı da Giuseppe olabilir.”</p>

    <p class="Temel-Paragraf">Virginia bağırdı. “Tanrım! Siz Sherlock Holmes musunuz?”</p>

    <p class="Temel-Paragraf">Anthony üzgün üzgün başını salladı. “Hayır. Korkarım ben sadece bu oyunda hile yapıyorum. Size daha sonra meseleyi anlatırım. Bu adam size bazı mektuplar gösterdi ve para istedi, öyle mi? Peki, siz ona para verdiniz mi?”</p>

    <p class="Temel-Paragraf">“Evet, verdim.”</p>

    <p class="Temel-Paragraf">“Ne kadar?”</p>

    <p class="Temel-Paragraf">“Kırk sterlin.”</p>

    <p class="Temel-Paragraf">“İşte bu çok kötü.” Ama Anthony’nin öyle şaşırmış gibi bir hali de yoktu. “Şimdi şu telgrafa bakalım.”</p>

    <p class="Temel-Paragraf">Virginia telgrafı getirdi. Anthony buna bir göz attı ve yüzünün ifadesi de ciddileşti.</p>

    <p class="Temel-Paragraf">“Ne var?”</p>

    <p class="Temel-Paragraf">Telgrafı uzatarak parmağıyla çekildiği merkezi işaret etti. “Bames... Siz de bugün öğleden sonra Ranclagh’taymışsınız. Telgrafı sizin oradan çektiğinizi söyleyebilirler.”</p>

    <p class="Temel-Paragraf">Virginia, Anthony’nin söylediklerinden etkilenmişti. Sanki bir ağ etrafını sarıyormuş gibi geldi. Anthony Cade, onu, sezdiği ama açıklık getiremediği şeyleri iyice görmeye zorluyordu.</p>

    <p class="Temel-Paragraf">Genç adam mendilini çıkararak eline sardı. Eğilip tabancayı aldı. “Biz suçlular dikkatli olmalıyız.” özür diliyormuş gibi bir hali vardı. “Parmak izlerini kastediyorum.” Sonra birdenbire bütün vücudu kaskatı kesildi. Konuşmaya başladığı zaman sesi de değişmişi. Sen ve haşindi bu ses. “Bayan Revel, daha Önce bu tabancayı hiç gördünüz mü?”</p>

    <p class="Temel-Paragraf">Virginia şaşkın şaşkın, “Yo...” dedi.</p>

    <p class="Temel-Paragraf">“Bundan emin misiniz?”</p>

    <p class="Temel-Paragraf">“Kesinlikle.”</p>

    <p class="Temel-Paragraf">“Tabancanız var mı?”</p>

    <p class="Temel-Paragraf">“Hayır.”</p>

    <p class="Temel-Paragraf">“Daha önce var mıydı?”</p>

    <p class="Temel-Paragraf">“Hayır. Hiçbir zaman.”</p>

    <p class="Temel-Paragraf">“Bundan emin misiniz?”</p>

    <p class="Temel-Paragraf">“Tabi, eminim.”</p>

    <p class="Temel-Paragraf">Anthony bir an genç kadını dikkatle süzdü. Sesinin tonu Virginia’yı şaşırtmıştı. Bu yüzden o da Anthony’ye bakıyordu.</p>

    <p class="Temel-Paragraf">Genç adam, “Çok garip...” diye mırıldandı. “Peki, buna ne diyeceksiniz?”</p>

    <p class="Temel-Paragraf">Tabancayı uzattı. Ufak, zarif, adeta oyuncak gibi bir şeydi. Ama yine de öldürücüydü. Kabzaya ise Virginia adı oyulmuştu.</p>

    <p class="Temel-Paragraf">Genç kadın. “Ama... Olamaz!” diye bağırdı.</p>

    <p class="Temel-Paragraf">Gerçekten şaşırmış olduğu o kadar belliydi ki, Anthony, ona inandı. Usulca. “Oturun,” dedi. “Bu işin göründüğü kadar basit olmadığı anlaşılıyor. Bir kere... varsayımımız nedir? Ancak iki ihtimal olabilir. Bir... O mektupları yazmış olan asıl Virginia şantajcıyı izledi. Adamı vurdu. Tabancayı yere atarak mektupları çaldı ve kaçtı. Bu olabilir, değil mi?”</p>

    <p class="Temel-Paragraf">Virginia islemeye istemeye. “Herhalde...” diye cevap verdi.</p>

    <p class="Temel-Paragraf">“İkinci varsayım daha ilgi çekici. Giuseppe’yi öldürmek isleyen kişi cinayeti sizin üzerinize yıkmak niyetindeydi. Hatta belki de asıl amacı buydu. Giuseppe’yi başka bir yerde de kolaylıkla öldürebilirdi. Ama onu buraya çekmek için bir hayli uğraştı. Ayrıca bu kimse Datchet’te villanız olduğunu evde kimlerin bulunduğunu, neler yaptığınızı hatta bugün öğleden sonra Ranclagh’a gittiğinizi biliyordu. Belki bu sorum size komik gelecek ama... hiç düşmanınız var mı Bayan Revel?”</p>

    <p class="Temel-Paragraf">“Yok, tabi, özellikle böyle bir düşman.”</p>

    <p class="Temel-Paragraf">Anthony, “Şimdi sorun şu: ne yapacağız?” dedi. “Önümüzde iki yol var: A. Polise telefon edebiliriz. Onlara bütün hikayeyi anlatırsınız. Mevkiinizin ve lekesiz hayatınızın bir etkisi olacağını umarsınız. B. Ben cesedi ortadan kaldırmaya çalışırım. Tabi ben B planını uygulamayı istiyorum. Zira bir cinayeti kurnazlıkla gizleyip gizleyemeyeceğimi anlamayı her zaman istemişimdir. Ama ne yazık ki kan dökmekten hoşlanmıyorum. Herhalde genel olarak A planı daha uygun. Tabi bir de A’nın düzeltilmiş şekli var. Yani polise telefon ederiz ama tabancayı ve mektupları saklarız. Tabi onlar hâlâ Giuseppe ‘deyse.”</p>

    <p class="Temel-Paragraf">Anthony, ölünün ceplerini çabucak aradı.</p>

    <p class="Temel-Paragraf">“Tamamen temizlenmiş; Üzerinde hiçbir şey yok. O mektuplar yüzünden daha bir sürü sorun çıkacak sanırım. A, bu da ne? Cebinde delik varmış. Asların içine bir kağıt parçası kaymış.”</p>

    <p class="Temel-Paragraf">Konuşurken kağıdı çıkarmıştı. Bunu ışığa doğru tuttu. Virginia da ona yaklaştı.</p>

    <p class="Temel-Paragraf">Anthony. “Ne yazık ki gerisi yok,” diye mırıldandı. “Bacalar 23.45 Perşembe Bir randevuya benziyor bu.”</p>

    <p class="Temel-Paragraf">Virginia bağırdı. “Bacalar mı? Çok garip!”</p>

    <p class="Temel-Paragraf">“Nesi garip? öyle aşağılık bir adam için köşkün fazla kibar olduğunu mu düşünüyorsunuz?”</p>

    <p class="Temel-Paragraf">“Bu akşam Bacalar’a gideceğim... Daha doğrusu gidecektim.”</p>

    <p class="Temel-Paragraf">Anthony çabucak genç kadına doğru döndü. “Ne dediniz, ne dediniz?” ‘ ,</p>

    <p class="Temel-Paragraf">Virginia tekrarladı. “Bu akşam Bacalar’a gidecektim.”</p>

    <p class="Temel-Paragraf">Anthony, ona bakakaldı. “Durumu anlamaya başlıyorum... Tabi yanılıyor olabilirim ama bu yüne de ilgi çekici bir fikir. Ya biri Bacalar’a girmenizi önlemek istiyorsa?”</p>

    <p class="Temel-Paragraf">Virginia hafifçe gülümsedi. “Kuzenim George Lomax oraya gitmemi istemiyor. Ama George’un cinayet işleyeceğini düşünemem.”</p>

    <p class="Temel-Paragraf">Anthony gülümsedi. Derin derin düşünüyordu. “Polis çağırsak bugün Bacalar’a gidemezsiniz. Hatta yarın bile... Oysa ben sizin Bacalar’a gitmenizi çok istiyorum. Bunun o tanımadığımız dostlarımızı sarsacağından eminim. Bayan Revel bana güvenebilir misiniz?”</p>

    <p class="Temel-Paragraf">“Yani B planını mı uygulayacaksınız?”</p>

    <p class="Temel-Paragraf">“Evet, ilk iş sizin oda hizmetçisini evden uzaklaştırmalıyız. Bunu başarabilir misiniz?”</p>

    <p class="Temel-Paragraf">“Kolaylıkla.” Virginia hole çıkarak yukarıya seslendi. “Elise! Elise!”</p>

    <p class="Temel-Paragraf">“Madam?”</p>

    <p class="Temel-Paragraf">Anthony iki kadının çabuk çabuk konuştuklarını duydu. Sonra sokak kapısı açılıp kapandı. Virginia tekrar çalışma odasına girdi.</p>

    <p class="Temel-Paragraf">“Elise gitti. Onu parfüm almaya yolladım. Bunu satan mağazanın sekize kadar açık olduğunu da söyledim. Bu doğru değil tabi. Elise eve uğramadan daha sonraki trenle beni izleyecek.”</p>

    <p class="Temel-Paragraf">Anthony takdirle. “Güzel,” dedi. “Şimdi cesedi ortadan kaldırma işine başlayabiliriz. Pek eski bir yöntem bu ama korkarım size evde sandık olup olmadığını soracağım.”</p>

    <p class="Temel-Paragraf">“Tabi var. Bodruma inelim. Oradan beğendiğinizi alırsınız.”</p>

    <p class="Temel-Paragraf">Bodrumda türlü sandık duruyordu. Anthony uygun boyda, sağlam bir şey seçti. “Ben işin bu bölümünü kendi başıma başarırım. Siz yukarı çıkıp hazırlanın.”</p>

    <p class="Temel-Paragraf">Virginia bu emri yerine gelirdi. Tenis kılığını çıkararak kahverengi bir tayyör ve turuncu, şirin bir şapka giydi. Aşağıya indiği zaman Anthony holde kendisini bekliyordu. Kayışlarla düzgünce bağlandığı sandık da yanındaydı.</p>

    <p class="Temel-Paragraf">Genç adam. “Size hayat hikayemi anlatmayı isterdim.” dedi. “Ama bu akşam bir hayli işimiz var. Şimdi size yapacaklarınızı söyleyeceğim. Bir taksi çağırın. Bavullarınızı buna koydurun. Sandığı da öyle. Paddington İstasyonu’na gidin. Oradan sandığı ‘emanet’ kısmına bırakın. Ben de peronda olacağım. Yanımdan geçerken emanet makbuzunu düşürün. Ben bunu yerden alacak ve size verir gibi yapacağım. Ama aslında makbuz bende kalacak. Ondan sonra Bacalara gidin ve her şeyi de bana bırakın.”</p>

    <p class="Temel-Paragraf">Virginia. “Çok iyisiniz,” diye cevap verdi. “Bir ölüyü bir yabancının üstüne yıkmam gerçekten ayıp.”</p>

    <p class="Temel-Paragraf">Anthony kayıtsızca, “Bu durum hoşuma gidiyor,” dedi. “Eğer arkadaşım Jimmy McGrath burada olsaydı, size böyle serüvenlerden hoşlandığımı söylerdi.”</p>

    <p class="Temel-Paragraf">Virginia, ona hayretle baktı. “Ne dediniz? Jimmy McGrath mı?”</p>

    <p class="Temel-Paragraf">Anthony de genç kadını dikkatle süzdü. Evet. Neden sordunuz? Ondan söz edildiğini mi duydunuz?”</p>

    <p class="Temel-Paragraf">“Evet... Hem de yakınlarda.” Virginia bir an kararsızca durakladı. “Bay Cade, sizinle konuşmam gerekiyor. Bacalar’a gelemez misiniz?”</p>

    <p class="Temel-Paragraf">“Beni kısa bir süre sonra tekrar göreceksiniz. Bayan Revel. Şimdi ben usulca arka kapıdan kaçacağım. Siz cüretle ön kapıdan çıkarak taksiye bineceksiniz.”</p>

    <p class="Temel-Paragraf">Planı başarıyla uyguladılar. İkinci bir taksiye binen Anthony istasyona zamanında erişti. Genç kadının düşürdüğü makbuzu aldı. Sonra gidip, o gün daha önce gerekir düşüncesiyle kiraladığı eski arabayı gelirdi. Sandığı emanetten alarak, otomobillin bagajına yerleştirdi.</p>

    <p class="Temel-Paragraf">Sonra hızla yola çıkarak. Londra’dan ayrıldı. Tenha bir yerde arabadan inerek önce plakaları çamurla sıvadı. Sonra da sandığı açarak Giuseppe’nin cesedini çamların arkasına bıraktı.</p>

    <p class="Temel-Paragraf">Tekrar arabaya binerek uzaklaştı. Bütün bu işler bir buçuk dakika da olup bitmişti. Anthony, Londra’ya doğru döndü. Ama şehre girmeden otomobil bu sefer de bir korunun önünde durdurdu. Arabadan inerek dev bir ağaca tırmandı. En üstteki dallardan birine, küçük bir paketi bağladı.</p>

    <p class="Temel-Paragraf">Bir taraftan da, tabancayı gizlemek için güzel bir yol bu, diye düşünüyordu. Herkes etrafta dolaşıyor, gölleri tarıyor. Ama İngiltere’de bu ağaca tırmanabilecek babayiğit pek az.</p>

    <p class="Temel-Paragraf">Anthony, Londra’ya dönerek tekrar Paddington İstasyonu’na gitti. Sandığı yine emanete bıraktı. İyice acıkmıştı. Gözlerinin önünde canlı biftekler ve kızarmış patatesler beliriyordu. Ama saatine bakarak üzüntüyle başını salladı. Arabaya yeniden benzin doldurtarak tekrar yola çıktı. Bu sefer kuzeye doğru gidiyordu.</p>

    <p class="Temel-Paragraf">Anthony, arabayı Bacalar’ın bahçesinin önünde durdurduğu zaman saat yirmi üç otuzu geçiyordu. Genç adam, çevik bir hareketle yüksek duvara tırmandı. Bahçeye atlayarak köşke doğru gitti. O sırada ahırlardaki kulenin saati çalmaya başladı.</p>

    <p class="Temel-Paragraf">23.45... Kağıt parçasında yazılı olan saati bu. Anthony artık verandaya erişmişti. Başını kaldırmış köşke bakıyordu. Etraf karanlık ve sessizdi.</p>

    <p class="Temel-Paragraf">Genç adam, “Bu politikacılar da erkenden yatıyorlar,” diye mırıldandı.</p>

    <p class="Temel-Paragraf">Sonra birdenbire bir ses duydu. Bir silah sesi. Anthony çabucak döndü. Ses evden gelmişti. Bundan emindi. Bir dakika daha bekledi. Ama etrafa sanki bir ölüm sessizliği çökmüştü. Sonunda camlı kapılardan birine gitti. Kendisini şaşırtan gürültünün oradan geldiğini sanıyordu. Anthony kapıyı yokladı. Kilitliydi bu. Genç adam sonra diğer kapı ve pencereleri denedi. Bir taraftan da dikkatle etrafa dinliyordu. Ama derin sessizlik sürüp gidiyordu.</p>

    <p class="Temel-Paragraf">Anthony sonunda kendi kendine, herhalde bana Öyle geldi, dedi. Veya ormanda biri izinsiz avlanıyordu. Dönerek bahçede ilerledi. Ama anlaşılmaz bir huzursuzluk duyuyordu. Endişeliydi.</p>

    <p class="Temel-Paragraf">Omzunun üzerinden köşke bir göz attı. Aynı anda ilk kattaki pencerelerin birinden dışarıya ışık süzüldü. Sonra söndü. Köşk yine karanlıklara gömüldü.</p>

    <p class="Temel-Paragraf"></p>
  </div>
</body>
</html>
