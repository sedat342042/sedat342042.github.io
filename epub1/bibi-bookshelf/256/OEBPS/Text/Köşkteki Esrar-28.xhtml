<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-28</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR">BÖLÜM 24</span></h1>

    <h2 class="calibre1" id="sigil_toc_id_24"><span class="Bold" xml:lang="tr-TR">Dover’da</span></h2>

    <p class="Temel-Paragraf"></p>

    <p class="Temel-Paragraf">Bohça. “Arabayı hızlı sürmemin sakıncası yok ya?” diye sordu. “Geç kaldık çünkü.”</p>

    <p class="Temel-Paragraf">Anthony’ye zaten haddinden fazla hızlı gidiyorlarmış gibi geliyordu. Ama çok geçmeden araba adeta uçmaya başladı.</p>

    <p class="Temel-Paragraf">Köy içinden geçtikleri için yavaşlayan Bohça, “Bazıları.” dedi. “Benim araba kullanmamdan korkarlar. Babam, mesela. Hiçbir kuvvet onu benim kullandığım arabaya bindiremez.”</p>

    <p class="Temel-Paragraf">Anthony, Lord Caterham’ın haklı olduğunu düşünüyordu. Bohça’nın kullandığı arabaya binmek yaşlı birinin yapabileceği bir spor değildi.</p>

    <p class="Temel-Paragraf">Bohça. “Ama siz hiç gergin görünmüyorsunuz,” dedi. Bunu söylerken bir köşeyi iki tekerlek üzerinde geçti.</p>

    <p class="Temel-Paragraf">Anthony ciddi bir tavırla, “Ben de çok iyi araba kullanırım.” dedi. “Üstelik ben de çok hızlı kullanırım.”</p>

    <p class="Temel-Paragraf">Bohça nazikçe, “Biraz daha hızlanabilir miyim?” diye sordu</p>

    <p class="Temel-Paragraf">‘Tanrı aşkına, hayır! Zaten yeterince hızlıyız.”</p>

    <p class="Temel-Paragraf">Bohça kulakları sağır eden kornasını çalarken. “Bu ani ayrılışınızın nedenini çok merak ediyorum.” dedi. “Ama sanırım sormamalıyım. Adaletten kaçmıyorsunuz, değil mi?”</p>

    <p class="Temel-Paragraf">“Aslında ben de nedenini bilmiyorum ama yakında öğrenirim.”</p>

    <p class="Temel-Paragraf">“Scotland Yard müfettişi bir tilki kadar kurnazmış.”</p>

    <p class="Temel-Paragraf">Anthony. “Battle iyi biridir.” diyerek genç hanıma katıldı.</p>

    <p class="Temel-Paragraf">“Daha önce diplomatlarla bir arada olmuş olmalısınız.” dedi Bohça. “Yoksa bu kadar şeyi bilemezdiniz, değil mi?”</p>

    <p class="Temel-Paragraf">“Doğrusu ben de saçmaladığımı düşünüyordum.”</p>

    <p class="Temel-Paragraf">“Hadi oğlum! Matmazel Brun’le kaçmıyorsun ya?”</p>

    <p class="Temel-Paragraf">Anthony hevesle, “Suçlu değil,” dedi.</p>

    <p class="Temel-Paragraf">Sessiz geçen birkaç dakika boyunca Bohça. Üç arabayı daha geçti.</p>

    <p class="Temel-Paragraf">“Virginia’yı ne zamandan beri tanıyorsunuz?”</p>

    <p class="Temel-Paragraf">Anthony doğruyu söyledi. “Bu soruyu cevaplamak zor! Onunla sık sık karşılaşmadım. Ama bana Virginia’yı uzun bir süreden beri tanıyormuşum gibi geliyor.”</p>

    <p class="Temel-Paragraf">Bohça başını salladı.</p>

    <p class="Temel-Paragraf">“Virginia çok zekidir. Saçma sapan şeyler söyler ama aslında kafası çok iyi çalışır. Duyduğuma göre Herzoslovakya’da da çok başarılı olmuş. Tim Revel yaşasaydı mesleğinde çok ilerleyecekti. Virginia sayesinde tabi... O, Tim için didinip çabaladı. Bunun nedenini de biliyorum.”</p>

    <p class="Temel-Paragraf">“Tim’i çok sevdiği için mi?”Anthony gözlerini yola dikmişti.</p>

    <p class="Temel-Paragraf">“Hayır, sevmediği için. Anlamıyor musunuz? Virginia. Tim’i sevmedi. Hiçbir zaman sevemedi. Bunu telafi için de elinden geleni yaptı. Virginia böyle bir insandır işte. Ama bu konuda yanılmayın. Virginia. Tim Revel’a aşık değildi.”</p>

    <p class="Temel-Paragraf">Anthony dönerek kıza baktı. “Pek kesin konuşuyorsunuz.”</p>

    <p class="Temel-Paragraf">Bohça’nın küçük elleri direksiyona kenetlenmiş, çenesi de sabit bir şekilde yine direksiyona dayanmıştı.</p>

    <p class="Temel-Paragraf">“Durumu biliyorum da ondan. Onlar evlendikleri zaman ben daha çocuktum ama Virginia’yı tanıdığım için neden evlendiklerini biliyordum. Tim Revel, Virginia’ya çılgıncasına aşık olmuştu. İrlandalıydı o. Yakışıklı bir adamdı. Virginia ise çok gençti o sırada. Henüz on sekizindeydi. Nereye giderse gitsin, Tim’le karşılaşıyordu. Genç adam çok üzgündü. Durmadan, ‘Benimle evlenmezsen kendimi içkiye vereceğim veya intihar edeceğim,’ diyordu. Genç kızlar böyle laflara inanırlar; en azından inanırlardı. Sekiz yılda epey mesafe kat ettik. Tim’de uyandırdığı coşkun hisler Virginia’yı etkiledi ve sonunda genç adamla evlendi. Ve kocasına daima çok iyi davrandı. Eğer Tim’i sevseydi öyle melek gibi de davranmazdı. Aslında Virginia’nın şeytanca tarafı çoktur. Ama size bir tek şeyi söyleyebilirim; bağımsızlığının zevkini çıkarıyor, Virginia. Onu bundan vazgeçirmek çok zor olacak.”</p>

    <p class="Temel-Paragraf">Anthony ağır ağır, “Bütün bunları bana neden anlattınız?” diye mırıldandı.</p>

    <p class="Temel-Paragraf">“İnsanlar hakkında bilgi sahibi olmak hoş bir şey, değil mi? Bazı insanlar hakkında...”</p>

    <p class="Temel-Paragraf">Genç adam, ‘Virginia hakkında bilgi edinmeyi istiyordum,” diye itirafta bulundu.</p>

    <p class="Temel-Paragraf">“Ama o bunları size hiçbir zaman anlatmazdı. Fakat bana inanabilirsiniz. Virginia çok iyi bir insandır. Kadınlar bile onu severler. Çünkü Virginia kimseyi iğnelemez, dedikodu yapmaz.” Bohça birdenbire içini çekti. “İnsan biraz kafa dengi olmalı, değil mi?”</p>

    <p class="Temel-Paragraf">Anthony başını salladı. “Öyle...” Ama kafası hâlâ karışıktı. Bohça’nın amacını tam olarak anlayamamıştı. Neden sormadan bütün bunları anlattı? Aslında inkar edecek değildi; bu hoşuna gitmişti.</p>

    <p class="Temel-Paragraf">“Ah, otobüsler geliyor. Sanırım artık daha yavaş kullanmalıyım.”</p>

    <p class="Temel-Paragraf">“Kesinlikle.”</p>

    <p class="Temel-Paragraf">Anthony’nin düşündükleriyle Bohça’nın sözleri birbirinden çok farklıydı. Nihayet gecekondu mahallelerini geçip Oxford Caddesi’ne geldiler.</p>

    <p class="Temel-Paragraf">Bohça saatine bakıp, “Fena değil, ha?” diye sordu.</p>

    <p class="Temel-Paragraf">Anthony hevesle ona katıldı.</p>

    <p class="Temel-Paragraf">“Sizi nerede bırakayım?”</p>

    <p class="Temel-Paragraf">“Neresi olursa. Siz nereye gidiyorsunuz?”</p>

    <p class="Temel-Paragraf">“Knightsbridge tarafına.”</p>

    <p class="Temel-Paragraf">“Pekâla, beni Hyde Park’ın köşesinde bırakın.”</p>

    <p class="Temel-Paragraf">Bohça, genç adamın bu isteğini yerine getirdi. “Güle güle... Sizi akşama köşke götürebilirim.”</p>

    <p class="Temel-Paragraf">Anthony. “Aman, teşekkür ederim,” dedi. “Ben yolumu bulurum.”</p>

    <p class="Temel-Paragraf">“Sizi korkuttum, galiba.”</p>

    <p class="Temel-Paragraf">“Evhamlı yaşlı bayanların sizinle yolculuk etmelerini tavsiye etmem; ama ben çok hoşlandım. Böyle bir heyecanı son yaşadığımda etrafımı vahşi filler sarmıştı.”</p>

    <p class="Temel-Paragraf">“Çok kabasınız. Bugün henüz bir yerlere çarpmadık.”</p>

    <p class="Temel-Paragraf">“Kabalık ettiysem özür dilerim.”</p>

    <p class="Temel-Paragraf">“Bence erkekler hiç de cesur değiller.”</p>

    <p class="Temel-Paragraf">“Bence bu kötü bir söz,” dedi Anthony. “Aşağılandığımı hissediyorum.” Bohça başını sallayıp uzaklaştı. Anthony de geçen bir taksiyi durdurup bindi. “Victoria İstasyonu’na.”</p>

    <p class="Temel-Paragraf">Victoria’ya varınca taksi parasını ödeyip Dover’a ilk treni sordu. Ne yazık ki bir tanesi az önce gitmişti. Bir sonrakine ise bir saatten fazla bir süre vardı.</p>

    <p class="Temel-Paragraf">Anthony oyalanmak için bir aşağı bir yukarı dolaşıp duruyordu. Bir iki kez sabırsızca başını salladı.</p>

    <p class="Temel-Paragraf">Dover yolculuğu oldukça sakindi. Oraya varınca Anthony hemen istasyondan ayrıldı, ama sonra bir şey hatırlamış gibi geri döndü. Langley Yolu, Hurtsmere villasını sorarken yüzünde hafif bir gülümseme vardı.</p>

    <p class="Temel-Paragraf">Sorduğu yol şehrin dışında uzun bir yoldu, istasyon görevlisinin tarifine göre Hurtsmere, Langley Yolu’nun en sonundaki villaydı. İyice gerideydi bu. Bahçesini otlar bürümüştü. Evin yıllardan beri boş olduğu anlaşılıyordu. Büyük demir kapısı paslanmıştı ve etrafa pas yayarak açıldı. Kapı üzerindeki ismin de yarısı silinmişti.</p>

    <p class="Temel-Paragraf">Anthony, “Pek ıssız bir yer burası,” diye mırıldandı. “Uygun sayılır.”</p>

    <p class="Temel-Paragraf">Bir an durakladıktan sonra çabucak tamamen boş olan yolun aşağısına ve yukarısına baktı. Sonra usulca bahçeye girerek, ağaçların arasından villaya doğru gitti Biraz yürüdükten sonra etrafı dinlemek için durdu. Ev hâlâ uzağındaydı. Hiçbir yerden çıt çıkmıyordu. Erken sararan yapraklar o sessizlikte uğursuz bir hışıltıyla düşüyorlardı. Anthony önce korktu, ama sonra gülümsedi.</p>

    <p class="Temel-Paragraf">“Cesur olmalıyım,” diye mırıldandı. “Böyle şeyleri daha önce hiç görmemiştim.”</p>

    <p class="Temel-Paragraf">Yoluna devam etti. Kavisten dönünce çalıların arasına girerek yoluna evden görünmeyecek şekilde devam etti. Aniden durup dikkatle etrafı dinledi. Uzaklarda bir köpek havlıyordu, ama onun dikkatini çeken ses daha yakından gelmişti.</p>

    <p class="Temel-Paragraf">Keskin kulaklan onu yanılmamıştı. Bir adam hızla evin köşesinden çıktı. Yabancıya benziyordu. Kısa boylu ve tıknazdı. Adam durmadan evin etrafında daireler çiziyor, sonra yeniden gözden kayboluyordu.</p>

    <p class="Temel-Paragraf">Anthony, nöbetçi, dedi kendi kendine. İşleri iyi yönetiyorlar.</p>

    <p class="Temel-Paragraf">Adam uzaklaşır uzaklaşmaz, Anthony de sola dönüp adamın adımlarını takip etti.</p>

    <p class="Temel-Paragraf">Kendi adımları oldukça sessizdi.</p>

    <p class="Temel-Paragraf">Evin duvarı sağındaydı. O an dışarıdaki çakılların üzerine ışık süzülen pencereye yaklaştı. İçeride birilerinin konuştukları duyuluyordu.</p>

    <p class="Temel-Paragraf">Anthony, Budalalar, diye düşündü. Korkutulmayı hak ettiler.</p>

    <p class="Temel-Paragraf">Çömelerek pencereye sokuldu. Sonra ağır ağır doğruldu. Şimdi içeriyi görebiliyordu.</p>

    <p class="Temel-Paragraf">Altı kişi bir masanın başına geçmişlerdi. Dördü tıknaz, çekik gözlü, elmacık kemikleri çıkık adamlardı. Diğer ikisi ise fareye benziyorlardı. Ellerini kollarını sallayarak çabuk çabuk konuşmaktaydılar. Fransız olduktan belliydi. Diğer dört adam ise bu dili duraklayarak ve gırtlaklarından kaba sesler çıkararak konuşmaya çalışıyorlardı.</p>

    <p class="Temel-Paragraf">Bunlardan biri. “Patron,” diye homurdandı. “O buraya ne zaman gelecek?”</p>

    <p class="Temel-Paragraf">Fransızlardan biri omzunu silkti. “Neredeyse gelir.”</p>

    <p class="Temel-Paragraf">Diğeri. “Zamanı artık,” diye söylendi. “Sizin patronunuzu hiç görmedim. Ama böyle boş boş oturacağımıza şahane şeyler yapabilirdik.”</p>

    <p class="Temel-Paragraf">Fransız, onu aşağı görürmüş gibi, “Ahmak,” dedi. “Sen ve arkadaşlarının yapabileceği en şahane iş polisin eline düşmek olurdu. Beceriksiz bir sürü goril!”</p>

    <p class="Temel-Paragraf">Bir başkası, “Ha?” diye bağırdı. O da iri yarı bir idamdı. “Sen bize hakaret mi ediyorsun? Gırtlağına kamamla imzamı atarsam görürsün.”</p>

    <p class="Temel-Paragraf">Yerinde doğrulmuş öfkeyle Fransız'a bakıyordu, arkadaşlarından biri onu geri çekti.</p>

    <p class="Temel-Paragraf">“Kavga yok’ dedi. Beraber çalışmak zorundayız. Duyduğuma göre.”</p>

    <p class="Temel-Paragraf">Anthony karanlıkta nöbetçinin yaklaşan ayak seslerini duyup hemen bir çalının arkasına saklandı.</p>

    <p class="Temel-Paragraf">İçeridekilerden biri. “Kim var orada? diye sordu.</p>

    <p class="Temel-Paragraf">“Carlo. etrafı turluyor.”</p>

    <p class="Temel-Paragraf">“Yakaladığımız adam nasıl?”</p>

    <p class="Temel-Paragraf">“İyi. İyi. Kendisine gelmeye başladı. Başına fena vurmuşuz*</p>

    <p class="Temel-Paragraf">Anthony usulca uzaklaştı.</p>

    <p class="Temel-Paragraf">‘Tanrım! Ne aptallar bunlar. Açık pencerenin önünde işlerinden söz ediyorlar. Aptal Carlo yarasa kadar kör ve bir fil kadar gürültü çıkararak evin etrafında dolaşıyor. Herzoslovakyalılar Fransızlar dövüşmek üzereler. Kral Victor’un karargahı tehlikede. Onlara bir ders vermek beni eğlendirecek. Çok eğlendirecek.”</p>

    <p class="Temel-Paragraf">Anthony biran kararsızca durdu. Hafifçe gülümsüyordu</p>

    <p class="Temel-Paragraf">Yukarıdan bir yerden hafif bir inilti geldi.</p>

    <p class="Temel-Paragraf">Genç adam dikkatle dinledi. Ses, tekrar duyuldu.</p>

    <p class="Temel-Paragraf">Anthony çabucak etrafına bakındı. Sonra hızla yandaki sık dallı ağaca tırmanmaya başladı. Kısa bir süre sonra bir pencereye erişti. Cam kapalıydı. Ama genç adam cebinden çıkardığı şeyle bunu açmayı başardı.</p>

    <p class="Temel-Paragraf">Bir an durarak etrafı dinledi. Sonra da çevik bir hareketle odaya atladı. Bir kösede bir karyola vardı. Bir adam yatıyordu orada. Loşlukta hayal meyal görülüyordu.</p>

    <p class="Temel-Paragraf">Anthony karyolaya yaklaşarak, el fenerinin ışığını adamın yüzüne tuttu. Bir yabancıydı bu. Rengi iyice solmuş, yanakları çökmüştü. Başında kalın bir sargı vardı. Elleri ayakları da bağlıydı.</p>

    <p class="Temel-Paragraf">Adam. Anthony’ye sersem sersem baktı.</p>

    <p class="Temel-Paragraf">Genç adam, onun üzerine eğildi. Aynı anda arkasından gelen bir sesi duyarak hızla döndü. Elini cebine atmıştı.</p>

    <p class="Temel-Paragraf">Ama sert bir emir duraklamasına neden oldu.</p>

    <p class="Temel-Paragraf">“Ellerini kaldır, oğlum. Burada karşılaşacağımızı sanmıyordun. Ama ben de Victoria İstasyonu’ndan seninle aynı trene bindim”</p>

    <p class="Temel-Paragraf">Kapıda duran Bay Hiram Fish’di. Gülümsüyordu ve elinde büyük mavi bir otomatik vardı.</p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
