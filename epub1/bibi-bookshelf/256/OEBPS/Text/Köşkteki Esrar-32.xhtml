<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-32</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR">BÖLÜM 28</span></h1>

    <h2 class="calibre1" id="sigil_toc_id_28"><span class="Bold" xml:lang="tr-TR">Kral Victor</span></h2>

    <p class="Temel-Paragraf"></p>

    <p class="Temel-Paragraf">“En başından beri şüpheleniyordum.” diye açıkladı. “Cinayet gecesi Matmazel Brun’un odasında ışık vardı. Sonradan yanıldığımı düşündüm. Fransa’da kadın hakkında soruşturma yapmıştım ve Matmazel Brun’den şüphelenmekten de vazgeçtim. Aptallıktı benimki. Kontes de Breteuil’in yanında çalışmıştı. Kontes, onu çok övüyordu. Ama ben gerçek Matmazel Brun’un yeni işine giderken kaçırılabileceğini, yerini bir sahtekarın alabileceğini hiç düşünmedim. Onun yerine Bay Fish’den şüphelendim.</p>

    <p class="Temel-Paragraf">Oysa o beni Dover’e kadar izlemişti ve mantıklı bir açıklaması vardı. Bu sayede olayları anlamaya başladım. Bay Fish’in Pinkerton Bürosu dedektiflerinden olduğunu ve Kral Victor’u izlediğini öğrenince aklıma tekrar Matmazel Brun geldi.</p>

    <p class="Temel-Paragraf">Beni engelleyen tek şey Bayan Revel’in Matmazel Brun’u kesinlikle tanımış olmasıydı. Bu kadının Konser Breteuil’in mürebbiyesi olduğunu ben söylemiştim. Bayan Revel de o zaman, ‘Tevekkeli yüzü bana tanıdık geldi.’ demişti. Bay Battle bunları Bayan Revel’i Bacalara getirmek için yaptıklarını size anlatacaktır. Sonra cinayet... Cesedin yanında bulunan Kızıl El Yoldaşları’nın amblemi, cinayeti onların işlediğini gösteriyordu. Ama bu sadece yanıltma amaçlı yapılmış bir şeydi. İlk anlarda bu olayın Herzoslovakya’yla ilgisi olduğundan şüphelenmiştim. Köşke davet edilenler arasında yalnız Bayan Revel o Ülkede bulunmuştu, önce Prens Michael’ın bir sahtekar olduğunu sandım. Ama sonradan yanıldığımı anladım. Sonra aklıma asıl sahtekarın Matmazel Brun olabileceği geldi. Bayan Revel'in onu tanıması da bana doğru yolu gösterdi. Matmazel Brun’un kim olduğunun öğrenilmemesi gerekiyordu. Bu işi de ancak Bayan Revel yapabilirdi.”</p>

    <p class="Temel-Paragraf">Lord Caterham. “İyi ama kimdi Matmazel Brun?” diye sordu. “Bayan Revel’ın Herzoslovakya’da tanıştığı biri mi?”</p>

    <p class="Temel-Paragraf">Anthony, “Sanırım bunu bize baron söyleyebilir,” dedi.</p>

    <p class="Temel-Paragraf">“Ben mi?” Baron önce Anthony’ye sonra da yerde hareketsiz yatan cesede baktı.</p>

    <p class="Temel-Paragraf">Anthony, “Ona iyi bakın.” dedi. “Makyajı sizi aldatmasın. Unutmayın ki bir zamanlar bir aktristi o.”</p>

    <p class="Temel-Paragraf">Baron ölü kadına tekrar baktı. Sonra da irkildi. “Tanrım! İmkansız bu!”</p>

    <p class="Temel-Paragraf">George. “İmkansız olan ne?” diye sordu. “Kim o? Onu taradınız mı baron?”</p>

    <p class="Temel-Paragraf">Baron halâ mırıldanıyordu. “Hayır, hayır, imkansız bu! Onu öldürdüler. İkisini de öldürdüler. Sarayın önündeki merdivenlerde onun cesedini buldular.”</p>

    <p class="Temel-Paragraf">Anthony ona hatırlattı. “İyice parçalanmıştı. Tanınacak halde değildi. Suikastten kurtulmasını bildi o. Amerika’ya giderek yıllarca gizlendi. Kızıl El Yoldaşları’ndan çok korkuyordu. Çünkü örgüt ona düşmandı. Sonra Kral Victor hapisten çıktı. Birlikte pırlantayı almaya karar verdiler. Kadın o gece de taşı arıyordu. Ve birdenbire Prens Michael’la karşılaştı. Prens, onu tanıdı tabi. Aslında. Prens Michael’ın köşkle kadını görmesine imkân yoktu. Çünkü soylu misafirler mürebbiyelerle hiçbir zaman karşılaşmazlar. Kadın gerektiği zaman da migreninin tuttuğunu söyleyerek odasına kapanabilirdi.</p>

    <p class="Temel-Paragraf">“Ama o gece kadın en beklenmediği bir anda Prens Michael’la yüz yüze geldi. Rezil olacak, foyası ortaya çıkacaktı. Prensi vurdu. Sonra polisi şaşırtmak için tabancayı Bay Isaacstein‘ın bavuluna koydu. Mektupları da odama bırakan yine oydu.</p>

    <p class="Temel-Paragraf">Lemoine öne doğru bir adım attı. “Kadının o gece mücevheri aramaya kalkıştığını söylediniz. Belki de o dışarıdan gelecek olan suç ortağı Kral Victor’la buluşmaya hazırlanıyordu. Buna ne dersiniz?”</p>

    <p class="Temel-Paragraf">Anthony içini çekti. “Halâ mı ısrar ediyorsunuz. Lemoine? Ne kadar da inatçısınız. Elimde bir koz olduğunu söylememe de aldırmıyorsunuz.”</p>

    <p class="Temel-Paragraf">Kafası hiç de hızlı çalışmayan George Lomax, genç adamın sözünü kesti. “Durumu hâlâ anlamış değilim. Bu kadın kim, baron? Onu tanıdığınızı sanıyorum.”</p>

    <p class="Temel-Paragraf">Baron dikleşti. “Yanılıyorsunuz. Bay Lomax. Ben bu kadını şimdiye kadar hiç görmedim. Bir yabancı o.”</p>

    <p class="Temel-Paragraf">“Ama...” George şaşkın şaşkın Herzoslovakyalıya bakıyordu.</p>

    <p class="Temel-Paragraf">Baron, onu olanın bir köşesine çekerek kulağına bir şeyler fısıldadı. Anthony. Lomax’ın morarmasını, gözlerinin yuvalarından uğramasını büyük bir keyifle seyretti.</p>

    <p class="Temel-Paragraf">“Kesinlikle... Kesinlikle... Her şekilde... Hiç gerek yok... Karışık bir durum... Çok dikkatli.”</p>

    <p class="Temel-Paragraf">Lemoine elini hızla masaya vurdu. “Ah! Prens Michael’ın öldürülmesi olayı beni ilgilendirmiyor. Ben Kral Victor’u istiyorum.”</p>

    <p class="Temel-Paragraf">Anthony basını salladı. “Size acıyorum. Lemoine. Aslında becerikli bir adamsınız. Ama korkarım yine yenileceksiniz. Çünkü ben kozumu oynamak üzereyim.” Zili çaldı.</p>

    <p class="Temel-Paragraf">Tredwell kapıda belirdi.</p>

    <p class="Temel-Paragraf">“Bu akşam bir bey geldi değil mi, Tredwell?”</p>

    <p class="Temel-Paragraf">“Evet, efendim, yabancı bir bey.”</p>

    <p class="Temel-Paragraf">“Lütfen ona buraya gelmesini söyler misin?”</p>

    <p class="Temel-Paragraf">“Emredersiniz, efendim.” Tredwell dönerek uzaklaştı.</p>

    <p class="Temel-Paragraf">Anthony. “Kozumu açıyorum,” diye mırıldandı. “Esrarlı bir mösyö bu. O kim dersiniz? Bunu tahmin edebilir misiniz?”</p>

    <p class="Temel-Paragraf">Herman Isaacstein. “İki kere iki dört eder,” dedi. “Bütün gün gösterdiğiniz gizemli davranışlarınızdan, bu konuda hiç şüphem kalmadı. Bir şekilde Herzoslovakya Prensi Nicholas'ı buldunuz.”</p>

    <p class="Temel-Paragraf">“Siz de öyle mi düşünüyorsunuz, baron?”</p>

    <p class="Temel-Paragraf">“Evet, Bir sahtekarın maskesini düşürmüş olmasaydınız inanmazdım. Ama bence siz çok onurlu birisiniz.”</p>

    <p class="Temel-Paragraf">‘Teşekkür ederim, baron. Bu sözlerinizi hiç unutmayacağım. Hepiniz de aynı fikirde misiniz?”</p>

    <p class="Temel-Paragraf">Anthony merakla bekleyen gruptakileri teker teker süzdü. Sadece Lemoine, ona bakmıyordu. Somurtmuş ve gözlerini masaya dikmişti.</p>

    <p class="Temel-Paragraf">Kulakları bir hayli keskin olan Anthony holden gelen ayak seslerini duymuştu. Acayip bir tebessümle, “Ama...” dedi. “Hepiniz de yanıldınız.” Hızla atılarak kapıyı açtı.</p>

    <p class="Temel-Paragraf">Dışarıda bir adam duruyordu. Gözlüklü, sivri siyah sakallı, zarif kıyafetli bir adam. Başındaki sargı şıklığını biraz bozuyordu.</p>

    <p class="Temel-Paragraf">“İzin verin de size Sureteden gerçek Mösyö Lemoine’i taktim edeyim. Odada bir gürültü oldu.</p>

    <p class="Temel-Paragraf">Sonra pencereden Bay Fish’in sakin sesi geldi. “Yok, oğlum, yok. Bu taraftan kaçamazsın. Kaçmanı engellemek için deminden ben burada bekliyorum. Tabancamla sana nişan aldığımın farkındasın herhalde. Seni yakalamak için ta buralara kadar geldim.</p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
