<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-18</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR">BÖLÜM 14</span></h1>

    <h2 class="calibre1" id="sigil_toc_id_14"><span class="Bold" xml:lang="tr-TR">Siyaset ve Maliye</span></h2>

    <p class="Temel-Paragraf"></p>

    <p class="Temel-Paragraf">İstemsiz göz kırpılmaları dışında Başmüfettiş Battle’ın tavrı hiç değişmedi. Virginia’nın Anthony’yi tanımasına şaşırdıysa da bunu hiç belli etmedi. Müfettiş ve Lord Caterham birlikte Virginia’yla Anthony’nin bahçeye gidişini seyrettiler. Bay Fish de seyretti onları.</p>

    <p class="Temel-Paragraf">“İyi bir adam o,” dedi Lord Caterham.</p>

    <p class="Temel-Paragraf">Amerikalı ise. “Bayan Revel’ın eski bir arkadaşıyla karşılaşması ne hoş!” diye mırıldandı. “Çok önceden tanışıyorlar herhalde?”</p>

    <p class="Temel-Paragraf">“Öyle görünüyor,” diye cevap verdi Lord Caterham. “Ama Virginia’nın daha önce ondan söz ettiğini hiç duymadım. Ah! Bu arada. Battle. Bay Lomax sizi arıyordu. Mavi odada bekliyor sizi.”</p>

    <p class="Temel-Paragraf">Battle mavi odayı kolayca buldu, çünkü evin planını zaten biliyordu.</p>

    <p class="Temel-Paragraf">Lomax, “Ah, geldiniz mi Battle?” dedi.</p>

    <p class="Temel-Paragraf">Odada bir aşağı bir yukarı dolaşıyordu. Yanında bir adam daha vardı. Şöminenin yanındaki koltukta oturan bu iri cüsseli adam kusursuz bir geleneksel İngiliz avcı kıyafeti giymişti. Giydiklerinin üzerine olması şaşılacak bir şeydi. Şişman sarı bir yüzü ve kobralarınkini andıran anlamsız, büyük siyah gözleri vardı. Burnunda büyük bir eğim, çenesinde de kırışıklık vardı.</p>

    <p class="Temel-Paragraf">Lomax öfkeyle, “İçeri girin, Battle,” dedi. “Lütfen kapıyı kapalım. Bu Bay Herman Isaacstein.”</p>

    <p class="Temel-Paragraf">Battle saygıyla selam verdi. Herman Isaacstein’ı kim olduğunu biliyordu. Ünlü maliyeci konuşmuyordu. Lomax ise odada dolaşıp gevezelik ediyordu ama Battle odadaki iki kişiden hangisinin gerçekten güçlü olduğunun farkındaydı.</p>

    <p class="Temel-Paragraf">Lomax, “Şimdi sizinle rahatça konuşabilirim, Battle,” dedi. “Lord Caterham ’le Albay Melrose’un önünde fazla bir şey söylemek istemedim. Durumu anlıyorsunuz, değil mi? Mesele duyulmamalı.”</p>

    <p class="Temel-Paragraf">Battle, “Ah,” dedi. “Ama ne yazık ki böyle şeyler hemen etrafa yayılır.”</p>

    <p class="Temel-Paragraf">Isaacstein’ın sarı yüzünde bir gülümseme belirip kayboldu.</p>

    <p class="Temel-Paragraf">George, “Bu genç adam hakkındaki gerçek düşünceleriniz nedir? Anthony Cade hakkında?” diye devam etti. “Halâ onun masum olduğunu mu düşünüyorsunuz?”</p>

    <p class="Temel-Paragraf">Battle yavaşça omuzlarını silkti.</p>

    <p class="Temel-Paragraf">“Hikayesi tutarlı. Bir bölümünü doğrulamamız gerekebilir. Üstelik dün gece buraya gelişini de açıklıyor. Elbette, öz geçmişi hakkında bilgi almak için Güney Afrika’yla irtibat kuracağım.”</p>

    <p class="Temel-Paragraf">“Yani adamı temize çıkarıyorsunuz.”</p>

    <p class="Temel-Paragraf">Battle kocaman elini havaya kaldırarak, “O kadar çabuk değil, bayım,” dedi. “Ben bunu söylemedim.”</p>

    <p class="Temel-Paragraf">“Cinayet konusunda ne düşünüyorsunuz, müfettiş bey?” Isaacstein ilk defa konuşmuştu. Sesi gür ve toklu. Gençlik günlerimdeki kurul toplantılarında bu ses ona çok şey kazandırmıştı.</p>

    <p class="Temel-Paragraf">“Henüz erken. Bay Isaacstein kendime sadece ilk soruyu soruyorum.”</p>

    <p class="Temel-Paragraf">“Her zamanki soru. Amaç. Prens Michael’ın ölümü kimin isine yarayacak? Her şeyden önce bu soruya cevap bulmalıyız.”</p>

    <p class="Temel-Paragraf">George söze girdi. “Herzoslovakya’daki grup...”</p>

    <p class="Temel-Paragraf">Başmüfettiş eskisi kadar saygılı olmayan bir tavırla elini salladı. “Kızıl El Yoldaşları’nı mı düşünüyorsunuz? Bu onların işi değil.’</p>

    <p class="Temel-Paragraf">“Ama ölünün yanında bir kağıt bulunmuş. Üzerinde kırmızı bir el varmış.”</p>

    <p class="Temel-Paragraf">George bu sözden rahatsız oldu.</p>

    <p class="Temel-Paragraf">“Gerçeklen mi, Battle? Bundan nasıl bu kadar emin olduğunuzu anlayamıyorum,”</p>

    <p class="Temel-Paragraf">“Bay Lomax, biz Kızıl El Yoldaşları konusunda gereken her şeyi biliyoruz. Prens Michael’in gelmesinden beri de onları gözaltında tutuyoruz. Bu bizim için kolay bir iş. Çetenin Prens Michael’ın bir kilometre yakınına kadar gelebilmesi bile imkansızdı.”</p>

    <p class="Temel-Paragraf">Isaacstein başını salladı. “Ben de Battle gibi düşünüyorum. Katili başka yerde aramalıyız”</p>

    <p class="Temel-Paragraf">Maliyecinin kendisini böyle desteklemesi Battle’a cesaret verdi ‘Yine de olay konusunda bazı şeyleri biliyoruz. Belki prensin ölümüyle kim bir şey kazanır bilmiyoruz ama kimin kaybedeceğinin farkındayız.”</p>

    <p class="Temel-Paragraf">Isaacstein. “Yani?” dedi. Siyah gözlerini yeniden dedektife çevirdi. Şimdi her zamankinden daha çok benziyordu kobraya.</p>

    <p class="Temel-Paragraf">“Siz. Bay Lomax ve Herzoslovakya’daki Muhafazakar Parti… Hepinizin de başı dertte.”</p>

    <p class="Temel-Paragraf">George fena halde sarsıldı. “Battle, rica ederim!”</p>

    <p class="Temel-Paragraf">Isaacstein gülümsedi. “Devam edin, Battle. ‘Başınız belada’ sözleri durumu gerçeklen güzelce tanımlıyor. Zeki bir insansınız.”</p>

    <p class="Temel-Paragraf">“Size bir kral gerekli şimdi. Kralınız öldürüldü.” Battle kalın parmaklarını şaklattı. “Hem de çabucak! Şimdi hemen bir kral bulmanız şart. Bu da kolay bir iş değil. Hayır, planınızın ayrıntılarını bilmek islemiyorum, ana hatları benim için yeterli. Ama anladığım kadarıyla bu da zor bir iş.”</p>

    <p class="Temel-Paragraf">Isaacstein yavaşça başını eğdi.</p>

    <p class="Temel-Paragraf">“Çok zor bir iş.”</p>

    <p class="Temel-Paragraf">“Bu da ikinci sorumu ortaya çıkarıyor. Herzoslovakya tahtının varisi kim?”</p>

    <p class="Temel-Paragraf">Isaacstein. Lomax’a baktı.</p>

    <p class="Temel-Paragraf">George istemeye islemeye. “Prens Nicholas sanırım...” diye mırıldandı.</p>

    <p class="Temel-Paragraf">Battle. “Ah.” dedi. “Bu Prens Nicholas kim?”</p>

    <p class="Temel-Paragraf">“Prens Michael’ın kuzeni.”</p>

    <p class="Temel-Paragraf">Battle başını salladı. “Onun hakkında bilgi edinmek isterim, özellikle Prens Nicholas’ın şu ara nerede olduğunu öğrenmem iyi olur.”</p>

    <p class="Temel-Paragraf">Lomax, “Prens Nicholas hakkında fazla bir şey bilinmiyor.” dedi. “Delikanlılığında bir hayli haşarıydı. Krallık yönetiminden hoşlanmadığını söylüyordu açıkça. Oxford’da okurken bazı çılgınlıkları yüzünden üniversiteden atıldı. İki yıl sonra Kongo’da öldüğüne dair söylentiler dolaşmaya başladı. Ama sadece dedikoduydu bunlar. Prens Nicholas iki ay önce, Herzoslovakya’da krallığın yeniden kurulacağı duyulduğu sıralarda yeniden ortaya çıktı.”</p>

    <p class="Temel-Paragraf">Battle, “Öyle mi?” diye sordu. “Nerede?”</p>

    <p class="Temel-Paragraf">“Amerika’da.”</p>

    <p class="Temel-Paragraf">“Amerika’da demek?” Battle. Isaacstein’a bakarak bir tek kelime söyledi. “Petrol?”</p>

    <p class="Temel-Paragraf">Maliyeci başını salladı. “Prens Nicholas. Herzoslovakyalıların kral olarak kendisini Prens Michael’a tercih edeceklerini söyledi. Çünkü kendisi daha modem fikirliydi. Amerikalı maliyeciler kendisini destekledikleri takdirde, petrol aramaları için onlara izin de verecekti.”</p>

    <p class="Temel-Paragraf">Başmüfettiş dayanamayarak uzun bir ıslık çaldı.</p>

    <p class="Temel-Paragraf">“Demek böyle?” diye homurdandı. “Bu zamana kadar Muhafazakar Parti Prens Michael’ı destekledi ve siz de en tepeye geleceğinize inandınız. Sonra olanlarsa bunlar!”</p>

    <p class="Temel-Paragraf">George, “Kesin olarak böyle düşünmüyorsunuz...” dedi.</p>

    <p class="Temel-Paragraf">Battle, “Bu zor bir işti.” dedi. “Bay Isaacstein ‘da böyle söylüyor. Ve ben onun zor iş dediği şeyin gerçekten zor olduğunu söyleyebilirim.”</p>

    <p class="Temel-Paragraf">Isaacstein , “İnsanlar bazen ahlaksızları araç olarak kullanırlar,” dedi. “Şimdilik Amerikalılar kazandı. Ama ben henüz yenilgiyi kabullenmiş değilim. Bay Battle, Prens Michael’ı kimin öldürdüğünü bulursanız vatanınıza büyük bir hizmette bulunmuş olursunuz.”</p>

    <p class="Temel-Paragraf">George söze karıştı. “Ben bir şeyi çok şüpheli buluyorum. Prensin yaveri Yüzbaşı Andrassy neden dün buraya gelmedi?”</p>

    <p class="Temel-Paragraf">Battle, “Ben bunu soruşturdum,” diye açıkladı. “Basit bir mesele bu. Yaver, Prens Michael’ın gelecek hafta bir hanımla buluşmasını sağlamak için Londra’da kalmış. Baron böyle şeyleri pek hoş karşılamıyor, özellikle şu ara böyle kaçamakları ihtiyatsızlık sayıyormuş. Bu yüzden prens çapkınlıklarını gizlemeye çalışıyormuş... Korkarım prens... Uçarı bir adammış.”</p>

    <p class="Temel-Paragraf">George ağır ağır, “Korkarım öyleydi...” dedi. “Öyleydi.”</p>

    <p class="Temel-Paragraf">Battle kısa bir duraklamadan sonra, “Göz önüne almamız gereken bir şey daha var,” dedi. “Kral Victor’un İngiltere’de olduğu sanılıyor.”</p>

    <p class="Temel-Paragraf">“Kral Victor mu?” Lomax. Onun kim olduğunu hatırlayabilmek için kaşlarını çatarak düşündü.</p>

    <p class="Temel-Paragraf">“Şu ünlü Fransız hırsız, efendim. ‘Surete’ telgraf çekerek bizi uyardı.”</p>

    <p class="Temel-Paragraf">George. “Ah, tabi,” dedi. “Şimdi hatırladım. Mücevher hırsızı değil mi o? Hatta...” Aniden sustu.</p>

    <p class="Temel-Paragraf">Şöminenin yanında kaşlarını çatmış bekleyen Bay Isaacstein, Başmüfettiş Battle’ın uyarıcı bakışlarını fark ederek ayağa kalktı. Atmosferdeki değişiklikleri hissedebilen biri olduğu için oradaki gerginliği de hissedebildi.</p>

    <p class="Temel-Paragraf">“Artık bana ihtiyacınız yok değil mi Bay Lomax?” diye sordu.</p>

    <p class="Temel-Paragraf">“Hayır, dostum, teşekkür ederim.”</p>

    <p class="Temel-Paragraf">“Başmüfettiş Battle. Londra’ya dönmemin sizin için bir sakıncası var mı?”</p>

    <p class="Temel-Paragraf">“Korkarım var,” dedi başmüfettiş kibarca. “Eğer siz giderseniz başkaları da gitmek isteyecektir. Bu da bizi zor duruma düşürür.”</p>

    <p class="Temel-Paragraf">“Anlıyorum.”</p>

    <p class="Temel-Paragraf">Ünlü maliyeci odadan çıkıp kapıyı kapattı.</p>

    <p class="Temel-Paragraf">George Lomax, “İsaacstein harika bir adam,” diye mırıldandı.</p>

    <p class="Temel-Paragraf">Başmüfettiş Battle ise. “Çok güçlü bir kişiliği var.” diyerek Lomax’a katıldı.</p>

    <p class="Temel-Paragraf">Lomax yine odada bir aşağı bir yukarı dolaşmaya başlamıştı. “Söyledikleriniz beni çok sarstı. Kral Victor! Ben onun hapiste olduğunu sanıyordum.’</p>

    <p class="Temel-Paragraf">“Birkaç ay önce çıktı. Fransız polisi onu gözaltında tutacak! ama Victor ellerinden kurtuldu. Şimdi İngiltere’de olduğunu sanıyoruz.”</p>

    <p class="Temel-Paragraf">“Ama Kral Victor’un İngiltere’de ne işi var?”</p>

    <p class="Temel-Paragraf">Battle anlamlı anlamlı. “Bu soruyu ancak siz cevaplayabilirsiniz, sanırım.” dedi.</p>

    <p class="Temel-Paragraf">“Yani?... Yoksa?... Tabi hikayeyi biliyorsunuz. Ah, tabi bildiğiniz belli. O sırada şimdiki mevkimde değildim. Ama şimdiki Lord Caterham’ın ağabeyi bana her şeyi okluğu gibi anlatmıştı Görülmemiş bir felaketti bu.”</p>

    <p class="Temel-Paragraf">Battle “Kohinor,” diye mırıldandı.</p>

    <p class="Temel-Paragraf">“Susun, Battle” George kuşkuyla etrafına bakındı, “Sakın isim filan söylemeyin. Böylesi daha iyi. Gerekirse sadece K deyin geçin.”</p>

    <p class="Temel-Paragraf">Başmüfettişin yüzü yine ifadesizleşti.</p>

    <p class="Temel-Paragraf">“O işi Kral Victor’un yaptığını mı düşünüyorsunuz?”</p>

    <p class="Temel-Paragraf">“Sadece bir ihtimal bu. Düşünecek olursanız, yani şey... Kraliyet misafirinin mücevheri saklayabileceği dört yer olduğunu da görürsünüz. Bacalar da bunlardan biriydi. Kral Victor. K’nin kaybolmasından üç gün sonra Paris’te tutuklandı. Onun bizi mücevhere götüreceğini umduk hep.”</p>

    <p class="Temel-Paragraf">“Ama Bacalar belki on defa arandı.”</p>

    <p class="Temel-Paragraf">Battle. “Evet.” dedi. “Ama nereye bakmanız gerektiğini bilmiyordunuz. Kral Victor o şeyi bulmak için buraya geldi. Prens Michael, onu suçüstü yakaladı. Victor da prensi vurdu.”</p>

    <p class="Temel-Paragraf">George başını salladı. “Olabilir.”</p>

    <p class="Temel-Paragraf">“Ama aslında Kral Victor katil değildir. Şimdiye kadar kimseyi öldürmemiştir.”</p>

    <p class="Temel-Paragraf">“Ama onun gibi tehlikeli bir hırsız... “</p>

    <p class="Temel-Paragraf">Battle başını salladı. “Ama suçlular daima aynı şekilde davranırlar. Şaşılacak bir şeydir bu. Neyse... Ben şimdi prensin uşağıyla konuşmak istiyorum. Onu kasıtlı olarak en sona bıraktım. Sakıncası yoksa onu burada sorgulayabilir miyim?”</p>

    <p class="Temel-Paragraf">George evet der gibi başını salladı. Başmüfettiş zili çaldı. Tredwell gelip başmüfettişin talimatlarım alarak gitti.</p>

    <p class="Temel-Paragraf">Biraz sonra yanında uzun boylu, sarışın bir adamla geri döndü. Adamın çıkık elmacık kemikleri ve çukurlaşmış mavi gözleri vardı. Yüzündeki ifadesizlik Battle’ınkiyle yarışabilecek kadardı.</p>

    <p class="Temel-Paragraf">“Boris Anchoukoff?”</p>

    <p class="Temel-Paragraf">“Evet.”</p>

    <p class="Temel-Paragraf">“Prens Michael’ın uşağı mıydınız?”</p>

    <p class="Temel-Paragraf">“Majestelerinin uşağıydım, evet.”</p>

    <p class="Temel-Paragraf">Kaba, yabancı aksanına rağmen çok düzgün ve akıcı bir İngilizce'yle konuşuyordu.</p>

    <p class="Temel-Paragraf">“Efendinin dün gece öldürüldüğünü biliyorsun, değil mi?”</p>

    <p class="Temel-Paragraf">Vahşi bir hayvan gibi hırlaması, Boris’in tek yanıtıydı. Endişelenen George hemen onun yanından uzaklaşarak pencereye doğru gitti.</p>

    <p class="Temel-Paragraf">“Prensi en son ne zaman gördünüz?”</p>

    <p class="Temel-Paragraf">“Altes saat yirmi iki otuzda yatak odasına çekildi. Ben de her zamanki gibi öndeki odada yatıyordum. Prens herhalde diğer kapıdan, koridora açılan kapıdan çıkıp aşağıya indi. Gittiğimi duymadım. Ben alçak bir hizmetkarım, efendim uyanıkken ben uyudum.. Lanetliyim ben.”</p>

    <p class="Temel-Paragraf">George büyülenmiş gibi adama baktı.</p>

    <p class="Temel-Paragraf">Battle dikkatle Boris’i süzdü. “Demek prensi çok seviyorsunuz?”</p>

    <p class="Temel-Paragraf">Boris’ın yüzünde ıstırap dolu bir ifade belirdi. İki kez yutkundu. Üzüntüden sesi daha kaba çıkıyordu. “Onun için canımı verirdim! Ama o öldü ben yaşıyorum. Onun için prensin intikamım alıncaya kadar ne uyuyacağım, ne dinleneceğim. Bir köpek gibi katlin kokusunu alacağım ve onu bulduğum zaman... ah!” Gözleri ateş saçıyordu. Birdenbire ceketinin altından bir kama çıkararak havaya salladı. “Onu hemen öldürmeyeceğim. Hayır! Önce burnunu yaracak, kulaklarını keseceğim. Gözlerini oyacağım. Ancak ondan sonra hançerimi o kara kalbime saplayacağım.” Hançeri çabucak cebine atarak döndü ve odadan çıktı.</p>

    <p class="Temel-Paragraf">George Lomax’ın zaten patlak olan gözleri yuvalarından fırlamıştı. Şaşkın şaşkın kapıya bakıyordu. “Tam bir Herzoslovakyalı. Bu adamlar hiç de uygar değiller. Sürüyle haydut.”</p>

    <p class="Temel-Paragraf">Başmüfettiş aniden ayağa kalktı. “Bu adam ya çok içten konuştu ya da şimdiye kadar gördüğüm aktörlerin en ustası. Eğer samimiyse bu kana susamış adam, onu yakaladığında Tanrı Prens Michael’ın katilinin yardımcısı olsun.”</p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
