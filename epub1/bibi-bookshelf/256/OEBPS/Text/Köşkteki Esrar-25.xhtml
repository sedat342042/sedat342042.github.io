<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-25</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR">BÖLÜM 21</span></h1>

    <h2 class="calibre1" id="sigil_toc_id_21"><span class="Bold" xml:lang="tr-TR">Bay Isaacstein ‘ın Bavulu</span></h2>

    <p class="Temel-Paragraf"></p>

    <p class="Temel-Paragraf">O sabah saat onda Lord Caterham ve kızı Bohça kahvaltı ediyorlardı. Bohça oldukça düşünceli görünüyordu.</p>

    <p class="Temel-Paragraf">Sonunda, “Baba?” dedi.</p>

    <p class="Temel-Paragraf">Times dergisine gömülmüş olan Lord Caterham cevap vermedi.</p>

    <p class="Temel-Paragraf">Bohça daha sert bir tonla yine. “Baba?” dedi.</p>

    <p class="Temel-Paragraf">Lord, “Hı?” dedi. “Bir şey mi söyledin?”</p>

    <p class="Temel-Paragraf">“Evet. Kahvaltı eden kim?” Masada oturan birini işaret etti. Diğerlerini tanıyordu. “Adı ne?”</p>

    <p class="Temel-Paragraf">“Şişman Iky mı?”</p>

    <p class="Temel-Paragraf">Bohça ve babası arasında öyle bir yakınlık vardı ki, bazen birbirlerinin söylemeseler bile ne düşündüklerini anlayabiliyorlardı.</p>

    <p class="Temel-Paragraf">“O, işte.”</p>

    <p class="Temel-Paragraf">“Kahvaltıdan önce seni başmüfettişle konuşurken gördüm.”</p>

    <p class="Temel-Paragraf">Lord Caterham içini çekti.</p>

    <p class="Temel-Paragraf">“Beni holde yakaladı. Oysa kahvaltıdan önceki saatleri kutsal saymaları gerekir. Başka bir ülkeye gitmek zorunda kalacağım. Bu kadar stres...”</p>

    <p class="Temel-Paragraf">Bohça patavatsızca babasının sözünü kesti. “Ne söyledi?” *</p>

    <p class="Temel-Paragraf">“İsteyen herkesin artık köşkten ayrılabileceğini.”</p>

    <p class="Temel-Paragraf">Bohça, “İyi ya,” dedi. “Sen de bunu istemiyor muydun?”</p>

    <p class="Temel-Paragraf">“Ama Battle işi orada bırakmadı ki! Benden herkesin köşkte kalması için ısrar etmemi istedi.”</p>

    <p class="Temel-Paragraf">Bohça burnunu kırıştırarak, “Anlayamadım?” dedi.</p>

    <p class="Temel-Paragraf">Lord Caterham, “Birbirine zıt ve kafa karıştırıcı istekler,” diye yakındı, “Üstelik kahvaltıdan önce.”</p>

    <p class="Temel-Paragraf">“Sen ne dedin?”</p>

    <p class="Temel-Paragraf">“Tabi ki kabul ettim. Bu tip insanlarla tartışmamalısın. Özellikle kahvaltıdan önce.” Lord Caterham bu sözlerle yakınmayı sürdürdü.</p>

    <p class="Temel-Paragraf">“Peki, sen kimlere kalmasını söyledin?”</p>

    <p class="Temel-Paragraf">“Cade’e. Bu sabah erken kalkmış. Misafirliğini uzatacak. Buna bir itirazım da yok. Cade’i anlayamıyorum ama onu çok sevdim.”</p>

    <p class="Temel-Paragraf">Bohça çatalıyla masaya bir şeyler çizerken, “Virginia da öyle...” dedi.</p>

    <p class="Temel-Paragraf">“Hı?”</p>

    <p class="Temel-Paragraf">“Ben de öyle. Ama bunun önemi olmadığı anlaşılıyor.”</p>

    <p class="Temel-Paragraf">Lord Caterham sözlerini sürdürdü. “İsaacstein’a da kalmasını söyledim.”</p>

    <p class="Temel-Paragraf">“Eee?...”</p>

    <p class="Temel-Paragraf">“Neyse ki şehre dönmesi gerekiyormuş. Bu arada 10.50 treni için taksi çağırmayı unutma.”</p>

    <p class="Temel-Paragraf">“Unutmam.”</p>

    <p class="Temel-Paragraf">“Bir de şu Fish’i başımızdan atabilsek!” Caterham bunu söylerken sinirliydi.</p>

    <p class="Temel-Paragraf">“Onunla küflü kitaplarından söz etmekten hoşlandığını sanıyordum.”</p>

    <p class="Temel-Paragraf">“Hoşlanıyordum, hoşlanıyordum. Ama sadece ben konuştuğum için çok sıkıcı oluyor artık. Bu konu Fish’i ilgilendiriyor ama adam ağzını açıp tek kelime etmiyor.”</p>

    <p class="Temel-Paragraf">Bohça, “Konuşmak dinlemekten daha iyidir,” dedi. “George Lomax gibi biri için.”</p>

    <p class="Temel-Paragraf">Bu hatırlatma karşısında Lord Caterham’ın tüyleri ürperdi.</p>

    <p class="Temel-Paragraf">“George siyasi konularda iyidir,” dedi Bohça. “Saçma sapan konuştuğunu bilmeme rağmen ben de onu alkışlamışımdır. Üstelik ben bir sosyalistim.”</p>

    <p class="Temel-Paragraf">Lord Caterham aceleyle, “biliyorum, tatlım, biliyorum,” dedi.</p>

    <p class="Temel-Paragraf">Bohça. ‘Tamam,” dedi. “Eve politika getirmeyeceğim. Özel hayatta ülke meselelerini konuşmak George’un işi. Parlamento kararıyla yasaklanmalı bu.”</p>

    <p class="Temel-Paragraf">“Kesinlikle.”</p>

    <p class="Temel-Paragraf">Bohça, “Peki ya Virginia?” dedi. “Ondan da kalmasını isteyecek misin?”</p>

    <p class="Temel-Paragraf">“Battle, herkes, dedi.”</p>

    <p class="Temel-Paragraf">“Demek öyle söylüyor! Virginia’nın da üvey annem olmasını ister misin?”</p>

    <p class="Temel-Paragraf">Lord Calerham üzülerek, “Bunun iyi bir şey olacağını sanmıyorum,” dedi. “Dün gece bana ‘hayatım’ demiş olsa bile. Sevecen tavırları olan çekici genç kadınların yaptıkları en kötü şeydir bu. Her şeyi söylerler ama bu sözlerle hiçbir şey ima etmezler.”</p>

    <p class="Temel-Paragraf">Bohça, “Haklısın,” diyerek babasına katıldı. “Kafana bir ayakkabı fırlatsaydı ya da seni ısırmaya çalışsaydı durum daha ümitli olurdu.”</p>

    <p class="Temel-Paragraf">Lord Caterham ağlamaklı bir tonla, “Siz gençlerin aşkla ilgili kötümser fikirleriniz var.”</p>

    <p class="Temel-Paragraf">“Şeyh okumaktan oluyor,” dedi Bohça. “Aşkı öldür, kadını etrafa savur, vs.”</p>

    <p class="Temel-Paragraf">Lord Caterham, “Şeyh de nedir?” diye sordu. “Bir şiir mi?”</p>

    <p class="Temel-Paragraf">Bohça, babasına acıyarak baktı. Sonra yerinden kalkarak babasını kafasından öptü.</p>

    <p class="Temel-Paragraf">“Zavallı babacığım,” diyerek çevik hareketlerle pencereden bahçeye atladı.</p>

    <p class="Temel-Paragraf">Lord Caterham da yeniden gazetesine daldı. Bay Hiram Fish her zamanki gibi sessizce içeri girdiğinden Caterham, onu fark edince yerinden fırladı.</p>

    <p class="Temel-Paragraf">“Günaydın. Lord Caterham.”</p>

    <p class="Temel-Paragraf">“Günaydın, günaydın. Güzel bir gün, değil mi?”</p>

    <p class="Temel-Paragraf">Bay Fish, “Şahane,” dedi. Fincanına kahve doldurarak kızarmış ekmeklere uzandı. “Ambargo kalkmış, öyle mi? Artık istersek köşkten ayrılabilirmişiz.”</p>

    <p class="Temel-Paragraf">Lord Caterham, “Şey... Evet...” dedi. “Ama şey... Demek istiyorum ki... Bir süre daha kalırsanız çok sevinirim.”</p>

    <p class="Temel-Paragraf">“Niçin. Lord Caterham?”</p>

    <p class="Temel-Paragraf">Lord Caterham aceleyle. “Biliyorum çok kötü günler yaşandı burada,” dedi. “Bir an önce buradan kurtulmak istemenizi anlıyorum.”</p>

    <p class="Temel-Paragraf">“Beni yanlış anladınız, lordum. Olanlar çok üzücüydü; kimse bunu inkar edemez. Ama böyle görkemli evlerde geçen İngiliz kır hayatı her zaman hoşuma gitmiştir. Bu tür hayatlara ilgi duyarım. Bu bizim Amerika’da yoksun kaldığımız bir şey. Nazik davetinizi kabul etmek beni çok sevindirir. Bu yüzden bir süre daha burada kalacağım.”</p>

    <p class="Temel-Paragraf">Lord Caterham, “Ya,” dedi. “Neyse... Kalacağınız için çok sevindim, aziz dostum, çok.” Sonra çiftlik kahyasını görmesi gerekliğini söyleyerek odadan kaçlı.</p>

    <p class="Temel-Paragraf">Holde merdivenlerden henüz inmiş olan Virginia’yla karşılaştı. Nazikçe, “Sizi kahvaltıya götüreyim mi?” diye sordu.</p>

    <p class="Temel-Paragraf">“Teşekkür ederim, yatakla kahvaltı ettim.”</p>

    <p class="Temel-Paragraf">Genç kadın esnedi.</p>

    <p class="Temel-Paragraf">“Sanırım kötü bir gece geçirdiniz?”</p>

    <p class="Temel-Paragraf">“Pek sayılmaz... Aslında bir bakıma iyi bir gece geçirdim. Ah, Lord Caterham...” Virginia, yaşlı adamın koluna girdi.”... Burada o kadar çok eğleniyorum ki. Beni kahvaltıya davet etmeniz çok nazikçe.”</p>

    <p class="Temel-Paragraf">“Köşkte bir süre daha kalırsınız, değil mi? Battle ambargoyu kaldırdı, ama ben ve Bohça misafirliğinizi uzatmanızı istiyoruz.”</p>

    <p class="Temel-Paragraf">“Çok tatlısınız, tabi kalırım.”</p>

    <p class="Temel-Paragraf">Lord Caterham.”Off...” deyip içini çekti.</p>

    <p class="Temel-Paragraf">Virginia, “Kimseye söyleyemediğiniz bir derdiniz mi var?” diye sordu. “Birileri canınızı mı yaktı?”</p>

    <p class="Temel-Paragraf">Caterham üzüntüyle, “Tamamen Öyle.” dedi.</p>

    <p class="Temel-Paragraf">Virginia çok şaşırmıştı.</p>

    <p class="Temel-Paragraf">Lord Caterham, “Bana ayakkabınızı fırlatmayacaksınız, değil mi? Neyse... siz bana aldırmayın,” dedi.</p>

    <p class="Temel-Paragraf">Yaşlı Lord uzaklaşırken, genç kadın da yan kapıdan bahçeye çıktı. Taze sonbahar havasını derin derin içine çekti.</p>

    <p class="Temel-Paragraf">Başmüfettişi bulmak için etrafa bakmıyordu ki. Battle, onu kolundan tuttu. Adam hiç belli etmeden sessizce ortaya çıkıvermişti.</p>

    <p class="Temel-Paragraf">“Günaydın. Bayan Revel. Çok yorgun olmadığınızı umarım.”</p>

    <p class="Temel-Paragraf">Virginia başını salladı.</p>

    <p class="Temel-Paragraf">“Pek heyecanlı bir geceydi,” dedi. “Biraz uykusuz kalmaya değerdi, öyle bir geceden sonra bugün çok sıkıcı geliyor.”</p>

    <p class="Temel-Paragraf">Başmüfettiş, “Şuradaki sedirin altında çok hoş bir gölgelik yer var,” dedi. “Orada biraz oturalım mı?”</p>

    <p class="Temel-Paragraf">“Yapılacak en doğru şeyin bu olduğunu düşünüyorsanız, neden olmasın.”</p>

    <p class="Temel-Paragraf">“Çok zekisiniz. Bayan Revel, bu en doğrusu. Sizinle konuşmak istediğim bir şeyler var.”</p>

    <p class="Temel-Paragraf">Battle ahşap bir sandalye alıp çimenlerin üzerine yerleştirdi. Virginia ise elindeki minderle onu izledi.</p>

    <p class="Temel-Paragraf">“Şu bahçe... Eğer özel bir şeyler konuşacaksanız çok tehlikeli bir yer,” dedi Battle.</p>

    <p class="Temel-Paragraf">‘Tekrar heyecanlanmaya başlıyorum. Bay Battle.”</p>

    <p class="Temel-Paragraf">“Önemli bir şey değil.” Cebinden büyük bir saat çıkarıp saate baktı. “On buçuk. On dakika sonra Bay Lomax’a rapor vermek üzere Wyvern Abbey’ye gideceğim. Yeteri kadar vaktimiz var. Bana Bay Cade hakkında bildiklerinizi anlatır mısınız?”</p>

    <p class="Temel-Paragraf">“Bay Cade hakkında mı?” Virginia korkmuştu.</p>

    <p class="Temel-Paragraf">“Evet. Onunla nerede tanıştınız? Kendisini ne zamandan beri tanıyorsunuz, vs.”</p>

    <p class="Temel-Paragraf">Battle çok rahat görünüyordu ama Virginia’yı huzursuzlaştırmak için gözlerini ondan ayırmıyordu.</p>

    <p class="Temel-Paragraf">Genç kadın. “Bu sorulan cevaplamak sandığınızdan daha zor,” diye mırıldandı. “Bay Cade bir keresinde bana büyük bir iyilik yaptı.”</p>

    <p class="Temel-Paragraf">Battle, Virginia’nın sözünü kesti. “Size bir şey söylemem gerekiyor. Dün gece siz ve Bay Eversleigh yatmaya gittikten sonra Bay Cade, bana mektupları ve evinizde öldürülen adamı anlattı.”</p>

    <p class="Temel-Paragraf">“Öyle mi?” Virginia iç çekti.</p>

    <p class="Temel-Paragraf">“Evet. Akıllıca bir şey yapmış oldu. Birçok yanlış anlama ortadan kalktı. Yalnız sizi ne zamandan beri tanıdığını söylemedi bana. Bu konuda benim kendimce bir fikrim var. Yanıltıyorsam lütfen söyleyin. Siz Bay Cade’i ilk defa Pont Caddesi’ndeki evinize geldiğinde gördünüz, değil mi? Ah, yanılmadığımı görüyorum.”</p>

    <p class="Temel-Paragraf">Virginia sesini çıkarmadı. Bu ifadesiz yüzlü, kayıtsız adamdan ilk defa korktu. Anthony’nin, “Başmüfettiş her şeyin farkında,” dediğini hatırladı ve ona hak verdi.</p>

    <p class="Temel-Paragraf">Dedektif sözlerini sürdürdü. “Size hayatından söz etti mi hiç? Güney Afrika’ya gitmeden önce yaptıklarından? Kanada’dan? Sudan’dan? Çocukluğundan?”</p>

    <p class="Temel-Paragraf">Genç kadın sadece başını salladı.</p>

    <p class="Temel-Paragraf">“Oysa onun anlatılacak ilgi çekici hikayeleri olduğundan eminim. Maceralarla dolu bir hayat yaşadığı her halinden belli. İsteseydi size bunlardan bazılarını anlatabilirdi.”</p>

    <p class="Temel-Paragraf">Virginia, “Madem Bay Cade’in hayatını öğrenmek istiyorsunuz.” diye cevap verdi. “Neden arkadaşı Bay McGrath’la irtibata geçmiyorsunuz?”</p>

    <p class="Temel-Paragraf">“Denedik ama Bay McGrath içerilerde bir yerlerdeymiş. Bay Cade’in söylediği zamanda Bulawayo’da olduğu kesin. Ben onun Güney Afrika’ya gelmeden önce ne yaptığım merak ediyorum. Bir ay kadar Castle’da çalıştığını biliyoruz.” Battle saatine baktı. “Artık gitmem gerek. Taksi bekliyor.”</p>

    <p class="Temel-Paragraf">Virginia, Battle’ın arkasından baktı ama yerinden kımıldamadı. Anthony’nin geleceğini umuyordu fakat umduğu olmadı. Anthony’nin yerine Bill Eversleigh esneyerek geldi.</p>

    <p class="Temel-Paragraf">“Tanrı’ya şükür, sonunda seninle yalnız konuşma fırsatı buldum.”</p>

    <p class="Temel-Paragraf">“Bill hayatım, benimle çok nazik konuş yoksa gözyaşlarına boğulurum.”</p>

    <p class="Temel-Paragraf">“Birileri seni rahatsız mı etti?”</p>

    <p class="Temel-Paragraf">“Aslında tam olarak rahatsız etmedi. Sadece beynimin içine girip altüst etti. Kendimi dam üstünden düşmüş gibi hissettim.”</p>

    <p class="Temel-Paragraf">“Bunu Battle yapmadı, değil mi?”</p>

    <p class="Temel-Paragraf">“Evet, o yaptı. Gerçekten korkunç bir adam o.”</p>

    <p class="Temel-Paragraf">“Her neyse. Battle’ı boş ver. Seni gerçeklen çok seviyorum. Virginia.”</p>

    <p class="Temel-Paragraf">“Bu sabah olmaz. Bill. Yeteri kadar güçlü değilim. Her neyse. Sana her zaman söylüyorum; iyi erkekler öğle yemeğinden önce evlenme teklifi yapmazlar.”</p>

    <p class="Temel-Paragraf">“Tanrı’ya şükür. Kahvaltıdan önce sana evlenme teklif edebilirim.”</p>

    <p class="Temel-Paragraf">Virginia omuz silkti.</p>

    <p class="Temel-Paragraf">“Bill, lütfen bir an için zeki ve anlayışlı olamaz mısın? Fikrine ihtiyacım var.”</p>

    <p class="Temel-Paragraf">“Eğer kafanı buna takıyorsan, sana benimle evlenmeni öneririm. Eminim o zaman kendini çok daha iyi hissedeceksin. bilirsin; daha mutlu ve sakin bir hayat.”</p>

    <p class="Temel-Paragraf">“Dinle beni, Bill. Bana evlenme teklif etmek senin saplantın. Bütün erkekler söyleyecek başka bir şey bulamadıklarında ve sıkıldıklarında evlenme teklif ederler. Benim yaşımı ve dul olduğumu unutuyorsun. Git ve genç bir kıza aşık ol.”</p>

    <p class="Temel-Paragraf">“Aşkım. Virginia... Lanet olsun! O budala Fransız buraya doğru geliyor.”</p>

    <p class="Temel-Paragraf">Gerçekten de siyah sakallı, zarif tavırlı Mösyö Lemoine, onlara yaklaşmıştı. “Günaydın, madam. Yorgun olmadığınızı umarım.”</p>

    <p class="Temel-Paragraf">“Hiç değilim.”</p>

    <p class="Temel-Paragraf">“Çok güzel. Günaydın, Bay Eversleigh. Deniz kıyısında bir gezinti yapsak nasıl olur?”</p>

    <p class="Temel-Paragraf">Virginia, “Sen ne dersin. Bill?” diye sordu.</p>

    <p class="Temel-Paragraf">Bill istemeye istemeye. “Pekâla.” diyerek yerinden kalktı ve üçü birlikte yürümeye başladı. Virginia iki adamın arasındaydı. Nedenini anlayamadı ama Fransız'ın heyecanlandığını hissetti. Bunun üzerine her zaman yaptığı gibi adama sorular sorup cevaplarını ilgiyle dinleyerek onu rahatlattı. Fransız, onlara Kral Victor hakkında bilgi veriyordu. O kadar kendinden emin konuşuyordu ki, dedektifi bile yanıltabilirdi bu sözleriyle.</p>

    <p class="Temel-Paragraf">Çoğu zaman Lemoine kendini hikayesine kaptırmış gibi görünse de Virginia görünenden farklı bir amacı olduğunu seziyordu. Üstelik Lemoine’in hikayeyi anlatırken onları bilinçli olarak parkın içinden geçirdiğini de fark etli. Öylesine bir gezinti değildi bu. Lemoine onları belli bir yöne götürüyordu.</p>

    <p class="Temel-Paragraf">Lemoine aniden hikayesini kesip etrafa bakındı. Köşedeki bir ağaç kümesiyle parktan geçen yolun kesiştiği noktadaydılar. Lemoine ev tarafından onlara doğru yaklaşan bir arabaya baktı.</p>

    <p class="Temel-Paragraf">Virginia da onun baktığı tarafa baktı. “Köşkün arabası... Bay Isaacstein’ın bavullarını ve uşağını istasyona götürüyorlar.”</p>

    <p class="Temel-Paragraf">Lemoine, “Öyle mi?” deyip saatine baktı. “Binlerce kez özür dilerim. Çok keyifli bir sohbetti ama burada düşündüğümden fazla oyalandım. Acaba beni de bu arabayla köye bırakırlar mı?”</p>

    <p class="Temel-Paragraf">Çabucak yola çıkarak elini salladı. Araba durdu. Fransız, şoföre bir iki söz söyledikten sonra otomobile bindi. Şapkasını çıkararak Virginia’yı selamladı.</p>

    <p class="Temel-Paragraf">Araba uzaklaşırken olanlara anlam veremeyen Virginia’ Bill hayretle Fransız'ın arkasından baktılar. Otomobil bahçe yolundaki virajı hızla aldı ve arabadan bir bavul düştü.</p>

    <p class="Temel-Paragraf">Virginia. Bill’e. “Koş,” dedi. “İlginç bir şeyler göreceğiz, bavulu arabadan atlılar.”</p>

    <p class="Temel-Paragraf">Bill, “Ama kimse fark etmedi,” dedi.</p>

    <p class="Temel-Paragraf">Hızla bavula doğru koştular. Aynı anda Lemoine de ağaçların arasından çıktı. Hızlı hızlı yürüdüğü için yüzü kızarmıştı.</p>

    <p class="Temel-Paragraf">Nazikçe, “Arabadan inmek zorunda kaldım.” dedi. “Bir şey unutmuş olduğumu fark ettim.”</p>

    <p class="Temel-Paragraf">Bill bavulu işaret eni. “Bunu mu?”</p>

    <p class="Temel-Paragraf">Oldukça şık deri bir bavuldu ve üzerinde H. L harfleri yazılıydı.</p>

    <p class="Temel-Paragraf">Lemoine usulca, “Vah vah,” diye mırıldandı. “Arabadan düştü herhalde. Yoldan kaldıralım mı bunu?”</p>

    <p class="Temel-Paragraf">Cevap beklemeden bavulu alıp ağaçların arasına daldı. Bavulu yere koyarak üzerine eğildi. Bir an elinde bir şey ışıldadı ve tekrar kilit sesleri duyuldu.</p>

    <p class="Temel-Paragraf">Tekrar konuşmaya başladığı zaman sesi sert ve otoriterdi. “Araba neredeyse gelir. Görünüyor mu?”</p>

    <p class="Temel-Paragraf">Virginia köşke doğru baktı. “Hayır.”</p>

    <p class="Temel-Paragraf">“İyi.” Fransız çabucak bavuldaki eşyalan çıkarmaya başladı. Altın kapaklı bir şişe. İpek pijamalar, birkaç çift çorap. Sonra aniden irkildi.</p>

    <p class="Temel-Paragraf">İpek iç çamaşırlarına sarılı bir şey çıkardı.</p>

    <p class="Temel-Paragraf">Bill, ipek iç çamaşırın içinde bir tabanca olduğunu hemen fark etti.</p>

    <p class="Temel-Paragraf">Virginia. “Araba kalkıyor,” diye haber verdi.</p>

    <p class="Temel-Paragraf">Lemoine çabucak eşyaları bavula koydu, ipek mendiline sardığı tabancayı cebine soktu. Bavulun kilitlerini kapayıp Bill’e döndü.</p>

    <p class="Temel-Paragraf">“Bunu alın. Madam da sizinle gelsin. Otomobili durdurun ve bavulun ilk arabadan düştüğünü söyleyin. Benden hiç söz etmeyin.”</p>

    <p class="Temel-Paragraf">Isaacstein ‘ın içinde olduğu büyük Lanchester limuzini köşeden dönünce Bill hızla arabaya doğru gitti. Şoför yavaşlayınca Bill bavulu ona uzattı.</p>

    <p class="Temel-Paragraf">“Öndeki arabadan düştü. Neyse ki biz gördük.”</p>

    <p class="Temel-Paragraf">Bir an Isaacstein ‘ın kendisine şaşkın şaşkın baktığım fark etti. Sonra araba yoluna devam etti.</p>

    <p class="Temel-Paragraf">Genç adamla Virginia tekrar Lemoine’in yanına döndüler. Fransız elinde tabancayla duruyordu. Yüzünde sevinç ve zafer dolu bir ifade vardı. “Bir kumar oynadım, ama kazandım.”</p>

    <p class="Temel-Paragraf"></p>
  </div>
</body>
</html>
