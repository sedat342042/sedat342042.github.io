<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-17</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR">BÖLÜM 13</span></h1>

    <h2 class="calibre1" id="sigil_toc_id_13"><span class="Bold" xml:lang="tr-TR">Amerikalı Misafir</span></h2>

    <p class="Temel-Paragraf"></p>

    <p class="Temel-Paragraf">Battle umduğunu bulamayan bir adam tavrıyla çarşafı ölünün yüzüne örterken. Anthony usulca, “Demek Lolipop başka çarelere başvuracağını söylerken bunu kastediyordu...” dedi.</p>

    <p class="Temel-Paragraf">“Ne dediniz. Bay Cade?”</p>

    <p class="Temel-Paragraf">“Hiç, hiç... Dalgınlaşmama şaşmayın. Ama arkadaşım Jimmy McGrath bin sterlininden oldu.”</p>

    <p class="Temel-Paragraf">“Bin sterlin. İyi para.”</p>

    <p class="Temel-Paragraf">“İyi para olduğu konusunda size katılsam da ben paraya üzülmüyorum. Yaptığım şey beni deli ediyor. Günlüğü kuzu kuzu teslim ettim... Bu acıtıyor, başmüfettiş, bu acıtıyor.”</p>

    <p class="Temel-Paragraf">Müfettiş bir şey söylemedi.</p>

    <p class="Temel-Paragraf">“İşte buna kızıyorum. Ah, neyse... Pişmanlık bir işe yaramaz. Belki gelecek çarşambaya kadar Kont Stylptitch’in günlüğünü yeniden elime geçiririm.”</p>

    <p class="Temel-Paragraf">“Benimle birlikte tekrar Divan Salonu’na gelir misiniz Bay Cade? Size söylemek istediğim bir şey daha var.”</p>

    <p class="Temel-Paragraf">Salona girince Battle ortadaki pencereye gitti hemen. “Bu iyice şişmiş. Belki dün gece kilitli olduğunu düşünürken yanıldınız... Ah. evet... Hatta sizin yanılmış olduğunuzdan eminim.”</p>

    <p class="Temel-Paragraf">Anthony gözlerini kısarak ona baktı. “Yanılmadığımdan eminim.”</p>

    <p class="Temel-Paragraf">Battle, ona dikkatle bakarak, “Yanılmış olabileceğiniz hiç aklınıza gelmedi mi?” diye sordu.</p>

    <p class="Temel-Paragraf">“Sizi memnun etmek için böyle de söyleyebilirim.”</p>

    <p class="Temel-Paragraf">Battle memnun bir tavırla gülümsedi. “Çok anlayışlısınız, efendim. Uygun bir anda bunu kayıtsızca söylersiniz, değil mi?”</p>

    <p class="Temel-Paragraf">“Tabi. Ben...”</p>

    <p class="Temel-Paragraf">Battle aniden onun kolunu tuttu. Öne doğru eğilmiş etrafı dinliyordu. Sonra usulca ilerleyip birden kapıyı açtı.</p>

    <p class="Temel-Paragraf">Dışarıda uzun boylu bir adam duruyordu. Saçları siyah, yüzü sakin ve mavi gözleri de pek saf bakışlıydı.</p>

    <p class="Temel-Paragraf">“Affedersiniz, beyler, acaba cinayete sahne olan yeri görmeme izin var mı?” Konuşmasından Amerikalı olduğu anlaşılıyordu. “Siz ikiniz de Scotland Yard’dansınız sanırım.”</p>

    <p class="Temel-Paragraf">Anthony, “Ben o şerefe hiçbir zaman erişemedim.” diye cevap verdi. “Ama bu bey Scotland Yard’dan Başmüfettiş Battle.”</p>

    <p class="Temel-Paragraf">Amerikalı centilmen büyük bir ilgiyle, “Öyle mi?” diye sordu. “Tanıştığımıza memnun oldum, efendim. Benim adım da Hinim P. Fish. New York’luyum.”</p>

    <p class="Temel-Paragraf">Battle. “Görmek istediğiniz nedir. Bay Fish?” diye sordu.</p>

    <p class="Temel-Paragraf">Amerikalı odada ilerleyerek yerdeki lekeye dikkatle baktı.</p>

    <p class="Temel-Paragraf">“Cinayetler beni çok ilgilendirir. Bay Battle. Hatta haftalık yayınlarımızdan birinde ‘Yozlaşma ve Suç’ konulu bir yazı da yazdım.” Konuşurken etrafına bakmıyor, her şeyi inceliyordu. Sonra gözleri pencerelere takıldı.</p>

    <p class="Temel-Paragraf">Başmüfettiş Battle zaten aşikar olan bir gerçeği vurgulayarak “Ceset götürüldü “ dedi.</p>

    <p class="Temel-Paragraf">“Muhakkak,” diye cevap verdi. Bay Fish. Güzleri tablolarla dolu duvarlarda geziniyordu. “Bu odada çok değerli tablolar var beyler. Bir Holbein, iki Van Dycks ve eğer yanılmıyorsam bir Ve lazquez. Tablolara çok ilgi duyarım; elyazmalarma da. Lord Caterham’ın beni buraya davet etmesinin nedeni de bana kendi elyazmalarını göstermekti.”</p>

    <p class="Temel-Paragraf">Kibarca içini çekti.</p>

    <p class="Temel-Paragraf">“Sanırım artık onları göremem. Herhalde bütün konukların en kısa zamanda şehre dönmeleri iyi olur.”</p>

    <p class="Temel-Paragraf">Başmüfettiş Battle. “Korkarım bu mümkün değil. Soruşturma bitinceye kadar kimse köşkten ayrılamaz.” dedi.</p>

    <p class="Temel-Paragraf">“Öyle mi? Peki soruşturma ne zaman yapılacak?”</p>

    <p class="Temel-Paragraf">“Belki yarın, belki de pazartesiden önce olmaz. Otopsi sonucunu beklemek zorundayız.”</p>

    <p class="Temel-Paragraf">Bay Fish, “Anlıyorum.” dedi. “Bu şartlar altında oldukça hüzünlü bir parti olacak.”</p>

    <p class="Temel-Paragraf">Battle kapıyı gösterdi.</p>

    <p class="Temel-Paragraf">“Buradan çıksak iyi olacak, kilitli kalması gerek.” Diğer iki adam çıktıktan sonra kapıyı kilitleyip anahtarı aldı.</p>

    <p class="Temel-Paragraf">Fish, “Herhalde parmak izi aradınız?” diye sordu.</p>

    <p class="Temel-Paragraf">Battle kısaca. “Belki...” dedi.</p>

    <p class="Temel-Paragraf">“Dün gece bahçe ıslaktı. Katil yerde iz bırakmıştır herhalde.’</p>

    <p class="Temel-Paragraf">“Odada hiç iz yok. Bahçede var.”</p>

    <p class="Temel-Paragraf">Anthony de neşeyle ekledi. “Benim ayak izlerim.”</p>

    <p class="Temel-Paragraf">Bay Fish masum bakışlı gözleriyle Anthony’yi süzdü. “Beni şaşırtıyorsunuz.”</p>

    <p class="Temel-Paragraf">Battle onları dışarı çıkararak kapıyı kilitledi.</p>

    <p class="Temel-Paragraf">Koridordan ilerleyerek Divan Salonu gibi meşe parkeli ve çok sayıda tablosu olan geniş bir hole çıktık. Dipte iki kişi vardı.</p>

    <p class="Temel-Paragraf">Bay Fish, “İşle nazik ev sahibimiz.” diye bağırdı.</p>

    <p class="Temel-Paragraf">Lord Caterham hiç de böyle tanımlanamazdı. Anthony güldüğü anlaşılmasın diye başını çevirdi.</p>

    <p class="Temel-Paragraf">Amerikalı, “Yanında da o misafir hanım var,” diye ekledi. “Dün gece adını öğrenemedim. Ama zeki bir kadın o, çok zeki.”</p>

    <p class="Temel-Paragraf">Lord Caterham’ın yanımdaki Virginia Revel’dı.</p>

    <p class="Temel-Paragraf">Anthony başından beri bu karşılaşma anını beklemişti. Nasıl davranacağını da bilmiyordu. Virginia’nın soğukkanlılığına güveni vardı ama genç kadınım nasıl bir tavır takınacağını kestiremiyordu. Endişesi uzun sürmedi.</p>

    <p class="Temel-Paragraf">Virginia, “A. Bay Cade gelmiş.” diyerek iki elini birden genç adama uzattı. “Demek sonunda gelmeye karar verdiniz?”</p>

    <p class="Temel-Paragraf">Lord Caterham. “Sevgili Bayan Revel,” dedi. “Bay Cade’in arkadaşınız olduğunu bilmiyordum.”</p>

    <p class="Temel-Paragraf">Virginia, Anthony’ye gülümsedi. “Bay Cade eski dostlarımdandır.” Gözleri muzipçe parlıyordu. “Dün kendisiyle Londra’da karşılaştım. Ona buraya geleceğimi söyledim.”</p>

    <p class="Temel-Paragraf">Anthony hemen genç kadına ipucu verdi. “Bayan Revel’a davetinizi reddetmek zorunda kaldığımı anlattım. Çünkü aslında çağırdığınız ben değil, başka biriydi, Onun adını kullanarak buraya gelemezdim.”</p>

    <p class="Temel-Paragraf">Lord Caterham, “O mesele artık sona erdi,” diye cevap verdi. “Hana birini yollayayım da eşyalarınızı gelirsin.”</p>

    <p class="Temel-Paragraf">“Çok naziksiniz, Lord Caterham, ama... “</p>

    <p class="Temel-Paragraf">“İtiraz istemem. Bacalar’da kalıyorsunuz. Kriketçiler Hanı kalınacak yer değil.”</p>

    <p class="Temel-Paragraf">Virginia da usulca, “Tabi buraya gelmelisiniz,” diye mırıldandı.</p>

    <p class="Temel-Paragraf">Anthony durumun değişmiş olduğunu fark etti. Virginia’nın ona çok yararı olmuştu. Genç kadının durumu sağlamdı. Onun arkadaşı da herkesçe kabul edilirdi. Bumham Beeches’teki tabancayı düşünüp içten içe güldü.</p>

    <p class="Temel-Paragraf">Lord Caterham. Anthony’ye. “Eşyalarınızı getirteceğim.” dedi. “Herhalde bu şartlarda yeni bir cinayet olmaz. Maalesef bir tane oldu... Isaacstein konusunda ne yapacağımı da bilmiyorum. Ne talihsizlik!” Bunalmış Lord acı acı içini çekti.</p>

    <p class="Temel-Paragraf">Virginia. “Anlaştık artık. Bay Cade.” diye gülümsedi. “Hemen başkalarına yararlı olmaya başlayabilirsiniz. Beni gölde dolaştırın. Çok huzurlu bir yer orası; cinayetlerden ve bütün kötülüklerden uzak. Bu evde bir cinayet işlenmiş olması zavallı Lord Caterham’ı çok üzmüş olmalı. Ama bu George’un hatası. biliyorsun bu partiyi George düzenledi.”</p>

    <p class="Temel-Paragraf">Lord Caterham. “Ah!” dedi. “Ama ben onu dinlememeliydim!”</p>

    <p class="Temel-Paragraf">Basit bir zaaftan dolayı yenilmiş bir adam tavrı takınmıştı.</p>

    <p class="Temel-Paragraf">Virginia. “George’u dinlememek mümkün değil,” dedi. “İnsanı öyle tutuyor ki kaçamıyorsunuz. Sökülebilir bir yaka yaptırmayı düşünüyorum.”</p>

    <p class="Temel-Paragraf">Ev sahibi, “Eminim yaptırırsınız,” diye kıkırdadı. “Burada kalmanıza çok sevindim, Cade. Desteğe ihtiyacım var.”</p>

    <p class="Temel-Paragraf">Anthony, Lord Caterham’a dondu. “Nezaketiniz için size minnettarım, özellikle benim gibi şüphe uyandıran birini evinize alıyorsunuz. Tabi bu Battle’ın işini kolaylaştıracak.”</p>

    <p class="Temel-Paragraf">Başmüfettiş. “Nasıl, efendim?” diye sordu.</p>

    <p class="Temel-Paragraf">Anthony nazik nazik açıkladı. “Böylece beni kolaylıkla gözaltında tutabileceksiniz.”</p>

    <p class="Temel-Paragraf">Başmüfettişin bir an gözlerini kırpmasından attığı okun hedefi vurduğunu anladı.</p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
