<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-9</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR" xmlns:xml="http://www.w3.org/XML/1998/namespace">BÖLÜM 5</span></h1>

    <h2 class="calibre1" id="sigil_toc_id_5"><span class="Bold" xml:lang="tr-TR" xmlns:xml="http://www.w3.org/XML/1998/namespace">Londra’da İlk Gece</span></h2>

    <p class="Temel-Paragraf"></p>

    <p class="Temel-Paragraf">Çoğu zaman dikkatle hazırlanan planların kusurlu bir tarafı olur. George Lomax da bir hata yapmıştı; planının zayıf bir tarafı vardı. Bill’di bu.</p>

    <p class="Temel-Paragraf">Bill Eversleigh çok iyi bir gençti. Usta bir kriket ve golf oyuncusuydu. Nazik ve uysaldı. Ama Dışişleri’ne akıllı değil; nüfuzlu ahbapları olduğu için girmişti. Zaten yaptığı işe de uygundu. George Lomax’ın emrindeydi. Kafasını kullanmasını gerektiren, sorumluluk yüklü bir görevi de yoklu. Her zaman George’un yanında bekliyor, onun konuşmak istemediği Önemsiz kimseleri görüyor, sağa sola koşuyor ve yararlı olmaya çalışıyordu. George Lomax büroda olmadığı zaman en rahat kolluğa yayılarak spor haberlerini okuyordu. Böyle yaparak şerefli bir geleneği yerine getirdiğini düşünüyordu.</p>

    <p class="Temel-Paragraf">Bill’e angarya yüklemeye alışık olan George, genç adamdan Union Castle bürosuna gidip Granarth Castle gemisinin ne zaman Londra’ya erişeceğini öğrenmesini istemişti. Bill’in iyi eğitilmiş genç İngilizlerin çoğu gibi tatlı bir sesi vardı, ama ne dediği kolay kolay anlaşılamazdı. Bu yüzden seyahat acentesindeki memur, onun Granarth değil de Carnfrae gemisini sorduğunu sandı ve geminin perşembe günü geleceğini söyledi. Bill teşekkür edip çıktı, Lomax Union Castle hatlarını bilmediği için James McGrath’ın perşembe günü geleceğine inandı. George Lomax da bu bilgiye dayanarak plan yaptı.</p>

    <p class="Temel-Paragraf">Onun için Lomax. Lord Caterham’ı çarşamba sabahı kulübün merdivenlerinde kıstırdığı sırada Granarth Castle gemisinin bir gün önce Southhemton’a erişmiş olduğunu duysaydı fena halde şaşırırdı. Aynı gün sanı on dörtte ise Jimmy McGrath adıyla yolculuk yapan Anthony Cude. Waterloo İstasyonu’nda trenden iniyordu.</p>

    <p class="Temel-Paragraf">Genç adam bir (aksiye bindi. Kısa bir duraklamadan sonra şoföre, “Blitz Oteli’ne.” dedi. Pencereden dışarı bakarak, rahatımı sağlamam iyi olur diye düşündü.</p>

    <p class="Temel-Paragraf">Londra’dan ayrılalı tam on dört yıl olmuştu.</p>

    <p class="Temel-Paragraf">Genç adam otele varınca bir oda isledi. Sonra da kısa bir gezinti yapmak için dışarı çıktı. Londra’ya dönmek hoşuna gitmişti. Tabi çok şey değişmişti.</p>

    <p class="Temel-Paragraf">Anthony şurada küçük bir lokanta vardı, dedi kendi kendine. Şurada, hemen Blackfairs Köprüsü’nü geçince cömert arkadaşlarımla yemek yediğimiz bir lokanta vardı. O zamanlar genç bir sosyalisttim ve uzun kırmızı bir kravat takardım. Ne kadar gençtim o günlerde. Çok gençtim...</p>

    <p class="Temel-Paragraf">Geri döndü. Tam Blitz Oteli’ne gitmek için karşıya geçeceği sırada bir adam ona çarptı. Anthony neredeyse dengesini kaybediyordu. Adam, özür diler gibi bir şeyler mırıldandı. Bir taraftan da Anthony’nin yüzünü dikkatle inceliyordu. Kısa boylu, tıknaz ve kılıksız bir adamdı; yabancıya da benziyordu.</p>

    <p class="Temel-Paragraf">Anthony otele giderken, adam beni neden öyle dikkatle süzdü, diye düşündü. Hoş bunun bir nedeninin olması da şart değildi. Benim yüzüm güneşten iyice yandı. Londra’lıların renkleri ise pek soluk.</p>

    <p class="Temel-Paragraf">Genç adam odasına çıktı. Birdenbire içinden gelen sese uyarak aynaya gitti ve yüzünü incelemeye başladı. Eski günlerde edindiği o birkaç arkadaşıyla yüz yüze geldiği takdirde kendisini tanıyabilecekler miydi? Usulca başını salladı. “Sanmam.”</p>

    <p class="Temel-Paragraf">Londra’dan ayrıldığında tam on sekiz yaşındaydı. Sarı saçlı, biraz tombulca, yüzünde yaramazlığını gizleyen melekçe bir ifade olan bir çocuktu. Bu uzun boylu, bronz tenli, alaycı tavırlı adamı kimse tanıyamazdı.</p>

    <p class="Temel-Paragraf">Karyolanın başucundaki telefon çalınca Anthony o tarafa gitti. “Alo?”</p>

    <p class="Temel-Paragraf">Resepsiyondaki memur, “Bay James McGrath?” diye sordu.</p>

    <p class="Temel-Paragraf">“Evet, benim.”</p>

    <p class="Temel-Paragraf">“Bir bey sizi görmek istiyor.”</p>

    <p class="Temel-Paragraf">Anthony şaşırdı. “Beni mi görmek istiyor?”</p>

    <p class="Temel-Paragraf">“Evet, efendim. Yabancı bir bey.”</p>

    <p class="Temel-Paragraf">“Adı nedir?”</p>

    <p class="Temel-Paragraf">Kısa bir sessizlik oldu. Sonra memur, “Kartını bir garsonla yukarı yollayacağım,” dedi.</p>

    <p class="Temel-Paragraf">Anthony telefonu kapayarak bekledi. Birkaç dakika sonra kapıya vuruldu. Küçük bir garson gümüş bir tepsiye konulmuş olan kartı getirdi.</p>

    <p class="Temel-Paragraf">Anthony karta bir göz attı; üzerinde bir isim yazılıydı:</p>

    <p class="Temel-Paragraf">Baron Loloprcljzyl</p>

    <p class="Temel-Paragraf">Genç adam, resepsiyondaki memur duraklamakta haklıymış, diye düşündü. Bu ad okunacak gibi değil. Gözlerini karta dikmiş öyle duruyordu. Sonra kararını verdi. “Bu beyi yukarı yollayın.”</p>

    <p class="Temel-Paragraf">“Peki, efendim.”</p>

    <p class="Temel-Paragraf">Birkaç dakika sonra Baron Lolopreljzyl’yi içeri girdi. İri yarı bir adamdı, baron. Koskocaman, yelpaze biçiminde kara bir sakalı vardı. Alnı genişti; saçları da dökülmeye başlamıştı.</p>

    <p class="Temel-Paragraf">Topuklarını birbirine vurarak eğildi. “Bay McGrath?”</p>

    <p class="Temel-Paragraf">Anthony, adamın hareketlerini yapabildiği kadar taklit etti. “Baron...” Bir sandalyeyi öne çekti. “Lütfen oturun. Sizinle daha önce tanışmak şerefine eriştiğimi sanmıyorum.”</p>

    <p class="Temel-Paragraf">Baron oturdu. “Öyle...” Nezaketle ekledi. “Benim için bir bahtsızlık bu.”</p>

    <p class="Temel-Paragraf">Anthony de aynı tavırla cevap verdi. “Benim için de öyle.”</p>

    <p class="Temel-Paragraf">Baron. “Şimdi konuya gelelim.” dedi. “Ben Herzoslovakya’nın Muhafazakar Partisi’nin Londra’daki temsilcisiyim.”</p>

    <p class="Temel-Paragraf">Anthony, “Partiyi başarıyla temsil ettiğinizden eminim,” diye mırıldandı.</p>

    <p class="Temel-Paragraf">Baron bu iltifat karşısında eğildi. “Çok naziksiniz,<span style="text-indent: 1.5em; font-size: 1em;">&nbsp;Bay McGrath sizden hiçbir şeyi saklamayacağım. Artık krallığın yeniden kurulmasının zamanı geldi. Majesteleri Kral IV. Nicholas’ın ölümünden beri taht boş.”</span></p>

    <p class="Temel-Paragraf">Genç adam, “Amin.” dedi. “Yani... Anlıyorum...”</p>

    <p class="Temel-Paragraf">Tahta Alles Prens Michael geçecek. İngiliz Hükümeti de onu destekliyor.”</p>

    <p class="Temel-Paragraf">Anthony, “Çok güzel.” diye cevap verdi. “Bana her şeyi böyle açıkladığınız için teşekkür ederim.”</p>

    <p class="Temel-Paragraf">“Her şey hazır... Ve şimdi siz ortalığı karıştırmaya geldiniz.” Baron, genç adama ters ters baktı.</p>

    <p class="Temel-Paragraf">Anthony itiraz etti. “Baron, rica ederim...”</p>

    <p class="Temel-Paragraf">“Evet, evet. Ben neden söz ettiğimi biliyorum. Kont Stylplitch’in günlüğü yanınızda.” Anthony’yi suçlarcasına süzdü.</p>

    <p class="Temel-Paragraf">“Öyle olduğunu var sayalım. Koni Stylplitch’in günlüğünün Prens Michael’la ne ilgisi var?”</p>

    <p class="Temel-Paragraf">“Bu günlük skandal çıkmasına neden olacak.”</p>

    <p class="Temel-Paragraf">Anthony adamı yatıştırmak istermiş gibi. “Günlüklerin çoğu öyledir.” dedi.</p>

    <p class="Temel-Paragraf">“Kont çok şey biliyordu. Bunlardan dörtle biri bile açıklansa. Avrupa’da savaş çıkar.”</p>

    <p class="Temel-Paragraf">Anthony güldü. “Yapmayın, canım. Durum o kadar da kötü olamaz.”</p>

    <p class="Temel-Paragraf">“Herkes Obolovitch Hanedanı hakkında kötü şeyler düşünecek. İngilizler çok demokrat.”</p>

    <p class="Temel-Paragraf">Anthony başını salladı. “Obolovitchler zaman zaman sert davrandılar herhalde. Bu onların kanında var ama İngilizler Balkan Krallıklarından her zaman böyle şeyler beklerler. Nedenini bilmiyorum ama gerçek bu.”</p>

    <p class="Temel-Paragraf">Baron. “Anlamıyorsunuz... “ dedi. “Hiçbir şeyi anlamıyorsunuz. Ben de açıkça konuşamıyorum.”</p>

    <p class="Temel-Paragraf">Anthony. “Korktuğunuz şey tam olarak nedir?” diye sordu.</p>

    <p class="Temel-Paragraf">“Günlüğü okumadıkça bir şey söyleyemem ama yazılanlarda bir şeyler olduğu kesin. Bu büyük diplomatlar dillerini tutmasını hiç bilmezler. Her şey altüst olacak.”</p>

    <p class="Temel-Paragraf">Anthony dostça. “Fazla kötümsersiniz.” dedi. “Ben yayınevlerini bilirim. Kitapların üzerine otururlar bir süre. Onları adeta kuluçkadan çıkarırlar. Kontun günlüğü de ancak bir yıl sonra yayınlanır.”</p>

    <p class="Temel-Paragraf">“Siz ya çok safsınız ya da çok kurnaz. Bir pazar gazetesi günlüğü hemen yayınlamaya başlayacak. Her şey kararlaştırıldı.”</p>

    <p class="Temel-Paragraf">“Ah!” Anthony biraz şaşırmıştı. “Ama imaları reddedebilirsiniz yine de.”</p>

    <p class="Temel-Paragraf">Baron üzgün üzgün başını salladı. “İmkansız... Neyse... Biz işimize bakalım. Günlüğü teslim ettiğiniz zaman bin sterlin alacaksınız, değil mi? Bakın ne kadar etraflıca bilgim var.”</p>

    <p class="Temel-Paragraf">“Kralcıların istihbarat grubunu kutlarım.”</p>

    <p class="Temel-Paragraf">“Ben size bin beş yüz sterlin teklif ediyorum.”</p>

    <p class="Temel-Paragraf">Anthony barona hayretle baktı. Sonra da üzüntüyle başını salladı. “Korkarım bunu yapamam.”</p>

    <p class="Temel-Paragraf">“Ala... Yirmi bin.”</p>

    <p class="Temel-Paragraf">“Ah, beni baştan çıkaracaksınız, baron. Ama istediğinizi yapamayacağım.”</p>

    <p class="Temel-Paragraf">“O halde ne kadar istediğinizi söyleyin.”</p>

    <p class="Temel-Paragraf">“Korkarım durumu anlamıyorsunuz. Sizin iyi insanlardan yana olduğunuza, günlüğün her şeyi altüst edeceğine inanmaya hazırım. Ama bana bir görev verildi. Ben de bunu yerine getirmek zorundayım. Anlıyor musunuz? Karşı tarafın beni satın almasına razı olamam. Böyle şey olmaz.”</p>

    <p class="Temel-Paragraf">Baron, genç adamı dikkatle dinledi. Sonra da birkaç defa başını salladı. “Anlıyorum. Bir İngiliz centilmeni olarak şerefiniz söz konusu.”</p>

    <p class="Temel-Paragraf">Anthony. “Şey.” dedi. “Biz bunu bu şekilde söylemeyiz ama... Aynı şeyleri kastettiğimiz belli.”</p>

    <p class="Temel-Paragraf">Baron topuklarını birbirine vurarak ayağa kalktı. “İngilizlerin şeref sözlerine büyük saygım vardır. Başka bir yol denememiz gerekiyor. İyi günler.” Ve odadan çıktı.</p>

    <p class="Temel-Paragraf">Anthony mırıldandı. “Bu sözleriyle neyi kastetti acaba? Bir tehdit miydi bu? Baronu bundan sonra bu isimle çağıracağım. ‘Baron Lolipop’ diye.”</p>

    <p class="Temel-Paragraf">Genç adam odada bir aşağı bir yukarı dolaşmaya başladı. Ne yapması gerektiğine karar veremiyordu. Günlüğün teslim tarihine bir haftadan daha uzun bir süre vardı. Henüz ekimin beşiydi. Anthony, günlüğü bildirilen tarihten önce vermek niyetinde de değildi. Açıkçası günlükte neler olduğunu iyice merak etmeye başlamıştı. Gemide günlüğü okumayı istemişti ama yolculuk sırasında hastalanmıştı. Kontun güç okunan, kargacık burgacık yazısını çözmeye kalkışmayı da canı istememişti. Ama arlık bu kargaşaya neyin sebep olduğunu anlamak niyetindeydi.</p>

    <p class="Temel-Paragraf">Yapacağı bir iş daha vardı.</p>

    <p class="Temel-Paragraf">Anthony ani bir kararla telefon rehberini alıp Revelları aradı. Rehberde altı Revel vardı: Edward Henry Revel, Harley Caddesi, cerrah; James Revel ve ortakları eyerciler, Lennox Revel. Abbotbury Konağı, Hampstcad; Ealing’le bir adresteki Bayan Mary Revel; Pom Caddesi 487 numarada, Bayan Timothy Revel ve Cadogan Meydanı 42 numarada Bayan Willis Revel. Genç adam bunlardan eyer yapan bir firmayla, evli olmadığı anlaşılan Bayan Mary Revel’ın üzerinde durmadı. Artık geriye dört isim ve adres kalmıştı.</p>

    <p class="Temel-Paragraf">Hoş, Virginia Revel’in Londra’da oturduğunu gösteren bir şey de yok. Anthony başını sallayarak rehberi kapattı. Şimdilik her şeyi şansa bırakacağım. Çoğu zaman bir şeyler olur.</p>

    <p class="Temel-Paragraf">Talihin Anthony Cade’e yardım etmesinin nedeni galiba genç adamın şanslı olduğuna çok inanmasıydı. Gerçekten de yarım saat sonra resimli bir dergiyi karıştırırken gözüne bir fotoğraf ilişti. Perth Düşesi tarafından yapılmış bir tablonun kopyasıydı. Doğu kıyafetleri içinde bir kadın ana figür olarak görünüyordu. Resmin altında: “Bayan Timothy Revel. Kleopatra kılığında. Bayan Revel evlenmeden önce Lord Edgboston’ın kızı Virginia Cawthron’du” yazıyordu.</p>

    <p class="Temel-Paragraf">Anthony resmi inceledi. Sonra sanki ıslık çalacakmış gibi dudaklarını büzdü. Fotoğrafı dergiden yırtarak katladı ve cebine koydu. Tekrar üst kata çıktı; bavulunu açarak mektup destesini çıkardı. Katlı kağıdı cebinden çıkardı ve mektup destesinin arasına koydu.</p>

    <p class="Temel-Paragraf">Sonra birdenbire bir ses duyarak hızla döndü. Kapıda Anthony’nin sadece komik operalarda olduğunu düşündüğü gibi bir adam duruyordu. Çirkin kafası ve yüzündeki pis sırıtışıyla uğursuz bir görünümü vardı.</p>

    <p class="Temel-Paragraf">Anthony, “Burada ne işin var?” dedi. “Yukarı çıkmana kim izin verdi?”</p>

    <p class="Temel-Paragraf">Yabancı. “Ben istediğim yere girerim.” diye cevap verdi. İngilizcesi düzgün olmakla beraber kaba sesinden yabancı olduğu anlaşılıyordu.</p>

    <p class="Temel-Paragraf">Anthony, bir başka İspanyol, diye düşündü. “Çık git!”</p>

    <p class="Temel-Paragraf">Yabancı gözlerini genç adamın elindeki mektup destesine dikmişti.</p>

    <p class="Temel-Paragraf">“İstediğimi bana verdiğin zaman giderim.”</p>

    <p class="Temel-Paragraf">“Bunun ne olduğunu sorabilir miyim?”</p>

    <p class="Temel-Paragraf">Adam biraz yaklaştı. “Kont Stylplitch’in günlüğü.”</p>

    <p class="Temel-Paragraf">Anthony, “Seni ciddiye almam imkansız.” dedi. “Senin gibi tiplere sahnede rastlanır. Kılık kıyafetin hoşuma gitti. Seni buraya kim yolladı? Baron Lolipop mu?”</p>

    <p class="Temel-Paragraf">“Baron?...” Yabancı gıcırtıyı andıran sesler çıkardı.</p>

    <p class="Temel-Paragraf">“Demek o isim beyle okunuyor! Gargara yapmak ve havlamak arasında bir ses çıkararak. Bunu yapabileceğimi sanmıyorum; gırtlak yapım buna uygun değil. Onun için baronu yine Lolipop diye çağırmaya devam edeceğim. Demek seni o yolladı?”</p>

    <p class="Temel-Paragraf">Yabancı. “Hayır!” diye bağırıp öfkeyle yere tükürdü. Sonra cebinden bir kağıt çıkarıp masanın üzerine attı. “Bak! Bak ve titre lanetli İngiliz!”</p>

    <p class="Temel-Paragraf">Anthony adamın söylediklerine aldırmadan kağıda göz ucuyla baktı. Kağıdın üzerine kırmızı bir el resmi çizilmişti. “Bir ele benziyor ama ısrar edersen bunun kübik bir resim olduğunu ve Kuzey Kutbu’nda şafağı gösterdiğini de kabul ederim.”</p>

    <p class="Temel-Paragraf">“Bu Kızıl El’in işareti. Ben de bu örgütün üyesiyim.”</p>

    <p class="Temel-Paragraf">Anthony yabancıya ilgiyle baktı. “Sahi mi? Diğer üyeler de senin gibi mi? Eugenik grup ne der bilmiyorum.”</p>

    <p class="Temel-Paragraf">Adam öfkeyle, “Köpek!” diye hırladı. ‘Köpekten daha aşağılık! Effete Krallığı’nın satın alınmış kölesi bana günlüğü ver; o zaman gitmene izin verilecek. Kardeşliğin emri bu.”</p>

    <p class="Temel-Paragraf">Anthony, “Çok naziksiniz ama bir yanlış anlama yüzünden boşa emek harcıyorsunuz. Bana günlüğü saygıdeğer örgütünüze değil belirli bir yayınevine teslim etmem söylendi.” diye cevap verdi.</p>

    <p class="Temel-Paragraf">Yabancı güldü. “Hıh! Oraya sağ salim erişmene göz yumulacağını mı sanıyorsun? Bırak bu aptalca konuşmaları. Günlüğü ver yoksa seni vururum.” Cebinden çıkardığı tabancayı şöyle bir salladı.</p>

    <p class="Temel-Paragraf">Ama Anthony Cade’i iyi tartamamıştı. Genç adam kafası hızla çalışırken aynı anda harekele geçebilen insanlardandı. Bu yüzden de yabancının kendisine nişan almasını beklemeden üzerine atılarak bir vuruşla elindeki tabancayı düşürdü. Adam bu darbenin şiddetinden sarsıldı. Şimdi arkası Anthony’ye dönüktü.</p>

    <p class="Temel-Paragraf">Kaçırılmayacak bir fırsattı bu. Anthony ustaca bir tekmeyle adamı kapıdan dışarı fırladı. Yabancı koridora yığıldı. Anthony adamın peşinden gitti ama Kızıl El üyesi için bu kadarı yeterliydi. Çevik bir hareketle ayağa fırlayarak koridordan koşarak kaçtı.</p>

    <p class="Temel-Paragraf">Anthony. Kızıl El üyelerine fazla bile diye düşündü. Resim gibi görünüyordu ama tek bir tekmeyle bozguna uğradı. Acaba hangi cehennemden girdi bu adam içeri? Ama açık olan şey bu işin sandığım kadar kolay olmayacağı. Daha şimdiden Devrimci partilerle Monarşi taraftarlarının arasına düştüm bile. Yakında da herhalde Milliyetçilerle Bağımsız Liberaller temsilci gönderir. Ama ne olursa olsun ben bu gece günlüğü okumaya başlayacağım,”</p>

    <p class="Temel-Paragraf">Anthony, adamı takip etmedi ve odasına geri döndü. Saatine baktı, yirmi bire geldiğini görünce de bayağı şaşırdı. Odamda yemek yiyeyim. Artık sürpriz ziyaretler beklemiyorum ama yine de dikkatli olmam gerek. Sonra bir garson çağırıp istediği yemekleri söyledi. Yemekleri beklerken günlüğün bulunduğu paketi çıkarıp mektup destesinin yanına koydu.</p>

    <p class="Temel-Paragraf">Biraz sonra kapı vuruldu ve garson yemeklerin konmuş olduğu servis masasıyla içeri girdi. Anthony şöminenin önündeydi. Arkası garsona dönük öyle duruyordu. Genç adam dalgın dalgın önündeki aynaya bakınca çok acayip bir şey gördü.</p>

    <p class="Temel-Paragraf">Garson gözlerini günlüğün bulunduğu pakete dikmişti. Yan yan hiç kımıldamayan Anthony’ye baktıktan sonra usulca masaya yaklaştı. Elleri titriyor, durmadan kurumuş dudaklarını yalıyordu. Anthony, garsonu şimdi daha dikkatli izliyordu. Uzun boylu, ince yüzlü bir adamdı. bütün garsonlar gibi çevikti. Anthony, İtalyan olmalı, diye düşündü. Fransız'a benzemiyor.</p>

    <p class="Temel-Paragraf">Genç adam en kritik anda birdenbire döndü. Garson hafifçe irkildi. Sanki tuzluğun yerini değiştiriyormuş gibi yaptı.</p>

    <p class="Temel-Paragraf">Anthony sert sert, “Adın ne senin?” diye sordu.</p>

    <p class="Temel-Paragraf">“Giuseppe efendim.”</p>

    <p class="Temel-Paragraf">“İtalyansın demek?”</p>

    <p class="Temel-Paragraf">“Evet, efendim.”</p>

    <p class="Temel-Paragraf">Anthony, garsonla İtalyanca konuştu. Adamda, ona rahatlıkla cevap verdi. Sonunda Anthony başıyla garsona çıkabileceğini işaret etti. Giuseppe’nin getirdiği nefis yemekleri yerken durmadan düşündü.</p>

    <p class="Temel-Paragraf">Acaba yanıldım mı? Giuseppe pakete olağan bir merakla mı baktı? Olabilir... ama adam çok heyecanlanmıştı. Onun için bunun sadece merak olduğunu sanmıyorum. Fakat bu durum beni şaşırtıyor... Off Tanrım! Herhalde herkes o lanet olası günlüğün peşinde değil. Fazla hayalci davranıyorum.</p>

    <p class="Temel-Paragraf">Anthony yemekten sonra günlüğü okumaya başladı ama kontun yazısı çok okunaksız olduğu için ağır ağır ilerleyebildi. Artık durmadan esniyordu. Genç adam dördüncü bölümde okumaktan vazgeçti. Okuduğu kısım çok sıkıcıydı. Üstelik öyle rezalete neden olacak bir şey de yoktu.</p>

    <p class="Temel-Paragraf">Anthony masanın üzerinde dağınık bir halde duran mektupları toplayıp bavula koydu. Kapıyı kilitlemeyi de unutmadı. Ayrıca tokmağa da bir sandalye dayadı. Sandalyenin üzerine de banyodan aldığı su şişesini yerleştirdi.</p>

    <p class="Temel-Paragraf">Bu hazırlıktan gururla süzdükten sonra soyunarak yatağa girdi. Yeniden kontun günlüğünü okumaya çalıştı ama gözleri kapanıyordu. Günlüğü yastığının altına koyarak ışığı söndürdü ve hemen uykuya daldı.</p>

    <p class="Temel-Paragraf">Genç adam birkaç saat sonra irkilerek uyandı. Buna ne sebep olmuştu? Bir ses mi? Belki de serüvenlerle dolu hayatı boyunca gelişen önsezileri onu uyarmıştı.</p>

    <p class="Temel-Paragraf">Bir an hiç kımıldamadan yattı. Hafif bir hışırtı duyuyordu. Sonra kendisiyle pencerenin arasında bir gölge olduğunu fark etti. Yerde, bavulun yanındaydı bu gölge.</p>

    <p class="Temel-Paragraf">Anthony çevik bir hareketle yataktan fırlarken ışığı da yaktı. Bavulun yanına çökmüş olan davetsiz misafir ayağa kalktı.</p>

    <p class="Temel-Paragraf">Garson Giuseppe’ydi bu. Sağ elinde ince uzun bir bıçak ışıldıyordu. Hemen Anthony’nin üzerine atıldı. Genç adam tehlikeyi iyice kavramıştı artık. Kendisi silahsızdı; Giuseppe’nin ise bıçak kullanmaya alışık olduğu anlaşılıyordu.</p>

    <p class="Temel-Paragraf">Anthony yana doğru sıçrayıp Giuseppe’nin bıçağından kurtuldu. Ondan sonra korkunç bir boğuşma başladı. İki adam yerde yuvarlanıp duruyordu. Anthony, bıçağı kullanamasın diye İtalyanın sağ kolunu tutup yavaşça geriye büklü. Bu arada İtalyan diğer eliyle Anthony’nin boğazını kavrayıp sıkmaya başladı. Anthony ise ümitsizce hâlâ adamın kolunu büküyordu.</p>

    <p class="Temel-Paragraf">Sonunda bıçak net bir çınlamayla yere düştü. Adam bütün gücünü kullanarak Anthony’nin elinden kurtuldu. Anthony İtalyanın kaçmasını önlemek için kapıya doğru koştu ama neden sonra sandalyeyle su şişesinin yerlerinden kımıldamamış olduklarını fark etti.</p>

    <p class="Temel-Paragraf">Giuseppe balkon kapısından girmişti. Şimdi de Anthony’nin kapıya doğru gitmesini fırsat bilip yine balkona fırladı. Oradan yan odanın balkonuna atladı ve içeri girerek gözden kayboldu.</p>

    <p class="Temel-Paragraf">Anthony, İtalyanın peşine takılmanın bir yararı olmayacağını biliyordu. Şüphesiz kaçış yolu önceden belirlenmişti. Onu takip etmekle sadece kendi başını derde sokacaktı. İçini çekerek geri döndü. Yatağa yaklaşarak elini yastığın altına sokup günlüğü çıkardı. Neyse ki bunları bavula koymamıştı. Genç adam, mektupları çıkarmak için bavulun üzerine eğildi.</p>

    <p class="Temel-Paragraf">Usulca küfretti; mektuplar çalınmıştı.</p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
