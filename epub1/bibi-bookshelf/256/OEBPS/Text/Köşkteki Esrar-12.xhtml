<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-12</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR">BÖLÜM 8</span></h1>

    <h2 class="calibre1" id="sigil_toc_id_8"><span class="Bold" xml:lang="tr-TR">Bir Ölü</span></h2>

    <p class="Temel-Paragraf"></p>

    <p class="Temel-Paragraf">Virginia Revel. o perşembe günü öğleden sonra Ranelagh’ta tenis oynamıştı. Büyük siyah arabasıyla evine dönerken şantajcıyla olan randevusunu düşünerek hafifçe gülümsüyordu. Tabi adam gelirse. Adam kendini kolay ezilecek bir av gibi görmüştü. Fakat bugün bir sürprizle karşılaşacaktı.</p>

    <p class="Temel-Paragraf">Araba evin önünde durdu. Virginia basamaklardan çıkmadan önce durup şoförüyle konuştu.</p>

    <p class="Temel-Paragraf">“Karın nasıl. Watson? Demin sormayı unuttum.”</p>

    <p class="Temel-Paragraf">“Daha iyi sanırım, efendim. Doktor saat on sekizde tekrar geleceğini söyledi. Arabayı yine isteyecek misiniz, efendim?”</p>

    <p class="Temel-Paragraf">Virginia bir an düşündü. “Hafta sonunu Londra dışında geçireceğim. Paddington’tan 18.40 trenine bineceğim ama arabaya ihtiyacım olmayacak. Taksiyle gidebilirim. Sen evine dön ve doktorla konuş. Eğer karının hafta sonu için bir yere gitmesinin iyi olacağını düşünürse, bunu da yap. Masrafları ben karşılarım.”</p>

    <p class="Temel-Paragraf">Virginia adamın teşekkürlerini sabırsız bir baş hareketiyle keserek hızla basamaktan çıktı. Anahtarı çıkarmak için çantasını karıştırdı, ama sonra yanıma almamış olduğunu hatırlayarak telaşla zili çaldı.</p>

    <p class="Temel-Paragraf">Kapıyı hemen açmadılar. Virginia beklerken genç bir adam basamakları çıktı. Arkasında eski bir elbise, elinde de bir deste kağıt vardı. Üstünde açık açık “Ülkeme Niçin Hizmet Eltim?” yazılı bir kağıdı Virginia’ya uzattı. Diğer elinde ise bir kumbara tutuyordu.</p>

    <p class="Temel-Paragraf">Virginia yalvarırcasına, “O korkunç şiirlerden bir günde iki tane alamam.” dedi. “Bu sabah bir tane salın aldım. Yemin ederim.”</p>

    <p class="Temel-Paragraf">Genç adam başını arkaya atarak güldü. Virginia da ona katıldı.</p>

    <p class="Temel-Paragraf">Genç kadın kayıtsızca adama bakarken, Londra’daki işsizlerin içinde böyle yakışıklısı da varmış demek, diye düşündü. Adamın ince ve güçlü vücudu, bronz tenli yüzü hoşuna gitmişti. Hatta kendi kendine, keşke ona bir iş bulabilseydim, dedi.</p>

    <p class="Temel-Paragraf">Ama tam o anda kapı açıldı ve Virginia da işsizlik sorununu unuttu. Çünkü eşikte oda hizmetçisi Elise belirmişti.</p>

    <p class="Temel-Paragraf">Virginia içeri girerken, “Chilvers nerede?” diye sordu.</p>

    <p class="Temel-Paragraf">“O da diğerleriyle birlikte gitti, madam.”</p>

    <p class="Temel-Paragraf">“Diğerleri de kim? Chilvers nereye gitti?”</p>

    <p class="Temel-Paragraf">“Dalchet’e gitti, madam. Villanıza. Telgrafta öyle diyordunuz.”</p>

    <p class="Temel-Paragraf">Virginia iyice şaşaladı. ‘Telgrafta mı?”</p>

    <p class="Temel-Paragraf">“Siz telgraf çekmediniz mi? Herhalde ortada bir yanlışlık yok. Telgraf bir saat önce geldi.”</p>

    <p class="Temel-Paragraf">“Ben telgraf falan çekmedim. Ne diyordu bunda?”</p>

    <p class="Temel-Paragraf">“Halâ masanın üzerinde olmalı. “</p>

    <p class="Temel-Paragraf">Elise masada duran telgrafı kaparak Virginia’ya getirdi. “İşte madam.”</p>

    <p class="Temel-Paragraf">Telgraf Chilvers’a çekilmişti. “Lütfen evdekilerin hepsini villaya götür. Hafta sonunda misafirler gelecek. Hazırlık yap. 17.49 trenine yetiş,” yazılıydı telgrafta.</p>

    <p class="Temel-Paragraf">Anormal hiçbir şey yoktu. Aniden nehir kıyısındaki evinde parti düzenlemeye karar verdiğinde gönderdiği mesajlar gibiydi. Tüm ev halkını götürürdü, sadece yaşlı bir kadını eve göz kulak olsun diye bırakırdı. Aslında Virginia’nın sık sık yaptığı bir şeydi bu. Chilvers da bu yüzden şüphelenmemişti herhalde.</p>

    <p class="Temel-Paragraf">Elise, “Ben burada kaldım,” diye açıkladı. “Bavullarınızı benim yerleştirmemi isteyeceğinizi biliyordum.”</p>

    <p class="Temel-Paragraf">Virginia telgrafı öfkeyle fırlatıp attı. “Gülünç bir şaka bu. Bacalar’a gideceğimi pekâla biliyorsun, Elise. Daha bu sabah söyledim bunu sana.”</p>

    <p class="Temel-Paragraf">“Fikrinizi değiştirdiğinizi sandım, madam. Bazen böyle olmuyor mu?”</p>

    <p class="Temel-Paragraf">Virginia hafif bir gülümseyişle bu iddianın doğru olduğunu itiraf etti. Bir taraftan da bu şakanın nedenini anlamaya çalışıyordu.</p>

    <p class="Temel-Paragraf">Elise elini birdenbire alnına vurarak bağırdı. “Tanrım! Belki de bu hırsızların işi! Evdekileri uzaklaştırdılar. Sonra da buraya girecekler!”</p>

    <p class="Temel-Paragraf">Virginia kararsızca, “Olabilir...” diye mırıldandı,</p>

    <p class="Temel-Paragraf">“Öyle olduğu kesin, madam. Her gün gazetelerde böyle şeyler okuyoruz. Madam, hırsızlar gelip boğazımızı kesmeden polisi arayın!”</p>

    <p class="Temel-Paragraf">“O kadar telaşlanma, Elise. Hırsızlar saat on sekizde gelip gırtlağımızı kesmezler.”</p>

    <p class="Temel-Paragraf">“Madam, yalvarırım... İzin verin de hemen gidip bir polis getireyim.”</p>

    <p class="Temel-Paragraf">“Neden? Saçmalama, Elise. Eğer hâlâ hazırlamadıysan yukarı çık ve Bacalar’daki parti için eşyalarımı topla. Yeni gece elbisem, beyaz krep ve... Evet, siyah kadife tuvalet. Siyah kadifenin diplomatça bir havası var, değil mi?”</p>

    <p class="Temel-Paragraf">Elise mesleki içgüdülerinden yararlanarak. “Madam. Nil rengi satenle şahane oluyor.” diye cevap verdi.</p>

    <p class="Temel-Paragraf">“Hayır, o elbiseyi istemem. Haydi, Elise’ciğim, çabuk ol. Zamanımız çok az. Datchet’e, Chilvers’a bir telgraf çekeceğim. Giderken de devriye gezen polise durumu açıklayıp eve göz kulak olmasını isteyeceğim. Elise gözlerini devirip durma. Bir şey olmadan bu kadar korkarsan, adamın biri karanlık bir köşeden fırlayıp sana bıçak çektiği zaman ne yapacaksın?”</p>

    <p class="Temel-Paragraf">Elise tiz bir çığlık attı. Sonra da hızla merdivenleri çıktı. Zaman zaman korkuyla omzunun üstünden bakıyordu.</p>

    <p class="Temel-Paragraf">Virginia yüzünü buruşturarak, küçük çalışma odasına gitti. Telefon oradaydı. Elise’in polise telefon etme fikri akıllıcaydı. Virginia da bu işi hemen halletmeyi istiyordu.</p>

    <p class="Temel-Paragraf">Genç kadın çalışma odasına girerek telefona doğru gitti. Sonra da eli ahizede öylece kalakaldı. Koltukta bir adam oturuyordu. Oraya yayılmıştı sanki. O telaş arasında şantajcıyı beklediğini unutmuştu. Adamın, onu beklerken uyuyakaldığı belliydi.</p>

    <p class="Temel-Paragraf">Virginia alaycı bir tavırla gülerek koltuğa yaklaştı. Sonra aniden yüzündeki tebessüm siliniverdi.</p>

    <p class="Temel-Paragraf">Adam uyumuyordu, ölmüştü.</p>

    <p class="Temel-Paragraf">Genç kadın daha yerdeki küçük pırıltılı tabancayı, adamın göğsündeki lekeli küçük deliği ve sarkmış çenesini görmeden anladı bunu.</p>

    <p class="Temel-Paragraf">Ellerini başının iki yanına bastırarak öylece durdu. O sessizlikte Elise’in merdivenden koşarak indiğini duydu.</p>

    <p class="Temel-Paragraf">“Madam! Madam!”</p>

    <p class="Temel-Paragraf">“Ne var?”</p>

    <p class="Temel-Paragraf">Virginia çabucak kapıya gitti. Kısa bir süre için bile olsa durumu Elise’ten saklamak istiyordu. Çünkü kadının sinir krizi geçireceğini biliyordu. Oysa doğru dürüst düşünebilmek için sükunet ve sessizliğe ihtiyacı vardı.</p>

    <p class="Temel-Paragraf">“Madam, kapının zincirini takmam daha doğru olmaz mı? O hırsızlar her an gelebilirler.”</p>

    <p class="Temel-Paragraf">“Nasıl istersen... Sen bilirsin...”</p>

    <p class="Temel-Paragraf">Virginia zincirin şıkırtısını, sonra da Elise’nin yine koşarcasına yukarı çıktığını duydu. Rahat bir nefes aldı.</p>

    <p class="Temel-Paragraf">Önce kolluktaki adama, sonra telefona baktı. Ne yapması gerekliği ortadaydı. Hemen polise telefon etmeliydi.</p>

    <p class="Temel-Paragraf">Ama Virginia bunu yapmadı. Dehşetten felce uğramış gibiydi. Kafasında türlü düşünceler birbirini kovalıyordu. Sahte telgraf... Onun bu olayla bir ilgisi var mı? Elise geride kalmasaydı... O zaman anahtarımla içeri girecektim... Tabi anahtarı yanıma almayı unutmasaydım... Sonra kendimi evde öldürülmüş bir adamla yapayalnız bulacaktım... Bana şantaj yapmasına izin verdiğim bir adamla... Tabi bu olayın bir açıklaması vardı... Ama George bile şaşardı buna. Başkaları anlattıklarıma inanırlar mıydı? O mektuplar... Onları ben yazmadım. Ama bunu kolayca kanıtlayabilir miydim?</p>

    <p class="Temel-Paragraf">Virginia elini alnına bastırarak, düşünmeliyim, dedi. “Düşünmem gerekiyor... Bu adamı kim içeri aldı? Herhalde Elise değil. Kadın bunu bana hemen söylerdi... Düşündükçe olay daha da esrarlı bir hal alıyor. Yapılacak tek bir şey var. Polise telefon etmek. Genç kadın telefona uzanırken aklına kuzeni George geldi. Bir erkek... Bana gereken de bu. Alelade, aklı başında, fazla duygulu olmayan bir adam. Olayları olduğu gibi görecek ve bana ne yapmam gerektiğini söyleyecek biri... Sonra başını salladı. Hayır, George olmaz. George her şeyden önce kendi mevkini düşünür. Böyle bir işe karışmak da hoşuna gitmez. Evet, George bir işe yaramaz... Sonra yüz ifadesi yumuşadı. Tabi ya... Bill! Fazla düşünmeden ahizeyi kaldırarak Bill’i</p>

    <p class="Temel-Paragraf">aradı. Ama genç adam yarım saat önce Bacatar’a gitmek için yola çıkmıştı.</p>

    <p class="Temel-Paragraf">Virginia ahizeyi öfkeyle yerine bırakarak, “Off... Tanrım!” diye bağırdı. Bir ölüyle yalnız kalmak ve konuşacak birini bulamamak korkunç bir şeydi.</p>

    <p class="Temel-Paragraf">Aynı anda kapı çaldı.</p>

    <p class="Temel-Paragraf">Virginia irkildi. Zil tekrar çaldı. Genç kadın Elise’in yukarıda bavulları hazırladığını ve kapıyı duymayacağını biliyordu. Hole çıkarak kapıya gitti. Zinciri ve Elise’in telaşla sürdüğü sürgüleri açtı. Sonra derin bir nefes alarak kapıyı araladı.</p>

    <p class="Temel-Paragraf">Dışarıda o işsiz, genç adam duruyordu.</p>

    <p class="Temel-Paragraf">Virginia rahat bir nefes aldı. “İçeri girin. Galiba size bir iş buldum.”</p>

    <p class="Temel-Paragraf">Genç adamı yemek salonuna götürerek bir koltuğa oturttu. Kendisi de karşısına geçti. Şimdi onu dikkatle inceliyordu.</p>

    <p class="Temel-Paragraf">Sonra, “Affedersiniz,” dedi. “Siz...”</p>

    <p class="Temel-Paragraf">Genç adam, “Eton ve Oxford’dan mezunum,” diye cevap verdi. “Bunu soracaktınız, değil mi?”</p>

    <p class="Temel-Paragraf">Virginia itiraf etti. “Evet... Öyle bir şey.”</p>

    <p class="Temel-Paragraf">“Doğru dürüst çalışmaktan hoşlanmadığım için kötü duruma düştüm. Bana devamlı bir iş teklif etmeyeceğinizi umarım.”</p>

    <p class="Temel-Paragraf">Virginia hafifçe gülümsedi. “Bu biraz tuhaf bir iş...”</p>

    <p class="Temel-Paragraf">Genç adam memnun bir tavırla, “İşte bu çok iyi,” dedi.</p>

    <p class="Temel-Paragraf">Virginia, onun bronz yüzüne, ince uzun, biçimli vücuduna takdirle baktı. Sonra, “Anlayacağınız,” diye açıkladı. “Başım dertte. Dostlarımın çoğu ise... Şey... Yüksek mevkilerde kimseler. Yani kaybedecek şeyleri çok.”</p>

    <p class="Temel-Paragraf">“Benim kaybedecek hiçbir şeyim yok. Devam edin. Sorun nedir?”</p>

    <p class="Temel-Paragraf">Virginia, “Yandaki odada bir ölü var,” dedi. “Öldürülmüş... Ne yapacağımı da bilmiyorum.” Bir çocuk gibi her şeyi çabucak söylemişti.</p>

    <p class="Temel-Paragraf">Genç adamın bu sözleri dinlerken takındığı tavır, Virginia’nın gözüne girmesini sağladı. Yabancı sanki her gün böyle sözler duyuyordu.</p>

    <p class="Temel-Paragraf">Genç adam hafif bir memnunlukla, “Çok güzel,” diye mırıldandı. “Amatör dedektif olmayı her zaman istemişimdir. Gidip cesede bakalım mı? Yoksa önce bana olanları anlatmayı mı tercih edersiniz?”</p>

    <p class="Temel-Paragraf">“Önce size olanları anlatmam daha iyi olacak sanırım.” Virginia, olayı nasıl özetleyeceğini düşünmek için bir an durdu. Sonra sakin bir tavırla konuşmaya başladı. “Bu adam dün evime geldi. Kendisini ilk defa görüyordum. Yanında bazı mektuplar vardı. Aşk mektupları. Benim adıma imzalanmışlardı... “</p>

    <p class="Temel-Paragraf">Genç adam usulca ekledi. “Ama aslında o mektupları siz yazmamıştınız.”</p>

    <p class="Temel-Paragraf">Virginia, ona hayretle baktı. “Nasıl bildiniz?”</p>

    <p class="Temel-Paragraf">“Tahmin eltim... Neyse... Siz devam edin.”</p>

    <p class="Temel-Paragraf">“Bana şantaj yapmak istedi. Ben de... Bilmem bunu anlayabilecek misiniz? Bende buna göz yumdum.” Virginia, adama yalvarırcasına baktı.</p>

    <p class="Temel-Paragraf">Yabancı başını salladı. “Tabi anlıyorum. Şantaj yapılan birinin neler hissettiğini anlamak istiyordunuz.”</p>

    <p class="Temel-Paragraf">“Ne kadar zekisiniz! Gerçekten öyle!”</p>

    <p class="Temel-Paragraf">Genç adam alçak gönüllülükle, “Ben çok zekiyimdir,” dedi. “Ama pek az kimse bunu anlar. Çünkü insanların çoğunun hayal gücü yoktur.”</p>

    <p class="Temel-Paragraf">“Herhalde... Neyse... O adama bugün saat altıda gelmesini söyledim. Tenisten eve döndüğüm zaman evde oda hizmetçisinden başka kimsenin olmadığım gördüm. Diğerlerini sahte bir telgrafla buradan uzaklaştırılmışlardı. Sonra da çalışma odasına girdim ve o adamı buldum. Vurulmuştu.”</p>

    <p class="Temel-Paragraf">“Onu içeri kim almış?”</p>

    <p class="Temel-Paragraf">“Bilmiyorum. Oda hizmetçim böyle bir şey yapmış olsaydı bunu bana haber verirdi.”</p>

    <p class="Temel-Paragraf">“O olanları biliyor mu?”</p>

    <p class="Temel-Paragraf">“Elise’e hiçbir şey söylemedim.”</p>

    <p class="Temel-Paragraf">Genç adam başını sallayarak ayağa kalktı. “Şimdi cesede bir bakalım. Ama size şunu söylemem de gerekiyor. En iyisi gerçeği açıklamaktır. Bir tek yalan, yenilerini uydurmak zorunda bırakır insanı. Devamlı yalan söylemek de can sıkıcı bir şeydir.”</p>

    <p class="Temel-Paragraf">“O halde polise telefon etmemi istiyorsunuz.”</p>

    <p class="Temel-Paragraf">“Herhalde... Ama önce şu adama bir bakalım.”</p>

    <p class="Temel-Paragraf">Virginia kapıya doğru gitti. Bir an eşikte durarak omzunun üzerinden genç adama baktı. “Sahi... Bana adınızı söylemedin iz.”</p>

    <p class="Temel-Paragraf">“Adım mı? Adım Anthony Cade.”</p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
