<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-5</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR">BÖLÜM 1</span></h1>

    <h2 class="calibre1" id="sigil_toc_id_1"><span class="Bold" xml:lang="tr-TR">Anthony Cade işi Kabul Ediyor</span></h2>

    <p class="Temel-Paragraf"></p>

    <p class="Temel-Paragraf">“Ah, Centilmen Joe!”</p>

    <p class="Temel-Paragraf">“Jimmy McGrath! Vay, vay, vay!”</p>

    <p class="Temel-Paragraf">“Castle’ın Seçkin Turları”na katılmış olan sıkıntılı yedi kadınla terli üç erkek bu sahneyi ilgiyle seyrediyorlardı. Sevgili Bay Cade’in eski bir dostuyla karşılaştığı anlaşılıyordu. Hepsi de Bay Cade’e hayrandılar. Uzun boylu genç adamın ince biçimli vücudunu, güneşten bronzlaşmış yüzünü, tartışmalarını neşeyle sona erdirerek onlara şevk vermesini takdir ediyorlardı. Ama şimdi... Bay Cade’in bu ahbabı biraz acayip halli bir adamdı doğrusu. Boyu Bay Cade kadardı ama vücudu tıknazdı. Sonra öyle yakışıklı da değildi. Bu tiplere ancak okuduğunuz kitaplarda rastlardınız. Herhalde adam meyhaneciydi. Ama yine de ilgi çekici bir insandı. Zaten yolculuğa da bu yüzden çıkmıyor muydunuz? Kitaplarda okuduğunuz bütün o acayip şeyleri görebilmek için... Bulawayo’da sıkılmışlar da. Sıcak dayanılacak gibi değildi. Otel rahatsızdı. Arabayla Matoppos’a gidinceye kadar yapılacak bir şey de yoktu. Neyse ki Bay Cade onlara kartlar almalarını söylemişti. Burada pek çok resimli posta kartlarından vardı.</p>

    <p class="Temel-Paragraf">Anthony Cade’le arkadaşı gruptan biraz uzaklaştılar,</p>

    <p class="Temel-Paragraf">McGrath. “Bu kadın sürüsünün arasında ne işin var?” diye sordu. “Harem mi açtın?”</p>

    <p class="Temel-Paragraf">Anthony güldü. “Bu kadınlarla olacak şey mi bu? Onlara dikkatle baktın mı?”</p>

    <p class="Temel-Paragraf">“Bakmaz olur muyum? Ama gözlerinin bozulmaya başladığını sandım.”</p>

    <p class="Temel-Paragraf">“Gözlerim eskisi kadar keskin. Hayır, bunlar Castle’ın Seçkin Turları’na katılanlar. Ben de Castle’ım... Yani Castle’ın buradaki temsilcisi.”</p>

    <p class="Temel-Paragraf">“Aman Tanrım! Böyle bir işe nasıl da girdin?”</p>

    <p class="Temel-Paragraf">“Ne yazık ki paraya ihtiyacım vardı. Emin ol bu iş karakterime de hiç uygun değil.”</p>

    <p class="Temel-Paragraf">Jimmy gülümsedi. “Sen devamlı işten hiç hoşlanmazsın, öyle değil mi?”</p>

    <p class="Temel-Paragraf">Anthony bu iftiraya aldırmadı. Umutla. “Elbet yakında durum değişecek...” dedi. “Her zaman öyle olur.”</p>

    <p class="Temel-Paragraf">Arkadaşı bir kahkaha attı. “Bir karışıklık çıktı mı. Anthony Cade er geç buna karışır. Bunu Biliyorum. Sen kavgaların kokusunu ta uzaktan alırsın. Kedi gibi de dokuz canlısın. Seninle ne zaman konuşabiliriz? Söylemek istediğim bir şeyler var...”</p>

    <p class="Temel-Paragraf">Anthony içini çekti. “Bu gıdaklayan tavukları Rhodes’un mezarına götürmem gerekiyor.”</p>

    <p class="Temel-Paragraf">Jimmy takdirle, “Aferin, aferin.” dedi. “Yol bozuk olduğu için sarsılacaklar ve vücutları da çürükler içinde kalacak. Sızlayan vücutlarını dinlendirmek için hemen yatmak isteyecekler. Biz de o zaman seninle birer içki içer, konuşuruz.”</p>

    <p class="Temel-Paragraf">“Tamam... Hoşça kal Jimmy.”</p>

    <p class="Temel-Paragraf">Anthony sürünün yanına döndü. Kadınların en genci ve cilvelisi olan Bayan Taylor hemen saldırıya geçti. “Ah. Bay Cade, o eski bir dostunuz muydu?”</p>

    <p class="Temel-Paragraf">“Evet, Bayan Taylor. Lekesiz gençlik günlerimden bir arkadaş.”</p>

    <p class="Temel-Paragraf">Bayan Taylor kıkır kıkır güldü. “Çok ilgi çekici bir tipti.”</p>

    <p class="Temel-Paragraf">“Ona bu düşüncenizden söz edeceğim.”</p>

    <p class="Temel-Paragraf">“Ah. Bay Cade. Ne kadarda yaramazsınız! Böyle şey olur mu hiç? O sizi hangi adla çağırıyordu?”</p>

    <p class="Temel-Paragraf">“Centilmen Joe demesini mi kastediyorsunuz?”</p>

    <p class="Temel-Paragraf">“Ah, evet. Sizin adınız Joe mu?”</p>

    <p class="Temel-Paragraf">“Adımın Anthony olduğunu bildiğinizi sanıyordum. Bayan Taylor.”</p>

    <p class="Temel-Paragraf">Bayan Taylor işveli işveli bağırdı. “Aman siz de!”</p>

    <p class="Temel-Paragraf">Anthony o zamana kadar görevlerini iyice öğrenmişti. Yolculuk için gerekli hazırlıkları yapmanın dışında gururu kırılan yaşlı beyleri yatıştırmak, ihtiyar kadınların bol bol posta kartı almalarını sağlamak ve kırkından genç herkesle hafifçe flört etmek zorundaydı. Son görevi kolaydı. Çünkü bu kadınlar genç adamın en masumca sözlerinden bile romantik anlamlar çıkarmaya hazırdılar.</p>

    <p class="Temel-Paragraf">Bayan Taylor yeniden saldırıya geçti. “O halde sizi neden Joe diye çağırıyor?”</p>

    <p class="Temel-Paragraf">“Adım Joe olmadığı için...”</p>

    <p class="Temel-Paragraf">“Ama neden Centilmen Joe?”</p>

    <p class="Temel-Paragraf">“Aynı nedenle...”</p>

    <p class="Temel-Paragraf">Çok üzülen Bayan Taylor itiraz etti. “Ah, Bay Cade, böyle söylememelisiniz. Daha dün gece babam tam bir centilmen gibi davrandığınızı söylüyordu.”</p>

    <p class="Temel-Paragraf">“Babanız çok nazik, Bayan Taylor.”</p>

    <p class="Temel-Paragraf">“Hepimiz de sizin gerçek bir centilmen olduğunuzu düşünüyoruz.”</p>

    <p class="Temel-Paragraf">“Beni utandırıyorsunuz.”</p>

    <p class="Temel-Paragraf">“Hayır, hayır. Çok ciddiyim.”</p>

    <p class="Temel-Paragraf">Anthony mırıldandı. “İyi kalpler, taçlardan da değerlidir.” Aslında ne demek istediğini kendisi de bilmiyordu. İçin için, ah bir öğle yemeği zamanı gelse, diyordu.</p>

    <p class="Temel-Paragraf">“Pek güzel bir şiirdir o. Siz çok şiir bilir misiniz? Bay Cade?”</p>

    <p class="Temel-Paragraf">“Sıkışırsam, ‘Çocuk yanan kaptan köprüsünde durdu’ adlı parçayı okuyabilirim. ‘Çocuk yanan kaptan köprüsünde durdu. Herkes oradan kaçmıştı!” Bütün bildiğim bu kadar. Ama bu sözlere yeni bir canlılık katabilirim. ‘Çocuk yanan köprüde durdu...’ Çatır çutur... Çatır Çutur... Çatır çutur... Bu alevlerin çatırtısı... ‘Herkes oradan kaçmıştı...’ Bu kısımda da bir köpek gibi sağa sola koşarım.”</p>

    <p class="Temel-Paragraf">Bayan Taylor tiz kahkahalar alıyordu. “Ah. Bay Cade’e bakın, ne komik değil mi?”</p>

    <p class="Temel-Paragraf">Genç adam çabucak, “Sabah çayı içmemizin zamanı geldi,” dedi. “Yandaki sokakta çok güzel bir kafe var.”</p>

    <p class="Temel-Paragraf">Bayan Caldicott kaim sesiyle. “Bu masraflara dahil sanırım,” diye bağırdı.</p>

    <p class="Temel-Paragraf">Anthony hemen ciddi bir tavır takındı. “Sabah çayının ücretini yolcular öder. Bayan Caldicott.”</p>

    <p class="Temel-Paragraf">“Rezalet bu!”</p>

    <p class="Temel-Paragraf">Anthony neşeyle, “Hayat zorluklarla dolu,” dedi. “Öyle değil mi?”</p>

    <p class="Temel-Paragraf">Bayan Caklicon’un gözlerinde bir pırıltı belirdi. Kadın bir bomba patlıyormuş gibi bir tavırla cevap verdi. “Ben de bundan şüphelenmiştim. Onun için bu sabah kahvaltıda bir demliğe çay doldurdum. Bunu ispirto lambasında ısıtabilirim. Gel kocacığım.”</p>

    <p class="Temel-Paragraf">Bay ve Bayan Caldicott zafer içerisinde hızla otele doğru gittiler. Kadın ileriyi böyle görebildiği için çok memnundu.</p>

    <p class="Temel-Paragraf">Anthony. ‘Tanrım, bu dünyada amma da acayip insanlar var.” diye mırıldandı.</p>

    <p class="Temel-Paragraf">Diğerlerini toplayarak kafeye doğru götürdü. Bayan Taylor, onun yanından ayrılmadı. Sorgusunu sürdürüyordu. “Arkadaşınızı çoktan beri mi görmüyorsunuz?”</p>

    <p class="Temel-Paragraf">“Yedi yıldan daha uzun bir süredir.”</p>

    <p class="Temel-Paragraf">“Onunla Afrika’da mı tanışmıştınız?”</p>

    <p class="Temel-Paragraf">“Evet, ama bu bölgede değil. Jimmy McGrath’ı ilk gördüğüm zaman onu kazana almak için sıkıca bağlamışlardı. Vahşi ormanların derinliklerinde hâlâ yamyamlar var. Oraya tam zamanında eriştik.”</p>

    <p class="Temel-Paragraf">“Ne oldu?”</p>

    <p class="Temel-Paragraf">“Güzel bir dövüş. Sonra Jimmy McGrath’ı kurtardık.”</p>

    <p class="Temel-Paragraf">“Ah, Bay Cade! Yaşamınız serüvenlerle dolu olmalı.”</p>

    <p class="Temel-Paragraf">“Yok canım. Pek sakin bir hayat sürdüm.”</p>

    <p class="Temel-Paragraf">Ama kadının, genç adama inanmadığı belliydi.</p>

    <p class="Temel-Paragraf">O gece saat onda Anthony Cade. Jimmy McGrath’ın odasına gitti. Adam o sırada kadehlere içki koyuyordu.</p>

    <p class="Temel-Paragraf">Anthony yalvarırcasına, “Sert bir içki olsun. İnan bana buna ihtiyacım var,” dedi.</p>

    <p class="Temel-Paragraf">“Bundan hiç kuşkum yok, oğlum. Bana dünyayı verseler yine de senin işini almam.”</p>

    <p class="Temel-Paragraf">“Başka bir iş göster, bu işi hemen bırakırım.”</p>

    <p class="Temel-Paragraf">McGrath içki içmeye çok alışık biri olduğunu gösteren bir tavırla kadehini başına dikti. Sonra tekrar doldurdu. “Söylediklerinde ciddi misin, oğlum?”</p>

    <p class="Temel-Paragraf">“Hangi söylediklerimde?”</p>

    <p class="Temel-Paragraf">“Başka bir iş bulduğun takdirde bu işi bırakacağım söylüyordun ya...”</p>

    <p class="Temel-Paragraf">“Neden soruyorsun? Yoksa bana bir iş mi buldun? Sen kendin neden o işe girmiyorsun?”</p>

    <p class="Temel-Paragraf">“O işe girdim bile. Ama pek hoşuma gitmiyor. İşte bu yüzden işi senin üzerine yıkmaya çalışıyorum.”</p>

    <p class="Temel-Paragraf">Anthony şüphelendi. “Nasıl bir iş bu? Kilise okulunda öğretmen olmadın ya?”</p>

    <p class="Temel-Paragraf">“Beni böyle bir görev için seçerler miydi dersin?”</p>

    <p class="Temel-Paragraf">“Seni iyi tanıyanlar kesinlikle seçmezlerdi.”</p>

    <p class="Temel-Paragraf">“Sözünü ettiğim iyi bir iş. Hiçbir kötü yanı da yok.”</p>

    <p class="Temel-Paragraf">“Yoksa bu Güney Amerika’da mı? Açıkçası oraya gitmeyi çok istiyorum. Oradaki küçük ülkelerden birinde yakın zamanda bir devrim yapılacak.”</p>

    <p class="Temel-Paragraf">McGrath sırıttı. “Her zaman devrimlere meraklı olmuşsundur. Ortalığı karıştıracak şeylere de...”</p>

    <p class="Temel-Paragraf">“Bu şekilde bir gün yeteneklerimin değerlendirileceğine inanıyorum. Bak. Jimmy, bir devrimde taraflardan herhangi biri için çok faydalı olabilirim.”</p>

    <p class="Temel-Paragraf">“Bunu bana daha önce de söylemiştin, oğlum. Hayır, iş Güney Amerika’da değil. İngiltere’de.”</p>

    <p class="Temel-Paragraf">“İngiltere’de mi? Kahraman uzun yıllar sonra vatanına geri dönüyor! Jimmy, insanı yedi yıl sonra borçlarından dolayı hapse atmazlar, değil mi?”</p>

    <p class="Temel-Paragraf">“Sanmıyorum. Eee iş hakkında bilgi istemiyor musun?”</p>

    <p class="Temel-Paragraf">“Tabi istiyorum. Beni endişelendiren tek şey senin bu işten vazgeçmen.”</p>

    <p class="Temel-Paragraf">“Sana bunun nedenini açıklayacağım. Ben altın peşindeyim. Anthony. Onun için içerilere gideceğim.”</p>

    <p class="Temel-Paragraf">Genç adam bir ıslık çaldı. “Seni tanıdım tanıyalı daima altın peşindesin. Jimmy. En zayıf tarafın bu senin. Eğlencen. Tanıdığım insanlar içinde en fazla sen hayali izler peşinde koştun.”</p>

    <p class="Temel-Paragraf">“Ama sonunda altını bulacağım. Bak göreceksin.”</p>

    <p class="Temel-Paragraf">“Eh, herkes keyfine göre davranır. Ben kavgalardan hoşlanıyorum, sen altından.”</p>

    <p class="Temel-Paragraf">“Sana bütün hikayeyi anlatacağım. Herhalde Herzoslovakya hakkında bilgin vardır?”</p>

    <p class="Temel-Paragraf">Anthony çabucak başını kaldırdı. “Herzoslovakya mı?” Sesi acayipleşmişti.</p>

    <p class="Temel-Paragraf">“Evet. Orası hakkında bilgin var mı?”</p>

    <p class="Temel-Paragraf">Uzun bir sessizlik oldu.</p>

    <p class="Temel-Paragraf">Sonra Anthony ağır ağır. “Herkesinki kadar.” dedi. “Orası Balkan ülkelerinden biri değil mi? Başlıca nehirleri Bilinmiyor. Dağları da öyle. Ama ülkenin dağlık olduğu kesin. Başkenti: Ekarest. Nüfus: çoğunlukla haydutlardan oluşuyor. Eğlenceleri: krallara suikast yapmak ve ayaklanmak. Son kralları IV. Nicholas yedi yıl önce öldürüldü. O tarihten beri cumhuriyetle yönetiliyor. Evet, ilgi çekici bir yer orası. Bu işin Herzoslovakya’yla ilgili olduğunu daha önce neden söylemedin?”</p>

    <p class="Temel-Paragraf">“Doğrudan doğruya ilgili değil.”</p>

    <p class="Temel-Paragraf">Anthony arkadaşına acırmış gibi baktı. “Bu konuda bir şeyler yapmalısın. James. Hitabet dersi al ya da bunun gibi bir şeyler yap. Eski çağlarda bu şekilde hikaye anlatmaya kalksaydın ya topuklarından asılır ya da en az bu kadar korkutucu başka bir cezaya çarptırılırdın.”</p>

    <p class="Temel-Paragraf">Jimmy bu sözlere aldırmadı. “Kont Slylptitch’ten söz edildiğini duydun mu hiç?”</p>

    <p class="Temel-Paragraf">Anthony, “Ha şöyle,” dedi. “İşte hikaye anlatmak buna denir. Herzoslovakya’nın adını duymamış olanlar bile Kont Stylptitch’ten söz edildiğini duyunca keyiflenirler. Avrupa’nın en ünlü politikacısı o. Modern çağın en büyük devlet adamı. Asılması gereken hainlerin en azılısı. Okuduğum gazetelerden değişik bakış açıları bunlar. Ama şundan da emin olabilirsin, Jimmy. Sen ve ben toprak olup gittikten sonra bile Kont Stylptitch’i yine hatırlayacaklar. Son yirmi yıl, siyaset alanındaki her kargaşada onun parmağı vardı. Kont bir diktatör, bir vatansever ve devlet adamıydı. Buna rağmen kimse onun kesinlikle ne olduğunu halâ bilmiyor. Ama adam tam bir entrikacılar kralıydı. E, ne olmuş ona?”</p>

    <p class="Temel-Paragraf">“O Herzoslovakya’nın başbakanıydı. Bu yüzden o ülkeden söz ettim.”</p>

    <p class="Temel-Paragraf">“Sen neyin önemli olduğunu kavrayamıyorsun. Jimmy. Stylplitch’in yanında Herzoslovakya’nın ne önemi var? Sadece adam o ülkede doğmuş ve yine o ülkede siyasete atılmış. Ama ben onun öldüğünü sanıyordum.”</p>

    <p class="Temel-Paragraf">“Öldü, tabi. İki ay kadar önce... Paris’le. Sana anlattıklarım birkaç yıl önce oldu.”</p>

    <p class="Temel-Paragraf">Anthony. “Sorun şu.” dedi. “Sen bana ne anlatıyorsun?”</p>

    <p class="Temel-Paragraf">Jimmy bu sitem karşısında hemen açıklamaya girişti. “Durum şöyle. Tam dört yıl önce Paris’teydim. Bir gece tenha bir sokaktan geçerken allı kadar Fransız serserisinin saygıdeğer görünüşlü, yaşlı bir adamı dövdüklerini gördüm. Ben öyle tek taraflı kavgalardan hiç hoşlanmam. Hemen işe karışarak, haytaların üzerine saldırdım. Anlaşılan o zamana kadar güzel bir dayak yememişlerdi. Tabanları yağlayıp kaçtılar.”</p>

    <p class="Temel-Paragraf">Anthony usulca mırıldandı. “Aferin, James. O dövüşü görmek isterdim.”</p>

    <p class="Temel-Paragraf">Jimmy alçak gönüllülükle, “Canım, o kadar önemli bir şey değildi,” diye cevap verdi. “Ama yaşlı adam bana karşı büyük bir minnet duydu. Bir iki kadeh içmişti. Bu kesin. Ama adımı ve adresimi alacak kadar da ayıktı. Ertesi gün de gelerek bana teşekkür etli. Hem de pek kibar bir tavırla. Ancak o zaman kurtardığım ihtiyarın Kont Stylptitch olduğunu öğrendim. Boris’te bir evi vardı.”</p>

    <p class="Temel-Paragraf">Anthony başını salladı. “Evet. Kral Nicholas’ın öldürülmesinden sonra kont Fransa’ya giderek Paris’e yerleşti. Daha sonra onu Herzoslovakya’ya geri çağırdılar. Slylptitch’in cumhurbaşkanı olmasını istiyorlardı. Ama o buna razı olmadı. Halâ kraliyet ailesini destekliyordu. Fakat Avrupa’nın o bölgesindeki bütün gizli işlerde de parmağı vardı. İhtiyar Kont Slylptitch pek kurnazdı.”</p>

    <p class="Temel-Paragraf">Jimmy birdenbire. “Kral IV. Nicholas’ın eş seçme konusunda garip zevkleri vardı, değil mi?” dedi.</p>

    <p class="Temel-Paragraf">Anthony başını salladı. “Evet. Bu onun ölümüne de neden oldu. Zavallı kadın Paris sokaklarında yetişmiş bayağı bir müzikhol artistiydi. Aslında bir kralın morganatik bir evlenme bile yapabileceği bir kadın değildi. Yani kraliçelik yetkilerine sahip olmadan bir kralla özel bir evlenme bile yapamazdı. Ama Nicholas, ona deli gibi aşık olmuştu. Kadın ise kraliçe olmayı aklına koymuştu. İnanılacak gibi değil ama sonunda istedikleri oldu. Kadına Kontes Popoffsky adını taktılar. Ya da böyle bir ad. Damarlarında Romanoff kanı olduğunu da iddia ettiler. Nicholas kadınla Ekarest’leki katedralde evlendi. Nikahı da bunu hiç istemeyen iki piskopos kıydı. Kadına Kraliçe Varağa adıyla taç giydirdiler. Nicholas, bakanlarını ikna etmişti ama halkı önemsememişti. Herzoslovakyalılar geri kafalıdırlar ve soyluluk denen şeye de inanırlar. Krallarının ve kraliçelerinin tahta oturmaya layık kimseler olmalarını isterler. Bu evlilik yüzünden halk öfkelendi ve homurtular başladı. Ayaklanmalar her zaman görüldüğü gibi amansızca bastırıldı. Son ayaklanmada saraya saldırdılar. Kralla kraliçeyi öldürerek cumhuriyeti ilan ettiler. Herzoslovakya o zamandan beri cumhuriyetle yönetiliyor. Ama duyduğuma göre ortalık hâlâ yatışmamış. Adamlar formda kalabilmek için bir iki başkanı da öldürmüşler. Neyse... Biz konumuza dönelim. Kont Slylptitch’in seni. ‘Kurtarıcım,’ diye bağrına bastığını anlatıyordun.”</p>

    <p class="Temel-Paragraf">“Evet. O olay öyle sona erdi. Ben de Afrika’ya döndüm. Olanları ancak iki ay sonra tekrar hatırladım. Acayip görünüşlü bir paket aldığım zaman. Elime erişinceye kadar oradan oraya gönderilmişti. Bir gazetede kontun kısa bir süre Önce Paris’te öldüğünü okumuştum. İşte o paketin içinde de adamın günlüğü vardı. Buna bir pusula iliştirilmişti: yazıları 13 Ekim’de veya ondan önce Londra’daki belli bir yayın evine teslim ettiğim takdirde onların bana bin sterlin verecekleri, bu konuda emir almış oldukları yazılıydı.”</p>

    <p class="Temel-Paragraf">“Bin sterlin! Bin sterlin mi dedin. Jimmy?”</p>

    <p class="Temel-Paragraf">“Öyle dedim, oğlum. Bunun bir oyun olmadığını umarım. Prenslere ve politikacılara inanmamalı derler. İşte böyle. Dediğim gibi paket elime geçinceye kadar hayli yer dolaşmıştı. Bu yüzden de fazla zamanım yok. Ama bu durum hoşuma gitmedi, çünkü içerilere bir yolculuk yapmaya hazırlanıyorum. Çok istiyorum bunu. Bir daha elime böyle güzel bir fırsat geçmeyecek.”</p>

    <p class="Temel-Paragraf">“Sen adam olmazsın, Jimmy. Eldeki bin sterlin hayali altından çok daha değerlidir.”</p>

    <p class="Temel-Paragraf">“Ama ya bu bir oyunsa? Neyse... İşle şimdi buradayım. Dediğim gibi her şey hazırdı. Cape Town’a gitmek üzereydim. Tam o sırada seninle karşılaştım.”</p>

    <p class="Temel-Paragraf">Anthony ayağa kalkarak bir sigara yaktı. “Niyetini anlamaya başlıyorum. Jimmy. Sen planladığın gibi altın aramaya gideceksin. Ben de senin adına o bin sterlini alacağım. Payıma ne kadar düşecek?”</p>

    <p class="Temel-Paragraf">“Dörtte birine ne dersin?”</p>

    <p class="Temel-Paragraf">“Ne! iki yüz elli mi?”</p>

    <p class="Temel-Paragraf">“Evet.”</p>

    <p class="Temel-Paragraf">“Kabul. Sana bir şey söyleyeyim mi? Ben yüz sterlin için bile Londra’ya giderdim. James McGrath. Ölüm döşeğinde bankadaki bol paranı düşünmeyeceksin!”</p>

    <p class="Temel-Paragraf">“Her neyse… Anlaştık mı?”</p>

    <p class="Temel-Paragraf">“Tabi anlaştık. Teklifini kabul ediyorum. Castle’ın Seçkin Turları da bana vız gelir.”</p>

    <p class="Temel-Paragraf">Ciddi bir tavırla kadehlerini kaldırdılar.</p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
