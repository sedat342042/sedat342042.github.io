<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Köşkteki Esrar-10</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="K--kteki-Esrar">
  <div class="frame">
    <h1 class="para-style-override"><span class="Bold" xml:lang="tr-TR">BÖLÜM 6</span></h1>

    <h2 class="calibre1" id="sigil_toc_id_6"><span class="Bold" xml:lang="tr-TR">Şantaj Sanatı</span></h2>

    <p class="Temel-Paragraf"></p>

    <p class="Temel-Paragraf">İyice meraklanmış olan Virginia Revel saat on beş elli beşte Pont Caddesi’ndeki evine döndü. Kapıyı anahtarıyla açarak içeri girdi. Holde onu ifadesiz yüzlü uşağı Chilvers karşıladı.</p>

    <p class="Temel-Paragraf">“Affedersiniz, efendim... Biri sizi görmek isliyor... “</p>

    <p class="Temel-Paragraf">Virginia bir an Chilvers’ın imasını sezemedi. “Bay Lomax mı? Nerede o? Salonda mı?”</p>

    <p class="Temel-Paragraf">“Ah, hayır, efendim. Gelen Bay Lomax değil.” Şimdi uşağın sesinde hafif bir sitem vardı. ‘Tanımadığımız biri geldi, efendim. Kendisini içeri almak istemedim. Ama sizinle önemli bir sorunu konuşacağını söyledi. Anladığım kadarıyla bu Bay Revel’la ilgili bir mesele. Bu yüzden onunla konuşmak isteyeceğinizi düşündüm. Kendisini... Şey... Çalışma odasına aldım.”</p>

    <p class="Temel-Paragraf">Virginia bir an düşündü. Kocası öleli yıllar olmuştu, ama o umursamaz tavırların altında hâlâ acıyan bir yara vardı. Başkaları ise tam tersini; Virginia’nın Tim Revel’ı hiçbir zaman sevmediğini ve ölümünde de sahte gözyaşı döktüğünü düşünüyordu.</p>

    <p class="Temel-Paragraf">Chilvers ekledi. “Adam bana yabancıymış gibi geldi, efendim.”</p>

    <p class="Temel-Paragraf">Virginia’nın ilgisi biraz arttı. Kocası Dışişleri’ndendi. Kralla kraliçenin öldürülmelerinden kısa bir süre önce de Virginia’yla birlikte Herzoslovakya’ya gitmişlerdi. Belki de gelen bir Herzoslovakyalıydı. Kötü duruma düşmüş olan eski bir uşak...</p>

    <p class="Temel-Paragraf">Virginia çabucak başını salladı. “İyi etmişsin, Chilvers. Adam Çalışma odasında mı şimdi?”</p>

    <p class="Temel-Paragraf">Çevik adımlarla holü geçerek, yemek salonunun yanındaki küçük odanın kapısını açtı.</p>

    <p class="Temel-Paragraf">Misafiri şöminenin önündeki bir kollukta oturuyordu. Virginia içeri girince ayağa kalkarak ona dikkatle baktı. Genç kadın bir defa gördüğü birini bir daha unutmazdı. Onun için bu adamla o zamana kadar hiç karşılaşmamış olduğuna karar verdi. Virginia, uzun boylu, kaslı vücutlu bu adamın Slovak kökenli olamayacağına karar verdi. Ya İtalyan ya da İspanyol, diye düşündü.</p>

    <p class="Temel-Paragraf">Sonra da sordu. “Beni mi görmek istediniz? Ben Bayan Revel’im.”</p>

    <p class="Temel-Paragraf">Yabancı bir iki dakika cevap vermedi. Sanki genç kadını tanıyormuş gibi tepeden tırnağa süzdü.</p>

    <p class="Temel-Paragraf">Virginia, yabancının tavırlarındaki gizli küstahlığı hemen sezdi. Sabırsızca. “Ne istediğinizi söyler misiniz, lütfen?” diye sordu.</p>

    <p class="Temel-Paragraf">“Siz Bayan Revel misiniz? Bayan Timothy Revel?”</p>

    <p class="Temel-Paragraf">“Evet. Bunu size demin de söyledim.”</p>

    <p class="Temel-Paragraf">“Öyle. Beni görmeyi kabul etmekle iyi bir şey yaptınız. Bayan Revel. Aksi takdirde kocanızla konuşmak zorunda kalacaktım. Bunu uşağınıza da söyledim.”</p>

    <p class="Temel-Paragraf">Virginia, adama hayretle baktı. Ama içinden gelen sese uyarak adamın hatasını düzeltmekten vazgeçti. Sadece alayla, “Bunu yapmakta biraz zorluk çekerdiniz,” diye mırıldandı.</p>

    <p class="Temel-Paragraf">“Sanmam. Ben çok ısrarcıyımdır. Neyse... Konuya gireceğim. Belki şunu tanırsınız.” Bir zarfı havada salladı.</p>

    <p class="Temel-Paragraf">Virginia buna ilgisizce baktı.</p>

    <p class="Temel-Paragraf">“Bunun ne olduğunu bana söyler misiniz, madam?”</p>

    <p class="Temel-Paragraf">Genç kadın, yabancının kaçığın teki olduğuna inanmaya başlamıştı. “Bir mektuba benziyor...”</p>

    <p class="Temel-Paragraf">Adam zarfı Virginia’ya doğru uzattı. “Belki bu mektubun kime yazıldığının farkındasınız... “</p>

    <p class="Temel-Paragraf">Virginia tatlı tatlı, “Okumam yazmam vardır.” dedi. “Mektup Paris’te, Quenelles Sokağı’nda, 15 numarada oturan Yüzbaşı O’Neill’e yazılmış.”</p>

    <p class="Temel-Paragraf">Yabancı, genç kadının yüzünü dikkatle inceledi. “Mektubu okur musunuz?”</p>

    <p class="Temel-Paragraf">Virginia zarfı aldı. İçinden mektubu çıkararak bir göz attı. Sonra da adeta kaskatı kesilerek kağıdı adama uzattı. “Özel bir mektup bu. Okumam doğru olmaz.”</p>

    <p class="Temel-Paragraf">Yabancı alayla güldü. “İyi bir oyuncusunuz, Bayan Revel, sizi kutlarım. Şahane oynuyorsunuz. Ama imzayı inkar edebileceğinizi de sanmıyorum.”</p>

    <p class="Temel-Paragraf">“İmzayı mı?”</p>

    <p class="Temel-Paragraf">Virginia mektubu çevirdi. Sonra da hayretle donup kaldı. En aşağıda “Virginia Revel” yazılıydı. Genç kadın şaşkınlıktan bağırmamak için kendini zor tuttu ve kağıdı tekrar çevirerek başından sonuna kadar ağır ağır okudu. Sonra da düşünmeye başladı. Mektupta yazılı olanlar, bu yabancının niyetinin ne olduğunu güzelce açıklıyordu.</p>

    <p class="Temel-Paragraf">Adam, “E, madam?” dedi. “Bu sizin adınız, değil mi?”</p>

    <p class="Temel-Paragraf">Virginia. “Ah, evet,” diye cevap verdi. “Benim adım.” Tabi, ama yazı benim değil, diye ekleyebilirdi. Fakat öyle yapmadı. O baş döndürücü gülümseyişiyle yabancıya baktı. “Oturup bu meseleyi konuşalım mı?”</p>

    <p class="Temel-Paragraf">Yabancı şaşaladı. Genç kadının böyle davranacağını hiç ummamıştı. Önsezileri ona Virginia’nın kendisinden hiç korkmadığını fısıldıyordu.</p>

    <p class="Temel-Paragraf">“Önce beni nasıl bulduğunuzu öğrenmek isterim... “</p>

    <p class="Temel-Paragraf">“Bu kolay oldu...” Adam cebinden bir dergiden koparılmış bir resim çıkardı. Anthony Cade bu resmi görseydi hemen tanırdı.</p>

    <p class="Temel-Paragraf">Virginia düşünceli bir tavırla kaşlarını çatarak resmi adama geri verdi. “Anlıyorum... Gerçekten çok kolay olmuş...”</p>

    <p class="Temel-Paragraf">‘Tabi elimdeki tek mektup bu değil, Bayan Revel. Başkaları da var.”</p>

    <p class="Temel-Paragraf">Virginia, “Ah,” dedi. “Ben de ne büyük ihtiyatsızlık etmişim.”</p>

    <p class="Temel-Paragraf">Neşeli sesinin adamı tekrar şaşırttığının farkındaydı. Sonra yabancıya tatlı tatlı gülümsedi. “Her neyse... Bunları bana geri vermek için buraya kadar gelmişsiniz. Çok naziksiniz.”</p>

    <p class="Temel-Paragraf">Bir sessizlik oldu.</p>

    <p class="Temel-Paragraf">Adam öksürdü. “Ben fakir bir adamım. Bayan Revel.” Tavırları anlamlıydı.</p>

    <p class="Temel-Paragraf">“Onun için de Ölünce cennete gideceksiniz. Ben öyle duydum.”</p>

    <p class="Temel-Paragraf">“O mektupları size bedava veremem.”</p>

    <p class="Temel-Paragraf">“Çıkış noktanız yanlış. O mektuplar bunları yazmış olan kimseye aittir.”</p>

    <p class="Temel-Paragraf">“Yasalara göre belki böyledir, madam. Ama mektuplar şimdi benim elimde. Hem siz yasalardan yardım isteyebilecek misiniz?”</p>

    <p class="Temel-Paragraf">Virginia hatırlattı. “Yasalar şantajcılara hiç acımaz.”</p>

    <p class="Temel-Paragraf">“Yapmayın. Bayan Revel. Ben aptal değilim. O mektupları okudum. Bir kadının aşığına yazmış olduğu bu mektupları. Hepsinden de kadının, kocasının durumu sezmesinden çok korktuğu anlaşılıyor. Mektupları kocanıza vermemi mi istiyorsunuz?”</p>

    <p class="Temel-Paragraf">“Bir ihtimali göz önüne almamışsınız. Bu mektuplar birkaç yıl Önce yazılmış... Ya ben o arada... Dul kaldıysam?”</p>

    <p class="Temel-Paragraf">Adam güvenle başım salladı. “Eğer öyle olsaydı, hiçbir şeyden korkmasaydınız, burada oturup benimle şartları konuşmazdınız.”</p>

    <p class="Temel-Paragraf">Virginia güldü. “Kaç para istiyorsunuz?”</p>

    <p class="Temel-Paragraf">“Bin sterlin karşılığı bütün mektupları size veririm. İstediğim para pek az aslında, biliyorsunuz, ama ticareti sevmem.”</p>

    <p class="Temel-Paragraf">Genç kadın kesin bir tavırla, “Size bin sterlin vermem.” dedi.</p>

    <p class="Temel-Paragraf">“Ben hiç pazarlık etmem, madam. Bin sterlin verir, mektupları alırsınız.”</p>

    <p class="Temel-Paragraf">Virginia düşündü. “Bana biraz zaman vermelisiniz. Bu parayı hemen bulmam kolay olmayacak.”</p>

    <p class="Temel-Paragraf">“Avans olarak bir şey verin. Elli sterlin mesela. Ben daha sonra tekrar gelirim.”</p>

    <p class="Temel-Paragraf">Virginia saate baktı. On altı on beşti. Genç kadına kapı çalmış gibi de geldi. Telaşla. “Pekâla,” dedi. “Yarın gelin ama bundan daha geç bir saatte. On sekizde.” Duvarın önündeki masanın çekmecesini açarak bir tomar para çıkardı. “Burada kırk sterlin var sanırım. Bununla yetinmelisiniz.”</p>

    <p class="Temel-Paragraf">Yabancı sevinçle paraları kaptı.</p>

    <p class="Temel-Paragraf">Virginia, “Artık gidin,” diye mırıldandı.</p>

    <p class="Temel-Paragraf">Adam uysal bir tavırla odadan çıktı.</p>

    <p class="Temel-Paragraf">Virginia aralık kapıdan George Lomax’ı gördü. Chilvers onu yukarı kata çıkarmak üzereydi. Sokak kapısı kapanırken Virginia kuzenine seslendi.</p>

    <p class="Temel-Paragraf">“Buraya gelsene, George. Chilvers çayımızı buraya getir, lütfen.” Virginia pencereleri ardına kadar açtı.</p>

    <p class="Temel-Paragraf">George Lomax odaya girdiği zaman Virginia pencerenin önünde duruyordu. Saçtan rüzgarda uçuyordu. Gözlerinde neşeli bir pırıltı vardı. “Camları biraz sonra kapatacağım, George. Ama odanın biraz havalandırılması gerekliğini düşündüm. Holde şantajcıyla karşılaştın mı?”</p>

    <p class="Temel-Paragraf">“Kiminle? Kiminle?”</p>

    <p class="Temel-Paragraf">“Şantajcıyla, George. ŞANTAJCIYLA: şantajcıyla. Şantaj yapan adamla.”</p>

    <p class="Temel-Paragraf">“Virginia! Şaka yapıyorsun!”</p>

    <p class="Temel-Paragraf">“Çok ciddiyim, George.”</p>

    <p class="Temel-Paragraf">“Adam buraya kime şantaj yapmaya geldi?”</p>

    <p class="Temel-Paragraf">“Bana, George.”</p>

    <p class="Temel-Paragraf">“Virginia, ne yaptın sen?”</p>

    <p class="Temel-Paragraf">“Aslında hiçbir şey yapmış değilim. Nazik şantajcı beni başkasıyla karıştırdı.”</p>

    <p class="Temel-Paragraf">“Hemen polise haber verdin tabi.”</p>

    <p class="Temel-Paragraf">“Hayır, vermedim. Herhalde böyle yapmam gerektiğini düşüneceksin.”</p>

    <p class="Temel-Paragraf">“Şey...” George ciddi bir tavırla düşündü. “Hayır, hayır, pek de doğru olmazdı bu. Belki akıllıca davrandın. Bu olay yüzünden gazetelerin diline düşebilirdin. Hatta belki mahkemede tanıklık etmek zorunda kalırdın... “</p>

    <p class="Temel-Paragraf">Virginia, “Bunu isterdim,” dedi. “Yemin edip yargıçların, anlatıp durduğun bayat esprileri yapıp yapmadıklarını görmek isterdim. Geçen gün kaybettiğim elmas broşu aramak için Vinç Caddesi’ne gitmiştim. Orada şimdiye kadar tanıdığım en hoş dedektifle karşılaştım.”</p>

    <p class="Temel-Paragraf">George her zamanki gibi bu ilgisiz konuşmalara aldırmadı.</p>

    <p class="Temel-Paragraf">“Peki, ahlaksızı nasıl engelledin?”</p>

    <p class="Temel-Paragraf">“Korkarım yapmasına izin verdim, George.”</p>

    <p class="Temel-Paragraf">“Ne yapmasına?”</p>

    <p class="Temel-Paragraf">“Bana şantaj yapmasın.”</p>

    <p class="Temel-Paragraf">George’un yüzünde dehşet dolu bir ifade belirdi. Virginia gülmemek için dudağını ısırdı. Adam, “Yani...” dedi. “Yani... Şantajcıya yanıldığını açıklamadın mı?”</p>

    <p class="Temel-Paragraf">Virginia, hayır, der gibi başını sallayarak yan yan kuzenine baktı.</p>

    <p class="Temel-Paragraf">“Virginia, sen çıldırdın herhalde!”</p>

    <p class="Temel-Paragraf">“Sana öyle gözükeceği muhakkak.”</p>

    <p class="Temel-Paragraf">“Ama neden? Tanrım! Neden böyle davrandın?”</p>

    <p class="Temel-Paragraf">“Bunun birkaç nedeni vardı. Bir kere adam bu işi çok güzel yapıyordu. Yani usta bir şantajcıydı. Ben de bir sanatçıyı engellemekten hiç hoşlanmam. Sonra... Bugüne kadar bana hiç şantaj yapılmamıştı...”</p>

    <p class="Temel-Paragraf">“Öyle olduğunu umarım!”</p>

    <p class="Temel-Paragraf">“Şantaj yapılan bir insanın neler hissettiğini anlamak istedim.”</p>

    <p class="Temel-Paragraf">“Doğrusu seni anlayamıyorum, Virginia.”</p>

    <p class="Temel-Paragraf">“Anlamayacağını biliyordum.”</p>

    <p class="Temel-Paragraf">“Adama para vermediğini umarım.”</p>

    <p class="Temel-Paragraf">Virginia Özür diler gibi, “Çok az...” diye açıkladı.</p>

    <p class="Temel-Paragraf">“Ne kadar?”</p>

    <p class="Temel-Paragraf">“Kırk sterlin!”</p>

    <p class="Temel-Paragraf">“Virginia!”</p>

    <p class="Temel-Paragraf">“Sevgili George. Ben bir elbiseye de bu kadar veriyorum. Yeni bir kıyafet alır gibi, yeni bir tecrübe sahibi olmak çok hoş bir şey.”</p>

    <p class="Temel-Paragraf">George Lomax başını salladı. Aynı anda Chilvers elinde çay tepsisiyle içeri girdiği için öfkesini ve hoşnutsuzluğunu açıklama fırsatı da bulamadı. Çay geldiğinde Virginia uzun parmaklarıyla çaydanlığı kavrayıp çay koyarken yeniden konuya döndü.</p>

    <p class="Temel-Paragraf">“Böyle davranmamın bir nedeni daha vardı. George. Daha iyi ve zekice bir neden. Biz kadınların birbirimizi çekemediğimiz söylenir. Ama ne olursa olsun, ben bugün bir kadına iyilik eltim. Artık şantajcının bir başka Virginia Revel aramaya kalkacağını sanmıyorum. Adam aradığını bulduğundan emin. Zavallı kadın... O mektubu yazdığı sırada korkudan titriyordu herhalde. Bizim şantajcı onu bulsaydı kadından kolaylıkla para da sızdırırdı. Ama şantajcı şimdi başına dert aldı. Tabi bundan haberi yok. Hayatım boyunca utanılacak tek bir şey bile yapmadım. Onun için de şantajcıyla iyice oynayacağım. Ustalıkla yapacağım bunu. Hileyle George, hileyle.”</p>

    <p class="Temel-Paragraf">George yine başını salladı. “Bu durum hiç hoşuma gitmiyor. Hiç gitmiyor.”</p>

    <p class="Temel-Paragraf">“Neyse bırakalım bunları. George’cuğum. Herhalde buraya Şantajcılardan söz etmeye gelmedin. Niçin geldin buraya? Doğru yanıt: Seni görmeye! “Sen’i vurgula ve eğer tereyağında kızartılmış ekmek yemiyorsan elini anlamlı bir şekilde sık; tüm bunları yaparken gözlerinin içine bak.”</p>

    <p class="Temel-Paragraf">George ciddi ciddi. “Seni görmeye geldim.” diye cevap verdi. “Yalnız olduğuna da sevindim.”</p>

    <p class="Temel-Paragraf">Virginia bir ahududu yutarken. “Bu çok ani oldu. George,” dedi.</p>

    <p class="Temel-Paragraf">“Senden bir şey rica edeceğim... Ben her zaman senin son derece çekici ve sevimli bir kadın olduğunu düşünmüşümdür.”</p>

    <p class="Temel-Paragraf">“Ah. George!”</p>

    <p class="Temel-Paragraf">“Çok da zekisin!”</p>

    <p class="Temel-Paragraf">“Sahi mi? Bu adam da beni çok iyi anlıyor!”</p>

    <p class="Temel-Paragraf">“Virginia, yarın genç bir adam İngiltere’ye geliyor. Onunla tanışmanı istiyorum.”</p>

    <p class="Temel-Paragraf">‘Tamam, George ama bu sizin arkadaşınız. Öyle değil mi?”</p>

    <p class="Temel-Paragraf">Virginia başını hafifçe yana eğdi. “George, ben bilerek, isteyerek şirinlik yapamam. Çoğu zaman karşılaştığım kişilerden hoşlanırım. Onlar da benden... Soğukkanlılıkla aciz bir yabancının başını döndürmeye kalkışmam. Bence ayıp bu. Bu işi kolaylıkla yapan profesyonel güzeller var.”</p>

    <p class="Temel-Paragraf">“Onlardan yararlanmam imkansız. Virginia. Bu genç adam Kanadalı. Adı da McGrath... “</p>

    <p class="Temel-Paragraf">Virginia anladığını belli ederek. “Demek İskoç asıllı bir Kanadalı,” dedi.</p>

    <p class="Temel-Paragraf">“Onun İngiliz sosyetesine alışık olduğunu sanmıyorum. Bu genç adamın gerçekten kibar bir İngiliz hanımefendisinin sevimlilik ve nezaketini takdir etmesini istiyorum.”</p>

    <p class="Temel-Paragraf">“Kastettiğin ben miyim?”</p>

    <p class="Temel-Paragraf">“Tabi.”</p>

    <p class="Temel-Paragraf">“Neden?”</p>

    <p class="Temel-Paragraf">“Anlamadım?”</p>

    <p class="Temel-Paragraf">“Neden, dedim. Kıyılarımıza ayak basan her Kanadalının başına gerçek bir İngiliz hanımefendisi sanmıyorsun, herhalde? işin iç yüzü nedir, George? Açıkçası ben istediğin gibi davranırsam eline ne geçecek?”</p>

    <p class="Temel-Paragraf">“Bu seni ilgilendirmez. Virginia.”</p>

    <p class="Temel-Paragraf">“Nedenleri bilmezsem gidip o genç adamın başını döndüremem.”</p>

    <p class="Temel-Paragraf">“Virginia, bir şey yapacağın zaman hep en sıra dışı yolu denersin. Başkası olsa...”</p>

    <p class="Temel-Paragraf">“Başkası olsa denemez miydi? Hadi George bildiklerinin birazını paylaş benimle.”</p>

    <p class="Temel-Paragraf">“Sevgili Virginia. Orta Avrupa’daki bir Ülkede kısa bir süre sonra durum gerginleşecek. Bu Bay... Şey... McGrath’a Avrupa barışı için Herzoslovakya’da krallığın yeniden kurulmasının gerekli olduğunun anlatılması şart.”</p>

    <p class="Temel-Paragraf">Virginia sakin sakin, “Avrupa barışıyla ilgili lafların palavra,” dedi. “Ama ben hep krallık yanlısı olmuşumdur, özellikle de Herzoslovaklarınki gibi masalsı olanların. Sözlerinden Herzoslovakya’ya kral olacak kişiyi desteklediğin anlaşılıyor. Kim o?”</p>

    <p class="Temel-Paragraf">George cevap vermek istemiyordu. Bu konuşma hiç de planladığı gibi gitmiyordu. Virginia acayip sorular soruyordu bir kere. Virginia’yı hep sevecen, uysal, imaları kabullenip fazla soru sormayan biri olarak düşünmüştü. Karşısındaki düşündüğü Virginia değildi. Her şeyi öğrenmeye kararlı görünüyordu; ama kadın sağduyusundan hiçbir zaman şüphe etmeyen George ne pahasına olursa olsun bir şey söylememeye kararlıydı. Hata etmişti. Virginia bu iş için uygun değildi. Aksine ciddi sorunlar bile çıkarabilirdi. Sonra şantajcı olayı da George’un iyice endişelenmesine yol açmıştı. Virginia Önemli konuları ciddiyetle ele almayan, güvenilmez biriydi.</p>

    <p class="Temel-Paragraf">Sonra George, Virginia’nın cevap beklediğini fark ederek istemeye istemeye. “Prens Michael Obolovitch.” dedi. “Ama bu aramızda kalsın.”</p>

    <p class="Temel-Paragraf">“Komik olma. George. Gazeteler imalarla dolu. Obolovitch Hanedanı konusunda yazılar yazılıyor. Kral IV. Nicholas’tan adam sanki üçüncü sınıf bir fahişe yüzünden aptallaşan bir erkek değil de azizle kahraman arası bir yaratıkmış gibi söz ediliyor.”</p>

    <p class="Temel-Paragraf">George irkildi. Virginia’dan yardım istemekle hata elmiş olduğundan emindi artık. Bu yüzden planından vazgeçti. Vedalaşmak için ayağa kalktığında, “Çok haklısın, sevgili Virginia. Sana bu teklifi hiç yapmamalıydım. Ama bu Herzoslovakya krizi yüzünden hükümetle karşı karşıya gelmek istemeyiz. Ama McGrath’ın gazeteciler arasında tanıdıkları olduğunu sanıyoruz. Ayrıca kral yanlısı. Onunla tanışmanın iyi bir şey olacağını düşündüm...”</p>

    <p class="Temel-Paragraf">“Demek açıklaman bu?”</p>

    <p class="Temel-Paragraf">“Evet, ama McGrath’tan herhalde hoşlanmazdın.”</p>

    <p class="Temel-Paragraf">Virginia bir an kuzenine baktı. Sonra da güldü. “George, sen berbat bir yalancısın.”</p>

    <p class="Temel-Paragraf">“Virginia!”</p>

    <p class="Temel-Paragraf">“Berbat bir yalancı! Berbat! Eğer ben senin gibi yetiştirilmiş olsaydım daha güzel bir yalan uydururdum. Üstelik buna inanırlardı da. Ama ben işin iç yüzünü öğreneceğim, benim zavallı George’cuğum. Bundan hiç kuşkun olmasın. Bay McGrath’ın esrarı! Bu hafta sonunda Bacalar’da bir iki ipucu bulurum herhalde.”</p>

    <p class="Temel-Paragraf">“Bacalar’da mı? Bacalar’a mı gidiyorsun?” George endişesini saklayacak halde değildi. Virginia’nın davet edilmesini engellemek için Lord Caterham’a zamanında yetişebileceğini ummuştu.</p>

    <p class="Temel-Paragraf">“Bohça bu sabah telefon etli ve beni çağırdı.”</p>

    <p class="Temel-Paragraf">George son defa çabaladı. “İç sıkıcı bir toplantı olacak bu sanının. Sana göre bir şey değil bu, Virginia.”</p>

    <p class="Temel-Paragraf">“Zavallı George’cuğum. Neden bana doğruyu söylemiyor ve biraz güvenmiyorsun? Daha geç kalmış sayılmazsın.”</p>

    <p class="Temel-Paragraf">George, Virginia’nın elini tuttu ve sonra yavaşça bıraktı. Soğuk soğuk, “Sana gerçeği söyledim,” dedi. Bu yalanı söylerken yüzü de kızarmadı.</p>

    <p class="Temel-Paragraf">Virginia takdirle başını salladı. “Bu daha iyi... Ama yine yeterli sayılmaz. Haydi, haydi somurtma George. Ben Bacalar’a geleceğim. Senin de dediğin gibi sevimliliğimle başları döndüreceğim.</p>

    <p class="Temel-Paragraf">Hayat birdenbire eğlenceli bir hal almaya başladı, önce bir şantajcı... Sonra diplomatça birtakım dertleri olan George... Acaba sırrını, dokunaklı bir şekilde öğrenmek isteyen her güzel kadına söyler mi? Hayır, son ana kadar hiçbir şey açıklamaz. İyi günler. George. Ah, gidiyor musun? öyle somurtma canım!”</p>

    <p class="Temel-Paragraf">George sıkıntıyla sokak kapısından çıkarken Virginia da telefona koştu. Bir numara çevirerek Lady Eileen Brent’le konuşmak istediğini söyledi.</p>

    <p class="Temel-Paragraf">“Bohça, sen misin? Yarın Bacalar’a geleceğim. Ne? Canım mı sıkılacak? Hayır, hiç de değil. Bohça, iki elim kanda olsa yine gelirim. Anlıyor musun?”</p>

    <p class="Temel-Paragraf"></p>

    <p class="Temel-Paragraf"></p>
  </div>
</body>
</html>
