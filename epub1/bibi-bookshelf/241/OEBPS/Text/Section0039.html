<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabahattin Ali Bütün Öyküleri II</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre4" style="text-align: center;">BEŞİNCİ MECLİS</h3>

  <p class="calibre4">HİYUNGYU, KÜRŞAD</p>

  <p class="calibre4">KÜRŞAD: (Kılıcını yerine kor. HİYUNGYU'ya gider. Onu kaldırır, kucağına alır, kanepeye oturur.) Hiyungyu...&nbsp;Kızım... Korktun mu? Kalbin ne kadar hızlı atıyor...&nbsp;Bu kadarcık bir çocuğa bu kadar hayasızca&nbsp;taarruz edebilmek için insan göğsünde bir yığın&nbsp;çamurdan başka bir şey taşımamalı... Bir çiçeğin&nbsp;ince yapraklarını parmaklarının arasında&nbsp;ezmek istiyormuş gibi uzanan eli kılıcıma rast&nbsp;geldi. İhtimal bu ona bir müddet için ders&nbsp;olur... Güzelliğe hücum edenler içlerinde ve&nbsp;dışlarında güzelliğin en ufak bir eserini bile taşımayanlar ve güzel bir şey yapmaya asla muktedir&nbsp;olmayanlardır. Onlar böylece kendi mahrumiyetlerinin intikamını aldıklarını zannederler.&nbsp;(HİYUNGYU'nun yüzünü kendine çevirerek) Bu&nbsp;kadar güzel, bu kadar temiz bir mahluku insan&nbsp;nasıl incitmek isteyebilir Yarabbi? Hiyungyu...&nbsp;Sen, sana bakanlara yaşamak, namütenahi yaşamak&nbsp;arzusu veren bir çiçeksin; bu çiçeği soldurmak&nbsp;kendi hayatına kastetmek değil midir?..&nbsp;Hayatın tahammül edilmez meşakkatleri yüzünden&nbsp;kafaları ölüm düşüncesiyle dolanlar sana&nbsp;bir kere baksalar bu düşüncelerin acayip bir&nbsp;rüzgar tarafından sürükleniyormuş gibi kaybolduğunu ve içlerinin tatlı bir teselli ve ümitle dolduğunu&nbsp;görürler. Ağlayanların dudaklarını neşeli&nbsp;bir tebessümle kıvırmak için senin güzel sesinin&nbsp;duyulması kafidir. Sen Hiyungyu, sen delileri&nbsp;akıllı... (Gülerek) akıllıları da deli edebilirsin...&nbsp;Ne o, gözlerini kapadın, hala fena mısın?</p>

  <p class="calibre4">HİYUNGYU: Hayır, Kürşad, sizi dinliyorum... Ne kadar güzel söylüyorsunuz... Bana şimdiye kadar hiç&nbsp;kimse böyle şeyler söylemedi, fakat şimdi siz&nbsp;söylerken hepsini evvelden biliyormuşum gibi&nbsp;oldum. Sesiniz, bana o kadar yakın... ve ... o&nbsp;kadar emniyet verici ki... Bu sarayda insan emniyetten başka her şey bulabilir... Yalnız o yoktur...&nbsp;İnsanın etrafı kendisinden bir şey bekleyenler&nbsp;veya kendisine hiç sebepsiz fenalık etmek&nbsp;isteyenlerle doludur... Ve böyle bir yerde&nbsp;insan kendisine korkmadan koşabileceği birisini&nbsp;o kadar arıyor ki...</p>

  <p class="calibre4">KÜRŞAD: Vah kızım, vah... Bu kadar müdafaasız bir çocuğa.</p>

  <p class="calibre4">HİYUNGYU: Bana çocuk demeyin... Kızım da demeyin... Hiyungyu deyin... O meseleden de artık bahsetmeyelim. Ben, hatta Ven-Çing'e şimdi bir teşekkür borçluyum.</p>

  <p class="calibre4">KÜRŞAD: Ne?..</p>

  <p class="calibre4">HİYUNGYU: (KÜRŞAD'a gittikçe sokularak) Bana size minnettar olmak imkanını verdiği için... Kürşad, biliyor&nbsp;musunuz, sizin tarafınızdan kurtarılmak saadeti&nbsp;için, yalnız bunun için en müthiş tehlikelere&nbsp;bile gözümü kırpmadan atılmaya hazırım...&nbsp;Tasavvur edemezsiniz, sizin himayeniz&nbsp;altında olduğumu, bir sıkıntıya düşersem beni&nbsp;koruyacağınızı düşünmek beni nasıl sarhoş ediyor.&nbsp;(Daha sokularak) Böyle kollarınızın arasında&nbsp;kendimi her tehlikeden, her dertten, her üzüntülü&nbsp;düşünceden uzak hissediyorum... Adeta&nbsp;bu dünyada değilmiş gibiyim... Sanki ilahlar&nbsp;beni yalnız bugün için yaratmışlar; sanki ben&nbsp;çocukluğumdan beri yalnız bugünü beklemişim,&nbsp;bugünün hasretini çekmişim... Şimdi artık&nbsp;vaktin hiç geçmemesini, durmasını istiyorum.&nbsp;İstiyorum ki, her şey bu dakikada bitsin ve bundan&nbsp;sonra hiçbir şey devam etmesin; çünkü geçen&nbsp;her dakika bu anları benden biraz daha&nbsp;uzaklaştıracak. (Ellerini KÜRŞAD'ın boynuna sarar,&nbsp;KÜRŞAD onun ağır ağır saçlarını okşar.) Ben&nbsp;zavallılığımı, yalnızlığımı gittikçe daha çok hissetmeye başlayacağım... Sonra... ben artık sizden&nbsp;uzakta nasıl yaşarım?.. Sesinizin bana verdiği&nbsp;kuvvet kollarınızın arasından çıkar çıkmaz&nbsp;kaybolacak zannediyorum... Oh Kürşad, beni&nbsp;bırakmayın, beni yalnız bırakmayın!..</p>

  <p class="calibre4">KÜRŞAD: Sen üzülme çocuğum... Ben seni...</p>

  <p class="calibre4">HİYUNGYU: Hani bana çocuğum demeyecektiniz?..</p>

  <p class="calibre4">KÜRŞAD: Sen üzülme Hiyungyu... Seni yalnız bırakmama imkan var mı artık... Ne zaman bana ihtiyacın&nbsp;olursa bil ki o anda ben de sana muhtacım&nbsp;ve seni bekliyorum.</p>

  <p class="calibre4">HİYUNGYU: Değil mi Kürşad, hiç üzülmeyeyim, hiç korkmayayım değil mi?.. Sizi her zaman yanımda&nbsp;bulacağım değil mi?.. Ben ne kadar korkmuştum...</p>

  <p class="calibre4">KÜRŞAD: Zaten insan en tatlı, en bahtiyar anlarını bile ilerde geleceğini tasavvur ettiği felaketli ve karanlık&nbsp;günleri düşünerek karartmaktan kendini&nbsp;alamaz, ilahlar lekesiz ve tam bir saadeti insanlara&nbsp;vermek istememişlerdir.</p>

  <p class="calibre4">HİYUNGYU: (Sokulur ve daha sıkı sarılır.) Değil Kürşad! İlahlar insanlara layık olduklarından çok daha fazla&nbsp;saadet veriyorlar... Bakın, ben belki kendimi&nbsp;bildiğim günden beri kalbimin size ait olduğunu&nbsp;da biliyordum. Bu sarayda siz hiç kimseye&nbsp;benzemiyordunuz ve ben yalnız, ama yalnız sizi&nbsp;seviyordum. İçimde bin bir türlü arzunun tepindiğini&nbsp;hissediyor, fakat bunların ne olduğunu&nbsp;fark edemiyordum... Bütün hayatını bir şey&nbsp;istemekle geçirmek fakat istediği şeyin ne olduğunu&nbsp;kendisi de bilmemek ne kadar tahammül&nbsp;edilmez şey bilseniz... Sonra bir gün kendimi&nbsp;sizin kollarınız arasında bulunca ne istediğimi&nbsp;anlıyorum. (Başını KÜRŞAD'ın yüzüne yaklaştırır.)&nbsp;Bilseniz ölmek bana şimdi ne kadar kolay&nbsp;gelecek... Yalnız beni daha çok sıkın... Kürşad,&nbsp;çok çok sıkın! (Sımsıkı sarılır, KÜRŞAD'ı dudaklarından öper. Öteki mukavemet etmez. Bir müddet&nbsp;böyle kalırlar. Sonra KÜRŞAD yavaşça doğrulur. &nbsp;HİYUNGYU da kalkar, başı öne eğilmiş durur.&nbsp;KÜRŞAD onu omuzlarından tutar.)</p>

  <p class="calibre4">KÜRŞAD: Bana bak Hiyungyu!..</p>

  <p class="calibre4">HİYUNGYU: (Başını kaldırır.)</p>

  <p class="calibre4">KÜRŞAD: Sen artık çocuk değilsin Hiyungyu... (Çenesinden tutarak) Bana bak... Sen çocuk değilsin artık, anlıyor musun?</p>

  <p class="calibre4">HİYUNGYU: (Hafif ve titrek bir sesle) Kürşad!</p>

  <p class="calibre4">KÜRŞAD: Ve çocukluk yapmamalısın artık...</p>

  <p class="calibre4">HİYUNGYU: Ben sizi seviyorum Kürşad!..</p>

  <p class="calibre4">KÜRŞAD: Ve böyle laflar da söylememelisin Hiyungyu... Böyle şeylerden bir daha hiç bahsetmemelisin...&nbsp;Ben senin çok yaşlı bir ağabeyinim Hiyungyu...&nbsp;Senin her derdinin yarısını kendi kalbimde hissederim. Fakat...</p>

  <p class="calibre4">HİYUNGYU: Sizi seviyorum Kürşad!</p>

  <p class="calibre4">KÜRŞAD: Hiyungyu!.. Kalbine susmasını emret...</p>

  <p class="calibre4">HİYUNGYU : Ah Kürşad, dinlemez ki!..</p>

  <p class="calibre4">KÜRŞAD: Eğer ilahlar dimağların sözüne bu kadar az itaat edebileceğini bilselerdi onu vücutlarımızın&nbsp;en yüksek yerine koymaktan vazgeçerlerdi...</p>

  <p class="calibre4">HİYUNGYU: Fakat sen de Kürşad... Sen de...</p>

  <p class="calibre4">KÜRŞAD: Yeter... Ne söyleyeceğini biliyorum... Belki Hiyungyu... Belki... Fakat bizi arzularımızdan&nbsp;başka kuvvetlerin idare ettiğini de kabul edelim.&nbsp;İlahlar bunu istemiyorlar... Biz ne kadar istesek&nbsp;faydasız... Allahaısmarladık Hiyungyu!..&nbsp;(Yürür. Dört beş adım gittikten sonra durur ve geriye&nbsp;döner. Hareketsiz duran HİYUNGYU onun geri&nbsp;döndüğünü görünce kollarını uzatır ve ona doğru&nbsp;koşmak ister. Fakat KÜRŞAD tekrar dönerek ağır&nbsp;ağır yürür. HİYUNGYU kolları ileri uzanmış olarak&nbsp;durur ve KÜRŞAD bahçenin ucunda kaybolunca,&nbsp;oraya, çimenlerin üstüne yıkılır.)</p>

  <p class="calibre4">(BİRİNCİ PERDENİN SONU)</p>
</body>
</html>
