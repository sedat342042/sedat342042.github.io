<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabahattin Ali Bütün Öyküleri II</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre4" style="text-align: center;">ÜÇÜNCÜ MECLİS</h3>

  <p class="calibre4">VEN-ÇİNG, HİYUNGYU</p>

  <p class="calibre4">VEN-ÇİNG: (FİLOZOF'la beraber giden HİYUNGYU'ya seslenerek) Prenses Hiyungyu!..</p>

  <p class="calibre4">HİYUNGYU: (Durur, FİLOZOF çıkar.)</p>

  <p class="calibre4">VEN-ÇİNG: Ne güzel tesadüf Yarabbi... Sizi görmeyi o kadar istiyordum ki...</p>

  <p class="calibre4">HİYUNGYU: Bir şey mi söyleyecektiniz?</p>

  <p class="calibre4">VEN-ÇİNG: Evet... Fakat insanın söyleyecek hiçbir şeyi olmasa bile gene sizi görmek isteyeceği muhakkaktır.</p>

  <p class="calibre4">HİYUNGYU: Her zamankinden daha iltifatkarsınız Ven-Çing.</p>

  <p class="calibre4">VEN-ÇİNG: Siz de her zamankinden daha güzelsiniz, Prenses!</p>

  <p class="calibre4">HİYUNGYU: Fakat ben bu iltifatlardan hoşlanmadığımı söylersem?</p>

  <p class="calibre4">VEN-ÇİNG: Tasavvur edemeyeceğiniz kadar müteessir olurum.</p>

  <p class="calibre4">HİYUNGYU: Sahi mi?</p>

  <p class="calibre4">VEN-ÇİNG: Prenses, küçük yaşınızdan beri benden sebepsiz bir kaçışınız, bana anlayamadığım bir itimatsızlığınız&nbsp;var. Daha beş altı yaşındayken sizi elinizden&nbsp;tutarak bahçede gezdirmek isterdim, fakat&nbsp;siz derhal bağırmaya, tepinmeye başlar, nihayet&nbsp;çırpınarak elimden kurtulurdunuz...</p>

  <p class="calibre4">HİYUNGYU: Daha o zamandan mı başlamıştınız?</p>

  <p class="calibre4">VEN-ÇİNG: Neye, Prenses?</p>

  <p class="calibre4">HİYUNGYU: Hiç; işinizi çok sağlam tutmak istediğiniz anlaşılıyor.</p>

  <p class="calibre4">VEN-ÇİNG: Ah Prenses, siz hep böylesiniz... Anlaşılmasına imkan olmayan birtakım laflarla beni her zaman&nbsp;üzmek istersiniz... Ne diyordum... Küçükken&nbsp;sizi kendime bir parça ısındırabilmek&nbsp;için neler yapmazdım... Fakat siz en mahir işçilerin&nbsp;elinden çıkan oyuncakları bile, bir kere&nbsp;bakmaya lüzum görmeden, bir köşeye atardınız...&nbsp;Hele fildişi ve porselenden yapılmış bir&nbsp;Buda mabedi getirmiştim ki, içinde yakılan&nbsp;ışık, pencerelerinden dışarı alaimisema renklerine&nbsp;ayrılarak intişar ediyordu ve Buda'nın&nbsp;gözleri halis opal taşındandı. Fakat getirdiğimin&nbsp;ertesi günü bir kölenin çocuğunda, bir hafta&nbsp;sonra da parçalarını bahçede gördüm... Bununla&nbsp;beraber hiç ümidimi kesmedim. Sebepsiz&nbsp;yere benden ürken minimini kalbinizi kazanmak&nbsp;için nelere başvurmadım Yarabbi?.. Hatta&nbsp;sihirbaz kadınlara bile müracaat ettiğimi söylersem&nbsp;ihtimal şaşarsınız... Fakat ne bunlar, ne&nbsp;de güzel kulağınıza eğilerek söylediğim tatlı&nbsp;sözler sizi bana birazcık olsun alıştıramadı...&nbsp;Bakın, güzelliğinin rivayeti yüzlerce milyon&nbsp;ağızda dolaşan bir kız oldunuz, hala benden&nbsp;kaçıyorsunuz...</p>

  <p class="calibre4">HİYUNGYU: Şimdi hatırlıyorum... Küçükken beni ne kadar sıkardınız Ven-Çing... Sarayda daima sizin beni&nbsp;gelip bulamayacağınız bir köşe aradım... Fakat&nbsp;siz en saklı bucakları bile keşfeder, beni, sıkıcı&nbsp;ve yaşıma uymayan iltifatlarınızla, yığın yığın&nbsp;hediyelerinizle adeta boğardınız. Size, o zaman&nbsp;ne kadar kızardım bilseniz!.. Hele sözleriniz...&nbsp;Nefesiniz solucan gibi ensemi, saçlarımı dolaşır,&nbsp;kelimeleriniz içime diken gibi batardı. Bilhassa&nbsp;sesinize verdiğiniz o yumuşaklığa, tatlılığa hiç&nbsp;tahammül edemezdim. Çünkü sizi kölelere bağırırken, hizmetkarlara emirler verirken de&nbsp;duymuştum... Anlamaz görünürler ama, çocuklar&nbsp;böyle şeyleri, ihtimal kendileri de pek&nbsp;farkına varmadan, o kadar derinden sezerler&nbsp;ki... Sizin yanınızda sıkılır, avaz avaz bağırmak&nbsp;ister, nihayet çırpınarak kucağınızdan kurtulur&nbsp;ve kaçardım... Ah Ven-Çing, bunları hatırladıkça&nbsp;size adeta yeniden kızıyorum.</p>

  <p class="calibre4">VEN-ÇİNG: Prenses, bu eski şeyleri tekrar etmekle ne kadar büyük bir hata işlediğimi şimdi anlıyorum.</p>

  <p class="calibre4">HİYUNGYU: Değil mi, Ven-Çing?.. Yanlış bir tabiye kurdunuz; bu, ihtimal muvaffakiyetinizi biraz geri bırakacak...</p>

  <p class="calibre4">VEN-ÇİNG: Anlamıyorum Prenses...</p>

  <p class="calibre4">HİYUNGYU: (Kendi kendine) Bir insan nasıl bu kadar riyakar olabilir Yarabbi? (VEN-ÇİNG'e) Ven-Çing!.</p>

  <p class="calibre4">VEN-ÇİNG: Efendimiz?..</p>

  <p class="calibre4">HİYUNGYU: Sen niçin bu kadar fenasın Ven-Çing?</p>

  <p class="calibre4">VEN-ÇİNG: (Hayretle) Ne gibi Prenses Hiyungyu?..</p>

  <p class="calibre4">HİYUNGYU: Bilmem... Fakat...</p>

  <p class="calibre4">VEN-ÇİNG: Siz hala çocuksunuz Prenses...</p>

  <p class="calibre4">HİYUNGYU: Değilim Ven-Çing... Değilim... Fakat...</p>

  <p class="calibre4">VEN-ÇİNG: Fakat... Prenses Hiyungyu?..</p>

  <p class="calibre4">HİYUNGYU: Çocuk değilim... Fakat... nasıl söyleyeyim bilmem ki... Bir insanın bu kadar sefil bir planı&nbsp;uzun seneler, şeytanca bir sabırla nasıl tatbik&nbsp;edebildiğini hala zihnim almıyor...</p>

  <p class="calibre4">VEN-ÇİNG: Prenses bugün benimle muamma konuşmaya niyet etmişler galiba, kendilerini anlayamıyorum.</p>

  <p class="calibre4">HİYUNGYU: Çok iyi anlıyorsunuz Ven-Çing... (Gülerek) Ven-Çing!</p>

  <p class="calibre4">VEN-ÇİNG: Efendimiz.</p>

  <p class="calibre4">HİYUNGYU: (Aynı şekilde gülerek) Benim bir ablam olsaydı beni böyle sevmezdiniz değil mi?.. Buna lüzum&nbsp;görmezdiniz...</p>

  <p class="calibre4">VEN-ÇİNG: Ne münasebet Prenses?..</p>

  <p class="calibre4">HİYUNGYU: Ne münasebet mi?.. O zaman babamın varisi o olurdu da ondan... O zaman Çin İmparatorluğu&nbsp;-bana- değil, -ona- kalırdı...</p>

  <p class="calibre4">VEN-ÇİNG: Çok insafsızsınız, Prenses.</p>

  <p class="calibre4">HİYUNGYU: İhtimal çok akılsız olmadığım için Ven-Çing...</p>

  <p class="calibre4">VEN-ÇİNG: (Bir hareket yaparak) Haksızsınız Hiyungyu... Neyse... Ben sizi, birkaç şey söylemek için alıkoymuştum...</p>

  <p class="calibre4">HİYUNGYU: Fakat söylemeye vakit bulamadınız.</p>

  <p class="calibre4">VEN-ÇİNG: Söyleyeceğim şeyler çok mühimdir.</p>

  <p class="calibre4">HİYUNGYU: (Sedire oturur.) Sizi dinliyorum.</p>

  <p class="calibre4">VEN-ÇİNG: (Yanına oturarak) Bu, Çin İmparatorluğu'nun selameti meselesidir.</p>

  <p class="calibre4">HİYUNGYU: (Gülerek) Tamamen kulak kesildim.</p>

  <p class="calibre4">VEN-ÇİNG: Siz dün akşam, gidişinizin sebebini bir türlü bulamadığım bir yerdeydiniz...</p>

  <p class="calibre4">HİYUNGYU: (Ciddileşerek ve ayağa kalkarak) Ne demek istiyorsunuz?</p>

  <p class="calibre4">VEN-ÇİNG: İmparatorumuzun hiç de yerinde olmayan merhamet ve şefkatlerinden layık olmadıkları halde&nbsp;istifade ederek memleketimizde yaşamak imkanı&nbsp;bulan bu barbarlar, Türkler, son zamanlarda&nbsp;mevkilerini unutarak kımıldamak istiyorlar.&nbsp;Ben adamlarım vasıtasıyla her hareketlerini takip&nbsp;ettirmekteyim; ve yakında hepsini birden&nbsp;ezmek imkanlarını bulacağım... Fakat bu münasebetsiz vukuata sizin de isminizin karışması&nbsp;hiç iyi olmayacak...</p>

  <p class="calibre4">HİYUNGYU: Neler söylüyorsunuz Ven-Çing?</p>

  <p class="calibre4">VEN-ÇİNG: Düşününüz... Bilhassa babanız mukaddes İmparator bunu duyarsa ne olur? Ve maazallah&nbsp;halk duyarsa... Saraydan çıkmasına katiyen imkan&nbsp;olmayan ve buna zaten adetlerimiz de müsait&nbsp;olmayan bir genç kız saraydan gizlice çıkıyor...&nbsp;Hem de ne zaman?.. Gece!.. Hem de nereye?..&nbsp;Bir asinin evine!.. Mukaddes İmparatorluğa&nbsp;karşı bir isyan hareketinin hazırlandığı haber&nbsp;verilen bir eve... Düşünün... Bu duyulursa babanıza&nbsp;karşı vaziyetiniz ne olur!..</p>

  <p class="calibre4">HİYUNGYU: Ven-Çing!..</p>

  <p class="calibre4">VEN-ÇİNG: Ve babanızın halka karşı vaziyeti ne olur?..</p>

  <p class="calibre4">HİYUNGYU: (Yalvararak) Yeter!..</p>

  <p class="calibre4">VEN-ÇİNG: Mukaddes İmparatorumuz çok yaşlıdır. Böyle bir darbeye dayanacağını ben zannetmiyorum.</p>

  <p class="calibre4">HİYUNGYU: (Yeisle) Bu vakayı sizden başka bilen yok Ven-Çing!..</p>

  <p class="calibre4">VEN-ÇİNG: Öyle ama, bilirsiniz ki ben vatanın selametini her şeyden üstün tutarım.</p>

  <p class="calibre4">(HİYUNGYU sol kolunu yüzüne götürürerek arkasını&nbsp;döner, sağ eli yanında sallanarak böylece durur;&nbsp;düşünür veya ağlar. Bir müddet sonra VEN-ÇİNG&nbsp;yavaşça HİYUNGYU'nun sağ elini tutar.)</p>

  <p class="calibre4">VEN-ÇİNG: Prenses Hiyungyu!..</p>

  <p class="calibre4">HİYUNGYU: (Döner, VEN-ÇİNG'e bakar. Gözleri ağlamıştır.) Ne istiyorsunuz?</p>

  <p class="calibre4">VEN-ÇİNG: Bu kadar üzülmeye sebep yok. (Elinden çekip yanına oturtarak) Daha her şey bitmiş demek değildir...&nbsp;Sizin böyle ağlamanız insana her şeyi&nbsp;unutturur. (Sokularak) Sizi ağlatmamak, sizi üzmemek için insan her şeyi yapabilir. (HİYUNGYU'nun&nbsp;öteki elini de tutar.) Hatta hiyanet bile&nbsp;edebilir... (HİYUNGYU geri çekilir ve ellerini kurtarmak ister, VEN-ÇİNG sokulur.) Bu işin ufacık&nbsp;bir gürültü bile yapmadan kapanması benim&nbsp;elimdedir... Zaten Hiyungyu, biliyorsun ki, bu&nbsp;sarayda hemen hemen her şey benim elimdedir...&nbsp;Sen budala bir kız değilsin, Hiyungyu. İktidar&nbsp;ve zekayı daha fazla inkar etmek senden&nbsp;beklenmezdi. (HİYUNGYU'yu omuzlarından tutar,&nbsp;o müdafaa eder. Bahçenin diğer ucunda KÜRŞAD&nbsp;görünür.) Bütün vahşiliğine rağmen bir&nbsp;gün bana geleceğini biliyordum. Zaten senin gibi&nbsp;akıllı bir kıza yakışan da buydu... Bunları bırakalım,&nbsp;maziyi bütün münasebetsizlikleriyle&nbsp;beraber unutacağız... Yalnız gel sen, gel... (Öpmek&nbsp;ister, HİYUNGYU mukavemet eder; kanepeye&nbsp;arkası üstü yıkılır. VEN-ÇİNG üzerine eğilir. HİYUNGYU çırpınır ve tokatlar, fakat VEN-ÇİNG&nbsp;sağ eliyle kızın iki kolunu da sımsıkı tutar, sol koluyla başını kaldırarak öpmek ister. HİYUNGYU çırpınır&nbsp;ve bağırır.)</p>

  <p class="calibre4">HİYUNGYU: (Bağırarak) Bırak... Bırak beni... Kürşad...</p>
</body>
</html>
