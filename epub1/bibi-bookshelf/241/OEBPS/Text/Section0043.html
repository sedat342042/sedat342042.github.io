<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabahattin Ali Bütün Öyküleri II</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre4" style="text-align: center;">ÜÇÜNCÜ MECLİS</h3>

  <p class="calibre4">KÜRŞAD, 1'İNCİ TÜRK</p>

  <p class="calibre4">1'İNCİ TÜRK: Her şey hazır!</p>

  <p class="calibre4">KÜRŞAD: Her şey hazır.</p>

  <p class="calibre4">1'İNCİ TÜRK: Yalnız...</p>

  <p class="calibre4">KÜRŞAD: Yalnız?..</p>

  <p class="calibre4">1'İNCİ TÜRK: Sende ilk günlerin hararetini görmüyorum Kürşad. Sende büyük işlere karar verenlere mahsus&nbsp;bir katilikten ziyade ne yapacağını bilmeyenlere&nbsp;mahsus bir tereddüt var. Gerçi senin kollarını bağlayan şey korku olamaz, fakat başka ne olabilir&nbsp;Kürşad?</p>

  <p class="calibre4">KÜRŞAD: Korku mu?.. Dostum, korku öyle bir bağdır ki, bazan bir felç gibi gelerek insanın her adalesini en&nbsp;ufak bir hareketten menedebilir. Fakat herhangi&nbsp;fevkalade bir vaka, bir heyecan, hatta bir arzu gevşemez zannedilen bu bağları derhal koparmaya&nbsp;kifayet eder. En ümit edilmedik zamanlarda cılız&nbsp;ve korkak kedilerin yırtıcı birer aslan oldukları&nbsp;çok görülmüştür. Yeter ki bizim kollarımızı bağlayan&nbsp;daha başka şeyler olmasın.</p>

  <p class="calibre4">1'İNCİ TÜRK: Bu başka şeyler ne olabilir?</p>

  <p class="calibre4">KÜRŞAD: Hiç... Ben size lazım olan şeylerimi veriyorum. Fazlasını istemeyiniz ve benim bir parçamı da&nbsp;kendime bırakınız. Size dimağımı, vücudumu ve&nbsp;kılıcımı veriyorum, bu kadarı yeter mi?..</p>

  <p class="calibre4">1'İNCİ TÜRK: Yeter!..</p>

  <p class="calibre4">KÜRŞAD: Fakat kalbim...</p>

  <p class="calibre4">1'İNCİ TÜRK: Onun bize lüzumu yok...</p>

  <p class="calibre4">KÜRŞAD: Kalbim bir başkasıyla beraberdir.</p>

  <p class="calibre4">1'İNCİ TÜRK: Bir başkasıyla beraber olan kalbini burada bırak ve bize onsuz iltihak et... Bir kaya gibi...</p>

  <p class="calibre4">KÜRŞAD: (Başını eğerek yavaş yavaş) Bir kaya... gibi... (Sükut)</p>

  <p class="calibre4">1'İNCİ TÜRK: (Bir müddet sonra) Kürşad, üç yüz silahlı, istediğin şekilde hazırlanmıştır; vereceğin talimatı bekliyorlar.&nbsp;O kadar sabırsızlanıyorlar ki insan bunların&nbsp;damarlarındaki kanın bir ateş olduğunu ve bu delikanlıların biraz serinlemek için muhakkak damarlarını&nbsp;boşaltmak istediklerini zannediyor.</p>

  <p class="calibre4">KÜRŞAD: Bu akşam...</p>

  <p class="calibre4">1'İNCİ TÜRK: Bu akşam mı?..</p>

  <p class="calibre4">KÜRŞAD: Bu akşam istedikleri gibi serinleyecekler ve hatta...</p>

  <p class="calibre4">1'İNCİ TÜRK: Hatta?..</p>

  <p class="calibre4">KÜRŞAD: Hatta belki de soğuyacaklar... (Sükut) Hepsi de çok genç değil mi?..</p>

  <p class="calibre4">1'İNCİ TÜRK: İçlerinde gözlerini bu hayata anavatanda açmış bir kişi bile yoktur...</p>

  <p class="calibre4">KÜRŞAD: Bunların anaları da var değil mi? Çok sevdikleri anaları... Sonra... hayatı da kim bilir ne kadar seviyorlardır.</p>

  <p class="calibre4">1'İNCİ TÜRK: Kürşad, ölüme gidenlerin anaları ve hayata olan muhabbetleri değil, iman ve cesaretleri sorulur...</p>

  <p class="calibre4">KÜRŞAD: Pekala... Kendilerine, yapacakları işe dair hiçbir şey söylemediniz mi?..</p>

  <p class="calibre4">1'İNCİ TÜRK: Bunu sizden başka kimse bilmiyor... Hatta ben bile. Büyük bir kıskançlıkla herkesten sakladığınız&nbsp;planınızı bugün söyleyeceksiniz. İki milyona yakın&nbsp;insanın hayatı ve hürriyeti sizin şimdi söyleyeceğiniz&nbsp;sözlere bağlıdır. Tabii bunun farkındasınız.</p>

  <p class="calibre4">KÜRŞAD: Tabii... Ve bunun ne kadar dehşetli bir şey olduğunun da farkındayım.</p>

  <p class="calibre4">1'İNCİ TÜRK: Sizi dinliyorum.</p>

  <p class="calibre4">KÜRŞAD: Dinleyiniz öyleyse: Bilirsiniz ki İmparator geceleri gizlice saraydan çıkar ve Si-Gan-Fu şehrinin sokaklarını dolaşır.</p>

  <p class="calibre4">1'İNCİ TÜRK: Evet, bu halk arasında da söyleniyor.</p>

  <p class="calibre4">KÜRŞAD: İmparator her gece yanına maiyetinden beş on kişi alarak ve kıyafetini değiştirerek alelade bir mandarin&nbsp;gibi sokaklarda dolaşır. Çok sevdiği ecdadından&nbsp;birinin böyle yaptığını bir müverrih kendisine&nbsp;söylediği için İmparator bu itiyadına pek sadıktır.&nbsp;Yalnız, o, beş on kişiyle gidiyor ve dolaşıyorum&nbsp;zannederken saray muhafızlarının büyük bir&nbsp;kısmı uzak bir mesafeden onu takip etmekte, gideceği yerlerde daha evvelden tertibat almaktadır...</p>

  <p class="calibre4">1'İNCİ TÜRK: Peki...</p>

  <p class="calibre4">KÜRŞAD: Saray muhafızlarının büyük bir kısmının onun arkasından gitmesi, sarayda küçük bir kısmının kalması demek olduğu da meydandadır!</p>

  <p class="calibre4">1'İNCİ TÜRK: Evet...</p>

  <p class="calibre4">KÜRŞAD: Anlamadınız mı? Bu gece saray tenhalaşıp muhafaza azalınca bizim üç yüz silahlımızın dörtte biri&nbsp;derhal hücuma geçerek genç prensimiz Yulu Han'ı&nbsp;buradan alıp kaçıracak.</p>

  <p class="calibre4">1'İNCİ TÜRK: Prenses Hiyungyu ile beraber... değil mi?</p>

  <p class="calibre4">KÜRŞAD: (Uzun uzun ve dalgın, manasız gözlerle baktıktan sonra yavaşça) Evet, Prenses Hiyungyu'yu da kaçıracaklar.</p>

  <p class="calibre4">1'İNCİ TÜRK: Kararımız öyleydi değil mi?</p>

  <p class="calibre4">KÜRŞAD: Evet, kararımız öyleydi.</p>

  <p class="calibre4">1'İNCİ TÜRK: Ve bunu bilhassa sen istiyorsun!..</p>

  <p class="calibre4">KÜRŞAD: Ben mi istiyorum?.. Hayır... Ha... Evet... Bunu bilhassa ben istiyorum.</p>

  <p class="calibre4">1'İNCİ TÜRK: Üç yüz atlı Yulu Han'la Prenses'i aldıktan sonra hiçbir yerde durmadan vatana dönecekler ve orada,&nbsp;hakansız kalan milletin başına geçerek buradaki&nbsp;kardeşlerini kurtarmaya gelecekler.</p>

  <p class="calibre4">KÜRŞAD: (Gene dalgın) Evet... Öyle yapacaklar... Bunlar daha sonraki işler... Bu akşam... Bu akşam her şey olacak değil mi?</p>

  <p class="calibre4">1'İNCİ TÜRK: Bana mı soruyorsunuz?</p>

  <p class="calibre4">KÜRŞAD: (Toplanarak) Evet... Bu akşam her şey olacak... İki milyon esir var değil mi?.. Bu iki milyon esir bu&nbsp;geceyi bekliyorlar değil mi? Bu esirlerin her şeyi&nbsp;bu akşama bağlı, değil mi?.. İki milyon ha!.. Bu akşam...</p>

  <p class="calibre4">1'İNCİ TÜRK: Emirlerinizi veriniz!..</p>

  <p class="calibre4">KÜRŞAD: Bu gece üç yüz silahlı sarayın dışında duracak ve bunların yetmiş beşi iç bahçeye girecekler... Kapıcılar Türktür ve her şeyden haberdar edilecektir...&nbsp;Bu yetmiş beş kişi gözlerini benim saraydaki odama&nbsp;dikecek ve bekleyecekler... İmparator sarayda&nbsp;bulunduğu müddetçe benim odamın ışığı yanacaktır.&nbsp;Odamda ışık söner sönmez saraya hücum&nbsp;edilecek ve Yulu Han'la Hiyungyu odalarından&nbsp;alınacak...</p>

  <p class="calibre4">1'İNCİ TÜRK: Evet!..</p>

  <p class="calibre4">KÜRŞAD: Bu esnada diğerleri atları üstünde sarayı çevirecekler ve hariçten herhangi bir taarruza meydan vermeyecekler.</p>

  <p class="calibre4">1'İNCİ TÜRK: Evet...</p>

  <p class="calibre4">KÜRŞAD: Kapının önünde iki kuvvetli süvari bulundurulacak ve bunlar oraya getirilen Prens ve Prenses'i&nbsp;derhal terkilerine alıp dörtnala uzaklaşacaklar.</p>

  <p class="calibre4">1'İNCİ TÜRK: Evet...</p>

  <p class="calibre4">KÜRŞAD: Yulu Han'la Prenses hiçbir şeyden haberdar olmayacakları için hayret ederler, belki de mukavemet&nbsp;etmek isterler, buna katiyen ehemmiyet verilmeyecek. 1'İNCİ TÜRK: Evet...</p>

  <p class="calibre4">KÜRŞAD: Bu kadar... Sizde sarayın planı vardır. Orada Yulu ile Prenses Hiyungyu'nun odaları gösterilmiştir,&nbsp;bunu takım zabitlerine adamakıllı öğretirsiniz.</p>

  <p class="calibre4">1'İNCİ TÜRK: Hiç yanılmayacakları şekilde öğretirim.</p>

  <p class="calibre4">KÜRŞAD: Şimdi gidiniz. İmparator bu tarafa doğru geliyor, sizi görmesin. Bu gece benim arkamda can vermeleri&nbsp;muhtemel olanlara benden selam götürünüz.</p>

  <p class="calibre4">(1'İNCİ TÜRK çıkar.)</p>
</body>
</html>
