<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabahattin Ali Bütün Öyküleri II</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre4" style="text-align: center;">ÜÇÜNCÜ MECLİS</h3>

  <p class="calibre4">1'İNCİ ve 2'İNCİ TÜRKLER, TULU, 1'İNCİ HİZMETKAR, sonra KÜRŞAD</p>

  <p class="calibre4">1'İNCİ HİZMETKAR: İmparator'un hassa askeri kumandanı hemşerimiz Kürşad geldiler. (Çıkar, KÜRŞAD girer.)</p>

  <p class="calibre4">KÜRŞAD: (Selamlaştıktan sonra) Arkadaşlar, vaktimiz az, yapacağımız işler çok mühimdir. Bir&nbsp;ölünün önünde esirlere hayat verebilmek&nbsp;çarelerini arayacağız. Halkın bu esarete daha&nbsp;fazla tahammül edemeyeceği muhakkaktır.&nbsp;Hatta hürriyeti okları, yayları ve&nbsp;beygirleri kadar benimsemiş olanların buna&nbsp;şimdiye kadar nasıl katlanmış olduklarına&nbsp;şaşıyorum. Teşekkür edelim bu ölüye ki, bir&nbsp;millete yaşamadığını, fakat yaşaması lazım&nbsp;geldiğini anlattı. Atlarını geniş sahralara&nbsp;sürdükleri zaman karşılarında ufuktan başka&nbsp;bir şey görmeyen ve yalnız rüzgarın mukavemetine&nbsp;uğrayan Türkler, her attıkları&nbsp;adımın bir Çinli maniasına çarpmasına nasıl&nbsp;sabredebilirler? Bozkırların hür ve yırtıcı&nbsp;kartalı, şişman göbekleri yumurta ve etiyle&nbsp;besleyen bir tavuk olmaya daha ne kadar&nbsp;tahammül edecek?..</p>

  <p class="calibre4">1'İNCİ TÜRK: Kürşad, seni buraya çağrışımızdan bu tahammülün artık sonuna erdiğini anlamalıydın!</p>

  <p class="calibre4">2'İNCİ TÜRK: Kürşad, sözü kısa keseceğim; biz milletin bu halde kalmasının mesuliyetini sırtımızda&nbsp;hissettik ve sonunda hayat veya ölüm olan&nbsp;bir mücadeleye atılmaya karar verdik.</p>

  <p class="calibre4">1'İNCİ TÜRK: Bu mücadelede bize sen rehberlik edeceksin!</p>

  <p class="calibre4">2'İNCİ TÜRK: Kürşad, bizi kurtaracaksın!</p>

  <p class="calibre4">1'İNCİ TÜRK: Bizim hakanımız olacaksın. Sen İmparator'un hassa askeri kumandanısın, maiyetindeki&nbsp;zabitler ve asker Türktür; sana sadıktır.&nbsp;Sarayda en sözü geçen sensin. Eğer&nbsp;Çin şarapları senin damarlarında kanının&nbsp;ateşini söndürmedi, güzel çiçekler sana&nbsp;yaylalarımızın kum kokusunu unutturmadıysa&nbsp;bizim başımıza geçeceksin.</p>

  <p class="calibre4">KÜRŞAD: Dostum, gözlerinde büyük endişelerin izini&nbsp;görmesem bu sözleri bir hakaret gibi kabul&nbsp;eder, onları sana kılıcımın ucuna takıp geri&nbsp;verirdim. Ağabeyim Kiyeli mağlup olduğu&nbsp;ve Türkler esir edilip Çin'e getirildiği zaman&nbsp;ben daha on dört yaşındaydım. Yani&nbsp;tam yirmi beş seneden beri Çin sarayındayım.&nbsp;Burada ağabeyimin ve bütün hanedanımız&nbsp;efradının birer birer ve hicaplarından&nbsp;öldüklerini gördüm. Zannediyor musun ki,&nbsp;Çin sarayının ihtişamı bana bütün bunları&nbsp;unutturdu?.. Geldiğim günden beri bu süslü&nbsp;odalara, bu en ince ipeklerden yapılan&nbsp;yataklara ısınamadım. Geldiğim günden&nbsp;beri memleketimin çorak ovalarını, geceleyin&nbsp;kapısından kum çöllerini ve ay ışığını&nbsp;seyrettiğim kıl çadırları arıyorum. Bu çadırlardan&nbsp;her birine on tane Çin sarayını feda&nbsp;ederdim. Dörtnala koşan atlarımızın üzerinde&nbsp;aç mideme indirdiğim bir lokma yarı&nbsp;çiğ et şimdi bana İmparator'un en mükellef&nbsp;ziyafetlerinden daha tatlı geliyor. Daha çocuktum,&nbsp;bütün eğlencem yay çekmek, çıplak&nbsp;atlara binip bir ok gibi sahranın kumlarına&nbsp;dalmaktı. Büyüklerin akınlarına iştirak&nbsp;edebilmek, onlar gibi erkek olmak için çalışıyordum.&nbsp;Talih beni bizim kadınlarımızdan&nbsp;bile kadın olan bu Çinlilerin arasına attı ve&nbsp;yirmi beş senedir Çinlilerden öğrendiğim&nbsp;yegane şey onları istihfaf etmek oldu.</p>

  <p class="calibre4">1'İNCİ TÜRK: Sen bizim hakanımız olacaksın Kürşad&nbsp;Han!</p>

  <p class="calibre4">2'İNCİ TÜRK: Atlarımızı gene sahralara süreceğiz, yirmi günlük yerlere akına gideceğiz.</p>

  <p class="calibre4">KÜRŞAD: Dostlarım, eğer arzularımızı imkanların terazisinde tartmazsak her giriştiğimiz işte&nbsp;karımız bir muvaffakiyetsizlik olur. Benim&nbsp;hakan olmam mümkün değildir.</p>

  <p class="calibre4">HEPSİ BİRDEN: Neden?</p>

  <p class="calibre4">KÜRŞAD: Bir faydası olmaz da ondan.</p>

  <p class="calibre4">1'İNCİ TÜRK: Bu da ne demek?</p>

  <p class="calibre4">KÜRŞAD: Her şeyden evvel buradan kurtulmaya bakmalı, hakan istemeden evvel hakan isteyebilecek&nbsp;vaziyete gelmeli. Bu en sonra düşünülecek&nbsp;mesele. Sonra hakanlık için benden&nbsp;evvel ağabeyimin oğlu Yulu Han var.</p>

  <p class="calibre4">1'İNCİ TÜRK: O daha çok genç.</p>

  <p class="calibre4">KÜRŞAD: Bir millete taze hayat vereceklerin ihtiyar&nbsp;olmamaları lazımdır.</p>

  <p class="calibre4">1'İNCİ TÜRK: Yulu Han burada doğdu ve memleketini hiç görmedi.</p>

  <p class="calibre4">KÜRŞAD: Memleketine olan hasreti de bunun için hepimizden fazla.</p>

  <p class="calibre4">1'İNCİ TÜRK: Çin İmparatoru'nun Yulu Han'ı bir evlat gibi sevdiği, hatta İmparator'un erkek evladı&nbsp;olmadığı için bu muhabbetin Çinliler arasında&nbsp;pek de hoş karşılanmadığı söyleniyor.</p>

  <p class="calibre4">KÜRŞAD: Maksatlarımız için ne kadar muvafık.</p>

  <p class="calibre4">1'İNCİ TÜRK: Fakat sen hakan olmayacak olduktan sonra gene bize yardım edecek, bizi idare edecek misin?</p>

  <p class="calibre4">KÜRŞAD: Elbette. Hem kendime bir taç ve taht tedarik etmek için değil, esirlere hürriyet verebilmek,&nbsp;onları kurtarmak için sizin başınıza&nbsp;geçeceğim. Böylece hasis düşüncelerle alakası&nbsp;olmayan bu mücadelede daha müsterih&nbsp;ve daha gayretle çalışacağımı zannediyorum.</p>

  <p class="calibre4">1'İNCİ TÜRK: Öyleyse artık harekete geçmemize hiçbir mani kalmadı demektir.</p>

  <p class="calibre4">TULU: Mahirane tertip edilecek ve kahramanca yapılacak olan bir isyan, bizi pek de uzakta olmayan&nbsp;vatanımıza götürecektir.</p>

  <p class="calibre4">KÜRŞAD: İmparator'un kuvvetli bir ordusu tarafından tekrar mağlup ve esir edilmek için mi?&nbsp;Eskisinin iki misli ezilmek için mi? Ne kadar&nbsp;zayıf olduğumuzu unutuyor musunuz?</p>

  <p class="calibre4">TULU VE 1'İNCİ TÜRK: Ne demek istiyorsun?</p>

  <p class="calibre4">KÜRŞAD: Daha akıllıca davranmamız lazım geldiğini&nbsp;söylemek istiyorum.</p>

  <p class="calibre4">1'İNCİ TÜRK: Ne gibi?</p>

  <p class="calibre4">KÜRŞAD: İmparator'un evlat namına bir tek kızı var,&nbsp;tabii biliyorsunuz.</p>

  <p class="calibre4">TÜRKLER: Evet.</p>

  <p class="calibre4">KÜRŞAD: İmparator'un Yulu Han'ı ne kadar sevdiğini&nbsp;de biliyorsunuz, hatta kendi kızından bile&nbsp;çok sevdiği söyleniyor. Öyle değil mi?</p>

  <p class="calibre4">TÜRKLER: Evet.</p>

  <p class="calibre4">KÜRŞAD: Ben biraz daha ileri giderek, İmparator'un&nbsp;Yulu Han'la Hiyungyu'da, kendi kızında,&nbsp;güzel bir çift gördüğünü söyleyeceğim.</p>

  <p class="calibre4">1'İNCİ TÜRK: Pekala?..</p>

  <p class="calibre4">KÜRŞAD: Biz İmparator'dan daha çabuk davransak&nbsp;nasıl olur acaba? İmparator'un ne budala olduğu&nbsp;malum, elinden bir iş geleceği yok.</p>

  <p class="calibre4">1'İNCİ TÜRK: Anlamıyorum!</p>

  <p class="calibre4">KÜRŞAD: Gayet basit: Türkistan'a Yulu Han'la beraber Hiyungyu'yu da götürürüz. Hakanımıza&nbsp;bir zevce lazım değil mi? Hem bu eski&nbsp;bir adettir: Çin prensesi almak... Gerçi İmparator&nbsp;kendisinin bulunamayacağı bir düğüne&nbsp;biraz kızacak, kızacak ama...</p>

  <p class="calibre4">1'İNCİ TÜRK: Ama?..</p>

  <p class="calibre4">KÜRŞAD: Ne kadar kızsa... sevgili kızı Hiyungyu ile&nbsp;ondan daha sevgili Yulu Han'a karşı ordu&nbsp;gönderebileceğini zannediyor musunuz?</p>

  <p class="calibre4">TULU: Bakalım kızı razı olacak mı?</p>

  <p class="calibre4">KÜRŞAD: Neden olmasın?</p>

  <p class="calibre4">TULU: Yulu Han'ı seviyor mu?</p>

  <p class="calibre4">KÜRŞAD: Genç kızlar ilk aşklarında pek o kadar titiz&nbsp;değildirler; tesadüfün önlerine ilk çıkardığı&nbsp;adama çabucak minimini kalplerini verirler.&nbsp;Seveceği insanları seçmek ve onlar üzerinde&nbsp;düşünmek, ancak, bu işlerde tecrübeli olduktan&nbsp;sonra başlar. Hiyungyu böyle şeylerden&nbsp;anlamayacak kadar küçüktür. Daha on yedi...</p>

  <p class="calibre4">(İçeriye telaşla 1'İNCİ HİZMETKAR girer; TULU'ya,&nbsp;sonra KÜRŞAD'a, sonra diğerlerine koşar.)</p>
</body>
</html>
