<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabahattin Ali Bütün Öyküleri II</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre4" style="text-align: center;">BİRİNCİ MECLİS</h3>

  <p class="calibre4">SİYAOHİ (yalnız), sonra BİRİNCİ YARALI ASKER</p>

  <p class="calibre4">SİYAOHİ: (Yalnız, ağır ağır dolaşır, önüne bakar, konuşmaz.)</p>

  <p class="calibre4">1'İNCİ YARALI ASKER: (Sallanarak ve koşmaya çalışarak içeri girer. FİLOZOF'u görür. Durur.)</p>

  <p class="calibre4">SİYAOHİ: (Askerin kanlı elbisesini göstererek) Ne o, delikanlı, elbiseni niçin alacalısından intihap ettin?</p>

  <p class="calibre4">1'İNCİ YARALI ASKER: Bir bayrama iştirak ettim de ondan...</p>

  <p class="calibre4">SİYAOHİ: Nasıldı bu bayram?</p>

  <p class="calibre4">1'İNCİ YARALI ASKER: Dehşet... Herkes şevkinden yerlere seriliyor... ve bir daha kalkamıyordu...</p>

  <p class="calibre4">SİYAOHİ: Peki, neler gördün?..</p>

  <p class="calibre4">1'İNCİ YARALI ASKER: Öyle şeyler gördüm ki Siyaohi, bunları hayatımın sonuna kadar unutamayacağım.</p>

  <p class="calibre4">SİYAOHİ: Bu kadar çabuk unutulacak şeyler mi gördün delikanlı?</p>

  <p class="calibre4">1'İNCİ YARALI ASKER: (Anlamayarak bakar.)</p>

  <p class="calibre4">SİYAOHİ: Diyorum ki, gördüğün şeyler bu kadar&nbsp;ehemmiyetsiz miydi ki çabucak unutacaksın?&nbsp;Çünkü vaziyetin hayatının sonu dediğin&nbsp;şeyin öyle pek de uzak olmadığını&nbsp;gösteriyor.</p>

  <p class="calibre4">1'İNCİ YARALI ASKER: Siyaohi!..</p>

  <p class="calibre4">SİYAOHİ: Ölmek üzere olduğunu görmüyor musun?</p>

  <p class="calibre4">1'İNCİ YARALI ASKER: (SİYAOHİ'yi yakalayarak) Yaşamak istiyorum, Siyaohi, yaşamak, hiç ölmemek istiyorum...</p>

  <p class="calibre4">SİYAOHİ: Eğer bunu bu kadar çok istiyorsan derhal&nbsp;ölmen lazımdır.</p>

  <p class="calibre4">1'İNCİ YARALI ASKER: (SİYAOHİ'nin yüzüne bakar.)</p>

  <p class="calibre4">SİYAOHİ: (Askerin omuzuna elini koyarak) Niçin ölmekten bu kadar korkuyorsun? Niçin&nbsp;ölümden bu kadar korkuyorsunuz?..&nbsp;Ölüm bugünkünden daha çok yaşamak&nbsp;demektir; ölüm ilelebet ve bin bir şekilde&nbsp;yaşamak demektir. Düşün ki şimdi bu vücudun&nbsp;dağılıp sen artık yaşamadığını zannettiğin&nbsp;zaman hepimizden, bütün yaşayanlardan&nbsp;çok bir hayata malik olacaksın...&nbsp;Mesela bir uzvun iri bir kayada yosun&nbsp;halinde yeşerirken diğer bir uzvun bir&nbsp;damla yağmur suyu halinde uzak bir denize&nbsp;dökülecek... Bir parçan eskicinin tamir&nbsp;ettiği kunduraya kösele olarak çivilenirken&nbsp;diğer bir parçan bir mandarinin&nbsp;sofrasındaki nefis çay takımını teşkil edecek.&nbsp;Namütenahi şekillerde yaşayacaksın&nbsp;delikanlı ve namütenahi zamanlarda yaşayacaksın.&nbsp;Yalnız şimdiki hayatından bunun&nbsp;ufak bir farkı olacak: O zaman yaşadığını&nbsp;bilmeyeceksin, sende mevcudiyetinin&nbsp;şuuru olmayacak... Fakat ne ehemmiyeti&nbsp;var? Esas mesele yaşadığını bilmek&nbsp;değil yaşamaktır. Ve sana yaşayacaksın diyorum...&nbsp;Niçin üzülüp duruyorsun öleceğim&nbsp;diye?.. Bırak bunları da bu çok meraklı&nbsp;seyahate çıkmadan evvel bana gördüğünü&nbsp;söylediğin dehşetli şeyleri anlat.</p>

  <p class="calibre4">1'İNCİ YARALI ASKER: Yaşayacağım ha?..</p>

  <p class="calibre4">SİYAOHİ: Tabii yaşayacaksın... Sen gördüklerini anlat... Hadi...</p>

  <p class="calibre4">1'İNCİ YARALI ASKER: Bu akşam saray muhafazasına memurduk.</p>

  <p class="calibre4">SİYAOHİ: Her akşamki gibi...</p>

  <p class="calibre4">1'İNCİ YARALI ASKER: Hayır, her akşamkinden başka... çünkü bu akşam bizden başka daha birçokları da&nbsp;aynı işe memurdular. Ve biz ortalıkta bir&nbsp;başkalık olduğunun farkındaydık. Zaten&nbsp;bunu her zamanki gibi, malum mevkilerimize&nbsp;değil de Ven-Çing'in dairesine, mutfağa,&nbsp;daha bilmem nerelere kısım kısım&nbsp;dağılışımızdan ve bir emir alıncaya kadar&nbsp;bırakıldığımız yerlerden kımıldamamak&nbsp;için verilen talimattan da anlamıştık...</p>

  <p class="calibre4">SİYAOHİ: Saraya gündüzden mi geldiniz?..</p>

  <p class="calibre4">1'İNCİ YARALI ASKER: Akşamüzeri ve ufak ufak gruplar halinde arka kapıdan geldik. Bize yerlerimizi gösteren,&nbsp;Ven-Çing'in zabitlerinden biriydi.</p>

  <p class="calibre4">SİYAOHİ: Bunun niçin böyle yapıldığını size söylemediler mi?</p>

  <p class="calibre4">1'İNCİ YARALI ASKER: Hayır... son dakikaya kadar bir şey bilmiyorduk.</p>

  <p class="calibre4">SİYAOHİ: Son dakikada bildiğiniz neydi?</p>

  <p class="calibre4">1'İNCİ YARALI ASKER: Yine hiç. Yalnız güneş battıktan iki saat kadar sonra gelen bir emirle yerlerimizden&nbsp;fırladık ve saraya hücum eden zırhlı&nbsp;süvarilere karşı müdafaaya başladık. Karşımızdakiler&nbsp;İmparator'un hassa askerleriydi.&nbsp;O kadar şaşırmıştık ki, oklarımızın&nbsp;kirişlerini çekmeyi bile beceremiyorduk&nbsp;ve hücum edenler gitgide ilerliyorlardı.&nbsp;Bu sırada Ven-Çing göründü, -Ne duruyorsunuz,&nbsp;İmparatorunuzu öldürecekler!..-&nbsp;dedi. Biz de derhal yaylara sarıldık.&nbsp;Bir anda bu mücadele o kadar kızıştı ki,&nbsp;oklarımız karşımızdakilere küfürlerimizden&nbsp;daha çabuk ve daha bol gider oldular.&nbsp;Bu esnada bizim ellerimizi tekrar bağlayan&nbsp;ve bizi tekrar hayretten donduran bir&nbsp;şey oldu. Arkamızdan sarayın merdivenlerinden&nbsp;koşarak Kürşad geldi ve bize:&nbsp;-Durun, ne yapıyorsunuz?..- diye bağırdı.&nbsp;Geriye baktık, fakat Ven-Çing ve onun zabitleri&nbsp;derhal Kürşad'ın üstüne atıldılar.&nbsp;O, kendisini müdafaa ederek aramızdan&nbsp;geçti ve karşımızdakilerle beraber bize&nbsp;hücuma başladı.</p>

  <p class="calibre4">SİYAOHİ: Kürşad mı?</p>

  <p class="calibre4">1'İNCİ YARALI ASKER: Keşke başkası olsaydı.</p>

  <p class="calibre4">SİYAOHİ: Neden?</p>

  <p class="calibre4">1'İNCİ YARALI ASKER: Çünkü onun attığı oklar, dünyada yerleşip kalmaya niyet etmiş görünen en canlı&nbsp;arkadaşlarıma bile, ikamet müddetlerinin&nbsp;bitmiş olduğunu haber veriyor ve etrafımı&nbsp;boşaltıyordu. Kendimi zelzele esnasında&nbsp;bir mabette zannediyordum. Dev gibi&nbsp;adamlar mabut heykelleri gibi, bağırıp çağırmadan,&nbsp;fakat gürültü ve dehşet içinde,&nbsp;yıkılıyorlardı.</p>

  <p class="calibre4">SİYAOHİ: Asker, bu vakanın destanını sana yazdırmalı.</p>

  <p class="calibre4">1'İNCİ YARALI ASKER: Bu destanı yazabilmek için mürekkep yerine kan kullanmak lazımdır. Halbuki&nbsp;bende böyle bir şey kalmadı.</p>

  <p class="calibre4">SİYAOHİ: Güzel konuşuyorsun asker... Bak, ölüm&nbsp;kendisi gelmeden evvel sana felsefeyi yolluyor.&nbsp;Düşün ki, eğer ölürsen herkesten&nbsp;daha hakim olacaksın... Neyse, sen hikayene&nbsp;devam et.</p>

  <p class="calibre4">1'İNCİ YARALI ASKER: Ne diyordum, Kürşad'ın attığı oklar boşa gitmiyordu. Fakat herhalde Çin'de askerler&nbsp;Kürşad'ın oklarından daha çok olacak&nbsp;ki, her yere düşen adama mukabil, sarayın&nbsp;muhtelif yerlerinden beş on silahlı daha&nbsp;çıkıyordu. En nihayet arka kapılardan&nbsp;gelen külliyetli bir yardımcı kuvvet karşımızdakilere&nbsp;sarayda onların oklarını tükettirecek&nbsp;ve kılıçlarını körlettirecek kadar&nbsp;çok insan bulunduğunu anlattı. O zaman&nbsp;Kürşad geri dönmek emri verdi. Atlarına&nbsp;binerek uzaklaştılar.</p>

  <p class="calibre4">SİYAOHİ: Ve siz de arkalarından.</p>

  <p class="calibre4">1'İNCİ YARALI ASKER: Evet... Ven-Çing, Kürşad'ı kaçırırsak hepimizi kılıçtan geçirteceğini söyledi, fakat&nbsp;bizim ümidimiz yoktu. Bilirsin ya, Türklerin&nbsp;atları süvarilerine bizimkilerden daha&nbsp;çok itaat ederler.</p>

  <p class="calibre4">SİYAOHİ: Kaçtılar mı?</p>

  <p class="calibre4">1'İNCİ YARALI ASKER: Onları kaçırmayan biz değiliz... Fırtına ve nehirdir. Birdenbire yükselen sular, nehirde&nbsp;köprü filan bırakmamıştı. Sular karanlıkta&nbsp;böyle kabarıyor, adeta geldiği yere&nbsp;gitmek ister gibi, çok alçaklardan geçen&nbsp;bulutlara sürünmeye çalışıyordu.</p>

  <p class="calibre4">SİYAOHİ: Gördüğün korkunç şeyler bu kadar mıydı?</p>

  <p class="calibre4">1'İNCİ YARALI ASKER: Nerede!.. Asıl dehşetli şey, asıl akılların almayacağı şey burada, bu nehrin kıyısında&nbsp;oldu. İki taraf tekrar harbe başlamıştı. Ve&nbsp;bu seferki hiç evvelkine benzemiyordu.&nbsp;Burada askerler, fırtınada birbiri üzerine&nbsp;devrilen iki ağacın dalları gibi birbirine giriyorlar,&nbsp;birbirlerini kırıyorlar, eziyorlar ve&nbsp;boğuk sesler çıkarıyorlardı. Sonra nehir&nbsp;kabarıyordu, sular ayaklarımızın altına&nbsp;kadar geliyor, yağmur yaralarımızı serinletmek&nbsp;ister gibi daha hızlı yağıyordu.</p>

  <p class="calibre4">SİYAOHİ: Asker, dövüşenler ne yapıyordu?</p>

  <p class="calibre4">1'İNCİ YARALI ASKER: Dövüşenler mi?.. Ya... Dövüşenler... Sular gitgide kabarıyordu. Yağmur suları yerinde&nbsp;tutmak için bütün ağırlığıyla onun üzerine çöküyordu.</p>

  <p class="calibre4">SİYAOHİ: Sen sözünün sonunu bir türlü getiremez misin? 1'İNCİ YARALI ASKER: Her taraf karanlıktı... Nehir... Sular... Yağmur... (Geriye doğru kaykılır, sallanır, düşer. Ölür.)</p>

  <p class="calibre4">SİYAOHİ: Daha az gevezelik edebileceği bir yere gitti. Acaba bu kadar lafı söyleyebilmek için&nbsp;mi orada ölmedi de buraya kadar geldi?</p>

  <p class="calibre4">(İMPARATOR arkadan gelir. SİYAOHİ'yi&nbsp;görünce ona doğru koşar.)</p>
</body>
</html>
