<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h2 class="baslik2" id="calibre_toc_27">Medine ve Nureddin Zengî</h2>
				<p class="bibliyografya">Fatımîler ile mücadele eden Nureddin Mahmud Zengî’nin Medine tarihinde özel bir yeri vardır. Nureddin Zengî’nin Medine ile ilgilenmesi burada gerçekleştirdiği bazı imar faaliyetleri ve gönderdiği ihsan ve yardımlar iktidarının ilk günlerine kadar uzanır.<a href="mekke%20medine_split_045.html#footnote-1487-492" id="footnote-1487-492-backlink" name="footnote-1487-492-backlink">[492]</a> 1162 yılında Mescid-i Nebevî’nin yakınındaki bir eve yerleşen sûfî bir grup yeraltından kazdıkları bir dehlizle Hz. Muhammed’in kabrine ulaşmak için faaliyetlere başlamışlardı. Medine’deki bu faaliyetleri haber alınca hemen 20 veya 1000 kişilik bir birlikle Medine’ye gelen Nureddin ve veziri, Medineliler’i Mescid-i Nebevî’de toplayarak onları sorgulamakla işe başladılar.<a href="mekke%20medine_split_045.html#footnote-1487-493" id="footnote-1487-493-backlink" name="footnote-1487-493-backlink">[493]</a> Hem halka ihsanda bulunmak hem de Hz. Muhammed’in kabriyle ilgili faaliyetleri yapanları ortaya çıkarmak amacıyla yapılan bu toplantıya Mağrib’ten<a href="mekke%20medine_split_045.html#footnote-1487-494" id="footnote-1487-494-backlink" name="footnote-1487-494-backlink">[494]</a> gelen bu bölge hacılarının kıyafetiyle dolaşan iki kişi hariç tüm Medine halkı katılmıştı. Daha sonra bu iki kişi Mescid-i Nebevi’ye getirilerek bizzat Nureddin ve veziri tarafından sorguya çekildi. Sorgulamaların neticesinde bu iki kişi Hıristiyan olduklarını, bu dinin ileri gelenleri tarafından gönderildiklerini ve Hz. Muhammed’in naaşını çalmak için geldiklerini itiraf ettiler. Bu kişilerin Mescid-i Nebevî’nin kıble tarafından bir tünel kazıp toprağını avludaki bir kuyuya attıklarını ve Kabr-i Şerîf’e yaklaştıklarını itiraf edince Nureddin orada boyunlarını vurdurmuştu. Daha sonra Hücre-i Saâdet’in çevresi kurşun dökmek suretiyle daha muhkem bir hâle getirilerek bir daha böyle bir faaliyetin yapılmaması için tedbir alındı.<a href="mekke%20medine_split_045.html#footnote-1487-495" id="footnote-1487-495-backlink" name="footnote-1487-495-backlink">[495]</a> Böylece Medine Fâtımî hakimiyetinden çıkıp Eyyûbî kontrolüne girmiş ve Medine halkının çevredeki bedevî saldırıları sebebiyle güvenlik problemlerinin olduğunu gören Nureddin Zengî harap olan şehrin surlarını da yeniletmişti.<a href="mekke%20medine_split_045.html#footnote-1487-496" id="footnote-1487-496-backlink" name="footnote-1487-496-backlink">[496]</a> </p>
				<p class="bibliyografya">Nureddin Zengî’nin Medine’ye bizzat gelerek gerçekleştirdiği faaliyetleriyle ilgili bu rivayetin doğru olup olmadığı son dönem tarihçilerinin tartıştığı bir husustur. Bazı tarihçiler Hz. Muhammed’in naaşına ulaşmak için açıldığı söylenen dehliz ve bunu kazarken çıkan toprağın gizlenmesinin mümkün olmadığını ileri sürerek bu haberin hayal mahsulü olduğunu ve Medine ile ilgisini kabul ettikleri Nureddin’in tarih içerisindeki konumunu yükseltmek amacıyla uydurulduğu görüşünü ileri sürerler.<a href="mekke%20medine_split_045.html#footnote-1487-497" id="footnote-1487-497-backlink" name="footnote-1487-497-backlink">[497]</a> Abdülbâsit Bedr bu görüşlere bu rivayetin <span class="ideitalik">Vefâü’l-Vefâ</span> ile <span class="ideitalik">el-Kevâkibü’d-Dürriyye</span> gibi eserlerde yer almasının sahih kabul edilmesi için yeterli olduğunu ve Hıristiyanların böyle bir girişimde bulunmak için uygun ortam aradıkları görüşünü ileri sürerek karşı çıkar.<a href="mekke%20medine_split_045.html#footnote-1487-498" id="footnote-1487-498-backlink" name="footnote-1487-498-backlink">[498]</a> Nureddin Zengî’nin 1162 yılında hac için Mekke ve Medine’ye gitmiş olması, adına Mekke ve Medine’de hutbe okunması, Medine’nin güvenliğiyle ilgili almış olduğu tedbirler ve Medine emiriyle ilişkileri<a href="mekke%20medine_split_045.html#footnote-1487-499" id="footnote-1487-499-backlink" name="footnote-1487-499-backlink">[499]</a> böyle bir olayın meydana geldiğini ispatlamak için yeterli bir delil olarak ortada durmaktadır.<a href="mekke%20medine_split_045.html#footnote-1487-500" id="footnote-1487-500-backlink" name="footnote-1487-500-backlink">[500]</a> Ayrıca Evliya Çelebi’nin eserine aldığı bilgileri Medine ziyareti esnasında dinlemiş olması olayın sözlü kültürde yer alacak kadar yankı bulduğunun bir işareti olmalıdır.<a href="mekke%20medine_split_045.html#footnote-1487-501" id="footnote-1487-501-backlink" name="footnote-1487-501-backlink">[501]</a></p>
				<p class="bibliyografya">Öbür yandan Nureddin Zengî hac için Haremeyn’e geldiği 1162 yılından itibaren Fâtımîler’le mücadele etmeye başladığı ve Mısır’ı ele geçirerek hutbeleri kendi adının yanında Abbâsiler için de okutmak için çaba gösterdiği bilinen bir husustur. Nitekim 1171 yılında Mısır Nureddin’in başkumandanı ve nâibi Selâhaddîn-i Eyyûbî’nin eline geçerek hutbelerin Fâtımîler yerine Abbasîler adına okunmasıyla birlikte Haremeyn’in fiilen Nureddin’in hakimiyeti altına girdiği söylenebilir. Selâhaddîn-i Eyyûbî’nin kardeşi Turan Şah’ın gayretleriyle Fâtımî hakimiyetinden çıkan Medine’de hutbe vefat ettiği yıl olan 1174 yılında da Abbasî halifesinin yanı sıra Nureddin Mahmud Zengî adına da okunuyordu.<a href="mekke%20medine_split_045.html#footnote-1487-502" id="footnote-1487-502-backlink" name="footnote-1487-502-backlink">[502]</a> </p>
				<p class="bibliyografya">Nureddin’in ölümünün (1174) ardından bağımsızlığını ilân eden Selâhaddîn-i Eyyûbî Medine ile özel olarak ilgilenip buradaki Sünnî hakimiyetinin devamını sağladı ve Hicaz çevresinde aldığı tedbirlerle şehri Hıristiyan tehlikesinden emin hâle getirdi.<a href="mekke%20medine_split_045.html#footnote-1487-503" id="footnote-1487-503-backlink" name="footnote-1487-503-backlink">[503]</a> Adları hutbede Abbasî halifeleriyle birlikte zikredilen Eyyûbî hükümdarlarının Medine ile ilgileri Selâhaddin’den sonra da devam etti.</p>
				<p class="normal">Eyyûbiler’in Haremeyn hakimiyetlerinin sonlarına doğru Mekke ve Medine emirleri arasında mücadeleler meydana geldiği görülür. 13 Mayıs 1200 tarihinde Mekke’ye hakim olan Kâtâde b. İdris burada otoritesini yerleştirdikten sonra 601 (1204-1205) yılında Medine üzerine yürüdü. Medine emiri Salim b. Kasım Medine’yi kuşatan Katâde’nin şehre girmesine izin vermedi. İki taraf Zülhuleyfe yakınlarında şiddetli çatışmalarda bulundular. Ancak Salim Katâde’nin Medine’ye girmesine izin vermediği gibi onu geri püskürterek takip etmeye başladı ve takibini Mekke’ye kadar sürdürerek burayı kuşattı. Ancak Katâde’nin insanları aleyhine yönlendirdiğini anlayınca kuşatmayı kaldırarak Medine’ye döndü.<a href="mekke%20medine_split_045.html#footnote-1487-504" id="footnote-1487-504-backlink" name="footnote-1487-504-backlink">[504]</a> Tâif’i ele geçirerek hakimiyet alanını genişleten ve askerî gücünü artıran Katâde Hicaz bölgesinin tamamını ele geçirmek istiyordu. Bu sebeple 612 (1215-1216) yılında Eyyûbî hükümdarı tarafından Şam’a davet edilen Medine emiri Salim’in yokluğunu fırsat görerek Medine’yi ele geçirmek için ikinci bir sefer düzenledi. Medine ve çevresindeki hurma ağaçları ve tarım alanlarını tahrip eden Katâde hastalanınca Mekke’ye geri dönmek zorunda kaldı. Katâde Medine seferinden hastalanarak dönmek zorunda kalınca oğlu Hasan’dan bu seferi devam ettirmesini istedi. Ancak Hasan babasının yerine geçmek için hazırlık yapan amcasıyla tartışmaya ve mücadeleye girdiği için Medine seferini sürdüremedi.<a href="mekke%20medine_split_045.html#footnote-1487-505" id="footnote-1487-505-backlink" name="footnote-1487-505-backlink">[505]</a></p>
				<p class="normal">Mekke emirinin Medine seferini sonuçlandıramadan yarım bırakıp döndüğü esnada Şam’dan dönerken yolda vefat eden Medine emiri Salim’in yerine kardeşinin oğlu Cemmâz emir oldu ve Katâde’nin ordusunun izini sürmeye başladı. Cemmâz ısrarla Katâde’nin ordusunu takip ettikten sonra Yenbu’ kalesine sığınan Mekke birliklerini bir süre kuşattıktan ve Mekke’de bir süre kaldıktan sonra Medine’ye döndü.<a href="mekke%20medine_split_045.html#footnote-1487-506" id="footnote-1487-506-backlink" name="footnote-1487-506-backlink">[506]</a> Cemmâz’ın bu faaliyetlerini gerçekleştirirken 1215 yılında hac için Hicaz’a gelen Eyyûbî emirlerinden İsa b. el-Âdil Ebûbekir’den destek aldığı ve onun tarafından gönderilen birlikle Mekke üzerine yürüdüğü rivayet edilmektedir.<a href="mekke%20medine_split_045.html#footnote-1487-507" id="footnote-1487-507-backlink" name="footnote-1487-507-backlink">[507]</a> </p>
		  </div>
<div class="calibre2" id="calibre_pb_50"/></body>
</html>