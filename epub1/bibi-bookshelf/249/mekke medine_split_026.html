<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h2 class="baslik2" id="calibre_toc_24">Selçuklular’ın Hicaz’da Hakimiyet Mücadeleleri</h2>
				<p class="bibliyografya">Selçuklular Dandanakan Savaşı’nda Gazneliler’e üstünlük sağlayarak (1040) Horasan’da devlet olduktan sonra Sünnî- İslâm dünyasının maddî kuvvet ve kudretinin temsilcisi olarak ortaya çıktılar. Böyle bir temsil görevi bir yandan 945-1055 yılları arasındaki Büveyhî baskısı, bir yandan da özellikle Irak’ta yayılmaya başlayan Fâtımî tehdidi altındaki Abbasî hilafeti açısından da büyük önem arz ediyordu. Bu bakımdan hem Abbasîler hem de Selçuklular her vesileyle birbirleriyle temasa geçmenin yollarını arıyorlardı.<a href="mekke%20medine_split_045.html#footnote-1487-420" id="footnote-1487-420-backlink" name="footnote-1487-420-backlink">[420]</a> Öbür yandan XI. yüzyıldan itibaren siyasî otoritesini tamamen kaybeden Abbasî halifeliğinin dinî otoritesinin geçerli olduğu bölgelerde kurulacak olan hükümranlık Selçuklular’ın hem dinî anlamda meşruiyet kazanmaları hem de batıya yönelişlerinin hız kazanması bakımından önemliydi. Selçuklu-Abbasî yakınlaşmasının başlamasıyla birlikte Selçuklular Mekke ve Medine ile ilgilenerek Hicaz’da etkinlik arayışına girdiler. </p>
				<p class="bibliyografya">Tuğrul Bey, Dandanakan Zaferi’nin ardından toplanan kurultayda alınan kararlar gereği Abbasî halifesine gönderdiği mektubunda, “Biz Selçukoğulları, kullarınız, kutsal peygamberlik huzur ve devletinin her zaman taraftarı olan ve Ona itaat eden bir kabile idik. Her zaman gazâ ve cihâda çalışıyorduk ve büyük Kâbe’yi ziyaret ederdik…”<a href="mekke%20medine_split_045.html#footnote-1487-421" id="footnote-1487-421-backlink" name="footnote-1487-421-backlink">[421]</a> ifadeleriyle hem Abbasî hilafetine bağlılığını arz ediyor hem de Sünnîliği benimsediklerine vurgu yapıyordu. M. A. Köymen, Râvendî’de yer alan “Kâbe’yi ziyaret ederdik” ifadesini Selçuklu ailesinden hiç kimsenin hac yapmadığına dikkat çekerek Abbasî halifesine yazılan mektubta bu ifadenin yer almadığı görüşünü ileri sürer.<a href="mekke%20medine_split_045.html#footnote-1487-422" id="footnote-1487-422-backlink" name="footnote-1487-422-backlink">[422]</a> Selçuklu ailesinden kimsenin hac yapmadığı doğrudur; ancak burada bu ifadeyle o dönemde en önemli problemlerden olan hac yollarının güvenliğinin sağlanması hususunun kastedilmiş olması kuvvetle muhtemeldir. 1025 yılından Dandanakan Savaşı’nın meydana geldiği 1040 yılına kadar Horasan kafilesinin yol boyunca meydan gelen olaylar sebebiyle Bağdat’a zamanında gelememesi veya Irak’tan Haremeyn’e gidiş için gerekli güvenliğin sağlanamamasından dolayı Abbasî halifeliğinin hacı kafilelerinin Hicaz’a gidememiş olması bu hususu teyit etmektedir.<a href="mekke%20medine_split_045.html#footnote-1487-423" id="footnote-1487-423-backlink" name="footnote-1487-423-backlink">[423]</a> Nitekim 434 (1042-43) yılında Tuğrul Bey’in üvey kardeşi Horasan emiri İbrahim Yinal’in Abbasî halifesine gönderdiği bir diğer mektupta Selçuklular’ın hem Hicaz’a yönelik siyasetininin hem de bu hususa ait daha belirgin ifadeler yer almaktadır: “Şehinşâhi Selçukî Tuğrul Bey, Horasan ve Harezm’in sultanıdır. Kendisi Bedevîler’in hac yollarında neler yaptıklarını ve Allah’ın Evi’nde ibadet için gidenleri nasıl yakalayıp soyduklarını haber aldığı için Bağdat’a bir ordu göndermek için hazırlanıyor…”<a href="mekke%20medine_split_045.html#footnote-1487-424" id="footnote-1487-424-backlink" name="footnote-1487-424-backlink">[424]</a></p>
				<p class="bibliyografya">Hac yollarının güvenliğinin sağlanması ve Haremeyn şehirlerine ziyaret için gidenlerin emniyet ve esenlik içerisinde ziyaretlerini yaparak memleketlerine dönmelerinin gerekliliğini temel hareket noktası olarak belirleyen Selçuklular, bu siyasetlerini tahakkuk ettirebilmek için Mekke ve Medine’de Sünnî hakimiyetinin sürmesi için mücadele etmeye başladılar. İslâm peygamberinin halifesine hizmet etmekten büyük şeref duyan Selçuklu sultanı Bağdat ziyaretini Mekke’ye giderek hac ibadetini yerine getirerek dua ve niyazda bulunmak, hac yollarının güvenliğini sağlamak ve Suriye, Mısır ve Hicaz’da Sünnî hutbe okutmak şeklinde formüle etmişti.<a href="mekke%20medine_split_045.html#footnote-1487-425" id="footnote-1487-425-backlink" name="footnote-1487-425-backlink">[425]</a> Sultan Tuğrul’un Fâtımîler adına hareket eden Aslan Besâsirî’yi siyaset sahnesinin dışına itmesi bir yandan Selçuklular’ın Abbasî hilafetiyle ilişkilerini geliştirirken, diğer yandan Hicaz’da Fâtımîler ile rekabete girmelerinin önünü açıyordu.<a href="mekke%20medine_split_045.html#footnote-1487-426" id="footnote-1487-426-backlink" name="footnote-1487-426-backlink">[426]</a> </p>
				<p class="bibliyografya">Abbasîler’in zayıflaması ve Fâtımîler’in Haremeyn’e hakim olması üzerine Selçuklular, Mekke emirlerini kendilerine bağlamak ve şehri yeniden Sünnî hakimiyetine sokmak için Tuğrul Bey zamanında çerçevesi çizilen siyasî faaliyetlerin ilk neticesi Sultan Alparslan zamanında alındı. Bu dönemde Selçuklular’ın ünlü vezirlerinden Nizâmülmülk’ün çözmeye çalıştığı problemler arasında hac yolunun açılarak bu ibadetin güvenlik içerisinde yapılabilmesi ilk sırada yer alıyordu. Nizâmülmülk görevleri arasında hac yollarında emniyetin sağlanmasının da bulunan amîdlerden Bağdat’a tayin edilen Ebû Saîd el- Kâinî ile bu konuyu istişare etti ve onu hac yollarının gerekli güvenliğini sağlamakla tek yetkili kıldı. Bunun neticesi hemen alındı ve yıllar sonra Horasan’dan Bağdat’a bir hac kafilesi geldi (Temmuz 1065).<a href="mekke%20medine_split_045.html#footnote-1487-427" id="footnote-1487-427-backlink" name="footnote-1487-427-backlink">[427]</a> Bu yıl bazı problemlerle birlikte Irak hac kafilesi hac yapmaya muvaffak olmuş, ancak bundan sonraki yıllarda genellikle güvenlik problemi yaşanmaya devam etmiştir.<a href="mekke%20medine_split_045.html#footnote-1487-428" id="footnote-1487-428-backlink" name="footnote-1487-428-backlink">[428]</a> </p>
				<p class="bibliyografya">Bu dönemde Selçuklular adına asıl önemli gelişme Mekke Emiri Ebû Hâşim Muhammed b. Ca‘fer’in, 462 (1069-70) yılında oğlunu ve elçisini Sultan Alparslan’a yollayarak hutbenin Fâtımîler adına okunmasına son verip Abbasî Halifesi Kaim-Biemrillâh ile kendisi adına okuttuğunu bildirmesidir. Bundan çok büyük memnuniyet duyan Sultan Alparslan emîr-i Mekke’ye kıymetli hil‘atler ile 30.000 dinar göndermiş ve yıllık 10.000 dinar da tahsisat bağlamıştır.<a href="mekke%20medine_split_045.html#footnote-1487-429" id="footnote-1487-429-backlink" name="footnote-1487-429-backlink">[429]</a> Sultan Alparslan’ın Mekke şerifine göndermiş olduğu hil’at ve yapmış olduğu tahsisat bu olaya en azından Bağdat’ta adına hutbe okunması kadar önem verdiğini göstermektedir.<a href="mekke%20medine_split_045.html#footnote-1487-430" id="footnote-1487-430-backlink" name="footnote-1487-430-backlink">[430]</a> Mekke Emîri Ebû Hâşim’in hutbeyi Abbasî Halifesi Kaim-Biemrillâh ile Selçuklu Sultanı Alparslan adına okutmasında Mısır’da hüküm süren kıtlık yüzünden Mekke’ye yeteri kadar yiyecek gönderilememesinin önemli rolü vardı.<a href="mekke%20medine_split_045.html#footnote-1487-431" id="footnote-1487-431-backlink" name="footnote-1487-431-backlink">[431]</a> </p>
				<p class="bibliyografya">Mekke’de adına hutbe okunduğunu haber alan Selçuklu Sultanı Alparslan aynı şekilde Medine’de hakimiyet sağlamak için harekete geçtiği ve Medine emirine adına hutbe okutursa 20.000 dinar ihsan ile 5000 dinar yıllık tahsisat bağlamayı ve çeşitli hediyeler göndermeyi vaat ettiği görülür (1070).<a href="mekke%20medine_split_045.html#footnote-1487-432" id="footnote-1487-432-backlink" name="footnote-1487-432-backlink">[432]</a> Makrizî, emîr-i Medine’nin Sultan Alparslan’ın teklifini kabul ettiğini ve Haremeyn şehirlerinde uzun süredir Fâtımîler adına okunan hutbenin Abbasîler adına okunmaya başladığını kaydeder.<a href="mekke%20medine_split_045.html#footnote-1487-433" id="footnote-1487-433-backlink" name="footnote-1487-433-backlink">[433]</a> Bununla birlikte emîr-i Mekke’nin Medine’ye Türkler’den meydana gelen bir ordu göndermesi ve burada bazı faaliyetlerde bulunmasına rağmen Selçuklu sultanının bu arzusunun gerçekleşip gerçekleşmediği hususu belirgin değildir.<a href="mekke%20medine_split_045.html#footnote-1487-434" id="footnote-1487-434-backlink" name="footnote-1487-434-backlink">[434]</a></p>
				<p class="bibliyografya">466 (1073-1074) yılında Fâtımî Halifesi Müstansır-Billâh Mekke’ye gönderdiği elçileri vasıtasıyla şehrin valisi Ebû Hâşim’den Abbasî halifesi ve vefatından haberdar olmadığı Sultan Alparslan adına hutbe okumayı bırakmasını ciddî oranda yardım ve destek göndermek suretiyle istedi. Bu arada Mekke’ye ulaşan Ebü’n-Nasr İbrahim b. Muhammed b. Ali el-Esterâbâdî (Esterâbâzî) ile Sâlâr el-Horasanî ile Selçuklular tarafından gönderilen ve Ebü’n-Nasr’ın şahsi katkılarıyla oluşan aynî ve nakdî ihsanların miktarının genişliği hutbenin Fâtımîler adına okunmasını önledi.<a href="mekke%20medine_split_045.html#footnote-1487-435" id="footnote-1487-435-backlink" name="footnote-1487-435-backlink">[435]</a> Ancak önce Alparslan’ın (1072) daha sonra Kâim-Biemrillâh’ın (1075) vefatları Mekke emirini zor durumda bıraktı. Bu durumu bir fırsat olarak gören Müstansır-Billâh, Abbasî halifesiyle Selçuklu sultanının vefatlarını hatırlatarak onlara verdiği ahdin geçersiz hâle geldiğini ve Mısır’dan mal sevkiyatını durdurursa Mekke’nin ekonomik bakımdan uğrayabileceği sıkıntılara emirin dikkatini çekmişti. Bunun üzerine Abbasî halifesi tarafından her yıl düzenli olarak yapılan sevkiyatında ulaşmaması üzerine Mekke şerifi kerhen de olsa Fâtımîler adına hutbe okutmak zorunda kaldı (1075).<a href="mekke%20medine_split_045.html#footnote-1487-436" id="footnote-1487-436-backlink" name="footnote-1487-436-backlink">[436]</a> </p>
				<p class="bibliyografya">Babasından sonra Selçuklu tahtına çıkan Sultan Melikşah Haremeyn şehirlerinin Abbasilerle birlikte Selçuklu hükümranlığı altında kalması için çaba gösterdi. Çünkü Selçuklular Tuğrul Bey’in Bağdat Seferi’nden itibaren İslâm dünyasında özellikle de siyasî anlamda Abbasî halifelerinin temsilcisi olarak görev yapıyorlar ve bu durum Mısır Fâtımî halifelerince de dikkate alınıyordu.<a href="mekke%20medine_split_045.html#footnote-1487-437" id="footnote-1487-437-backlink" name="footnote-1487-437-backlink">[437]</a> Melikşah 1076 yılında Mekke’deki Sünnî hakimiyetini devam ettirmek ve Mekke emirinin bağlılığını kuvvetlendirmek amacıyla Sâlâr el-Horasanî’yi başında Abbasiler’in remzi siyah renkli bir başlığı ve önünde davul olduğu hâlde hac kafilesiyle birlikte Mekke’ye gönderdi. Gönderilenler arasında sarı ipekten dokutulan Kâbe örtüsünün yanı sıra Ebü’n-Nasr el-Esterâbâdî tarafından Mescid-i Harâm’ın tamiri için bağışlanan 30.000 dinar bulunuyordu. Mekke emirine takdim edilen bu paranın bir kısmı Arafat ile Mekke arasındaki su tesisatının tamirine harcanmış sarı renkli örtü de Kâbe’ye giydirilmişti.<a href="mekke%20medine_split_045.html#footnote-1487-438" id="footnote-1487-438-backlink" name="footnote-1487-438-backlink">[438]</a> Bu esnada Mekke’ye gelen Fâtımî elçileri bütün çabalarına rağmen Mekke emirini Abbâsî halifesi ve Selçuklu sultanı adına hutbe okumayı kesmeye ikna edememişlerdi.<a href="mekke%20medine_split_045.html#footnote-1487-439" id="footnote-1487-439-backlink" name="footnote-1487-439-backlink">[439]</a> </p>
				<p class="bibliyografya">Selçuklu Sultanı Melikşah, sadece Mekke’ye Kâbe örtüsünü göndermekle kalmamış daha sonra da kız kardeşinin emîr-i Mekke ile evlenmesini sağlayarak şehirdeki Sünnî hakimiyetinin sürmesini temin etmeye çalışmıştı. Mekke Şerifi ile Melikşah’ın kız kardeşinin evlenmelerinin gündeme gelmesi ve her yıl Hicaz’a gönderilen 20.000 dinarlık tahsisatın mihr olarak yarısının düşülmesine dair rivayetler<a href="mekke%20medine_split_045.html#footnote-1487-440" id="footnote-1487-440-backlink" name="footnote-1487-440-backlink">[440]</a> ilişkilerin yeniden Fatımîler aleyhine geliştiğinin bir işareti olmalıdır. Nitekim hutbenin Fâtımîler’in yerine yeniden Selçuklular adına okunmasında Sâlâr el-Horasanî ile Hanefî fakihlerinden Hüseyin b. Nizâmülhatr’ın büyük yardımı olmuştu.<a href="mekke%20medine_split_045.html#footnote-1487-441" id="footnote-1487-441-backlink" name="footnote-1487-441-backlink">[441]</a> </p>
				<p class="bibliyografya">Mekke’de olumlu icraatlarıyla öne çıkan Sâlâr’ın Medine’ki uygulamaları şehrin Sünnî hakimiyetinden çıkmasını beraberinde getirmişti. 1076 yılında Medine’de ayaklanan Ali evlâdından Hüseyin (Muhît) b. Ahmet Emir Hüseyin b. Mühennâ’yı şehirden çıkararak Fâtımîler adına hutbe okutmaya başlamıştı.<a href="mekke%20medine_split_045.html#footnote-1487-442" id="footnote-1487-442-backlink" name="footnote-1487-442-backlink">[442]</a> Sıbt İbnü’l-Cevzî’ye göre, Medine’nin Fâtımî hakimiyetine girmesinde ve Muhît’in halktan büyük destek görmesinde Sâlâr’ın burada kötü bir yönetim göstermesi ve Hz. Muhammed’in kabrini ziyarete gelenlere vergi (ayakbastı parası) koyması etken olmuştu.<a href="mekke%20medine_split_045.html#footnote-1487-443" id="footnote-1487-443-backlink" name="footnote-1487-443-backlink">[443]</a> Ancak bu rivayet diğer kaynaklarca desteklenmediği gibi Muhît’in Medine’ye ne kadar hâkim olduğu hususu da belli değildir.<a href="mekke%20medine_split_045.html#footnote-1487-444" id="footnote-1487-444-backlink" name="footnote-1487-444-backlink">[444]</a> Bu arada Abbasîler ile Fâtımîler arasındaki ve Selçuklular’ın müdahil oldukları Hicaz’a hakim olmak konusundaki rekabette asıl belirleyicinin Mekke olduğu unutulmamalıdır. </p>
				<p class="bibliyografya">Fâtımîler, aleyhlerine oluşan bu gelişmelere rağmen Hicaz’da hutbe okutmak için çabalarını sürdürdüler. Çünkü onlar Haremeyn’de adlarına yeniden hutbe okutmaktan sağlayacakları prestijle bozulan iç huzur ve sükunu temin etmek istiyorlardı. Nitekim 1077 yılında Medine’de hutbeler Fâtımîler adına okunmaya başlamış ve 1078 yılında da Mescid-i-Harâm’a konulması için Abbasî vezirlerinden Ebû Mansûr b. Cüheyr tarafından gönderilen ahşap süslemeli minber kırılarak yakılmıştı.<a href="mekke%20medine_split_045.html#footnote-1487-445" id="footnote-1487-445-backlink" name="footnote-1487-445-backlink">[445]</a> Fâtımîler’in bu hakimiyeti kısa süreli olmuş ve 472 (1079-1080) yılından itibaren Hicaz yeniden Sünnî hakimiyetine alınmıştı.<a href="mekke%20medine_split_045.html#footnote-1487-446" id="footnote-1487-446-backlink" name="footnote-1487-446-backlink">[446]</a> Bundan sonraki süreçte Mekke’de hutbeler bazen Abbasîler ile birlikte Selçuklular, bazen de Fâtımîler adına okunmaya devam etti. </p>
				<p class="bibliyografya">Bu arada Kâim-Biemrillâh’ın vefatından sonra Abbasî tahtına çıkan Muktedî-Biemrillâh’ın yirmi yıla yaklaşan iktidarının önemli bir kısmında Fâtımî halifeliği karşısında Selçuklu Sultanı Melikşah’ın siyasî faaliyetleri sayesinde nüfuzu artmış önceki halifelerin aksine huzur ve sükun içerisinde Abbasî devletini idare etmiş olduğu unutulmamalıdır.<a href="mekke%20medine_split_045.html#footnote-1487-447" id="footnote-1487-447-backlink" name="footnote-1487-447-backlink">[447]</a> Melikşah Mekke emirleri tarafından hacılardan alınan vergileri kaldırmaya ve hac yollarının güvenliğini sağlamanın yanında başta su tesisleri olmak üzere Haremeyn’e hac için gidenlerin rahat yolculuk yapmalarını temin etmeye çalışmıştır.<a href="mekke%20medine_split_045.html#footnote-1487-448" id="footnote-1487-448-backlink" name="footnote-1487-448-backlink">[448]</a></p>
				<p class="normal">Fâtımîler’in 1089-1090 yıllarında özellikle Suriye’de kazandığı başarılar Sultan Melikşah’ın Hicaz’a yönelik yeni siyasî planlar yapmasını ve bu bölgeyle daha yakından ilgilenmesini gerektirdi. İbnü’l-Kalânisî’nin, Melikşah’ın Bağdat’ı ziyaret sebeplerinin başında Mısır’ı ele geçirmek dolayısıyla Fâtımî iktidarıyla mücadele etmek olduğunu kaydetmiş olması<a href="mekke%20medine_split_045.html#footnote-1487-449" id="footnote-1487-449-backlink" name="footnote-1487-449-backlink">[449]</a> Abbasîler’in ikinci yarısından itibaren hem ekonomik hem de siyaseten Mısır’a bağlı olan Mekke ve Medine ile ilgilenileceğinin bir işaretidir. Nitekim Melikşah Bağdat’tan Isfahan’a döneceği zaman (Mart 1092) kumandanlarını toplayarak yeni bir fütuhat planı çizmiş ve Tutuş, Aksungur ve Bozan’a Fâtımîler’in hükmettiği Şam sahillerinin tamamıyla zapt ettikten sonra Mısır’ın fethine gitmelerini, Sâdüddevle Gevherâyin ile Emir Çubuk’u da, Hicaz’da Alparslan zamanında sağlanmaya çalışılan hakimiyetin kalıcı hâle getirilmesini ve Yemen ile Aden’in fethiyle görevlendirmişti.<a href="mekke%20medine_split_045.html#footnote-1487-450" id="footnote-1487-450-backlink" name="footnote-1487-450-backlink">[450]</a> Hicaz’a sefer için Sa’düddevle Gevherâyin tarafından görevlendirilen Türşek’e Yarınkuş yardım edecek, Çubuk da kuvvetleriyle bu hareketa destek olacaktı.<a href="mekke%20medine_split_045.html#footnote-1487-451" id="footnote-1487-451-backlink" name="footnote-1487-451-backlink">[451]</a> Hicaz’a yönelik siyasî faaliyetlere başlayan bu ikiliden önce Mekke’ye gelen Türşek burada Selçuklu hakimiyetini sağlayarak Haremeyn şehirlerinde hutbenin Abbasî halifesi ve Selçuklu sultanı adına okunmasını temin etti.<a href="mekke%20medine_split_045.html#footnote-1487-452" id="footnote-1487-452-backlink" name="footnote-1487-452-backlink">[452]</a> Fakat Türşek’in Mekke dâhilindeki bazı davranışları Şerîf Ebû Hâşim’in şikayetlerine sebep oldu. Hatta Mekke emiri bu konuda yardım etmek için Bağdat’a giderek Türşek ve askerleri hakkında şikayette bulunmuştu.<a href="mekke%20medine_split_045.html#footnote-1487-453" id="footnote-1487-453-backlink" name="footnote-1487-453-backlink">[453]</a> </p>
				<p class="bibliyografya">İbnü’l-Esîr’in Türşek ve beraberindekilerin Haremeyn’deki faaliyetlerinden önce ad zikretmeden Türkmenler ile ilgili olarak kaydettiği bu rivayet daha sonra meydana gelen ve askerî birliklerin kutsal bir bölgede nasıl davranılacağını bilmemelerinin yanında yerel yönetici konumunda olan şeriflerin hareket alanını kısıtlamalarıyla ilgilidir. Nitekim Arif Abdülgani Türşek’in bir süre Mekke’yi yönettiği görüşünü ileri sürmektedir.<a href="mekke%20medine_split_045.html#footnote-1487-454" id="footnote-1487-454-backlink" name="footnote-1487-454-backlink">[454]</a> 1086’dan itibaren başlayan ve Selçuklular tarafından yönlendirilen siyasî gelişmeler Mekke’de Sünnî hakimiyetini tamamen temin etmiş ve Kâbe’nin kapısına hakedilen Fâtımî halifelerinin adlarının yer aldığı cetvel iptal edilmişti.<a href="mekke%20medine_split_045.html#footnote-1487-455" id="footnote-1487-455-backlink" name="footnote-1487-455-backlink">[455]</a> Böylece Selçuklu orduları sadece Hicaz’da Abbasî halifesiyle adlarına hutbe okutmakla kalmamışlar; Aden ve Yemen’de de hakimiyet kurmuşlardı (1092).<a href="mekke%20medine_split_045.html#footnote-1487-456" id="footnote-1487-456-backlink" name="footnote-1487-456-backlink">[456]</a> </p>
				<p class="bibliyografya">Fâtımîler 1089-1090 yıllarında Suriye’de kazandıkları başarılar sebebiyle Hicaz’da etkili olmaya çalıştılarsa da 1086-1092 tarihleri arasında Mekke, Abbasî halifesi ve Selçuklu sultanına tâbi olmaya devam etti. Emîr-i Mekke Selçuklu ve Abbasîler’e bağlılığını Melikşah’ın vefat ettiği yıl (1092) oğlu adına hutbe okutarak sürdürdü.<a href="mekke%20medine_split_045.html#footnote-1487-457" id="footnote-1487-457-backlink" name="footnote-1487-457-backlink">[457]</a> İbn Kesîr Haremeyn’de Melikşah’ın oğlu Sultan Mahmud’a hutbe okunmasını yaşının küçüklüğünden dolayı taaccüble karşılamıştır.<a href="mekke%20medine_split_045.html#footnote-1487-458" id="footnote-1487-458-backlink" name="footnote-1487-458-backlink">[458]</a> Selçuklular’ın Melikşah’tan sonraki süreçte fiilen hakim olmasalar da Hicaz ile ilgileri devam etmiştir. Hükümdarlığının azamatini göstermek için hükümranlığı altında bulunan ülke ve yerleşim birimlerini sayan Sultan Sencer’in Mekke ve Medine adlarını da kaydetmiş olması bu ilginin delili olmalıdır.<a href="mekke%20medine_split_045.html#footnote-1487-459" id="footnote-1487-459-backlink" name="footnote-1487-459-backlink">[459]</a> </p>
		  </div>
<div class="calibre2" id="calibre_pb_44"/></body>
</html>