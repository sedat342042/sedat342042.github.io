<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h2 class="baslik2" id="calibre_toc_38">Emîr-i Hac Görevi ve İşleyişi </h2>
				<p class="normal">Mekke’nin fethinden sonra ihdas edilen görevlerden olan hac emirliği, hac kervanlarını güvenlik içerisinde götürüp getirmenin dışında, haccın kurallarına uygun şekilde ve emniyet içinde yapılmasını sağlayan makamdır. Emîr-i haccın Mekke’deki görevi tevriye<a href="mekke%20medine_split_046.html#footnote-1487-862" id="footnote-1487-862-backlink" name="footnote-1487-862-backlink">[862]</a> gününden bir gün önce başlar ve Mina’daki son gün güneş batıncaya kadar sürerdi. Bu zaman zarfında gerek Mekke’de ve gerekse hac yerlerinde en büyük mülkî âmir konumunda idi. Bu bakımdan hac süresince Mekke’nin emniyet ve asayişi başta olmak üzere bütün problemlerin çözümü emîr-i hac tayin edilen kişinin uhdesine verilirdi. Mekke, Arafat ve Mina’da olmak üzere üç adet hutbe okuması da gereken emîr-i haccın Medine’deki görevi ise Hücre-i Saâdet başta olmak üzere ziyaret yerlerinin görülmesine rehberlik yapmaktı.<a href="mekke%20medine_split_046.html#footnote-1487-863" id="footnote-1487-863-backlink" name="footnote-1487-863-backlink">[863]</a> Ayrıca veliahtlık gibi merkezî otorite önemli bir karar almışsa bunun Mekke ve Medine’de ilânı emîr-i hac tarafından üstlenilirdi.<a href="mekke%20medine_split_046.html#footnote-1487-864" id="footnote-1487-864-backlink" name="footnote-1487-864-backlink">[864]</a> </p>
				<p class="normal">Ortaçağda hac ve umre ziyaretlerinin Mekke ve Medine’nin güvenli bir ortamında gerçekleşmesi çok önemliydi. Burada oluşabilecek olumsuzluklar Haremeyn şehirlerine hakim olan devletler açısından önemli perestij kaybına sebep oluyordu. Bu bakımdan ilk dönem Abbasî halifeleri hacca gidemedikleri zaman en güvendikleri ve bürokraside etkin olan kimseleri emîr-i hac tayin ederek özellikle Mekke’de hac mevsimlerinde güvenlik problemi yaşanmamasına dikkat ediyorlardı. Hac için Haremeyn’e gittiklerinde emîr-i hac görevini üstlenen Abbasî halifeleri, hacca gitmediklerinde Haremeyn valisi Davud b. Ali, Kûfe valisi İsa b. Muhammed, Basra valisi Süleyman b. Ali gibi kendi ailelerine mensup birisini emîr-i hac görevine getirerek bu vazifenin Emevîler’den itibaren siyasî hakimiyet alâmeti olarak görülmesi uygulamasını sürdürdüler.<a href="mekke%20medine_split_046.html#footnote-1487-865" id="footnote-1487-865-backlink" name="footnote-1487-865-backlink">[865]</a> </p>
				<p class="normal">Hac emirliği görevinin temelini Hz. Muhammed’in gerçekleştirdiği Vedâ Haccı teşkil etmiş ve emîr-i hac görevini üstlenenler Hz. Muhammed’den gördükleri şekliyle hac yaptırmayı âdet edinmişlerdi. Bu bakımdan Abbasî halifeleri gerek kendileri bu görevi üstlendiklerinde ve gerekse emîr-i hac tayin ettiklerinde Mekke ve Medine’de bulunan Bilginlerin fikrine başvurmayı prensip etmişlerdi. Mehdî-Billâh hacca gittiği yıllarda Süfyân es-Sevrî’nin fikrine başvurur ve haccı ondan aldığı fetvalara göre yönlendirirdi.<a href="mekke%20medine_split_046.html#footnote-1487-866" id="footnote-1487-866-backlink" name="footnote-1487-866-backlink">[866]</a> Hârûnürreşîd’in hacca gittiği zamanlarda kalabalık bir ulemâ ve bürokrat grubunu Haremeyn’e götürmüş olması da bu hususla ilgili olmalıdır.<a href="mekke%20medine_split_046.html#footnote-1487-867" id="footnote-1487-867-backlink" name="footnote-1487-867-backlink">[867]</a> Beraberlerinde çok sayıda bilgini Haremeyn’e götüren Memlük sultanları hac yaparlarken Mekke kadısının mihmandarlık yapması bu hususu teyit etmektedir.<a href="mekke%20medine_split_046.html#footnote-1487-868" id="footnote-1487-868-backlink" name="footnote-1487-868-backlink">[868]</a> </p>
				<p class="normal">Abbasîler’in zayıflamasına paralel olarak emîr-i hac görevi merkezi otoritenin denetiminden çıktı. Bunun üzerine bu görev üst düzey kumandanlar tarafından üstlenilmeye başlandı. Böyle bir kararın alınmasında Irak hac kafilesinin emniyet içerisinde Mekke’ye ulaştırılması kadar Abbasîler ile Fâtımîler’in Mekke’ye hakim olmak konusundaki rekabetleri de önemli rol oynamıştı. Bununla birlikte zaman zaman emîr-i haccın görev yapmasına engel olunduğu haberlerine de rastlanılmaktadır.<a href="mekke%20medine_split_046.html#footnote-1487-869" id="footnote-1487-869-backlink" name="footnote-1487-869-backlink">[869]</a> Hac kafilelerinin salimen Mekke ve Medine’ye ulaştırılması emîr-i hac olan kimsenin görevleri arasındaydı.<a href="mekke%20medine_split_046.html#footnote-1487-870" id="footnote-1487-870-backlink" name="footnote-1487-870-backlink">[870]</a> Büveyhîler’in Bağdat’a hakim olmalarından sonra (19 Aralık 945) genellikle Âl-i Fâtıma’ya yönelik faaliyet ve hizmetleri üstlenen ve bu soydan gelen nâkîb adı verilen görevlilerin hac emirliği görevini üstlendikleri görülür.<a href="mekke%20medine_split_046.html#footnote-1487-871" id="footnote-1487-871-backlink" name="footnote-1487-871-backlink">[871]</a> </p>
				<p class="normal">Büyük Selçuklu Hükümdarı Tuğrul Bey’in 1055’de Bağdat’a girip Büveyhî hakimiyetine son vermesinden sonra hac emirliği görevini üstlenen nâkîb Ebü’l-Ganāim Muammer b. Muhammed el-Alevî’nin yerine Ebû Mansûr Kutluğ adlı kumandan emîr-i hac tayin edilmiş ve aralıksız bu görevi on iki yıl boyunca sürdürmüştü.<a href="mekke%20medine_split_046.html#footnote-1487-872" id="footnote-1487-872-backlink" name="footnote-1487-872-backlink">[872]</a> Ancak Ebû Mansûr’un bu görevi üstlendiği süre içerisinde hac yapıp yapmadığı hususu belirgin değildir. 1049’dan 1062’ye kadar Irak’tan yol güvenliği ve Fâtımî tehdidi yüzünden özel gayretleriyle gizli gelenlerin dışından hiçbir hac kafilesi Mekke’ye ulaşamamıştır. 1062’den 1071’e kadar hac emirliği görevi ise Ebü’l-Ganāim Muammer tarafından üstlenilmişti.<a href="mekke%20medine_split_046.html#footnote-1487-873" id="footnote-1487-873-backlink" name="footnote-1487-873-backlink">[873]</a> Eserini başlangıcından zamanına kadar (1782) emîr-i hac görevini üstlenenlere tahsis eden Ahmed er-Reşîdî, hac emirliği görevini üstlenen ilk Türk’ün 1075 yılında “Tavîl” lakablı birisi olduğunu kaydeder.<a href="mekke%20medine_split_046.html#footnote-1487-874" id="footnote-1487-874-backlink" name="footnote-1487-874-backlink">[874]</a> Abdülkadir b. Muhammed el-Cezîrî’nin, <span class="ideitalik">ed-Dürerü’l-ferâid</span> adlı eserinde bu kişinin Ebû Mansûr Kutluğ olduğunu tasrih etmesinden<a href="mekke%20medine_split_046.html#footnote-1487-875" id="footnote-1487-875-backlink" name="footnote-1487-875-backlink">[875]</a> Kutluğ’un Mekke’de Sultan Alparslan adına hutbe okunmasından itibaren bu görevi üstlendiği anlaşılmaktadır. Sıbt İbnü’l-Cevzî, Kutluğ’un (ö. Ağustos-Eylül 1086) Mekke-Medine yolu üzerinde önemli hizmetlerde bulunduğu ve hac emirliği görevini 12 yıl süreyle üstlendiğini kaydederek<a href="mekke%20medine_split_046.html#footnote-1487-876" id="footnote-1487-876-backlink" name="footnote-1487-876-backlink">[876]</a> bu hususu teyit etmektedir. </p>
				<p class="normal">Memlük sultanları Emevîler döneminden itibaren siyasî anlamın yüklendiği Mekke ve Medine şehirlerine hizmet etmeyi şiar edinmişler ve bunu yönetimlerini meşrulaştırmak ve mukaddes toprakların idaresini yönlendirmenin hareket noktası olarak kabul etmişlerdir. Memlükler döneminde emîr-i haccın görevi hac kafilesinin güvenlik içerisinde gidip dönmesini sağlamak, Mekke ve Medine’de yapılması gereken menâsiki yerine getirmekten ibaret değildi. Emîr-i hac yıl boyunca sürdürdükleri görevleri arasında Hicaz’a taalluk eden işleri düzenlemek, Mekke’de şürefâ arasındaki rekabeti dengeleyerek merkezî idareye bağlılıklarının sürmesini sağlamak ve gerektiği zaman Memlük sultanının otoritesini bizzat hissettirmesi bulunuyordu.<a href="mekke%20medine_split_046.html#footnote-1487-877" id="footnote-1487-877-backlink" name="footnote-1487-877-backlink">[877]</a> 1301 yılında hac için emîr-i hac olarak Mekke’ye gelen Baybars el-Bundukdârî, Mekke Emîri Ebû Nümey’in vefatıyla şerifler arasında başlayan taht mücadelelerini bastırarak Ebü’l-Kays ve kardeşi Uteyfe’yi müşterek emir olarak tayinini sağlamış ve diğer iki kardeş Humeydâ ve Rumeysâ’yı Kahire’ye götürmüştü.<a href="mekke%20medine_split_046.html#footnote-1487-878" id="footnote-1487-878-backlink" name="footnote-1487-878-backlink">[878]</a> Emîr-i hac 320 kişilik Türkler’den oluşan askerî birlik ile Medine’den şeriflerin gönderdiği 500 kişilik birliğin desteğiyle Mekke’de güvenliği sağlamaya muvaffak olmuştu.<a href="mekke%20medine_split_046.html#footnote-1487-879" id="footnote-1487-879-backlink" name="footnote-1487-879-backlink">[879]</a> Memlükler döneminde emîr-i hac görevini üstlenen kişilere “sultânü’l-hac”<a href="mekke%20medine_split_046.html#footnote-1487-880" id="footnote-1487-880-backlink" name="footnote-1487-880-backlink">[880]</a> unvanının verilmiş olması da merkezî otoritenin varlığını hissettirmesiyle ilgili olmalıdır. Öbür yandan Memlükler dönemiyle birlikte emîr-i haccın hac menâsikini Hanefî mezhebinin kurallarına göre yaptırması istenirdi.<a href="mekke%20medine_split_046.html#footnote-1487-881" id="footnote-1487-881-backlink" name="footnote-1487-881-backlink">[881]</a></p>
		  </div>
<div class="calibre2" id="calibre_pb_73"/></body>
</html>