<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h2 class="baslik2" id="calibre_toc_17"> Medine’de Ali Evlâdı Arasındaki Mücadele </h2>
				<p class="normal">Hz. Muhammed’in soyundan gelme şerefini taşıyan Âl-i Fâtıma İslâmiyet’in erken döneminden itibaren siyaset sahnesinde çeşitli şekillerde yer almışlardır. Emevîler ve özellikle de Abbasîler’in ilk döneminde Ehl-i beyt’e karşı izlenen sert tutum ve yapılan haksızlıklar, Haremeyn valilerinin yanlış uygulamaları ve Abbasîler’e karşı kıyam hareketlerinin sertçe bastırılmasına rağmen Ali evlâdı bir takım siyasî girişimlere katılmaktan geri kalmamıştır. Bununla birlikte İslâmiyet’in erken dönemlerinden itibaren Haremeyn nüfusunun önemli bir kesimini oluşturan Talibîler arasında açığa çıkmasa da daima rekabet ve mücadele var olmuş; Abbasîler döneminde ise bu Âl-i Fâtıma ile bunların dışında kalanlar arasındaki mücadele ve rekabete dönüşmüştü.<a href="mekke%20medine_split_045.html#footnote-1487-216" id="footnote-1487-216-backlink" name="footnote-1487-216-backlink">[216]</a> </p>
				<p class="normal">Talibîler’in Haremeyn’de özellikle de Medine ve çevresinde çok sayıda emlâki vardı. Bunların büyük çoğunluğu Hz. Ali tarafından vakfedilmişti. Benî Hasan ile Benî Hüseyin arasında bu emlâkin yönetimi konusunda zaman zaman mücadeleye dönüşen ihtilaflar ortaya çıkıyordu. Diğer taraftan Medine’de oturan Haremeyn valilerinin problem çözmedeki yeteneksizlikleri bu ihtilafı artıran diğer bir faktördü. Çünkü valiler zaman zaman ortaya çıkan ihtilafları çözmekten çok Benî Hasan veya Benî Hüseyin taraflarından birisini tutmak suretiyle aralarını açmaya ve onlardan birini bu yolla Abbasîler tarafına çekmeye çaba gösteriyorlardı.<a href="mekke%20medine_split_045.html#footnote-1487-217" id="footnote-1487-217-backlink" name="footnote-1487-217-backlink">[217]</a> </p>
				<p class="normal">Bazı ihtilaflar ortaya çıkıyorsa da ilk defa 880 yılında Hasenîler ile Hüseynîler arasında mücadeleye dönüşecek bir derinliğe ulaştı. Bu bakımdan Âl-i Fatıma evladı arasında meydana gelen bu olay Haremeyn tarihinde yeni bir dönemin başlangıcı olarak nitelendirilebilir. Siyasî faaliyetlerinin büyük kısmını Haremeyn’de gerçekleştiren Âl-i Fatıma’nın iki kolu olan Hasenîler ve Hüseynîler arasında sonunda çatışmaya dönüşen bu mücadele bu zamana kadar beraber hareket eden veya Emevî ve Abbasîlerle birlikte hareket etmeyen iki tarafı rakip hâline getirmişti.<a href="mekke%20medine_split_045.html#footnote-1487-218" id="footnote-1487-218-backlink" name="footnote-1487-218-backlink">[218]</a> </p>
				<p class="normal">Medine’de Talibîler’in işleri Hasenîler’den aynı zamanda Medine valisi olan İshak b. Muhammed b. Yusuf tarafından üstlenilmişti.<a href="mekke%20medine_split_045.html#footnote-1487-219" id="footnote-1487-219-backlink" name="footnote-1487-219-backlink">[219]</a> İshak Medine ve çevresindeki işleri kardeşleri ve hizmetçilerine dağıttı. Vâdilkurâ’ya kaynaklarda adı zikredilmeyen bir kardeşinin emrine verdi. Vâdilkurâ halkı İshâk’ın amilinin uygulamalarından hoşnut olmayarak ona karşı ayaklandı. Bu duruma çok kızan İshak Vâdilkurâ halkını terbiye etmek için harekete geçti. Yerine kardeşi Musa b. Muhammed’i vekil olarak bıraktı. Ancak İshak’ın Vâdilkurâ yolunda vefat etmesi üzerine vekil olan kardeşi Bağdat’a mektup yazarak asaletinin onaylanmasını talep etti. Bunun üzerine Medine’deki bu istikrarsız ortamdan istifade etmek isteyen bazı Talibîler harekete geçti. Kuvvetli bir birliğe dayanmayan Musa b. Muhammed’den Medine emirliğini almak isteyen Hasan b. Musâ el-Hasenî siyasî kalkışmaya girişmişse de sekiz yüz dinar karşılığında siyasî taleplerinden vazgeçti.<a href="mekke%20medine_split_045.html#footnote-1487-220" id="footnote-1487-220-backlink" name="footnote-1487-220-backlink">[220]</a> Taberî olayın Medine ve çevresinde bir fitne olduğunu, hadisenin siyasî tarafından çok ekonomik bulunduğunu bundan dolayı fiyatların arttığını ve Medine’de yiyecek sıkıntısına sebep olduğunu kaydeder.<a href="mekke%20medine_split_045.html#footnote-1487-221" id="footnote-1487-221-backlink" name="footnote-1487-221-backlink">[221]</a> İbnü’l-Esîr ise Medine’de meydana gelen pahalılık ve yiyecek sıkıntısının Hicaz başta olmak üzere İslâm dünyasının bütününde hissedildiği bilgisini ilâve eder.<a href="mekke%20medine_split_045.html#footnote-1487-222" id="footnote-1487-222-backlink" name="footnote-1487-222-backlink">[222]</a> </p>
				<p class="normal">Daha sonra Ebu’l-Kasım Ahmed b. İsmail el-Hüseynî taraftarlarını ve yakınlarını toplayarak Musa b. Muhammed’i hükümet konağında sıkıştırdılar. Ebu’l-Kasım ve taraftarları Musa ve taraftarlarını alt ederek Medine’de idareyi ele aldılar. Daha sonra Ebu’l-Kasım Medine bürokrasisinde yakınlarını görevlendirerek müstakil bir idare kurdu. Musa b. Muhammed’in katledilmesinden sonra dağılan Hasenîler’in bir kısmı Medine dışına gitti. Ayrıca Medine’den bu ayrılış ile Mekke’de Hasenîler’in siyasî bir güç olarak ortaya çıkışının belki de ilk adımıydı. Böylece Medine idaresi Hüseynîler’in eline geçti ve aynı nesilden gelen iki grup arasında başlayan ve kökleri Emevîler dönemine kadar uzanan mücadelenin sonunda Hüseynîler galip çıkmış, Hasenîler Mekke’ye gitmek zorunda kalmış ve iki taraf arasındaki rekabet Medine-Mekke mücadelesine dönüşmüştü.<a href="mekke%20medine_split_045.html#footnote-1487-223" id="footnote-1487-223-backlink" name="footnote-1487-223-backlink">[223]</a> </p>
				<p class="normal">Ebü’l-Kasım’ın Medine’yi ne kadar müstakil olarak idare ettiği hususu belirgin değildir. Bununla birlikte Abbasî iktidarının Zenc isyanıyla uğraştığı için olaya hemen müdahale edemediği anlaşılmaktadır. Daha sonra Muhammed b. Ebu’s-Sâc tarafından Haremeyn’in tekrar Abbasî idaresi altına alındığı görülmektedir.<a href="mekke%20medine_split_045.html#footnote-1487-224" id="footnote-1487-224-backlink" name="footnote-1487-224-backlink">[224]</a> </p>
				<p class="normal">Bu arada şu hususun da özellikle belirtilmesi gerekir ki, Hüseynîler’in Medine hakimiyetinden sonraki dönemde dinî ve ahlakî eksenli kalkışmaların yerine, maddî çıkarların yanı sıra bedevîliğin hakim olduğu seviyesiz ve bayağı hareketler öne çıkmıştır. Hasenîler’den Muhammed b. Salih’in yol kesiciliğine başlaması, pusuya yatarak Medine dâhilinde ve haricinde buraya gelen hacılara tasallutta bulunması, şehir halkından bazı kimselerin can ve mal güvenliklerini tehdit eden davranışlara girişmesi, hatta Mescid-i Nebevî’de namazların kılınmasını engellemesi gibi hususlar bu konuya verilecek örneklerden sadece birisidir.<a href="mekke%20medine_split_045.html#footnote-1487-225" id="footnote-1487-225-backlink" name="footnote-1487-225-backlink">[225]</a> </p>
				<p class="normal">Bu şekilde Medine’nin yerel yöneticisi konumunda olmayı başaran Hüseynîler, Abbasîler’in ikinci döneminden itibaren İslâm dünyasında kurulan bütün devletlerin Medine’ye hakim olarak İslâm dünyasının liderliğini üstlenmek için gösterdikleri mücadele ve rekabetten en iyi şekilde yararlanarak hakimiyetlerini pekiştirdiler; X. yüzyıldan itibaren de çıkarlarına göre bazen Fatımîler bazen de Abbasîler adına hutbe okuttular.<a href="mekke%20medine_split_045.html#footnote-1487-226" id="footnote-1487-226-backlink" name="footnote-1487-226-backlink">[226]</a> Diğer taraftan Abbasîler’in ikinci döneminden itibaren Medine ekonomik yönden bağlı olduğu Mısır’a siyasî olarak da bağlı hale geldi. Bundan sonra Medine, Mısır’da kurulan devletler ile İslâm dünyasındaki diğer devletler arasında rekabet unsuru hâline geldi. Özellikle IV. (X) yüzyıldan itibaren Medine Mısır’a hakim olan devletlere bağlı olarak yönetildi. Medine’nin siyasî olarak Mısır ile bağlantısı Tolunoğulları zamanında (868-905) gerçekleşmiş, Hz. Hasan’ın soyundan gelenler ile Hz. Hüseyin’in soyundan gelenler arasında rekabet ve mücadelenin başladığı dönemde İhşidîler Medine’ye hakim olmaya çabalamış ve kısa süreli olsa da Medine’ye hakim olmayı başarmışlardı. Abdülbâsit Bedr, İhşidîler’in Medine’de hükümran olmak için çaba göstermeleriyle birlikte şehirde Hüseynî-Hasenî mücadelesinin yeniden başladığı görüşündedir.<a href="mekke%20medine_split_045.html#footnote-1487-227" id="footnote-1487-227-backlink" name="footnote-1487-227-backlink">[227]</a> Çünkü Hüseynîler’den 336 (947-948) yılında Medine valisi olan Muhammed b. Ubeydullah’ın İhşidîler ile yakınlığı söz konusuydu ve Mısır’da Fâtımî davetli için ortamın uygun olması konusunda ciddî katkıda bulunmuştu. Bundan dolayı Mısır’daki faaliyetleri Muhammed’in Medine idaresindeki etkinliğinin artması anlamına geliyordu.<a href="mekke%20medine_split_045.html#footnote-1487-228" id="footnote-1487-228-backlink" name="footnote-1487-228-backlink">[228]</a> Bu arada Ihşidîler’in ekonomik anlamda Hüseynîler’e bazı desteklerde bulunmaları şehirde Hüseynîler ile Hasenîler arasındaki ihtilafın bir kere daha çatışmaya dönüşmesine sebep oldu.<a href="mekke%20medine_split_045.html#footnote-1487-229" id="footnote-1487-229-backlink" name="footnote-1487-229-backlink">[229]</a> </p>
				<p class="normal">348 (959-960) yılında Benî Hüseyin ile Benî Hasan (Ca’fer) arasında Medine yönetiminde etkinlik konusunda çatışma çıkmış ve Hasenîler şehirden çıkartılmışlardı. Hüseynîler ise şehirde kalarak Medine’yi yönetmeyi sürdürmüşlerdi.<a href="mekke%20medine_split_045.html#footnote-1487-230" id="footnote-1487-230-backlink" name="footnote-1487-230-backlink">[230]</a> Bu esnada Mağrib’de bulunan Fâtımî Halifesi Muiz-Lidînillâh devreye girerek iki tarafın arasını bulmaya, kayıplarının diyetini ödemeye ve Hasenîler’i Medine’ye döndürmeye çalıştı.<a href="mekke%20medine_split_045.html#footnote-1487-231" id="footnote-1487-231-backlink" name="footnote-1487-231-backlink">[231]</a> Fatımîler Haremeyn siyasetinin başlangıcı olarak nitelendirilebilecek bu girişimlerini Muiz’in elçisinin Medine’ye gelerek Hüseynîler’i razı etmesine rağmen Hasenîler geriye dönmeyi kabul etmediler. Fâtımîler’in bu girişimi Medine ve Mekke’deki Ali evlâdının gönüllerinde bir yakınlık doğmasına katkıda bulunmaktan öte bir faydası olmamıştı.<a href="mekke%20medine_split_045.html#footnote-1487-232" id="footnote-1487-232-backlink" name="footnote-1487-232-backlink">[232]</a></p>
				<p class="normal">Bu tarihten itibaren Abbasî-Fâtımî rekabetinin yanında arasıra Mekke ve Medine emîrleri arasında mücadeleler meydana geliyor, bazen Medine, Mekke emirleri tarafından istilâ ediliyor, bazen de Medine’den Mekke’ye sefer düzenlenmek suretiyle iki grup arasında çatışmalar meydana geliyordu.<a href="mekke%20medine_split_045.html#footnote-1487-233" id="footnote-1487-233-backlink" name="footnote-1487-233-backlink">[233]</a> İdarî bakımdan zaman zaman Mekke emirine bağlanan Medine’de, Hüseynîler’in yönetimi uzunca bir süre devam etti. Bununla birlikte Medine şeriflerinin siyasî hareket alanları genellikle bu şehir ile sınırlı kaldı ve Medine’nin dışına nadiren taştı.</p>
		  </div>
<div class="calibre2" id="calibre_pb_28"/></body>
</html>