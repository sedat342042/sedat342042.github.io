<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h2 class="baslik2" id="calibre_toc_14">Abbasîler’e Karşı Sâhibü Fah Hüseyin b. Ali’nin <br class="calibre1"/>Kıyamı</h2>
				<p class="normal">Medine ve Mekke’de Abbasî otoritesini yerleştirmek için büyük çaba gösteren babası Ebû Ca’fer el-Mansûr’dan sonra iktidara gelen Muhammed b. Abdullah, Ali evlâdına ve taraftarlarına yönelik ılımlı bir siyaset tarzını benimseyerek onların gönlünü kazanmaya çalıştı. Dinî motiflere seleflerinden daha çok önem veren Muhammed’in babası tarafından siyaset sahnesinden ortadan kaldırılan Muhammed en-Nefsüzzekiyye’nin kullandığı “mehdî” unvanını almış olması da bu siyasetin bir parçasıydı.<a href="mekke%20medine_split_045.html#footnote-1487-159" id="footnote-1487-159-backlink" name="footnote-1487-159-backlink">[159]</a> İktidara geldiği zaman Muhammed en-Nefsüzzekiyye kıyamına destek verdikleri için hapiste olanları serbest bıraktığı gibi babasının iptal ettiği Mekke ve Medine’ye ait imtiyazları geri veren Mehdî el konulan mülkleri de iade etmekle kalmamış ve özellikle Ali evlâdına yeni iktâlar vermişti. Medine’ye verdiği önemi göstermek için buradan seçtiği 500 kişilik özel bir muhafız birliği oluşturarak bunları Bağdat’a getirdi.<a href="mekke%20medine_split_045.html#footnote-1487-160" id="footnote-1487-160-backlink" name="footnote-1487-160-backlink">[160]</a> Bunlara bağlanan maaş ile verilen iktâlar bir anlamda Medine ekonomisine katkı anlamına geliyordu. Irak-Hicaz arasındaki hac yollarıyla ilgili faaliyetleri ve Medine ve Mekke ile Yemen arasında ilk posta teşkilatını kurulması, hem Hicaz’ın kamu yatırımlarından daha fazla pay alması hem de özellikle hac mevsimlerinde güvenlik sorunu nedeniyle Haremeyn şehirlerinde merkezî otoritenin hissedilmesi ve denetimin sağlanması bakımından önem arz ediyordu. </p>
				<p class="normal">Mehdî-Billâh’ın ölümüyle (785) Ali evlâdı ile oluşan yakınlaşmanın yerini yeniden siyasî mücadeleler aldı. Mehdî’nin takip etmeye çalıştığı ılımlı siyasetin Abbasî tahtına çıkan Hâdî (İlelhak) tarafından sürdürülmemesi zaten Medine’de var olan muhalefet tohumlarının Abbasîler aleyhine yeniden yeşermesine sebep oldu. Medine’de yeşermeye başlayan muhalefet hareketinin öncülüğünü baba ve anne tarafından Hasenî olan Hüseyin b. Ali üstlenmişti. Bu bakımdan Hüseyin b. Ali’nin yetişmiş olduğu ortam da siyasî kalkışmasının zeminine uygundu. Muhammed en-Nefsüzzekiyye’nin kız kardeşi olan annesi başta olmak üzere Medine’deki bütün Hasenîler’in hafızalarında Abbasîler’den gördükleri kötü muamelelerin izleri canlı olarak yaşıyordu. Bu arada Abbasî tahtına Hâdî’nin çıkması ve Medine’de görevlendirdiği valisinin bazı uygulamaları da merkezî otoriteye karşı hareketin alt yapısını hazırlamıştı.</p>
				<p class="normal">Medine’de yaşayan Ali b. Hüseyin b. Ali Zeynelâbidîn Mehdi-Billâh’ın vefatından sonra dul eşi Rukiyye ile evlendi. Bu evliliği hoş karşılamayan Hâdî, Ali’nin evlilikten vazgeçmesini istemiş, o da vazgeçmemekte direnince 500 değnek ta’zîr cezasına çarptırmış, bu olay Medine’deki Ali evlâdı ve taraftarlarıyla Abbasî idaresinin arasının açılmasını beraberinde getirmişti.<a href="mekke%20medine_split_045.html#footnote-1487-161" id="footnote-1487-161-backlink" name="footnote-1487-161-backlink">[161]</a> Medine’deki gelişmelerden endişe eden ve Abbasî idaresinin yeni siyaset tarzının şehirde sıkıntıya sebep olacağını düşünen vali İshak b. İsa görevinden affını istemek amacıyla yerine Hz. Ömer’in torunlarından Ömer b. Abdülaziz’i vekil bırakarak Bağdat’a gitmişti (786).<a href="mekke%20medine_split_045.html#footnote-1487-162" id="footnote-1487-162-backlink" name="footnote-1487-162-backlink">[162]</a></p>
				<p class="normal">Şehirde meydana çıkan otorite boşluğu, vekil valinin uygulamalarıyla daha da artmış ve Medine süratle Abbasî kontrolünden çıkmıştı. Hac amacıyla Medine’ye gelen Ebû Tâlib soyundan yetmiş kadar Hz. Ali taraftarıyla yine dışardan gelen bazı kimselerin Hüseyin b. Ali’nin evinde toplantılar yapması, Medine valiliğine vekâlet eden Ömer b. Abdülaziz’in rahatsız olmasına sebep olmuştu. Çünkü Hüseyin’in evinde yapılan toplantılar siyasî amaçlıydı ve buraya katılanlardan özellikle yabancıların denetlenmesi gerekiyordu. Bu bakımdan bu şahıslar Medine’deki akrabalarından birer kefil göstermeli, Mescid-i Nebevî’de günlük olarak yapılan yoklamalarda hazır bulunmalı ve şehirden izinsiz olarak ayrılmamalıydı.<a href="mekke%20medine_split_045.html#footnote-1487-163" id="footnote-1487-163-backlink" name="footnote-1487-163-backlink">[163]</a> </p>
				<p class="normal">Aslında vekil valinin bu uygulamaları farkında olmadan Hüseyin b. Ali’nin etrafında yeni bir oluşumun alt yapısını hazırlıyordu. Bu arada Muhammed en-Nefsüzzekiyye’nin oğlu Ebü’z-Zift Hasan ile iki arkadaşının şarap içerken görülüp, farklı bir had cezasının uygulanarak Medine sokaklarında sırtları açık bir biçimde halka teşhir edilmeleri şehirdeki ortamı daha da germiş ve Hüseyin b. Ali’nin etrafındaki grubu daha da güçlendirmişti.<a href="mekke%20medine_split_045.html#footnote-1487-164" id="footnote-1487-164-backlink" name="footnote-1487-164-backlink">[164]</a> Çünkü Medineliler, aynı suça Irak’ta ceza tatbik edilmediğinden dolayı Ebü’z-Zift ile iki arkadaşına tatbik edilen had cezasının haksız olduğuna inanıyorlardı.<a href="mekke%20medine_split_045.html#footnote-1487-165" id="footnote-1487-165-backlink" name="footnote-1487-165-backlink">[165]</a> Nitekim Hüseyin b. Ali cezanın uygulanmasına karşı çıkmış ve bazı rivayetlere göre suçluların teşhirini kaldırtarak hapis cezasına çevirtmişti.<a href="mekke%20medine_split_045.html#footnote-1487-166" id="footnote-1487-166-backlink" name="footnote-1487-166-backlink">[166]</a> Bir süre sonra Hüseyin b. Ali’nin kefaletiyle hapisten çıkan Ebü’z-Zift Hasan’ın bir Cuma günü yoklamaya gelmemesi üzerine Medine valisinin onun kefillerini sorumlu tutması ve baskı yapması fayda etmemiş ve valinin otoritesinin daha da sarsılmasını beraberinde getirmişti.<a href="mekke%20medine_split_045.html#footnote-1487-167" id="footnote-1487-167-backlink" name="footnote-1487-167-backlink">[167]</a> </p>
				<p class="normal">Bundan bir gün sonra, 17 Mayıs 786 günü sabah namazı için Mescid-i Nebevî’ye gelenler, Ali evlâdından yirmi altı kişi ve hac için gelen Hz. Ali taraftarlarıyla bir kısım mevalînin toplanarak müezzine zorla sabah ezanını “hayye alâ hayri’l-amel” değişikliğiyle okuttuklarına şahit oldular. Gördükleri sadece bununla sınırlı değildi ve Hüseyin b. Ali tarafında olanlar Mescid-i Nebevî’ye gelenlerden biat almak için çaba gösterirlerken Abbasî taraftarları da onları engellemeye çalışıyordu. Bütün bunlar olurken Medine Mescidi’nin avlusu karışmış ve iki taraf arasında küçük çaplı çatışmalar meydana gelmişti.<a href="mekke%20medine_split_045.html#footnote-1487-168" id="footnote-1487-168-backlink" name="footnote-1487-168-backlink">[168]</a> Medine halkının hafızasında Mescid-i Nebevî’de meydana gelen ve kötü bir iz bırakan bu olaylardan sonra hadiseler Abbasîler’in aleyhine gelişmiş ve beyazlar giymiş olarak mescide gelen Hüseyin b. Ali, sabah namazını kıldırdıktan sonra kısa bir konuşma yaparak kendisini destekleyenlerden biat almıştı.<a href="mekke%20medine_split_045.html#footnote-1487-169" id="footnote-1487-169-backlink" name="footnote-1487-169-backlink">[169]</a> Bu bağlamda Hüseyin’in konuşmasının içeriği ve kapsamıyla aldığı biatın hangi amaca yönelik olduğu hususunda farklı görüşler vardır.<a href="mekke%20medine_split_045.html#footnote-1487-170" id="footnote-1487-170-backlink" name="footnote-1487-170-backlink">[170]</a> </p>
				<p class="normal">Hüseyin b. Ali’nin biat almasından bir gün sonra Mescid-i Nebevî’ye gelenler daha farklı bir manzarayla karşılaştılar: Hüseyin taraftarları Mescid-i Nebevî’nin bir köşesinde başlarında liderleri olduğu hâlde beyaz bayraklarıyla, Abbasîler ise mescidin diğer köşesinde liderleri olmaksızın<a href="mekke%20medine_split_045.html#footnote-1487-171" id="footnote-1487-171-backlink" name="footnote-1487-171-backlink">[171]</a> siyah bayraklarıyla bir araya gelmişlerdi. Bu alametler vasıtasıyla iki grup ayırt edilir olmuştu. İki yüz civarındaki Abbasî güçü iki gün boyunca Mescid-i Nebevî’ye hakim olmak için çabalamış fakat muvaffak olamamıştı.<a href="mekke%20medine_split_045.html#footnote-1487-172" id="footnote-1487-172-backlink" name="footnote-1487-172-backlink">[172]</a> Medine’deki Abbasî muhaliflerini özellikle de Benî Hasan’i bir araya getirmeyi başaran Hüseyin b. Ali, kıyamında aynı zamanda dayıları olan Abdullah b. Hasan’ın iki oğlu İdris ile Yahyâ’dan büyük destek almıştı.<a href="mekke%20medine_split_045.html#footnote-1487-173" id="footnote-1487-173-backlink" name="footnote-1487-173-backlink">[173]</a> </p>
				<p class="normal">Bütün gelişmeler Hüseyin’in lehine iken aralarında Mübarek et-Türkî gibi komutanların da bulunduğu Irak hac kafilesinin Medine’ye ulaşması, onun daha farklı bir siyaset geliştirmesine sebep oldu. Mübarek’in Mekke’ye gitmeden Medine’de durumu düzeltmek istediği ve adamlarıyla Hüseyin b. Ali’nin kuvvetleri arasında ufak çaplı çatışmalar meydana geldiği görüldü.<a href="mekke%20medine_split_045.html#footnote-1487-174" id="footnote-1487-174-backlink" name="footnote-1487-174-backlink">[174]</a> Bunda Mübarek et-Türkî’nin Hüseyin b. Ali ile savaşmak ve Hz. Muhammed’in ahfadından birisini öldürmek istememesinin rolü vardı.<a href="mekke%20medine_split_045.html#footnote-1487-175" id="footnote-1487-175-backlink" name="footnote-1487-175-backlink">[175]</a> Hatta bu hususu gizlice Hüseyin’e bildiren Mübarek’in ona ve taraftarlarına sertlikten uzak esnek bir yaklaşımı benimsemesi, Hüseyin’in Medine’deki hakimiyetinin devamın sağlayan bir unsur olmuştu.<a href="mekke%20medine_split_045.html#footnote-1487-176" id="footnote-1487-176-backlink" name="footnote-1487-176-backlink">[176]</a> </p>
				<p class="normal">Medine’den ayrılıp Mekke’ye gitmeye karar veren Hüseyin b. Ali’nin Medine çarşısına çıkarak halktan destek istediği ve onlara kendisini güçlü bir şeklide desteklemedikleri için serzenişte bulunduğu Taberî’de kayıtlıdır.<a href="mekke%20medine_split_045.html#footnote-1487-177" id="footnote-1487-177-backlink" name="footnote-1487-177-backlink">[177]</a><span> </span>Hüseyin’in Medine halkından birlikte yola çıkmak için geniş destek sağlayamamasının temel nedeni taraftarlarının Abbasîler’e karşı harekete geçtiklerinde Mescid-i Nebevî’nin kutsiyetini dikkate almamış olmalarıdır.<a href="mekke%20medine_split_045.html#footnote-1487-178" id="footnote-1487-178-backlink" name="footnote-1487-178-backlink">[178]</a> </p>
				<p class="normal">Hüseyin 28 Mayıs 786’da hac için beraberindeki 300 kişilik silahlı bir birlikle yola çıkarak Mekke-Medine arasındaki Fah vadisine ulaştı. Halife Hadî o sırada hac için Mekke’de bulunan babasının amcası Abbas b. Muhammed kumandasındaki birliği Hüseyin ve taraftarları üzerine yönlendirdi. Abbasî devletinin sembolü siyahlara bürünmüş olan ve “müsevvide” adı verilen kuvvetler, Hüseyin’in beyazlara bürünmüş olan ve “mübeyyiza” adı verilen kuvvetleriyle Fah’ta karşılaştı. “Yevmü Fah” adı verilen bu olayda katledilen ve sonraki dönemlerde “Sâhibü Fah” lakabıyla meşhur olan Hüseyin’in kesik başı önce Halife Hâdî’ye, daha sonra da bölgedeki Hz. Ali taraftarlarına gözdağı vermek için Horasan’a gönderildi (11 Haziran 786).<a href="mekke%20medine_split_045.html#footnote-1487-179" id="footnote-1487-179-backlink" name="footnote-1487-179-backlink">[179]</a> </p>
				<p class="normal">Hüseyin’in kabri, Mekke yakınlarındaki Ten’îm’dedir. Sonraki dönemlerde çeşitli kereler tamir ve imar edilen bu türbe Medine-Mekke arasında en çok ziyaret edilen yerlerden birisi olmuştur.<a href="mekke%20medine_split_045.html#footnote-1487-180" id="footnote-1487-180-backlink" name="footnote-1487-180-backlink">[180]</a> Medine ve çevresinde dokuz ay on sekiz gün hüküm süren Hüseyin’in, ölüm haberi Medine’ye ulaşınca saklandığı yerden çıkan Medine valisi, Hz. Ali soyundan gelenlerle bazı Hüseyin taraftarlarının evlerini ateşe vererek mallarına el koydu.<a href="mekke%20medine_split_045.html#footnote-1487-181" id="footnote-1487-181-backlink" name="footnote-1487-181-backlink">[181]</a> </p>
		  </div>
<div class="calibre2" id="calibre_pb_22"/></body>
</html>