<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<p class="baslik">MEKKE VE ABBASÎLER</p>
				<p class="bibliyografya">Mekke ve Medine hilafet merkezinin nakledilmesinden sonra siyasî gelişmelerden uzak kalmakla birlikte kültürel gelişmelerde öncü olma rolünü daima sürdürmüşlerdir. Bu bakımdan merkezî hükümetler tarafından alınan siyasî kararların Mekke ve Medine’de kabul görmesi entelektüel kesim tarafından onaylanması anlamına da geliyordu. Abbasîler’in ilk döneminde Hicaz’ın siyasî belirleyicisi olarak Medine öne çıkmakta Mekke’deki siyasî gelişmeler Medine’ye göre yönlenmekteydi. Bununla birlikte her yıl hac mevsimlerinde İslâm dünyasının dört bir yanından insanların Mekke’ye gelmeleri, ilk Abbasî halifelerinin hac için Mekke’ye gelmeye önem vermeleri ve bazı siyasî kararları burada alıp uygulamaya koymaları zaman içerisinde Mekke’nin öne çıkıp Arap yarımadasının en önemli siyasî merkezi olacağının habercisiydi. Öbür yandan her yıl gönderilen emîr-i haccın görev alanı her ne kadar dinî konular ağırlıklı gibi görünse de merkezî hükümetlerin güvendikleri ve bağlılığından emin oldukları kimseleri bu göreve getirmek suretiyle, Haremeyn’de özellikle de Mekke’de onlar vasıtasıyla siyasî denetimi sağladıkları ya da kontrol ettikleri bilinen bir husustur.</p>
				<p class="bibliyografya">İlk dönem Abbasî halifelerinin neredeyse tamamı hac törenlerine katılmayı ve emîr-i hac görevini bizzat üstlenmeyi tercih ediyorlardı. İslâm dünyasının farklı bölgelerinden gelen insanlara kendilerini gösterme fırsatı buldukları gibi, bazı siyasî kararları da buradan yönlendirmeyi benimseyerek Mekke ve Medine’de yaptıkları konuşmalarla otoritelerini yerleştirmeye çalışıyorlardı. 754-775 yılları arasında Abbasî tahtında oturan 758, 765, 766 ve 769 yıllarında Mekke’ye gelerek emîr-i hac görevini üstlenen Ebû Ca’fer el-Mansûr’un Mekke’de yaptığı konuşmalarından birisinde otoritelerinin ilâhî kaynaklı olduğunu ileri sürerek kendilerine tâbi olunmasını istemesi<a href="mekke%20medine_split_045.html#footnote-1487-49" id="footnote-1487-49-backlink" name="footnote-1487-49-backlink">[49]</a> Abbasî otoritesinin yerleştirilmesinde Haremeyn’in özellikle de Mekke’nin öneminin bir işareti olmalıdır. </p>
				<p class="bibliyografya">775 yılında tekrar emîr-i hac görevini üstlenerek Mekke’ye giden Mansûr, Terviye gününden bir gün önce Mekke’nin kuyularından Bi’rimeymûn’da vefat etti (7 Ekim 775).<a href="mekke%20medine_split_045.html#footnote-1487-50" id="footnote-1487-50-backlink" name="footnote-1487-50-backlink">[50]</a> Kabrinin belli olmaması için buradan Cennetü’l-Muallâ’ya kadar çeşitli yerlerde 100 mezar yeri kazıldıktan sonra açılan mezarlardan birisine defnedildi.<a href="mekke%20medine_split_045.html#footnote-1487-51" id="footnote-1487-51-backlink" name="footnote-1487-51-backlink">[51]</a> Mansûr’un defnedilmesinden sonra veliaht ilân ettiği Mehdî-Billâh’a biat edildi ve bu durum Mekke’den diğer bölgelere haber verildi.<a href="mekke%20medine_split_045.html#footnote-1487-52" id="footnote-1487-52-backlink" name="footnote-1487-52-backlink">[52]</a> Hulefâ-yi Râşidîn döneminde Medine’de alınan biatın İslâm dünyasının tümüne şamil olduğu gibi, Mehdî’ye Mekke’de biat edilmesi bu şehrin siyaseten ilk defa öne çıkmasını ifade ediyordu. </p>
				<p class="normal">Harûnürreşîd oğulları Emîn ve Me’mun ile birlikte hacca geldiği zaman onları birinci ve ikinci veliaht olarak ilân etmiş ve ileride aralarında çıkacak muhtemel ihtilafı önlemek için ilgili hükümleri içeren ahidnameleri Kâbe’ye astırmıştı (802).<a href="mekke%20medine_split_045.html#footnote-1487-53" id="footnote-1487-53-backlink" name="footnote-1487-53-backlink">[53]</a> Kâbe’ye asılan bu metinler Haremeyn şehirlerinin sadece kültürel alanda değil eskiden olduğu gibi İslâm dünyasının kamuoyunun belirlenmesinde de etkinliğinin sürdüğünü göstermektedir. Öbür yandan Abbasîler’in Mekke’yi öne çıkarmak konusundaki bu çabaları muhtemelen ciddî muhalefet gördükleri Medine’nin siyaseten geri plâna itilmesiyle de ilgilidir. Ancak Harûnürreşîd’in ölümüyle vasiyetinin ve Kâbe’ye asılan metnin hiçbir hükmünün kalmadığı görülmüş ve devlet içerisinde Araplar ile Arap olmayan unsur (mevâlî) arasında büyük bir iktidar mücadelesi başlamıştı. </p>
				<p class="normal">Me’mûn’dan oğlu Musa lehine veliahtlıktan feragat etmesini isteyen Emin, Haremeyn valisine mektup yazarak ikinci veliaht olan Me’mûn yerine oğlu Musa’ya biat edilmesini ve bu hususun Kâbe’ye asılarak ilân edilmesini talep ederek Mekke’yi siyaseten bir kere daha öne çıkarmak istemişti. Bu talebin istenildiği günlerde Me’mun’un kumandanlarından Tahir b. Hüseyin’in Emin’in komutanlarından İbn Mâhân’a üstünlük sağladığı haberi Mekke’ye ulaşmıştı. Bütün bu gelişmelerden sonra Haremeyn valisi Davud b. İsa Mekke eşrafıyla yaptığı müzakerelerden sonra Mescid-i Harâm’ın minberinden Mekke ve Medine halkları adına Emin’i azlederek Me’mûn’a biat ettiğini ilân etti (196/811-12).<a href="mekke%20medine_split_045.html#footnote-1487-54" id="footnote-1487-54-backlink" name="footnote-1487-54-backlink">[54]</a> İbn Miskeveyh, Mekke ve Medine’de Emin’e olan biatın bozularak Me’mûn adına hutbe okunmasının iktidara gelmesinin önemli bir kilometre taşı olduğuna vurgu yapar.<a href="mekke%20medine_split_045.html#footnote-1487-55" id="footnote-1487-55-backlink" name="footnote-1487-55-backlink">[55]</a> Davud b. İsa gelişmelerin Halife Emin’in aleyhine geliştiğini fark edip Me’mûn’a biat ederek Haremeyn’i oldukça erken bir tarihte Me’mûn’un hakimiyetine sokmuş ve bu davranışının mükafatı olarak Mekke’yi idare etmeyi sürdürmüştü. Nitekim Davud’un bu davranışından çok memnun olan Me’mûn Yemen’deki Akka’nın idaresinin yanı sıra 500.000 dirhem de yardım göndermişti.<a href="mekke%20medine_split_045.html#footnote-1487-56" id="footnote-1487-56-backlink" name="footnote-1487-56-backlink">[56]</a> </p>
				<p class="normal">Haremeyn valisi olarak Mekke’de oturan Davud b. İsa Medine’yi oğlu Süleyman vasıtasıyla idare etmişti. Bunun üzerine Haremeyn valisinin Medine’de oturmasının daha doğru olacağı Medineli Yahya b. Miskîn tarafından edebî bir mektupla bildirilmişti. Davud b. İsa, İsa b. Abdülaziz adlı bir şair tarafından yazılan Mekke’nin üstünlüğünü ihtiva eden bir kasideyi Yahya’ya bir elçisiyle göndererek Abbasiler tarafından yürürlüğe sokulan Mekke’yi siyaseten öne çıkaran anlayışı benimsediğini göstermişti.<a href="mekke%20medine_split_045.html#footnote-1487-57" id="footnote-1487-57-backlink" name="footnote-1487-57-backlink">[57]</a> </p>
				<p class="bibliyografya">Abbasî Halifesi Me’mûn’un hilâfetinin son yıllarında Türkler’i askerî birlikler arasına almaya başlaması ve bunu bir devlet politikası hâline getirmesi, Haremeyn şehirlerinde Türk kumandan ve valilerin görevlendirilme sürecini de beraberinde getirmişti. Abbasîler dönemi Türk kumandanlarından Eşnâs et-Türkî, hâcib ve başkumandan tayin edildiği 841 yılında Mu’tasım-Billâh’tan izin alarak hac için yola çıktı. Mu’tasım yola çıkmadan önce Eşnâs’a başta Mekke ve Medine olmak üzere yol boyunca uğradığı şehirlerin idaresini verdi.<a href="mekke%20medine_split_045.html#footnote-1487-58" id="footnote-1487-58-backlink" name="footnote-1487-58-backlink">[58]</a> </p>
				<p class="bibliyografya">Eşnâs et-Türkî’nin Halife Mu‘tasım-Billâh tarafından Mekke ve Medine emirliğine atanması kadar halifeyle birlikte adının ortaçağda en önemli hakimiyet sembolü olan görev yaptığı yerlerde okunan hutbelerde zikredilmesi onun Abbasî bürokrasisi içerisindeki etkinliğine işaret etmektedir. Eşnâs’tan itibaren Mekke ve Medine’de halifenin yanında ikinci bir kişinin adının hutbelerde anılması geleneksel hâle geldi. Arif Abdülgani, Eşnâs et-Türkî’nin Mekke ve Medine valiliklerini fahrî olarak üstlendiğini belirttikten sonra, Mu’tasım tarafından Mekke ve Medine valilikleriyle adlarına birlikte hutbe okunmasını istemesini Eşnâs’a güvenmesi ve onu desteklediğini göstermek için bir jest olduğu görüşünü ileri sürmektedir.<a href="mekke%20medine_split_045.html#footnote-1487-59" id="footnote-1487-59-backlink" name="footnote-1487-59-backlink">[59]</a> Öbür yandan Eşnâs et-Türkî’nin Mısır valisi iken Mekke ve Medine valiliklerine atanması Haremeyn’in ekonomik anlamda bağlı olduğu Mısır’a gelecekte siyaseten de bağlanacağının ilk işareti olarak değerlendirilebilir.</p>
				<p class="normal">Hilafet merkezinin nakledilmesinden sonra siyasî önceliğini önce Suriye daha sonra da Irak’a kaptıran Hicaz’ın merkezî otoriteye uzaklığı da dezavantajlarından birisiydi. Merkezî otoriteye uzaklık ve dinî merkez olması özellikle Mekke’nin güvenli bir yer olarak telakki edilmesine sebep oluyor ve bazen sürgün merkezi olarak da kullanılıyordu. Abbasî halifeliğinin nâibi olan Ebû Ahmed el-Muvaffak hanedan içi iktidar mücadelesi sebebiyle Mekke’ye sürgüne gönderilmişti. Muvaffak Abbasî tahtına kardeşi Mu’temid-Alellah’ın çıkması üzerine Sâmerrâ’ya geri döndü (870).<a href="mekke%20medine_split_045.html#footnote-1487-60" id="footnote-1487-60-backlink" name="footnote-1487-60-backlink">[60]</a> Daha sonra Mu’temid-Alellah<span> </span>oğlu Ca’fer’i Mufavvaz-İlallah lakabıyla birinci veliaht, kardeşi Muvaffak’ı Nâsır-Lidînillâh lakabıyla ikinci veliaht tayin ettiğini açıkladı (20 Temmuz 875) ve Haremeyn ile Tarikîmekke’nin de içinde yer aldığı bazı birimlerin idaresini kardeşi Muvaffak’a verdi.<a href="mekke%20medine_split_045.html#footnote-1487-61" id="footnote-1487-61-backlink" name="footnote-1487-61-backlink">[61]</a> Alınan kararlar yazıya geçirilip çoğaltıldıktan sonra Kâbe’ye asılarak ilân edilmesi için Hasan b. Muhammed ile Mekke’ye gönderildi.<a href="mekke%20medine_split_045.html#footnote-1487-62" id="footnote-1487-62-backlink" name="footnote-1487-62-backlink">[62]</a> Böylece Abbasî idaresinin ikinci adamı Mekke ve Medine’yi yönetmekle görevlendirilerek Mekke’den siyasî işlerin yönlendirilmesi anlayışı iyice yerleşmişti.<a href="mekke%20medine_split_045.html#footnote-1487-63" id="footnote-1487-63-backlink" name="footnote-1487-63-backlink">[63]</a> Öbür yandan Muvaffak bu operasyonla başkentten uzaklaştırıldığı gibi aralarında Mekke’nin de yer aldığı bazı yerlerin idaresi verilerek gönlünün alınması yoluna gidilmişti. Abbasîler’in ikinci yarısından itibaren merkezden uzaklaştırmak istenilen üst düzey kimseler görevlendirme veya sürgün şeklinde Haremeyn’de görevlendirilerek başşehirden uzaklaştırılıyor ve onlar adına siyasî taleplerde bulunabilecek askerî ve mülkî erkân ile ilişkilerinin kesilmesi yoluna gidiliyordu. </p>
				<p class="normal">Abbasîler döneminin ilk yarısında önceden olduğunun aksine siyasî plânda Mekke Medine’nin önüne geçmiş ve bürokrasi içerisinde de üst düzey ve merkezden uzaklaştırılmak istenen kimselerin Mekke merkezli olarak Haremeyn idaresine verilmesi yaygınlaşmıştı. Ayrıca Hârûnürreşîd ile başlayan veliaht ilânlarının Haremeyn’de özellikle de Mekke’de ilân edilmesi ve yeni veliaht olan kimseye ilk hutbenin burada okunması da sürdürülen bir uygulama oldu.<a href="mekke%20medine_split_045.html#footnote-1487-64" id="footnote-1487-64-backlink" name="footnote-1487-64-backlink">[64]</a> Veliahtlık başta olmak üzere ilânların Mekke’de Zemzem ile Makam arasında, Medine’de ise Hücre-i Saâdet’in yanında yapılması âdettendi.<a href="mekke%20medine_split_045.html#footnote-1487-65" id="footnote-1487-65-backlink" name="footnote-1487-65-backlink">[65]</a> </p>
		  </div>
<div class="calibre2" id="calibre_pb_14"/></body>
</html>