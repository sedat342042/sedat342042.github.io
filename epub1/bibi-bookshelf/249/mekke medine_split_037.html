<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h2 class="baslik2" id="calibre_toc_34">Mescid-i Harâm’ın Bakım, Onarım ve <br class="calibre1"/>Genişletilmesiyle İlgili Faaliyetler</h2>
				<p class="normal">Yeryüzünde bilinen en eski mescid olan Mescid-i Harâm tabiriyle Kâbe, Mekke veya Mekke Haremi’nin yanında esas olarak Kâbe’yi kuşatan ve ibadet için kullanılan alan kastedilir.<a href="mekke%20medine_split_046.html#footnote-1487-704" id="footnote-1487-704-backlink" name="footnote-1487-704-backlink">[704]</a> Mescid-i Harâm’ın en çok kullanılan diğer adlarından Harem-i Şerif terkibi Medine’deki Mescid-i Nebevî ve Kudüs’teki Mescid-i Aksâ için de kullanılmaktadır. İlk defa Hz. Ömer zamanındaki genişletmede (638) etrafı göğüs hizasında bir duvarla çevrilerek üzeri açık kapalı bir mekân hâline getirilen Mescid-i Harâm’a Hz. Osman devrindeki genişletme esnasında ilk revak yapıldı.<a href="mekke%20medine_split_046.html#footnote-1487-705" id="footnote-1487-705-backlink" name="footnote-1487-705-backlink">[705]</a> Emevî Halifesi I. Velîd döneminde 710 yılında tamamlanan ilâvelerle birlikte Mescid-i Harâm’ın alanı 10,270 m²’ye ulaştı.<a href="mekke%20medine_split_046.html#footnote-1487-706" id="footnote-1487-706-backlink" name="footnote-1487-706-backlink">[706]</a> </p>
				<p class="normal">Abbasî Halifesi Ebû Ca‘fer el-Mansûr, Mescid-i Harâm’ın ihtiyacı karşılayamaması sebebiyle Mekke Valisi Ziyâd b. Ubeydullah el-Hârisî’den mescidin genişletilmesini istedi (137/754-55). Kuzey tarafındaki evler istimlak edilip Mescid-i Harâm genişletilirken bir revak ile kuzeybatı köşesinde umre kapısının yanına bir minare de ilâve edildi. Mescid-i Harâm mermerle kaplanarak mermerden olmayanların sütunların yüzü mozaik ile sıvandı ve ilk defa sabit bir minber konuldu. Ayrıca Şeybe b. Osman’ın evi ile Dârünnedve ve Dâruzübeyde de birleşen tek bir kemer yaptırıldı. 757 yılında tamamlanan bu imar faaliyetlerine dair kitâbe Benî Cehm kapısı üzerine yerleştirildi.<a href="mekke%20medine_split_046.html#footnote-1487-707" id="footnote-1487-707-backlink" name="footnote-1487-707-backlink">[707]</a> Yapılan çalışmalardan sonra Mescid-i Harâm’ın alanı 15,491 m²’ye ulaşmıştı.<a href="mekke%20medine_split_046.html#footnote-1487-708" id="footnote-1487-708-backlink" name="footnote-1487-708-backlink">[708]</a> </p>
				<p class="bibliyografya">Abbasî Halifesi Mehdî-Billâh 777 yılında hac için Mekke’ye geldiğinde Mescid-i Harâm’ın yukarı kısmındaki evler satın alınarak genişletilmesini emretti. Kamulaştırma faaliyetleri o zaman Mekke kadısı olan Muhammed b. Abdurrahman el-Evkas tarafından yerine getirildi. Mescid-i Harâm’a dâhil edilmek için kamulaştırılan evlerin bir kısmının ücreti m² (arşın) ödenirken, bir kısmı için de Mekke’nin aşağısından evler verilmişti. Kamulaştırma ücreti olarak m² (arşın) başına Mescid-i Harâm’a yakın evler için 25, vadinin içerisinde kalanlar için ise 15 dinar belirlenmişti.<a href="mekke%20medine_split_046.html#footnote-1487-709" id="footnote-1487-709-backlink" name="footnote-1487-709-backlink">[709]</a> Daha sonra Mescid-i Harâm vadi tarafında genişletilerek Mes’â alanına kadar ulaştı. Şam’dan deniz yoluyla Cidde’ye getirilerek oradan Mekke’ye ulaştırılan direkler Mescid-i Harâm’ın avlusunu kuşatan revaklarda üst kısmında üç sıra, Ebû Ca’fer el-Mansûr tarafından yaptırılan kemerin önünden Benî Cümah kapısına kadar iki sıra olarak kullanıldı. Böylece buradaki direkler de üç sıra oldu. Sütunları yerleştirildikten sonra bunların çevreleri boyunca kaide olmak üzere temeller kazıldı. Her bir sıra için düz bir hat boyunca kazılan bu temeller üzerine duvar yaptırıldı ve sütunlar yer seviyesine gelen bu duvarlar üzerine konuldu.<a href="mekke%20medine_split_046.html#footnote-1487-710" id="footnote-1487-710-backlink" name="footnote-1487-710-backlink">[710]</a> Vadi ile Safâ tepesi tarafında yapılan bu genişletmede Mescid-i Harâm’da önceden mevcut olan hiçbir şey her hangi bir değişikliğe uğramadı. Bunun sebebi Harem-i Şerif’in gerek yapılamayan kamulaştırmalar ve gerekse bu tarafın fizikî yapısı daha fazla genişletilme imkânı vermemişti. Bu bakımdan Mescid-i Harâm’ın üst tarafından Dârünnedve’yi takip eden aşağı kısmı genişleyip, vadi ile Safâ tarafının daralması sebebiyle Kâbe merkezli simetrisi tam olarak sağlanamamıştı.<a href="mekke%20medine_split_046.html#footnote-1487-711" id="footnote-1487-711-backlink" name="footnote-1487-711-backlink">[711]</a> Halbuki bundan önce yapılan genişletmelerin en bariz özelliği Mescid-i Harâm’ın merkezinde Kâbe’nin yer aldığı avlunun açık alan olarak korunmuş olmasıydı.</p>
				<p class="bibliyografya">Mehdî-Billâh, 781 yılında hac için Mekke’ye geldiğinde Mescid-i Harâm’ın simetrisinin güney tarafından bozulduğunu görünce Kâbe’yi merkeze alacak şekilde bir genişletme daha yapılmasını emretti. Mehdî tarafından görevlendirilen teknik ekip arada vadi ile burada bulunan sel yatağı sebebiyle bunun mümkün olmadığı şeklinde rapor verdi. Ayrıca vadinin arka tarafında gereken kamulaştırma maliyetinin çok yüksek bir miktar tutacağını belirterek genişletme çalışmalarının bütçeye büyük yük getireceğini ileri sürdüler. Bunun üzerine Mehdî, “Beytülmâl’in tamamını da harcasam mutlaka Mescid-i Harâm’ı genişletip Beytullâh’ı ortaya alacağım” diyerek kararlılığını gösterdi.<a href="mekke%20medine_split_046.html#footnote-1487-712" id="footnote-1487-712-backlink" name="footnote-1487-712-backlink">[712]</a> Harem-i Şerif’in Kâbe merkezli olarak bir planı çizilerek yapılacak çalışmalar ve kamulaştırma için harcama miktarı belirlendi. Hac dönüşü belirlenen miktarın Mehdî tarafından gönderilmesiyle faaliyetler başladı ve kamulaştırma bedeli olarak her bir m² (arşın) için mescide dâhil edilecek evlere 25, vadinin arka tarafında sel yatağına alınacaklar için 15 dinar belirlendi.<a href="mekke%20medine_split_046.html#footnote-1487-713" id="footnote-1487-713-backlink" name="footnote-1487-713-backlink">[713]</a> Yapılan faaliyetlerden sonra Harem-i Şerif’e yüksekliği 4,8 m ve ortalama olarak çevresi 1,44 m olan 103’ü doğu, 105’i batı, 135’i kuzey ve 141’i güney tarafında olmak üzere 484 sütun konuldu. Sütunların üstüne Yemen sediri ve sâc kerestesinden iki farklı ağacın kullanıldığı sıcağı önlemesi için ikisi arasında yaklaşık 1,12 m bir boşluğun bulunduğu çift katlı ahşap bir tavan yapıldı. Yaldızla süslenen<span> </span>tavana Mescid-i Harâm ile ilgili ayetler, Hz. Muhammed’in sözleri ve ona salâtu selâmlar ile Mehdî’ye dua içeren sözler hakkedildi.<a href="mekke%20medine_split_046.html#footnote-1487-714" id="footnote-1487-714-backlink" name="footnote-1487-714-backlink">[714]</a> Bâbüsselâm, Bâbü Ali ve Bâbülvedâ’ın yanına mescidin kuzeydoğu, güneydoğu ve güneybatı köşelerine birer minare ilâve edildi, kapı sayısı da on dokuza çıkarıldı.<a href="mekke%20medine_split_046.html#footnote-1487-715" id="footnote-1487-715-backlink" name="footnote-1487-715-backlink">[715]</a> </p>
				<p class="bibliyografya">167 yılında (783-84) başlayan çalışmalar esnasında Mehdî-Billâh vefat etti. Yerine geçen sonra oğlu Hâdî-İlelhak çalışmaların aynı süratle devam etmesini istedi. Mehdî zamanında tamamlanamayan işler Hâdî zamanında tamamlandı (170/786-87) ve işi çabuk bitirebilmek için mermer sütunlar eksik kalınca onların yerine kireçle sıvanmış taş sütunlar dikildi.<a href="mekke%20medine_split_046.html#footnote-1487-716" id="footnote-1487-716-backlink" name="footnote-1487-716-backlink">[716]</a> </p>
				<p class="bibliyografya">Yapılan çalışmalar neticesinde Harem-i Şerif içi itibarıyla Kâbe merkezli olarak dizayn edilmişse de, dışı bakımından Mekke’nin fizikî yapısından dolayı aynı simetrinin sağlanamadığı Bâbüzziyâde ve Bâbuibrahim çıkıntılarından ve Fâkihî ile Ezrakî’nin verdiği ölçülerden anlaşılmaktadır. Mehdi-Billâh zamanında başlayan ve oğlu Hâdî-İlelhak zamanında tamamlanan çalışmaların teknik ve mimarî planlaması Yaktîn b. Musa ve İbrahim b. Salih tarafından üstlenilmişti.<a href="mekke%20medine_split_046.html#footnote-1487-717" id="footnote-1487-717-backlink" name="footnote-1487-717-backlink">[717]</a> Mehdî-Billâh zamanında gerçekleştirilen iki genişletme faaliyetinden sonra % 81 oranında genişleyen Mescid-i Harâm’ın alanı 28,003 m²’ye ulaştı.<a href="mekke%20medine_split_046.html#footnote-1487-718" id="footnote-1487-718-backlink" name="footnote-1487-718-backlink">[718]</a></p>
				<p class="bibliyografya">Harem-i Şerif’in kuzeyinde olup Emevî ve ilk Abbasî halifelerinin ikametine ayrılan, Velîd zamanındaki genişletmede mescid alanının ortasında kalan Dârünnedve, Halife Mu‘tazıd-Billâh devrinde sütunlar eklenerek Mescid-i Harâm’a dâhil edildi (897).<a href="mekke%20medine_split_046.html#footnote-1487-719" id="footnote-1487-719-backlink" name="footnote-1487-719-backlink">[719]</a> Daha sonra 306’da (918-19) Abbasî Halifesi Muktedir-Billâh zamanında Bâb-ı İbrâhim’in Harem-i Şerif’e dâhil edilmesiyle<a href="mekke%20medine_split_046.html#footnote-1487-720" id="footnote-1487-720-backlink" name="footnote-1487-720-backlink">[720]</a> Mescid-i Harâm’ın alanı içerisinde yer alan iki ayrı bölüm gibi olan kısımları ortadan kalktı ve merkezinde Kâbe’nin yer aldığı Mescid-i Harâm’ın avlusu açık alan olarak iyice belirgin hâle geldi.<a href="mekke%20medine_split_046.html#footnote-1487-721" id="footnote-1487-721-backlink" name="footnote-1487-721-backlink">[721]</a> </p>
				<p class="bibliyografya">Bundan sonra Mescid-i Harâm’ın alanı Memlükler döneminin sonuna kadar bir takım düzenleme, tamir ve tadilatlar dışında her hangi bir değişikliğe uğramadı.<a href="mekke%20medine_split_046.html#footnote-1487-722" id="footnote-1487-722-backlink" name="footnote-1487-722-backlink">[722]</a> 1400 yılında Mescid-i Harâm’ın yakınında çıkan bir yangın ve ardından sel felâketi Harem-i Şerif’in kuzey ve batı taraflarındaki 130 sütuna büyük hasar vermişti. Memlük Sultanı el-Melikü’n-Nâsır Ferec döneminde 803’te (1400-1401) başlayan ve malzemenin önemli kısmının Hindistan ve Anadolu’dan getirilmesinden dolayı yaklaşık dört yıl süren bir çalışmayla Mescid-i Harâm’ın yanan bölümü tamamen yenilendi.<a href="mekke%20medine_split_046.html#footnote-1487-723" id="footnote-1487-723-backlink" name="footnote-1487-723-backlink">[723]</a> </p>
				<p class="bibliyografya">Mescid-i Harâm’ın içerisinde yer alan önemli mekânlardan birisi de Makām-ı İbrâhim’dir.<a href="mekke%20medine_split_046.html#footnote-1487-724" id="footnote-1487-724-backlink" name="footnote-1487-724-backlink">[724]</a> Hz. İbrâhim’in Kâbe’nin inşası esnasında iskele olarak kullandığı Makām-ı İbrâhim’e ilk mahfaza Mehdî-Billâh zamanında Harem-i Şerif’in ilk genişletilmesi esnasında 1000 dinar harcanarak yapılmıştır (161/777-778).<a href="mekke%20medine_split_046.html#footnote-1487-725" id="footnote-1487-725-backlink" name="footnote-1487-725-backlink">[725]</a> Daha sonra 850 yılında Mütevekkil-Alellah, 8000 miskal altın ve 70.000 dirhem gümüş kullanarak eskisinin üzerine yeni bir mahfaza yaptırmıştır.<a href="mekke%20medine_split_046.html#footnote-1487-726" id="footnote-1487-726-backlink" name="footnote-1487-726-backlink">[726]</a> Bu dönemde yapılan Makām-ı İbrâhim’in mahfazası 866 yılında siyasî harekete geçen İsmâil b. Yûsuf ile mücadele etmek için Mekke valisi Ca’fer b. Fazl ile Muhammed b. Ahmed tarafından sökülerek para bastırılmıştır.<a href="mekke%20medine_split_046.html#footnote-1487-727" id="footnote-1487-727-backlink" name="footnote-1487-727-backlink">[727]</a> Mehdî-Billah tarafından yaptırılan mahfazanın 256 yılında (869-870) demir bir kubbe içine alınmıştır.<a href="mekke%20medine_split_046.html#footnote-1487-728" id="footnote-1487-728-backlink" name="footnote-1487-728-backlink">[728]</a> Harem-i Şerif’e yapılan imar, tadilat ve tamiratlar esnasında Kâbe’nin içinde muhafaza edilen Makām-ı İbrâhim 317 yılında (929-930) Mekke’yi işgal eden Karmatîler’in tasallutundan korumak maksadıyla Kâbe hizmetlileri tarafından saklanmıştı. Aramalara rağmen Makām-ı İbrâhim’i bulamayan Karmatîler’in tehdidinin ortadan kalkmasından sonra eski yerine konulmuştur.<a href="mekke%20medine_split_046.html#footnote-1487-729" id="footnote-1487-729-backlink" name="footnote-1487-729-backlink">[729]</a> Daha sonra Makām-ı İbrâhim’in etrafı dört mermer direk ve demir şebeke ile çevrilmiştir. İki direk daha ilâve edilerek üstü kornişte kavisli dirseklerle genişletilmiş, saçaklı bir çatıyla örtülmüş, üzerine gelen kısmı kübik olarak biraz yükseltilip üzerine küçük bir kubbe yapılmıştır. Bu sırada Makām-ı İbrâhim’in üzerine yontma ince taştan dört sütun üstüne ahşap bir kubbe yapılmış ve etrafı demir şebekelerle çevrilmişti.<a href="mekke%20medine_split_046.html#footnote-1487-730" id="footnote-1487-730-backlink" name="footnote-1487-730-backlink">[730]</a></p>
				<p class="bibliyografya">Mescid-i Harâm’ın mimarî unsurlarından birisi de emîr-i hac ile hatibin üzerine çıkarak hutbe okuduğu minberidir.<a href="mekke%20medine_split_046.html#footnote-1487-731" id="footnote-1487-731-backlink" name="footnote-1487-731-backlink">[731]</a> Abbasî Halifesi Hârûnürreşîd tarafından Mısır valisi Musa b. İsa eliyle Harem-i Şerif’e dokuz basamaklı, nakışlarla süslenmiş minber hediye edilince Muâviye döneminde Şam’dan getirilen seyyar minber Arafat’a nakledildi.<a href="mekke%20medine_split_046.html#footnote-1487-732" id="footnote-1487-732-backlink" name="footnote-1487-732-backlink">[732]</a> Abbasî Halifesi Vâsık-Billâh hac yaptığı yıl emîr-i haccın konuşma yaptığı Mescid-i Harâm, Mina ve Arafat’a kendi adına yaptırdığı üç ayrı minber hediye etmişti.<a href="mekke%20medine_split_046.html#footnote-1487-733" id="footnote-1487-733-backlink" name="footnote-1487-733-backlink">[733]</a> Memlük sultanları veya üst düzey devlet görevlileri de Mescid-i Harâm’a çeşitli minberler hediye ettiler. Bazen sultanın Mekke’ye verdiği önemi gösteren minber değiştirilirken bazen de yangın gibi sebeplerden dolayı hasar gördüğü için mecburen değiştirilirdi.<a href="mekke%20medine_split_046.html#footnote-1487-734" id="footnote-1487-734-backlink" name="footnote-1487-734-backlink">[734]</a> 470 (1077-1078) yılında Muktedî-Biemrillâh tarafından Bağdat’tan gönderilen minberin kırılarak yakılması Abbasî-Fâtımî rekabetinin Mescid-i Harâm’a hizmet alanlarına kadar yansıdığını göstermektedir.<a href="mekke%20medine_split_046.html#footnote-1487-735" id="footnote-1487-735-backlink" name="footnote-1487-735-backlink">[735]</a> </p>
				<p class="bibliyografya">Mescid-i Harâm’ın kuzeydoğusunda Zemzem Kuyusu’nun önünde su dağıtılan sikaye ile içerisinde çeşitli malzeme ve eşyanın saklandığı yapının üzerine Mehdî-Billâh zamanında başlayan ve oğlu Hâdî-İlelhak zamanında tamamlanan ikinci genişletme esnasında birer kubbe yaptırıldı.<a href="mekke%20medine_split_046.html#footnote-1487-736" id="footnote-1487-736-backlink" name="footnote-1487-736-backlink">[736]</a> Daha sonra Tâhirîler’den II. Tâhir 834 yılında hacca geldiği zaman “kubbetü’s-sikaye” adı verilen bu mekânı tamamına mermer döşeterek ve bazı kısımlarına da altın kaplatarak yeniletti.<a href="mekke%20medine_split_046.html#footnote-1487-737" id="footnote-1487-737-backlink" name="footnote-1487-737-backlink">[737]</a> Kubbetü’s-sikaye’de, bazı önemli günlerde Makām-ı İbrâhim’de teşhir edilen Zeyd b. Sâbit mushafı ile diğer mushaf ve kitapların muhafaza edildiği bir dolaplık yer bulunmaktaydı.<a href="mekke%20medine_split_046.html#footnote-1487-738" id="footnote-1487-738-backlink" name="footnote-1487-738-backlink">[738]</a> </p>
				<p class="bibliyografya">Fıkıh mezheplerinin ortaya çıkışından sonra farklı mezhep mensupları kendilerine ayrılan yerlerde cemaatle namaz kıldılar. Bu uygulamanın ne zaman başladığı ve mezhep imamlarına ait makamların üzerinde yer alan yapıların hangi dönemde yapıldığı kesin olarak bilinmemektedir. Necmeddin İbn Fehd’in, 1095 yılında Mescid-i Harâm’a Mâlikî makamına yapılan tayinden bahsetmesi;<a href="mekke%20medine_split_046.html#footnote-1487-739" id="footnote-1487-739-backlink" name="footnote-1487-739-backlink">[739]</a> Takıyyüddin el-Fâsî’nin de 1104 yılında Mâlikî ve Hanefî makamlarının varlığını kaydetmiş olmasından;<a href="mekke%20medine_split_046.html#footnote-1487-740" id="footnote-1487-740-backlink" name="footnote-1487-740-backlink">[740]</a> bu yapıların V. (XI.) yüzyılda konulmaya başlandığını, önce dört Sünnî mezhep daha sonra da Zeydî mezhebi için olmak üzere beşe ulaştığını göstermektedir. </p>
				<p class="bibliyografya">Nitekim İbn Cübeyr 1217 yılında Harem-i Şerif’te zikredilen beş mezhebe mensup insanların kendilerine tahsis edilen makamlarda ayrı cemaatler hâlinde namaz kıldıklarını kaydetmektedir.<a href="mekke%20medine_split_046.html#footnote-1487-741" id="footnote-1487-741-backlink" name="footnote-1487-741-backlink">[741]</a> Eyüp Sabri Paşa, 1265 yılında Harem-i Şerif’te Hanefî, Mâlikî, Şâfiî ve Hanbelî mezhepleri için birer imam tayin edildiğini kaydeder.<a href="mekke%20medine_split_046.html#footnote-1487-742" id="footnote-1487-742-backlink" name="footnote-1487-742-backlink">[742]</a> 1326 yılında Memlük sultanının emriyle Zeydîler’in makamı kaldırılıp Mescid-i Harâm içindeki faaliyetleri yasaklanmıştır.<a href="mekke%20medine_split_046.html#footnote-1487-743" id="footnote-1487-743-backlink" name="footnote-1487-743-backlink">[743]</a> </p>
				<p class="normal">Memlük Sultanı el-Melikü’n-Nâsır Ferec zamanında 807 yılında (1404-1405) onarılarak yeniden yaptırılan Kâbe’nin batısında yer alan Mâlikî, Şâfiî ve Hacerülesved’in karşısında zemzem kuyusunun yakınında yer alan Hanbelî makamları iki taş sütun üzerine yapılan bir kemerden oluşuyordu. Kâbe’nin doğusunda Makām-ı İbrahim’in arkasında yer alan Şâfiî makamında iki sütun arasında her hangi bir yapı bulunmazken, Mâlikî ve Hanbelî makamlarında iki sütunun arasındaki yapının ortasında mihrap bulunuyordu.<a href="mekke%20medine_split_046.html#footnote-1487-744" id="footnote-1487-744-backlink" name="footnote-1487-744-backlink">[744]</a> 1399 yılında tekrar inşa edilen Kâbe’nin kuzeyinde altın oluğun karşısında bulunan Hanefî makamı ise dört taş sütun üzerine kurulmuştu ve üzeri kapalıydı.<a href="mekke%20medine_split_046.html#footnote-1487-745" id="footnote-1487-745-backlink" name="footnote-1487-745-backlink">[745]</a> Öndeki iki direk arasında mermerden bir mihrap vardı.<a href="mekke%20medine_split_046.html#footnote-1487-746" id="footnote-1487-746-backlink" name="footnote-1487-746-backlink">[746]</a> Makamlarda yapılan onarım ve ilâvelerde makamın ait olduğu mezhebe ait ulemadan izin alınması âdettendi.<a href="mekke%20medine_split_046.html#footnote-1487-747" id="footnote-1487-747-backlink" name="footnote-1487-747-backlink">[747]</a> </p>
				<p class="normal">Harem-i Şerif’te ayrı ayrı makamların yer aldığı dönemlerde hangi mezhep imamının namaza önce başladığı konusunda Mekke’ye hakim olan devletin mezhep anlayışının öncelikli olduğu görülür. Eyyûbîler ve Memlükler’in ilk döneminde öncelik Şâfiîler’e verilmişti.<a href="mekke%20medine_split_046.html#footnote-1487-748" id="footnote-1487-748-backlink" name="footnote-1487-748-backlink">[748]</a> 1388 yılından itibaren Şâfiîler’in ardından ikinci sırada namaz kılan Hânefîler’in XV. yüzyıldan itibaren öncelik kazandıkları görülmektedir.<a href="mekke%20medine_split_046.html#footnote-1487-749" id="footnote-1487-749-backlink" name="footnote-1487-749-backlink">[749]</a> Bu sıralamanın bazı vakit namazlarında değiştiği de olurdu. Vaktin darlığı sebebiyle ayrı cemaatler tarafından aynı anda kılınan akşam namazı imam ve müezzinlerin seslerinin birbirine karışmasından dolayı 1408 hac mevsiminden itibaren Memlük Sultanı el-Melikü’n-Nâsır Ferec’in emriyle topluca tek bir Şâfiî imamının arkasında kılınması zorunlu hâle getirilmişti.<a href="mekke%20medine_split_046.html#footnote-1487-750" id="footnote-1487-750-backlink" name="footnote-1487-750-backlink">[750]</a> </p>
				<p class="bibliyografya">Hz. Ömer zamanında meşalelerle aydınlatılan Mescid-i Harâm’a Emevî Halifesi Muâviye’den itibaren kandiller konulmuş, Abbasî Halifesi Me’mûn devrinde bunlara fenerler ilâve edilmiş, Hârûnürreşîd döneminden itibaren şamdan ve avize kullanımı yaygınlaşmıştır. III. (IX.) yüzyılda sayıları 455’e ulaşan kandil ve şamdanlara ramazan ayında ve hac mevsiminde sekiz adet avize ekleniyordu.<a href="mekke%20medine_split_046.html#footnote-1487-751" id="footnote-1487-751-backlink" name="footnote-1487-751-backlink">[751]</a> Özel günlerde Mescid-i Harâm’ın kokulanıp tütsülenmesi için konulan buhurdanlıklar aydınlatmada kullanılan araçlarla bir bütünlük arz etmesine özen gösterilmiştir. Mescid-i Harâm’ın içerisinde ve dışında Abbasîler’in ilk döneminde konulan dibek taşı gibi oyuk taşları ilk şadırvan örneği olarak nitelemek mümkündür.<a href="mekke%20medine_split_046.html#footnote-1487-752" id="footnote-1487-752-backlink" name="footnote-1487-752-backlink">[752]</a></p>
				<p class="bibliyografya">Abbasîler döneminde Mescid-i Harâm’ın bakım ve onarımıyla burada yürütülen dinî hizmetlerin, eğitim ve öğretim faaliyetlerinin masrafları Bağdat’ta kurulan Dîvânü’n-nafakat’tan karşılanmıştır.<a href="mekke%20medine_split_046.html#footnote-1487-753" id="footnote-1487-753-backlink" name="footnote-1487-753-backlink">[753]</a> Ayrıca Hârûnürreşîd’den itibaren Mescid-i Harâm’a yapılacak her türlü masraf için özellikle Memlükler döneminde Mısır, Suriye ve Anadolu gibi bölgelerde vakıflar tahsis edilmiş, zamanla ortadan kalkan bazı vakıfların yerine yenileri kurulmuştur.<a href="mekke%20medine_split_046.html#footnote-1487-754" id="footnote-1487-754-backlink" name="footnote-1487-754-backlink">[754]</a></p>
				<p class="bibliyografya">İslâmiyet’in erken döneminden Memlükler’e kadar Mescid-i Harâm’ın idaresi Mekke veya Haremeyn valileri yahut onların görevlendirdiği Mekke kadısı veya muhtesipleri tarafından üstlenilmiş, Mekke Memlük idaresine geçince Harem-i Şerif’in işlerine emir adına tayin ettiği şeyhülharem (nâibülharem, nâzırulharem) bakmaya başlamıştır.<a href="mekke%20medine_split_046.html#footnote-1487-755" id="footnote-1487-755-backlink" name="footnote-1487-755-backlink">[755]</a> Hz. Muhammed’in Mescid-i Harâm’a müezzin tayin ettiği Ebû Mahzûre’den sonra oğlu ve torunları bu görevi yüzyıllarca sürdürmüştür.<a href="mekke%20medine_split_046.html#footnote-1487-756" id="footnote-1487-756-backlink" name="footnote-1487-756-backlink">[756]</a> Bu bağlamda Emevîler’den itibaren Mescid-i Harâm için özel görevliler tayin edilip tahsisat ayrılmaya başlandığı ve Abbasîler’le birlikte bunların kurumsal hâle geldiği söylenebilir.<a href="mekke%20medine_split_046.html#footnote-1487-757" id="footnote-1487-757-backlink" name="footnote-1487-757-backlink">[757]</a></p>
		  </div>
<div class="calibre2" id="calibre_pb_65"/></body>
</html>