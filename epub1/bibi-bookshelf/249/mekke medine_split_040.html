<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h2 class="baslik2" id="calibre_toc_37">ABBASÎLER’DEN OSMANLILAR’A HAC</h2>
				<p class="normal">İlk dönem Abbasî halifeleri hac vesilesiyle Mekke ve Medine şehirlerini ziyaret etmeye önem veriyorlardı. Bu ziyaretler hac görevini yerine getirmenin yanında özellikle Haremeyn şehirlerinde yaşayan ulemanın desteklerini almak ve İslâm dünyasının çeşitli bölgelerinden Mekke ve Medine’ye gelen insanlarla görüşerek memleketleri hakkında bilgilenmek bakımından önem arz ediyordu. Abbasîler’in ikinci halifesi Ebû Ca’fer el-Mansûr 758, 765, 766, 769 ve 775 yıllarında hac için Haremeyn’e gitmiş ve sonuncu yolculuğunda haccını tamamlayamadan hac yolunda vefat etmişti.<a href="mekke%20medine_split_046.html#footnote-1487-834" id="footnote-1487-834-backlink" name="footnote-1487-834-backlink">[834]</a> Babası Ebû Ca’fer zamanında 770 yılında emîr-i hac olan Mehdî-Billâh hilâfeti süresince iki defa hac etmiş (777) ve Haremeyn halkı için Mansûr tarafından iptal edilen imtiyazları geri vermesi başta olmak üzere pek çok ihsanda bulunmuştu.<a href="mekke%20medine_split_046.html#footnote-1487-835" id="footnote-1487-835-backlink" name="footnote-1487-835-backlink">[835]</a> </p>
				<p class="normal">Abbasî halifeleri içerisinde hac için Haremeyn’e en çok giden halife Hârûnürreşîd’dir. Dokuz veya on bir kez hacca giden Hârûnürreşîd bunların beş veya altısında hanımı Zübeyde’yi, birinde de oğulları Emîn ve Me’mûn’u beraberinde götürmüştü.<a href="mekke%20medine_split_046.html#footnote-1487-836" id="footnote-1487-836-backlink" name="footnote-1487-836-backlink">[836]</a> 795 yılı Ramazan ayında umre için Mekke’ye gelen Hârûnürreşîd daha sonra Medine’ye giderek hac zamanına kadar orada kalmıştı. Hac için Mekke’ye geldiği zaman hac yerlerinin tamamına yaya olarak gitmek suretiyle haccını tamamlamıştı.<a href="mekke%20medine_split_046.html#footnote-1487-837" id="footnote-1487-837-backlink" name="footnote-1487-837-backlink">[837]</a> Hacca geldiği zaman Mekke ve Medine’de halka geniş ihsanlarda bulunan ve hediyeler dağıtan Hârunürreşîd’in beraberinde aralarında yüz adet fakih ve çocuklarınında bulunduğu büyük bir topluluk yer alırdı.<a href="mekke%20medine_split_046.html#footnote-1487-838" id="footnote-1487-838-backlink" name="footnote-1487-838-backlink">[838]</a> </p>
				<p class="normal">Hârûnürreşîd sonrası Abbasî halifeleri ile Fâtımî halifeleri yolculuğun uzun süreli olması sebebiyle uzun süre devlet merkezinden ayrılmanın ortaya çıkaracağı siyasî boşluk başta olmak üzere, iç karışıklıklar, dış tehditler, bedevîlerin çapulculukları, iktisadî sıkıntılar ve sağlık problemleri gibi hac yolculuğu ve merasimlerini etkileyen faktörler sebebiyle hacca gidemiyorlardı. Bunun yerine kendi adlarına bir vekil göndererek ve hac yolculuğu ile merasimlerinin emniyet içerisinde yapılabilmesi için çeşitli tedbirler alıyorlardı. Bu tedbirlerin başında hac kervanlarının geçeceği güzergâh üzerindeki görevlilerin hacı kafilesinin güvenlik ve emniyetini sağlayarak emîr-i hacca yardımcı olmaları geliyordu.<a href="mekke%20medine_split_046.html#footnote-1487-839" id="footnote-1487-839-backlink" name="footnote-1487-839-backlink">[839]</a> Abbasîler zamanında üst düzey devlet görevlileri ancak izin almak suretiyle hacca gidebilirlerdi. Abbasîler’in önemli kumandanlarından İnak et-Türkî Halife Mütevekkil’den hac için izin istemiş, Mütevekkil sadece izin vermekle kalmamış, İnak’ın geçeceği yerlerde misafir edilmesini hutbelerde adının anılması ve dua edilmesi hususunu da özellikle belirtmişti.<a href="mekke%20medine_split_046.html#footnote-1487-840" id="footnote-1487-840-backlink" name="footnote-1487-840-backlink">[840]</a> </p>
				<p class="normal">Mekke ve Medine’nin nüfus yapıları hac mevsimlerinde önemli oranda artıyordu. Bu şehirlere gelen insanların barınma ve beslenme işlerinin sağlanması gerekiyordu. Özellikle gıda ihtiyacının tamamına yakını dışarıdan temin edilmek zorunda olan Mekke’de gerekli önlemler alınmadığı zaman pahalılık ortaya çıkıyor gerek yerli ve gerekse ziyaretçilerin geçim şartları zorlaşıyordu. Bu bakımdan Abbasîler’den itibaren Haremeyn’e hakim olan devletlerin üzerinde durdukları hususların başında fiyat istikrarının sağlanması geliyordu. Alınan bütün tedbirlere rağmen kıtlık, Mekke şeriflerinin yanlış politikaları, isyanlar, Hicaz’da meydana gelen olaylar ve bedevî baskınlarından dolayı bazı yıllarda Mekke ve Medine’de ortaya çıkan pahalılık hayatı olumsuz olarak etkilemiştir.<a href="mekke%20medine_split_046.html#footnote-1487-841" id="footnote-1487-841-backlink" name="footnote-1487-841-backlink">[841]</a> 908 yılı hac mevsiminde Müktefî’nin vefatı ve Muktedir-Billâh’a biat edildiği haberi Mekke’ye ulaşınca cülus bahşişi isteyen askerler Mina’da olaylara sebep olmuşlar; oluşan kargaşa ortamı hac törenlerinin sağlıklı yapılmasına engel olmuştu.<a href="mekke%20medine_split_046.html#footnote-1487-842" id="footnote-1487-842-backlink" name="footnote-1487-842-backlink">[842]</a></p>
				<p class="normal">Mekke ve Medine’de güvenliğin sağlanması kadar bu iki şehre güvenlik içerisinde ulaşımın sağlanması için Abbasîler döneminden itibaren çeşitli tedbirler alınmıştır. Ortaçağda hac için uzun ve zahmetli toplu yolculuklar yapılıyordu. Her yıl gerçekleşen bu toplu yolculuklar için oluşturulan hac kervanlarına deve temin etmek, ücret karşılığında yol güvenliklerini sağlayarak onlara rehberlik etmek ve onları çeşitli saldırılardan önlemek merkezî otorite tarafından görevlendirilen küçük muhafız birliklerinden çok hac yolları güzergâhında bulunan bedevî kabileler tarafından üstleniliyordu.<a href="mekke%20medine_split_046.html#footnote-1487-843" id="footnote-1487-843-backlink" name="footnote-1487-843-backlink">[843]</a> Tarih boyunca hac ve ticaret kervanlarına baskın yapmayı âdet edinmiş olan bedevîlerin baskın ve saldırılarından korunmak için onların topraklarından geçerken belli bir miktar ücret ödenmesi de gerekirdi. Merkezî otoriteler ancak bu şekilde bu bölgede güvenliği sağlayabiliyorlar ve hac kervanlarının güvenlik içerisinde gidip dönmesi için önemli ölçüde ekonomik kaynak ayırıyorlardı. </p>
				<p class="normal">Alınan tedbirlere rağmen Abbasîler döneminden itibaren merkezî hükümetlerin Hicaz’da uğraştıkları problemlerin başında yol kesme ile sık olmamakla birlikte Mekke ve Medine’nin içerisinde ve hac güzergâhı üzerinde yağmalama olaylarına rastlanılmaktadır.<a href="mekke%20medine_split_046.html#footnote-1487-844" id="footnote-1487-844-backlink" name="footnote-1487-844-backlink">[844]</a> Bazen Mekke’de meydana gelen yağmalama olaylarında şehri yöneten şeriflerin bizzat müdâhil oldukları görülür.<a href="mekke%20medine_split_046.html#footnote-1487-845" id="footnote-1487-845-backlink" name="footnote-1487-845-backlink">[845]</a> Bazen de şerifler ile emîr-i hac arasındaki otorite paylaşımı Mekke’de problemlere sebep olur, şehir halkı ve hac için Mekke’ye gelenler bundan zarar görürlerdi.<a href="mekke%20medine_split_046.html#footnote-1487-846" id="footnote-1487-846-backlink" name="footnote-1487-846-backlink">[846]</a> 1212 yılı hac mevsiminde Mekke’de yağmalanan Irak hacı kafilesinin kaybı bir milyon dinar gibi yüksek bir miktara ulaşmıştı.<a href="mekke%20medine_split_046.html#footnote-1487-847" id="footnote-1487-847-backlink" name="footnote-1487-847-backlink">[847]</a> </p>
				<p class="normal">845 yılında Benî Süleym kabilesinden bir grup eşkıyanın Medine’de isyan edip Mekke ve Medine arasında yol kesmesi ve bazı köyleri yağmalaması üzerine Abbasî Halifesi Vâsik-Billâh tarafından gönderilen Boğa el-Kebîr lakaplı Ebû Musa et-Türkî Medineliler’in de yardımıyla âsileri cezalandırmayı başarmıştı.<a href="mekke%20medine_split_046.html#footnote-1487-848" id="footnote-1487-848-backlink" name="footnote-1487-848-backlink">[848]</a> Benî Süleym başta olmak üzere bazı bedevî kabilelerin sonraki dönemlerde hac yollarının güvenliğini tehdit ettikleri örneklere sıkça rastlanmaktadır.<a href="mekke%20medine_split_046.html#footnote-1487-849" id="footnote-1487-849-backlink" name="footnote-1487-849-backlink">[849]</a> Bedevî kabilelerin yol kesiciliği ve yağmacılık yapmaları Mekke ve Medine’de siyasî ve iktisadî bakımdan istikrarsızlığa sebep olmuş ve bazı yıllar Haremeyn’e hac kafileleri ulaşamamış veya hiç gönderilememiştir. </p>
				<p class="normal">979 veya 980 yılında Fatımîler adına hac emiri olan Bâderîs b. Zîrî Mekke’ye geldiğinde yanına gelen yankesici ve hırsızlardan oluşan bir grup ona şöyle bir teklifte bulunmuştu: “Bize bu mevsimi 50.000 dirheme sat ve bizi serbest bırakarak yapacağımız hırsızlıklara karışma.” Emîr-i hac onların teklifini kabul ederek antlaşma yapmak için arkadaşlarının tamamıyla toplanıp huzuruna gelmelerin istemiş, onları huzuruna topladıktan sonra ellerini keserek cezalandırmıştı.<a href="mekke%20medine_split_046.html#footnote-1487-850" id="footnote-1487-850-backlink" name="footnote-1487-850-backlink">[850]</a> Mekke’deki otorite boşluğuna işaret eden bu olay hac mevsimlerinde sadece hac yollarının değil Mekke ve Medine’nin iç güvenliğinin sağlanmasının da önemli olduğunu göstermektedir.</p>
				<p class="normal">Öbür yandan 1235 yılı hac mevsiminde olduğu gibi örneği çok olmamakla birlikte yoğun dış ilişkiler Haremeyn’e hac kafilelerinin ulaşmasını engelliyordu. Bu sene Eyyûbî Hükümdarı el-Melikü’l-Kamil ile Anadolu Selçuklu Sultanı Alâeddin Keykubad arasındaki mücadeleden dolayı Mısır’dan deniz yoluyla ve Yemen’den karayoluyla gelenlerin dışında hiç kimse hac yapamamıştı.<a href="mekke%20medine_split_046.html#footnote-1487-851" id="footnote-1487-851-backlink" name="footnote-1487-851-backlink">[851]</a> Mekke ve Medine’ye gönderilen eşya ve malzemenin her hangi bir saldırıya uğramadan ulaşması için bazı ilginç tedbirlerin de alındığı görülür. Büveyhîler’den Adudüddevle Mekke’ye giden eşya ve yiyecek malzemesinin buraya ulaşmadan yol kesicileri tarafından gasbedilmesini önlemenin yolunu onlara zehirli tatlı ikram etmekte bulmuştu.<a href="mekke%20medine_split_046.html#footnote-1487-852" id="footnote-1487-852-backlink" name="footnote-1487-852-backlink">[852]</a></p>
				<p class="normal">Abbasîler döneminden itibaren yol güvenliğinin sağlanması kadar yolculukların daha iyi imkânlar içerisinde gerçekleştirilmesi için çeşitli tedbirler alınmıştır. İlk Abbasî Halifesi Seffâh 752 yılında Kûfe’den Mekke’ye kadar ulaşan güzergâhı sınır taşları dizdirerek belirgin hâle getirmişti.<a href="mekke%20medine_split_046.html#footnote-1487-853" id="footnote-1487-853-backlink" name="footnote-1487-853-backlink">[853]</a> Bu konuyla ilgili en kapsamlı çalışma Haremeyn şehirleriyle Yemen arasındaki ilk berîd (posta) teşkilatını kuran Mehdî-Billâh tarafından gerçekleştirilildi. Mehdî 161 yılında (777-778) hac yollarının yenilenmesini, kuyular kazılarak küçük havuzlar yapılmasını ve yol boyunca istirahat yerlerinin inşa edilmesini emretti. Yapılan çalışmalar neticesinde Irak-Haremeyn ve Mekke-Medine arasındaki ulaşım daha kolaylaşmış ve Hicaz yolu Abbasî ülkesindeki en geniş ve güvenli yollardan birisi hâline gelmişti.<a href="mekke%20medine_split_046.html#footnote-1487-854" id="footnote-1487-854-backlink" name="footnote-1487-854-backlink">[854]</a> </p>
				<p class="bibliyografya">Mehdî tarafından başlatılan bu çalışmalar sonraki dönemlerde geliştirilerek sürdürülmüştür. Fatımîlerin Yemen valisi olan Ali es-Süleyhî’nin Hicaz bölgesinde yaptığı ıslahatların arasında bölge içerisindeki hac yollarını güvene kavuşturmak, onları ıslah etmek, hac kafilelerinin ulaşımlarını kolayca yapmalarını sağlamak bulunuyordu. 834’te (1430-31) Emîr Şâhin Mekke-Kahire yolu üzerinde bazı düzenlemeler yaptı ve dinlenme yerleriyle su sistemini onarttı.<a href="mekke%20medine_split_046.html#footnote-1487-855" id="footnote-1487-855-backlink" name="footnote-1487-855-backlink">[855]</a> Mısır ve Şam hac kafilelerinin geçtikleri yerlerde bugün hala ayakta olan özellikle Memlükler döneminden kalma kitâbeler mevcuttur.<a href="mekke%20medine_split_046.html#footnote-1487-856" id="footnote-1487-856-backlink" name="footnote-1487-856-backlink">[856]</a></p>
				<p class="normal">Abbasîler döneminde hareket merkezi Bağdat’tı; başta Suriye olmak üzere İslâm dünyasının her tarafından kafileler Bağdat’a gelerek burada toplanırlar ve emîr-ı haccın başkanlığında Mekke’ye hareket ederlerdi. Menâsik-i hac o yıl hac emiri olarak görevlendirilen kişinin rehberliğinde ifa edilir ve dönüşte Medine’ye uğranıp Hz. Muhammed’in kabri ziyaret edildikten sonra Bağdat’a dönülürdü.<a href="mekke%20medine_split_046.html#footnote-1487-857" id="footnote-1487-857-backlink" name="footnote-1487-857-backlink">[857]</a> </p>
				<p class="normal">Hac kafileleri Fâtımiler’in Mısır’a hakim olmalarıyla birlikte Bağdat’ın yanında Kahire’den de düzenlenmeye başladı. Aslında Haremeyn’in fethinden itibaren Mısır’la özellikle ekonomik alanda bağlantısı hiçbir zaman kesilmemişti. Fâtımîler Mısır’a hakim olunca Haremeyn’de adlarına hutbe okunması için özel gayret sarf ettiler ve bunu gerçekleştirmek için Mısır’dan Mekke ve Medine’ye özel hac kafileleri düzenlediler. Mekke ve Medine şehirleri Fâtımîler’den itibaren siyaseten çok az kesintiye uğramakla birlikte Mısır’a bağlanmış ve hac mevsimlerinde Mısır’dan beraberlerinde bu iki şehrin halkına yönelik hediye ve ihsanlarla birlikte gelmeleri gelenekselleşmişti.<a href="mekke%20medine_split_046.html#footnote-1487-858" id="footnote-1487-858-backlink" name="footnote-1487-858-backlink">[858]</a> Bu geleneğin oluşmasında Haremeyn’in yerel yöneticisi konumunda olan şeriflerin siyasî desteklerini almak istemenin de önemli bir rolü vardı. Fâtımîler gerek halifelerin etkin oldukları ilk dönemlerinde ve gerekse vezirlerin etkin oldukları ikinci dönemlerinde Haremeyn ile ilgilerini hiçbir zaman kesmediler ve Mekke ile Medine’deki etkinliklerini artırmak için hac mevsimleri başta olmak üzere buldukları her fırsatta davetlerini yaymaya gayret ettiler.<a href="mekke%20medine_split_046.html#footnote-1487-859" id="footnote-1487-859-backlink" name="footnote-1487-859-backlink">[859]</a> </p>
				<p class="normal">Moğol istilasından sonra Memlük Sultanı Baybars’ın son Bağdat Abbasî Halifesi Zâhir-Biemrillâh’ın oğlu Ahmed’i Kahire’ye götürerek Müstansır-Billâh lakabıyla halife ilân etmesinden sonra hac kafilesinin merkezî hareket noktası tamamıyla Mısır oldu. Fâtımîler’den itibaren hac mevsimi yaklaşınca bütün Mısır camilerinde halifenin mersûmu okunur ve “Birketü’l-huccâc” adlı yerden kafilenin yola çıkacağı ve bütün ihtiyaçlarının karşılanacağı da ilân edilirdi.<a href="mekke%20medine_split_046.html#footnote-1487-860" id="footnote-1487-860-backlink" name="footnote-1487-860-backlink">[860]</a> Kâbe’ye 1266 yılında ilk defa mahmil ve örtü gönderen I. Baybars’tan sonra Muhammed b. Kalavun ve Sultan Kayıtbay hac için Mekke’ye gidip buradaki halka çeşitli ihsanlarda bulunmuşlardı. Memlükler döneminde yeni emirin görevlendirilmesi esnasında Mekke’ye gönderilen aynî ve nakdî yardımlar şehirde ekonomik rahatlığa sebep olabiliyordu.<a href="mekke%20medine_split_046.html#footnote-1487-861" id="footnote-1487-861-backlink" name="footnote-1487-861-backlink">[861]</a> </p>
		  </div>
<div class="calibre2" id="calibre_pb_71"/></body>
</html>