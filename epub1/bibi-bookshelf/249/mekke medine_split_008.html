<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<h2 class="baslik2" id="calibre_toc_11">ABBASÎLERİN İLK DÖNEMİNDE MEKKE VE MEDİNE MEKKE VE MEDİNE’NİN ABBASÎ HAKİMİYETİNE GİRMESİ</h2>
				<p class="bibliyografya">Emevîler’in yıkılışına zemin hazırlayan önemli sebeplerin başında, ehliyeti esas alan hilâfet sistemini değiştirmek ve onun yerine kuvvete dayanan ve verasetle intikal eden saltanat uygulamasını başlatmış olmaları gelmektedir. Buna Emevî halifelerinin Arapçılık taassubuna bağlı olarak izledikleri siyaset de eklenince, İslâm dünyasında Arap ve Arap olmayan unsurlardan oluşan çeşitli menfaat topluluklarının Emevîler’e karşı ciddî bir muhalefet grubu olarak ortaya çıkmasına zemin hazırladı. Oluşan muhalefet gruplarının başını çeken Hâşimîler gerek Emevîler’in son döneminde ve gerekse Abbasîler’in ilk döneminde siyasî olayların gelişiminde önemli rol oynadılar. </p>
				<p class="bibliyografya">Abbasî davetinin yoğunlaştığı dönemlerde Hâşimîler’in kendi içlerinde üç gruba bölündükleri görülür. Bunlardan birincisi Emevîler’e muhalif olmakla birlikte silaha sarılma taraftarı olmayan ve liderliği Câfer es-Sâdık tarafından üstlenilen Hüseynîler, ikincisi adil olmayan ve tebaasına zulüm eden devlet başkanı ve idareciye karşı her türlü mücadelenin yapılması gerektiğini savunan ve sonradan Zeydiyye mezhebini oluşturan liderliğini Abdullah b. Hasan ve oğullarının üstlendiği Hasenîler, üçüncüsü ise daha çok geri plânda kalarak gizli hareket etmeyi benimseyen Abdullah b. Abbas’ın torunu Muhammed’in etrafında birleşen Abbasîler’dir.<a href="mekke%20medine_split_045.html#footnote-1487-35" id="footnote-1487-35-backlink" name="footnote-1487-35-backlink">[35]</a> Bu gruplardan Âl-i Fâtıma’yı oluşturan Hasenî ve Hüseynîler’in büyük çoğunluğu Haremeyn şehirlerinde özellikle de Medine’de oturmuşlar, siyasî kalkışma ve faaliyetlerini Haremeyn merkezli olarak plânlamışlardır. Bununla birlikte hilâfet merkezinin önce Kûfe’ye daha sonra da Şam’a nakledilmiş olması sebebiyle Hicaz’ın hac mevsimleri dışında siyasî olaylara yön verme ve etkileme hususunda özellikle İslâmiyet’in ilk dönemindeki önemi kaybolmuştu. Bu bakımdan Mekke ve Medine şehirlerinin Abbasî propagandası ve yeraltı faaliyetlerinde özellikle Irak’taki kadar bir etkinlikleri söz konusu değildi. Ancak Emevîler döneminde meydana gelen Harre Vak’ası ve Kâbe kuşatmaları gibi olaylar Mekke ve Medine’de yaşayanların hafızalarında Ümeyyeoğulları iktidarına karşı olumsuz bir bakış açısının daima canlı kalmasına sebep olmuştu. Bu yüzden Emevîler’e karşı girişilen her hareketin Haremeyn’de akis bulması kaçınılmaz bir gerçek olmuştur.</p>
				<p class="bibliyografya">28 Kasım 749 tarihinde Kûfe Camii’nde ilk Abbasî halifesi olarak biat alan Ebü’l-Abbas es-Seffâh otoritesini yaymak için harekete geçti. Ebü’l-Abbas kendisine biat alınmasında önemli rol oynayan amcası Davud b. Ali’yi önce Kûfe valiliğine tayin etti; ardından da hac emirliği uhdesinde kalmak üzere Kûfe’nin yanı sıra Mekke, Medine, Yemen ve Yemâme valiliğine getirdi.<a href="mekke%20medine_split_045.html#footnote-1487-36" id="footnote-1487-36-backlink" name="footnote-1487-36-backlink">[36]</a> </p>
				<p class="bibliyografya">Davud b. Ali ilk olarak Mekke’ye gitti ve her hangi engelle karşılaşmadan şehri Abbasî idaresine soktu. Davud’un göreve başladıktan sonra Mekke’de gerçekleştirdiği ilk icraat, Emevî valilerinden Halid b. Abdullah el-Kasrî’nin zemzem, rukün ve makām-ı İbrahim arasına yaptırdığı ve halk arasında “Birketü’l-Kasrî”<a href="mekke%20medine_split_045.html#footnote-1487-37" id="footnote-1487-37-backlink" name="footnote-1487-37-backlink">[37]</a> adıyla bilinen çeşmeyi yıktırması oldu. Davud’un bu icraatında Mekke halkından büyük destek gördüğü dikkati çekmektedir. Halkın verdiği destek Emevîler’e muhalefetten ziyade asırlardır Mekke su kültürünün vazgeçilmezi olan Kâbe’nin hemen yanında yer alan zemzem kuyusunun suyuna Hîra ve Sebîr dağları arasındaki bir kaynaktan Mescid-i Harâm’a getirilen bu suyun alternatif olarak gösterilmiş olmasından kaynaklanmaktaydı. Nitekim Abbasî otoritesiyle bu şekilde tanışan Mekkeliler bu çeşme ve müştemilatının ortadan kaldırılmasından çok memnun olmuşlardı.<a href="mekke%20medine_split_045.html#footnote-1487-38" id="footnote-1487-38-backlink" name="footnote-1487-38-backlink">[38]</a> </p>
				<p class="bibliyografya">Davud b. Ali’nin Mekke’de yaptığı ikinci icraat ise burada yaşayan Emevîler ve taraftarlarını cezalandırmak oldu.<a href="mekke%20medine_split_045.html#footnote-1487-39" id="footnote-1487-39-backlink" name="footnote-1487-39-backlink">[39]</a> Tavaf esnasında Benî Ümeyye’nin helak olduğunu üzüntülü bir şekilde dile getiren bir şahsın 1000 dinar para ödemekle cezalandırılmasından öldürme dışındaki türden cezaların olduğu da göstermektedir.<a href="mekke%20medine_split_045.html#footnote-1487-40" id="footnote-1487-40-backlink" name="footnote-1487-40-backlink">[40]</a> Diğer taraftan, Davud Mekke’ye geldiği zaman hilâfet konusunda önceliğin Ali evlâdında olduğunu savunduğu ve Benî Ümeyye’yi tenkit ettiği için Emevî valisi tarafından hapsedilen ve her cumartesi dayak cezası tatbik edilen şair Südeyf b. Meymûn’u serbest bıraktı.<a href="mekke%20medine_split_045.html#footnote-1487-41" id="footnote-1487-41-backlink" name="footnote-1487-41-backlink">[41]</a> Davud’un bu uygulaması Mekke’deki Emevî muhalifi diğer tutukluların da serbest bırakıldığının bir işareti olmalıdır. Hapisten çıkan şair Südeyf’in Davud b. Ali tarafından çeşitli vesilelerle yapılan konuşmalarda ayağa kalkarak Abbasoğuları’nı övmesi ve gece sohbetlerinde bu hususla ilgili şiirler terennüm etmesi Mekke’de Abbasî otoritesinin yerleşmesine mutlaka katkıda bulunmuştur.<a href="mekke%20medine_split_045.html#footnote-1487-42" id="footnote-1487-42-backlink" name="footnote-1487-42-backlink">[42]</a> </p>
				<p class="bibliyografya">Medine Abbasî hakimiyetine Yahya (Hüseyin) b. Ca’fer el-Abbasî tarafından sokuldu. Yahya, Abbasîler’e biat edildikten sonra Medine’ye gelerek Emevîler’in son valisi Yusuf b. Urve’yi buradan çıkararak şehri Abbasî otoritesine soktu.<a href="mekke%20medine_split_045.html#footnote-1487-43" id="footnote-1487-43-backlink" name="footnote-1487-43-backlink">[43]</a> Bununla birlikte Yahya b. Hüseyin’in gerçek anlamda ilk vali olmayıp Medine’yi Abbasî hakimiyetine sokan kumandan olarak nitelendirilmesi daha doğru olmalıdır.<a href="mekke%20medine_split_045.html#footnote-1487-44" id="footnote-1487-44-backlink" name="footnote-1487-44-backlink">[44]</a> Medine’nin Abbasîler dönemindeki ilk valisi olan Davud b. Ali, Mekke’deki işlerini tamamladıktan sonra Medine’ye geldi ve Mekke’de olduğu gibi burada da Emevîler ile taraftarlarını cezalandırmakla icraata başladı.</p>
				<p class="bibliyografya">Özellikle Abbasî muhaliflerine karşı izlediği ön yargılı siyaset ve sert tutumu nedeniyle Haremeyn’de olumlu bir iz bırakmayan Davud b. Ali, Mekke ve Medine’de Abbasî otoritesini yerleştirmek için çaba gösteriyor; bununla ilgili her fırsatta konuşmalar yapıyordu. Yeni Haremeyn valisinin konuşmalarında öncelik hilâfetin hakları olduğu ve bundan dolayı kendilerine itaat edilmesi gerektiğiydi. Abbasî iktidarıyla birlikte yeni bir dönemin başladığını ve fikirlerin açıkça savunulmasını gerektiğine vurgu yapan Davud’un konuşmalarında sıkça Ali evlâdını uyardığı da dikkati çekmektedir. Ali evlâdından sadece Abbasî otoritesine boyun eğmelerini isteyen Davud, bundan imtina ederlerse şiddet politikası uygulamak ve geçim vasıtalarını ellerinden almak zorunda kalacağını söylemek suretiyle, onları tehdit etmekten geri durmamıştı.<a href="mekke%20medine_split_045.html#footnote-1487-45" id="footnote-1487-45-backlink" name="footnote-1487-45-backlink">[45]</a> </p>
				<p class="bibliyografya">Davud b. Ali’nin özellikle muhalifler ve Emevîler’e yönelik icraatlarının halk tarafından tasvip görmediği Hz. Hasan’ın torunlarından Abdullah’ın şu sözlerinden anlaşılmaktadır: “Ey Kardeşim! Sen onları öldürdükten sonra mülkünün nesiyle övüneceksin? Senin için güzel ve mutlu başlangıç kötülükle anılmaktan daha iyi olmaz mı?”<a href="mekke%20medine_split_045.html#footnote-1487-46" id="footnote-1487-46-backlink" name="footnote-1487-46-backlink">[46]</a></p>
				<p class="bibliyografya">Döneminin önde gelen hatiplerinden olan Davud b. Ali Medine’ye geldikten kısa bir süre sonra hastalanarak vefat etti. Yaklaşık üç aydan biraz fazla Mekke ve Medine’yi idare eden Davud b. Ali bu iki şehirdeki icraatlarıyla olumsuz bir iz bırakmıştı.<a href="mekke%20medine_split_045.html#footnote-1487-47" id="footnote-1487-47-backlink" name="footnote-1487-47-backlink">[47]</a> </p>
				<p class="bibliyografya">Davud b. Ali rahatsızlandığı sırada oğlunu yerine vekil bırakmıştı. Musa b. Davud babasının vefatından sonra Ebü’l-Abbâs es-Seffâh tarafından Haremeyn, Tâif ve Yemâme valiliğine atanan Ziyad b. Abdullah ile ilgili atama kararını gösteren Irak postası gelinceye kadar valilik görevini vekaleten üstlendi.<a href="mekke%20medine_split_045.html#footnote-1487-48" id="footnote-1487-48-backlink" name="footnote-1487-48-backlink">[48]</a></p>
		  <div class="calibre2" id="calibre_pb_13"/></body>
</html>