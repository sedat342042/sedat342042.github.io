<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h2 class="baslik2" id="calibre_toc_28">Memlükler Döneminde Mekke ve Medine</h2>
				<p class="bibliyografya">İslâm dünyasının çok parçalı hâle gelmesinden sonra Mekke ve Medine’ye hükmeden sultan ve hükümdarlara çeşitli unvanlar verilmeye başlandı. Bu unvanlardan en meşhuru Mekke ve Medine’nin hizmetkarı anlamında ilk defa Eyyûbî hanedanının kurucusu Selâhaddîn-i Eyyûbî için kullanılan “hâdimü’l-Haremeyn”dir. Kalkaşendî, sultanların lakaplarından olan bu unvanın Mekke ve Medine haremlerine sahip olmayı ve korumayı ifade ettiği görüşündedir.<a href="mekke%20medine_split_045.html#footnote-1487-508" id="footnote-1487-508-backlink" name="footnote-1487-508-backlink">[508]</a> İbn Tagriberdî’nin bu unvanın Mısır’da oturan halife ve sultanlarla özdeşleştiğini kaydetmiş olması<a href="mekke%20medine_split_045.html#footnote-1487-509" id="footnote-1487-509-backlink" name="footnote-1487-509-backlink">[509]</a> Haremeyn’in yönetimindeki Mısır’ın önemine işaret etmektedir. Memlük sultanları için Şerif Ebû Nümey zamanından itibaren kullanılmaya başlanan ve Hicaz’a yönelik Memlük siyasetinin en bariz işareti olan bu unvana ait en erken bilgi Dımaşk kalesinde yer alan 1261 ve 1266 tarihli el-Melikü’z-Zâhir Rükneddin I. Baybars dönemine ait kitâbelerde “hâdimü’l-Haremeyni’ş-şerîfeyn” şeklindedir.<a href="mekke%20medine_split_045.html#footnote-1487-510" id="footnote-1487-510-backlink" name="footnote-1487-510-backlink">[510]</a> Âşıkpaşazâde’nin Mısır sultanına Osmanlılar tarafından “hâdim-i Haremeyn” şeklinde hitap edildiğini kaydetmesi bu unvanın Memlükler döneminden itibaren yaygınlaştığına işaret etmektedir.<a href="mekke%20medine_split_045.html#footnote-1487-511" id="footnote-1487-511-backlink" name="footnote-1487-511-backlink">[511]</a> Memlük sultanlarının genelde Hicaz özelde ise Mekke’ye hükmetmeye büyük önem verdikleri hâdimü’l-Haremeyn unvanının yanında otoritelerinin Hicaz’a uzandığını gösteren başka sıfatları adlarına ekledikleri görülür.<a href="mekke%20medine_split_045.html#footnote-1487-512" id="footnote-1487-512-backlink" name="footnote-1487-512-backlink">[512]</a> Aragon hükümdarıyla 1290 tarihinde bir ticaret antlaşması imzalayan el-Melikü’l-Mansûr Seyfüddîn Kalâvûn antlaşma metninde kendisini “Mekke’deki asil ve ulvî evin sultanı” şeklinde tanımlamıştı.<a href="mekke%20medine_split_045.html#footnote-1487-513" id="footnote-1487-513-backlink" name="footnote-1487-513-backlink">[513]</a> Bu arada özellikle Abbasîler’in ikinci yarısından itibaren Mekke ve Medine emirlerine bu şehirlere hakim olduklarını gösteren “sâhib” unvanının da sıkça verildiği burada belirtilmelidir.<a href="mekke%20medine_split_046.html#footnote-1487-514" id="footnote-1487-514-backlink" name="footnote-1487-514-backlink">[514]</a> </p>
				<p class="bibliyografya">Abbasî halifelerinin İslâm dünyasında siyasî etkinliklerinin azalması ve “hâdimü’l-Haremeyn“ unvanını kullanan Memlük Sultanı I. Baybars’ın Moğol istilâsıyla ortadan kaldırılan Bağdat Abbasî hilâfetini Mısır’da yeniden kurmasının ardından Medine Memlükler’e bağlandı. 4 Temmuz 1261 tarihinde “kasîmü emîri’l-mü’minîn”<a href="mekke%20medine_split_046.html#footnote-1487-515" id="footnote-1487-515-backlink" name="footnote-1487-515-backlink">[515]</a> unvanı verdiği Baybars’a sultanlık hil’ati ve tacı giydiren Mısır’daki ilk Abbasî halifesi Müstansır-Billâh, onu Suriye, Diyarbekir, Yemen, Mısır, Hicaz ve Fırat havzasıyla fethedilecek yeni beldelere tayin ettiğini bir taklid ile kayıt altına aldırmıştı.<a href="mekke%20medine_split_046.html#footnote-1487-516" id="footnote-1487-516-backlink" name="footnote-1487-516-backlink">[516]</a> Müstansır tarafından hazırlatılan bu taklid aynı zamanda Memlük sultanlarını Medine ve Mekke işleriyle uğraşmakla görevlendirdiği anlamına da geliyordu.<a href="mekke%20medine_split_046.html#footnote-1487-517" id="footnote-1487-517-backlink" name="footnote-1487-517-backlink">[517]</a> Öbür yandan Baybars’a verilen ve daha sonra Memlük sultanları tarafından kullanılan “kasîmü emîri’l-mü’minîn” unvanının özellikle gayri müslimlerle yapılacak yazışmalarda kullanıldığını söyleyen Kalkaşendî, bu lakabın anlamları içerisinde Haremeyn’e hakim olup hizmet etmeyi de kapsamasının bulunduğunu kaydetmektedir.<a href="mekke%20medine_split_046.html#footnote-1487-518" id="footnote-1487-518-backlink" name="footnote-1487-518-backlink">[518]</a> </p>
				<p class="bibliyografya"> Memlükler Hicaz’a hükmederek İslâm’ın kutsal yerlerini muhafaza ettikleri gibi Müslüman dünyasındaki diğer devletler nazarında da itibarlarını artırıyorlardı. Medine ve Mekke’de idari tasarruflarda bulunuyorlar ve buradaki emirlerin kendilerine bağlılıklarının devamı için gerekli tedbirleri alıyorlardı. Medine’de Memlük hükümranlığının yerleşmesinin Mekke’ye nazaran her hangi bir engelle karşılaşmadan gerçekleştiği söylenebilir. Çünkü Medine’de Mekke gibi köklü bir bürokrasi geleneği yoktu ve hükmü Medine ile sınırlı veya bazen Mekke’ye bağlı olan bir emir tarafından yönetiliyordu. Diğer taraftan Medine’nin Abbasîler’in ikinci yarısından itibaren ciddî nüfus kaybetmesi ve bedevî saldırıları şehrin hac mevsimleri dışında cazibesinin azalması siyasî hayata mutlaka yansımış olmalıdır. 1268 yılında Medine’de toplanan zekat ve öşürün Mısır’a gönderilmiş olması buradaki Memlük hakimiyetinin güçlülüğüne işaret etmektedir.<a href="mekke%20medine_split_046.html#footnote-1487-519" id="footnote-1487-519-backlink" name="footnote-1487-519-backlink">[519]</a> Memlük sultanına Mekke’de olduğu gibi, Mescid-i Nebevî’nin minberinde okunan hutbelerin yanında cemaatle kılınan her namazın arkasında dua edilmesi de bağlılığın önemli bir göstergesi olmalıdır.<a href="mekke%20medine_split_046.html#footnote-1487-520" id="footnote-1487-520-backlink" name="footnote-1487-520-backlink">[520]</a> </p>
				<p class="normal">Memlük Sultanı I. Baybars’ın ölümüyle (1277) Mısır’da iç istikrarın bozulması, hakimiyet alanlarını Yemen dışına yaymayı arzulayan Resûlîler’in ilgi alanlarına Hicaz’ın yeniden girmesine sebep oldu. Yeni rekabeti kendi lehlerine geliştirmek isteyen Memlük Sultanı el-Melikü’l-Mansur Kalavun Şerif Ebû Nümey’den kendisine ve haleflerine bağlılık yemininin yanı sıra Kâbe’ye her yıl Mısır’dan gönderilen ve Mekke’ye hakimiyetin en önemli siyasî alametlerinden olan örtü dışında her hangi bir örtü asılmayacağının sözünü de aldı.<a href="mekke%20medine_split_046.html#footnote-1487-521" id="footnote-1487-521-backlink" name="footnote-1487-521-backlink">[521]</a> Böylece Mekke’de Resûliler’e karşı Memlük hakimiyeti tescil edilmiş oldu. </p>
				<p class="normal">Memlük sultanları Haremeyn’de otoritelerini hissettirmek ve İslâm dünyasının çeşitli bölgelerinden buraya gelen insanların nazarında perestişlerini artırmak için Kahire’de özel olarak hazırlatılan Kâbe’nin örtüsü ile Mısır hac kervanının her yıl emniyet içerisinde Mekke ve Medine’ye ulaşmasını sağlamaya büyük önem veriyorlardı. Memlükler Mekke şerifleriyle ilişkilerini o kadar derinleştirmişlerdi ki, XIV. asrın sonlarından itibaren her Mekke şerifi Kâbe’nin örtüsünü taşıyan kervanı şehrin dışına çıkarak karşılar ve kisveyi taşıyan devenin ayağını saygıyla öperlerdi.<a href="mekke%20medine_split_046.html#footnote-1487-522" id="footnote-1487-522-backlink" name="footnote-1487-522-backlink">[522]</a> Bu hareketle Mekke’nin yerel idarecisi konumunda olan şerifin Memlük otoritesine boyun eğişi temsil ediliyordu.<a href="mekke%20medine_split_046.html#footnote-1487-523" id="footnote-1487-523-backlink" name="footnote-1487-523-backlink">[523]</a></p>
				<p class="normal">Memlük sultanları Hicaz’da otoritelerini yerleştirdikten sonra Ebû Nümey zamanından itibaren zaman zaman Mekke’nin içişlerine müdahale ediyorlardı. Bu müdahaleler bazen Mekke emirinin talebi üzerine bazen de sultanın insiyatif almayı gerekli gördüğü zamanlarda gerçekleşiyordu. Bu bakımdan Ebû Nümey, emirliğinin sonlarına doğru Mekke’nin içişlerine Mısır’dan yapılan müdahalelerin artmasından endişe duymaya başladı. Bunu tetikleyecek bir unsur da, çocukları arasında emirlik konusundaki anlaşmazlıkların olacağını sezmesiydi. Oluşan siyasî durumu Mekke merkezli olarak düşünen Ebû Nümey Memlükler’e karşı Resûlîler’i devreye sokmayı denedi. Yemen’in devreye girmesi Mekke’nin özellikle de şeriflerin lehine ekonomik bakımdan bir takım sonuçlar doğurabilir ve böylelikle Mısır-Yemen rekabetinden istifade ederek siyasal konumunu daha da güçlendirebilirdi.<a href="mekke%20medine_split_046.html#footnote-1487-524" id="footnote-1487-524-backlink" name="footnote-1487-524-backlink">[524]</a> Ebu Nümey Memlük Devleti’ne bağlılık sözü vermesine rağmen 1288 yılında bunu bozup bağımsızlık için harekete geçerek bu siyaseti yürülüğe sokmayı denedi. Memlükler adına hutbe okutmayı bırakıp Yemen Resûlî hükümdarlarından el-Melikü’l-Muzaffer adına hutbe okutmaya başlayarak Mekke’de Memlükler (Mısır) ile Resûlîler (Yemen) arasındaki rekabeti yeniden canlandırmaya çalıştı.<a href="mekke%20medine_split_046.html#footnote-1487-525" id="footnote-1487-525-backlink" name="footnote-1487-525-backlink">[525]</a></p>
				<p class="normal">Ebû Nümey’in Mısır yerine Yemen’e yöneldiği haberini alan Memlük sultanı, Mısır’dan bir ordu sevkiyle bağlılığından emin olduğu Medine valisi Cemmâz b. Şeyha el-Hüseynî’ye askerî destek vererek Mekke’ye göndermek suretiyle, Mekke emirini bu girişiminden vazgeçirmek istedi. Ebû Nümey Medine’den bir ordunun geldiğini haber alınca Mekke’yi terk ederek şehrin çevresindeki köylerden birisindeki akrabalarının yanına sığındı. Cemmâz her hangi bir engelle karşılaşmadan Mekke’ye girerek hükümet konağını istila etti. Bir süre Mekke’yi yöneten cemmâz hutbeyi yeniden Memlükler adına okuttu ve Mekke hakimiyetinin tescili anlamına gelmesi için kendi adıyla Memlük sultanı Kalavun’un adının yer aldığı sikke kesilmesini emretti.<a href="mekke%20medine_split_046.html#footnote-1487-526" id="footnote-1487-526-backlink" name="footnote-1487-526-backlink">[526]</a> Bütün bunlara rağmen Ebû Nümey kolaylıkla alt edilecek bir rakip değildi. Cemmâz’ın yanında Memlük sultanı tarafından gönderilen Cemmâkî adlı komutanı maddî imkânlar sağlayarak elde etti ve Cemmâz’ı zehirleyerek öldürmeyi denedi. Zehirli içeceği içtikten sonra durumu anlayan ve yakınında bulunan Cemmâkî adlı komutanı tutuklatarak Medine’ye döndü ve şans eseri ölümden kurtuldu.<a href="mekke%20medine_split_046.html#footnote-1487-527" id="footnote-1487-527-backlink" name="footnote-1487-527-backlink">[527]</a> Cemmâz’ın Sultan Kalavun yanında güvenilirliğinin bundan sonra sürdüğü 1292 yılında Yenbû’ emirinin tutuklanması üzerine sultan nezdinde araya girerek affedilmesini sağlamasından anlaşılmaktadır.<a href="mekke%20medine_split_046.html#footnote-1487-528" id="footnote-1487-528-backlink" name="footnote-1487-528-backlink">[528]</a> </p>
				<p class="normal">Ebû Nümey’in vefatından sonra Memlükler ile Resûlîler arasında Hicaz’a hükmetmek konusundaki rekabet devam etti. Her iki taraf her fırsatta birbirleriyle mücadele etmeyi sürdürüyorlardı.<a href="mekke%20medine_split_046.html#footnote-1487-529" id="footnote-1487-529-backlink" name="footnote-1487-529-backlink">[529]</a> Yarım asra yaklaşan bir süreçte Mekke siyasetini yönlendiren Ebû Nümey’in vefatından (1301) sonra yirminin üzerinde olan erkek çocuklarından en güçlü olan dört tanesi taht mücadelesine başladı. Şerifler arasındaki rekabet ve ihtilaf Memlükler’e doğrudan askeri müdahalede bulunarak Mekke’de siyasî otoritelerini pekiştirmek için bir fırsattı.<a href="mekke%20medine_split_046.html#footnote-1487-530" id="footnote-1487-530-backlink" name="footnote-1487-530-backlink">[530]</a> </p>
				<p class="normal">1301 yılı hac mevsiminde Ebü’l-Gays ve Uteyfe diğer kardeşlerinin Mekke emirliğinin hak ve ayrıcalıklarından kendilerini mahrum bıraktıkları gerekçesiyle Mısır emîr-i haccı olan Baybars el-Mansûrî ed-Devâdârî ile hac için Mekke’ye gelen emirlere başvurdular. Hac mevsimi sona erince diğer iki kardeş Humayda ve Rumeyse, dikkatlerinin çekilmesi ve terbiye edilmeleri için azledilerek Mısır’a götürülerek hapsedildiler ve Ebü’l-Gays ve Uteyfe Mekke emirliği için ortak olarak görevlendirildiler.<a href="mekke%20medine_split_046.html#footnote-1487-531" id="footnote-1487-531-backlink" name="footnote-1487-531-backlink">[531]</a> </p>
				<p class="normal">Bundan sonraki süreçte Memlükler’in Mekke’nin iç siyasetine sıkça müdahale ettikleri görülür. Zaman zaman askerî müdahalede bulunmak zorunda kalmalarının yanında yönetimde sıkça değişikliklere başvurdukları dikkat çekmektedir. Yapılan değişikliklerde temel hareket noktası Memlük isteklerine yatkınlıktı. Memlükler’in isteklerini yerine getirmeyenler azlediliyor yerlerine bunları yapacak kimseler getiriliyor ve bazen bu yüzden Mekke’de problemler yaşanıyordu.<a href="mekke%20medine_split_046.html#footnote-1487-532" id="footnote-1487-532-backlink" name="footnote-1487-532-backlink">[532]</a> Memlük devleti tarafından görevlendirilen emîr-i haccın şerifler arasındaki anlaşmazlıkları çözmek, farklı görüşleri uzlaştırmak ve bazen müşterek emir atamak gibi daha önce nadir rastlanan görevleri üstlendikleri görülür. </p>
				<p class="normal">Rıchard T. Mortel XV. asrın ilk yarısına kadar Mekke’deki Memlük varlığının askerî işgalle sonuçlanmadığını ve bunun Kahire’den Hicaz’e sevk edilen 100 ile 700 kişi arasında değişen Memlük güçlerinin küçüklüğü ile ilgili olduğu görüşünü ileri sürer.<a href="mekke%20medine_split_046.html#footnote-1487-533" id="footnote-1487-533-backlink" name="footnote-1487-533-backlink">[533]</a> Ortaçağ’da kurulan Türk-İslâm devletleri halifeliği Abbasîler’in mirası değil İslâm’ı ve mukaddes yerleri koruma, onlara hizmet etme olarak algılıyorlar, kutsal yerlere ve peygamber sülâlesinden gelen şerif ailesine duydukları saygıdan dolayı Mekke ve Medine’ye başka bir yer için söz konusu olmayan imtiyazlı bir statü verdiler. Hac mevsimi dışında da buraya ulaşımın güvenlik içerisinde gerçekleşebilmesi için en önemli iç tehdit olan bedevî saldırılarını önlemeye yönelik tedbirler aldılar, hac yolunda güvenliğin sağlanmasını, hac törenlerinin esenlik içerisinde yapılmasını ve Haremeyn’de yaşayan halkın ihtiyaçlarının karşılanmasını öncelikli politika edindiler. Bu bakımdan iç işlerinde serbest bıraktıkları Mekke emirleri olan şeriflere saygılarından ve Haremeyn’in özel statüsü nedeniyle mecbur kalmadıkça buraya asker sevkıyatı yapmaktan imtina ediyorlardı.<a href="mekke%20medine_split_046.html#footnote-1487-534" id="footnote-1487-534-backlink" name="footnote-1487-534-backlink">[534]</a> </p>
				<p class="normal">Bu dönemde Mekke’ye hakim olma ve hizmet konusunda Müslüman devletler arasındaki rekabet artarak devam etti. Mekke emirleriyle iyi ilişkiler kuran Memlük sultanları hakimiyetlerini pekiştirdikten sonra Mekke’deki hutbelerde bazen aralarında dostluğun geliştiği Altın Orda hanlarının adlarını hutbelerde kendilerinden sonra zikredilmesine izin veriyorlardı. Babası Olcaytu’dan sonra İlhanlı tahtına çıkan Ebû Said Bahadır Han’ın Memlükler ile yaptığı antlaşmanın (1323) şartları arasında İlhanlı sultanının adının Memlük sultanından sonra zikredilmesi bulunuyordu.<a href="mekke%20medine_split_046.html#footnote-1487-535" id="footnote-1487-535-backlink" name="footnote-1487-535-backlink">[535]</a></p>
				<p class="bibliyografya">XV. asrın doksanlı yıllarında Memlükler ve taraftarları Mekke emirliğinde söz sahibi olmak için mücadele ediyorlardı. 1395 yılında Şerif Ali ile kardeşi Şerif Hasan arasında iktidar mücadelesi başladı. Bunu gerçekleştirmek için Mısır’a giden Hasan’ı gözetim altına aldıran el-Melikü’z-Zâhir Berkûk Mekke’ye dönmesine izin vermemişti. Şerif Hasan Mısır’da tutukluyken Mekke’de şerifler arasındaki mücadele devam etmiş ve sonunda Emîr-i Mekke Şerif Ali öldürülmüştü (28 Mayıs 1395).<a href="mekke%20medine_split_046.html#footnote-1487-536" id="footnote-1487-536-backlink" name="footnote-1487-536-backlink">[536]</a> Şerif Ali’nin öldürülmesiyle mücadele dinmemiş ve Mekke halkı can ve mal güvenliklerinden endişe etmeye başlamışlar ve şehir bir istikrasızlık ortamına sürüklenmişti. Bu esnada Mısır’da tutuklu olan Hasan b. Aclân serbest bırakılarak Mekke emirliği görevi ona verildi.<a href="mekke%20medine_split_046.html#footnote-1487-537" id="footnote-1487-537-backlink" name="footnote-1487-537-backlink">[537]</a> </p>
				<p class="bibliyografya">Hasan Mekke ve çevresinde oluşan istikrarsızlık ve kaos ortamını düzelterek kısa bir sürede Memlük Sultanı Berkûk ve veliaht olan oğlu el-Melikü’n-Nâsır Ferec’in güvenini kazandı. Mekke’yi on bir yıl dokuz ay tek başına, oğlu Berekât ile bir yıl yedi ay müşterek, yedi sene bir ay civarında nâib-i saltanat unvanıyla yöneten Hasan b. Aclân’dan sonra emîr-i Mekke görevini 1426-1455 yılları arasında oğlu Berekât, 1455-1497 yılları arasında torunu Muhammed üstlendi.<a href="mekke%20medine_split_046.html#footnote-1487-538" id="footnote-1487-538-backlink" name="footnote-1487-538-backlink">[538]</a></p>
				<p class="normal">Muhammed b. Berekât’ın ölümüyle Mekke’de istikrasızlık ve huzursuzluk döneminin yeniden başladığı görülür. Bunun en önemli sebebi de uzun süredir ortaya çıkmayan şerifler arasındaki iktidar rekabetiydi. Memlük Sultanlığı Hicaz’daki probleme Kayıtbay’ın ölümünden sonra (1496) ortaya çıkan iç sorunlar ve taht kavgaları sebebiyle müdahale edemedi. Merkezî otorite boşluğu bazen Mescid-i Nebevî ile Mescid-i Harâm’da güvenlik problemi ortaya çıkıyor ve idarecilerinde göz yumması veya bedevîlerle birlikte hareket etmeleri iki mescidin kıymetli eşyalarının zarar görmesine sebep oluyordu.<a href="mekke%20medine_split_046.html#footnote-1487-539" id="footnote-1487-539-backlink" name="footnote-1487-539-backlink">[539]</a> Mekke ve Medine’deki idarî ve siyasî zaaf Haremeyn’nin Osmanlı hakimiyetine girişine kadar sürdü.</p>
		  </div>
<div class="calibre2" id="calibre_pb_52"/></body>
</html>