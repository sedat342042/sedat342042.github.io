<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h2 class="baslik2" id="calibre_toc_16">Bir Sürgün Yeri Olarak Haremeyn</h2>
				<p class="normal">847-861 yılları arasında Abbasî tahtına çıkan Mütevekkil-Alellah zamanında da Ali evlâdına yönelik şiddet politikası devam etti. Mütevekkil 236 (850-851) yılında Mısır valisi İshak b. Yahya’ya emir vererek Mısır’da bulunan Ali evlâdının Medine’ye sürülmesini emretti. Ali evlâdının çevresinde özellikle de Hicaz dışında siyasî bir gruplaşma hâline gelmesini önlemeye yönelik bu sürgün faaliyeti 856’da yenilenmişti.<a href="mekke%20medine_split_045.html#footnote-1487-210" id="footnote-1487-210-backlink" name="footnote-1487-210-backlink">[210]</a> Halife Mütevekkil’in Âl-i Fâtıma’yı Hicaz’a göndermekten çekinmemesi muhtemelen bu aile mensuplarının başlarına gelen olaylardan sonra her hangi bir siyasî kalkışmaya girişecek güçlerinin kalmadığını düşünmüş olmasıyla ilgili olmalıdır. Ancak özellikle Medine daima gözetim altında tutulmuş ve en ufak bir siyasî faaliyete izin verilmemiştir. Siyasî faaliyetlerde bulunduğu istihbaratı alınan Kasım b. Abdullah b. Hüseyin’in Medine’den Sâmerrâ’ya götürülüp her hangi bir sorgulamaya tabi tutulmadan zehirletilerek öldürülmesi bu siyasetin örneklerinden sadece birisidir.<a href="mekke%20medine_split_045.html#footnote-1487-211" id="footnote-1487-211-backlink" name="footnote-1487-211-backlink">[211]</a> </p>
				<p class="normal">Mütevekkil-Alellah zamanında Muhammed b. Sâlih el-Hasenî’nin Medine yakınlarındaki Süveyka’da, Muhammed b. Kasım el-Hüseynî’nin Medine’de biat almaya başlayarak Horasan’da sürdürdüğü gibi siyasî faaliyetler sürmüş, ancak Abbasî devleti bunları bastırma konusunda her hangi bir engelle karşılaşmamıştı.<a href="mekke%20medine_split_045.html#footnote-1487-212" id="footnote-1487-212-backlink" name="footnote-1487-212-backlink">[212]</a> Bu bakımdan bundan sonraki dönemde Medine ve Mekke’de hayatlarını sürdüren Ali evlâdının kendi öncülükleri dışında her hangi bir siyasî harekete pek rağbet etmedikleri dikkat çekici bir husustur. Onların bu konudaki sakinliklerini dikkate alan Abbasîler’in merkezden uzaklaştırmak istedikleri hanedan üyelerini Hicaz’a göndermiş olmaları dikkat çekicidir. Çünkü Abbasî ailesine mensup olanlar Ali evlâdıyla birlikte hareket edemeyecekleri için Mekke veya Medine’de zühd hayatı yaşamaktan ve ilim sohbetlerine katılmaktan başka seçenekleri bulunmamaktadır. </p>
				<p class="normal">Kardeşi Mu’tez-Billâh zamanında (866-869) bir süre fahrî olarak Hicaz emirliğini üstlenmek zorunda bırakılan İsmail b. Mütevekkil, Mühtedî-Billah zamanında annesi ile birlikte Mekke’ye gönderilerek burada gözetim altında tutulmuş olması bu konuya ait güzel bir örnektir.<a href="mekke%20medine_split_045.html#footnote-1487-213" id="footnote-1487-213-backlink" name="footnote-1487-213-backlink">[213]</a> </p>
				<p class="normal">Bu arada erken dönemden itibaren üst düzey devlet adamları ve kumandanların Haremeyn’e sürgün edildikleri örneklerine de rastlanılmaktadır. Müktefî-Billâh döneminde (902-908) Türk asıllı kumandanlardan Mûnis el-Muzaffer ile Muktedir-Billâh döneminde (908-932) vezirlerden İbnü’l-Cerrâh Ali b. İsa’nın<a href="mekke%20medine_split_045.html#footnote-1487-214" id="footnote-1487-214-backlink" name="footnote-1487-214-backlink">[214]</a> görevlerinden alınarak Mekke’ye sürgün edildikleri bilinmektedir.<a href="mekke%20medine_split_045.html#footnote-1487-215" id="footnote-1487-215-backlink" name="footnote-1487-215-backlink">[215]</a> </p>
		  </div>
<div class="calibre2" id="calibre_pb_26"/></body>
</html>