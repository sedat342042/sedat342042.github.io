<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<h2 class="baslik2" id="calibre_toc_18">MEKKE ŞERİFLİĞİNİN KURULMASINDAN SONRA HAREMEYN MEKKE’NİN İDARÎ YAPISI</h2>
				<p class="normal">Mekke’nin idaresiyle ilgili ilk haberler V. yüzyılın ilk yarısında Mekke’ye hakim olan Kusay b. Kilâb zamanına kadar uzanır. Kuruluşundan itibaren iç içe olan Mekke ve Kâbe’nin yönetiminin Kureyş’e geçtiği bu dönemde idarî anlamda bir takım düzenlemeler yapıldı. İlk Mekke emiri şehrin fethinden sonra (11 Ocak 630) Hz. Muhammed tarafından tayin edilen Attâb b. Esîd’dir. Mekke, Hulefâ-yi Râşidîn devrinde de Medine’den gönderilen valiler tarafından yönetilmiştir. Hilâfet merkezinin önce Kûfe’ye, ardından Dımaşk’a nakledilmesiyle Mekke Emirliği’nin yapısında bazı değişiklikler oldu. Emevîler döneminde bazen Hicaz’a veya Haremeyn’e bağlı olan, bazen de bir vali tarafından yönetilen Mekke’ye tayin edilen valiler genellikle Benî Ümeyye’den seçilir ve haccı idare etme vazifesi de bunlara verilirdi.</p>
				<p class="bibliyografya">Abbasîler Emevîler’den miras aldıkları idarî yapıyı aynen korudular ve Mekke’nin kontrolünü tam olarak sağlayabilmek için genellikle Medine’den ayrı müstakil olarak yönettiler.<a href="mekke%20medine_split_045.html#footnote-1487-234" id="footnote-1487-234-backlink" name="footnote-1487-234-backlink">[234]</a> Bu dönemde Mekke, Haremeyn valisi adı verilen tek bir emir tarafından yönetilir ve bu vali genellikle Mısır’a hakim olan sülalelerden seçilirdi.<a href="mekke%20medine_split_045.html#footnote-1487-235" id="footnote-1487-235-backlink" name="footnote-1487-235-backlink">[235]</a> Mekke ve Medine’de adına hutbe okunan halife veya sultan bu şehirlerin hakimi sayılırdı. Abbasîler’den itibaren 841’de hac için Mekke’ye gelen Eşnâs et-Türkî’nin<a href="mekke%20medine_split_045.html#footnote-1487-236" id="footnote-1487-236-backlink" name="footnote-1487-236-backlink">[236]</a> adına Halife Mu’tasım-Billâh’la birlikte hutbe okunarak Mekke emirliğini üstlenmesi gibi, hutbelerde halife veya sultanın yanında ikinci bir isim zikredilmeye başlandı.<a href="mekke%20medine_split_045.html#footnote-1487-237" id="footnote-1487-237-backlink" name="footnote-1487-237-backlink">[237]</a> Abbasîler’in ilk dönemindeki temel özelliklerinden birisi de Mekke valiliğine çok güçlü valiler getirmiş olmalıdır. Hicaz’da Abbasî otoritesinin sağlamaya yönelik olan bu siyasetin bir sonucu olarak Mekke valileri çoğu kere sadece buranın yönetiminden sorumlu olmamışlar, Mekke’nin yanı sıra Medine, Yemen, Mısır gibi geniş bir coğrafyanın idaresini üstlenmişlerdir.<a href="mekke%20medine_split_045.html#footnote-1487-238" id="footnote-1487-238-backlink" name="footnote-1487-238-backlink">[238]</a></p>
				<p class="bibliyografya">Bu arada Abbasîler Hicaz’da özellikle de hac yollarında güvenlik ve emniyeti sağlayabilmek ve Mekke ile Medine’yi daha iyi konrol edebilmek için Tarîkimekke valiliğini ihdas ettiler. İlk dönem Mekke valilerinin gelir kalemleri hakkında kaynaklarda fazla bilgi bulunmamaktadır. Mekke halkına yapılan yardım ve ihsanlardan onlara da pay ayrılmış olmalıdır. Halife Me’mûn zamanında (813-833) sadece Mekke valiliği görevi için 1000 dinar maaş verildiği ve herbir ilâve valilik için aynı oranda ekleme yapıldığına dair bir kayıt vardır.<a href="mekke%20medine_split_045.html#footnote-1487-239" id="footnote-1487-239-backlink" name="footnote-1487-239-backlink">[239]</a> </p>
		  <div class="calibre2" id="calibre_pb_31"/></body>
</html>