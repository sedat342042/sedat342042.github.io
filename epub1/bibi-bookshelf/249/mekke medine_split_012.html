<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h2 class="baslik2" id="calibre_toc_12">HİCAZ’DA ABBASÎLER’E KARŞI <br class="calibre1"/>BİR MUHALEFET OLARAK <br class="calibre1"/>MERKEZİ MEDİNE </h2>
				<p class="normal">Siyasî merkez özelliğini kaybetmesinin ardından merkezî otoriteye karşı oluşan muhalif hareketlerin odağı hâline gelen Medine, Abbasîler döneminde de Hz. Ali’nin soyundan gelenlerin öncülüğünde Abbasî iktidarına muhalif olanlara merkez olma özelliğini sürdürdü. Hz. Hasan’ın, hilâfeti Muâviye’ye bırakmasından ve Hz. Hüseyin’in Kerbelâ Vak‘ası’nda şehit edilmesinden sonra çocukları, ailesi ve akrabaları Medine’ye yerleşerek merkezi otoriteden uzakta sakin bir hayatı benimsemişlerdi. Bununla birlikte Hz. Muhammed’in soyundan gelme şerefini taşıyan Âl-i Fâtıma, hilâfet konusundaki haklarını unutmamışlardı. Ancak bir süre siyaset alanına çıkmayarak hilâfet konusunda talepte bulunacak alt yapıyı oluşturma yoluna gitmişlerdi. Emevîler’e karşı yürütülen her hareketi desteklemekten çekinmemekle birlikte Abbasîler tarafından Ehl-i beyt adına yürütülen propaganda açığa çıktığında onlarla birlikte hareket etmek konusunda çok istekli davranmayıp olayları akışına bırakmayı tercih etmişlerdi. Bütün bu gelişmeler yaşanırken Ali evlâdı Hz. Muhammed ile akrabalıkları sayesinde kendilerine bağlı kuvvetli bir topluluk oluşturmuş ve Hicaz’da özellikle de Medine’de büyük bir destek meydana getirmişlerdi. Medine merkezli oluşan bu ortam onları sık sık halifelik iddiasıyla siyaset sahnesine itti.<a href="mekke%20medine_split_045.html#footnote-1487-104" id="footnote-1487-104-backlink" name="footnote-1487-104-backlink">[104]</a> </p>
				<p class="normal">Bu durumun farkında olan Abbasî idarecileri, destekleriyle iktidara geldikleri Ali evlâdını sadece iktidardan uzaklaştırmakla kalmayıp sürekli gözetim altında tutarak en sert şekilde cezalandırıyor ve Medine valiliğine atadıkları kimselerin bu konuda hassasiyet göstermelerini özellikle talep ediyorlardı.<a href="mekke%20medine_split_045.html#footnote-1487-105" id="footnote-1487-105-backlink" name="footnote-1487-105-backlink">[105]</a> </p>
				<p class="normal">Bu hususa Ebû Ca’fer el-Mansûr zamanında Haremeyn valiliğini üstlenen Ziyad b. Ubeydullah’ın, Ali evlâdının özellikle de Medine’deki Hasenîler’in Abbasî otoritelerini tanımalarını sağlayamadığı için iki kere görevinden azledilerek sonra iade edilmesi güzel bir örnektir. Mansûr, Mekke ve Medine valiliğini üstlenen Ziyad’dan Haremeyn’de Emevîler’in lideri konumunda bulunan Muhammed b. Abdullah’ı öldürmesini, Âl-i Fâtıma’nın liderliğini üstlenen Abdullah b. Hasan’ı da tutuklamasını istemişti. Ziyad bu iki emri yerine getirmiş, ancak Abdullah b. Hasan’a hapiste şiddetli davranmadığı için Mansûr tarafından valilikten azledilmek istenmiş ve görevinde kalabilmesi Abdullah’ı öldürme şartına bağlanmıştı. </p>
				<p class="normal">Bu teklifi kabul etmeyen Ziyad valilik görevinden azledilmekle kalmamış ve 80.000 dinar para cezasına çarptırılmıştı.<a href="mekke%20medine_split_045.html#footnote-1487-106" id="footnote-1487-106-backlink" name="footnote-1487-106-backlink">[106]</a> Ziyad’dan sonra Medine valiliğini üstlenenler muhalifleri ortadan kaldırmak ve Abbasî otoritesini yerleştirmek hususunda başarısız olmuşlardı.<a href="mekke%20medine_split_045.html#footnote-1487-107" id="footnote-1487-107-backlink" name="footnote-1487-107-backlink">[107]</a> </p>
				<p class="normal">Bütün bunlar dikkate alındığı zaman kuruluşlarından Ebû Ca’fer el-Mansûr’un iktidarının önemli bir kısmında Medine’de Abbasî otoritesini hakim kılmak için idarî anlamdaki çabaları her hangi bir sonuç vermemiş hatta onların aleyhine bir takım gelişmelere yol açmıştı.<a href="mekke%20medine_split_045.html#footnote-1487-108" id="footnote-1487-108-backlink" name="footnote-1487-108-backlink">[108]</a> </p>
				<p class="normal">Medine’de özellikle de Âl-i Fâtıma’ya yönelik şiddet hareketleri ve izlenen siyaset genel anlamda Hicaz, özel anlamda ise Medine’de Abbasiler açısından esen olumsuz havanın şiddetlenmesine ve var olan muhalefetin karşı bir siyasî harekete dönüşme sürecinin hızlanmasını beraberinde getirmişti. Bundan sonra Abbasî hükümeti yaklaşık bir asırlık bir süreçte genel olarak Hicaz özel olarak da Medine merkezli kıyam (kalkışma)<a href="mekke%20medine_split_045.html#footnote-1487-109" id="footnote-1487-109-backlink" name="footnote-1487-109-backlink">[109]</a> ve isyanlarla uğraşmak zorunda kalmıştı. Öbür yandan Abbasîler’e karşı gerçekleşen bu kıyamlar Ali evlâdının etrafında İslâm dünyasında önemli izler bırakacak siyasî, dinî ve kültürel oluşumların ortaya çıkış süreçlerini hızlandıran birer etken olmuşlardı.</p>
		  </div>
<div class="calibre2" id="calibre_pb_18"/></body>
</html>