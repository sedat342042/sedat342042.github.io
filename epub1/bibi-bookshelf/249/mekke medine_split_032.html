<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h2 class="baslik2" id="calibre_toc_30">MEDİNE’NİN YÖNETİMİ</h2>
				<p class="normal">Medine’de yönetimle ilgili ilk düzenlemeler hicretten sonra yapıldı. Hz. Ali zamanında hilafet merkezinin önce Kûfe daha sonra da Dımaşk’a nakledilmesinden sonra Medine, merkezden atanan Emevîler ve Abbasîler döneminde çoğunlukla burada oturan ve Haremeyn valisi adı verilen yöneticiler tarafından idare edildi.<a href="mekke%20medine_split_046.html#footnote-1487-548" id="footnote-1487-548-backlink" name="footnote-1487-548-backlink">[548]</a> Bu arada bazen her iki şehre ayrı valiler tayin edilebiliyor ve hangi şehri idare ettikleri ihtilaf konusu da oluyordu.<a href="mekke%20medine_split_046.html#footnote-1487-549" id="footnote-1487-549-backlink" name="footnote-1487-549-backlink">[549]</a></p>
				<p class="normal">Emevîler döneminde başlayan ve Abbasîler devrinde yaygınlaşan Medine merkezli kıyam ve isyanlar bazen valilerin şehirden çıkartılmalarına veya terk etmelerine sebep oluyordu. Bundan dolayı aynı anda Medine’de merkezi hükümet ile siyasî karşı hareketi başlatanlar tarafından görevlendirilen iki vali olabiliyordu. Abbasîler Medine’ye ayrı bir önem vermişler, tayin ettikleri özel görevliler vasıtasıyla hem yöneticileri hem de halkı sürekli denetim altında tutmuşlardır. 16 Ocak 763’de Medine’ye yeniden hakim olan Abbasî idaresi ilk olarak divanı yeniden düzenlediler ve şehirdeki halkı daha iyi denetleyip takip edecek tedbirler aldılar.<a href="mekke%20medine_split_046.html#footnote-1487-550" id="footnote-1487-550-backlink" name="footnote-1487-550-backlink">[550]</a> Abbasîler’in ilk döneminde Medine valilerinin özellikle muhalefet hareketlerinin yaygınlaşmasından sonra merkezî otoriteye bağlı olmalarına önem veriliyor ve idarî tasarrufların çoğu bizzat halifenin denetiminden geçiyordu.<a href="mekke%20medine_split_046.html#footnote-1487-551" id="footnote-1487-551-backlink" name="footnote-1487-551-backlink">[551]</a> </p>
				<p class="normal">Medine bir süre Tolunoğulları ve İhşidîler’e bağlı valiler tarafından yönetildi. Mekke Şerifliği’nin kurulmasından sonra Medine’ye Âl-i Fâtıma’nın Benî Hüseyin kolu hakim oldu. 880 yılında başlayan mücadeleden sonra Benî Hasan’a üstünlük sağlayan Hüseynîler, Abbasîler’in ikinci döneminden itibaren İslâm dünyasında kurulan bütün devletlerin Haremeyn’e hakim olarak Müslüman dünyasının liderliğini üstlenmek için gösterdikleri mücadele ve rekabetten en iyi şekilde yararlanarak Medine’deki konumlarını güçlendirdiler. X. yüzyıldan itibaren Hicaz’daki Abbasî-Fâtımî rekabetinden en iyi şekilde faydalanmaya çalışan Medine’nin yerel yöneticisi konumunda olan Hüseynîler çıkarlarına göre bazen Abbasîler bazen Fâtımîler adına hutbe okuttular. 969 yılında Mekke ile birlikte Fâtımî hakimiyetine giren Medine<a href="mekke%20medine_split_046.html#footnote-1487-552" id="footnote-1487-552-backlink" name="footnote-1487-552-backlink">[552]</a> Abbasîler ile Fâtımîler’in rekabet alanı hâline geldi ve Medine emirleri menfaatleri gereği güçlüden yana tavır takındılar. </p>
				<p class="normal">Abbasî-Fâtımî rekabetinin yanında Medine ve Mekke emirleri arasında da mücadeleler oluyor, bazen Medine Mekke emirleri tarafından isitila ediliyor, bazen de Medine’den Mekke’ye sefer düzenleniyor ve iki taraf arasında çatışmalar meydana geliyordu.<a href="mekke%20medine_split_046.html#footnote-1487-553" id="footnote-1487-553-backlink" name="footnote-1487-553-backlink">[553]</a> Bazen de kendi adlarına hareket eden Mekke şerifleri Medine’yi kendilerine bağlamak istiyorlardı.<a href="mekke%20medine_split_046.html#footnote-1487-554" id="footnote-1487-554-backlink" name="footnote-1487-554-backlink">[554]</a> İdarî bakımdan zaman zaman Mekke şeriflerine bağlanan Medine’de Hüseynîler’in yönetimi Osmanlı döneminde Mekke emirliğine bağlanmasına kadar sürdü.<a href="mekke%20medine_split_046.html#footnote-1487-555" id="footnote-1487-555-backlink" name="footnote-1487-555-backlink">[555]</a> Kalkaşendî (ö. 1418) zamanında Medine’nin yönetiminin Benî Hüseyin’in uhdesinde olduğunu kaydeder.<a href="mekke%20medine_split_046.html#footnote-1487-556" id="footnote-1487-556-backlink" name="footnote-1487-556-backlink">[556]</a> Öbür yandan Benî Hüseyin’in Medine’yi yönetirken siyasî hareket alanları genellikle Medine ile sınırlı kalmış, Mekke şerifleri gibi Hicaz bölgesi ve dışına nadiren taşmıştır. Medine Mekke’ye bağlı olan bir nâib tarafından yönetildiği zaman Mescid-i Nebevî minberlerinden hem Mekke’yi hem de Medine’yi yöneten şeriflere dua edilirdi.<a href="mekke%20medine_split_046.html#footnote-1487-557" id="footnote-1487-557-backlink" name="footnote-1487-557-backlink">[557]</a> </p>
				<p class="normal">İlk defa Eyyûbîler tarafından ihdas edilen “şeyhülharem” tabiri hadımların başkanı, Mescid-i Nebevî ve Mescidü’l-Harâm’ı yönetenlerin yanında Mekke ve Medine mescidlerinde ilim sahibi kimseler için kullanılan bir unvan olarak yaygınlaştı.<a href="mekke%20medine_split_046.html#footnote-1487-558" id="footnote-1487-558-backlink" name="footnote-1487-558-backlink">[558]</a> Eyyûbîler ve Memlükler döneminde bu iki devletin otoriteleri, idarî ve siyasî bakımdan en önemli görevli sayılan, aynı zamanda Harem-i Şerif’te vazifelendirilen hadımların başkanı olan şeyhülharem tarafından temsil ediliyordu.<a href="mekke%20medine_split_046.html#footnote-1487-559" id="footnote-1487-559-backlink" name="footnote-1487-559-backlink">[559]</a> Memlükler döneminde Mescid-i Nebevî ile Mescid-i Harâm’a hizmet eden bu görevlilerin yerlerine belirli aralıklarla değişiklik yapılırdı.<a href="mekke%20medine_split_046.html#footnote-1487-560" id="footnote-1487-560-backlink" name="footnote-1487-560-backlink">[560]</a> Bunula birlikte bu müessesenin gelişimi hakkında Osmanlı öncesinde özellikle de hadımların nitelikleri hakkında çok açık ifadeler kaynaklarda yer almamaktadır. Genellikle kaynaklarda müessesenin işleyişi hakkındaki bilgilerden çok işin teorisini öne çıkaran bir yaklaşım söz konusudur.<a href="mekke%20medine_split_046.html#footnote-1487-561" id="footnote-1487-561-backlink" name="footnote-1487-561-backlink">[561]</a></p>
		  </div>
<div class="calibre2" id="calibre_pb_56"/></body>
</html>