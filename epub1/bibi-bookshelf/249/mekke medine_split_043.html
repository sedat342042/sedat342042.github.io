<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h1 class="baslik1" id="calibre_toc_8">MEKKE VE MEDİNE’DE <br class="calibre1"/>TİCARET VE GÜNLÜK HAYAT</h1>
				<p class="bibliyografya">Ortaçağ’da kurulan bütün İslâm-Türk devletleri Mekke ve Medine’ye İslâmiyet’in doğup büyüdüğü birer mekân olması ve İslâm medeniyetinin ilk uygulama merkezi oldukları için hizmet etmeyi en önemli perestij vasıtası olarak görüyorlardı. Haremeyn’e yapılan hizmetler Mekke ve Medine’de imar ve onarım faaliyetleri, Kâbe’nin giydirilmesi ve temizliği, Mescid-i Harâm ve Mescid-i Nebevî’ye taalluk eden hizmetler, hac yollarının güvenliği ile bakım ve onarımının sağlanması olarak sayılabilir. Bunlara Mekke ve Medine’de yaşayanlar ile hac ve umre için buraya gelenlerin Arap yarımadasında en önemli coğrafî belirleyicisi olan suya yönelik çalışmalar ilâve edilebilir. Öbür yandan Abbasîler’den Osmanlılar’a kadar geçen süreç içerisinde İslâm dünyasında önemli olaylar Hicaz coğrafyası dışında meydana gelmiştir. Buna rağmen siyasî önemlerini kaybetmelerine rağmen Mekke ve Medine kültürel alandaki belirleyiciliklerini daima sürdürmüşlerdir. İslâm medeniyetinin kültürel birikimin oluşmasına en büyük katkıyı yapan Hicaz bilginlerinin etkileri siyaset sahnesinde daima var olmuş ve merkezî otoriteler bunları dikkate almak zorunda kalmışlardır. Bu bağlamda Hicaz’da yaşayan veya buraya gelerek Mekke ve Medine’de mücâvir olan bilginlerin ihtiyaçlarını karşılamak, ilmî faaliyetlerini rahat bir ortamda yapmalarını sağlamak, onların atiye, ihsan ve hediyelerle gönüllerinin alınması Haremeyn’e hakim olan devletlerin temel siyaset felsefesi olmuştur.<a href="mekke%20medine_split_046.html#footnote-1487-903" id="footnote-1487-903-backlink" name="footnote-1487-903-backlink">[903]</a> Bunun bir sonucu olarak Haremeyn halkına mahallinde hizmet verilmeye önem verilmiş ve her hangi bir aksamaya uğramaması için özel gayret sarfedilmiştir.<a href="mekke%20medine_split_046.html#footnote-1487-904" id="footnote-1487-904-backlink" name="footnote-1487-904-backlink">[904]</a> Diğer taraftan Hicaz âlimleri kendilerine sağlanan imkânların fikir hürriyetlerini kısıtlamasına ve idareciler yanında zillete düşmemeye de önem vermiş oldukları burada belirtilmelidir.<a href="mekke%20medine_split_046.html#footnote-1487-905" id="footnote-1487-905-backlink" name="footnote-1487-905-backlink">[905]</a> </p>
				<p class="normal">Hicaz bölgesinde zimmî olmadığı ve araziden haraç vergisi de alınamadığı için bölgenin gelir kaynakları öşür vergisi ve zekât gelirleriyle kısıtlıydı<a href="mekke%20medine_split_046.html#footnote-1487-906" id="footnote-1487-906-backlink" name="footnote-1487-906-backlink">[906]</a> ve İslâm’ın erken dönemlerinden itibaren bölgenin iktisadî hayatı daima dış destekli olarak ayakta duruyordu. Bu bakımdan kendine yetecek miktarda bir gelire sahip olmayan ve tüketilen hububatın küçük bir kısmı yakın çevrelerinde üretilebilen Haremeyn şehirleri, iktisadî ihtiyaçlarının büyük çoğunluğunu merkezden gelecek olanlarla karşılıyordu ve bunun en önemli ayağını da Mısır oluşturuyordu. </p>
				<p class="normal">Ekonomik imkânları dar ve kıt, üstelik merkezî idareden de uzak olan Mekke ve Medine, zaman zaman kıtlık, salgın hastalık, seller gibi tabii âfetlere maruz kalıyordu. Doğal âfetlere karşı yaşanılan asrın şartlarına göre çeşitli tedbirler alınıyordu.<a href="mekke%20medine_split_046.html#footnote-1487-907" id="footnote-1487-907-backlink" name="footnote-1487-907-backlink">[907]</a> Bu olaylar meydana geldiğinde zikredilen dışa bağımlılık yüzünden özellikle günlük hayatta etkileri daha derin hissediliyor ve temel gıda maddeleri karaborsaya düşüyordu.<a href="mekke%20medine_split_046.html#footnote-1487-908" id="footnote-1487-908-backlink" name="footnote-1487-908-backlink">[908]</a> Doğal afetlerin yaşandığı dönemlerde özellikle temel ihtiyaç maddelerinin fiyatlarında ciddî artışlar görülüyordu. Bazı Mekke tarihçileri Osmanlı öncesi dönemde önemli pahalılıkların yaşandığı yılları ve bazı önemli tüketim mallarındaki fiyat artışlarını da kaydetmek suretiyle bir anlamda bu konuyla ilgili Mekke’deki ilk istitastik çalışmasının küçük bir örneğini vermişlerdir.<a href="mekke%20medine_split_046.html#footnote-1487-909" id="footnote-1487-909-backlink" name="footnote-1487-909-backlink">[909]</a></p>
				<p class="normal">Haremeyn şehirlerinin iktisadî yapılarını belirleyen en önemli bir diğer faktör de hac ibadetidir. Bu bakımdan hac mevsimlerinde bu iki şehrin ekonomisinde ciddî anlamda canlılık yaşanıyordu. Öbür yandan hac kafilelerinde devlet başkanları veya üst düzey görevlilerin bulunması özellikle Mekke ve Medine halkına yapılacak bağışların miktarı bakımından önem arz ediyordu. Çünkü hilâfet merkezinin Hicaz’ın dışına çıkmasıyla birlikte ihmale uğrayan ve yerli kaynakları bakımından da çok zengin olmayan Mekke ve Medine’nin merkezî idareler tarafından desteklenmesi zarureti vardı. Hac törenleri her yıl düzenlenmek zorunda olduğu ve Mekke ve Medine’ye hizmet bir perestij vasıtası olarak görüldüğü için merkezî idareler Haremeyn şehirlerinde özellikle temel gıda maddelerinde sıkıntı yaşanmamasına büyük önem veriyorlardı.<a href="mekke%20medine_split_046.html#footnote-1487-910" id="footnote-1487-910-backlink" name="footnote-1487-910-backlink">[910]</a> Abbasîler’in ikinci yarısından itibaren Haremeyn halkı büyük ölçüde, vakıflar başta olmak üzere merkezî idareler ile Mısır üzerinden gönderilen kaynaklardan bir tür bağışa dayanan gelirlerle geçimlerini sağlıyordu.<a href="mekke%20medine_split_046.html#footnote-1487-911" id="footnote-1487-911-backlink" name="footnote-1487-911-backlink">[911]</a> Haremeyn şehirlerine bazen Yemen’den erzak gönderilmiş olsa da Abbasîler’den Memlükler’in sonuna kadar Mekke ve Medine’de tüketilen tahılın tek kaynağının Mısır olduğu burada belirtilmelidir.</p>
				<p class="normal">Haremeyn halkının geçimini kolaylaştırmak için Emevîler döneminde bazı para yardımları ve ihsanlarda bulunuldu. Ancak bunların belli bir düzen dâhilinde yürürlüğe sokarak uygulanması ise Abbasîler’le birlikte başladı. Abbâsiler bütün masrafların hesabının tutulduğu ve çeşitli harcama kalemleriyle ilgilenen alt bölümleri mevcut olan “Dîvânü’n-nafakāt”’ı kurarak Mekke, Medine ve Tarîkımekke valiliğiyle ilgili harcamaları bu divana bağlı “nafâkâtü’l-Haremeyn” adlı birim vasıtasıyla karşıladılar.<a href="mekke%20medine_split_046.html#footnote-1487-912" id="footnote-1487-912-backlink" name="footnote-1487-912-backlink">[912]</a> Abbasîler’e karşı Hicaz merkezli kalkışma ve isyanların artmasına paralel olarak yapılan yardımların miktarı çoğalıp azalabiliyordu. Hac mevsimleri dışında da Haremeyn halkının ihtiyaçlarını gidermeye önem veren Ebû Ca’fer el-Mansûr, Muhammed en-Nesüzzekiyye’nin Medine’deki siyasi kalkışması üzerine Haremeyn şehirlerine gönderilen aynî ve nakdî yardımların kesilmesini emrederek burada yaşayanları cezalandırma yoluna gitmişti.<a href="mekke%20medine_split_046.html#footnote-1487-913" id="footnote-1487-913-backlink" name="footnote-1487-913-backlink">[913]</a> Yapılan harcamalar halka yönelik aynî ve nakdî ödemelerin yanında yatırım harcamaları, tamir ve onarım işleriyle bürokraside görev yapanlara yapılan ödemeler gibi farklı kalemlerde gerçekleşiyordu. </p>
				<p class="normal"> Mekke ve Medine’deki halka bol miktarda ihsanlarda bulunmak suretiyle farklı bir siyaset geliştiren Mehdî-Billâh dönemi Haremeyn’in ekonomik hayatına bazı yeniliklerin girmesine sebep oldu.<a href="mekke%20medine_split_046.html#footnote-1487-914" id="footnote-1487-914-backlink" name="footnote-1487-914-backlink">[914]</a> Bu yeniliklerin başında Vâsıt’ta, es-Sıla adlı kanalın kazdırılarak çevresindeki toprakların tarıma elverişli hâle getirilmesi gelmektedir. Açılan kanal ve çevresinde yapılan düzenlemelerle elde edilecek olan gelir Mekke ve Medine halkına tahsis edildi.<a href="mekke%20medine_split_046.html#footnote-1487-915" id="footnote-1487-915-backlink" name="footnote-1487-915-backlink">[915]</a> Bu kanaldan 204 (819-820) yılında elde edilen aynî ve nakdî gelir kalemleri 1000 kür<a href="mekke%20medine_split_046.html#footnote-1487-916" id="footnote-1487-916-backlink" name="footnote-1487-916-backlink">[916]</a> buğday, 3121 kür arpa ve 59000 dirhem şeklindeydi.<a href="mekke%20medine_split_046.html#footnote-1487-917" id="footnote-1487-917-backlink" name="footnote-1487-917-backlink">[917]</a> </p>
				<p class="normal">Mekke ve Medine’nin ekonomik hayatında önemli bir yeri olan diğer bir yenilik ise gelirleri bu şehirlere harcanmak üzere vakıfların oluşturulmasıdır.<a href="mekke%20medine_split_046.html#footnote-1487-918" id="footnote-1487-918-backlink" name="footnote-1487-918-backlink">[918]</a> Haremeyn için sürekli gelir getiren vakıf oluşturma çabalarına ait en erken haberler Muktedir-Billâh zamanına (908-932) aittir. Bu dönemde Vezir İbnü’l-Cerrâh Ali b. İsa’nın öncülüğünde Bağdat’ta 13.000 dinar aylık geliri olan akarların yanında dıyâu’s-sultandan elde edilen ve gelirleri Divânü’l-birr vasıtasıyla Haremeyn’e tahsis edilen vakıflar oluşturulmuştur.<a href="mekke%20medine_split_046.html#footnote-1487-919" id="footnote-1487-919-backlink" name="footnote-1487-919-backlink">[919]</a></p>
				<p class="normal">Haremeyn’deki işler için Hicaz divanını kuran Fatımîler döneminde Mekke ve Medine Yemen ve Mısır’dan gelen yardımlara bağlı yaşadı. Fâtımîler adına Mekke’de hüküm süren Ali es-Süleyhî Kâbe ve hac hizmetlerini kolaylaştırmak için aynî ve nakdî yardım geleneğini artırarak sürdürdü ve Haremeyn’in gıda ihtiyacını sadece hac mevsimlerinde değil bütün yıl boyunca sağlamaya özen gösterdi.<a href="mekke%20medine_split_046.html#footnote-1487-920" id="footnote-1487-920-backlink" name="footnote-1487-920-backlink">[920]</a> Ali es-Süleyhî’nin Mekke’ye hükmettiği günlerde mal, can ve yol güvenliğinin sağlandığını gören insanlar yarımadanın çeşitli yerlerinden hac ve umre için Mekke’ye gelmeye büyük rağbet gösteriyorlardı. Ali es-Süleyhî’nin yardımları ve müdahalesiyle döneminde Mekke’de büyük ucuzluk meydana gelmiş ve yüksek fiyatla pazara mal çıkarılması önlenmişti.<a href="mekke%20medine_split_046.html#footnote-1487-921" id="footnote-1487-921-backlink" name="footnote-1487-921-backlink">[921]</a> Hacca gidişi kolaylaştırmak için çeşitli tedbirler alan Sultan Melikşah 1082 yılı hac mevsiminden önce hac kafilelerinin geçeceği çeşitli yerlere kendi adına ve Halife Muktedî-Biemrillah adına iki adet afiş astırarak hacıların her türlü vergiden muaf olduklarını ilân etmişti.<a href="mekke%20medine_split_046.html#footnote-1487-922" id="footnote-1487-922-backlink" name="footnote-1487-922-backlink">[922]</a> </p>
				<p class="normal">Hârizmşahlar devleti hükümdarı Atsız b. Muhammed’in, Selçuklu Sultanı Sencer’e tabiliğini teyit etmek için yazdığı mektupta kaydettiği yeminleri arasında “bütün malımı mülkümü Mekke ve Medine fakirlerine sadaka eyleyeyim” demiş olması Haremeyn’de yaşayanların ihtiyaçlarının karşılanmasının İslâm dünyasındaki bütün devletler tarafından bir vazife olarak telakki edildiğinin en önemli göstergelerinden biridir.<a href="mekke%20medine_split_046.html#footnote-1487-923" id="footnote-1487-923-backlink" name="footnote-1487-923-backlink">[923]</a></p>
				<p class="normal">Memlükler devrinde her yıl düzenli olarak Mekke ile Medine’ye gönderilen ayni ve nakdî yardımlar artarak devam etti. Memlük sultanları Eyyûbîler’in büyük önem verdikleri vakıf sistemini daha da geliştirdiler ve Mısır, Şam ve Anadolu’da bulunan birçok arazi ve köyü Haremeyn halkına vakfederek buralardan elde edilen mahsulü ilk defa Muktedir-Billâh zamanından itibaren olduğu gibi “zahîre” adıyla Mekke ve Medine’ye gönderdiler.<a href="mekke%20medine_split_046.html#footnote-1487-924" id="footnote-1487-924-backlink" name="footnote-1487-924-backlink">[924]</a> </p>
				<p class="normal">Hayır müesseseleriyle ilgili vakıflara bakan Dîvânü’l-ahbâs’ın üç bölümünden biri olan el-evkafü’l-hükmiyye Mekke ve Medine emlâkini idare etmekle görevliydi.<a href="mekke%20medine_split_046.html#footnote-1487-925" id="footnote-1487-925-backlink" name="footnote-1487-925-backlink">[925]</a> Memlükler dönemiyle birlikte Haremeyn vakıflarının bulunduğu bölgelerde özel görevliler tayin edilmeye başlandı. Özellikle dinî ilimler sahasında iyi yetişmiş kimseler arasından seçilen Haremeyn vakıflarının görevlileri belli bir süre kadılık yaptıktan sonra bu göreve atanırlardı.<a href="mekke%20medine_split_046.html#footnote-1487-926" id="footnote-1487-926-backlink" name="footnote-1487-926-backlink">[926]</a> Ayrıca Mekke ve Medine’de vakıf görevlileri vardı ve bunlar aynı zamanda kadılık görevini de üstlenirlerdi.<a href="mekke%20medine_split_046.html#footnote-1487-927" id="footnote-1487-927-backlink" name="footnote-1487-927-backlink">[927]</a></p>
				<p class="bibliyografya">İktidarları süresince hakimiyetleri altında olmasa da Mekke ve Medine’de yaşayanlara ve hac kervanlarına düzenli olarak katkıda bulunan ve buna önem veren hükümdar, sultan ve devlet adamları vardı.<a href="mekke%20medine_split_046.html#footnote-1487-928" id="footnote-1487-928-backlink" name="footnote-1487-928-backlink">[928]</a> 959 yılında Dînever, Hemedân ve Nihâvend gibi şehirleri ele geçirmek suretiyle bağımsız bir devlet kuran Hasanveyh b. Hüseyin Berzikânî Mekke ve Medine’de mücâvir olarak yaşayanlara sadaka olarak dağıtılmak, Hicaz yolundaki su kaynaklarını ıslah etmek ve yeni kuyular kazdırmak için 100.000 dinar tahsis etmiş ve hükümdar olmasına sebep olan Adudud-devle ve annesi adına 1.000 dinar sarfederek yirmi kişiyi hacca göndermişti.<a href="mekke%20medine_split_046.html#footnote-1487-929" id="footnote-1487-929-backlink" name="footnote-1487-929-backlink">[929]</a> Begteginliler’in son hükümdarı olan Muzaffe-rüddin Kökböri (ö. 1233) her yıl hac seferleri düzenler, fakir hacıların ihtiyaçlarını karşılar ve Haremeyn şehirlerinde mücâvir olanlar ile fakir ve muhtaçlara dağıtılmak üzere 5000 veya 6000 dinar gönderirdi.<a href="mekke%20medine_split_046.html#footnote-1487-930" id="footnote-1487-930-backlink" name="footnote-1487-930-backlink">[930]</a> Bu arada gıda dışında her yıl düzenli olarak devlet adamları veya özel şahıslar tarafından giyecek tahsisatı da yapılırdı.<a href="mekke%20medine_split_046.html#footnote-1487-931" id="footnote-1487-931-backlink" name="footnote-1487-931-backlink">[931]</a></p>
				<p class="bibliyografya">İslâm dünyasının çeşitli bölgelerinden Haremeyn’e gelen kimselerin buradaki halka aynî ve nakdî yardımlarda bulunmaları da âdettendi.<a href="mekke%20medine_split_046.html#footnote-1487-932" id="footnote-1487-932-backlink" name="footnote-1487-932-backlink">[932]</a> Hac için Mekke ve Medine’yi ziyaret eden kimselerin ekonomik güçlerine göre beraberlerine bir miktar para alıp bunu bu şehirlerdeki ihtiyaç sahiplerine dağıtmaları da âdettendi.<a href="mekke%20medine_split_046.html#footnote-1487-933" id="footnote-1487-933-backlink" name="footnote-1487-933-backlink">[933]</a> Aynı şekilde Haremeyn halkından ekonomik durumu iyi olanlar da bu işi üstlenirlerdi.<a href="mekke%20medine_split_046.html#footnote-1487-934" id="footnote-1487-934-backlink" name="footnote-1487-934-backlink">[934]</a> Bunların yanında başta Ebû Hanife olmak üzere Mekke ve Medine’yi ziyaret eden âlimler Haremeyn halkının ihtiyaç sahiplerine ekonomik yardımda bulunurlardı. Ebû Hanife ve İmam Şafiî’nin Mekke ve Medine’de yaşayan Kureyşliler’in bundan yararlanmaları konusunda hassasiyetleri vardı.<a href="mekke%20medine_split_046.html#footnote-1487-935" id="footnote-1487-935-backlink" name="footnote-1487-935-backlink">[935]</a> </p>
				<p class="bibliyografya">Ticarî yönden fazla gelir kaynağına sahip olmayan Mekke, tarıma elverişli arazi bakımından da bölgenin en fakir yeriydi; tek geliri, şehre uğrayan ticaret kervanlarıyla hac mevsimlerinde yoğunlaşan ticarî faaliyetlere dayanıyordu.<a href="mekke%20medine_split_046.html#footnote-1487-936" id="footnote-1487-936-backlink" name="footnote-1487-936-backlink">[936]</a> Hac mevsimleri dışında ticarî canlılık görülmeyen Mekke’de bu dönemde fiyatlar artar, bazen temel ihtiyaç maddelerinin eksikliği hissedilirdi. Hac mevsimlerinde Mekke’de ticaret, Arafat dönüşü birkaç gün kalınan Mina ile şehrin içerisinde bulunan iki kapalı çarşı ve çevresindeki dükkânlarda gerçekleşiyordu. </p>
				<p class="bibliyografya">Mekke İslâm dünyasının ekonomik hayatı bakımından da önem arz etmektedir. Hac kervanlarının gidiş ve dönüşü karşılıklı mal değişimine imkân verdiğinden Mekke imalat merkezi olmadığı hâlde bilhassa Hindistan’dan gelen mallar başta olmak üzere kumaş, baharat, esans, kahve gibi emtianın İslâm dünyasının çeşitli bölgelerine ulaşmasında ara merkez rolünü tarih boyunca sürdürmüştür.<a href="mekke%20medine_split_046.html#footnote-1487-937" id="footnote-1487-937-backlink" name="footnote-1487-937-backlink">[937]</a> </p>
				<p class="normal">Medine medenî alanda olduğu gibi ekonomik alanda da gelişimini hicretten sonra gerçekleştirdi. Hicretten sonra Mescid-i Nebevî’nin inşasından sonra şehir planının tamamlayıcı unsurlarından birisi olan çarşı yeri bizzat Hz. Muhammed tarafından belirlenerek hayata geçirildi. Bu şekilde medenî hayatın bir öğesi haline getirilen çarşının işleyiş ve düzenine dair bazı düzenlemeler yapıldı. Tarım ve hayvancılık konusunda bilgi sahibi olan ensar ile ticaret konusunda mahir olan muhacirlerin tecrübelerinin birleştirilmesi çarşı ve işleyişi konusunda güçlü bir geleneği ortaya çıkardı. Hilâfet merkezinin nakledilmesinden sonra Medine çarşısı hac mevsimleri ve bazen uğrayan ticaret kervanları dışında içine kapalı bir şekilde sürdü.</p>
				<p class="bibliyografya">Mekke’ye eskiden olduğu gibi Tâif’ten meyve, Vâdîfâtıma ve Hüseyniye’den sebze getiriliyorsa da gıda ihtiyacının önemli bir kısmı ülke dışından ithal edilmektedir. Bazen hac mevsimlerinde Mekke’nin yiyecek ihtiyacı Cidde Limanı’ndan karşılanamaz hâle gelince Sevâkin ve Masavva‘ limanları devreye girerdi. Medine ile Mekke arasındaki farklılık coğrafî ve iklimin dışında en bariz olarak üretilen ürünlerde ortaya çıkar. Kalkaşendî’nin saydığı Hicaz’da üretilen meyve ve sebzelerin neredeyse tamamının Medine’de hasadı yapılmaktadır.<a href="mekke%20medine_split_046.html#footnote-1487-938" id="footnote-1487-938-backlink" name="footnote-1487-938-backlink">[938]</a> </p>
				<p class="bibliyografya">Medine genellikle Mekke’de kullanılan ölçü birimine tabi oluyordu. Mekke’de hububat ve bakliyat gibi kuru besinlerin ölçümünde “müd” adı verilen bir ölçekle yapılıyordu.<a href="mekke%20medine_split_046.html#footnote-1487-939" id="footnote-1487-939-backlink" name="footnote-1487-939-backlink">[939]</a> Takıyyüddin Fâsî, 1172 yılına ait Mekke müddünün XV. yüzyılın başlarında kullanılan çeyrek Mekke rub’una eşit olduğunu ve 1365 yılında Cidde müddünün Mekke’ninkinin iki katı tahıl aldığını kaydetmektedir.<a href="mekke%20medine_split_046.html#footnote-1487-940" id="footnote-1487-940-backlink" name="footnote-1487-940-backlink">[940]</a> </p>
				<p class="normal">Abbasîler’den Osmanlılar’a kadar Mekke ve Medine’de temel para birimi altın dinar ve gümüş dirhemdi. Eyyûbîler’in son döneminde Mekke’de tedavülde olan dinarlar Mısır dinarıyla eşdeğerdi.<a href="mekke%20medine_split_046.html#footnote-1487-941" id="footnote-1487-941-backlink" name="footnote-1487-941-backlink">[941]</a> Haremeyn’de özellikle de Mekke’de Memlükler’in sonuna kadar sonuna kadar saf gümüşten kesilen “Mes’ûdî dirhemi” en çok kullanılan para birimi olarak öne çıkmaktadır.<a href="mekke%20medine_split_046.html#footnote-1487-942" id="footnote-1487-942-backlink" name="footnote-1487-942-backlink">[942]</a></p>
				<p class="normal">Medineliler ve özellikle de Mekkeliler’in önemli gelir kaynakları arasında hac dönemlerinde üstlendikleri rehberlik hizmetleri bulunuyordu. “Delil” adı verilen rehberler Mekke’ye dışarıdan gelenlere kılavuzluk yaparak ihtiyaçlarıyla ilgilenirlerdi. Bunun yanında Mekke ve Medineliler’in önemli gelir kalemlerinden birisi de hac ve umre için gelenlerden elde etikleri kira gelirleriydi.<a href="mekke%20medine_split_046.html#footnote-1487-943" id="footnote-1487-943-backlink" name="footnote-1487-943-backlink">[943]</a> Haremeyn’e yerleşerek kıt kanaat geçinerek buradan ayrılmayı istemeyenler olduğu gibi, hac ve umre mevsimlerinde gelerek veya sürekli olarak ticaretle uğraşanlar da vardı.<a href="mekke%20medine_split_046.html#footnote-1487-944" id="footnote-1487-944-backlink" name="footnote-1487-944-backlink">[944]</a> Mekke ve Medine’de nikahlar umumun huzurunda bazen şurta bazen de çarşı çarşı görevlisi tarafından kıyılırdı. Bu görevi üstlenen kimseye ilâve maaş verilirdi.<a href="mekke%20medine_split_046.html#footnote-1487-945" id="footnote-1487-945-backlink" name="footnote-1487-945-backlink">[945]</a> Cenaze namazları genellikle valiler tarafından kıldırılırdı ve valinin yokluğunda ise şurta görevlileri bu vazifeyi üstlenirlerdi.<a href="mekke%20medine_split_046.html#footnote-1487-946" id="footnote-1487-946-backlink" name="footnote-1487-946-backlink">[946]</a> </p>
				<p class="bibliyografya">İslâm öncesi dönemden beri Mekke’de günlük hayat Mescid-i Harâm ile yakın çevresinde yaşanıyordu. Mekke halkının yiyecekleri arasında buğday veya arpa ve hurma ile şeker karışımından oluşturulan bir tür ezme olan “sevîk” başta geliyordu.<a href="mekke%20medine_split_046.html#footnote-1487-947" id="footnote-1487-947-backlink" name="footnote-1487-947-backlink">[947]</a> İklim sıcak ve sıkıcı olduğu için meyveden yapılan tatlılara büyük rağbet olurdu.<a href="mekke%20medine_split_046.html#footnote-1487-948" id="footnote-1487-948-backlink" name="footnote-1487-948-backlink">[948]</a> Hurmadan mamul türlü yiyecekler her mevsim sofralardan eksik olmazdı. Ekonomik bakımdan güçlü olanlar ihrama girerlerken saf yünden, maddî durumu güçlü olmayanlar ise piyasada bulunan en ucuz beyaz kumaşı kullanırlar ve içini gösteren ince kumaş kullanımına izin verilmezdi.<a href="mekke%20medine_split_046.html#footnote-1487-949" id="footnote-1487-949-backlink" name="footnote-1487-949-backlink">[949]</a> Gündelik hayatın içerisinde hem şifa kaynağı hemde teberrük olarak görülen zemzemin önemli bir yeri vardı.<a href="mekke%20medine_split_046.html#footnote-1487-950" id="footnote-1487-950-backlink" name="footnote-1487-950-backlink">[950]</a> Mekke’de edebî ve siyasî konuşmalar başta olmak üzere şairlerin yanında şehrin tüm entelektüellerinin katıldıkları gece sohbetleri çok meşhurdu.<a href="mekke%20medine_split_046.html#footnote-1487-951" id="footnote-1487-951-backlink" name="footnote-1487-951-backlink">[951]</a> Genellikle Mescid-i Harâm’da yapılan bu sohbetlere zaman zaman Tâif başta olmak üzere Mekke’nin yakın çevresinden katılım olurdu.<a href="mekke%20medine_split_046.html#footnote-1487-952" id="footnote-1487-952-backlink" name="footnote-1487-952-backlink">[952]</a></p>
				<p class="normal">Medine’de bol miktarda üretilen hurma çeşitli şekillerde mamul hâle getirilerek yaş ve kuru olarak tüketilirdi.<a href="mekke%20medine_split_046.html#footnote-1487-953" id="footnote-1487-953-backlink" name="footnote-1487-953-backlink">[953]</a> Hurmadan mamul yiyecekler her mevsim sofralardan eksik olmazdı. Hurmadan yapılan içeceğin bekletilerek mayalanmasına izin verilmezdi.<a href="mekke%20medine_split_046.html#footnote-1487-954" id="footnote-1487-954-backlink" name="footnote-1487-954-backlink">[954]</a> Bu bakımdan Medine valileri zaman zaman bu içkiyi kullananlara had cezası tatbik ederlerdi. Kendisine Medine valisi tarafından had cezası tatbik edilen İbrâhim b. Hirmete Mehdî-Billâh’a bir şiirini takdim etmişti. Mehdi şiiri çok beğenmiş ve ondan isteğini sormuştu. O da içkiden vazgeçemediği için Medine valilerine göstereceği, had cezası uygulamamaları için bir belge vermesini istemişti.<a href="mekke%20medine_split_046.html#footnote-1487-955" id="footnote-1487-955-backlink" name="footnote-1487-955-backlink">[955]</a> </p>
				<p class="normal">Medine’nin gündelik hayatı Mekke’de olduğu gibi Mescid-i Nebevî ve onun yakın çevresinde geçiyordu. Burada yapılan sohbetlerden oluşan sözlü kültür özellikle Hz. Muhammed’in yaşadığı gibi yaşama şeklinde tezahür etmiş ve hayatın her safhası ilk dönemle ilişkilendirilmeye çalışılmıştır. Bu anlayışın oluşmasında Mâlik b. Enes’in büyük katkısı vardı. Çünkü Mâlik Hz. Muhammed’in sözleriyle gündelik hayat arasında bağlantı kurmaya büyük önem verirdi.<a href="mekke%20medine_split_046.html#footnote-1487-956" id="footnote-1487-956-backlink" name="footnote-1487-956-backlink">[956]</a> Bu bakımdan sonraki dönemlerde Medine’ye mücâvir olmak isteyen kimselerin yanında şehir halkının da Mâlik b. Enes tarafından benimsenen hayat tarzına uygun olarak yaşamak istedikleri görülür. Mescid-i Nebevî’de imam-hatiplik görevini Hz. Muhammed’e ve onun yüce makamına olan saygısından dolayı kabul etmeyen Bedreddin İbn Ferhûn (ö. 1367) öldüğünde terekesinden 30.000 dinarın ayrılarak yoksullara dağıtılmasını, köle âzad edilmesini ve geliri fakirlerin ihtiyacına harcanması şartıyla bir de fırın yapılmasını vasiyet etmiş olması bu geleneğin sürdüğünü göstermektedir. Mekke ve Medine’de ekonomik bakımdan güçlü olan kimselerin İslâm dünyasındaki gelişmelerden uzak kalmadıkları görülür. Ortaçağda İslâm-Bizans mücadelesinin en önemli veçhelerinden birisini oluşturan “sâife” seferlerine Mekke ve Medine halkından ekonomik yardımlarda bulunanlar vardı.<a href="mekke%20medine_split_046.html#footnote-1487-957" id="footnote-1487-957-backlink" name="footnote-1487-957-backlink">[957]</a></p>
				<p class="bibliyografya">Mekke ve Medine Abbasîler döneminin başından itibaren İslâm dünyasının çeşitli bölgelerinden yerleşmek isteyen insanlar için bir cazibe merkezi olmuştur.<a href="mekke%20medine_split_046.html#footnote-1487-958" id="footnote-1487-958-backlink" name="footnote-1487-958-backlink">[958]</a> Ancak bu Haremeyn şehirlerinin nufusunu arttırmaktan çok Mekke ve Medine’ye yerleşerek sakin bir hayat sürmek ve ilimle meşgul olmak arzusundan kaynaklanıyordu. Farklı kültürlere mensup olan ve bazen yerli halkla ihtilaflar yaşayan bu insanlar Medine ve Mekke’ye gelirken beraberlerinde mahallî âdetlerini de taşıyarak kültürel sentez oluşumuna katkıda bulundular. Mücavirlerle şehrin yerlilerinin kültürünün birleşiminden musikî, mimarî, giyim kuşam ve mutfak alanında özellikle Memlükler döneminden itibaren eskisinden farklı bir Mekke ve Medine geleneği ortaya çıkmıştır.<a href="mekke%20medine_split_046.html#footnote-1487-959" id="footnote-1487-959-backlink" name="footnote-1487-959-backlink">[959]</a> </p>
				<p class="bibliyografya">Mekke’nin Abbasîler dönemindeki nüfus durumu hakkında resmî bir tespite dayalı bilgi bulunmamaktadır. Abbasîler döneminde Mekke’nin yerlilerinin Mısır, Mağrib, Şam ve Irak gibi yerlerde ikamet etmeye başladıkları bundan dolayı yerli nüfusun önemli oranda azaldığı söylenebilir. Öbür yandan Hicaz bölgesinin siyasî belirleyiciliğini kaybetmesinden sonra hac mevsimlerinde nüfusu ikiye üçe katlanan Mekke’nin özellikle şerifler arasındaki mücadeleler ve salgın hastalıklar ciddî ölçüde nüfus kaybetmesine sebep olmuştur. Memlük döneminde yapılan tahsisatlardan şehrin nüfusu hakkında bazı neticelere ulaşmak mümkünse de kesin bir rakam vermek mümkün değildir. </p>
				<p class="bibliyografya">Medine’de ise nüfus bakımından farklı bir durum söz konusuydu. İlk İslâm fetihleri Medine dışına çıkan kimselerin bir kısmının fethedilen şehirlere yerleşmeleri ve hilâfet merkezinin nakledilmesi hicretle birlikte başlayan nüfus artışını tersine çevirdi. Emevî ve Abbasî idarecilerin Medine’ye yönelik siyasetleri, Harre Savaşı gibi şehre önemli kayıplar verdiren olaylar ve kıtlık gibi bazı seneler yaşanan ekonomik sıkıntılardan dolayı şehrin nüfus kaybı artarak sürdü. Mekke şerifliğinin kurulmasından sonra ise bu kayıp daha da hızlandı. Şehrin dış tehditlere açık olması ve surlarla çevrilmesi ihtiyacının ortaya çıkması nüfusu azaltan diğer bir etkendi. Hac mevsimleri dışında Medine hiçbir medenî aktivitenin görülmediği bir şehir hâline geldi. 1502’de sur içinde var olan ev sayısının 300 civarında verilmesi Osmanlı öncesi dönemde şehir ve çevresinde 3000-8000 civarında bir nüfusun yaşadığına işaret etmektedir.<a href="mekke%20medine_split_046.html#footnote-1487-960" id="footnote-1487-960-backlink" name="footnote-1487-960-backlink">[960]</a></p>
		  </div>
<div class="calibre2" id="calibre_pb_77"/></body>
</html>