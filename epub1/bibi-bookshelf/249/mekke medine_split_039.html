<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h2 class="baslik2" id="calibre_toc_36">Mescid-i Nebevî’yi Genişletme ve <br class="calibre1"/>Yenileme Çalışmaları </h2>
				<p class="bibliyografya">İslâm tarihinde bir dönüm noktası olan Hz. Muhammed’in Mekke’den Medine’ye hicretinden sonra gerçekleştirilen ilk faaliyetlerin başında Mescid-i Nebevî’nin inşası gelir. İslâmî ilimlerin yazıya geçirildiği Abbasîler döneminde yapılan tartışmalar arasında Mekke ve Medine mescitlerinden hangisinin daha faziletli olduğu konusu da vardı. Bilginlerin çoğuna göre Mescid-i Nebevî fazilet bakımından Mescid-i Harâm’dan sonra gelir. Ancak İmam Mâlik başta olmak üzere bazı bilginlere göre ise Hz. Muhammed buraya defnedildiğinden Mescid-i Nebevî daha faziletlidir.<a href="mekke%20medine_split_046.html#footnote-1487-780" id="footnote-1487-780-backlink" name="footnote-1487-780-backlink">[780]</a> Hz. Muhammed zamanından itibaren çeşitli dönemlerde genişletilen Mescid-i Nebevî ile Abbasîler zamanından itibaren Medine’ye hakim olan hükümdar, sultan ve devlet adamları ilgileniyorlardı. </p>
				<p class="bibliyografya">Abbasî halifelerinden Ebû Ca’fer el-Mansûr Mescid-i Nebevî’yi genişletmek istemiş ve bununla ilgili Medine’den bazı kimselerle yazışmıştı. Özellikle cuma günleri Mescid-i Nebevî’nin çevresindeki bazı mekânların namaz için kullanılması genişletme faaliyetinin yapılmasını gerekli kılıyordu. Ancak Mescid-i Nebevî’nin konumu ve Medine’deki muhalefet hareketleri böyle bir çalışma yapmaya izin vermedi.<a href="mekke%20medine_split_046.html#footnote-1487-781" id="footnote-1487-781-backlink" name="footnote-1487-781-backlink">[781]</a> Ebû Ca’fer 758 yılında Medine’ye geldiği zaman Mescid-i Nebevî’nin avlusunun bir paravanla kapatılmasını istedi. Ortasında bir direğin olduğu Cidde’den getirilen gemi halatıyla tutturulan bir çadıra benzeyen bu paravan her hafta cuma günleri kuruluyor ve namazdan sonra kaldırılıyordu. Muhammed en-Nefsüzzekiyye’nin kalkışmasına kadar kullanılan bu paravanın malzemesi onun kıyamı esnasında tamamen ortadan kaldırılarak yok edildi.<a href="mekke%20medine_split_046.html#footnote-1487-782" id="footnote-1487-782-backlink" name="footnote-1487-782-backlink">[782]</a> </p>
				<p class="normal">Abbasî halifelerinden Mehdî-Billâh, 777 yılında Medine’ye geldiğinde Mescid-i Nebevî’nin hizmet vermede yetersiz kaldığını görüp genişletmeye karar verdi ve burada bulunan maksûrenin de kaldırılıp mescitle aynı seviyeye getirilmesini emretti.<a href="mekke%20medine_split_046.html#footnote-1487-783" id="footnote-1487-783-backlink" name="footnote-1487-783-backlink">[783]</a> Önce yapılacak işin planı çizildi, gereken bütçe oluşturuldu ve tepe camı başta olmak üzere gerekli malzeme Şam’dan deniz yoluyla getirtildi. Medine valisi Ca’fer b. Süleyman’ın öncülüğünde gerçekleştirilen genişletme işinin sorumluluğu Ömer b. Asım b. Ömer b. Abdülaziz ile Şamlı Abdülmelik b. Şebîb’e verildi.<a href="mekke%20medine_split_046.html#footnote-1487-784" id="footnote-1487-784-backlink" name="footnote-1487-784-backlink">[784]</a> Daha sonra başlayan çalışmalarla sadece kuzey yönünden genişletilerek yaklaşık 9309 m²’ye ulaşan Mescid-i Nebevî’deki sütun sayısı 290’a ulaştı.<a href="mekke%20medine_split_046.html#footnote-1487-785" id="footnote-1487-785-backlink" name="footnote-1487-785-backlink">[785]</a> Süslemesine özel bir önem verilen kıble duvarının alt kısmı mermer kaplanırken üst tarafı ise uzaktan mozaik gibi görünen altın parçalarıyla, doğu ve batı duvarlarının avluya dönük yüzleri de renkli dekoratif oymalarla süslendi.<a href="mekke%20medine_split_046.html#footnote-1487-786" id="footnote-1487-786-backlink" name="footnote-1487-786-backlink">[786]</a> Genişletme faaliyetlerinin Mehdî-Billâh’ın emriyle 162’de (778-79) başlayıp 165’te (781-82) tamamlandığı bir kitâbe ile kayıt altına alındı.<a href="mekke%20medine_split_046.html#footnote-1487-787" id="footnote-1487-787-backlink" name="footnote-1487-787-backlink">[787]</a> Mehdî, Mâlik b. Enes’e giderek Hz. Peygamber’in minberine Emevîler’in yaptıkları ilâveleri kaldırmak istedi. Ancak İmam Malik ahşap olan minberin bundan hasar göreceğini söyleyince bundan vazgeçti.<a href="mekke%20medine_split_046.html#footnote-1487-788" id="footnote-1487-788-backlink" name="footnote-1487-788-backlink">[788]</a> </p>
				<p class="normal">Hârûnürreşîd, Me’mûn, Mütevekkil-Alellah, Mu‘tazıd-Billâh dönemlerinde de Mescid-i Nebevî’nin bazı bölümlerinde onarım ve değişiklikler yapıldı. Ancak bu faaliyetler esnasında Mescid-i Nebevî’nin alan hacminde her hangi bir değişiklik olmadı. Hârûnürreşîd zamanında 809 yılında Medine valisi Ebü’l-Buhterî tarafından gerçekleştirilen bazı tadilat ve onarımlar esnasında Hz. Muhammed’in kabrinin bulunduğu yerin tavan kısmı onarıldı ve avludan kıble tarafına su girmesini önlemek için kesme taştan küçük bir set yapıldı.<a href="mekke%20medine_split_046.html#footnote-1487-789" id="footnote-1487-789-backlink" name="footnote-1487-789-backlink">[789]</a> Mütevekkil-Alellah 860 yılında Mescid-i Nebevî’de bazı onarım ve yenileme faaliyetlerinin yapılmasını emretti. İshak b. Mesleme’nin yapım sorumluluğunu üstlendiği çalışmalarda, zeminine mermer döşenen Mescid-i Nebevî’nin iç duvarları 1.75 m yüksekliğinde mermerle kaplandı ve kaplama yapılmayan duvarlar da mozaikle sıvandı.<a href="mekke%20medine_split_046.html#footnote-1487-790" id="footnote-1487-790-backlink" name="footnote-1487-790-backlink">[790]</a> </p>
				<p class="normal">Mescid-i Nebevî’nin zaman zaman doğal afetlere maruz kaldığı haberlerine tarih kitaplarında rastlanır. 1068 ve 1121 yıllarında Medine yakınlarında meydana gelen iki depremden Mescid-i Nebevî ciddî anlamda hasar görmüştü. Medine mescidinin gördüğü hasar giderilirken bazı bölümleri de yenilendi.<a href="mekke%20medine_split_046.html#footnote-1487-791" id="footnote-1487-791-backlink" name="footnote-1487-791-backlink">[791]</a> 22 Eylül 1256’da Mescid-i Nebevî’de meydana gelen yangın büyük hasara sebep oldu ve avludaki zahire konulan kubbe dışındaki ahşap olan her şey zarar gördü.<a href="mekke%20medine_split_046.html#footnote-1487-792" id="footnote-1487-792-backlink" name="footnote-1487-792-backlink">[792]</a> Bunun üzerine yangının verdiği tahribatın ortadan kaldırılması için Abbasî Halifesi Müsta‘sım-Billâh, Irak hac kafilesiyle malzeme ve eleman gönderip imar faaliyetlerini başlattı. Ancak Hülâgû’nun Bağdat’ı işgal ederek Abbasî hanedanına son vermesi çalışmaların yarıda kalmasına sebep oldu.<a href="mekke%20medine_split_046.html#footnote-1487-793" id="footnote-1487-793-backlink" name="footnote-1487-793-backlink">[793]</a></p>
				<p class="bibliyografya">Abbasîler’den sonra Mescid-i Nebevî’nin bakımını üstlenen Memlükler’den Sultan el-Melikü’l-Mansûr Nureddin Ali, yarım kalan faaliyetleri Yemen Hükümdarı el-Melikü’l-Muzaffer Şemseddin Yûsuf’un da katkısıyla yeniden başlattı. Bununla birlikte dört ana kapının bulunduğu ön tarafın imarı ancak Memlük Sultanı Kutuz zamanında (1259-1260) tamamlanabildi.<a href="mekke%20medine_split_046.html#footnote-1487-794" id="footnote-1487-794-backlink" name="footnote-1487-794-backlink">[794]</a> </p>
				<p class="bibliyografya">1264 yılında mescidin tavanının yapımı tamamlandı ve kuzey tavanı hariç sıcağı kesmesi için tavanın üzerine ikinci bir tavan daha yapıldı ve minareler ile kapılar yenilendi. 1256 yılının sonlarında başlayan çalışmaların geriye kalan kısmı Bağdat Abbasî hilâfetini Mısır’da yeniden kuran I. Baybars tarafından ancak 668’de (1269-70) bitirilebildi.<a href="mekke%20medine_split_046.html#footnote-1487-795" id="footnote-1487-795-backlink" name="footnote-1487-795-backlink">[795]</a></p>
				<p class="bibliyografya">I. Baybars 1260-1265 yılları arasında, her yıl Mescid-i Nebevî’nin yarım kalan imarını tamamlamak için Medine’ye gönderilecek malzeme ve aletleri Kahire’de halka teşhir edip usta ve işçilerle birlikte buraya gönderirdi.<a href="mekke%20medine_split_046.html#footnote-1487-796" id="footnote-1487-796-backlink" name="footnote-1487-796-backlink">[796]</a> Bundan sonra Medine’ye gönderilecek her türlü malzemenin halka teşhir edildikten sonra törenle yola çıkarılması âdet oldu. </p>
				<p class="bibliyografya">Mescid-i Nebevî, Sultan Kayıtbay dönemine kadar herhangi bir değişikliğe uğramadı. Kayıtbay Hücre-i Saâdet’in kubbesini yenileyerek mescidde bazı düzenlemeler yaptı (1476).<a href="mekke%20medine_split_046.html#footnote-1487-797" id="footnote-1487-797-backlink" name="footnote-1487-797-backlink">[797]</a> 5 Kasım 1481 tarihinde Mescid-i Nebevî’nin güneydoğu köşesindeki minareye düşen bir yıldırım sebebiyle çıkan yangında Hücre-i Saâdet’i örten iç kubbe hariç iki tavan, minber ve maksûre tamamen yandı; sütunların büyük bölümü de zarar gördü. Bunun Sultan Kayıtbay tarafından Memlük sanatının özelliklerine göre tezyin edilen Medine Mescidi’nin yenilenmesi 1483 yılında tamamlandı.<a href="mekke%20medine_split_046.html#footnote-1487-798" id="footnote-1487-798-backlink" name="footnote-1487-798-backlink">[798]</a> Bazı ince işler ve çevre düzenlemeleri ertesi yıl bitirildi ve sütun sayısı 305, tavan yüksekliği 11 m olan Mescid-i Nebevî’nin alanı 9429 m²’ye ulaştı.<a href="mekke%20medine_split_046.html#footnote-1487-799" id="footnote-1487-799-backlink" name="footnote-1487-799-backlink">[799]</a> Hücre-i Saâdet’in kubbesinin yerine daha büyük bir kubbe ve mescidin Bâbüsselâm tarafına iki kubbe daha yapıldı. Batı duvarına bitişik Bâbüsselâm ile Bâbürrahme arasında bir medrese ve ribât inşa edilerek bir külliye olarak birçok fonksiyonu olan Mescid-i Nebevî modernize edildi.<a href="mekke%20medine_split_046.html#footnote-1487-800" id="footnote-1487-800-backlink" name="footnote-1487-800-backlink">[800]</a></p>
				<p class="bibliyografya">Yapıldığı yıllarda hurma dalları yakılarak aydınlatılan Mescid-i Nebevî’ye zaman içerisinde büyük kandiller asılmış ve buhurdanlıklar konulmuştur. Daha sonra kandil, fener, mum ve meşale gibi aydınlatma araçları kullanılmış, bunlar için özel tahsisatlar ayrılmıştır.<a href="mekke%20medine_split_046.html#footnote-1487-801" id="footnote-1487-801-backlink" name="footnote-1487-801-backlink">[801]</a> Mescidin tamamının ilk olarak ne zaman tefriş edildiği bilinmemekte, ancak konuyla ilgili haberlerin Memlük devrinin sonlarına doğru arttığı görülmektedir.<a href="mekke%20medine_split_046.html#footnote-1487-802" id="footnote-1487-802-backlink" name="footnote-1487-802-backlink">[802]</a> </p>
				<p class="bibliyografya">İlk zamanlarda Medine valileri veya özel görevliler vasıtasıyla takip edilen teknik ve mimarî işler için ise Memlük döneminde dâimî statüde bina eminleri vazifelendirilmiştir.<a href="mekke%20medine_split_046.html#footnote-1487-803" id="footnote-1487-803-backlink" name="footnote-1487-803-backlink">[803]</a> Mescid-i Nebevî, Hz. Peygamber’den Abbasîler’in sonuna kadar Mekke veya Haremeyn valisi yahut onlar tarafından görevlendirilen Medine kadısı veya muhtesibleri tarafından yönetilmiş, Eyyûbîler döneminden itibaren ise Mescid-i Nebevî’de görevlendirilen hadımlerin başkanı olan şeyhülharem bunlara ilâve edilmiştir.<a href="mekke%20medine_split_046.html#footnote-1487-804" id="footnote-1487-804-backlink" name="footnote-1487-804-backlink">[804]</a> Bu arada Mescid-i Nebevî’nin ihtiyaçları için vakıflar kurularak buradaki hizmetlerin aksamamasına önem verilmiştir.<a href="mekke%20medine_split_046.html#footnote-1487-805" id="footnote-1487-805-backlink" name="footnote-1487-805-backlink">[805]</a></p>
				<p class="bibliyografya">Hz Muhammed’in Hz. Âişe’nin odasına defnedilmesinden sonra burası Hücre-i Saâdet adıyla anılmaya başlandı. Mescid-i Nebevî ile ilgili bütün onarım faaliyetlerinde Hücre-i Saâdet’e öncelik verilmiş, burası, Hz. Peygamber’in minberinin bulunduğu yerle bütünleşerek mescidin en önemli bölümü hâline gelmiştir. 19 Şubat 1286 tarihinde Medine ve çevresine çok şiddetli bir yağmur yağmış Mescid-i Nebevî başta olmak üzere çevresindeki evler ciddî hasar görmüştü. Medine emiri Cemmâz b. Şeyha şehirde olan durumu el-Melikü’l-Mansûr Seyfeddin Kalavun’a bildirdi. Bunun üzerine Mescid-i Nebevî’nin hasar gören yerleri tamir edilmeye başlandı ve Hücre-i Saâdet’in üzerine ilk defa ahşap bir kubbe inşa edildi. Kurşun levhalarla kaplanan bu kubbe daha “Kubbetü’n-nûr” adıyla anılmaya başlandı.<a href="mekke%20medine_split_046.html#footnote-1487-806" id="footnote-1487-806-backlink" name="footnote-1487-806-backlink">[806]</a> Mescid-i Nebevî’nin diğer işleri ise Sultan Kalavun’un vefatından sonra (1290) Memlük sultanı olan oğlu el-Melikü’l-Eşref Halil zamanında tamamlandı.<a href="mekke%20medine_split_046.html#footnote-1487-807" id="footnote-1487-807-backlink" name="footnote-1487-807-backlink">[807]</a> Kurşun levhaların kaplandığı Hücre-i Saâdet’in kubbesinin altın ve gümüş kullanılarak tezyin edildiği zaman zaman bazı Medine emirlerinin bunları sökerek şahsi amaçları için kullanmalarından anlaşılmaktadır.<a href="mekke%20medine_split_046.html#footnote-1487-808" id="footnote-1487-808-backlink" name="footnote-1487-808-backlink">[808]</a> Hz. Muhammed’e ait bazı özel eşya burada muhafaza altına alınmıştı.<a href="mekke%20medine_split_046.html#footnote-1487-809" id="footnote-1487-809-backlink" name="footnote-1487-809-backlink">[809]</a> </p>
				<p class="bibliyografya">Mescid-i Nebevî içerisinde Hz. Muhammed’in kabri ile minberi arasındaki yaklaşık 330 m²’lik bölüme Ravza-i Mutahhara adı verilir.<a href="mekke%20medine_split_046.html#footnote-1487-810" id="footnote-1487-810-backlink" name="footnote-1487-810-backlink">[810]</a> Bu alanın ortasında Kayıtbay tarafından gönderilen minber durmaktadır. Ravza-ı Mutahhara’da İslâmiyet’in ilk döneminden her biri ayrı bir hatıra taşıyan ve bunlara uygun adlar almış olan sütunlar (üstüvâne) vardır. Bu sütunlar Mescid-i Nebevî genişletilirken diğer sütunlardan ayrı bir tarz ve şekilde süslenerek ilk dönemden kaldığı belli olacak şekilde muhafaza edilmiştir.<a href="mekke%20medine_split_046.html#footnote-1487-811" id="footnote-1487-811-backlink" name="footnote-1487-811-backlink">[811]</a></p>
				<p class="bibliyografya">Muâviye b. Ebû Süfyân devrinde altı basamak ilâve edilen ilk minber 1256 yılındaki yangında yanınca yerine Yemen hükümdarı el-Melikü’l-Muzaffer Şemseddin tarafından gönderilen minber konulmuş (1258), ardından bu minber Memlük Sultanı I. Baybars tarafından yenilenmiştir (1268).<a href="mekke%20medine_split_046.html#footnote-1487-812" id="footnote-1487-812-backlink" name="footnote-1487-812-backlink">[812]</a> Memlük Sultanı Berkuk’un 1395’de gönderdiği minberi 1417’de Memlük Sultanı Şeyh el-Mahmûdî değiştirmiştir.<a href="mekke%20medine_split_046.html#footnote-1487-813" id="footnote-1487-813-backlink" name="footnote-1487-813-backlink">[813]</a> Bu minber 1481’deki Mescid-i Nebevî yangınında hasar görerek kullanılamaz duruma gelince Medineliler tuğla ve alçıdan yeni bir minber yaptırmış, bu minber, Kayıtbay tarafından 1483’de gönderilen mermer minberin Mescid-i Nebevî’ye konulmasına kadar kullanılmıştır.<a href="mekke%20medine_split_046.html#footnote-1487-814" id="footnote-1487-814-backlink" name="footnote-1487-814-backlink">[814]</a> Hz. Osman zamanında Resûl-i Ekrem’in minberinin üzerine bir kubbe yapılarak kumaşla örtülmüş ve basamakları abanoz ağacıyla kaplanmıştı. Abbâsîler her yıl alametleri siyah bir örtü göndermeyi âdet edinmişlerdi.<a href="mekke%20medine_split_046.html#footnote-1487-815" id="footnote-1487-815-backlink" name="footnote-1487-815-backlink">[815]</a> İbnü’n-Neccâr (ö. 1245) zamanında minberin üzerine giydirilen örtülerin sayıları artıp hasar verecek hâle gelince indirilerek Mescid-i Nebevî’nin kapılarına perde yapıldığını haber vermektedir.<a href="mekke%20medine_split_046.html#footnote-1487-816" id="footnote-1487-816-backlink" name="footnote-1487-816-backlink">[816]</a> </p>
				<p class="bibliyografya">Ömer b. Abdülazîz, Mescid-i Nebevî’yi imar ederken ön duvara oyulmuş niş tarzında bir mihrap ilâve etmiş, bu mihrap daha sonra Hz. Muhammed’in mihrabı olarak tanınmıştır. Velîd b. Abdülmelik ve Mehdî-Billâh dönemlerinde yapılan düzenlemelerde mihraba giden revakın tezyinatına özel bir önem verilmiş, çok dengeli çizgiler taşıyan, sağında imamın girmesi için bir kapısı bulunan mihrabın üstü altın tezyinatlı bir kubbe ile örtülmüştür.<a href="mekke%20medine_split_046.html#footnote-1487-817" id="footnote-1487-817-backlink" name="footnote-1487-817-backlink">[817]</a> Daha sonra Memlük Sultanı Kayıtbay, 1483’de siyah-beyaz ve renkli mermerden yeniletip madalyon ve şerit hâlinde celî sülüs yazılar ve geometrik motiflerle süslettiği yeni bir mihrabı Mescid-i Nebevî’ye koydurtmuştur.<a href="mekke%20medine_split_046.html#footnote-1487-818" id="footnote-1487-818-backlink" name="footnote-1487-818-backlink">[818]</a> Mescid-i Nebevî’de Hz. Muhammed’in mihrabından başka “Mihrâbü’t-teheccüd”, “Mihrâbü’l-Fâtıma” gibi mihraplar da vardır. Mescid-i Nebevî’de farklı mezhepler için ayrı ayrı mihraplar konulmuştur. Bunların en meşhuru, Memlük Sultanı el-Melikü’l-Eşref İnal’ın 1457’de koydurduğu Hanefî mihrabıdır.<a href="mekke%20medine_split_046.html#footnote-1487-819" id="footnote-1487-819-backlink" name="footnote-1487-819-backlink">[819]</a> </p>
				<p class="bibliyografya">Mescid-i Nebevî’ye ilk mahfili (maksûre) Hz. Ömer’in namaz kıldırırken şehid edilmesini dikkate alan Hz. Osman yaptırmıştır. Memlük Sultanı I. Baybars 666 (1267-68) yılında 3,5 m yüksekliğinde iç kapısı olan ahşap bir mahfili Mescid-i Nebevî’ye dâhil etmiştir.<a href="mekke%20medine_split_046.html#footnote-1487-820" id="footnote-1487-820-backlink" name="footnote-1487-820-backlink">[820]</a> İlk zamanlarda basit ve sade yapıda ahşap olan mahfil, Sultan Kayıtbay tarafından kare planlı ince ve zarif dört direkten bir kaide üzerine tamamı mermerden yaptırılmıştı.<a href="mekke%20medine_split_046.html#footnote-1487-821" id="footnote-1487-821-backlink" name="footnote-1487-821-backlink">[821]</a> </p>
				<p class="bibliyografya">Ömer b. Abdülazîz, Mescid-i Nebevî’yi genişletirken dört köşesine 8 × 8 zirâ ebadında bir kaideye oturan yaklaşık 26 m yükseklikte dört minare yaptırmış, 97’de (716) Süleyman b. Abdülmelik, güneybatı köşesindeki minareyi şerefesinin mesken mahremiyetine zarar verdiği gerekçesiyle yıktırmıştır.<a href="mekke%20medine_split_046.html#footnote-1487-822" id="footnote-1487-822-backlink" name="footnote-1487-822-backlink">[822]</a> Mescid-i Nebevî’nin bundan sonra yüzyıllar boyunca üç minareli olarak kaldığı, Medine’yi ziyaret eden İbn Cübeyr’in kayıtlarından anlaşılmaktadır.<a href="mekke%20medine_split_046.html#footnote-1487-823" id="footnote-1487-823-backlink" name="footnote-1487-823-backlink">[823]</a> Muhammed b. Kalavun’un 706’da (1306-1307) inşa ettirdiği minare Bâbüsselâm adıyla meşhur olmuştur.<a href="mekke%20medine_split_046.html#footnote-1487-824" id="footnote-1487-824-backlink" name="footnote-1487-824-backlink">[824]</a> 5 Kasım 1481 mescidin güneydoğu köşesindeki minarenin bir kısmının yıldırım sebebiyle yıkılmasının ardından Mescid-i Nebevî imar edilirken bütün minareler tekrar yapılmıştır.<a href="mekke%20medine_split_046.html#footnote-1487-825" id="footnote-1487-825-backlink" name="footnote-1487-825-backlink">[825]</a> </p>
				<p class="bibliyografya">Emevîler döneminden itibaren Mescid-i Nebevî’nin ortasında kum ve çakıl dökülmüş, iki tarafına hurma ağaçlarının dikildiği, üzeri bir alan oluşturularak Harem-i Şerif’in unsurları arasına eklendi. Daha sonra “kumluk” adıyla meşhur olan bu alan, ilk defa Ebû Ca‘fer el-Mansûr zamanında ahşap direklere gerilen iplerin üzerine konulan örtülerle kapatıldı.<a href="mekke%20medine_split_046.html#footnote-1487-826" id="footnote-1487-826-backlink" name="footnote-1487-826-backlink">[826]</a> 439’da (1047-48) Medine’yi ziyaret eden Nâsır-ı Hüsrev, Mescid-i Nebevî’nin üstü açık kısımlarının üzerinin kuşların girmemesi için ağla örtülmüş olduğunu kaydetmesinden<a href="mekke%20medine_split_046.html#footnote-1487-827" id="footnote-1487-827-backlink" name="footnote-1487-827-backlink">[827]</a> bu alanın gölgelendirilmesinin sürdüğü anlaşılmaktadır. </p>
				<p class="bibliyografya">Mescid-i Nebevî’nin kapıları, genişletmeler sırasında daha ileriye alınmaları dışında Mehdî zamanındaki imara kadar herhangi bir değişikliğe uğramamıştır. Bu dönemde doğu ve batı duvarlarında sekizer, güney ve kuzey duvarlarında dörder olmak üzere kapı sayısı yirmi dört olmuştur.<a href="mekke%20medine_split_046.html#footnote-1487-828" id="footnote-1487-828-backlink" name="footnote-1487-828-backlink">[828]</a> Hz. Muhammed, hastalığı sırasında Hz. Ebû Bekir’in kapısı dışında mescidin avlusuna açılan bütün kapıların kapatılmasını istediğinden<a href="mekke%20medine_split_046.html#footnote-1487-829" id="footnote-1487-829-backlink" name="footnote-1487-829-backlink">[829]</a> bu kapı genişletmelerde korunmuş ve mescit dışına yeraltından bir geçit konulmuştur. Geçidin çıkışı Kayıtbay Medresesi’nin inşası esnasında kapatılmış, geçit ise çeşitli eşyaların konulduğu küçük depolar hâline getirilmiştir. Mescid-i Nebevî’de “Meşrebe” veya “Hizâne” adları verilen oda beytülmâl görevi yapmaktaydı. Mescidin sahanlığının ortasındaki araç ve gereçlerin saklandığı yere ise “Kubbetü’z-zeyt” adı verilmekteydi.<a href="mekke%20medine_split_046.html#footnote-1487-830" id="footnote-1487-830-backlink" name="footnote-1487-830-backlink">[830]</a></p>
				<p class="bibliyografya">Mescid-i Nebevî’nin çeşitli yerlerine erken dönemden itibaren su getirilmiştir. Abbasîler’in ilk döneminde Harem-i Şerif’in iç ve dış bölümlerinde abdest almak ve su içmek için on dokuz adet su mahalli bulunduğu rivayet edilmektedir.<a href="mekke%20medine_split_046.html#footnote-1487-831" id="footnote-1487-831-backlink" name="footnote-1487-831-backlink">[831]</a> 1326’da Medine’yi ziyaret eden İbn Battûta Hücre-i Saâdet’in kuzeyinde mermer bir havuz bulunduğunu, Bâbüsselâm’ın yanına Aynüzzerka kaynağından gelen çeşmeye bir merdivenle inildiğini kaydetmektedir.<a href="mekke%20medine_split_046.html#footnote-1487-832" id="footnote-1487-832-backlink" name="footnote-1487-832-backlink">[832]</a> Mescid-i Nebevî’ye ilk şadırvan Memlük Sultanı Kalavun tarafından inşa ettirilmiştir.<a href="mekke%20medine_split_046.html#footnote-1487-833" id="footnote-1487-833-backlink" name="footnote-1487-833-backlink">[833]</a></p>
		  </div>
<div class="calibre2" id="calibre_pb_69"/></body>
</html>