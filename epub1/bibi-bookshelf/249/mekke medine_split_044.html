<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h1 class="baslik1" id="calibre_toc_9">MEKKE VE MEDİNE’NİN <br class="calibre1"/>KÜLTÜREL YAPISI</h1>
				<p class="normal">Mekke ve Medine’de haccı kolaylaştırmak için yapılan faaliyetler bir taraftan Hicaz bölgesinin imarına sebep olurken diğer taraftan da ticarî faaliyetlerin canlanmasını beraberinde getiriyordu. Hilâfet merkezinin nakledilmesinden sonra siyaseten güç kaybeden Haremeyn şehirleri kültürel merkez olma özelliklerini ve etkinliklerini hiçbir zaman kaybetmediler. Bu bağlamda Mekke ile Medine geleneksel kültürün yaşadığı ve kırsal kesime yayılabildiği geleneksel eğitim ve öğretim anlayışının değişmediği iki şehir olarak öne çıktı ve kültürel faaliyetler için birer mektep vazifesi gördü.<a href="mekke%20medine_split_046.html#footnote-1487-961" id="footnote-1487-961-backlink" name="footnote-1487-961-backlink">[961]</a> </p>
				<p class="normal">Mekke’de İslâmiyet öncesi ve sonrasında kullanılan Kûfî hattının aslı olan ve “hattü’l-Hîrî” adıyla bilinen yazı başta Medine olmak üzere Hicaz’da Mekkeliler vasıtasıyla yaygınlaştı. Mekke’de Hz. Peygamber tarafından başlatılan ilmî faaliyetler, Abbasîler döneminde de devam ettirilmiş, tefsir, hadis, fıkıh, dil ve tarih (siyer ve megâzî) gibi ilimlerin tedvinine en büyük katkı Mekke’de yetişen bilginler tarafından yapılmıştır. Mekkî nisbesiyle meşhur olan Humeydî’nin (ö. 834) Mekke’de kaleme aldığı eseri hadis alanındaki ilk müsnedlerden birisi sayılır.<a href="mekke%20medine_split_046.html#footnote-1487-962" id="footnote-1487-962-backlink" name="footnote-1487-962-backlink">[962]</a> </p>
				<p class="normal">Medine ve Mekke’de Hz. Âişe tarafından başlatılan hanımların ilimle meşgul olmaları sonraki dönemlerde devam ettirilmiştir. Hadis alanında çalışmalarıyla tanınan kadınlardan birisi olan Kerîme binti Ahmed (ö. 463/1070-71), Mekke’ye mücâvir olarak yerleşmiş ve <span class="ideitalik">Sahîh-i Buhârî</span> rivayetiyle ün kazanmıştı.<a href="mekke%20medine_split_046.html#footnote-1487-963" id="footnote-1487-963-backlink" name="footnote-1487-963-backlink">[963]</a> Mekke’de Abbasîler döneminin ikinci yarısından itibaren Taberî, Kastallânî, Fâsî, İbn Fehd, Benû Zahîra, Nüveyrî, el-Mürşidî ve Zirvî gibi birden fazla alim yetiştiren aileler temayüz etmişti.<a href="mekke%20medine_split_046.html#footnote-1487-964" id="footnote-1487-964-backlink" name="footnote-1487-964-backlink">[964]</a> Bu ailelere mensup olan ve uzun süre Mekke’deki kültürel hayatın belirleyicisi ve taşıyıcısı bu âlimler aralarında rivayet alışverişi yaptıkları gibi birbirlerini tamamlayan eserler de kaleme almışlardır. Bunların içinde Mekke kadılığı görevini üstlenen ve çok yönlü bir alim olan Muhibbüddin et-Taberî’nin (ö. 1295) ailesi özellikle zikredilmelidir. İlmî kudret ve şöhretinden dolayı “şeyhülharem” lakabını alan Muhibbüddin et-Taberî’nin ününü duyan Yemen Sultanı el-Melikü’l-Muzaffer onu Mekke kadılığına tayin etti ve Yemen’e davet ederek hem kendisi hem de oğlu ondan bir süre hadis okudu.<a href="mekke%20medine_split_046.html#footnote-1487-965" id="footnote-1487-965-backlink" name="footnote-1487-965-backlink">[965]</a> Ayrıca Muhibbüddin et-Taberî, Yemen sultanının isteğiyle bu aileye ait Mekke’deki Mansûriyye Medresesi’nde ayda 50 dinar maaşla ders verdi.<a href="mekke%20medine_split_046.html#footnote-1487-966" id="footnote-1487-966-backlink" name="footnote-1487-966-backlink">[966]</a></p>
				<p class="bibliyografya">Hicaz’ın siyasî olaylara yön vermedeki önceliğini kaybetmesine rağmen Medine ve Mekke, İslâm’ın ilk yıllarına ait hatıraları bünyelerinde yaşatmalarından dolayı kültürel alanda belirleyicilik ve üstünlüklerini her zaman korumuşlardır. Haremeyn’de İslâm’ın erken döneminden itibaren oluşan bu kültürel canlılığın sonucu olarak dinî ilimlerde yetkin bilginlerin yetişmesi, şehri İslâm dünyasının diğer bölgelerinde yaşayan bilginler için bir merkez hâline getirmiştir. Ortaçağ’da birçok alim ve edip meslek hayatlarının başlarında hac için Haremeyn’e geliyor; hac ve umre yapmanın yanında Mekke ve Medine ulemasıyla görüşerek özellikle İslâm hukuku ve hadis başta olmak üzere dinî ilimlerin her sahasında Hicaz âlimleriyle karşılıklı bilgi alışverişinde bulunuyorlardı.<a href="mekke%20medine_split_046.html#footnote-1487-967" id="footnote-1487-967-backlink" name="footnote-1487-967-backlink">[967]</a></p>
				<p class="bibliyografya">Hac merasimleri İslâm dünyasından gelen bilginler için bir görüşme vesilesi oluyor ve Mekke ile Medine’deki kültürel faaliyetler hac mevsimlerinde büyük canlılık gösteriyordu. Bu bilginlerden bazılarının Haremeyn’de ders okutmaları ve çeşitli vesilelerle görüşlerini açıklamaları, İslâm dünyasında tanınmaları için bir fırsat oluyordu.<a href="mekke%20medine_split_046.html#footnote-1487-968" id="footnote-1487-968-backlink" name="footnote-1487-968-backlink">[968]</a> Bu bakımdan ilim adamlarının biyografisini anlatan eserlerde Mekke ve Medine yolculuklarıyla bu iki şehirdeki ilmî faaliyetlerinin kayıt altına alınmasına büyük önem veriliyordu.<a href="mekke%20medine_split_046.html#footnote-1487-969" id="footnote-1487-969-backlink" name="footnote-1487-969-backlink">[969]</a> Hadis aldığı ravilerden Mekke ve Medine’de yaşayanlarla yüzyüze görüşen Muhammed b. İsmail el-Buhârî, Buhara’da yazmaya başladığı <span class="ideitalik">el-Câmiu’s-sahîh</span> adlı eserinin önemli bir kısmını Mekke ve Medine’de tamamlamıştır.<a href="mekke%20medine_split_046.html#footnote-1487-970" id="footnote-1487-970-backlink" name="footnote-1487-970-backlink">[970]</a> </p>
				<p class="normal">Fıkıh başta olmak üzere dinî ilimler alanında Mekke ve Medine ekolleri ortaya çıkmış tedvin ve tasnif faaliyetleri yapılırken bu husus dikkate alınmıştır. Dinî ilimler sahasında bir alimin yetişmesine bu şehirlerin katkıda bulunması Mekke veya Medine imamı, iki şehrin fikrî ortaklığına ise “Fukahâi’l-Hicaz” tabiri kullanılarak Hicaz ekolüne atıf yapılmış ve Haremeyn veya Hicaz’ı gösteren ortak bir dil geliştirilmiştir.<a href="mekke%20medine_split_046.html#footnote-1487-971" id="footnote-1487-971-backlink" name="footnote-1487-971-backlink">[971]</a> Bu bağlamda Mekkeli veya Medineli olanların dışında daha sonra bu şehirlere gelerek ilmî faaliyetlerde bulunan ulemada Mekke veya Medine’ye mensup olarak adlandırılmıştır.<a href="mekke%20medine_split_046.html#footnote-1487-972" id="footnote-1487-972-backlink" name="footnote-1487-972-backlink">[972]</a> İslâm dünyasının çeşitli bölgelerinden Haremeyn’e gelerek ilmî faaliyetlerde bulunduktan sonra buraya mücâvir olarak yerleşen çok sayıda alim vardır.<a href="mekke%20medine_split_046.html#footnote-1487-973" id="footnote-1487-973-backlink" name="footnote-1487-973-backlink">[973]</a> Mekke ve Medine’ye yerleşen bu âlimler içerisinde şehirdeki tasavvufî düşünceye katkısı olanların yanında<a href="mekke%20medine_split_046.html#footnote-1487-974" id="footnote-1487-974-backlink" name="footnote-1487-974-backlink">[974]</a> Mescid-i Nebevî ile Mescid-i Harâm’ın kıssacıları başta olmak Arap Dili ve Edebiyatı’nın gelişmesinin öncülüğünü yapanlar da vardı.<a href="mekke%20medine_split_046.html#footnote-1487-975" id="footnote-1487-975-backlink" name="footnote-1487-975-backlink">[975]</a> </p>
				<p class="bibliyografya">Mescid-i Harâm hac mevsimlerinde dünya Müslümanları için toplantı ve buluşma yeri ve ilim merkezi olma özelliğini hiçbir zaman kaybetmemiştir. Tarih boyunca Harem-i Şerif’in harimiyle avlu ve revaklarında çeşitli ders halkaları kurulmuş, hac mevsimlerinde İslâm dünyasının her tarafından gelen bilginler bu derslere katılmaya özen göstermişler ve burada yapılan ilmî müzakere ve tartışmalar İslâmî ilimlerin oluşumuna önemli katkılar sağlamıştır. Öbür yandan hac mevsimlerinde İslâm dünyasının çeşitli yerlerinden gelen bilginlere Mescid-i Harâm’da fetva sorulması da bir gelenekti.<a href="mekke%20medine_split_046.html#footnote-1487-976" id="footnote-1487-976-backlink" name="footnote-1487-976-backlink">[976]</a> Bu bakımdan Mescid-i Harâm’daki ilim halkalarının temsilcileri hem fetva mercii hem de dinî ilimlerin çeşitli alanlarında faaliyet gösteren kimselerden meydana geliyordu.<a href="mekke%20medine_split_046.html#footnote-1487-977" id="footnote-1487-977-backlink" name="footnote-1487-977-backlink">[977]</a> Bu halkalarda derslere katılarak yetişen bilginlerden birisi de ilmî çalışmalarının önemli bir kısmını Abbasîler döneminde gerçekleştiren İbn Cüreyc’dir (ö. 767). Önce Hicaz fıkıh mektebinin önemli temsilcilerinden olan Atâ b. Ebû Rebâh’ın (ö. 732) daha sonra da Amr b. Dînâr’ın (ö. 726 [?]) ders halkalarına devam eden “Mekkeliler’in fakihi”<a href="mekke%20medine_split_046.html#footnote-1487-978" id="footnote-1487-978-backlink" name="footnote-1487-978-backlink">[978]</a> unvanıyla şöhret yapan İbn Cüreyc (ö. 767) İslâm tarihi alanında ilk telif yapan müellif olarak kabul edilmiştir.<a href="mekke%20medine_split_046.html#footnote-1487-979" id="footnote-1487-979-backlink" name="footnote-1487-979-backlink">[979]</a> İbn Cüreyc ile aynı zaman diliminde yaşamış bazı müelliflerin çalışmaları dikkate alınarak bunun doğru olmadığı görüşü ileri sürülürse de<a href="mekke%20medine_split_046.html#footnote-1487-980" id="footnote-1487-980-backlink" name="footnote-1487-980-backlink">[980]</a> bu çalışmaların bir takım derleme metinler olduğu, telif anlamında ilk çalışmanın İbn Cüreyc tarafından yapıldığı söylenebilir.<a href="mekke%20medine_split_046.html#footnote-1487-981" id="footnote-1487-981-backlink" name="footnote-1487-981-backlink">[981]</a> Ayrıca hadislerin bablara göre tasnifini yapan ilk bilginlerin Mekke’de İbn Cüreyc, Medine’de Mâlik b. Enes, Yemen’de Ma’mer b. Râşid, Kûfe’de Süfyân es-Sevrî olduğuna dair kayıtlar dikkate alındığında İbn Cüreyc’in hadis konusunda ilk müellif olduğu kabul etmek için yeterli bir delil olabilir.<a href="mekke%20medine_split_046.html#footnote-1487-982" id="footnote-1487-982-backlink" name="footnote-1487-982-backlink">[982]</a> Nitekim VIII. yüzyılın ortalarında Abbasîler’in kuruluşuyla eş zamanlı olarak başlayan tedvin ve tasnif faaliyetlerinin öncülüğü Mekke’de İbn Cüreyc, Medine’de Mâlik b. Enes tarafından yapılmış olduğu bilinen bir husustur. </p>
				<p class="normal">Mekke’de ilim hayatının canlı kalmasında Mescid-i Harâm’da kurulan ilim halkalarının yanında yenileri eklenerek sayıları artırılan medrese ve kütüphaneler ile yapılmalarıyla birlikte şehrin sosyal hayatı içerisinde önemli rolü olan ribatlar ve bunların etrafında canlanan tasavvufî düşüncenin önemli rolü olmuştur.<a href="mekke%20medine_split_046.html#footnote-1487-983" id="footnote-1487-983-backlink" name="footnote-1487-983-backlink">[983]</a> Abbasîler döneminin ikinci yarısından itibaren inşa edilmeye başlayan medreseler ile hac mevsimlerinde dışardan gelenleri barındıran ribâtların sayısı Zengîler, Eyyûbîler ve Memlükler zamanında süratle çoğaldı.<a href="mekke%20medine_split_046.html#footnote-1487-984" id="footnote-1487-984-backlink" name="footnote-1487-984-backlink">[984]</a> Mescid-i Harâm’daki eğitim ve öğretim hayatıyla bağlantılı olarak faaliyet gösteren bu medreseler arasında Kayıtbay Medresesi gibi Harem-i Şerif’le fizikî olarak da bütünleşenler bulunuyordu.<a href="mekke%20medine_split_046.html#footnote-1487-985" id="footnote-1487-985-backlink" name="footnote-1487-985-backlink">[985]</a></p>
				<p class="normal">Mekke’de Selâhaddîn Eyyûbî’nin Aden valisi Osman b. Ali ez-Zencîlî 1183’de tarafından çok sayıda vakıf oluşturularak yaptırılan Zencîliyye<a href="mekke%20medine_split_046.html#footnote-1487-986" id="footnote-1487-986-backlink" name="footnote-1487-986-backlink">[986]</a> ile 641’de (1243-44) İkbâl b. Abdullah eş-Şerâbî’nin çok sayıda kitap vakfederek yaptırdığı Şerâbiyye Eyyûbiler dönemine ait medreselerdendir.<a href="mekke%20medine_split_046.html#footnote-1487-987" id="footnote-1487-987-backlink" name="footnote-1487-987-backlink">[987]</a> Mekke’de Memlükler döneminde inşa edilen meşhur medreseler arasında Yemen Sultanı Ali b. Dâvud tarafından 1339’da yaptırılarak Şâfiî mezhebine göre eğitim yapan Mücâhidiyye, Bengal Sultanı Ebü’l-Muzaffer A’zamşah<a href="mekke%20medine_split_046.html#footnote-1487-988" id="footnote-1487-988-backlink" name="footnote-1487-988-backlink">[988]</a> tarafından yaptırılan Gıyâsiyye, Kadı Abdülbâsit tarafından yaptırılarak 836’da tamamlanan ve dört mezhebe göre eğitim yapan Mescid-i Harâm’ın kuzeyindeki Bâsitiyye sayılabilir.<a href="mekke%20medine_split_046.html#footnote-1487-989" id="footnote-1487-989-backlink" name="footnote-1487-989-backlink">[989]</a> Memlük Sultanı Kayıtbay tarafından yaptırılan (1479) Harem-i Şerif’e bakan bizzat sultanın bu seneki haccından sonra törenle açtığı, dört mezhebe göre eğitim yapan, ribat, kütüphanesi ve küttâbı olan Kayıtbay Külliyesi uzun süre şehrin en önemli eğitim ve öğretim merkezi olarak kalmıştır.<a href="mekke%20medine_split_046.html#footnote-1487-990" id="footnote-1487-990-backlink" name="footnote-1487-990-backlink">[990]</a> Takıyyüddin Fâsî (ö. 1429) zamanında tamamı Mescid-i Harâm’ın çevresinde kurulmuş 11 medresenin ayakta olduğunu kaydeder.<a href="mekke%20medine_split_046.html#footnote-1487-991" id="footnote-1487-991-backlink" name="footnote-1487-991-backlink">[991]</a> </p>
				<p class="normal">Mekke’nin eğitim ve kültürel hayatının en önemli kurumlarından biri de kütüphanelerdi. Bunların en eskisi kitaplarının çoğunluğunu Kur’an ve Mekke üzerine yazılanların oluşturduğu Mescid-i Harâm kütüphanesidir. Bunun dışında Mekke’deki medrese ve ribatların bünyesinde kurulan ve bazı özel kütüphaneler de mevcuttu. 687’de Mekke’ye gelen Muhammed b. Hâlid el-Hakkârî gibi kitapçılık yapan kimseler için cazip bir merkez olduğu kaydedilmektedir.<a href="mekke%20medine_split_046.html#footnote-1487-992" id="footnote-1487-992-backlink" name="footnote-1487-992-backlink">[992]</a> İbn Cübeyr de Harem-i Şerif’in Malikî imamının evinde özellikle bu mezhebe ait kitapların çoğunlukta olduğu zengin bir kütüphanenin varlığını haber vermektedir.<a href="mekke%20medine_split_046.html#footnote-1487-993" id="footnote-1487-993-backlink" name="footnote-1487-993-backlink">[993]</a> Kutbeddin Nehravâlî ise görevli olduğu Kayıtbay külliyesinin kütüphanesine yapıldığı esnada gönderilen kitapların çoğunun daha sonra kaybolduğunu ve bunların bir kısmını geri getirmeye muvaffak olduğunu anlatır.<a href="mekke%20medine_split_046.html#footnote-1487-994" id="footnote-1487-994-backlink" name="footnote-1487-994-backlink">[994]</a> </p>
				<p class="normal">Hz. Muhammed’in Birinci Akabe Biatı’ndan (621) sonra Yesrib halkına İslâm’ı ve Kur’an’ı öğretmesi ve burayı İslâm’ın merkezi olmaya elverişli hâle getirmesi için Mus’ab b. Umeyr’i görevlendirmesiyle başlayan eğitim ve öğretim faaliyetleri hicret, Mescid-i Nebevî’nin inşası ve ehl-i suffa’ya yer ayrılmasından sonra artarak ve çeşitlenerek devam etti. Mescid-i Nebevî’nin yanında küttâblar ve bazı evlerde de eğitim ve öğretim faaliyetleri yapılıyordu.<a href="mekke%20medine_split_046.html#footnote-1487-995" id="footnote-1487-995-backlink" name="footnote-1487-995-backlink">[995]</a> Hilafet merkezinin nakledilmesinden sonra siyasî otorite ve önceliklerini kaybeden Medine’nin, kutsal hatıraları ve Hz. Peygamber’in kabri ve mescidini bünyesinde bulundurmasından dolayı kültürel alanda belirleyicilik ve önceliği devam etti. Medine halkının örfüne Hz. Muhammed’in yaşayan sünneti olarak ayrı bir önem verilmiş ve buradaki zengin hadis malzemesi en ince ayrıntısına kadar tetkik edilmiştir.<a href="mekke%20medine_split_046.html#footnote-1487-996" id="footnote-1487-996-backlink" name="footnote-1487-996-backlink">[996]</a> Medine’de oluşan malzeme başta siyer ve meğâzî ile fıkıh olmak üzere geliştirilerek ve ayrıntılı hâle getirilerek dinî ilimlerin bütün alanlarına tatbik edildi ve tedvin hareketlerine en büyük katkı bu şehirde yetişen bilginler tarafından yapıldı.<a href="mekke%20medine_split_046.html#footnote-1487-997" id="footnote-1487-997-backlink" name="footnote-1487-997-backlink">[997]</a> İslâm’ın erken döneminden itibaren oluşan bu kültürel canlılığın tabiî bir sonucu olarak Medine, İslâm dünyasının diğer bölgelerinde yaşayan bilginler ve burada siyasî olaylardan uzak ilimle uğraşarak sakin bir hayat sürmek isteyenler için bir çekim merkezi hâline geldi. </p>
				<p class="normal">Abbasîler döneminin ikinci yarısından itibaren inşa edilmeye başlayan medreselerin sayısı Zengîler, Eyyûbîler ve Memlükler zamanında süratle çoğaldı ve Mescid-i Nebevî’nin çevresinde canlılığını koruyan ilim hayatı bunlarla zenginleştirildi. Eyyûbîler döneminde dört mezhebe göre eğitim yapan ve çoğunluğu dinî ilimlere ait olan zengin kütüphânesi olan Şihâbiyye Medresesi şehrin en önemli eğitim ve öğretim kurumlarının başında geliyordu. 1481’de yangın geçiren Mescid-i Nebevî’yi yenileyen Memlük Sultanı Kayıtbay’ın yaptırdığı Harem-i Şerif’e bakan Kayıtbay Medresesi uzun süre şehrin en önemli kültür merkezlerinden birisi olarak kaldı.<a href="mekke%20medine_split_046.html#footnote-1487-998" id="footnote-1487-998-backlink" name="footnote-1487-998-backlink">[998]</a> Hac dönüşü uğradığı Medine’de vefat ederek Cennetü’l-Bakī’ye defnedilen İlhanlı Beylerbeyi Emîr Çoban burada yaptırdığı medresenin ihtiyaçları için vakıflar oluşturmuştu.<a href="mekke%20medine_split_046.html#footnote-1487-999" id="footnote-1487-999-backlink" name="footnote-1487-999-backlink">[999]</a></p>
				<p class="normal">Meşhur sahabîlerin öğretimiyle başlayan tefsir faaliyetleri içerisinde önemli bir yer tutan Medine tefsir ekolüne bağlı Abbasîler döneminde yaşayan Medineli meşhur müfessirler arasında Muhammed b. Ka’b el-Kurazî ve Zeyd b. Elsem el-Adevî sayılabilir. Daha sonra Nâfi’ b. Abdurrahman el-Leysî, öğrencileri Kālûn ve Verş gibi kıraatte Medine imamı olarak tanınanlar bu halkanın tamamlayıcı unsurlarıdır. Burada unutulmaması gereken husus şudur ki, VII-IX. yüzyıllarda kıraat ilminin yoğunlaştığı şehirlerin en başında Medine ve Mekke geliyordu.<a href="mekke%20medine_split_046.html#footnote-1487-1000" id="footnote-1487-1000-backlink" name="footnote-1487-1000-backlink">[1000]</a> Muvafakuddîn el-Kevâşî (ö. 1281) et-Telhîs adlı tefsir kitabının birer nüshasını Medine, Mekke ve Kudüs’e göndermiş ve burada ders kitabı olarak okutulmuştur.<a href="mekke%20medine_split_046.html#footnote-1487-1001" id="footnote-1487-1001-backlink" name="footnote-1487-1001-backlink">[1001]</a></p>
				<p class="normal">Medine’de başta “fukahâ-i seb’a”<a href="mekke%20medine_split_046.html#footnote-1487-1002" id="footnote-1487-1002-backlink" name="footnote-1487-1002-backlink">[1002]</a>ya mensup olanlar olmak üzere fakihler Medine halkının uygulaması anlamına gelen “amel-i ehli Medîne” kavramının İslâm hukuk metodolojisine girmesine zemin hazırlamışlar ve Medine fıkıh ekolünün oluşmasında da önemli bir rol üstlenmişlerdir. VII ve VIII. yüzyıllarda Medine merkezli olarak ortaya çıkan Hicaz fıkıh ekolüne en büyük katkı Mâlikî mezhebinin de imamı olan Mâlik b. Enes tarafından yapılmıştır. Hicret yurdunun manevî havasının yanı sıra buradaki zengin ilmî ortam İmam Mâlik’in hac ve umre için Mekke’ye gidişleri dışında Medine’yi terk etmemesine sebep olmuştur.<a href="mekke%20medine_split_046.html#footnote-1487-1003" id="footnote-1487-1003-backlink" name="footnote-1487-1003-backlink">[1003]</a> Siyasî uygulamalarını benimsemediği ve Muhammed en-Nefsüzekiyye’nin kalkışmasını desteklediği için 763 yılında Medine valisinin emriyle tutuklanarak kırbaçlanmış ve omuzu sakatlanmıştı.<a href="mekke%20medine_split_046.html#footnote-1487-1004" id="footnote-1487-1004-backlink" name="footnote-1487-1004-backlink">[1004]</a> Yapılan uygulamanın doğru olmadığını ve haksız olduğunu anlayan Ebû Ca’fer el-Mansûr hacca geldiğinde Medine’ye uğrayıp Mâlik b. Enes’ten özür dileyerek gönlünü almaya çalışmıştı.<a href="mekke%20medine_split_046.html#footnote-1487-1005" id="footnote-1487-1005-backlink" name="footnote-1487-1005-backlink">[1005]</a> Bu şekilde İmam Mâlik’in gönlünü alan Mansûr ondan, derlediği hadisleri kitap hâline getirmesini, bunu çoğaltarak bütün şehirlere göndermeyi ve onunla amel edilmesini isteyeceğini söyledi. Ancak Mâlik b. Enes bunun doğru olmayacağını söyleyerek bu görüşe karşı çıktı.<a href="mekke%20medine_split_046.html#footnote-1487-1006" id="footnote-1487-1006-backlink" name="footnote-1487-1006-backlink">[1006]</a> Daha sonra Mehdî-Billâh ve Hârûnüreşîd’in de idarede ve yargıda birlik ve istikrarı sağlamaya yönelik aynı teklifi bir kez daha ilettiklerinde İmam Mâlik, her alimin kendisine ulaşan sünnet mirası ve yaşadığı çevrenin şartlarına bağlı olarak farklı görüşler taşımasının tabii olduğunu, aksi bir görüş ve uygulamaya zorlamanın doğru olmayacağını ileri sürerek teklifleri kabul etmedi.<a href="mekke%20medine_split_046.html#footnote-1487-1007" id="footnote-1487-1007-backlink" name="footnote-1487-1007-backlink">[1007]</a> </p>
				<p class="normal">Mâlik b. Enes başta olmak üzere Mekke ve Medine’de yaşayan bilginler tarafından oluşturulan Hicaz ekolü ile Ebû Hanife ve öğrencileri tarafından oluşturulan Irak ekolü İslâm dünyasındaki ilmî faaliyetlerde temel belirleyici olmuş ve ulemanın görüşleri bu çerçevede değerlendirilmeye başlanmıştır. Hicaz ekolü ile Irak ekolü arasındaki farklılıklar dikkate alındığı zaman insanların yaşamlarında çevresel faktörler ve örfün ne kadar belirleyici olduğu açıkça görülür. Görüşlerinin oluşmasında Haremeyn bilginlerinden önemli ölçüde yararlanan tâbiîn neslinin meşhurlarından Evzâî’nin (ö. 774) Hicaz-Irak mektepleri arasında yaptığı karşılaştırmadan sonra farklılık olarak ortaya attığı beş konudan bu husus daha iyi anlaşılmaktadır.<a href="mekke%20medine_split_046.html#footnote-1487-1008" id="footnote-1487-1008-backlink" name="footnote-1487-1008-backlink">[1008]</a> </p>
				<p class="normal">Mâlik b. Enes’in vefatından sonra (7 Haziran 795) öğrencilerinin büyük bir kesimi batıya göç etmiş ve Mısır Mâlikî mezhebinin merkezi olmuştur. Ancak Medine ve Mekke’nin Mısır ile var olan sıkı ilişkileri Haremeyn’in özellikle de Medine’nin Mâlikî mezhebine bağlılığı devam etmiştir.<a href="mekke%20medine_split_046.html#footnote-1487-1009" id="footnote-1487-1009-backlink" name="footnote-1487-1009-backlink">[1009]</a> Çünkü Mekke, Medine ve Mısır daima Hicaz ekolüne bağlı kalmıştır.<a href="mekke%20medine_split_046.html#footnote-1487-1010" id="footnote-1487-1010-backlink" name="footnote-1487-1010-backlink">[1010]</a> Zaman içerisinde Mekke’yi yöneten şeriflerin Zeydî mezhebini benimsemiş olmaları, Fâtımîler’in Haremeyn siyasetleri gibi sebeplerden dolayı Mâlikî mezhebi Hicaz’da zayıflamıştı. Cemaleddin el-Matarî, Muhammed b. Ahmed el-Akşehrî gibi Medine tarihinde iz bırakmış iki önemli alimin talebesi olan Burhaneddin İbn Ferhûn Medine kadılığına tayin edilmesinden (Mart 1391) sonra Mâlikî mezhebinin Medine’de yeniden canlanmasına öncülük etmişti.<a href="mekke%20medine_split_046.html#footnote-1487-1011" id="footnote-1487-1011-backlink" name="footnote-1487-1011-backlink">[1011]</a> Haremeyn şehirlerinde Mâlikî mezhebinin yanında özellikle Abbasîler döneminde zümreleşmesi ve okullaşması tamamlanan Şâfiî mezhebinin de yaygınlaştığı görülür. Haremeyn şehirlerinde Şâfiî mezhebinin yaygınlaşmasında kurucusu olan İmam Şâfiî’nin Medine ve Mekke’de tahsilini yapmış olması ve İmam Mâlik’in önemli öğrencilerinden birisi olmasıyla ilgilidir.<a href="mekke%20medine_split_046.html#footnote-1487-1012" id="footnote-1487-1012-backlink" name="footnote-1487-1012-backlink">[1012]</a></p>
				<p class="normal">İslâm tarih yazımı Hz. Muhammed’in vefatından sonra onun hayatına dair bilgileri toplamayı kendilerine bir görev bilen sahabîler tarafından Medine’de başladı. Megâzi ve tarih ilminin ilkelerini tespitte öncülük yapan ve Medine tarih ekolünü oluşturan Urve b. Zübeyr, İbn Şihâb ez-Zührî ve İbn İshak malzemelerinin önemli bir kısmını Medine’de derlemişler ve kullandıkları rivayetlerin büyük çoğunluğunu Medineli ravîlerden almışlardır. Hicaz’da bilimsel faaliyetlerin gelişimine en büyük katkı İbn Cüreyc, İbn İshak ve Mâlik b. Enes tarafından yapılmıştır ve bunların öncelikli konuları hadis ve tarih ilmi olmuştur.<a href="mekke%20medine_split_046.html#footnote-1487-1013" id="footnote-1487-1013-backlink" name="footnote-1487-1013-backlink">[1013]</a> </p>
				<p class="normal">Medine’ye gelen halife, sultan ve üst düzey görevlilerin Medine’de oluşan tarih bilgisine daima ilgi duymaları tarih yazımının gelişmesinin önemli etkenlerindendi. Hârûnürreşîd, Mescid-i Nebevî’ye girdiği zaman Mâlik b. Enes’i çağırtarak ona Hz. Muhammed’in kabri ve minberi arasında durarak Hz. Ebû Bekir ve Hz. Ömer’in Resûl-i Ekrem’in hayatındaki durumlarını anlatmasını istemiş; İmam Mâlik, “onların yeri kabirdeki durumları gibidir” diyerek ona cevap vermişti.<a href="mekke%20medine_split_046.html#footnote-1487-1014" id="footnote-1487-1014-backlink" name="footnote-1487-1014-backlink">[1014]</a> Medine’nin ilmî hayatında yeri olan bilginlerin ortak özellikleri tarih bilgisiyle ilgilenmiş olmalarıdır. Malikî fakihlerinden olan ve Medine kadılığı görevi üstlenen Burhaneddin İbn Ferhûn’un hocaları ile öğrencileri incelendiği zaman onların Medine mahallî tarih yazımının XIII ve XIV. yüzyıllardaki öncüleri olduğu görülür. </p>
				<p class="normal">Bu arada gerek Emevîler ve gerekse Abbasîler döneminde Medine merkezli oluşan muhalefet ile iktidar arasında yaşanan mücadelenin kültürel alanda örneklerine şiir, hutbe ve kelam metinlerinde rastlanılmaktadır.<a href="mekke%20medine_split_046.html#footnote-1487-1015" id="footnote-1487-1015-backlink" name="footnote-1487-1015-backlink">[1015]</a> Haremeyn’i Abbasî hakimiyetine sokan Dâvûd b. Ali’nin önemli özelliklerinden birisi devrinin önemli hatiplerinden olmasıydı.<a href="mekke%20medine_split_046.html#footnote-1487-1016" id="footnote-1487-1016-backlink" name="footnote-1487-1016-backlink">[1016]</a></p>
				<p class="normal">Emevîler döneminin ikinci Abbasîler döneminin ilk yarısında İslâm dünyasındaki kültürel değişimin bir sonucu olarak, Medine ve Mekke’de şiir ve musikî alanında önemli gelişmeler yaşandı. Bu gelişmelerden sonra şiir ve musikî de bedevî hayatın kaba ve sert duygularının yerini basit ve sade ifadeler aldı. Haremeyn halkının gelenekleri fetihlerden sonra tanışılan kültürlerle yeni bir sentez ortaya çıkardı. Bu sentezin musikî alanındaki ilk önemli yansımaları Emevîler’in sonundan itibaren başladı ve Abbasîler’le birlikte Haremeyn Ortaçağ İslâm kültürünün bu alandaki ana merkezi oldu. Burada oluşan musikî anlayışı klasik-Hicaz ekolü olarak anılmaya başlandı.<a href="mekke%20medine_split_046.html#footnote-1487-1017" id="footnote-1487-1017-backlink" name="footnote-1487-1017-backlink">[1017]</a> </p>
				<p class="normal">Hicaz bölgesinde musikî alanındaki bu gelişmelerin bir sonucu olarak gınâ konusunda Medineli bilginler, Irak ekolüne bağlı âlimlere göre nispeten daha ılımlı görüşlere sahiptiler.<a href="mekke%20medine_split_046.html#footnote-1487-1018" id="footnote-1487-1018-backlink" name="footnote-1487-1018-backlink">[1018]</a> “Fukahâ-i seb’a” olarak anılan Medineli meşhur yedi fakihten birisi olan Kasım b. Muhammed’in kişinin akıl ve ruh sağlığının temini, genel ahlakî kurallara aykırı olmaması, doğum, düğün, sünnet gibi sevinç günlerinde ve yolculuk esnasında develerin hızlandırılması gibi amaçlarla musikîyi meşru görmesi klasik-Hicaz ekolünün gelişip sistemleşmesinin temel etkenlerinden olmuştur.<a href="mekke%20medine_split_046.html#footnote-1487-1019" id="footnote-1487-1019-backlink" name="footnote-1487-1019-backlink">[1019]</a> Ayrıca günümüze ulaşmamış Hicaz musikî ekolüne tahsis edilmiş çok sayıda kitap ve risale vardır.<a href="mekke%20medine_split_046.html#footnote-1487-1020" id="footnote-1487-1020-backlink" name="footnote-1487-1020-backlink">[1020]</a> Bu arada zaman zaman Mekkeli ve Medineli musikîşinasların arasında rekabetin olduğu iki şehrin beste ve güflerinin karşılaştırılmasından anlaşılmaktadır.<a href="mekke%20medine_split_046.html#footnote-1487-1021" id="footnote-1487-1021-backlink" name="footnote-1487-1021-backlink">[1021]</a></p>
				<p class="normal">Abbasiler döneminin en tanınmış musikîşinas ve mugannîlerinden olan İbrâhim el-Mevsılî ve oğlu İshak’ın, Abbasî Halifesi Mehdî-Billâh’ın oğullarından İbrâhim’in öncülüğünü yaptığı Arap ve Fars musikîsi lahinlerini birleştirerek geliştirilen romantik üslûba karşılık, klasik-Hicaz üslûbunu savunarak yok olmak üzere olan klasik musikî nazariye ve icrasını sistemleştirmiş olmalarıdır.<a href="mekke%20medine_split_046.html#footnote-1487-1022" id="footnote-1487-1022-backlink" name="footnote-1487-1022-backlink">[1022]</a> Hârunürreşîd ile hacca giden Arap musikîsinde klasik Hicaz ekolünün en önemli temsilcilerinden olan İbrâhim el-Mevsılî’nin Haremeyn’de musikî faaliyetlerinde bulunduğu ve burada kaldığı gecelerde kurulan musikî meclislerinde bilgi alışverişinde bulunduğu görülür.<a href="mekke%20medine_split_046.html#footnote-1487-1023" id="footnote-1487-1023-backlink" name="footnote-1487-1023-backlink">[1023]</a> </p>
				<p class="normal">Musikî alanında Hicaz ekolün oluşmasında hac mevsimleri başta olmak üzere Mekke ve Medine’ye gelen Arap ve Arap olmayan (mevâlî) şâir, mugannî ve musikîşinasların yanı sıra bilimsel bakımdan alanlarının en meşhur âlimleriyle Haremeyn yerlilerinin katılımıyla kurulan karşılıklı eserlerin geçildiği musikî meclislerinin büyük katkısı olmuştur.<a href="mekke%20medine_split_046.html#footnote-1487-1024" id="footnote-1487-1024-backlink" name="footnote-1487-1024-backlink">[1024]</a> Öbür yandan bazen bu türden toplantıların Haremeyn şehirlerinde ciddî rahatsızlık meydana getirdiği ve bazı tedbirlerin alındığı da olurdu. Ebû Ca’fer el-Mansûr zamanında Medine valisi olan Hasan b. Zeyd el-Hasenî, musikî işleriyle ilgilenmekte ileri gidenlerin imamlık yapmasına izin vermezdi.<a href="mekke%20medine_split_046.html#footnote-1487-1025" id="footnote-1487-1025-backlink" name="footnote-1487-1025-backlink">[1025]</a> Mehdî-Billâh Mekke’de cariyelerin şarkı söylemesini toplumsal ahlak değerleriyle uyuşmadığı ve şehrin havasını bozduğu için yasaklamıştı. Musikîye çok düşkün olan Mehdî’nin bu uygulaması şarkıcıların özellikle hac mevsimlerinde harem alanının dışına çıkarılmalarıyla ilgili olmalıdır. Nitekim Mekke valilerinin bazen şarkıcıları harem alanının dışına çıkarmaları bu hususu teyit etmektedir.<a href="mekke%20medine_split_046.html#footnote-1487-1026" id="footnote-1487-1026-backlink" name="footnote-1487-1026-backlink">[1026]</a></p>
		  </div>
<div class="calibre2" id="calibre_pb_79"/></body>
</html>