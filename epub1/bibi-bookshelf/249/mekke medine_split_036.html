<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h2 class="baslik2" id="calibre_toc_33">Kâbe’nin Bakımı ve Giydirilmesi</h2>
				<p class="normal">Kâbe, yeryüzündeki ilk ibadet yeri olması ve İslâmiyet’e inananların kıblesi olması sebebiyle ortaçağda kurulan bütün Müslüman-Türk devletlerinin ihtimam göstermelerine ve ona hizmet etmeyi bir vazife olarak telakki etmelerine sebep olmuştur. Abbasîler’den Osmanlılar’a kadar Kâbe bazı onarım ve tadilatlar geçirmiş; güzelleştirmesiyle ilgili çeşitli faaliyetler yapılmıştır. Kâbe ile ilgili bütün hizmetler “sidâne”, kapısıyla ilgili hizmetler ise “hicâbe” kavramıyla karşılanmışsa da, Kâbe’nin bakımı, örtüsü, kapısı ve anahtarlarının muhafazası için hicâbe terimi daha yaygın olarak kullanılmıştır.<a href="mekke%20medine_split_046.html#footnote-1487-620" id="footnote-1487-620-backlink" name="footnote-1487-620-backlink">[620]</a> </p>
				<p class="normal">Abbasîler döneminde ve sonrasında Kâbe’nin bakımı, kapısının ve anahtarlarının muhafazası ve kapısının belli zamanlarda ziyaretçilere açılması, Makām-ı İbrâhim’in, hediye edilen kıymetli eşya ile iç ve dış örtülerin korunması ve bakımı ile bunlar hakkındaki tasarruf hakkı daha önce olduğu gibi Şeybeoğulları’nın elindeydi.<a href="mekke%20medine_split_046.html#footnote-1487-621" id="footnote-1487-621-backlink" name="footnote-1487-621-backlink">[621]</a> Zaman zaman Mekke emirleriyle ihtilafa düşen Benî Şeybe’nin uzun süre özellikle Kâbe’nin örtüleri konusunda tasarrufta tek yetkili oldukları anlaşılmaktadır.<a href="mekke%20medine_split_046.html#footnote-1487-622" id="footnote-1487-622-backlink" name="footnote-1487-622-backlink">[622]</a> Abbasîler’den sonra da hicâbe görevi Benî Şeybe tarafından yürütüldü.<a href="mekke%20medine_split_046.html#footnote-1487-623" id="footnote-1487-623-backlink" name="footnote-1487-623-backlink">[623]</a> Kâbe ve Mescid-i Harâm’a taalluk eden bütün işler Memlükler döneminden itibaren “nâzıru’l-Mescidi’l-Harâm”<a href="mekke%20medine_split_046.html#footnote-1487-624" id="footnote-1487-624-backlink" name="footnote-1487-624-backlink">[624]</a> adı verilen görevlilerin gözetiminde yapılırdı. Ancak bu kişi görev yaparken daima Benî Şeybe’nin denetimi altında çalışırdı. </p>
				<p class="normal">Kâbe’ye hediye gönderme âdeti İslâm öncesinden beri devam eden uygulamalardandır. Hediyeler Hz. İbrâhim’in Kâbe’yi inşa ederken içerisine kazdığı “Kâbe’nin Hazinesi” adı verilen mahzende saklanırdı. İlk Abbasî halifesi Seffâh ile başlayan hediye gönderme âdeti daha sonraki halife ve sultanlar tarafından da sürdürülen bir uygulama olmuştur.<a href="mekke%20medine_split_046.html#footnote-1487-625" id="footnote-1487-625-backlink" name="footnote-1487-625-backlink">[625]</a> Çünkü Abbasîler’den itibaren İslâm dünyasında kurulan bütün devletler, Emevîler’le birlikte başlayan Kâbe’ye hediye gönderme ve hizmet etmenin bir hakimiyet alâmeti ve perestij vasıtası olarak görülmesi anlayışını benimseyerek sürdürüyorlardı. </p>
				<p class="normal">Kâbe’ye gönderilen hediyeler içerisinde İslâmiyet’i kabul ettiğinin bir nişanesi olarak 259 (872-873) yılında Sind sultanı tarafından gönderilerek Kâbe’ye asılan altın tâk özellikle zikredilmelidir.<a href="mekke%20medine_split_046.html#footnote-1487-626" id="footnote-1487-626-backlink" name="footnote-1487-626-backlink">[626]</a> Kâbe’ye gönderilen eşyalar önce bir süre halka teşhir edilir, daha sonra içine konurdu. 970 yılında Abbasî Halifesi Mutî’-Lillâh 600 miskal değerinde altın ve gümüşten iki adet kandil göndermiş ve beş gün halka teşhir edildikten sonra Kâbe’nin içine alınarak asılmıştı.<a href="mekke%20medine_split_046.html#footnote-1487-627" id="footnote-1487-627-backlink" name="footnote-1487-627-backlink">[627]</a> Mekke tarihi ve kültürünün önemli kilometre taşlarından birisi olan Takıyyüddin Fâsî’nin (ö. 1429) zamanında Kâbe’ye gönderilen hediyelerden üçü gümüş, biri altın, ikisi bakır, biri şeffaf cam, gerisi cam olmak üzere on altı kandilden başka bir şey bulunmadığını kaydeder.<a href="mekke%20medine_split_046.html#footnote-1487-628" id="footnote-1487-628-backlink" name="footnote-1487-628-backlink">[628]</a> Bu haber Abbasîler’in ilk dönemindeki hediye çeşitliliğinin ortadan kalktığını ve sadece Kâbe’de kullanılan eşyaların kaldığını göstermektedir. </p>
				<p class="normal">Abbasî Halifesi Mütevekkil-Alellah, 241 (855-866) yılında İshak b. Seleme adlı bir ustanın başkanlığında otuz civarında ustayı gerekli malzeme ve 18. 000 altınla Mekke’ye gönderdi. Bunlar Kâbe’nin içten iki köşesinin gümüş olan levhalarıyla diğer iki köşesinin altın olan levhalarını sökerek hepsini aynı tarzda altın levhalarla kapladılar. Kâbe’nin iç örtüsü üzerine gümüşten yapılmış bir kuşak geçirerek etrafına altından bir pervaz takıp, çürüyen kapının eşiği yerine sac ağacından bir eşik yaparak gümüşle kapladılar. Kâbe’nin damına çıkan merdivenin önünde yer alan ve tevbe kapısı adı verilen yerin etrafı da gümüş levhalarla kaplandı. Yapılan bütün bu işler için 9.000 miskal altın ile 70.000 dirhem gümüş harcanmıştı.<a href="mekke%20medine_split_046.html#footnote-1487-629" id="footnote-1487-629-backlink" name="footnote-1487-629-backlink">[629]</a> Mütevekkil’in vefatından sonra Mekke emirleri 251 (865) ve 268 (881-882) yıllarındaki iç ihtilafları bastırmak için Kâbe’de bulunan altın ve gümüşleri eriterek para bastırdılar. Bunun üzerine Abbasî Halifesi Mu’tazıd-Billâh 281 yılında Bağdat kadısı Yusuf b. Ya’kub’u gerekli altın ve gümüşle Mekke’ye göndererek eski tezyinatını yeniden yaptırdı.<a href="mekke%20medine_split_046.html#footnote-1487-630" id="footnote-1487-630-backlink" name="footnote-1487-630-backlink">[630]</a> </p>
				<p class="normal">Mekke’nin fethinden sonra Kâbe’nin içinin Hz. Muhammed tarafından yıkatılması uygulaması sonraki dönemlerde sürdürülen bir uygulama olmuştur. Kâbe’nin rebîülevvelin 12. günü ile zilkadenin sonu veya zilhiccenin başında yılda iki defa yıkanması âdettendi. Zilkadenin sonu veya zilhiccenin başında yıkanmasının sebebi emîr-i haccın Mekke’ye gelmesinin beklenmesinden kaynaklanıyordu.<a href="mekke%20medine_split_046.html#footnote-1487-631" id="footnote-1487-631-backlink" name="footnote-1487-631-backlink">[631]</a> Nitekim Takiyyüddin Fâsî’nin (ö. 1429) zamanında 29 Receb ve 26 Zilkâde olmak üzere yılda iki defa yıkandığı görülmektedir.<a href="mekke%20medine_split_046.html#footnote-1487-632" id="footnote-1487-632-backlink" name="footnote-1487-632-backlink">[632]</a> Emîr-i hac başta olmak üzere Mekke şerifi ile üst düzey görevlilerin öncülüğünde Kâbe zemzemle yıkanıp kurulandıktan sonra kokulandırılması ve tütsülendirilmesi işi gerçekleştirilirdi. Halife ve sultanlar hac için Mekke’ye gelmişlerse Kâbe’nin yıkanması işini bizzat üstlenirlerdi.<a href="mekke%20medine_split_046.html#footnote-1487-633" id="footnote-1487-633-backlink" name="footnote-1487-633-backlink">[633]</a> İçten ve dıştan temizlenen Kâbe’nin kokulandırılmasında en çok misk ve amber kullanılırdı.<a href="mekke%20medine_split_046.html#footnote-1487-634" id="footnote-1487-634-backlink" name="footnote-1487-634-backlink">[634]</a> </p>
				<p class="normal">Kâbe’ye ilk defa kapı 605 yılında Kureyşliler tarafından takılmıştı. İlk defa Emevîler’den I. Velid tarafından altın levhayla kaplatılan Kâbe’nin kapısının kaplamaları Abbasî halifelerinden Emîn tarafından yeniletildi. Emîn zamanında 194 (809-810) veya 195 (810-811) yılında Mekke valisi Salim b. Cerrah’ın öncülüğünde gerçekleştirilen bu iş için 18.000 dinar gönderilmişti. İç direklerinin kaplamaları da sökülerek yenilendikten sonra artan parayla kapının çivi ve halkaları da altınla kaplanarak yenilendi.<a href="mekke%20medine_split_046.html#footnote-1487-635" id="footnote-1487-635-backlink" name="footnote-1487-635-backlink">[635]</a> Tâhirîler’den II. Tâhir 834 yılında hacca geldiği zaman Haccâc b. Yûsûf tarafından yaptırılan kilidi altın bir kilitle değiştirdi.<a href="mekke%20medine_split_046.html#footnote-1487-636" id="footnote-1487-636-backlink" name="footnote-1487-636-backlink">[636]</a> Karmatî lideri Ebû Tâhir el-Cennâbî’nin öncülüğünde 930’da Kâbe yağmalanmış, kapısı da tahrip edilmişti.<a href="mekke%20medine_split_046.html#footnote-1487-637" id="footnote-1487-637-backlink" name="footnote-1487-637-backlink">[637]</a> 550 yılında Musul Atabegliği vezirlerinden Cemâleddin el-İsfahânî altın suyuna batırılmış gümüşlerle kaplanmış, üzerine devrin halifesi el-Müktefî-Liemrillâh’ın adının yazıldığı yeni kapıyı Mekke emirine gönderdi. Ertesi yıl Kâbe’ye bu yeni kapı takılmış, eski kapının altınları Haremeyn emirine bırakılırken, ağaç kısmının kendisine tabut yapılması için gönderilmişti.<a href="mekke%20medine_split_046.html#footnote-1487-638" id="footnote-1487-638-backlink" name="footnote-1487-638-backlink">[638]</a> </p>
				<p class="normal">Bundan sonra Resûlîler’den el-Melikü’l-Muzaffer Yûsuf b. Mansûr, Memlükler’den el-Melikü’n-Nâsır Muhammed b. Kalavun, Hasan b. Muhammed ve el-Melikü’l-Eşref Şa’bân’ın Kâbe’nin kapısının ya tamamını ya da sadece kaplamalarını yenilettikleri ve bunun için özel tahsisatlar ayırdıkları bilinen bir husustur.<a href="mekke%20medine_split_046.html#footnote-1487-639" id="footnote-1487-639-backlink" name="footnote-1487-639-backlink">[639]</a> Memlükler döneminin sonlarına doğru dünyaya gelen Kutbeddîn en-Nehrevâlî (ö. 1582) Kâbe’nin kapısının zamanında gümüşle kaplı olduğunu, ancak eli hafif dini az bazı kimselerin tenha zamanları seçerek gümüşleri aldıklarını ve kapının alt kısmının açıldığını kaydeder.<a href="mekke%20medine_split_046.html#footnote-1487-640" id="footnote-1487-640-backlink" name="footnote-1487-640-backlink">[640]</a> Bu kişilerin bunu maddî bir kazanç sağlamak amacıyla yaptıkları gibi, memleketlerine Kâbe’den bir teberrük olarak götürmek istemiş olmaları da kuvvetle muhtemeldir. </p>
				<p class="normal">İslâmiyet sonrası dönemde Kâbe’nin kapısının pazartesi ve perşembe veya cuma günlerinde açılması uygulamasının Abbasîler’den itibaren pazartesi ve cuma günlerinde açılmak üzere sürdüğü görülür. 1183 yılında İbn Cübeyr Mekke’yi ziyaretinde Kâbe’nin haftanın pazartesi ve cuma günleri recep ayında ise hergün açıldığını haber verir.<a href="mekke%20medine_split_046.html#footnote-1487-641" id="footnote-1487-641-backlink" name="footnote-1487-641-backlink">[641]</a> İbn Cübeyr’in ziyaretinden sonraki dönemlerde sadece cuma günleri Kâbe kapısının açılması âdet olmuş, Muharrem ayının onu ve Mevlid kandili gibi özel bazı günlerde de istisnaî olarak açılmıştır. Öbür yandan 12 Rebîülevvel ile 29 Receb başta olmak üzere Kâbe’nin kapısının açıldığı bazı günlerin hanımlara tahsis edildiği de bilinmektedir.<a href="mekke%20medine_split_046.html#footnote-1487-642" id="footnote-1487-642-backlink" name="footnote-1487-642-backlink">[642]</a> Ramazan bayramı sabahı âyan ve eşrâf için açılan Kâbe’nin kapısının hac günleri girmeden önce zilhiccenin ilk sekiz günü açılarak ziyaretçilerin belli bir ücret ödeyerek Kâbe’yi ziyaret ederlerdi.<a href="mekke%20medine_split_046.html#footnote-1487-643" id="footnote-1487-643-backlink" name="footnote-1487-643-backlink">[643]</a> Mekke’yi yöneten şeriflerin merkezî otorite baskısıyla ücretten vazgeçtikleri de olurdu. </p>
				<p class="normal">Kâbe’nin Rüknüşşâmî ile Rüknülgarbî adı verilen köşeleri arasındaki kuzeybatı duvarının üstüne ilk defa Kureyşliler tarafından bir oluk (mîzâbü’l-Kâbe) konuldu (605). Medineliler’in kıblesi tarafında olan ve ilk defa Emevîler zamanında altınla kaplanan bu oluk Türkçe’de “altınoluk” adıyla meşhur olmuştur.<a href="mekke%20medine_split_046.html#footnote-1487-644" id="footnote-1487-644-backlink" name="footnote-1487-644-backlink">[644]</a> Bu oluk ilk defa Mekke’de kendi adıyla bir ribâtın sahibi olan Ebü’l-Kasım İbrahim b. Hüseyin el-Fârisî tarafından hazırlatılarak 539 (1144-45) yılında yenilendi.<a href="mekke%20medine_split_046.html#footnote-1487-645" id="footnote-1487-645-backlink" name="footnote-1487-645-backlink">[645]</a> 541 veya 542 (1147-48) yılında Abbasî Halifesi Müktefî-Billâh tarafından gönderilen altınoluk Râmuşt tarafından yaptırılan oluğun yerine konuldu.<a href="mekke%20medine_split_046.html#footnote-1487-646" id="footnote-1487-646-backlink" name="footnote-1487-646-backlink">[646]</a> Daha sonra bu oluğun yerine Abbasî Halifesi Nâsır-Lidînillâh tarafından konulan üzerine adının yazıldığı oluğun dıştan görünüşü gümüş kaplamalıydı.<a href="mekke%20medine_split_046.html#footnote-1487-647" id="footnote-1487-647-backlink" name="footnote-1487-647-backlink">[647]</a> 717 (1317-1318) yılında el-Melikü’l-Müeyyed tarafından ahşaba çevrilen Kabe’nin oluğu, 843 (1439-40) yılında Emir Zeyneddin tarafından yenilenerek altın yaldızla kaplatıldı.<a href="mekke%20medine_split_046.html#footnote-1487-648" id="footnote-1487-648-backlink" name="footnote-1487-648-backlink">[648]</a> </p>
				<p class="normal">Hicr’in Kâbe’den olduğunun anlaşılması için Kureyşliler zamanında göğüs hizasındaki duvarına “hatîm” adı verilir. Mekke’ye merkezî hükümetlerden gelen emir ve fermanlar buradan halka ilân edilirdi.<a href="mekke%20medine_split_046.html#footnote-1487-649" id="footnote-1487-649-backlink" name="footnote-1487-649-backlink">[649]</a> Hatîm duvarı 140 (757-758) yılına kadar sade taşlarla yapılmış ve sıvanmamış bir hâlde idi. Bu sene hac için Mekke’ye gelen Ebû Ca’fer el-Mansûr Hicr ve Hatîm’i mermerle kaplattı ve duvarını da sıvattı.<a href="mekke%20medine_split_046.html#footnote-1487-650" id="footnote-1487-650-backlink" name="footnote-1487-650-backlink">[650]</a> Daha sonra pek çok halife ve devlet adamı Hicr ile Hatîm’in imar edilmesi için çeşitli faaliyetlerde bulundular.<a href="mekke%20medine_split_046.html#footnote-1487-651" id="footnote-1487-651-backlink" name="footnote-1487-651-backlink">[651]</a> 1483 yılı Aralık ayında Hicr’in bütün mermerleri yenilenmiş, Hoca Şemseddin İbnü’z-Zemân ile Mescid-i Harâm Nâzırı Kâdılkudât Burhaneddin b. Zahîra yapılan işleri bizzat denetlemişlerdi.<a href="mekke%20medine_split_046.html#footnote-1487-652" id="footnote-1487-652-backlink" name="footnote-1487-652-backlink">[652]</a> </p>
				<p class="normal">Kâbe hizmetleri içerisinde önem bakımından ilk sıralarda yer alanların başında Kâbe’nin giydirilmesi gelmektedir. İçten ve dıştan giydirilen Kâbe’nin dış örtüsü iki parçadan oluşur, örtünün üst kısmına “kamîs” alt kısmına ise “izâr” denilir.<a href="mekke%20medine_split_046.html#footnote-1487-653" id="footnote-1487-653-backlink" name="footnote-1487-653-backlink">[653]</a> Abbasîler iktidara gelince 821 yılına kadar yılda iki kisve yaptırarak Kâbe’nin giydirilmesini üstlendiler. 821 yılı aşûra günü kırmızı ipek örtünün ramazan ayına ulaşmadan eskiyerek parçalandığı Hâlife Me’mûn’a bildirildi. Bunun üzerine Me’mûn beyaz renkli üçüncü bir örtünün hazırlanmasını emretmesiyle Kâbe’nin kisvesi yılda üç defa yenilenmeye başladı.<a href="mekke%20medine_split_046.html#footnote-1487-654" id="footnote-1487-654-backlink" name="footnote-1487-654-backlink">[654]</a> Bunlardan kırmızı ipek örtü arefe günü, kabâtî<a href="mekke%20medine_split_046.html#footnote-1487-655" id="footnote-1487-655-backlink" name="footnote-1487-655-backlink">[655]</a> örtü receb ayı başında, beyaz ipek örtü de ramazanın yirmi yedisinde asılıyordu.<a href="mekke%20medine_split_046.html#footnote-1487-656" id="footnote-1487-656-backlink" name="footnote-1487-656-backlink">[656]</a> Bununla birlikte arefe günü, zikredilen iki parçadan meydana gelen kırmızı örtünün üst kısmı dikilmeksizin Kâbe’nin üzerine örtülür, alt kısmı ise hacılar tarafından parçalanarak memleketlerine götürülmesini önlemek için aşûra günü onların Mekke’den ayrılmalarından sonra asılırdı.<a href="mekke%20medine_split_046.html#footnote-1487-657" id="footnote-1487-657-backlink" name="footnote-1487-657-backlink">[657]</a> Bazı kaynaklarda Kâbe’nin örtüsüyle ilgili ilk kapsamlı faaliyetin Haremeyn ile ilgili işler gibi Kâbe örtüsüne de büyük önem veren Mehdî-Billâh tarafından yapıldığı kaydedilir.<a href="mekke%20medine_split_046.html#footnote-1487-658" id="footnote-1487-658-backlink" name="footnote-1487-658-backlink">[658]</a> Mehdî zamanında Kâbe önceki dönemden kalan örtülerden tecrit edilmiş ve konulan örtüler kaldırılmadan yenileri üzerine giydirilmesi sürdürülmüştü. Nitekim İbn Haldun Abbasîler’in Mehdî zamanında Kâbe’den tecrit edilen örtülerin Emevî halifelerinden Hişam b. Abdülmelik döneminden kalma olduğunu kaydetmektedir.<a href="mekke%20medine_split_046.html#footnote-1487-659" id="footnote-1487-659-backlink" name="footnote-1487-659-backlink">[659]</a> Me’mûn zamanından itibaren ise yeni örtü giydirilirken eskisinin kaldırılması çalışmalarına da başlanmıştı. Öbür yandan Mekke Tarihçisi Ezrakî’nin gözlemlerine dayanarak 815-859 yılları arasında Mekke’ye gönderilen örtülerin sayısının 170 adedi bulduğunu kaydetmiş olması<a href="mekke%20medine_split_046.html#footnote-1487-660" id="footnote-1487-660-backlink" name="footnote-1487-660-backlink">[660]</a> Kâbe’nin örtülerinden yıllık olarak tecrit edilmesinin yaygınlaşmadığını ve bu süreçte yılda üçten fazla kisvenin gönderildiğini göstermektedir.<a href="mekke%20medine_split_046.html#footnote-1487-661" id="footnote-1487-661-backlink" name="footnote-1487-661-backlink">[661]</a> </p>
				<p class="normal">Halife Me’mûn’a kendisi tarafından ihdas edilen ve Ramazan’ın 27. gününde Kâbe’ye asılan beyaz ipek örtünün izâr kısmının Kâbe’yi tavaf edenlerin el ve yüz sürmeleri neticesinde hac günlerine ulaşmadan eskidiği ve yer yer yırtıldığı haberi verildi. Bunun üzerine zilhicce ayının yedinci veya arefe günü örtülmek üzere beyaz ipek örtünün yapımından kalma kumaşlardan oluşturulan ikinci bir izâr gönderilmeye başlandı.<a href="mekke%20medine_split_046.html#footnote-1487-662" id="footnote-1487-662-backlink" name="footnote-1487-662-backlink">[662]</a> Mütevekkil-Alellah zamanında aşura günü Kâbe’ye giydirilen kırmızı ipek örtünün kısa bir süre içerisinde eskiyip yıprandığı halifeye bildirilince esas örtü ile birlikte gönderilen izâr dışında iki izâr daha gönderildi. Bunun bir devamı olarak her iki ayda yeni bir izâr asılmaya başlanmışsa da, hicâbe görevlisinin iki tanenin yettiğini bildirmesi üzerine eski uygulama sürdürüldü; 243 (857-58) yılından itibaren de Kâbe’nin kabâtî kumaştan yapılan örtüsüne etek geçirilerek şâzervân’a kadar sallandırılmaya başlandı.<a href="mekke%20medine_split_046.html#footnote-1487-663" id="footnote-1487-663-backlink" name="footnote-1487-663-backlink">[663]</a> Abbasîler’in ilk döneminde Kâbe’nin kisvesi Bağdat’ta hazırlanarak Mekke’ye hac kafilesiyle birlikte gönderilir ve örtüyü taşıyan kimseye “es-sitterî” unvanı verilirdi.<a href="mekke%20medine_split_046.html#footnote-1487-664" id="footnote-1487-664-backlink" name="footnote-1487-664-backlink">[664]</a> </p>
				<p class="normal">Abbasî iktidarının zayıflaması ve İslâm dünyasında birden çok devletin ortaya çıkmasından sonra, 991 yılında Mekke emirlerinden Ebü’l-Futûh Hasan b. Ca’fer tarafından yapılması<a href="mekke%20medine_split_046.html#footnote-1487-665" id="footnote-1487-665-backlink" name="footnote-1487-665-backlink">[665]</a> veya 1062 yılında Yemen hükümdarı Ali es-Süleyhî’nin göndermesi<a href="mekke%20medine_split_046.html#footnote-1487-666" id="footnote-1487-666-backlink" name="footnote-1487-666-backlink">[666]</a> gibi bazı nadir örnekler olsa da Kâbe örtülerinin Abbasî halifeleri tarafından gönderilmesi âdeti sürmüştür. Bizzat Abbasîler tarafından gönderilmesi mümkün olmadığı zamanlarda onların siyasî temsilcisi olan sultan veya hükümdarlar bu görevi üstleniliyordu. Çünkü Kâbe’nin giydirilmesi Mekke ve Medine’ye hakim olmanın en önemli göstergelerinden birisiydi. 1073 yılında Kâbe’ye Sultan Mahmûd Sebüktekin tarafından yaptırılan ve bir şekilde Selçuklu Veziri Nizâmülmük’ün eline geçen sarı renkli kisve Ebü’n-Nasr el-Esterâbâzî tarafından Mekke’ye getirilerek Kâbe’ye giydirilmişti.<a href="mekke%20medine_split_046.html#footnote-1487-667" id="footnote-1487-667-backlink" name="footnote-1487-667-backlink">[667]</a> </p>
				<p class="normal">Bununla birlikte yukarıdaki örneklerde olduğu gibi XI. yüzyıldan itibaren Kâbe örtülerinin yapımı ve gönderilmesine Abbasî halifelerinin dışında bazı devlet adamları ve özel girişimcilerin de katkıda bulundukları ve bu görevi üstlendikleri görülür.<a href="mekke%20medine_split_046.html#footnote-1487-668" id="footnote-1487-668-backlink" name="footnote-1487-668-backlink">[668]</a> 1120 yılında Kâbe’nin örtüsünü yaptırma işini Ebü’l-Feth el-Beydâvî, 1137 yılında ise halifenin iç ve dış mücadelelerle meşguliyetinden dolayı Ebü’l-Kasım İsmail adlı bir işadamı tarafından üstlenilmesi gibi örnekler de vardır.<a href="mekke%20medine_split_046.html#footnote-1487-669" id="footnote-1487-669-backlink" name="footnote-1487-669-backlink">[669]</a> Fâtımîler’in devreye girmesiyle Kâbe örtüsünün yapımı ve Mekke’ye gönderilmesi bazen Mısır, bazen de Yemen sultanları tarafından üstlenilmeye başlandı. Kâbe örtüsünün hazırlatılıp gönderilmesi faaliyeti Mısır’da Abbasî hilâfetini yeniden kuran I. Baybars’ın ikinci saltanat yılı 1262’den itibaren Memlük sultanlarının uhdesine geçti.<a href="mekke%20medine_split_046.html#footnote-1487-670" id="footnote-1487-670-backlink" name="footnote-1487-670-backlink">[670]</a> </p>
				<p class="normal">Kâbe örtüsünün rengi ve üzerinin yazılarla süslenmesi tarih boyunca bazı değişikliklere uğramıştır. Fâtımîler döneminde murabba’ olan örtü kırmızı ipekten dokunur içine dövülmüş misk dolgusu yapılır, etrafına hac ile ilgili ayetler zümrüt yeşilinden yazılır, üzerine altından bir hilal ile yakut ve güvercin yumurtası gibi büyük inci sabitlenirdi.<a href="mekke%20medine_split_046.html#footnote-1487-671" id="footnote-1487-671-backlink" name="footnote-1487-671-backlink">[671]</a> XII. yüzyıla ait iki haberde Kâbe’nin kisvesinin önce sarı daha sonra ise yeşil olduğu kaydedilir.<a href="mekke%20medine_split_046.html#footnote-1487-672" id="footnote-1487-672-backlink" name="footnote-1487-672-backlink">[672]</a> Nitekim aynı yüzyılın son çeyreğinde (579/1183-1184) Abbasî Halifesi Nâsır-Lidînillâh tarafından gönderilen örtülerin yeşil, üzerlerinin ise kırmızı renkli yazılarla tezyin edildiği görülür.<a href="mekke%20medine_split_046.html#footnote-1487-673" id="footnote-1487-673-backlink" name="footnote-1487-673-backlink">[673]</a> </p>
				<p class="normal">Nâsır’ın hilâfetinin sonlarına doğru gönderdiği giysiler siyah, zemini ise sarı renkli yazılarla süslenmeye başlar (609/1212-1213). Siyah olan örtünün üst tarafında Kâbe’yi dört tarafından kuşatan sonradan “nitâk” veya “hizâm” adı verilecek kuşak şeklinde kitabeler sarı renkli olarak yazılmıştı.<a href="mekke%20medine_split_046.html#footnote-1487-674" id="footnote-1487-674-backlink" name="footnote-1487-674-backlink">[674]</a> XIII. yüzyılın başında meydana gelen bu gelişmeden sonra, Abbasî halifesi Me’mûn’la başlayan ve genellikle beyaz olan giysinin renginin siyah ve daha önce beyaz olarak yazılan hatların da sarı olması gelenekselleşti.<a href="mekke%20medine_split_046.html#footnote-1487-675" id="footnote-1487-675-backlink" name="footnote-1487-675-backlink">[675]</a> Nitekim XIV. yüzyıla ait haberlerde siyah olan Kâbe örtüsünün zeminin doğu, güney ve batı yüzüne Kâbe ile ilgili ayetler kuzey yüzünde kalan kısmına ise örtünün yapılmasını emreden sultanın adının sarı renkli olarak yazıldığı tasrih edilir.<a href="mekke%20medine_split_046.html#footnote-1487-676" id="footnote-1487-676-backlink" name="footnote-1487-676-backlink">[676]</a> </p>
				<p class="normal">Memlükler’in sonlarına doğru Kâbe örtüsüne üretim aşmasında üzerine yazılar yazılmaya ve bazı süslemeler yapılmaya başlanarak Kelime-i tevhid ve ilgili ayetlerin belli bir düzen içerisinde yazılması gelenekselleşti. Bu dönemde siyah ipekten dokunan Mısır hac kervanı (mahmil) eşliğinde her yıl Mekke’ye gönderilerek Kâbe’ye giydirilen Kâbe örtüsünün üzeri altın ve gümüşten yazılı Kur’an âyetleriyle süsleniyor, gönderenin ad ve unvanlarıyla birlikte ithaf yazısı da üzerinde yer alıyordu.<a href="mekke%20medine_split_046.html#footnote-1487-677" id="footnote-1487-677-backlink" name="footnote-1487-677-backlink">[677]</a> Bundan sonra Kâbe örtüsü klasik hâle geldi ve sadece işlemeler yapılırken kullanılan ipek yerine gümüş ve altından mamul sırma adı verilen madenî iplik kullanılmaya başlandı. Bu arada 776 yılından itibaren örtünün Kâbe’nin batı köşesine (Rüknüşşâmî) gelen kısmına yaptıran halife veya şahsın adıyla nerede ve hangi tarihte hazırlandığının yazılmasının gelenek hâline geldiği de burada belirtilmelidir.<a href="mekke%20medine_split_046.html#footnote-1487-678" id="footnote-1487-678-backlink" name="footnote-1487-678-backlink">[678]</a> </p>
				<p class="normal">Doğu İslâm dünyasına ait bilgileri Endülüslüler’e aktarmak amacıyla <span class="ideitalik">el-İkdü’l-Ferîd</span> (eşsiz gerdanlık) adlı eseri kaleme alan İbn Abdürrabbih (ö. 940) hac için Mekke’ye gittiğinde gördüğü Kâbe örtüsünü şöyle tasvir eder: “Hacerü’l-esved köşesi dışında Kâbe’nin tamamı örtülüdür. Kâbe’nin örtüsü hac mevsimi süresince bir buçuk insan boyu kadar yukarıya kaldırılır. Hac mevsimi yaklaştığında beyaz Horasan ipeğinden hazırlanan “kabatî” örtü giydirilir. Bu örtü hacılar ihramdan çıkıncaya kadar kalır. Kurban Bayramı’nın ilk günü hacıların ihramdan çıktıkları gibi Kâbe’nin örtüsü de değiştirilir ve Horasan ipeğinden yapılmış kırmızı örtü Kâbe’ye giydirilir. Bunun üzerinde “elhamdülillah, sübhanellah, Allahüekber” gibi Allah’ı tazimi ifade eden sözler işlenmiştir ki Kâbe’nin bu örtüsü ertesi yıla kadar üzerinde kalır.”<a href="mekke%20medine_split_046.html#footnote-1487-679" id="footnote-1487-679-backlink" name="footnote-1487-679-backlink">[679]</a> </p>
				<p class="normal">İbn Abdürabbih’ten yaklaşık bir asır sonra Mekke’yi ziyaret eden ortaçağın önemli seyyahlarından Nâsır-ı Hüsrev (1073’ten sonra) Kâbe örtüsüyle ilgili benzer şeyler anlatır. Farklı olan tek şey örtünün üzerinde bir zira’ genişliğinde Kâbe’yi yukarıdan aşağıya üçe ayırmış gibi iki kuşak ile üzerlerinde altın sırma ile işlenmiş örtünün her bir yüzünde üçer mihrabın bulunmasıdır.<a href="mekke%20medine_split_046.html#footnote-1487-680" id="footnote-1487-680-backlink" name="footnote-1487-680-backlink">[680]</a> 1166 yılında Mekke’yi ziyaret eden Endülüslü edip ve şair Ebü’l-Haccâc el-Belevî örtünün üzerinde bulunan mihrabların içine kırmızı uzaktan okunacak büyüklükte besmele ve bazı ayetlerle yapılış tarihi ve yaptıranın isminin yer aldığını kaydetmiş olması örtünün her bir yüzüne mihrab işlenmeye devam ettiğini göstermektedir.<a href="mekke%20medine_split_046.html#footnote-1487-681" id="footnote-1487-681-backlink" name="footnote-1487-681-backlink">[681]</a> </p>
				<p class="normal">XII. yüzyılın son çeyreğinde Mekke’yi ziyaret eden İbn Cübeyr ise Kâbe’nin örtüsüyle ilgili ayrıntılı ve teknik bilgiler verir: “Kâbe’nin dış yüzü 34 parçadan meydana gelen, ancak dört yüzünü tamamen tek parçaymış gibi örten yeşil ipek bir örtü ile kaplıdır. Bu parçalardan dokuzu Kâbe’nin kapısının bulunduğu yüzeyde, dokuzu Rüknülyemânî-Rüknüşşâmî, sekizi Rüknülhacerülesved-Rüknülyemânî ve diğer sekizi de Rüknülırâkî-Rüknüşşâmî arasında bulunmaktadır. Yukarısında üç zirâ’ genişliğinde dört tarafını çepeçevre kuşatan yazı şekilleri vardır. Bunların üzerinde okunabilir büyüklükte ayeti ile zikir ve tesbihatın yanında örtünün yapılmasını emreden Abbasî halifesi Nâsır’a dualar işlenmiştir. Her biri ilginç sanat eseri olarak işlenmiş mihrap şekilleri vardır. Kâbe’nin örtüsünün üzerinde doğu ve batı yüzünde on sekiz, güney ve kuzey yüzlerinde on altı olmak üzere 34 satır yazı vardır. Yani örtünün her bir parçasına bir satır yazılmıştır. Ayrıca kapının bulunduğu doğu yüzünde küçük beyaz iki daire içerisinde kırmızı ince bir hatla Kur’an ayetleri ile halifenin ismi yazılıdır.”<a href="mekke%20medine_split_046.html#footnote-1487-682" id="footnote-1487-682-backlink" name="footnote-1487-682-backlink">[682]</a></p>
				<p class="normal">İbn Cübeyr’den sonra birçok kere Mekke’yi ziyaret eden pek çok meşhur seyyah Kâbe’nin örtüsünü ayrıntılı olarak anlatmazlar. İbn Battûta’nın yaptığı gibi “siyah örtü Kâbe’yi yukarısından aşağısına (şâzervân) kadar kuşatır, üst tarafından beyazla yazılmış ve dört tarafının kuşatan kuşak yazıları vardır”<a href="mekke%20medine_split_046.html#footnote-1487-683" id="footnote-1487-683-backlink" name="footnote-1487-683-backlink">[683]</a> şeklinde bilinen bilgileri tekrarlamakla yetinirler. </p>
				<p class="normal">Fâtımîler döneminde Muiz zamanından itibaren Kâbe örtüsü hazırlandıktan sonra Kahire’de sergilenirdi. Daha sonra bu kisve özel nafaka ve ihsanlara nail olan özel bir birlik tarafından yılda iki kere olmak üzere Mekke’ye gönderilirdi.<a href="mekke%20medine_split_046.html#footnote-1487-684" id="footnote-1487-684-backlink" name="footnote-1487-684-backlink">[684]</a> Abbasî-Fâtımî rekabetinin yaşandığı dönemlerde bazen hem Bağdat’tan hem de Mısır’dan ayrı ayrı örtü gönderilir ve bazen Bağdat’tan gönderilen örtü karayoluyla gönderildiği için Mekke’ye ulaşamadan hacı kafilesiyle birlikte bedevîler tarafından yağmalanırdı.<a href="mekke%20medine_split_046.html#footnote-1487-685" id="footnote-1487-685-backlink" name="footnote-1487-685-backlink">[685]</a> Kâbe’nin giydirilmesi konusunda Abbasî-Fâtımî rekabetinin yerini Yemen-Memlük sultanları arasındaki rekabet aldı. </p>
				<p class="normal">Memlük sultanları tarafından gönderildiği bilinen en eski kisve 1263 tarihlidir.<a href="mekke%20medine_split_046.html#footnote-1487-686" id="footnote-1487-686-backlink" name="footnote-1487-686-backlink">[686]</a> Memlükler de Fâtımîler gibi Kâbe ve Hicaz’da bulunan diğer meâsir için hazırlanan örtülerin gönderilmesi için tören düzenlerlerdi. Memlükler döneminde emîr-i haccın görevi her yıl yenilenen Kâbe’nin örtüsünün receb ve şevval aylarında düzenlenen parlak törenlerle halkın ziyaretine açılmasıyla başlardı. İkinci tören düzenlendiği esnada Kâbe örtüsünün yanında içerisine Mekke ve Medine halkıyla oradaki mülkî ve askerî erkana dağıtılması için gönderilen para keseleri ve çeşitli hediyelerin konulduğu “mahmil”<a href="mekke%20medine_split_046.html#footnote-1487-687" id="footnote-1487-687-backlink" name="footnote-1487-687-backlink">[687]</a> adı verilen mahfe veya sandık emîr-i haccın gözetiminde tören alanına çıkarılırdı. Bunlardan birincisi tören yol güvenliğinin sağlandığı, ikincisi ise hac kervanının yola çıkmaya hazır olduğu anlamına gelirdi. Nitekim emîr-i haccın da içerisinde bulunduğu kafile ikinci törenden sonra yola çıkardı.<a href="mekke%20medine_split_046.html#footnote-1487-688" id="footnote-1487-688-backlink" name="footnote-1487-688-backlink">[688]</a> Kâbe örtüsünü ve sırma işlemeli Kâbe resmini taşıyan mahmil-i şerifinde yer aldığı hac kafilesi hareket ederken Memlük sivil ve askerî erkânı da hazır bulunurdu. </p>
				<p class="normal">Emîr-i haccın başkanlığında askerî bir birliğin gözetiminde şevval ayının ikinci yarısında yola çıkan hac kafilesi önce Medine’ye uğrayarak Hz. Muhammed’in kabrini ziyaretten sonra Mekke’ye gider ve haccın tamamlanmasından sonra muharrem ayının 10.-20. günleri arasında Kahire’ye dönerdi.<a href="mekke%20medine_split_046.html#footnote-1487-689" id="footnote-1487-689-backlink" name="footnote-1487-689-backlink">[689]</a> Yol güzergâhı boyunca bazı merkezlerde törenler düzenlenir ve bu merkezlerin en büyük idarecisi konumunda olanların mahmili taşıyan devenin ayağını öperlerdi. Memlük otoritesine boyun eğmeyi ifade eden bu uygulamayı el-Melikü’z-Zâhir Çakmak (1438-1453) kaldırdı.<a href="mekke%20medine_split_046.html#footnote-1487-690" id="footnote-1487-690-backlink" name="footnote-1487-690-backlink">[690]</a> </p>
				<p class="normal">Hz. Ömer tarafından başlatılan Kâbe örtülerinin masraflarının beytülmâlden karşılanması geleneği Abbasîler, Fâtımîler ve Memlükler tarafından sürdürüldü. İlk zamanlarda örtünün hazırlanması ve kullanılan malzeme için Yemen öne çıkarken<a href="mekke%20medine_split_046.html#footnote-1487-691" id="footnote-1487-691-backlink" name="footnote-1487-691-backlink">[691]</a> daha sonra Hicaz’a hükmeden devletin başşehrinde hazırlanmaya başlandı.<a href="mekke%20medine_split_046.html#footnote-1487-692" id="footnote-1487-692-backlink" name="footnote-1487-692-backlink">[692]</a> Memlük Sultanı I. Baybars tarafından giydirilen Kâbe örtüsünün parçalanması üzerine, 1138 yılında Mekke’de pek çok hayratı bulunan Farslı Tüccar Râmuşt’un girişimleriyle yenilenen yeni örtüye 18.000 dinar harcanmıştı.<a href="mekke%20medine_split_046.html#footnote-1487-693" id="footnote-1487-693-backlink" name="footnote-1487-693-backlink">[693]</a> Bahrî Memlüklü sultanlarından el-Melikü’s-Sâlih İsmâil (1342-1345) Kalyûbiye kasabasına bağlı üç köyü satın alarak Kâbe örtüsü yapımında kullanılması için vakfetti.<a href="mekke%20medine_split_046.html#footnote-1487-694" id="footnote-1487-694-backlink" name="footnote-1487-694-backlink">[694]</a> </p>
				<p class="normal">Kâbe’nin örtüleriyle ilgili tasarruf konusunda genellikle Benî Şeybe tek yetkili olmuşsa da, Mekke halkının bundan bir payının olduğu da kabul edilirdi. 877 yılında Mu’temid-Alellah zamanında devlet yönetiminde söz sahibi olan kardeşi Ebû Ahmed Muvaffak Mekke valisine bir mektup yazarak Kâbe’yi örtülerden tecrit etmesini istedi. Bu yılın hac mevsiminde hükümet konağında okunan bu mektupta istenildiği üzere, Mekke valisi Kâbe’nin örtüsünü üç parçaya ayırdı. Parçalardan birisi hicabe görevlisi olan Benû Şeybe’ye, birisi Hz. Muhammed’e yakınlığından dolayı Kureyşliler’e, diğeri ise divanda kayıtlı olanlara taksim edildi.<a href="mekke%20medine_split_046.html#footnote-1487-695" id="footnote-1487-695-backlink" name="footnote-1487-695-backlink">[695]</a> Sonraki yıllarda böyle bir uygulamanın olmadığı ve örtüler konusunda yetkili olan hicâbe görevlisinin hacdan bir müddet önce örtünün aşağısından yaklaşık iki metrelik bir kısmını keserek hacılara sattığı, en azından Takiyyüddin Fâsî’nin zamanındaki uygulamanın böyle olduğu anlaşılmaktadır.<a href="mekke%20medine_split_046.html#footnote-1487-696" id="footnote-1487-696-backlink" name="footnote-1487-696-backlink">[696]</a> </p>
				<p class="normal">Bununla birlikte özellikle Mekke emirlerinin merkezî otoriteye karşı kendilerini güçlü gördükleri dönemlerde Kâbe ve kapısının örtülerinin büyük bir kısmını veya bunlara bedel olarak bir miktar para aldıkları da görülür. Memlükler’in sonlarına doğru Şeybeoğulları’nın Kâbe ve kapısının örtülerine bedel olmak üzere altı bin dirhem ödedikleri rivayet edilmektedir.<a href="mekke%20medine_split_046.html#footnote-1487-697" id="footnote-1487-697-backlink" name="footnote-1487-697-backlink">[697]</a> 1386 yılında Mekke emiri olan İnan b. Mugammis b. Rumeyse eskiden olduğu gibi Kâbe’nin örtüleriyle ilgili tasarruf hakkını Şeybeoğulları’na bıraktı.<a href="mekke%20medine_split_046.html#footnote-1487-698" id="footnote-1487-698-backlink" name="footnote-1487-698-backlink">[698]</a> 1396-1426 yılları arasında Mekke emiri olan Hasan b. Aclân, emirliğinin sonlarına doğru Makām-ı İbrâhim ile Kâbe’nin kapısının örtüsünü tekrar emirlik uhdesine almış ve bundan sonra bu uygulama sürmüştür.</p>
				<p class="normal">Kâbe’nin iç duvarlarını yukarıdan yarısına kadar örten kırmızı perdeye “sitâre” (iç örtü) adı verilir. Bu örtünün ne zaman kullanılmaya başlandığı hususunda kesin bir bilgi bulunmamaktadır. Fâsî’nin kayıtlarından iç örtü uygulamasının XIII. yüzyıldan itibaren uygulanmaya başlandığı anlaşılmaktadır. Bu bağlamda Kâbe’yi ilk defa içten örten Yemen’de hüküm süren Resûlîler’den el-Melikü’l-Muzaffer Yusuf olduğu söylenebilir.<a href="mekke%20medine_split_046.html#footnote-1487-699" id="footnote-1487-699-backlink" name="footnote-1487-699-backlink">[699]</a> Çünkü Emevîler ve Abbasîler döneminde böyle bir uygulamanın olduğuna dair her hangi bir kayıt yoktur. Memlükler döneminden itibaren her saltanat değişikliğinde Kâbe’ye kabatî siyah dış örtünün yanında kırmızı iç örtü göndermek gelenekselleşmiştir.<a href="mekke%20medine_split_046.html#footnote-1487-700" id="footnote-1487-700-backlink" name="footnote-1487-700-backlink">[700]</a> </p>
				<p class="normal">Başlangıcı tespit edilemeyen hususlardan birisi de Kâbe’nin kapısı için “burku” adı verilen ayrı bir örtünün kullanılmasıdır ve İbn Battûta bu örtüyü gördüğünü kaydetmektedir.<a href="mekke%20medine_split_046.html#footnote-1487-701" id="footnote-1487-701-backlink" name="footnote-1487-701-backlink">[701]</a> Memlükler’in sonlarına doğru Kâbe’ye örtü gönderilirken kapısı için de siyah veya mavi ipekten ayrı bir örtü gönderme âdetinin yerleştiği anlaşılmaktadır.<a href="mekke%20medine_split_046.html#footnote-1487-702" id="footnote-1487-702-backlink" name="footnote-1487-702-backlink">[702]</a> Bu dönemde burku adı verilen örtüyle makām-ı İbrahim’in örtülmesi için her yıl 5.000 dinar ödenek ayrılıyordu.<a href="mekke%20medine_split_046.html#footnote-1487-703" id="footnote-1487-703-backlink" name="footnote-1487-703-backlink">[703]</a> </p>
		  </div>
<div class="calibre2" id="calibre_pb_63"/></body>
</html>