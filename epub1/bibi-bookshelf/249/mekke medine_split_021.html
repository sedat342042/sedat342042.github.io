<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<div class="calibre1">
				<h2 class="baslik2" id="calibre_toc_20">Mekke Şerifliğinin Kuruluşu</h2>
				<p class="normal">Hilafet merkezinin önce Kûfe, sonra Şam daha sonra da Bağdat’a nakledilmesine rağmen Âl-i Fâtıma’ya mensup olanların anavatanları Hicaz ve çevresindeki siyasî etkinlikleri hiçbir zaman kaybolmadı. Hicaz’ın merkezî idareye olan uzaklığı ve burada ikamet eden şerif ve seyyidlerin etkinliği zaman zaman Mekke’nin Abbasî hakimiyetinden çıkmasına sebep olmuşsa da bunlar şehri sadece kısa süreli olarak kontrol edebiliyorlardı. Öbür yandan Mekke, Abbasîler devrinde özellikle Hz. Ali’nin soyundan gelenlerin öncülüğünü yaptığı muhalif hareketlerin merkezi oldu. Hz. Peygamber’in torunları Hz. Hasan ve Hüseyin’in soyundan gelen Âl-i Fâtıma, hilâfetin Abbasîler’e geçmesinden itibaren anavatanları olan Hicaz’da hakimiyet kurmak için çeşitli girişimlerde bulundular. Abbasîler kuruluşlarından itibaren Ehli beyt’e karşı izledikleri siyaset Haremeyn şehirlerinde merkezî otoriteye karşı muhalif tavırların gelişmesini sağlamış ve Âl-i Fâtıma’nın özellikle önce Medine sonra da Mekke’de sürekli olarak güçlenmesine sebep olmuştu. Medine’de 266’da (879-80) Hasenîler ile Hüseynîler arasında mal anlaşmazlığı yüzünden çıkan ihtilâf silâhlı çatışmalara sebep olunca Hasenîler’in önemli bir kısmı Mekke’ye gitmek zorunda kalmıştı.</p>
				<p class="normal">Hz. Hasan’ın soyundan gelen Hasenîler tarafından gerçekleştirilen Mekke merkezli kıyamlar içerisinde önem arz edenlerin başında Muhammed b. Süleyman el-Hasenî tarafından gerçekleştirilendir. Çünkü bu kıyam Âl-i Fâtıma’nın Hicaz’a hakim olma sürecinin önemli kilometre taşlarından birisidir. Muhammed b. Süleyman kıyamı için İslâm dünyasının çeşitli bölgelerinden insanların Mekke’ye geldikleri 914 yılı hac mevsimini seçmiştir.<a href="mekke%20medine_split_045.html#footnote-1487-250" id="footnote-1487-250-backlink" name="footnote-1487-250-backlink">[250]</a> Muhammed Mekke’de hilâfetini açıklayarak Abbasîler’i hâl ettiğini beyan etmiş ve bu konuşmasında hilâfetin bu konuda en büyük hak sahibi olan Ehl-i beyt’e döndüğüne vurgu yapmıştır.<a href="mekke%20medine_split_045.html#footnote-1487-251" id="footnote-1487-251-backlink" name="footnote-1487-251-backlink">[251]</a> Ancak Muhammed’in kıyamının sonucu konusunda kaynaklarda bu anlatılanlar dışında her hangi bir bilgi yer almamakta ve Mekke’de Abbasî hakimiyetinin sürdüğü kaydedilmektedir.<a href="mekke%20medine_split_045.html#footnote-1487-252" id="footnote-1487-252-backlink" name="footnote-1487-252-backlink">[252]</a> Bu konuyla ilgili yeterli bilginin olmamasında bu döneme ait Mekke’nin mahallî kaynaklarının bize ulaşmamış olmasının etkisi büyüktür. Arif Abdülgani, kaynaklarda bilgi bulunmamasına rağmen Muhammed’i Mekke valileri arasında İbnü’l-Cevzî’nin 915 yılı hac mevsiminde meydana gelen ve kıyamla doğrudan ilgisi olmayan bir habere istinaden zikreder.<a href="mekke%20medine_split_045.html#footnote-1487-253" id="footnote-1487-253-backlink" name="footnote-1487-253-backlink">[253]</a> Bu yetersiz bilgiler bile Hasenîler’in X. yüzyılın başından itibaren Hicaz’a hakim olmak için girişimlerini artırdıklarının bir işareti olmalıdır.</p>
				<p class="normal">Abbâsiler döneminde girişilen bazı iktidar mücadelelerinden müspet sonuç elde edemeyen Hasenîler Karmatîler’in sürdürdükleri baskınlar ve sonunda Mekke’yi istilaları ile ortaya çıkan siyasî boşluktan istifade ederek güçlerini artırdılar ve şehir idaresini ele geçirmek için çaba göstermeye başladılar. 954 ve 955 yılları hac mevsimlerinde Mekke’de Mısır ve Irak hac kafileleri arasında çatışmaya dönüşen siyasî mücadelelerin meydana gelmesi ve İhşidî taraftarlarının Irak Büveyhîler’in kurucusu ve ilk hükümdarı Muizzüddevle taraftarlarının tavaf için Mescid-i Harâm’a girmelerini engellemeleri şehirde oluşan otorite boşluğunun ulaştığı seviyeyi göstermektedir.<a href="mekke%20medine_split_045.html#footnote-1487-254" id="footnote-1487-254-backlink" name="footnote-1487-254-backlink">[254]</a></p>
				<p class="normal">Kısa süreli gerçekleşen hakimiyetlerden sonra Mekke’ye hakim olan Karmatîler zamanında güçlerini arttıran, onların çekilmeleri ve İhşîdîler’in sükûtundan sonra Benî Hasan’ın Benî Musa kolundan Hz. Hasan’ın dokuzuncu kuşaktan torunu Ca’fer b. Muhammed, Mekke idaresini ele geçirerek bir süredir Mekke’yle ilgilenen Fatımîler adına hutbe okuttu (969).<a href="mekke%20medine_split_045.html#footnote-1487-255" id="footnote-1487-255-backlink" name="footnote-1487-255-backlink">[255]</a> Bunu haber alan Fâtımî Halifesi Muiz-Lidînillâh Ca’fer b. Muhammed’e Mekke ve çevresinin emirliğini ifade eden bir nişan gönderdi.<a href="mekke%20medine_split_045.html#footnote-1487-256" id="footnote-1487-256-backlink" name="footnote-1487-256-backlink">[256]</a> Böylece Mekke’de Hz. Hasan’ın soyundan gelenlerin iktidar dönemi başlamış ve “Mekke Şerifliği” fiilen kurulmuş oldu.<a href="mekke%20medine_split_045.html#footnote-1487-257" id="footnote-1487-257-backlink" name="footnote-1487-257-backlink">[257]</a> </p>
				<p class="normal">Cafer’in Mekke’ye ne zaman hakim olduğu hususu tartışmalıdır. Tercih edilen görüşe göre, onun hakimiyeti Ebü’l-Misk Kâfûr’un vefatından (966) ve Cevher es-Sıkıllî’nin Mısır’a ulaşmasından sonra Mekke’ye emir olarak Ûnûcûr et-Türkî’yi atamasıyla birliktedir (6 Temmuz 969).<a href="mekke%20medine_split_045.html#footnote-1487-258" id="footnote-1487-258-backlink" name="footnote-1487-258-backlink">[258]</a> Ca’fer b. Muhammed’in 355’te (966) Medine’den Mekke’ye gelerek şehre hakim olduğu ileri sürülürse de, onun Mekke emirliği Fatımîler adına hutbe okutmasıyla birlikte olması daha muhtemeldir.<a href="mekke%20medine_split_045.html#footnote-1487-259" id="footnote-1487-259-backlink" name="footnote-1487-259-backlink">[259]</a> Şerif Ca’fer’in Mekke hakimiyetinin 340 yılından (951-952) hemen sonra gerçekleştiği görüşü de<a href="mekke%20medine_split_045.html#footnote-1487-260" id="footnote-1487-260-backlink" name="footnote-1487-260-backlink">[260]</a> bu bağlamda değerlendirilmelidir.</p>
				<p class="bibliyografya">Cafer b. Muhammed’in Mekke’ye hakim olduktan sonra Fâtımîler adına hutbe okutmasının sebebi Muiz-Lidînillâh tarafından başta Hasanoğulları olmak üzere Haremeyn’deki mahallî etkin kimselere sağlanan imkânlar ve yapılan yardımların önemli rolü vardı.<a href="mekke%20medine_split_045.html#footnote-1487-261" id="footnote-1487-261-backlink" name="footnote-1487-261-backlink">[261]</a> Mekke’de Fatımîler adına hutbe okunmasını kolaylaştıran bir diğer etken de, Muiz’in Ali evlâdı arasında silahlı çatışmaya dönüşen mücadeleye bizzat müdahale ederek tarafları barıştırarak diyetlerini üstlenmesi olmuştu.<a href="mekke%20medine_split_045.html#footnote-1487-262" id="footnote-1487-262-backlink" name="footnote-1487-262-backlink">[262]</a> Benî Hasan’dan Ca’fer’in Mekke’de hakimiyetini ilân ettiği günlerde, Âl-i Fâtıma’nın diğer kolu olan Benî Hüseyin’den Tahir b. Müslim Medine’de emirliğine ilân etmiş ve Muiz-Lidînillâh adına hutbe okutmuştu.<a href="mekke%20medine_split_045.html#footnote-1487-263" id="footnote-1487-263-backlink" name="footnote-1487-263-backlink">[263]</a> </p>
				<p class="bibliyografya">Cafer’in Mekke’ye hakim olmasından itibaren daha önce başlayan ve bazen uygulanan hutbelerde ikinci adın zikredilmesi sürekli hâle gelerek halife veya sultanın yanında Mekke’nin yerel yöneticileri olan şeriflerin adlarının hutbelerde anılması gelenek hâline geldi.<a href="mekke%20medine_split_045.html#footnote-1487-264" id="footnote-1487-264-backlink" name="footnote-1487-264-backlink">[264]</a> Bundan sonra emîr-i Mekke tabiri genel olarak Mekke’nin fethinden itibaren Mekke valilerini, özel olarak ise Cafer’in Mekke’ye hakim olmasından itibaren (969) burayı yöneten Hz. Peygamber’in soyundan gelen şerifler (Benî Hasan, Hasenîler) için kullanılan bir terim olarak ortaya çıktı.<a href="mekke%20medine_split_045.html#footnote-1487-265" id="footnote-1487-265-backlink" name="footnote-1487-265-backlink">[265]</a> </p>
				<p class="bibliyografya">Mekke idaresinin şeriflerin kontrolüne girmesiyle Medine’nin Hicaz’daki siyasî üstünlüğü sona erdi. Öbür yandan Ca’fer b. Muhammed’in Mekke hakimiyeti, Emevîler’in son döneminde başlayan Âl-i Fâtımâ’nın siyasî mücedelesinin Benî Hasan lehine sonuçlanması anlamına geliyordu. Ca’fer’in Mekke’ye emir olmasından ve Fâtımîler adına hutbe okutmasından itibaren halife veya sultanın yanında Mekke’nin yerel yöneticileri olan şeriflerin adlarının da hutbelerde anılması gelenekselleşti. Bundan sonra genelde Hicaz özelde ise Mekke, ekonomik yönden bağlı bulunduğu Mısır’a bir kere daha siyaseten de bağlanarak buraya hakim olan devletlerle İslâm dünyasındaki diğer devletler arasında rekabet konusu hâline geldi. </p>
				<p class="bibliyografya">Abbasîler’in ikinci yarısından itibaren Mekke’yi yöneten şeriflerin İslâm dünyasında halifeden sonra en önemli dinî lider konumuna yükselmiş olması dikkati çeken bir husustur. Hafsî sultanlarından Muhammed el-Müntasır Bağdat’ın Moğollar tarafından isitilası üzerine Mekke şerifinden kendisinin Abbasî halifesinin varisi olduğuna dair bir berat aldı.<a href="mekke%20medine_split_045.html#footnote-1487-266" id="footnote-1487-266-backlink" name="footnote-1487-266-backlink">[266]</a> Çünkü Bağdat’ın istilasından sonra İslâm şeâiri zevale uğrayarak sadece Mekke’de baki kalmıştı.<a href="mekke%20medine_split_045.html#footnote-1487-267" id="footnote-1487-267-backlink" name="footnote-1487-267-backlink">[267]</a> Hafsî sultanına berat veren Mekke şerifi I. Muhammed el-Müstansır’ı Abbasî halifesinin varisi tanıdığını bildirerek ona biat etmişti.<a href="mekke%20medine_split_045.html#footnote-1487-268" id="footnote-1487-268-backlink" name="footnote-1487-268-backlink">[268]</a> </p>
				<p class="bibliyografya">Abbasîler’in ikinci döneminden itibaren İslâm dünyası artık tek bir devletin idaresi altında değildi ve bütün devletler Mekke’ye hakim olarak İslâm dünyasının liderliğini üstlenmek istiyorlardı. Hicaz’a hakim olmak için ortaya konan mücadele ve rekabetten en iyi şekilde yararlanan şerifler Mekke’deki hakimiyetlerini pekiştirdiler ve iktidarlarının devamına imkân veren devletlerle birlikte hareket ettiler. Ca‘fer b. Muhammed’den sonra oğlu İsa b. Ca‘fer emir oldu. 994 yılında emîr-i Mekke görevini üstlenen Ebü’l-Fütûh el-Mûsevî, kardeşi İsa’nın emirliği zamanında fahri olarak yardımcılık yapmış, Abbasî ve Fâtımî halifeleriyle yazışmıştı. İktidara geldikten bir süre sonra hükümranlığını Mekke’nin dışına uzatmak isteyen Ebü’l-Fütûh bağımsızlığını ilân etmenin planlarını yapmaya başladı.</p>
				<p class="normal">1010 yılının sonlarına doğru Hakim-Biemrillâh’ın zulmettirdiği ailesinin intikamını almak isteyen Fâtımîler’in ünlü veziri Ebü’l-Kasım Hüseyin b. Ali el-Mağribî harekete geçerek Ebü’l-Futûh’u halifeliğini ilân ederek müstakil hareket düşüncesini fiiliyata dökmesi için ikna etti. Kardeşinin Mekke emirliği zamanından itibaren büyük bir nüfuza sahip olan Ebü’l-Fütûh’un kolay ikna olmasında uzun süredir bağımsız davranma düşüncesini tasarlıyor olması önemli rol oynamıştı. Bunun üzerine harekete geçen Ebü’l-Futûh Hicaz’daki Abbasî-Fâtımî rekabetinden faydalanarak 1011 yılında Mekke’de müstakil emirliğini ilân ederek “Râşid-Billâh” lakabını aldı ve Filistin’in merkezi Remle’ye giderek buradan sağladığı desteklerle Suriye’nin pek çok yerinde adına hutbe okunmasını temin etti.<a href="mekke%20medine_split_045.html#footnote-1487-269" id="footnote-1487-269-backlink" name="footnote-1487-269-backlink">[269]</a> Mekke’ye nâib atayan Ebü’l-Fütûh ayrıca Kâbe’nin hazinesindeki mallara el koyup adına sikke kestirerek bağımsızlığının kayıt altına alınmasını sağlamıştı.<a href="mekke%20medine_split_045.html#footnote-1487-270" id="footnote-1487-270-backlink" name="footnote-1487-270-backlink">[270]</a></p>
				<p class="normal">Ebü’l-Futûh’un faaliyetlerinden haberdar olan Hakim-Biemrillâh ilk olarak müttefiklerini çeşitli hediyeler ve para vermek suretiyle ondan uzaklaştırdı ve Haremeyn’e mal sevkiyatını durdurdu.<a href="mekke%20medine_split_045.html#footnote-1487-271" id="footnote-1487-271-backlink" name="footnote-1487-271-backlink">[271]</a> Daha sonra Ebü’l-Fütûh’un Mekke’den ayrılmasını fırsat bilerek amcazadesi Ebü’t-Tayyib’i 50000 dinar ve çeşitli hediye hil’atlerle donatarak Haremeyn valiliğine tayin etti.<a href="mekke%20medine_split_045.html#footnote-1487-272" id="footnote-1487-272-backlink" name="footnote-1487-272-backlink">[272]</a> Her ne kadar Ebü’t-Tayyib’in Mekke emirliği mahallî kaynaklar dışında teyit edilmezse de<a href="mekke%20medine_split_045.html#footnote-1487-273" id="footnote-1487-273-backlink" name="footnote-1487-273-backlink">[273]</a> Benî Hasan’dan birisinin bu görevle ilişkilendirilmesi şeriflerin Mekke idaresindeki etkinliklerine işaret etmektedir. </p>
				<p class="normal">Ebü’l-Fütuh’un kısa süreli bağımsızlık döneminin sona ermesi ve Mekke emirliğine geri dönmesiyle ilgili olarak iki farklı görüş vardır: Bunlardan ilki, Hâkim-Biemrillâh tarafından çevresi boşaltılınca yalnız ve zor durumda kalan Ebü’l-Futûh Fâtımî halifesine elçi göndererek özür diledi. Hâkim-Biemrillâh’ın Ebü’l-Fütûh’un özrünü kabul ederek affettiğini ilân etmesi üzerine Mekke emirliği görevine geri dönen Ebü’l-Futuh Haremeyn’de hutbeleri yeniden Fâtımîler adına okutmaya başladı.<a href="mekke%20medine_split_045.html#footnote-1487-274" id="footnote-1487-274-backlink" name="footnote-1487-274-backlink">[274]</a> </p>
				<p class="normal">Ebü’l-Fütûh’un eski görevine geri dönmesiyle ilgili ikinci haber ise, Mekke ve Medine’de pek çok kişinin Ebü’t-Tayyib’i desteklediğini haber alınca Cerrâhîler ve Türk emirlerinden Yârûh Tegin’in yardımıyla gizlice Vâdilkurâ’ya kadar gelerek emirliği Ebü’t-Tayyib’ten geri aldığı ve bu durumun Fâtımî halifesine bildirilmesi suretiyle gerçekleştiği şeklindedir.<a href="mekke%20medine_split_045.html#footnote-1487-275" id="footnote-1487-275-backlink" name="footnote-1487-275-backlink">[275]</a> İbn Haldun, Âl-i Cerrâh’ın Ebü’l-Fütûh’u yakalayarak Hâkim’e teslim ettikleri ve Fâtımî halifesinden özür dileyerek itaatini bildirmesi üzerine eski görevine iade edildiğini kaydeder.<a href="mekke%20medine_split_045.html#footnote-1487-276" id="footnote-1487-276-backlink" name="footnote-1487-276-backlink">[276]</a> Ebü’l-Fütûh’u affetmek konusunda hoşgörülü davranan Hâkim’in onun en büyük yardımcılarından Müferrric b. Dağfel’i bir hile ile öldürterek cezalandırması dikkat çeken bir husustur.<a href="mekke%20medine_split_045.html#footnote-1487-277" id="footnote-1487-277-backlink" name="footnote-1487-277-backlink">[277]</a></p>
				<p class="bibliyografya">Ebü’l-Fütûh’tan sonra emir olan oğlu Tâcü’l-meâlî Şükür, ilk dönem emirleri içerisinde gerçek bir hükümdar gibi davranmaya çalışanların başında gelir. İlk defa Mekke’nin gündelik hayatı içerisinde emirin malı olan gulam ve cariyeler yer almaya ve bunlar için Şükür’ün ciddî ödemeler yaptığı Mekke halkı arasında konuşulmaya başlar.<a href="mekke%20medine_split_045.html#footnote-1487-278" id="footnote-1487-278-backlink" name="footnote-1487-278-backlink">[278]</a> Tâcü’l-meâlî Şükür’in döneminde Cidde idaresinin Mekke’ye bağlı olduğu ve buradan atanan bir nâib tarafından yönetilmeye başlandığı görülür. İbn Haldun ise Şükür’ün sadece Cidde’yi değil yarımada içerisindeki bütün Araplar’ı kendisine bağlamaya muvaffak olduğu görüşündedir.<a href="mekke%20medine_split_045.html#footnote-1487-279" id="footnote-1487-279-backlink" name="footnote-1487-279-backlink">[279]</a> </p>
				<p class="normal">Yirmi üç yıl Mekke emirliği görevini üstlenen ve çocuk bırakmadan ölen (1061) Tâcü’l-meâlî Şükür’ün yerine kölelerinden Abûle geçmek istemişti; aslında hayatta iken Şükür’ün böyle bir niyeti vardı.<a href="mekke%20medine_split_045.html#footnote-1487-280" id="footnote-1487-280-backlink" name="footnote-1487-280-backlink">[280]</a> Fakat Abûle’nin emirliği yazılı bir belgeye veya şerifler arasında bir ittifaka dayanmadığı için kabul görmedi. Bu esnada Benî Hasan’ın Musa ve Süleyman kolları arasında emirlik için gerçekleşen mücadeleler neticesinde Hamza b. Vehhâs es-Süleymânî Mekke emirliğini ele geçirdi. Böylece Mekke emirliği 969-1062 yılları arasında Mekke’yi yöneten ve Ca‘fer b. Muhammed’in soyundan geldiği için Benî Ca‘fer adı verilen tabakadan Benî Süleyman’a geçti.<a href="mekke%20medine_split_045.html#footnote-1487-281" id="footnote-1487-281-backlink" name="footnote-1487-281-backlink">[281]</a> Bu esnada Suleyhîler’den Ali b. Muhammed Mekke’ye Yemen’den Mekke’ye gelerek bu kargaşadan da yararlanıp şehre hakim oldu (1063). Şeriflerin çoğunluğu emirliğin Benî Süleyman’a geçmesinden rahatsızdılar ve Ali es-Süleyhî’den aralarından birisini emir seçmesini istediler. Bunun üzerine Süleyhî hükümdarı Mekke’nin idaresini Ebû Hâşim Muhammed b. Ca‘fer’e verdikten sonra Yemen’e döndü.<a href="mekke%20medine_split_045.html#footnote-1487-282" id="footnote-1487-282-backlink" name="footnote-1487-282-backlink">[282]</a> </p>
				<p class="normal">Tâcü’l-meâlî Şükür’ün vefatından sonra şerifler arasında meydana gelen olaylar bundan sonraki mücadelelerin başlangıcı olacak ve sonraki süreçte Mekke emirliğini ele geçirmek için sıkça taht kavgaları meydana gelecekti. Bundan sonra Mekke Emirliği Muhammed b. Ca’fer’in künyesine nispetle Hevâşim adı da verilen Benî Hâşim (Benî Füleyte) koluna geçti. Mekke’yi terk etmek zorunda kalan Benî Süleyman’ın üst kesimi Yemen’e giderken beraberlerinde gasbettikleri Kâbe’deki kıymetli eşyaları ve kapı ve altın oluktan söktükleri altın ve gümüşleri götürmüşlerdi.<a href="mekke%20medine_split_045.html#footnote-1487-283" id="footnote-1487-283-backlink" name="footnote-1487-283-backlink">[283]</a> Benî Hâşim’in Mekke hakimiyeti, Yenbu‘ ve çevresini kontrol altında tutan Katâde b. İdrîs’in kendisini destekleyen kabilelerle birlikte şehri ele geçirmesine kadar sürdü (13 Mayıs 1200).<a href="mekke%20medine_split_045.html#footnote-1487-284" id="footnote-1487-284-backlink" name="footnote-1487-284-backlink">[284]</a> Arabistan yarımadasında bağımsız bir devlet kurmayı amaçlayan ve buna muvaffak olamayan Katâde’nin Mekke idaresini ele geçirmesiyle emirlik Hasenîler’in Benî Hâşim (Benî Füleyte) kolundan Benî Katâde’ye geçti.<a href="mekke%20medine_split_045.html#footnote-1487-285" id="footnote-1487-285-backlink" name="footnote-1487-285-backlink">[285]</a> Bundan sonra Mekke’yi idare edecek olan şeriflerin atası olan ve merkezî otoritenin zayıfladığı ve kendisini güçlü hissetiği anda bağımsız hareket ederek Arabistan’da bağımsız bir devlet kurmayı arzulayan Katâde b. İdris siyasî cinayete kurban giden ilk Mekke emiridir.<a href="mekke%20medine_split_045.html#footnote-1487-286" id="footnote-1487-286-backlink" name="footnote-1487-286-backlink">[286]</a></p>
				<p class="normal">Merkezî idarelerin zayıflaması, Mekke emiri olan şeriflerin bağımsız hareket etme isteklerine sebep oluyor ve bölgedeki denetimi gittikçe güçleştiriyordu. Öbür yandan merkezî hükümetin Mekke emirleriyle valilerin görev ve yetkilerini açık bir şekilde belirlememiş olması sık sık yetki anlaşmazlığına yol açıyordu.</p>
				<p class="normal">Tarih boyunca İslâm dünyasında ortaya çıkan devletlerin Mekke ve çevresiyle ilgilenmesi, Mekke Şerifliği’nin hareket alanını oldukça etkilemiştir. Abbasîler’in zayıflaması ve Şiî olan Fâtımîler’in Haremeyn üzerinde hakimiyet kurması, Sünnîliği benimseyen Selçuklular’ın Mekke emirlerini kendilerine bağlamak ve şehri yeniden Sünnî nüfuzu altına sokmak için mücadeleye girmelerine yol açtı.</p>
				<p class="bibliyografya">Abbasî-Fâtımî rekabetinin yanında Mekke ve Medine emirleri arasında mücadele devam ediyor, bazen Medine Mekke emirleri tarafından istila ediliyor,<a href="mekke%20medine_split_045.html#footnote-1487-287" id="footnote-1487-287-backlink" name="footnote-1487-287-backlink">[287]</a> bazen de Medine’den Mekke’ye sefer düzenleniyor ve iki grup arasında çatışmalar meydana geliyordu.<a href="mekke%20medine_split_045.html#footnote-1487-288" id="footnote-1487-288-backlink" name="footnote-1487-288-backlink">[288]</a> Bazen de kendi adlarına hareket eden Mekke emirleri Medine’yi kendilerine bağlamak istiyorlardı. İdarî bakımdan zaman zaman Mekke emirine bağlanan Medine’de ise Hüseynîler’in yönetimi uzun süre devam etti. </p>
				<p class="bibliyografya">Bununla birlikte Hüseynî emirlerinin siyasî hareket alanları genellikle Medine ile sınırlı kalmış, Mekke emirleri gibi Hicaz bölgesi ve dışına nadiren taşmıştır.<a href="mekke%20medine_split_045.html#footnote-1487-289" id="footnote-1487-289-backlink" name="footnote-1487-289-backlink">[289]</a> </p>
				<p class="bibliyografya">Sultan I. Baybars’ın Moğol istilasıyla ortadan kaldırılan Bağdat Abbasî hilâfetini Mısır’da yeniden kurmasıyla Mekke Emirliği Memlükler’e bağlandı. 1254-1301 yılları arasında emîr-i Mekke olan Ebû Nümey Muhammed b. Hasan, Memlük sultanlarına bağlılığını sürdürerek şerif ailesi içerisinde kendisine karşı oluşan muhalefet hareketlerini bastırdı ve Benî Katâde’nin Mekke’deki hükümranlığını sağlamlaştırdı. Ebû Nümey Mekke idaresini Yemen sultanı tarafından Mekke emirliğine atanan İbn Bürtâs’ı amcası başta olmak üzere şeriflerin yardımıyla buradan çıkarmak suretiyle ele geçirmiş (1255) ve Mekke’yi bir süre amcası Şerif İdris ile birlikte idare etmişti.<a href="mekke%20medine_split_045.html#footnote-1487-290" id="footnote-1487-290-backlink" name="footnote-1487-290-backlink">[290]</a> </p>
				<p class="bibliyografya">667 (1268-1269) yılında amcası İdris b. Katâde<a href="mekke%20medine_split_045.html#footnote-1487-291" id="footnote-1487-291-backlink" name="footnote-1487-291-backlink">[291]</a> ile arasındaki ihtilafı dikkate alan ve onu bertaraf ederek hutbeleri Memlük sultanı adına okutmaya başlayan Ebû Nümey’in, Sultan Baybars’tan Mekke’nin yönetiminin kendisine tevcih edildiğine dair bir “taklîd” (belge) istemesiyle Memlük otoritesinin Hicaz’ı tamamen kontrolü resmen başladı. Sultan Baybars tarafından Ebû Nümey’e gönderilen taklîd, bundan sonra Mekke Emirliği görevini üstlenecek olanlara gönderilmesi âdet olan uygulamanın ilkiydi. Memlük sultanı Hicaz’a hükmetmeye önem verdiğini göstermek için belgenin yanında Mekke’yi idare eden emirlere yıllık 20.000 civarında bir maaşın düzenli olarak gönderilmesini ve Ebû Nümey’in tek başına Mekke’yi idare etmesini karar altına alıyordu.<a href="mekke%20medine_split_045.html#footnote-1487-292" id="footnote-1487-292-backlink" name="footnote-1487-292-backlink">[292]</a> Karşılığında, Mekke şerifliğini üstlenen kimse Memlükler’e bağlı kalacak, hac yollarının güvenliğini sağlayacak ve hac merasimlerinin güven ve esenlik içerisinde gerçekleşmesini de temin edecekti.<a href="mekke%20medine_split_045.html#footnote-1487-293" id="footnote-1487-293-backlink" name="footnote-1487-293-backlink">[293]</a> </p>
				<p class="bibliyografya">Memlükler Mekke’ye hakimiyetlerini yerleştirirken hac mevsimlerinde Memlük ümerâsından birisinin her yıl Memlük sultanının temsilcisi olarak Mekke’ye gelmesi kuralını koymuşlar, ancak Mekke’nin yerel idarecisi konumunda olan Şerif Ebû Nümey ve diğer şerifler tarafından sultanın temsilcisinin böyle bir işlev üstlenmesine izin vermemeleri üzerine bu görev kaldırılmıştı.<a href="mekke%20medine_split_045.html#footnote-1487-294" id="footnote-1487-294-backlink" name="footnote-1487-294-backlink">[294]</a> Bu arada amcası İdris’in yanında emîr-i Medine olan Cemmâz b. Şeyha ile de Mekke hakimiyeti konusunda mücadele eden Ebû Nümey onlardan kurtulmayı da başarmıştı.<a href="mekke%20medine_split_045.html#footnote-1487-295" id="footnote-1487-295-backlink" name="footnote-1487-295-backlink">[295]</a> Ebû Nümey’in bundan sonraki emirliği döneminde Medine Hüseynîler’den Mekke’ye bağlı olan bir nâib tarafından yönetildi.<a href="mekke%20medine_split_045.html#footnote-1487-296" id="footnote-1487-296-backlink" name="footnote-1487-296-backlink">[296]</a> </p>
				<p class="bibliyografya">Ebû Nümeyy’in vefatından sonra sağlığında kısa süreli olarak gerçekleşen çift emirlik uygulaması yaygınlaştı ve Memlük Devleti’nin Mekke’ye müdahaleleri arttı. Mekke Emîri Aclân b. Rümeyse veliaht olan oğlu Ahmed’i müşterek nâib tayin edip (1361) aile içindeki kavgaları önlemek istediyse de bunu başaramadı. 1396-1426 yıllarında emîr-i Mekke olan ve bunun yaklaşık on iki yılında ortağı bulunmayan Hasan b. Aclân hem Memlük sultanlarıyla iyi ilişkiler kurdu, hem de onların buradaki nüfuzunu kırarak hakimiyetini Hicaz bölgesinin tamamına yaydı. Daha önce belli bir periyoda bağlı olmayan Mekke emirlerine hil‘at ve mersûm gönderme işi, Hasan b. Aclân döneminden itibaren her yıl Mısır sultanları tarafından tekrarlanan bir âdet hâline geldi. Hasan b. Aclân’ın oğullarından Berekât’ın emirliği zamanında (1406-1455) Mekke’de Mısır’dan gönderilen daimî bir birliğin bulundurulmasıyla şehir yönetiminde Memlük Devleti’nin tesir ve nüfuzu arttı.<a href="mekke%20medine_split_045.html#footnote-1487-297" id="footnote-1487-297-backlink" name="footnote-1487-297-backlink">[297]</a> </p>
				<p class="bibliyografya">Haremeyn’in kara ve deniz yoluyla dünyaya açıldığı bir kapısı durumunda olan Mısır, Mekke ve Medine’nin yönetiminde önemli bir yere sahipti. Bu bakımdan Mısır’da kurulan devletler Hicaz’da nüfuzlarını sürdürmeye çalıştılar. Merkezî yönetimlerle Mekke emîrleri arasındaki mücadeleler hac törenlerinin aksaması veya yapılmaması şeklinde sonuçlanıyordu. Emirlerin özellikle hac merasimlerinin düzenlenmesi konusunda büyük rolleri vardı. Mekke ile Mısır arasındaki bağlantının varlığına işaret eden unsurlardan birisi de ortaçağda kurulan bütün Türk-İslâm devletlerinde hakimiyet alameti olarak görülen hutbedir. Mekke’de Memlük otoritesinin varlığına işaret eden hutbelerde sultanların adlarının zikredilmesine dair ilk örnekler de Muhammed Ebû Nümey zamanında gerçekleşmiştir. Yemen sultanlarıyla Mekke’de ad ve unvanlarının anılması konusunda rekabet eden Memlük sultanlarının el-Melikü’z-Zâhir I. Baybars zamanında 1264 yılından itibaren Mekke emirleriyle birlikte Cuma hutbelerinde ve hac meşairlerinde yapılan konuşmalarda adlarının zikredilmesi gelenekselleşmişti. Bununla birlikte bazen I. Baybars’dan sonra el-Melikü’l-Muzaffer er-Resûlî’nin adının zikredilmesi gibi Memlük sultanlarının rekabet ettikleri Yemen sultanlarıyla birlikte adlarının hutbede okunduğu da görülür.<a href="mekke%20medine_split_045.html#footnote-1487-298" id="footnote-1487-298-backlink" name="footnote-1487-298-backlink">[298]</a> Memlükler döneminin önemli bürokratlarından İbn Fazlullah el-Ömerî’nin Mekke şeriflerinin gönüllerinin Yemen’e daha yatkın olduğunu kaydetmiş olması bu hususu teyit etmektedir.<a href="mekke%20medine_split_045.html#footnote-1487-299" id="footnote-1487-299-backlink" name="footnote-1487-299-backlink">[299]</a></p>
				<p class="bibliyografya">Mekke emirleriyle iyi ilişkiler kuran Memlük sultanları, Mekke’de hakimiyetlerini pekiştirince hutbelerde bazen aralarında dostluğun geliştiği Altın Orda hanlarının isimlerinin kendilerinden sonra zikredilmesine izin veriyorlardı. Babası Olcaytu’nun ardından İlhanlı tahtına çıkan Ebû Said Bahadır Han’ın Memlükler ile yaptığı antlaşmanın şartları arasında İlhanlı hacılarının Mekke’ye girmesine izin verilmesi, hac mevsimlerinde şehirde her iki hükümdarın sancağının dikilmesi ve hutbede İlhanlı sultanının adının Memlük sultanından sonra zikredilmesi de bulunuyordu.<a href="mekke%20medine_split_045.html#footnote-1487-300" id="footnote-1487-300-backlink" name="footnote-1487-300-backlink">[300]</a></p>
				<p class="bibliyografya">Eyyûbîler ve Memlükler döneminde Mekke emirlerinin Mısır Abbasî halifelerine tâbiliği şekli idi. Çünkü Ortaçağ’da kurulan İslâm-Türk devletleri emirlerin kendi başlarına hareket etmeleri, Mekke dışında nüfuzlarını yayma girişimleri, başta emîr-i hac olmak üzere buradaki görevlilerle çatışmaları, kendi aralarındaki iktidar mücadeleleri ve ekonomik anlamda bazı bağımsız hareket etmek gibi teşebbüslerine ve merkezin doğrudan müdahalesini gerektiren faaliyetlerine rağmen, kutsal yerlere ve Ehl-i beyt’e mensup olan şerif ailesine duyulan saygıdan dolayı onların statüsünü bozmaya yönelik bir düzenlemeye girişmemişlerdir.<a href="mekke%20medine_split_045.html#footnote-1487-301" id="footnote-1487-301-backlink" name="footnote-1487-301-backlink">[301]</a> </p>
				<p class="normal">801 (1398-1399) tarihinde Memlük sultanı Mekke emiri Hasan b. Aclân’a bir mersûm göndererek Mekke’ye görevli gelen Memlük emirlerinin emîr-i Mekke’nin emrinde olacağını ve merkezî otoritenin Mekke yönetiminin iç işlerine doğrudan veya dolaylı şekilde karışmayacağını ve şeriflerin tek yetkili olduklarını açıkça beyan ediyordu.<a href="mekke%20medine_split_045.html#footnote-1487-302" id="footnote-1487-302-backlink" name="footnote-1487-302-backlink">[302]</a> 1408 yılında gönderilen diğer bir iradeyle de emîr-i Mekke’ye nâib-i saltanat unvanı verilerek Medine ve Yenbu’ emirleri de ona bağlanıyor ve Hicaz’ın kontrolü hükmü altına verilen emîr-i Mekke doğrudan Memlük sultanına karşı sorumlu, merkezî idarenin bir memuru hâline geliyordu.<a href="mekke%20medine_split_045.html#footnote-1487-303" id="footnote-1487-303-backlink" name="footnote-1487-303-backlink">[303]</a> Ancak Mekke’de merkezî otoritenin denetimini ve hac merasimlerinin güvenli bir şekilde yapılmasına yönelik bu tedbirler zaman içerisinde Hasân b. Aclân’ın otoritesinin de zayıflamasıyla olumsuz sonuçlara sebep olmuş ve 1415 tarihinde nâib-i saltanat unvanının iptaliyle ve Hasan b. Aclân’ın görevden uzaklaştırılması birlikte gerçekleştirilmişti.<a href="mekke%20medine_split_045.html#footnote-1487-304" id="footnote-1487-304-backlink" name="footnote-1487-304-backlink">[304]</a> </p>
				<p class="bibliyografya">Bundan sonra Mekke’nin yönetimi konusunda Memlük sultanlığının farklı bir politika geliştirdiği görülür. Çünkü şerifler arasındaki iktidar rekabeti merkezî otoritenin özellikle hac mevsimlerinde farklı bir politika geliştirmesi zorunluluğunu ortaya çıkarmıştı.<a href="mekke%20medine_split_045.html#footnote-1487-305" id="footnote-1487-305-backlink" name="footnote-1487-305-backlink">[305]</a> 1423 yılında emîr-i hac olarak görevlendirilen Karkamâs’ın hac mevsiminde Mekke’nin düzen ve güvenliğini sağlamaya beraberinde gelen otuz civarında memlükle doğrudan müdâhil olması Mekke’nin bir Memlük vilayetine dönüşümünü beraberinde getirmişti.<a href="mekke%20medine_split_045.html#footnote-1487-306" id="footnote-1487-306-backlink" name="footnote-1487-306-backlink">[306]</a></p>
				<p class="bibliyografya">Mekke, Memlük hakimiyetine girdikten sonra merkezî denetimle mahallî iktidar arasındaki dengelerin değiştiği farklı bir hükümet sistemi geliştirilerek mevcut yapı aynen sürdürüldü. Mekke’de Memlük otoritesi, merkezî hükümetin tayin ettiği şeyhülharemle her yıl Mısır’dan gönderilen askerî birlik tarafından, mahallî otorite ise Memlük sultanının muvafakatı ile göreve gelen Mekke emiri şerifler vasıtasıyla temsil ediliyordu.<a href="mekke%20medine_split_045.html#footnote-1487-307" id="footnote-1487-307-backlink" name="footnote-1487-307-backlink">[307]</a> Emirlerin eşraftan bir danışma kurulu ve kendilerine ait askerî birlikleri vardı. Erken dönemden itibaren doğrudan Mekke emirlerinin görev alanını ve sorumluluklarını belirleyen bir yazılı metin yoktur. Ancak onların bedevîleri idare ederek özellikle çapulculuk ve yol kesicilik faaliyetlerini önlemek, hac törenlerinin aksamaması için çabalamak, surrelerin adaletli bir şekilde dağıtımını sağlamak, surre harici gönderilen yardımları yerine ulaştırmak, Cidde’de ve diğer limanlarda ticaretin aksamasına meydan vermemek, Mekke ve Kâbe’ye dair işlere nezaret etmek gibi görevleri üstlendikleri anlaşılır. Özellikle Memlükler döneminden itibaren bu hususlarla ilgili fermanların gönderilmeye başlandığı ve şeriflere görevlerinin hatırlatıldığı görülür.<a href="mekke%20medine_split_045.html#footnote-1487-308" id="footnote-1487-308-backlink" name="footnote-1487-308-backlink">[308]</a> </p>
				<p class="bibliyografya">Klâsik kaynaklarda yer alan bilgilerden Mekke şeriflerinin önemli gelir kalemleri arasında Mekke’ye hac için gelenlerden alınan ayakbastı parası (vergi) ilk sırada yer almaktadır. Fâtımîler’in Mekke hakimiyetiyle birlikte Mekke’ye gelen hacılardan sözü edilen vergi düzenli olarak alınmaya başlandı.<a href="mekke%20medine_split_045.html#footnote-1487-309" id="footnote-1487-309-backlink" name="footnote-1487-309-backlink">[309]</a> Ayakbastı parasının alınmaya başlamasının Abbasî-Fâtımî rekabetiyle ilgisi vardı. Çünkü Haremeyn’in ekonomik kaynakları yeterli değildi ve daima dış desteğe ihtiyacı vardı. Bu iki devlet Mekke ve Medine’ye hakim olabilmek için ekonomik kaynak ayırmak zorunda kalıyorlardı.<a href="mekke%20medine_split_045.html#footnote-1487-310" id="footnote-1487-310-backlink" name="footnote-1487-310-backlink">[310]</a> Mekke’ye gelen hacılardan ayakbastı parasının alınmasına dair en erken rivayetlerden birisi Selçuklu Sultanı Melikşah zamanına aittir. Melikşah adına Mekke’ye gelen Sâlâr el-Horasanî, Mekke Emiri Ebû Hâşim’e o yıl hac için gelenlerden alınan ayakbastı parasının tamamını ödemişti.<a href="mekke%20medine_split_045.html#footnote-1487-311" id="footnote-1487-311-backlink" name="footnote-1487-311-backlink">[311]</a> </p>
				<p class="bibliyografya">Nureddin Zengî’den itibaren başta Salâhadin-i Eyyûbî olmak üzere Eyyûbî hükümdarları da bu paranın alınmaması için büyük çaba gösteriyorlardı.<a href="mekke%20medine_split_045.html#footnote-1487-312" id="footnote-1487-312-backlink" name="footnote-1487-312-backlink">[312]</a> Mekke şerifleri ise önemli bir gelir kaynağı olan ayakbastı parasını her fırsatta almaya çalışıyorlardı. Eyyûbî hükümdarları gibi Memlük sultanları da bunun alınmaması için Haremeyn’e yönelik çeşitli ekonomik tedbirler geliştirdiler ve öncelikli olarak ilk etapta Mısır’dan deniz yoluyla gidenlerden bu verginin alınmaması için özellikle çaba gösterdiler.<a href="mekke%20medine_split_045.html#footnote-1487-313" id="footnote-1487-313-backlink" name="footnote-1487-313-backlink">[313]</a> Çünkü karayoluyla gidenler beraberlerinde götürdükleri “mahmil” ile Haremeyn ekonomisine ciddî katkıda bulunuyorlardı. </p>
				<p class="bibliyografya">Bazen hacılar ayakbastı parası ödemedikleri için Mekke’ye giremeyip Cidde’de bekletilirlerdi. Mekke şerifinin ilgili hükümdar veya sultanla vergi konusunda anlaşmasından sonra hacıların Mekke’ye girmelerine izin verilirdi. Mekke şeriflerince belirlenen ayakbastı parasının miktarı konusunda bir standart bulunmamakla birlikte, bazı kaynaklarda hem Eyyûbîler hem de Memlükler döneminde 8.000 irdeb buğdaya karşılık toplu ödeme yapıldığına dair bilgiler vardır.<a href="mekke%20medine_split_045.html#footnote-1487-314" id="footnote-1487-314-backlink" name="footnote-1487-314-backlink">[314]</a></p>
				<p class="bibliyografya">Öbür yandan ayakbastı parası sultan veya hükümdarlar tarafından üstlenildiğinde Mekke ve Medine hazinesine toplu bir meblağın girecek olması şerifler tarafından tercih edilen bir durumdu. XI. yüzyılda Mekke Emîrliği’nin aylık gideri 3000 dinardı ve Mekke emirleri şehirlerine yapılan yatırımlardan da ayrıca pay alırlardı.<a href="mekke%20medine_split_045.html#footnote-1487-315" id="footnote-1487-315-backlink" name="footnote-1487-315-backlink">[315]</a></p>
				<p class="bibliyografya">Eyyûbî hükümdarları ve Memlük sultanlarının büyük bir çoğunluğu hac için Haremeyn’e giden hacıların ayakbastı paralarını üstlenmekle kalmıyor, Mekke ve Medine emirlerine bu para konusunda ısrarcı olmamaları için ilâve gelirler ihdas ediyorlardı.<a href="mekke%20medine_split_045.html#footnote-1487-316" id="footnote-1487-316-backlink" name="footnote-1487-316-backlink">[316]</a> Bu arada bu pay ayrılırken Mekke’de ve Medine’de Memlük otoritesinin özellikle hissettirilmesi öncelikli şart olarak ileri sürülüyordu.<a href="mekke%20medine_split_045.html#footnote-1487-317" id="footnote-1487-317-backlink" name="footnote-1487-317-backlink">[317]</a> Bazı yıllar ayakbastı parası alınmasına rağmen hacıların Mekke’de güvenliklerinin sağlanamadığı da oluyordu. 1285 yılı haccında Yemenli hacılardan herbir deve için 30, Mısırlı hacılardan herbir deve için 50 dirhem para alınmış, fakat hacıların malları yağmalanmaktan kurtulamamıştı.<a href="mekke%20medine_split_045.html#footnote-1487-318" id="footnote-1487-318-backlink" name="footnote-1487-318-backlink">[318]</a> </p>
				<p class="normal">Mekke emirlerine düzenli maaş bağlayan ilk sultan Yemenli Ali es-Süleyhî’dir.<a href="mekke%20medine_split_045.html#footnote-1487-319" id="footnote-1487-319-backlink" name="footnote-1487-319-backlink">[319]</a> Daha sonra şeriflere tahsisat ayrıldığı ve bazı gelirlerin bırakıldığına dair haberler varsa da<a href="mekke%20medine_split_045.html#footnote-1487-320" id="footnote-1487-320-backlink" name="footnote-1487-320-backlink">[320]</a> düzenli olarak maaş ödemesi kurumsal anlamda pek çok yeniliklerin yaşandığı Memlükler döneminde gerçekleşti. Sultan I. Baybars Hicaz’a hükmetmeye önem verdiğini göstermek için Mekke’yi idare eden emirlere yıllık 20.000 civarında bir maaşın düzenli olarak gönderilmesini karar altına aldırmıştı.<a href="mekke%20medine_split_045.html#footnote-1487-321" id="footnote-1487-321-backlink" name="footnote-1487-321-backlink">[321]</a> Ayrıca oranları değişmekle birlikte Memlükler döneminden itibaren Cidde Limanı gelirleri Mekke emirlerine bırakılmıştı.<a href="mekke%20medine_split_045.html#footnote-1487-322" id="footnote-1487-322-backlink" name="footnote-1487-322-backlink">[322]</a> Mekke emirlerinin surreden de payları vardı. Ayrıca devlet kademesindeki üst düzey görevliler, hanedan mensupları, diğer sultan ve hükümdarlar Abbasîler’den itibaren Mekke emirlerine çeşitli ihsanlarda bulunmaları da gelenekselleşmişti.<a href="mekke%20medine_split_045.html#footnote-1487-323" id="footnote-1487-323-backlink" name="footnote-1487-323-backlink">[323]</a></p>
				<p class="bibliyografya">Memlükler döneminde Mekke Emirliği ile ilgili bazı protokol ve teşrifat kurallarının düzenli hâle geldiği görülür. Mekke’ye gelen Memlük emirleri şehir dışında şerif ailesinin ileri gelenleri tarafından karşılanırdı.<a href="mekke%20medine_split_045.html#footnote-1487-324" id="footnote-1487-324-backlink" name="footnote-1487-324-backlink">[324]</a> Tayin beratı ve hil‘at yeni görevlendirilen şerif tarafından karşılanır, hil‘at Mekke yakınında saygı ile giydirilerek tören tamamlanırdı. 1331 yılında Rümeyse b. Ebû Nümey’in Mekke emirliğine atandığına dair taklid Mescid-i Harâm’da okundu ve Mısır ve Şam’dan gelen emirler Kâbe’nin yanında biatlerini sunarak yeni emire hil’at giydirmişlerdi.<a href="mekke%20medine_split_045.html#footnote-1487-325" id="footnote-1487-325-backlink" name="footnote-1487-325-backlink">[325]</a> Mekke eşrafının ittifakıyla yeni bir emîr seçilse de tayin daima merkezî otorite tarafından yapılırdı. Genellikle Mekke emirleri görevlerini hayatları boyunca sürdürmüşlerse de Memlükler döneminden itibaren azledilikleri, azledildikten sonra tutuklandıkları, bunların bazılarının da bir müddet sonra yeniden tayin edildiği de olurdu.<a href="mekke%20medine_split_045.html#footnote-1487-326" id="footnote-1487-326-backlink" name="footnote-1487-326-backlink">[326]</a> Mekke emirleri Memlükler’de ümeranın üzerinde yer alırlar ve kapılarında her gün akşam nevbet vurulurdu.<a href="mekke%20medine_split_045.html#footnote-1487-327" id="footnote-1487-327-backlink" name="footnote-1487-327-backlink">[327]</a> Ayrıca Mescid-i Harâm’ın minberinin yanında hergün akşam namazından sonra zemzem kuyusunun üzerinde (kubbetü’s-sikâye) müezzinlerin ezan okuduğu yerde Mekke şerifi ile merkezî otoritenin sultanına dua edilmesi de âdettendi.<a href="mekke%20medine_split_045.html#footnote-1487-328" id="footnote-1487-328-backlink" name="footnote-1487-328-backlink">[328]</a></p>
				<p class="normal">Mekke valilerinin yanında şehir idaresinde kadı, nâzır-ı emval (beytülmal görevlisi) ve sâhibü’ş-şurta daima görev alırdı. Vali değiştiği zaman genellikle şurta görevlisi de değişirdi.<a href="mekke%20medine_split_045.html#footnote-1487-329" id="footnote-1487-329-backlink" name="footnote-1487-329-backlink">[329]</a> Mekke emirlerinin riyasetleri altında şehri korumanın yanında buradaki asayiş ve emniyeti tesise yönelik olarak tasarlanan şehirdeki mücâvirler ile çevredeki Arap kabilelerinden oluşan askerî bir birlik bulunurdu. Memlük döneminden itibaren her yıl münavebe ile gönderilen ve altı bölükten teşekkül eden, bazen Mekke emirleri veya şehir halkı ile ihtilaflar yaşayan birliğin sayısı hac dönemlerinde 2000’e kadar ulaşıyordu.<a href="mekke%20medine_split_045.html#footnote-1487-330" id="footnote-1487-330-backlink" name="footnote-1487-330-backlink">[330]</a> Bazen merkezden gönderilen askerî birlik dışında kimsenin silah taşımasına izin verilmezdi.<a href="mekke%20medine_split_045.html#footnote-1487-331" id="footnote-1487-331-backlink" name="footnote-1487-331-backlink">[331]</a> Önce çarşı görevlisi tarafından üstlenilen belediyecilik hizmetleri daha sonra muhtesiplerin görev alanına girdi. Memlükler dönemiyle birlikte muhtesibin en önemli yardımcılıklarını kadılar, şeyhülharemler ve bina eminleri üstleniyordu.<a href="mekke%20medine_split_045.html#footnote-1487-332" id="footnote-1487-332-backlink" name="footnote-1487-332-backlink">[332]</a></p>
				<p class="normal">Mekke’de dinî işler şerifler zamanından itibaren özellikle de Memlükler’le birlikte Mekke emiriyle iş birliği hâlinde bulunan şeyhülharemler ve umumiyetle Mekke bilginleri arasından seçilen dört mezhep müftüsü vasıtasıyla yürütülüyordu ve Hanefî kadısı Memlükler döneminden itibaren şer‘î mahkemenin başkanlığını üstleniyordu. Mekke halkının önemli bir kısmı Hanefî mezhebi dışındaki mezheplere mensup olduğu için diğer mezheplerden de kadılar görevlendirilerek mahkeme başkanına bağlı olarak görev yapıyorlardı.<a href="mekke%20medine_split_045.html#footnote-1487-333" id="footnote-1487-333-backlink" name="footnote-1487-333-backlink">[333]</a> </p>
		  </div>
<div class="calibre2" id="calibre_pb_35"/></body>
</html>