<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Elektra</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_5">METNİN TÜRÜ VE ÇEVİRİSİ<br class="chapter" />
  KONUSUNDA SINIRLI BİR AÇIKLAMA</h2>

  <p class="normal">Antik Yunanistan’da doğduğu kabul edilen tragedya, diyonizos kültünden ve yarı dini-yarı edebi bir tür olan dithyrambos’tan türemiştir. Yunancası <span class="ideitalik">tragodia</span>, Latincesi <span class="ideitalik">tragoedia</span>’dır. Yunanca <span class="ideitalik">tragos</span> (keçi); <span class="ideitalik">ode</span> ezgi, şarkı, anlamlarının birleşmesinden oluşan sözcük, kökeni bakımından “kurban olarak seçilen keçiye söylenen şarkı” anlamına gelmektedir. Tragedya, komedya’nın (güldürünün) yanı sıra drama’nın, yani tiyatronun başlıca türlerinden birini oluşturur.</p>

  <p class="normal">Atinalı Thespis’in, ilk oyunlarında bir şarkıcı olan khoryphos’un yerine bir oyuncuyu geçirdiği, bu oyuncunun karşısına da koroyu yerleştirdikten sonra, oyuncuya bir ya da daha çok rol vererek tragedyanın temelini attığı kabul edilmektedir. Atina sitesi bu yeni oyun türünü beğenip mali sorunlarını çözünce, türün de önü açılmış olmalı. Sophokles’e ayırdığımız bölümde sözünü ettiğimiz yazarlar ve ozanlar arasındaki yarışmalar, tragedya türünün gelişmesine büyük katkıda bulunmuştur.</p>

  <p class="normal">Aiskhylos, Sophokles ve Euripides’in eserleri sayesinde tragedya’nın klasik biçimini İÖ 4. yy’ın ortasında kazandığını biliyoruz.</p>

  <h3 class="h2baslik1" id="calibre_toc_23">Çatışmanın Kaynağı</h3>

  <p class="normal">Tragedya, nesnel-toplumsal itici güçlerin yönlendirdiği hayat ile birey arasındaki ilişkinin nasıl olduğu ya da olması gerektiğine ilişkin görüş ve anlayışa bağlı olarak, içerik yönünden değişip durmuştur. Örneğin, Antik Yunanistan’ın mitolojik dünyasında, dünyaya, hayata yön verdikleri düşünülen tanrılar, tanrısal güçler, yarı tanrılar, daimonia’lar<sup class="calibre2"><a href="../Text/Elektra_split_020.html#footnote-1175-1" id="footnote-1175-1-backlink">[*]</a></sup> ve bunların benzerleri, elle tutulur, gözle görülür varlıklar gibi algılanmış ve tasarlanmışlardır. İnsanları cezalandıran, bağışlayan, kendi aralarında da çekişmekten geri kalmayan, bireyin dışında kurumlaşmış olan bu tanrısal güçler âlemi ile kahramanın çatışması, trajik eylemin dinamiğini oluşturur.</p>

  <p class="normal">Üretim ilişkilerinin çok az karmaşık olduğu, hiyerarşik Yunan “Polis” toplumunda kahraman, inatçı, haddini bilmez, hırslı, ölçüsüz biri olarak tanrıların öğüt ve uyarılarına kulak asmadığı, ya küstah, haddini bilmeyen (<span class="ideitalik">hybris</span>) ya da bilgisiz (<span class="ideitalik">ate</span>: körleşmiş, aklını tanrılarınkinden üstün gören) biri olduğu için kendi sonunu hazırlar.</p>

  <p class="normal">Rönesans’a gelindiğinde, laikleşen dünya tablosunda, <span class="ideitalik">dinsel-mitolojik</span> antik dünya görüşü yerini artık tektanrılı dinlere bırakmış, toplumsal yapı karmaşıklaşmaya doğru evrilmiş, bireyi etkileyen güçler de nesnel ve zorunlu toplumsal, doğal yasalar olarak kendilerini belli etmeye başlamışlardır. Modern devletlerin ortaya çıkmaya başladığı bu süreçte, mitolojik güçlerle soylu kahramanlar arasındaki çatışma da, kişisel-ahlaki bir sorumluluğun temsilcisi olarak anlaşılmaya başlanan birey ile mevcut toplumun nesnel yapısı arasındaki gerilimin alanına taşınmıştır.</p>

  <h3 class="h2baslik1" id="calibre_toc_24">Biçim ve Çeviriye Yansıması</h3>

  <p class="normal">Yunan tragedyası, biçimsel özellikleri bakımından, iç içe geçmiş iki tür metin parçasından oluşur: <span class="ideitalik">Dramatik</span> bölümleri oluşturan parçalar ile <span class="ideitalik">koro</span>’yu oluşturan parçalar. Dramatik bölümler <span class="ideitalik">jambik trimeter</span> denen ritmik, uyaksız bölümlerdir. Bunlar da <span class="ideitalik">prologos</span> (giriş), <span class="ideitalik">epeisodion</span> (tek tek sahneler) ve <span class="ideitalik">exodos</span>, yani son episodu izleyen bitiriş şarkısından oluşur. Koro ise <span class="ideitalik">parodos</span> (giriş şarkıları) ve <span class="ideitalik">stasimon</span> (koro sahnede yerini aldıktan sonra müzik, dans ve hareketler eşliğinde söylenen şarkılar) diye adlandırılan iki biçim sunar.</p>

  <p class="normal">Dramatik bölümlerle koronun bölümleri metin olarak büyük üslup farkı gösterir. Bu farklılık, karşımıza çeviri bakımından belirtilmesi gereken önemli bir sorun çıkarmaktadır.</p>

  <p class="normal">Çeviri özellikle manzum metinlere, şiire oldum olası yenilegelmiştir. Bu tür metinlerin çevirmeni, içerik, anlam, imge, mecaz, ses, uyak, vezin vb. düzlemlerde dolaşırken, tercihine göre, bu düzlemlerden birine ya da bir ikisine ağırlık vermeye karar verince, öteki kimi düzlemler mecburen “ihmal” edilmektedir. İyi bir manzum metin ya da şiir çevirisi, herhalde az çok her düzlemin hakkını verebilen “ideal” bir çeviridir.</p>

  <p class="normal">Biz, dramatik bölümlerin çevirisi ile koro bölümlerinin çevirisi arasında biçimsel bakımdan bir ayrım gözetmenin, çeviriyi tam bir deneme çevirisine dönüştürebileceğini düşündük. Tragedyanın bütününü, Avrupa dillerine yapılmış çevirilerde izlenen yöntem doğrultusunda, elden geldiğince mısralara göre ayırıp, metni çevirmeye çalıştık. Ancak sözdizimsel yapılar farklı dillerde birbirini tutmadığı için de, mısra uzunluğunu, zorunlu olarak, Türkçe sözdiziminin bozulmaması kaygısını duyarak düzenledik. Dolayısıyla sözdizimsel yapıyı fazla hırpalamadan, “mısrayı olabildiğince kollama” kaygısıyla devrik cümleli, içeriklerin duygusal vurgularına, tragedya türünün patetik atmosferine uygun bir yol aradık.</p>

  <p class="normal">Elbette bu çeviri, yöntemi bakımından, en başta “<span class="ideitalik">anlamı</span>” kaygı olarak öne çıkartan bir “öneriden”, bir arayıştan fazla bir şey olma hakkı talep edemez.</p>

  <p class="normal">Yayınevimiz, Sophokles tragedyalarından ünlü <span class="ideitalik">Antigone</span> ve <span class="ideitalik">Odipus</span>’u hazırlarken, çeviri ve metne yaklaşımımız konusunda gelecek uyarılar için şimdiden teşekkür eder.</p>
</body>
</html>
