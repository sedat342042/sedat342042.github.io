<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Elektra</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_6">“ELEKTRA” TRAGEDYASININ<br class="chapter" />
  MİTOLOJİK TEMELİ</h2>

  <p class="normal">“<span class="ideitalik">Elektra</span>”nın konusu, önce Aiskhylos’un “A<span class="ideitalik">gamemnon</span>”, “<span class="ideitalik">Khoephoroi</span>” ve “<span class="ideitalik">Eumenides</span>” adlı üçlemesinde, Sophokles’ten sonra ise, tahminen 413’te Euripides’in “<span class="ideitalik">Elektra</span>” tragedyasında karşımıza çıkar.</p>

  <p class="normal">Bu tragedyanın arkasındaki Pelops oğulları efsanesini burada kısaca özetlemek istiyoruz:</p>

  <p class="normal">Tantalos’un iki oğlu vardır; Atreus ve Thyestes. Her ikisi de Argos’ta hüküm sürmektedir. Bir tartışma sonucunda, Thyestes Argos’tan kaçmak zorunda kalır; kaçarken de kardeşinden günün birinde intikamını alabilmek için yeğeni Pleisthenes’i de beraberinde götürür. Pleisthenes büyüyünce de Atreus’u, yani çocuğun kendi öz babasını öldürmesini sağlamak için, yeğenini Argos’a gönderir. Atreus oyunu bozar, ancak idam ettiği gencin kendi öz oğlu olduğunu anlayınca, bu kez kardeşi Thyestes’in iki oğlunu öldürtür; Mykenia kalesinde kardeşiyle barışması onuruna verdiği sözde yemekte oğullarının etini babalarına yedirir.</p>

  <p class="normal">Oğullarını kaybeden Thyestes’in Aigisthos adında bir üçüncü oğlu daha vardır. Atreus’un, yani amcasının soyundan intikam almak ona düşer. Bu arada amcası Atreus’un da iki oğlu olmuştur: Agamemnon ve Menelaos. Agamemnon, Mykenia ve Argos’ta hüküm sürmektedir ve Klytaimnestra ile evlidir; kardeşi Menelaos ise Sparta kralıdır ve güzelliğiyle ünlü Helena ile evlenmiştir. Paris, Helena’yı Troya’ya (Truva’ya) kaçırınca, Agememnon Akhalıların ordusunu kendi kumandası altında toplar.</p>

  <p class="normal">Gelgelelim rüzgar bir türlü esmek bilmez ve gemiler limanda hapis kalırlar. Agamemnon da kızı Iphigenia’yı Tanrıça Artemis’e kurban edip rüzgarın esmesini sağlar.</p>

  <p class="normal">Kızının, kocası tarafından kurban edilmesine öfkelenen kraliçe Klymtaimnestra, genç âşığı Aigisthos’un yardımıyla kocası Agememnon’u baltayla öldürür. Agememnon’un büyük kızı, okuyacağımız tragedyanın kahramanı Elektra, kardeşi Orestes’i kurtarıp saraydaki güvenilir, bilge bir eğitmene teslim eder ve onların kaçıp babasının dostu Krisa kralı Strophios’a sığınmalarını sağlar.</p>

  <p class="normal">Agememnon’un, ölümünün ardından Aigisthos ve Klytaimnestra evlenir, Mykenai’de hüküm sürmeye başlarlar.</p>

  <p class="normal">Klytaimnestra yeni kocası Kral Aigisthos ile birlikte Elektra’ya sarayda hizmetçi muamelesi yapmaya başlar. Bu arada yetişkin bir erkek olacak kadar büyüyen Orestes, Delphoi (Delfi) kâhinine danışıp babasının katillerinden nasıl intikam alması gerektiğini öğrenir. Mykenai’ya gelen Orestes, hileyle saraya girip annesini ve Kral Aigisthos’u öldürür.</p>

  <p class="normal">Sophokles tragedyası, efsanenin buraya kadar olan bölümüne oldukça sadık kalmış; bu intikamı ise, adaletin sağlanması için şart, oyundan çıkartılması gereken bir ders gibi sunmuştur.</p>

  <p class="normal">Efsaneye göre, insan öldürenlerin peşine takılan intikam perileri Erinye’ler Orestes’in sonunda çıldırmasına neden olurlar. Ancak ona acıyan Tanrı Apollon, Orestes’i Hermes’in yönetiminde Atina’ya yollar. Atina’nın Tanrıçası Athene de onun Erinye’lerden kurtulmasını sağlar.</p>

  <div class="calibre1" id="calibre_pb_9"></div>
</body>
</html>
