<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a>20. Bölüm</p>
<p>Ertesi sabah kahvaltı masasının başında otururken, kendimi gençlere bakıp aralarından başka birinin de Jack gibi olabileceğine dair bir işaret ararken buldum. Sürekli o ilk günlerde dikkatimi daha çok verseydim, davranışlarından bir şeyler sezebileceğimi düşünüp duruyordum.</p>
<p>Sonra gözlerim tanıdığım bazılarının üstünden geçti, Hale ve Henri gibi. Erik’in varlığını bile hoş karşıladım. Onlarla tanıştıktan sonra tek bir oğlanın diğerlerinden korkmama neden olmasına müsaade edemezdim. Ve gerçek şu ki korkak olma lüksüm yoktu.</p>
<p>Böylece kim olduğumu hatırlayıp kendimi toparladım. Korkup kaçamazdım.</p>
<p>Yemek bitmek üzereyken ayağa kalkıp dikkatlerini yöneltmelerini sağladım. “Beyler, size bir sürprizim var. On beş dakika içinde lütfen ufak bir oyun oynamak üzere benimle stüdyoda buluşun.”</p>
<p>Bazıları kahkahayı bastı ve diğerleri de alkışladı ama onları bekleyen şeyden habersizdiler. Neredeyse kendimi</p>
<p>kötü hissedecektim. Odadan onlardan önce çıkıp elbisemle saçımın çekime uygun olduğundan emin oldum.</p>
<p>Kısa süre sonra da gençler içeri girdiler, hepsi de seti görünce biraz afallamış gibiydi.</p>
<p>Öne, bir nebze öğretmen gibi oturduğumda onların da üstünde bir kâğıt, bir kalem ve televizyondaki oyun programlarında gördüğüm türden büyük, çizgi film tarzında yapılmış bir rozetin olduğu birer tabureleri vardı.</p>
<p>~Hoş geldiniz beyler!” diye şakıdım. “Lütfen gelip oturacağınız yerleri bulun.”</p>
<p>Kameralar şimdiden çalışıyor, yüzlerinde gergin tebessümler ile şaşkınlıkla başlarını sallarken yerlerini bulup rozetlerini takmalarını yakalıyordu.</p>
<p>“Bugün Illea’yla ilgili her şeye dair bir test yapacağız. Tarih, uluslararası ilişkiler ve yerel yönetim hakkında fikir alışverişi olacak. Doğru bir cevap verdiğinizde yanınızda duran hizmetçilerden biri,” diyerek kanatlarda bekleyen leydileri gösterdim, “gelip üstünüze altın işaretlerden birini yapıştıracak. Bir soruya yanlış cevap verirseniz de siyah bir X işareti getirecekler”</p>
<p>Oğlanlar heyecan ve endişeyle gülüp etiketlerin bulunduğu sepetlere baktılar.</p>
<p>“Endişelenmeyin, amacımız sadece eğlenmek. Fakat bu bilgiyi, bir sonraki elemede bana yardımcı olması için kullanacağım. Yani en fazla yanlışı veren, otomatik olarak gönderilecek değil... Ama izliyorum,” diyerek onlara takı!ip parmağımı uzattım.</p>
<p>“J3k soru,* diye duyurdum. “Çok önemli! Doğum gü-<span style="font-weight:bold;">j//, </span><span style="font-style:italic;">uk</span><span style="font-weight:bold;"> zaiTıan?”</span></p>
<p>OrJar başlarını eğip cevaplan karalarken ve yanların-</p>
<p>dakilerin cevaplarına gözlerinin ucuyla bakarken birçok kahkaha yükseldi.</p>
<p>“Peki, cevaplarınızı gösterin,” diye emrettim ve çeşitli tarihlere neşeyle bakarken ağzım açık kaldı.</p>
<p>Kile, tabii ki 16 Nisan olduğunu biliyordu ve bu konuda yalnız değildi ama yılı da bilen sadece birkaç kişi vardı.</p>
<p>“Ne diyeceğim biliyor musunuz, nisan ayını dahi bilen herkesi bu soruyu bilmiş sayacağım.”</p>
<p>Fox hevesle, “Pekâlâ!” diye bağırdı ve Lodge ile Calvin arkada çak yaptılar. Hizmetçiler 3ahneye çıktı ve X alanlar komik bir şekilde sızlandılar ama somurtmadan etiketlerini taktılar.</p>
<p>“Birçok potansiyel cevabı olan bir soru geliyor. IHea’nm en büyük müttefikleri kimlerdir dersiniz?”</p>
<p>Bazıları doğru bir tahmin yürüterek Fransa, İtalya ve Yeni Asya derken Henri birçok ünlemle sonlandırılmış Swendway yazısını kaldırdı.</p>
<p>Julian ise yüzüne doğru birçok ok çizmiş ve büyük harflerle <span style="font-style:italic;">BEN</span> yazmıştı.</p>
<p>Elimi ona doğrulttum. “Dur, dur, dur! Bu ne anlama geliyor ki?” diye sorup tebessümümü bastırmaya çalıştım.</p>
<p>Omuz silkerken ağzı kulaklarına varıyordu. “Sadece gerçekten harika bir dost olacağımı düşünüyorum.” Başımı sağa sola salladım. “Gülünç.” Ancak sesim istediğim şekilde kınarmış gibi çıkmamıştı.</p>
<p>Sahnenin kenarındaki hizmetçilerden biri elini kaldırdı. “Yani, yine de X mi alacak yoksa...”</p>
<p>“Ah, X alacak!” diyerek ona teminat verdim ve oğlanlar kıs kıs güldüler, Julian bile.</p>
<p>Çoğu, doğru bir şekilde babamın asilerin kökünü kurutmada ortağı olan August Illea’nm adını yazdı ve hepsi Dördüncü Dünya Savaşı’nda olanları biliyordu. Sona vardığımızda çoğunun bu kadar bilgili olması hoşuma gitmişti.</p>
<p>“Bakalım. Kimde daha çok altın işaret var?” Hizmetçiler işaretleri saymama yardım ettiler ki puanları dağıttıkları için gayet faydalı oldu. “Hale’da altı tane var. Yani Raoul ile Ean. Bravo beyler!”</p>
<p>Alkış yaptım ve diğerleri de sırada ne olduğunu fark etmeden önce bana katıldılar. &#160;&#160;&#160;<sub>v</sub></p>
<p>“Peki, şimdi en çok kimde X işareti var?”</p>
<p>Hizmetçiler hızla arka köşeyi, üstü simsiyah olmuş zavallı Henri’nin durduğu yeri işaret ettiler.</p>
<p>“Ah, hayır Henri!” diye bağırırken kahkaha atıp oyunu ne kadar az önemsediğimi ortaya koymaya çalıştım.</p>
<p>Gerçekten birini bu şekilde ayıklamayı umduysam da Henri’nin bilgisizliğinin ülkede sadece bir sene kalmasından ya da tercümeden geçtiği için soruları doğru anlayamamasından kaynaklandığını biliyordum.</p>
<p>“Başka kim var? Burken ile Ivan... Çok kötü değil.” ikisi de epey kötü bir iş çıkarmışlardı ama yine de Henri’ye kıyasla fazladan üç doğruları vardı. En azından Ivan için heyecanlanmamın bir sebebi olduğu onaylanmıştı.</p>
<p>“Bu sabah beni kırmadığınız için hepinize teşekkür ederim ve önümüzdeki birkaç hafta boyunca aday sayısını azaltırken bu bilgileri aklımda tutacağım. Bu kadar zeki olduğunuz için tebrik ederim!” Ben onları alkışladım ve onlar da birbirlerinin sırtına vururlarken kameralar kapandı.</p>
<p>“Gitmeden önce beyler, son bir sorum var ve çok yakın geçmişle ilgili, yani hepiniz doğru bilseniz iyi olur.”</p>
<p>Aralarında gergin bir şekilde mırıldandılar, karşılık vermeye hazırdılar.</p>
<p>“Cevabı biliyorsanız, bağırarak söyleyebilirsiniz. Hazır mısınız? îznim olmadan bana dokunmanız ne zaman kabul edilebilir bir davranış olur?”</p>
<p>Gözlerimi üstlerine diktim, yüzüm taş kesilmişti, her birine kahkaha atsın diye meydan okuyordum. Birbirlerine şöyle bir baktılar ama cevap verecek kadar cesur olan sadece Hale’di.</p>
<p>“Asla,” diye seslendi.</p>
<p>“Doğru. Bunu hatırlarsanız çok iyi olur. Jack Ranger, sadece suratına kardeşimin attığı yumruk ve kovulmanın utancı arasında kendini kolayca kurtarabildi. Rızam olmadan aranızdan biri bir daha bana dokunmaya kalkarsa, sopalanacak ya da daha beteriyle karşılaşacaksınız. Bu konuda net miyiz?”</p>
<p>Oda kıpırtısızdı.</p>
<p>“Bunu <span style="font-style:italic;">evet</span> olarak kabul ediyorum.”</p>
<p>Kelimelerimin yok olmayacağını umarak yürüyüp gittim. Oyun bitmişti ve bundan şüphe bile edemezlerdi.</p>
<p>Öğle yemeğinden sonra babam ofise biraz geç geldi ki bu nadir rastlanan bir durumdu. Yani, Leydi Briçe kapıya vurduğunda yalnızdım.</p>
<p>“Prenses Hazretleri,” diyerek beni selamladı. “Babanız henüz gelmedi mi?”</p>
<p>“Hayır. Onu neyin oyaladığını bilemiyorum.”</p>
<p>“Hımm.” Düşünerek kollarındaki kâğıtları düzeltti. “Gerçekten onunla konuşmam gerekiyor.”</p>
<p>Leydi Briçe, bazen çok genç görünüyordu. Tabii ki benden çok daha büyüktü ama babamın yaşında da değildi. Onu hiç çözememiştim. Ondan hoşlanmadığımdan falan değildi ama hep neden babamın çalıştığı tek kadın olduğunu merak ederdim.</p>
<p>“Yardım edebileceğim bir konu var mı?” diye önerdim. Yere bakıp düşündü. “Bu bilginin paylaşılmasını istediğinden emin değilim, bu nedenle sanmıyorum. Üzgünüm.” Samimi olduğunu bildiğimden gülümsedim. “Sorun yok. Leydi Briçe, size bir soru sorabilir miyim? Çok akıllı ve naziksiniz. Neden hiç evlenmediniz?”</p>
<p>Bir süre güldü. “Evliyim. Bu işle! Benim için çok önemli ve bir eş aramaktansa bunu yapmayı tercih ederim.” Gözlerimi devirdim. “Buna amin derim.” “Anlayacağınızı biliyordum. Ve görüşme fırsatını elde ettiğim tek insanlar da diğer danışmanlar ve herhangi biriyle bir ilişkiye girmek istediğimi sanmıyorum. Yani, sadece çalışmaya devam ediyorum.”</p>
<p>Başımla onayladım. “Buna saygı duyarım. Sanırım insanlar kadınların kocası ve çocuğu olmadan mutlu olmadıklarını düşünüyorlar ama siz gayet memnun görünüyorsunuz.”</p>
<p>Omuz silkti. “Bunu düşünüyorum. Bir gün evlat edinebilirim. Anneliğin insanı onurlandırdığını düşünüyorum. Ve herkes bu konuda iyi değil.”</p>
<p>Sesindeki yakıcı ton, bana kendi annesinden bahsettiğini düşündürdü ama detayları sormak istemedim.</p>
<p>“Biliyorum. Muhteşem bir annem olduğu için şanslıyım.” Bir parça eriyerek iç çekti. “Annen doğuştan yetenekli. Gençken bana ikinci annemmiş gibi davranırdı ve ondan birçok şey öğrendim.”</p>
<p>Gözlerimi kıstım. “Sarayda o kadar geçmişiniz olduğunu düşünmemiştim.” Onu koridorlarda görmediğim bir gün oldu mu diye hatırlamaya çalıştım, gerçi on üçüme girip babamla ciddi anlamda çalışmaya başlamadan önce danışmanlara hiç dikkat etmezdim. Belki de sadece gözümden kaçmıştı.</p>
<p>“Evet, hanımefendi. Burada neredeyse sizin kadar eskiyim,” diye cevap verirken bir kahkaha attı. “Ebeveynleriniz fazlasıyla cömert.”</p>
<p>On sekiz sene, sarayda bir pozisyonu elde tutmak için fazlasıyla uzun bir süreydi, özellikle de bir danışman için. Babam, önerilere ve ülkenin durumuna bakarak her beş ile sekiz sene arasında çoğu insanı değiştiriyordu. Leydi Brice’ı görevinde bu kadar uzun tutan neydi?</p>
<p>Saçını omzunun üstüne atıp gülümserken onu inceledim. Babam çekici olduğu için mi burada kalmasına müsaade etmişti? Hayır. Babamın bu kadar sığ ya da bencil olabileceğini düşündüğüm için bile suçluluk hissettim.</p>
<p>“Eh, size yardım edemediğim için üzgünüm ama babama geldiğinizi söyleyeceğim.”</p>
<p>“Teşekkürler Prenses Hazretleri. O kadar acil değil, yani acelesi yok. iyi günler dilerim.”</p>
<p>“Ben de size.”</p>
<p>Eğilerek selam verip gitti ve ben, besbelli hayatım boyunca fark etmeden tanıdığım bu kadını merak ederek kapıya uzunca bir süre baktım. Kâğıtlarıma geri dönerken omuz silkerek bu düşünceyi uzaklaştırdım. Seçimle iş arasında kafamda Leydi Brice’a ayıracak yer kalmamıştı.</p><img src="main-6.png" alt="" style="width:45pt;height:20pt;"/>
<p><a id="bookmark1"></a>21. Bölüm</p>
<p>O akşamki yemek hoştu çünkü oğlanların Jack’in hatasından bir şeyler öğrendiklerini anlayabiliyordum. İçeri girdiğimde hepsi biraz daha dik oturuyordu, yanlarından geçerken başlarını salladılar ve ben bir kez daha kontrolü ele geçirdiğimi hissettim.</p>
<p>Babam da biraz daha sakin görünüyordu, gerçi tüm endişelerinden kurtulamadığını görebiliyordum. Ahren masaya eğilip bana muzip bir şekilde göz kırptı ve sanki neredeyse bu berbat olay hayatı bir nebze daha iyileştirmişti.</p>
<p>Babam, oğlanlarla akşam yemeğinde sohbet etmeye çalışmamı önermişti ama tüm bu insanlara seslenmek kabalık gibi geliyordu. Bunu yapabileceğimi sanmıyordum, en azından doğalmış gibi gelecek bir yoldan. Biliyordum, ne yaşamış olursam olayım, tekrar meydana çıkmam beklenecekti. Konuşmak yerine seçeneklerime baktım...</p>
<p>Geride kalanlardan en çok göz korkutanının Ean olduğunu fark ettim. Şiddete meyilli göründüğünden değildi ama sürekli mağrur ve sakin davranıyordu, sanki deprem</p>
<p>olsa bile onu istemediği takdirde yerinden oynatamazdı.</p>
<p>Yani, belki de bir sonraki randevuma onunla çıksay-dım, bir nevi korkularımdan birini yenmiş olacaktım. Göründüğü kadar vurdumduymaz olmasının imkânı yoktu. Sadece açık alanda bir şeyler yapmalı ve fotoğrafçıların geldiğinden emin olmalıydık.</p>
<p>Düşüncelerimi okuyabiliyormuş gibi Ean o anda bana baktı ve ben de kafamı çevirip kardeşimle lafa dalmış gibi yaptım.</p>
<p>Kaden’ın masanın altında tutarak bir gazete okuduğunu gördüm.</p>
<p>“Makale ne hakkında?” diye sordum.</p>
<p>Sanki bugünkü işini akşam yemeği bitmeden tamamlamaya çalışıyormuş gibi gözlerini gazeteden kaçırmadan cevap verdi. “Midston’daki bir bölgede yardımlaşma yapılıyor. Bir kızın sanat okulana gidebilmesi için para topluyorlar. Yetenekli ama kendi başına eğitim alma imkânı yok. Diyor ki... Dur. İşte burada. ‘Sülalem Üçlerden oluşuyor. Kastlar ortadan kalktığı halde ailem sanat çalışmamın bana yakışmadığını söylüyor. Zor bir durum. Onlara kraliçenin dünyaya Beş olarak geldiğini ve müthiş olduğunu hatırlattım. Okul için ödeme yapmayacaklar, bu nedenle ben de rüyalarımın peşinden gitmek için yardım istiyorum.’</p>
<p>“Resimlerini gösteren şu fotoğrafa bak. Kötü değil.”</p>
<p>Sanatı takdir ederek büyümüştüm ve çalışmaları aradığım estetik değere sahip değilse de yetenekli olduğunu görebiliyordum.</p>
<p>“iyi. Bu çok aptalca. Kastlardan kurtulmanın amacı, insanların istedikleri işte çalışmayı seçmelerini sağlamaktı ve bundan faydalanmıyorlar bile. Sanki bir işe yaramasını istemiyorlar.”</p>
<p>“Bir şeylere izin verecek bir sistem kurmak, insanların bundan faydalanacağı anlamına gelemez.”</p>
<p>Buz gibi bir sesle, “Tabii ki öyle,” diye yorumda bulunup içeceğimi yudumladım.</p>
<p>“Burada anahtar, bunu anlamalarını sağlamak. Annemin bize o eski tarih kitaplarını ve Birleşik Devletler’in o belgesini” -adını bulmak için duraksadı- “Bağımsızlık Bildirgesini gösterdiğini hatırlıyor musun? Ve onda insanların mutluluğun peşinden koşmalarına müsaade edildiği yazıyordu. Ama o dokümanı hazırlayan hiçbir kişi, eliyle mutluluğu sunamazdı.”</p>
<p>Gülümsedim. “Fazlasıyla zekisin.”</p>
<p>“Bunu bir iltifat olarak kabul ederdim ama geçen hafta karanlıkta Kile’ı öperken yakalandın.”</p>
<p>Ona içimden dilimi çıkarmak geldi, “Ah, ha ha ha,” dedim. “Zaten benim görüşlerim hiç önemsenmiyor.” “Kile’la evlenecek misin?”</p>
<p>Neredeyse boğulacaktım. “Hayır!”</p>
<p>Kaden çılgınlar gibi kahkaha atıp, odadakilerin çoğunun bizden tarafa bakmasını sağladı.</p>
<p>Dudaklarımı kurulayarak, “Geri alıyorum,” dedim. “Sen hünerli bir embesilsin!”</p>
<p>Ayağa kalktım, yürürken Kaden’ın kulağını çektim. “Hey!”</p>
<p>“Yanımda olduğun için teşekkürler Kaden. Harika bir kardeşsin.”</p>
<p>Kulağını ovuşturdu, hâlâ sırıtıyordu. “Deniyorum işte.” <span style="font-style:italic;">Kile’la evlenmek,</span> diye düşünürken tekrar kahkahalara</p>
<p>boğulmamak için elimden geleni yaptım. Sır saklamaya devam edebildiği takdirde Kile’ı tekrar öpme ihtimalim çok, çok yüksekti... Ama onunla evli olduğumu hayal bile edemiyordum.</p>
<p>Bu oğlanlardan herhangi biriyle evli olduğumu hayal edebileceğimden emin değildim.</p>
<p>Evli olduğumu hayal edebileceğimden de emin değildim.</p>
<p>Yavaşlayıp yanlarından geçtiğim sırada bazılarının yüzlerine baktım. Hale’in yanında uykuya dalmak nasıl olurdu? Ya da Baden’ın parmağıma bir yüzük takması?</p>
<p>Gözümün önüne getirmeye çalıştım ve getiremedim. Ahren’m Seçilmişlerden bazılarının kızlardan hoşlanmamın mümkün olup olmadığını sorduğundan bahsettiğini hatırladım ama bunu düşünmek bile kahkaha atmama neden oldu. Bir gençle samimi bir bağ kurmama engel olan şeyin bu olmadığını biliyordum... Ancak ortada bir şey olduğunu da artık seziyordum. Sadece bağımsız olma arzusu değildi; etrafımda bir duvar örülüydü ve nedeninden tam olarak emin olamıyordum.</p>
<p>Fakat duvar olsun ya da olmasın, bir söz vermiştim.</p>
<p>Ean’m yanına vardığımda duraksadım.</p>
<p>“Bay Cabel?”</p>
<p>Ayağa kalkıp başıyla selam verdi. “Evet, Prenses Hazretleri.”</p>
<p>“Ata biniyor musun?”</p>
<p>“Binerim.”</p>
<p>“Yarın at binmeye gittiğimde bana eşlik etmek ister misin?”</p>
<p>Gözlerine şeytani bir parıltı geldi. “İsterim.”</p>
<p>“Fevkalade. Görüşürüz.”</p>
<p>Bir elbise giyip ata yandan binmeyi tercih ettim. En sevdiğim sürüş şekli değildi ama bir parça feminenliğin bu akşamüstü buluşmasına katkıda bulunacağını düşünmüştüm.</p>
<p>Ahırdan çıktığımda Ean beni bekliyor, atına semer vuruyordu.</p>
<p>Yaklaşırken, “Ean!” diye seslendim.</p>
<p>Başını kaldırıp el salladı. Çok yakışıklıydı, halkın yanımda görmeyi bekleyeceği türden biriydi. Her hareketi kontrollüydü ve ben de ona uyum sağlamaya ve gerilme-meye niyetliydim.</p>
<p>“Hazır mısın?” diye sordu.</p>
<p>“Neredeyse. Kendime bir semer kapmalıyım.” Yanından geçip ahırın bölmelerine gittim.</p>
<p>“Bunu mu giyeceksin?”</p>
<p>Başımı hızla çevirdim. “Bu elbiseyi giyerken on dakikada çoğu erkeğin pantolon giyerken tüm gün yaptığından daha çok şey yapabilirim.”</p>
<p>Kahkahayı bastı. “Hiç şüphem yok.”</p>
<p>Butterscotch arkadaydı, diğerlerin çoğuna kıyasla biraz daha büyük bir bölmedeydi. Bir prensesin atı, bir parça alanla güzel bir manzarayı hak ederdi.</p>
<p>Onu hazırlayıp Ean’a geri döndüm. “Senin için sorun olmazsa, önce bahçede birkaç foto çekileceğiz.”</p>
<p>“Ah. Hayır, sorun olmaz.”</p>
<p>Atlarımızı dizginlerinden tutup bahçede dolaştırdık. Kameralı bir adam da oradaydı, beklerken gökyüzünden ya da ağaçlardan birkaç kare çıkardı. Bizi gördüğünde yanımıza geldi.</p>
<p>“Prenses Hazretleri,” diyerek elimi sıktı.</p>
<p>“Adım Peter. Birlikte birkaç fotoğrafınızı çekmenin hoş olacağını düşündüm.”</p>
<p>“Teşekkür ederim.” Butterscotch’ı sevdim. “Nerede durmamızı istersin?”</p>
<p>Peter etrafa baktı. “Atları bir ağacın altına koyarsanız, sanırım bu fıskiyenin önünde birkaç fotoğraf iyi olur.” Kaçmayacağını bildiğimden Butterscotch’ı saldım. Sıcak bir tonla, “Haydi,” dedim.</p>
<p>Atını bir dala bağlar bağlamaz elini tuttum. Peter hiç vakit kaybetmedi. Ean’la birlikte gülümsedik, utangaç bir edayla gözlerimizi kaçırdık ve bu ufak yürüyüş fotoğraflarla belgelendi. Fıskiyenin önünde durduk, çalılara sırtımızı vererek oturduk ve hatta birkaç fotoğrafı da atların önünde çektirdik.</p>
<p>Peter yetip de artacağını söylediğinde neredeyse sevinçten kollarımı havaya savuracaktım. Epey hızlıca yürüyüp çantalarını kaptı ve kamerasını iki kere kontrol etti. Etrafa baktığımda söz verildiği üzere tamamıyla yalnız olmadığımızı gördüm. Muhafızlar saray duvarlarının önüne dizilmişlerdi ve birkaç görevli etrafta dolanıyor, çimenler ve patikalarla ilgileniyordu.</p>
<p>“Buraya gel Butterscotch!” Ona doğru yürüdüğümde kuyruğunu salladı.</p>
<p>Ean atma ustaca bindi ve ben de inanmamı sağladığı kadar liyakatli olduğuna sevindim.</p>
<p>Atlar bahçenin bir ucuna doğru tırıs giderken Ean, “Beni bağışla ama bana biraz planlanmış gibi geldi,” dedi.</p>
<p>“Biliyorum. Ama onlara böyle planlı anları çektirdiğimde doğal anlar mahrem kalabiliyor.”</p>
<p>“ilginç. Peki, Kile’la olan o sahne planlı mıydı yoksa mahrem mi?”</p>
<p>Sırıttım. Vay, hızlıydı.</p>
<p>“En son konuştuğumuzda, bana söylemek istediğin bir şeyler varmış gibi gelmişti,” diyerek ona hatırlattım.</p>
<p>“Var. Sana karşı dürüst olmak istiyorum. Ama senin de bana karşı tamamıyla dürüst olmanı gerektiriyor. Bunu yapabilir misin?”</p>
<p>Yüzüne baktığımda ona istediğini verebileceğimden emin olamadım. Bugün.</p>
<p>“Değişir.”</p>
<p>“Neye göre?”</p>
<p>“Birçok şeye. Sadece iki haftadır tanıdığım insanlara ruhumu ifşa etmem.”</p>
<p>Birkaç dakika boyunca atlar tırıs giderken sessiz kaldık. “En sevdiğin yiyecek?” diye sordu, yüzünde tatmin olduğunu gösteren bir gülümseme vardı.</p>
<p>“Mimosa kokteyli de sayılır mı?”</p>
<p>Güldü. “Tabii ki. Başka... Gittiğin yerlerden en çok sevdiğin?”</p>
<p>“İtalya. Kısmen yiyecekler kısmen de eşlik edenler nedeniyle. Buraya gelirlerse, kraliyet ailesiyle tanışman gerek. Çok eğlenceliler.”</p>
<p>“Bu hoşuma giderdi. Pekâlâ, en sevdiğin renk?” “Kırmızı.”</p>
<p>“Güç rengi. Hoş.”</p>
<p>Beni bir anlığına sorguya çekmeyi bıraktı ve sarayın etrafındaki yolumuza devam ettik. Huzur verici sayılırdı. Ön kapılardan geçtik ve bahçıvanlar biz geçerken işlerini bırakıp selam verdiler. Duyulamayacağımız bir yere vardığımızda Ean atını benimkine yaklaştırdı.</p>
<p>“Yanılıyor olabilirim ama seninle ilgili bazı konularda tahminler yürüteceğim.”</p>
<p>Meydan okuyarak, “Haydi bakalım,” dedim.</p>
<p>Tereddüt etti. “Bekle. Şurada duralım.”</p>
<p>Sarayın duvarına çekilmiş tek bir bank vardı ve oraya gittik.</p>
<p>Butterscotch’m tepesinden aşağı atladım ve Ean’la birlikte dar banka oturdum.</p>
<p>“Prenses Hazretleri.”</p>
<p>“Eadlyn.”</p>
<p>“Eadlyn.” Süper-özgüven zırhındaki ilk çatlağı göstererek yutkundu, “içimden bir ses Seçim’in gerçekten istediğin bir şey olmadığını söylüyor.”</p>
<p>Hiçbir şey demedim. “Öyleyse, belki de düşündüğün gibi bir şey değildi ve şu anda pek de hoşuna gitmeyen bir durumdasın. Çoğu kadın, emrine amade olacak onlarca erkeğe sahip olmak için ölürdü ama sen, mesafeli duruyorsun.” Kibarca gülümsedim. “Sana söyledim. Henüz tanıştığım insanlara açılmam.”</p>
<p>Başını sağa sola salladı. “Seni senelerce <span style="font-style:italic;">Rapor</span>’da gördüm. Bu türden bir iş yapacak biri gibi görünmüyorsun.” Ne diyeceğimi bilemeyerek derin bir nefes aldım. “Sana bir teklifle geldim. Hiç ihtiyacın olmayabilir ama ben yine de bu seçeneği sunmak istiyorum.” “Gelecekteki kraliçenize ne sunabilirsiniz sör?” Gülümsedi, yine kendine güveniyor gibiydi. “Bir çıkış yolu.”</p>
<p>Ne demek istediğini sormak riskliydi ama meraklanmadan edemedim. “Nasıl?”</p>
<p>“Sana asla ayak bağı olmam. Sana asla engel olamam. Senden beni sevmeni bile istemem. Beni seçersen, geleneksel kısıtlamalardan arınmış bir evliliğin olabilir. Beni kralın yap ve gönlün nasıl isterse öyle hüküm sür.” Elbisemi düzelttim. “Asla kral olamazsın.”</p>
<p>Komik bir şekilde başını dikti. “Senin tipin değil miyim?” Gözlerimi devirdim. “Ne öyle ne böyle. Benimle evlenen adam asla kral olamaz. Kimsenin unvanı benimkinden yüksek olamayacağı için prens olur.”</p>
<p>“Bana uyar.”</p>
<p>Bankın koluna yaslandım. “Sırf meraktan soruyorum, neden böyle bir teklifte bulundun? Çok karizmatiksin, epey yakışıklısın. Mutlulukla dolu bir evliliğin olabileceğini düşünüyorum ki bu da bana neden kendini az önce ortaya koyduğun gibi sevgisiz geçecek bir evliliğe mahkûm edesin diye düşündürüyor.”</p>
<p>Başıyla onayladı. “Adil bir soru. Şahsen, ben aşkın abartıldığına inanıyorum.”</p>
<p>Gülümsemeden edemedim.</p>
<p>“Geniş bir ailem var. Altı çocuk. Kıt kanaat geçinmeyi başardım ama o hayatı sonsuza dek sürdürmek istemiyorum. Makul bir kadınla rahat bir hayat şansı, umut edebileceğim her şeyden daha iyi.”</p>
<p>“Makul mü?” Tek kaşımı kaldırdım. “Sadece bu mu?” Kıs kıs güldü. “Senden hoşlanıyorum. Ne olursa olsun kendin gibisin. Kesinlikle akıllı, güzel, güçlü bir kadınla evlenmeye kanaat getirmek diyemem. Ve sana bu grupta uygun kimseyi bulamazsan bir çözüm sunabilirim. Dürüst olmak gerekirse, bu heriflerin çoğunun şaka gibi olduğunu söyleyebilirim. Ve sen bana asla sahip olmadığım</p>
<p>bir şeyi verebilirsin.”</p>
<p>Düşündüm. Şu ana dek Seçim hiç beklediğim gibi olmamıştı. Halkın bana yiyecekle saldırmasıyla, ilk elememden şikâyetçi olmasıyla ve Kile’la öpücüğümü yargılamasıyla başlamıştı. Bunu henüz idrak edebilmiş olsam da bana göre evlilikle ilgili temelde rahatsız edici bir şey vardı, sırf babamı mutlu etmek uğruna birini kabul eder miydim diye merak ediyordum. Ne zaman gözlerinin içine baksam, ne kadar yorgun gördüğünü daha çok idrak ediyordum.</p>
<p>Babamı seviyordum.</p>
<p>Fakat kendimi de seviyordum.</p>
<p>Ve kendimle çok daha uzun bir süre yaşamak zorunda kalacaktım.</p>
<p>Ean, beni tekrar o ana döndürerek, “Evet ya da hayır demene gerek yok,” dedi. “Sadece bana ihtiyacın olursa, buradayım demek istiyorum.”</p>
<p>Başımla onayladım. “Bunu düşüneceğimi bile söyleyemem.” Ayağa kalktım. “Şimdilik at binmeye devam edelim. Butterscotch’ımı yeteri kadar görme şansım olmuyor.”</p>
<p>Bir süre daha at binmeye devam ettik ama Ean pek konuşmadı. Sohbet etme ihtiyacıyla kendini yiyip bitirmemek huzur vericiydi. Ean, sessizliğimi minnetle karşılardı. Bunun ne kadar devam edebileceğini, sonunda böyle bir hayattan bıkıp bıkmayacağını merak ettim.</p>
<p>Şimdilik onu gözlemledim. Yakışıklı, mağrur, açık sözlü. Özgüveni benim onayıma bağlı değildi ve ben de onun onayını almak için endişeye kapılmayacağımı biliyordum. Muhtemelen evlenmiş gibi <span style="font-style:italic;">hissetmeden</span> gerçekten evlenebilirdim...</p>
<p>Çok çekici bir aday olabilirdi gerçekten.</p>
<p><a id="bookmark2"></a>22. Bölüm</p>
<p>Ean’ı biraz sonra gönderdim ve hiç karşı çıkmadı, belki de derhal ihtiyaç duyduğum kadar itaatkâr olacağını kanıtlıyordu. Kesinlikle ilginç bir teklifti, gerçi kullanmaya ihtiyaç duyup duymayacağımı görmek için bu süreçte iyice ilerlemem gerekiyordu.</p>
<p>Çok kısa süre içinde akşam yemeği için hazır olmalıydım, bu nedenle Butterscotch’ı bıraktım ve çizmelerimi fırçaladım. Berbat denecek kadar kirli değildi. Atıma, “iyi geceler,” diye fısıldayıp ona bir parça şeker verdikten sonra saraya geri döndüm.</p>
<p>Saraya girerken birisi, “Eadlyn!” diye bağırdı.</p>
<p>Kile’dı. Henri, Erik, Fox ve Burke’le konuşuyordu. Onu beklemeleri için diğerlerine işaret verip koridorda koşarak yanıma geldi.</p>
<p>“Hey,” dedi, çarpık gülümsemesi yüzüne yerleşti. Biraz gergin görünüyordu.</p>
<p>“Nasılsın?”</p>
<p>“iyi. Gençlerle konuşuyordum; sana bir teklifimiz var.”</p>
<p>îç çektim. “Yine mi?”</p>
<p>“Ha?”</p>
<p>“Hiç.” Düşünmemek için başımı sağa sola salladım. “Şimdi mi gelip onlarla konuşmalıyım?”</p>
<p>“Eh, evet ama ben sana önce bir şey sormak istedim.” “Tabii.”</p>
<p>Kile, ellerini ceplerine soktu. “Aramız iyi mi?” Gözlerimi kıstım. “Kile, erkek arkadaşım olmadığının farkındasm, değil mi?”</p>
<p>Güldü. “Evet, farkındayım. Ama bilmiyorum, binlerine tasarımlarımı göstermek ve birlikte gülmek hoşuma gitmişti ve Jack’le olanları duyunca gelip seni kontrol etmek istedim ama konuşmak istemeyeceğinden korktum. Sonra bir köşeye çekilerek de moralini bozabileceğimden korktum. Ne kadar zor biri olduğunu biliyor musun?” “Unuturdum ama sürekli hatırlatıp duruyorsun!” diyerek ona takıldım.</p>
<p>Kile kıpırdandı. “Hızımı keseceğim. Ama cidden, aramız iyi mi?”</p>
<p>Dudağını ısırırken onu izledim ve hülyalara dalıp gitmemek için kendimle savaşmam gerekti. Yanımda olduğunu söylüyordu, ben de belki tekrar o dudakları hissedebilirim diye umutlandım.</p>
<p>“Evet Kile. Aramız iyi. Bu kadar endişelenme.” “Pekâlâ. Buraya gel. Sanırım bu fikir hoşuna gidecek.” Dönmüş bekleyen bir grup tipin yanına gittik. Henri anında elimi öptü.</p>
<p>“Merhaba bugün,” diyerek beni selamladığında kahkaha attım.</p>
<p>“Merhaba Henri. Burke, Fox. Selam Erik.”</p>
<p>Burke, “Prenses Hazretleri,” diyerek söze başladı. “Belki biraz çizgiyi aşmak olacak ama Seçim’in sizi çok zorladığını düşünüyorduk.”</p>
<p>Kıs kıs güldüm. “Tahmin bile edemezsin.”</p>
<p>Fox gülümsedi. Burke’le yan yana biraz komik duruyorlardı. Burke iriyarıydı, o ise incecik. “Çılgın geliyordur. Çalışmanız gerekiyor ve sonra solo randevulara çıkmak ya da herkesi bir partiyle etrafınıza toplamak için vakit bulmanız gerekiyor. Çok yorucu görünüyor.”</p>
<p>Kile, “Yani, aklımıza bir fikir geldi,” dedi. “Bu hafta dördümüz birlikte bir şeyler yapabilir miyiz?”</p>
<p>Kesinlikle müthişti. “Evet!” diye bağırdım. “Harika olur. Ne yapacağımız hakkında fikri olan?”</p>
<p>“Birlikte yemek yapmayı düşünüyorduk.” Burke’un yüzü o kadar mutluydu ki hayır diyemezdim, kesinlikle yapmak istediğim şey bu olsa da.</p>
<p>“Yemek yapmak mı?” dedim, yüzüme sahte bir gülücük kondurdum.</p>
<p>Kile, “Haydi ama,” dedi. “Eğlenceli olacak.”</p>
<p>Gergin bir şekilde nefes verdim. “Pekâlâ. Yemek. Yarın akşama ne dersiniz?”</p>
<p>Fox hemen, “Mükemmel!” dedi, sanki fikrimi değiştireceğimden endişeleniyordu.</p>
<p>“Tamam. Perşembe, saat altıda. Sizinle fuayede buluşuruz ve birlikte mutfaklara gideriz.” Kâbus olacaktı. “Müsaade ederseniz, akşam yemeği için hazırlanmam gerek.”</p>
<p>Bu işi güzelleştirmenin bir yolu var mıdır diye merak ederek üst kata çıktım. Şüpheliydim.</p>
<p>Odama girerken, “Neena,” diye seslendim.</p>
<p>“Evet hanımefendi?”</p>
<p>“Banyoyu hazırlayabilir misin? Yemekten önce girmeliyim.”</p>
<p>“Tabii ki.”</p>
<p>Çizmelerimle boğuşup elbisemi üstümden çıkardım. Basitçe emir vermek ve almak haricinde son zamanlarda pek konuşmamıştık ve itiraf etmem gerekirse, benim için zordu. Odam kalemdi, dinlendiğim ve çizim yaptığım ve dünyadan saklandığım yerdi. Neena bunun bir parçasıydı ve bana dargın olması tüm düzeni bozuyordu.</p>
<p>Banyoya girdim, ben istemeden küvete lavanta parçacıkları attığını görünce mutlu oldum.</p>
<p>“Neena, zihnimi okuyorsun.”</p>
<p>Sinsice, “Deniyorum,” dedi.</p>
<p>Onu tekrar sinirlendirmek istemediğimden dikkatlice ilerledim. “Son günlerde Mark’tan haber aldın mı?” Gülümsemeden duramıyor gibiydi. “Evet, dün.”</p>
<p>“Ne okuyor demiştin?” Ilık suya girdim, şimdiden kendimi daha iyi hissediyordum.</p>
<p>“Biyokimya.” Önüne baktı, “itiraf ediyorum; bana anlattığında anlamadığım bir sürü kelime kullanıyor ama neden bahsettiğiyle ilgili bir fikir ediniyorum.”</p>
<p>“Aptal olduğunu ima etmeye çalışmıyordum Neena. Merak ediyordum. Bunun ortada olduğunu sanmıştım.” Biyokimya. Aklıma bir şeyler getirdi.”</p>
<p>Iç çekip banyo suyuna biraz daha lavanta attı. “Ağzınızdan çok daha sert çıktı.”</p>
<p>“Burada hayat yolu benimkinden çok daha farklı olan gençler var. Bazılarıyla aynı odada bulunmaya bile dayanamıyorum. ikinizin bu kadar farklı işlerde çalışıp hâlâ</p>
<p>bir ortak paydada buluşmayı başarmanız ilgimi çekmişti.” Başını sağa sola salladı. “Çabalıyoruz. Kâğıt üzerinde Öğrenebileceğin bir şey değil. Bazı insanların kaderinde birlikte olmak vardır.”</p>
<p>Küvete sırtımı yasladım. Hiçbir şeyi açıklamanın bir yolu yoksa neden uğraşacaktık ki? Yine Ean’m teklifini, Kile’m endişesini ve Hale’in sorularını düşündüm. Her şeyin karmakarışık olduğuna inanamıyordum. Artık kendi hislerimi bile zar zor anlayabiliyordum. Bağımsızlığıma kavuşmak istediğimi biliyordum ve bir adamın arkamdan gelip işlerimi düzeltmesi ya da benim adıma yapması fikri kabul edilemezdi. Sonra babamın beyazlayan, yavaşça sarı tellerle karışan saçını düşündüm ve hayatını kolaylaştırmak için ne kadar ileri gidebileceğimi merak ettim.</p>
<p>Tuhaftı. Gerçekten seçmem gerekseydi, alt kattaki her genç bir seçenekti. Her biri dünyamı yeni bir yöne sürükleyebilirdi. Bu hoşuma gitmiyordu. Kendi yolumun hâkimi olmak istiyordum. Etrafımı çitlerle çevreleme nedeni bu muydu, içeri adım atan herkesin kontrolümü kaybettireceğine dair endişem miydi diye merak ettim.</p>
<p>Fakat belki de kontrol bir illüzyondu. Tüm Seçilmiş oğlanları gönderseydim, sonunda biri gelip kontrolü umursamamamı sağlayabilir miydi? Kontrolü bile isteye ona vermeme neden olur muydu?</p>
<p>İmkânsız göründü, birkaç hafta öncesine kadar olabileceğini kesinlikle hayal bile etmeyeceğim bir şeydi.</p>
<p>Gardımı korumak için hâlâ birçok sebebim vardı ve koruyacağımı da biliyordum. Yine de bu gençlerin beni nasıl etkilediklerini görmezden gelmeye daha fazla devam edebileceğimi sanmıyordum.</p>
<p><a id="bookmark3"></a>23. Bölüm</p>
<p>Sarayın fuayesinde gergin bir şekilde bekliyordum. Kıyafetlerimden emin değildim -insanlar yemek yaparken ne giyerdi ki?- veya mutfakta nasıl yalandan bilgili görüneceğimden ya da dört adaya nasıl eşit bir şekilde dikkat gösterebileceğimden...</p>
<p>Ve hem reklam hem de kişisel güvenliğim için bir fotoğrafçının bulunmasının iyi olduğunu bilsem de birinin bu geceyi belgeleyeceğini düşünmek beni hiç de sakinleştirmiyordu.</p>
<p>Gömleğimi çekiştirdim ki üstüm başım kirlenirse diye gayet sade bir şey giymiştim ve hâlâ derli toplu olduğundan emin olmak için saçıma dokundum. Saat, oğlanların dört dakika geç kaldıklarını gösteriyordu ve huzursuz-lanmaya başlamıştım.</p>
<p><span style="font-weight:bold;text-decoration:underline;">Tam</span><span style="font-weight:bold;"> </span>onları getirsin diye bir uşak gönderecektim ki koridorda yankılanan sesleri duydum. Köşeden ilk önce Kile döndü. Burke hemen yanındaydı, besbelli sürünün lideriyle dost olmaya çalışıyordu. Fox, Henri’yle birlikteydi, ikisi de</p>
<p>sessizce gülümsüyordu. Biraz geride ise ellerini arkasında kavuşturmuş Erik yürüyordu. Varlığı gerekliydi ama grup buluşmasında katılımcı konumunda bulunmayan tek kişi olduğundan biraz yerini yadırgadığını sezdim.</p>
<p>Kile ellerini ovuşturdu. “Yemeye hazır mısın?” “Yemek, evet. Yemek yapmak? Nasıl olacağını göreceğiz.” Endişemi bir tebessümle gizlemeye çalıştım ama sanırım Kile anlamıştı.</p>
<p>Burke, “Yani, hayatlarınız boyunca birbirinizi tanıdığınız doğru mu?” diye sordu. Öyle ani olmuştu ki nasıl cevap vereceğimi bilemedim.</p>
<p>Kile, kaburgalarına dirsek atıp rahatça, “Güven bana, sizin durumunuz çok daha iyi,” diyerek karşılık verdi.</p>
<p>“Doğru,” diyerek onayladım. “Kile’ın <span style="font-style:italic;">Rapor</span>’da söylediği gibi: Mecbur bırakılmadan ondan erkek arkadaş olabileceğini hiç düşünmedim. Aileden biri gibi.”</p>
<p>Herkes kahkaha atınca bunun ne kadar doğru olduğunu fark ettim. Josie ne zaman insanlara kardeşim gibi olduğunu söylese sinir oluyordum ama onu da Kile’ı da kuzenlerimden çok daha iyi tanıyordum.</p>
<p>“Mutfak bu tarafta,” diyerek onlara yemek salonunun olduğu yeri gösterdim. “Görevliler geleceğimizi biliyordu, yani gidip yemek yapmaya koyulalım.”</p>
<p>Kile yapmacık hevesime karşılık başını sağa sola salladı ama hiçbir şey söylemedi.</p>
<p>Yemek salonunun arka kısmına yürüyüp bir bölümden geçtik. Ana mutfağa çıkan merdivenin yanında görevlilerin yemek arabalarını yukarı çıkarmak için kullandığı geniş bir asansör vardı. Burke derhal yanıma gelip geniş basamaklardan yukarı çıkarken kolunu uzattı.</p>
<p>“Bu gece ne pişirmek istersin?” diye sordu.</p>
<p>Suratım şok olduğumu ele veriyor mu diye merak ettim. Gerçekten fikirleri başka birinin sunacağını sanmıştım. “Ah, bana ne olursa uyar,” diyerek geçiştirdim.</p>
<p>Kile, “Öğün hazırlayalım,” diye önerdi. “Başlangıç, ana mönü ve tatlı.”</p>
<p>Fox, “Kulağa iyi geliyor,” diyerek ona katıldı.</p>
<p>Erik arkadan seslendi. “Henri’yle biz tatlıyı yaparız, size uyarsa.”</p>
<p>Kile, “Tabii,” diyerek cevap verdi.</p>
<p>Sarayın geri kalanı için hazırlanan akşam yemeğinin kokusunu alabiliyordum. Her şeyi tek tek seçemiyordum ama havada leziz bir sarımsak kokusu vardı ve aniden bu randevudan nefret ettim: Yeme işini ertelemek zorundaydım.</p>
<p>Alçak tavanlı bir odada saçı sımsıkı toplanmış ya da örtülmüş bir düzine insan etrafta koşuşturuyor, kaynar suyla dolu tencerelere sebze atıyor ya da sos baharatlarını iki kere kontrol ediyordu. Saraydaki herkes için hazır edilmesi gereken bir öğün olsa da görevliler alanın yarısını kullanmamız için bize ayırmışlardı.</p>
<p>Şef şapkalı bir adam yanımıza geldi. “Prenses Hazretleri. Bu kadar alan sizce yeterli olacak mı?”</p>
<p>“Yeterliden de öte, teşekkür ederim.”</p>
<p>Yüzünü birkaç hafta önce bana ilk akşam yemeği için örnekler sunduğu günden hatırladım. O anda o kadar sinirliydim ki seçimlerin çoğunu annem yapmıştı ve ona teşekkür etmek aklıma bile gelmemişti. Etrafa bakıp tek bir öğün için ne kadar çaba harcandığını görünce kendimden utandım.</p>
<p>Henri nazikçe, <span style="font-style:italic;">“Missa pidât hiivad</span>?” diye sordu. Gözlerim konuşan Erik’e çevrildi. “Affedersiniz bayım; mayayı nerede koymuştunuz?”</p>
<p>Fox ile Burke kıkır kıkır güldü ama Erik’in bana bir keresinde Henri’nin formuna kabaca yazılan şeyi söylediğini hatırladım: Henri bir aşçıydı.</p>
<p>Şef eliyle Henri’yi çağırınca Erik’le birlikte peşine takılıp konuşmaya çalıştılar. Şef, odada biraz deneyimli bi-rilerinin varlığından besbelli heyecan duyuyordu. Diğerleriyse... Pek öyle sayılmazlardı.</p>
<p>“Pekâlâ, şey... Gidip dolapta ne olduğuna bakalım.” Fox çekinerek duvara yaslanmış birçok büyük buzdolabından birisine giderek bize önderlik etti. Düzenlenmiş içeriğe baktım -parşömen kaplı, üzeri kalemle yazılmış etler, kullandığımız dört farklı süt ve erkenden hazırlanıp istiflenmiş soslar ya da atıştırmalıklar- ve bu kulvarda olmadığımı anladım.</p>
<p>Bir klik sesi duyunca dönüp fotoğrafçının geldiğini gördüm.</p>
<p>Neşeyle, “Burada yokmuşum gibi davranın!” diye fısıldadı.</p>
<p>Kile bir parça tereyağı kaptı. Bana, “Her zaman tere-yağma ihtiyacın olur,” diyerek güvence verdi.</p>
<p>Başımla onayladım. “Bildiğim iyi oldu.”</p>
<p>Burke tezgâhın üstünde yığınla bir şey buldu. Şefe döndü. “Bu nedir?”</p>
<p>“Yufka. Onunla onlarca şey yapabilirsin. O tereyağının bir kısmını eritin de ben size birkaç tarif bulayım.” Kile değişen ifadesiyle bana baktı. “Gördün mü?” Burke, “Kimin kimle çalışacağına nasıl karar vereceğiz?” diye sordu, tabii ki benimle birlikte çalışmayı umuyordu.</p>
<p>Fox, “Taş, kâğıt, makas?” diye önerdi.</p>
<p>Kile, “Adaletli,” diye onayladı. Önce Fox’la karşı karşıya geldiler ve kimse söylememiş olsa da kaybedenlerin birlikte çalışmak zorunda kalacaklarını biliyorlardı.</p>
<p>Kile hem Fox’ı hem Burke’ü yendi. Fox doğal karşıladı ama Burke’ün duygularını gizleme yeteneği yoktu, ikisi birlikte yapmak üzere bir başlangıç yemeği seçtiler -kuşkonmaza sarılmış pastırmalı yufka- biz de Kile’la birlikte bir tavuğa gözlerimizi dikip onunla ne yapacağımızı düşünürken kalakaldık.</p>
<p>“Peki, ilk adım ne?” diye sordum.</p>
<p>“Fennley’deyken çok pişirdim ama en azından bir tarife ihtiyacım var. iddiasına girerim ki şu kitapların bir faydası olur.” Onlarca yemek kitabı barındıran rafın başına gittik. Çoğunun birçok kısmına işaret konulmuştu ve yanlarına fikirlerle dolu bir yığın not kartı yapıştırılmıştı.</p>
<p>Kile sayfaları karıştırırken baharat kavanozlarıyla oynadım. Mutfak, bana bir bilim adamının laboratuva-rınm, sadece yiyecekler varken nasıl olabileceğini düşündürdü. Kavanozlardan bazılarını açıp kokladım veya elimle dokundum.</p>
<p>Bir kavanozu Kile’a uzatıp, “Koklasana şunu,” diye ısrar ettim.</p>
<p>“Bu da ne?”</p>
<p>“Safran. Leziz kokmuyor mu?”</p>
<p>Bana gülümseyip direkt elinde tuttuğu kitaba geri döndü. “Aha!” dedi, sayfayı bulmak için kitabı karıştırdı. “Safranlı tavuk. Bunu denemek ister misiniz?”</p>
<p>“Tabii.” Geceye yaptığım büyük bir katkıymış gibi kavanozu avcumda tuttum.</p>
<p>“Pekâlâ. Safranlı tavuk... O halde, haydi fırını ısıtalım.”</p>
<p>Yanında durup tuşlara ve kadranlara baktım. Muhtemelen normal insanların evlerindeki fırınlar böyle görünmüyordu ama bu devasa, endüstriyel tasarım yanlış bir şeye dokunsak uzay mekiği ateşleyecek gibi duruyordu. Yeteri kadar beklediğimiz takdirde bize talimat verecekmiş gibi fırına baktım.</p>
<p>“Biraz daha tereyağı getireyim mi?” diye sordum.</p>
<p>“Çeneni kapa Eadlyn.”</p>
<p>Şef yanımızdan geçip mırıldandı, “Sola, üç elliye getirin.”</p>
<p>Kile uzanıp sanki ne yapılacağını en başından beri biliyormuş gibi kadranı çevirdi.</p>
<p>Fox’la Burke’e doğru baktım. Burke, resmen lider olarak hareket ediyor ve yüksek sesle emirler veriyordu. Fox hiç umursamıyormuş gibi görünüyor, kahkahalar atıp iğ-rençleşmeden şakalar yapıyordu. Birçok kez bize baktılar, Burke bir de ara sıra göz kırptı. Onların yanında Erik’le Henri sessizce çalışıyorlardı, Erik en az işi yaparak sadece Henri istediğinde yardımcı oluyordu.</p>
<p>Henri’nin kolları katlanmıştı ve pantolonuna biraz un bulaştırmıştı, bunu umursamamasına bayıldığım söylenebilirdi. Erik de biraz paspaldı ve üstünü başını temizlemekle hiç uğraşmıyordu.</p>
<p>Yemek kitabına gömülen Kile’a baktım. “Hemen dönerim.”</p>
<p>“Tabii.” Yürüyüp giderken usulca şefin dikkatini çekmeye çalıştığını duydum.</p>
<p>Fox’m yanında durarak, “iyi görünüyor çocuklar,” dedim.</p>
<p>“Teşekkürler. Aslında beni biraz rahatlatıyor. Evdeyken hiç yemek yapmazdım, en azından bu şekilde. Ama denemeye can atıyorum.” Fox’ın elleri bir anlığına titreyip tekrar ritmi tutturmaya çalıştı.</p>
<p>Burke, “Bu hayatında yediğin en iyi kuşkonmaz olacak,” diyerek söz verdi.</p>
<p>Masanın en ucuna doğru ilerleyerek, “Sabırsızlanıyorum,” diye cevapladım.</p>
<p>Erik başını kaldırıp baktı, beni gülümseyerek selamladı. “Prenses Hazretleri. Akşam yemeğiniz nasıl görünüyor?”</p>
<p>Kesin konuşur gibi, “Çok ama çok kötü,” dedim. Kıs kıs gülüp Henri’ye zavallı yemeğimizin durumunu anlattı.</p>
<p>ikisinin de elleri hamurla kaplanmıştı ve kullanılmak üzere bekleyen tarçın ile şeker dolu kâseleri görebiliyordum. “Ama bu umut vaat ediyor. Sen de yemek yapıyor musun Erik?”</p>
<p>“Ah, profesyonel anlamda değil. Ama kendi başıma yaşıyorum, yani kendim için yemek yapıyorum ve tüm geleneksel Swendway yemeklerini seviyorum. Bu da en sevdiklerimden biri.”</p>
<p>Erik, Henri’ye döndü ve yemekten bahsettiklerini anladım çünkü Henri’nin yüzü heyecanla aydınlanmıştı.</p>
<p>“Ah, evet! Henri de şimdi hastalandığında içtiği şu çorbadan bahsediyordu, içinde patates ve balık var ve ah, düşünürken bile annemi özledim.”</p>
<p>Erik’in tek başına annesinin yemeklerinde ustalıkla yapmaya çalışmasını ve Henri’nin bir restoranın arka kısmında ailesinin hafızasında yer alan tüm tarifleri halihazırda fethettiğini hayal etmeye çalışarak gülümsedim. Erik’in kendini dışlanmış hissedeceğinden endişe edip duruyordum. Kesinlikle kendisini Seçilmişlerden ayırmak için çabalıyordu. Farklı giyiniyordu, daha yavaş bir hızla yürüyordu ve hatta kendini biraz da küçültüyordu. Fakat onu burada, gönderemeyeceğim kadar kibar olan Henri’yle etkileşime geçerken görünce varlığına şükrettim. Henri’nin kafasındaki normal algısını iki kere yok eden duruma bir parça ev havası katıyordu.</p>
<p>Çalışmalarına müsaade ederek geri çekildim ve kendi bölmeme döndüm. Kile yokluğumda bazı malzemeleri toplamıştı. Yoğurda benzeyen bir şeyin durduğu bir kâsenin yanındaki kesme tahtasında sarımsak kesiyordu.</p>
<p>“işte buradasın,” diyerek beni karşıladı. “Pekâlâ, safranı ez ve kâsede karıştır.”</p>
<p>Bir anlığına boş boş baktıktan sonra minik kâseyi ve ezmekte kullanıldığını varsaydığım tokmağı alıp ezmeye başladım. Garip bir şekilde tatmin edici bir egzersizdi. Kile işin çoğunu yapıyor, tavuğu yoğurda bulayıp fırına atıyordu. Diğer takımlar da çeşitli hazırlık aşamalarm-daydılar ve sonunda ilk önce tatlı oldu, ardından başlangıç geldi ve ana mönümüz sonuncu oldu.</p>
<p>Kile’la tavukla uyumlu bir şey yapmamız gerektiğini sonradan fark edince yanma kuşkonmaz koymaya karar verdik, ikimiz de nasıl da kötü bir plan yaptığımıza güldük.</p>
<p>Hepimiz uzun bir masanın bir ucuna toplandık. Burke’le Kile’ın arasına sıkıştım, Henri karşımdaydı ve Fox da masanın başındaydı. Erik biraz geride duruyordu ama yine de yanımızda olmanın keyfini çıkardığı ortadaydı.</p>
<p>Dürüst olmak gerekirse, ben de keyfini çıkarıyordum.</p>
<p>Yemek yapmak beni germişti çünkü bana tamamıyla yabancı bir konuydu. Herhangi bir şeyin nasıl kesileceğini ya da soteleneceğini bilmiyordum ve başarısız olmaktan ya da budala gibi görünmekten nefret ediyordum. Fakat çoğumuzun kısıtlı deneyimi olmuştu ve stres kaynağı olmak yerine bir şakaya dönüşmüş, bunu şu ana kadar yediğim en rahat öğünlerden birine çevirmişti. Resmi bir düzenleme yoktu, önceden belirlenmiş sandalyeler yoktu; ağzına kadar dolu evimizde neredeyse tüm porselenler kullanımda olduğundan çok eski görünen düz tabakları kullanıyorduk, muhtemelen burada bulunmalarının sebebi de tamamen duygusaldı.</p>
<p>Kile ısrarla, “Tamam, başlangıç olması gerektiği için sanırım önce kuşkonmazı denemeliyiz,” dedi.</p>
<p>“Haydi bakalım.” Burke kuşkonmazım çatala geçirip bir ısırık aldı ve hepimiz onu takip ettik. Sonucun tutarsız olduğu görülüyordu. Henri onaylarcasına başını salladı ama benimkinin tadı berbattı. Hiç saklayamadığı asık suratına bakılırsa Fox’ınki de kötüydü.</p>
<p>Çiğnemeye çalışırken Fox, “Bu... Hayatımda tadına baktığım en berbat şey,” dedi.</p>
<p>Burke savunmaya geçerek, “Benimki iyii” dedi. “Muhtemelen bu kadar kaliteli yiyeceklere alışkın değilsindir.”</p>
<p>Fox başını eğdi ve aksi takdirde öğrenmeyeceğim bir bilgiye ulaştım: Fox fakirdi.</p>
<p>Henri’ye ellerimi kullanarak, “Seninkinden bir ısırık alabilir miyim?” diye fısıldadım ve Erik’in yardımı olmadan anlamasına sevindim.</p>
<p>Fox, “Senin için sorun mu oluyor?” diye usulca cevap verdi ve ben de yemeğe dalıp onu duymamışım gibi yap-</p>
<p>tim. Henri’nin kuşkonmazı gerçekten çok daha iyiydi. “Sen pişirdiğin için böyle olmadığı ne malum?”</p>
<p>Burke, “Eh, belki daha iyi bir partnerim olsaydı,” diyerek onu tersledi.</p>
<p>Kile, “Hey, hey, hey!” diye ısrarla araya girdi. “Sizinkinin bizimkinden daha kötü olmasına imkân yok.”</p>
<p>Gerilimi dağıtmak için güldüm. Burke’ün öfkesini tıpkı havada asılı duran gerçek, fiziksel bir şeymiş gibi hissedebiliyordum ve oturduğumuzda hissettiğim dinginliğe geri dönmekten daha çok istediğim bir şey yoktu.</p>
<p>Iç çekerek, “Pekâlâ,” dedim. “Sanırım yapmamız gereken ilk şey, tamamıyla piştiğinden emin olmak için her tavuk parçasını ortadan ikiye bölmek. Cidden kimseyi öldürmek istemiyorum.”</p>
<p>Kile alınarak, “Benim hakkımda şüphelerin mi var?” diye sordu.</p>
<p>“Elbette!”</p>
<p>Çekinerek bir ısırık aldım... Ve gayet iyiydi.<sub>(</sub> Az pişmiş değildi; aslına bakılırsa karışımın tamamıyla bulanmadığı bazı kenarlar biraz kuruydu. Ancak yenilebilirdi! İşin zerre kadarını yaptığım düşünülürse belki biraz fazla gururlanmıştım.</p>
<p>Çok kötü olmayan kuşkonmaz parçalarını paylaşarak yedik, gerçi daha sonra midemin bulanacağından gerçekten endişeleniyordum.</p>
<p>Sonunda yeterince yemiştim. “Tatlıya hazırım!”</p>
<p>Henri anlayarak güldü ve bir rafta soğuyan hamur işlerinin başına gitti. Sarmalar sert görünse de dikkatli hareketlerle, sadece parmaklarının kenarlarını kullanarak hepsini bir tabağa aldı ve önümüze koydu.</p>
<p>Yiyeceğe bir isim vererek, “Bu <span style="font-style:italic;">korvapuusti</span> dedi. Sonra elimi tutup benimle çok önemli bir konuşma yaptı; bunu gözlerindeki yoğun bakıştan anlayabiliyordum. Onu tek başıma anlayabilmeyi fena halde istiyordum.</p>
<p>Sözü bittiğinde Erik gülümseyip bana döndü.</p>
<p>“<span style="font-style:italic;">Korvapuusti</span>, Henri’nin yapmayı da yemek kadar sevdiği favorilerinden biri. Beğenemezseniz, bu gece onu evine göndermeniz gerektiğini söylüyor çünkü buna onun kadar âşık olmadığınız takdirde ilişkinizin biteceğinden emin.” Fox şok olan yüzüme karşı kahkahayı bastı ama Henri söylediklerini kastettiğine beni inandırarak başını salladı.</p>
<p>Derin bir nefes alıp incelikle sarılmış hamur işlerinden birini aldım. “Haydi bakalım ”</p>
<p>Anında tarçın tadını aldım. İçinde bana greyfurtu hatırlatan bir şey daha vardı... Ama greyfurt olmadığını biliyordum. Tadından yenmiyordu ama muhteşem bir tarif olmanın ötesinde muhteşem bir şef tarafından yapıldığını da anlayabiliyordum. Henri, ruhunu buna katmıştı. Ve ben kısmen benim için yapıldığının iddiasına girebilirdim... Ama daha çok kendisi için yaptığını düşünüyordum, inanılmaz denemeyecek bir şey yapmaya gönlü razı olmazdı.</p>
<p>Aklım başımdan gitmişti. “Mükemmel olmuş Henri.” Diğerleri de parçaları kapıp ağızlarına tıktılar, homurdanarak onayladılar.</p>
<p>“Annem şu anda burada olsaydı ölürdü. Tatlıya çok düşkündür!” dedim.</p>
<p>Kile ardına kadar açılan gözleriyle başını salladı. Tatlı konusunda annemin nasıl olduğunu biliyordu. “Harika olmuş Henri. Sen de iyi bir iş çıkarmışsın Erik.”</p>
<p>Erik başını sağa sola salladı. “Yardımım dokundu denilemez.”</p>
<p>“Hile mi yaptınız?” Burke, ağzı yarı yarıya hamur işiyle doluyken sormuştu.</p>
<p>Hepimiz şaşkınlıkla ona baktık.</p>
<p>“Yani, bu fikir benden çıktı ve sonra hepimizi tongaya düşürmek için Henri üstüne atladı.”</p>
<p>Yüzü kızarmaya başlamıştı ve yine odaya o huzursuzluk hissi doluyordu.</p>
<p>Fox elini omzuna koydu. “Sakinleş adamım. Sadece tarçmlı çörek.”</p>
<p>Burke silkinerek elini uzaklaştırdı ve tatlısının geri kalanını odanın bir köşesine fırlattı. “Sürekli beni dibe çekmeseydin çok daha iyisini yapabilirdim!”</p>
<p>Fox surat astı. “Hey, orada durup ne kadar ateşli olduğundan bahseden sen değil miydin...”</p>
<p>Burke, Fox’a onu birkaç adım geriye savuran bir yumruk attı. Olduğum yerde donakalıp nefes aldım. Fox tekrar yanma gitti ve tekrar yumruk atmak için gerilen Burke’ün kolu beni yere serdi.</p>
<p>“HEEEY!” Kile üstümden atlayıp Burke’ü çekiştirmeye başlarken Henri, Fox’a Fince bağırıyordu. Jack’le yaşananlardan sonra yeni içgüdüm ayağa tekrar kalkıp bir yumruk savurmaktı. Kimse beni incitip paçasını kurtaramayacaktı. Ve bir şey bana engel olmasaydı bunu yapardım da.</p>
<p>Sakin gözlemci Erik, beni kaldırmak için masanın üstünden atlamıştı.</p>
<p>“Gelin,” dedi.</p>
<p>Emirlere itaat etmeye hayran olduğum söylenemezdi. Ancak durum öyle acildi ki ona uydum.</p>
<p><a id="bookmark4"></a>24. Bölüm</p>
<p>Erik beni hızla merdivenden yukarı çıkarıp yemek odasına soktu. Saraydaki herkes akşam yemeğinin ortasmday-dı ve oda fazlasıyla gürültülü geldi.</p>
<p>Babacığım, “Eadlyn?” diye seslendi ama Erik beni yürütmeye devam etti, nasılsa burada kalmaya dayanamayacağımı biliyordu. Sadece odanın sonuna geldiğimizde ve sorunu iletmeye yetecek kadar duraksadı.</p>
<p>“Pardon asker bey, Seçilmişlerden bazıları mutfakta kavga ediyorlar. Fiziksel anlamda ve büyüyeceğe benziyor.”</p>
<p>“Teşekkür ederim.” Asker, iki muhafıza işaret verip kavganın olduğu yere koşunca onlar da peşi sıra gittiler.</p>
<p>Kendime sarıldığımı fark ettim, hem ürkmüş hem de sinirlenmiştim. Erik, beni uzaklaştırmak için tek elini nazikçe sırtıma koydu. Annemle babam bana sesleniyorlardı ama o anda çevremi kuşatan, sorular soran o kadar çok insanla baş edemezdim.</p>
<p>Yavaşlayıp usulca sordu; “Nereye gitmek istiyorsun?''</p>
<p>“Odama.”</p>
<p>“Yolu göster.”</p>
<p>Bana dokunduğu söylenemezdi, ara sıra sırtıma değmesi hariç ki bu nedenle ellerini sürekli geride, ne olur ne olmaz diye birkaç santim ötemde tuttuğunu fark ettim. Odamın kapısını ittirdim ve Neena içerideydi, masayı cilalıyor, odaya limon kokuları dolduruyordu.</p>
<p>“Leydim?”</p>
<p>Tek elimi kaldırdım.</p>
<p>Erik, “Belki de gidip ona çay getirmelisin?” diye önerdi.</p>
<p>Neena, başıyla onaylayıp hızla gitti.</p>
<p>Yatağıma gidip birkaç derin nefes aldım. Erik orada öylece durmuştu, sakin ve sessizdi.</p>
<p>“Hiç böyle bir şey görmemiştim,” diye itiraf ettim. Benimle aynı hizada olmak için dizüstü çöktü. “Babam asla elime bile vurmadı ve bize hep barışa yönelik çözümler aramamızı öğretti. Ahren’la daha konuşmayı bile öğrenmeden birbirimizle kavga etmekten vazgeçtik.”</p>
<p>Tüm bunları bir kahkaha eşliğinde hatırladım. “Oradayken tek düşünebildiğim Jack’ten nasıl kaçtı-ğımdı. Burke beni yere serdiğinde bu kez karşılık verecektim ama nasıl yapılacağıyla ilgili hiçbir fikrim olmadığını fark ettim.”</p>
<p>Erik gülümsedi. “Henri, moralin bozulduğunda gözlerindeki bakışın bir yumruk kadar kuvvetli olduğunu söylüyor. Güçsüz değilsin.”</p>
<p>Başımı eğerek nasıl da kendime sürekli dünyadaki hiç kimsenin benim kadar kudretli olmadığını söylediğimi düşündüm. Doğru bir yanı yoktu tabii ki. Ancak Jack beni yere mıhlasaydı ya da Burke yumruklarını bana çevirseydi, tacımın o anda bana hiçbir faydası olmazdı.</p>
<p>Cezalandırabilirdim ama önleyemezdim.</p>
<p>“Biliyor musun, kız ya da erkek olsun, bence agresif olmak zayıflık işaretidir, insanlar bir şeyleri sözcüklerle bitirebildiğinde hep daha çok etkilenirim.” Sözlerine devam ederken gözleri başka bir mekânı ve zamanı görüyordu. “Belki de bu nedenle dil benim için bu kadar önemli oldu. Babam o hep derdi ki ‘Eikko, kelimeler silahtır. Tek ihtiyacın olan da bu.’”</p>
<p>“Eyko mu?” diye sordum.</p>
<p>Biraz utanıp sırıttı. “E-I-K-K-O. Dediğim gibi Erik en yakın tercümesi.”</p>
<p>“Hoşuma gitti. Gerçekten.”</p>
<p>Dikkatini tekrar bana yöneltip kollarıma baktı. “Yaralandın mı?”</p>
<p>“Ah... Şey, sanmıyorum.” Yere düştüğüm için biraz canım acıyordu ama ciddi bir şey değildi. “Sadece ne kadar hızlı geliştiğine inanamıyorum.”</p>
<p>“ikisini de mazur görmek istemiyorum -kabul edilemez bir şeydi- ama adamların konuştuklarını duyuyorum ve strese giriyorlar. Hepsi seni etkilemek istiyor ama kim olduğunu da hesaba katarak nasıl yapacaklarını bilemiyorlar. Bazısı yakalanmadan diğerlerinin ayaklarını kaydırmaktan bahsediyor. Birkaç tanesi fiziksel anlamda üstün olmak için sürekli çalışıyor. Çok baskı altında olduklarını anlayabiliyorum ve muhtemelen de Burke bu nedenle patladı. Ama bu durumu asla sorun olmaktan çıkarmıyor.” “Ortasında kaldığın için çok üzgünüm.”</p>
<p>Omuz silkti. “Sorun değil. Ben genellikle Henri ve Kile’m yanında takılıyorum, bazen de Hale’in ve iyi arkadaşlar. Kalkıp senin için seçmeye çalışacak değilim ama</p>
<p>o üçü, başlangıç için oldukça güvenilir.”</p>
<p>Gülümsedim. “Sanırım haklısın.” Henüz herkesle bire bir vakit geçirmemiş olsam da şimdiden Hale’in iyi bir adam olduğunu biliyorum. Ve Henri’nin bu gece hazırladığı yiyecek için, hayatının bu yönü için ne kadar heyecanlı olduğunu görünce sınırların ardındaki kişiye de bir bakış atabildim. Ve Kile... Eh, Kile’a ne anlam yükleyeceğimi bilemiyorum ama tahmin ettiğimden daha iyi bir arkadaş.</p>
<p>“Benim adıma Henri’ye ne kadar leziz bir şey yaptığını söyler misin? Onun için ne kadar önemli olduğunu anlayabiliyorum ve bu tutkusuna hayranım.”</p>
<p>“Söylerim. Mutlulukla.”</p>
<p>Elimi uzattım ve o da bana elini verdi, böylece ellerimiz dizime kondu. “Yaptıkların için sana çok teşekkür ederim. Gerçekten bugün kendini aştın ve burada olduğun için şükrediyorum.”</p>
<p>“En azından bunu yapabildim.”</p>
<p>Başımı kaldırıp ona gerçekten baktım. Sanki az önce bir şeyler olmuş gibiydi ama ne olduğunu bilmiyordum.</p>
<p>Erik, beni tanımadan birçok şeyi doğru yapmıştı. Ben durumu daha beter bir hale getirmeden beni geri çekmişti, duygularımın kontrolünü kaybetmeden beni uzaklaştırmıştı ve yanımda kalıp endişelerimi dinleyerek söyledikleriyle her şeyi daha iyi kılmıştı. Arayabileceğim bir sürü insan vardı, ne istersem yapmaya hazırlardı.</p>
<p>Onunlayken istememe bile gerek kalmaması bana çok komik geliyordu.</p>
<p>“Bunu unutmayacağım Eikko. Hiçbir zaman.”</p>
<p>Adını duyduğunda yüzünde ufak bir tebessüm oluştu ve çok hafifçe elimi sıktı.</p>
<p>Hale’le ilk randevumun nasıl hissettirdiğini hatırlıyordum, her şeyi sıyırıp gerçek anlamda beni gördüğünde nasıl hissettiğimi... Bu kez karşı taraftaki bendim; görevi, endişeyi ve statüyü aşıp bir insanın gerçekten kalbini görüyordum.</p>
<p>Ve onun kalbi çok güzeldi.</p>
<p>Neena bir tepsiyle geri dönünce Erik’le ellerimizi ayırdık, “iyi misiniz leydim?”</p>
<p>Ayağa kalkarak söz verircesine, “Evet Neena,” dedim. “Kavga çıktı ama Erik beni uzaklaştırdı. Muhafızların yakında bir raporla döneceklerinden eminim. Bu arada benim de sakinleşmem gerekiyor.”</p>
<p>Neena, “Çayın faydası olacaktır. Papatyalısından buldum ve herhangi bir yere rapor vermeniz gerekene dek size rahat bir şeyler giydireceğiz,” dedi, şimdiden planlayarak gecemi kolaylaştırıyordu.</p>
<p>Kapının önünde duran Erik’e döndüm. Uzun uzun selam verdi.</p>
<p>“iyi geceler Prenses Hazretleri.”</p>
<p>“iyi geceler.”</p>
<p>Hızla çıkıp gitti ve Neena yanıma gelip bana bir fincan çay verdi. Garip olansa ellerimin zaten çok sıcak olmasıydı.</p>
<p>Bir saat kadar sonra annem ve babamla olanları konuşmak üzere ofiste buluştum.</p>
<p>Bir muhafız, “Sör Fox epey kötü görünüyor,” diye belirtti. “Sör Henri onu geri çekmeye çalıştı ama Sör Burke’ü durdurmak resmen imkânsızdı. Hem Sör Henri hem de Sör Kile sırf ayırmaya çalıştıkları için yaralandılar ”</p>
<p>“Ne kadar kötü?” diye sordum.</p>
<p>“Sör Henri’nin göğsü morardı ve gözünün hemen altında bir kesik var. Sör Kile’ın dudağı yarıldı ve bundan başka büyük bir yara yok ama Sör Burke’ü tutmaya çalıştığı için her yeri acıyor.”</p>
<p>Babam ısrarla, “Ona ‘Sör’ demeyi kesebilirsin!” dedi. “Burke derhal buradan gidecek! Aynı şey Fox için de geçerli!”</p>
<p>Annem, “Maxon, bir kez daha düşün. Fox, hiçbir şey yapmadı,” diyerek öne atıldı. “Yakışık almadığını kabul ediyorum ama Eadlyn adına bu kararı verme.”</p>
<p>“Vereceğim!” diye bağırdı. “Bunu halkı neşelendirmek, kızımıza bizim mutluluğumuza erişebilsin diye bir fırsat sunmak için yaptık. Ve başladığından beri iki kere saldırıya uğradı! Çatımın altında böyle canavarların olmasına izin VERMEYECEĞİM!” Bir sehpaya yumruğunu indirip çayını yere dökerek konuşmasını bitirdi.</p>
<p>Kaskatı kesilip sandalyemin kollarına tutundum. “Babacığım dur,” diye yalvardım, sözlerim bir şekilde daha da kötü bir hale sokarım korkusuyla kısılmıştı.</p>
<p>Omzunun üstünden bana baktı, sanki annemle odada olduğumuzu o anda fark etmişti. Gözleri anında yumuşadı ve başını sallayarak arkasını döndü.</p>
<p>Derin bir nefes aldıktan sonra takım elbisesini düzeltip muhafızla konuştu. “Devam etmeden önce her bir Seçilmişin geçmişinin iyice kontrol edilmesini bekliyorum. Gizlice yapın ve her yola başvurun, ilkokulda kavgaya karışmış biri bile çıkarsa, buradan gitmesini istiyorum.” Yine sakinleşerek annemin yanında oturdu. “Ne olursa olsun Burke’ün gitmesi konusunda ısrar ediyorum. Bu konu tartışmaya açık değil.”</p>
<p>Annem, “Peki ya Fox?” diye sordu. “Söylenenlere göre tahrik edici bir şey yapmamış.”</p>
<p>Babam kafasını sağa sola salladı. “Bilmiyorum. Bu olaya karışan birilerinin burada kalmasına göz yummak, bana kötü bir hükümmüş gibi geliyor.”</p>
<p>Annem başını babamın omzuna yasladı. “Bir zamanlar ben de Seçim sırasında bir kavgaya karışmıştım ve sen kalmama müsaade etmiştin. Müsaade etmeseydin, her şeyin nasıl olacağını hayal et.”</p>
<p>Afallayarak, “Anne, sen kavgaya mı karıştın?” diye sordum.</p>
<p>Babam iç çekip, “Doğru,” diyerek onayladı.</p>
<p>Annem gülümsedi. “Aslına bakılırsa, ben hâlâ sık sık o diğer kızı düşünüyorum. Çok tatlı biriydi.”</p>
<p>Babam oflayıp pufladı, ses tonu kinle doluydu. “îyi. Fox kalabilir ama sadece, Eadlyn mutluluk yolunda birlikte bir şansları olabileceğini düşünüyorsa.”</p>
<p>Gözler üzerime çevrilince anında birçok şeyden dolayı kafam karıştı, bunun yüzümden okunduğundan da emindim. Muhafıza döndüm. “Güncellemeleri aktardığın için teşekkür ederim. Burke’ün araziden çıkarılmasını sağla ve Fox’a az sonra onunla konuşacağımı söyle. Şimdi gidebilirsin.”</p>
<p>Odadan çıkar çıkmaz sandalyemden kalkıp düşüncelerimi düzene sokmaya çalıştım.</p>
<p>“Gerçi o kavgayı sormayacağım, canım pahasına da olsa neden Seçiminizle ilgili bunca şeyi benden sakladığınızı ve şimdi sadece bölük pörçük bilgiler verdiğinizi çö-zemem. Hem de deneyimlediğiniz bir şeyle karşı karşıya kaldıktan <span style="font-style:italic;">sonra.”</span></p>
<p>Orada suçlu suçlu oturdular.</p>
<p>Babama parmağımı doğrultup, “Annem, seninle gereğinden önce tanıştı,” diyerek onu suçladım. “Adaylarının hepsi baban tarafından seçildi... Belki bana iki hafta önce bir kavgayla nasıl baş edebileceğim konusunda yardımcı olabilirdin.”</p>
<p>Bitap düşerek kollarımı göğsümde kavuşturdum.</p>
<p>Endişeli ifadelerini gördüğümden, “Sana üç ay için söz verdim ve bunu sağlayacağım,” dedim. “Randevulaşacağım ve insanların fotoğraf çekmelerine müsaade edeceğim ki gazetede basılacak ve <span style="font-style:italic;">Rapor</span>'da konuşulacak bir şeyimiz olsun. Ama görünüşe göre siz ikiniz bu işi başarırsam, mucizevi bir şekilde âşık olacağımı düşünüyorsunuz.”</p>
<p>Orada öylece dikilip başımı sağa sola salladım. “Böyle bir şey olmayacak. Benim için.”</p>
<p>Annem şefkatle, “Olabilir,” diye fısıldadı.</p>
<p>“Sizi hayal kırıklığına uğrattığımı biliyorum ama istediğim şey bu değil. Ve bu gençler iyi ama... Bazısı beni huzursuz ediyor ve bu pozisyonun getirdiği baskıya dayanabileceklerini sanmıyorum. Dikkat dağıtıcı bir manşet uğruna kimseyi kendime ayak bağı yapmayacağım.”</p>
<p>Babam ayağa kalktı. “Eadlyn, bizim de istediğimiz bu değil ki.”</p>
<p>“O halde lütfen” -ellerimi kendimi korumak için öne uzattım- “zaten burada olmasını istemediğim insanlara âşık olmam için bana baskı yapmayı kesin.”</p>
<p>Ellerimi kavuşturdum. “Tüm bu olanlar berbat. Meydanda halk üstüme başıma yiyecek fırlattı; diğerleri beni bir öpücük yüzünden yargıladı. Bir oğlan rızam olmadan</p>
<p>bana dokundu ve diğeri de beni yere serdi. İşleri yoluna koymak için gösterdiğim tüm çabaya rağmen gazeteler bitmek tükenmek bilmeyen utancımızı göstermek için sahaya çıktılar.”</p>
<p>Birbirlerine endişeli endişeli baktılar.</p>
<p>“Halkın dikkatini dağıtmaya yardım edeceğimi söylediğimde bu kadar küçük düşürücü bir şey olacağını düşünmemiştim.”</p>
<p>“Tatlım, asla seni incitmeye çalışmadık.” Annemin kalbi kırılmış gibiydi, ağlamak üzereydi.</p>
<p>“Biliyorum ve öfkeli değilim. Sadece özgürlüğümü istiyorum. Kavuşmak için de yapmam gereken buysa, yapacağım. Dikkatlerin dağıtılmasını istiyorsanız, bunu sağlayacağım. Ama lütfen tüm o beklentilerinizi üstüme yığmayın. Sizi daha fazla hayal kırıklığına uğratmak istemiyorum.”</p>
<p><a id="bookmark5"></a>25. Bölüm</p>
<p>Fox’m kapısına, açmayacağını umarak tıkladım, insanı bitap düşüren bir geceydi ve gidip battaniyemin altında saklanmak istiyordum.</p>
<p>Tabii ki uşağı kapıyı açtı ve geldiğimi ilan etmeden önce geriye çekilince Fox beni gördü.</p>
<p>Bana söylendiği kadar kötü görünüyordu. Tek gözü şişmişti ve etrafını morun çeşitli tonları sarmıştı, kafasının diğer yanma da sağ eline de bandaj sarılmıştı.</p>
<p>Yatağından fırlayıp, “Eadlyn!” dedikten sonra irkilip kaburgalarını tuttu. “Özür dilerim. Prenses Hazretleri demek istemiştim.”</p>
<p>Aceleyle uşağa, “Gidebilirsin,” dedikten sonra Fox’m yanına koştum.</p>
<p>“Otur,” diye belirttim. “Hastane kanadında olman gerekmiyor mu?”</p>
<p>Tekrar yerine yerleşirken başını sağa sola salladı, “ilaç verildi ve kendi odamda daha iyi dinlenebileceğimi düşündüler.”</p>
<p>“Kendini nasıl hissediyorsun?” diye sordum, gerçi acılar içinde olduğunu anlayabiliyordum.</p>
<p>“Morluklar hariç mi?” diye sordu. “Yerin dibine girmiş gibi.”</p>
<p>“Yanına oturabilir miyim?” diye sorup yatağın ucundaki yeri gösterdim.</p>
<p>“Elbette.”</p>
<p>Nereden başlayacağımı bilemeyerek oturdum. Onu şimdi evine göndermek istemiyordum, kısmen merhametten. Babamı görmeye gitmeden önce Burke’le Fox’ın formlarına bir göz atmıştım ve Fox aslında formunda yaşamına dair birçok ipucu vermişti. Her zamanki gibi ortak ilgi alanlarına ya da konuşabileceğimiz şeylere baktığımdan onunla ilgili önemli detayları kaçırmıştım.</p>
<p>Clermont’ta yaşarken kumsalda cankurtaran olarak çalışıyordu ki bu da güneşten yanmış tenini ve aşırı derecede san saçlarını açıklıyordu. Aile üyelerine destek olmak için yeterince maaş almadığını hissetmiştim, gerçi o durum kâğıt üzerinde belirsizdi. Annesi evde kalmıyordu ama bundan vefat edip etmediğini çıkaramamıştım. Babasımn ölümcül bir hastalığa yakalandığını da görebiliyordum, yani finansal açıdan katkı sağladığından şüpheliydim.</p>
<p>Dahası, azıcık dikkat etseydim artık doğru düzgün beslendiği için formundaki fotoğrafına kıyasla yanaklarının ne kadar dolgun göründüğünü de fark ederdim.</p>
<p>Kalmasını istiyordum. Ücret almaya devam etmesini istedim. Gittiğinde odasından bir şeyler çalmasını ve eve vardığında satmasını istedim.</p>
<p>Fakat ondan kalmasını istemek, ona umut vermek anlamına gelirdi.</p>
<p>“Dinle,” diyerek konuşmaya başladı, “beni eve göndermen gerekiyorsa bunu anlarım. Gerçekten. Gitmek istemiyorum ama kuralları da biliyorum. Ben sadece... Sen Burke ya da Jack gibi olduğumu düşünürken gitmek istemiyorum. Gittiğimde arkamdan kötü düşünmemeye çalış, olur mu?”</p>
<p>“Düşünmeyeceğim. Düşünmüyorum.”</p>
<p>Fox bana bakıp üzgün bir şekilde güldü. “Sana asla anlatma fırsatını yakalayamadığım bir sürü şey var. Senin gibi bir odaya hükmetmeyi ne kadar çok istediğim gibi. Çok etkileyici. Ya da şaka yaptığında gözlerinin nasıl parladığı. Gerçekten güzel.”</p>
<p>“Öyle mi oluyor? Bekle, ben şaka yapıyor muyum ki?” Kıs kıs güldü. “Evet. Yani, genellikle üstü kapalı oluyor ama gözlerinle ele veriyorsun. Ve bize takılmaktan ne kadar keyif aldığını görebiliyorum. Geçen günkü testte olduğu gibi.”</p>
<p>Gülümsedim. “Eğlenceliydi. Bu gece de eğlenceliydi, son ana dek.”</p>
<p>“O kuşkonmazı ısırırken yüzünün halini asla unutmayacağım.”</p>
<p>Dudaklarımı sıktım, onunla aynı tepkiyi verdiğimizden gayet emindim. Durumu güzelleştiren, onun ne kadar çabaladığını bilmeme rağmen moralinin bozulma-masıydı. Şu anda canını yakan tek şey, onu bir beyefendi olarak hatırlamayacağımdan endişelenmesiydi.</p>
<p>“Fox, sana bazı sorular soracağım ve bana karşı tamamıyla dürüst olmanı istiyorum. Yalan söylersen, her şey biter. Bir saat içinde gitmiş olursun.”</p>
<p>Yutkundu, son birkaç dakikanın saçmalığı yüzünden</p>
<p>silindi. “Söz veriyorum ”</p>
<p>Ona inanarak başımı salladım. “Pekâlâ. Bana babandan bahseder misin?”</p>
<p>Oflayıp pufladı, besbelli konuşmanın o yöne gitmesini beklemiyordum. “Şey, o hasta ki sanırım bunu biliyorsun. Kanser. Hâlâ gayet iyi durumda. Yani, çalışıyor ama şu anda sadece yarı zamanlı. Çok uyuması gerekiyor.</p>
<p>“O hastalandığında annem evi terk etti, yani... Gerçekten ondan bahsetmek istemiyorum, sorun olmazsa.” “Sorun yok.”</p>
<p>Devam ederken yere baktı. “Bir erkek ve bir kız kardeşim var ve sürekli geri dönecekmiş gibi konuşup duruyorlar ama ben bunun olmayacağını biliyorum. Geri dönsey-di, ben giderdim.”</p>
<p>“Ondan gerçekten bahsetmek zorunda değiliz Fox.” “Özür dilerim. Bilirsin, buraya gelmenin en zor yanının aradaki mesafe olacağını sanıyordum ama canımı yakacak kadar zor olan şey, seni ailenle birlikte görmek.” Sağlam eliyle kafasını kaşıdı. “Annenle baban hâlâ birbirlerine âşık ve erkek kardeşlerin sana dünyanın cennetiymişsin gibi bakıyorlar ve keşke ben de bunlara sahip olabilseydim. Elimde yakınından geçen bir şey yok ”</p>
<p>Elimi sırtına attım. “Mükemmel değiliz. Güven bana. Ve söylediğin kadarıyla babanla özel bir bağınız var.” “Var.” Bana şöyle bir baktı. “Böyle konuşmak istemezdim. Ailemden pek bahsetmem.”</p>
<p>“Sorun değil. Başka sorularım da var.”</p>
<p>Tekrar dik oturunca hareketinin ne kadar acı verdiğini görebildim. Elimi çekip gözlerimi devirdim. “Galiba bu da zor bir soru olacak.”</p>
<p>Gülümsedi. “Yine de sor.”</p>
<p>“Tamam... Buraya benim için mi geldin, onlardan kaçmak için mi?”</p>
<p>Fox düşündü, gözlerime bakan gözleri ölü gibi kıpırtısızdı. “ikisi de. Babamı seviyorum. Benim için ne kadar değerli olduğunu sana anlatamam ve ona bakmayı dert etmiyorum. Ama yorucu da. Çoğu zaman tatildeymişim gibi geliyor. Ayrıca kardeşlerimin de sonunda yaptıklarımı takdir etmeye başladıklarını düşünüyorum ki bu da vaziyeti onaylıyor.</p>
<p>“Hem sonra sen varsın.” Başını sağa sola salladı. “Bak, maaştan maaşa yaşadığımı biliyorsun. Ayrıca maddi durumu kötü bir ailem var. Özel olmadığımın farkındayım,” dedi, elini göğsüne koydu. Sonra aniden utandı. “Ama bilirsin işte, seni hayatım boyunca izledim, hep zeki ve güzel olduğunu düşündüm. Zerre kadar seninle olma şansım var mı bilmiyorum... Ama en azından adımı yazdırmak zorundaydım. Bilmiyorum; sadece buraya gelirsem, sana denemeye değer olabileceğimi göstermenin bir yolunu bulacağımı düşündüm.</p>
<p>“Ve sonra bir kavgaya karıştım.” Omuz silkti. “Yani, sanırım burada her şey bitiyor.”</p>
<p>Sesindeki hayal kırıklığından nefret ettim. Umursamak <span style="font-style:italic;">istemiyordum.</span> Bana yaklaşmasına müsaade edersem, bu işin sonunun kötü biteceğini biliyordum. Nereden bildiğimi açıklayamazdım ama bu gençlerden herhangi birinin samimiyet kurmasına müsaade etseydim, felaket olurdu. O halde, neden -neden- yaklaşmalarına engel ola-mıyordum?</p>
<p>“Bir sorum daha var”</p>
<p>“Tabii ki,” diye cevap verdi, yenilmiş gibiydi.</p>
<p>“Tüm gün kumsalda çalışmak nasıl bir his?” Gülümsemesine engel olmaya çalışmadı. “Müthiş. Okyanusta büyüleyici bir şeyler var. Sanki farklı günlerde farklı ruh halinde gibi. Yani, bazen su çok durgun ve bazen de vahşi. Ve Angeles’ın sürekli sıcak olmasına çok seviniyorum yoksa sanırım katlanamazdım.”</p>
<p>“Ben de buradaki havayı seviyorum ama pek sık kumsala gidemiyorum. Annemle babamın hoşuna gitmiyor ve tek başımıza gidersek de sonunda insanlar Ahren’la üstümüze üşüşüyorlar. Bunaltıyor.”</p>
<p>Beni nazikçe dürttü. “Bir gün Clermont’a gelirsen, beni bul. Özel bir kumsal kiralayabilir ve gönlünce yüzüp güneşlenebilirsin.”</p>
<p>Hayallere dalarak iç çektim. “Kulağa mükemmel geliyor.”</p>
<p>“Ciddiyim. En azından bunu yapabilirim.”</p>
<p>Ellerime ve sonra tekrar Fox’m umut dolu yüzüne baktım. “Buna ne dersin? Sözgelimi eğer ilk üçe kalırsan, birlikte gidip bir kumsal kiralarız ve belki babanla da tanışabilirim.”</p>
<p>Bunun ne anlama geldiğini anlayınca şok olduğundan yüzü donakaldı. “Eve gitmiyor muyum?”</p>
<p>“Bu gece olanlar senin suçun değildi. Ve geçmişinle ilgili dürüst davranmanı takdir ettim. Yani, biraz daha kalsan ve işlerin nasıl gideceğini görsek, nasıl olur?”</p>
<p>“Buna bayılırım işte ”</p>
<p>“Tamam o zaman.” Birçok şey hissederek ayağa kalktım. Bu geceden önce Fox’a karşı hiçbir çekim hissetmiyordum ama artık onu sarayda görmeyi dört gözle bekliyordum. “Kaçıp gittiğim için beni affet ama sabah olmadan halletmem gereken çok şey var.”</p>
<p>Yanımda kapıya kadar yürüyerek, “Tahmin edebiliyorum,” dedi. “Teşekkür ederim Prenses Hazretleri, bana bir şans tanıdığın için.”</p>
<p>“Tek istediğin de buydu, değil mi?” Gülümsedim. “Ve bana gerçekten Eadlyn diyebilirsin.”</p>
<p>Sırıtıp elimi tutmak için sağlam elini kullandı. Parmaklarımın üstüne nazikçe bir öpücük kondurdu. “îyi geceler Eadlyn. Ve tekrar teşekkür ederim.”</p>
<p>Odadan hızla çıkmadan önce ona hafifçe kafamı salladım. Bir sorun ortadan kalkmıştı... Ancak yarın bin tane daha olacaktı.</p>
<p>Fotoğrafçı arka plana karışma konusunda öyle başarılıydı ki kavga çıktığında orada olduğunu bile fark etmemiştim. Burke ile Fox gazetenin ilk sayfasmdaydı ve manşette ilkinin yollandığı ama İkincisinin kurtulduğu yazıyordu. Başka fotoğraflar da vardı. Kile’m yanında durduğum, safran ezdiğim ve bir kez de Henri’ye bir şeyler tercüme ederken Erik’in yanında durduğum karelerdi. Fakat hepsi, Fox’m üstüne atlarken Burke’ün suratında oluşan hayvani öfkeyle gölgelenmişti.</p>
<p>Bu fotoğrafı, diğer küçük fotoğraflarla beraber yırtıp saklamak için ayırdım. Nedeninden pek emin değildim. Sonunda Kile’ın kravat felaketinin yanma tıktım.</p>
<p>Herkesin bakışlarının ağırlığını hissederek kahvaltıya gittim. Genellikle benim için sorun olmazdı ama oğlanlar kavgayı fazlasıyla merak ederken ve ebeveynlerimin gözleri endişeyle bakarken dile getirilmemiş kelimelerin altına gömülmüştüm.</p>
<p>Dün gece çok fazla mı konuştum diye merak ettim, ya da onları suçluyormuşum gibi. Demek istediğim, sürecin ne kadar canımı yaktığı ve beni bitap düşürdüğüydü, amacım bunun için onları suçlamak değildi. Yine de katılım göstermeyi ne kadar az istesem de söz verdiğimi yapacağımı biliyordum. Burke’ün yumrukları, ülkedeki her şeyi gölgede bırakmıştı, en azından bugünlük.</p>
<p>Kaden, “Ne oldu?” diye fısıldadı.</p>
<p>“Hiçbir şey.”</p>
<p>“Yalancı. Annemle babam tüm sabah berbat bir haldeydi.”</p>
<p>Şöyle bir baktım. Babam, sürekli kaşının altını ovuşturup duruyordu ve annem tabağındaki yiyecekle oynayarak herkesi kandırmaya çalışıyordu.</p>
<p>îç çektim. “Büyüklere özel bir şey. Sen anlamazsın.” Gözlerini devirdi. “Benimle bu şekilde konuşma Eadlyn. On dört yaşındayım, dört değil. Tüm gazeteleri okuyorum ve <span style="font-style:italic;">Raporlarda,</span> dikkat kesiliyorum. Senin bildiğinden daha çok dil biliyorum ve kimse beni zorlamadan senin bildiğin her şeyi öğreniyorum. Benden daha iyiymişsin gibi davranma. Ben, bir prensim.”</p>
<p>îç çektim. “Evet ama ben kraliçe olacağım,” diyerek lafını düzeltip kahvemi yudumladım. Şu anda buna gerçekten ihtiyacım yoktu.</p>
<p>“Ve adın bir gün bir tarih kitabında olacak ve canı sıkılmış on yaşında biri bir test için adını ezberleyip daha sonra seni tamamen unutacak. Bir işin var, tıpkı dünyadaki herkes gibi. Seni diğerlerinden daha düşük ya da üstün kılıyormuş gibi davranmayı kes.”</p>
<p>Nutkum tutulmuştu. Kaden gerçekten benim hakkımda bunları mı düşünüyordu?</p>
<p><span style="font-style:italic;">Herkes</span> benim hakkımda bunları mı düşünüyordu?</p>
<p>Bugün güçlü olmaya, annemle babama yoluma gerçekten devam ettiğimi göstermeye ve dün gece yaşananlar gibi şeylerin beni sarsamayacağını oğlanlara kanıtlamaya niyetliydim. Ancak Kaden’ın sözleri beni -ve tüm çabalarımı- değersiz göstermişti.</p>
<p>Gitmek için ayağa kalktım, ofisten ne almam gerektiğini düşünmeye çalıştım. Bugün kesinlikle orada çalışamazdım.</p>
<p>“Hey Eadlyn, bekle.”</p>
<p>Kile’dı, bana yetişmek için koşuyordu. Bu sabah yemek salonuna girdiğimde ona bakmamıştım bile. Dudağı biraz şişmişti ama diğer yandan iyi görünüyordu.</p>
<p>“îyi misin?” diye sordu.</p>
<p>Başımla onayladım... Sonra da başımı sağa sola salladım. “Gerçekten bilmiyorum.”</p>
<p>Ellerini omuzlarıma attı. “Her şey yolunda.”</p>
<p>O kadar derbeder olmuştum ki her şeyi bir dakikalığına durduracağını bildiğimden dudaklarımı dudaklarına bastırdım.</p>
<p>“Aah!” diye bağırıp geri kaçtı.</p>
<p>“Özür dilerim! Ben sadece...”</p>
<p>Beni bileğimden yakalayıp en yakındaki odaya soktu, kapıyı çarparak kapattı ve beni duvara yasladı. Beni, onu öptüğümden daha sert öptü, neler olacağından haberdarsa dudağını besbelli kafasına takmıyordu.</p>
<p>Nefes nefese, “Bu da nereden çıktı böyle?” dedi.</p>
<p>“Düşünmek istemiyorum. Sadece beni öp.”</p>
<p>Kile tek kelime etmeden beni kendine çekti, elleri saçımda kayboldu. Gömleğini avuçlayıp ona sıkıca tutundum.</p>
<p>Bu işe yaradı. Birlikte sallanırken kısa bir süreliğine diğer her şey durdu. Dudakları ağzımdan sonra boynuma geçti. Bu öpücükler eskisinden çok farklıydı. Agresif ve talepkârdı, tüm dikkatimi topluyordu. Düşünmeden gömleğini yukarı çektim.</p>
<p>Yanağıma doğru şeytan gibi güldü. “Pekâlâ, kıyafetler çıkıyorsa, gerçekten bir odaya girmeliyiz. Ve muhtemelen ikinci ismimi bilmelisin.”</p>
<p>“Ashton mı? Arthur? A ile başlıyormuş gibi geliyor.” “Yakınından bile geçmiyor.” îç çekip kıyafetlerini bıraktım. “îyi.”</p>
<p>Geriye çekildi, kolları hâlâ belimdeydi, bana sırıtıyordu. “Sen iyi misin? Dün gecenin biraz korkunç olduğunu biliyorum.”</p>
<p>“Sadece beklemiyordum. Kuşkonmazdı... Birini kelimenin tam manasıyla bir sebze için yumrukladı.”</p>
<p>Kile kahkahayı bastı. “Gördün mü, işte bu nedenle tereyağını elden bırakmayacaksın.”</p>
<p>“Ah, sen ve senin aptal tereyağın.” Başımı sağa sola sallayarak parmağımı göğsünde gezdirdim. “Gerçekten dudağın için üzüldüm. Başka bir yerin de acıyor mu?” “Karnım. Kurtulmak için bana birkaç kere dirsek attı ama daha beter olmadığına şaşırdım. Henri’nin gözü canını yakıyormuş gibi duruyor. Bir santim daha aşağıdan darbe almadığına seviniyorum.”</p>
<p>Ne kadar kötü olabileceğini düşünürken yüzümü ekşittim. “Kile, sen ikisine de tekmeyi basar miydin? Benim pozisyonumda olsaydın?”</p>
<p>“Sanırım senin yerinde olsaydım Henri’yle beni bile düşünmek zorunda kalırdım,” diye cevapladı.</p>
<p>“Ama ikiniz de durdurmaya çalıştınız.”</p>
<p>Tek parmağını kaldırdı. “Doğru. Orada olduğun için bunu biliyorsun. Ama diğerleri gazeteleri gördüler ve fotoğraflar hepimiz olaya dahilmişiz gibi gösteriyor.”</p>
<p>“Yani Fox, Henri ve seni burada tutmam paçayı kurtarmışsınız gibi mi gösterdi?”</p>
<p>“Ayrıca belki diğerlerinin de bunu yapabileceğini.” “Bugün gittikçe beter bir hal alıyor.” Iç çekip parmaklarımı saçımda gezdirip sırtımı duvara yasladım.</p>
<p>“O kadar kötü mü öpüşüyorum?”</p>
<p>Odamda geçirdiğimiz diğer geceyi hatırlayınca kahkaha atmaya başladım. Kile’m benimle konuşmak istemesi çok acayipti ama bunu neden şimdi düşündüğümden pek emin değildim. Tüm bu süre boyunca yeni bir bakış açısı, yeni bir perspektif edinebilirdim.</p>
<p>“Daha önce neden hiç konuşmadık ki? Çok kolay oluyor.” Omuz silkti. “Burada kontrol senin elinde. Sen ne düşünüyorsun?”</p>
<p>Söylemeye utandığımdan yere baktım. “Sanırım Josie’den dolayı sana içerledim. Sürekli taklit etmesi beni delirtiyor.”</p>
<p>“Sanırım ben de saraydan dolayı sana içerledim. Bu, ebeveynlerimizin hatası, bizim değil ama kraliçe olacağın için senin üstüne yığdım.”</p>
<p>“Bunu anlayabiliyorum.”</p>
<p>“Ve Josie hakkında ne demek istediğini biliyorum.</p>
<p>Ama onun için de zor, senin gölgende büyümek.”</p>
<p>Suçluluk hissettiklerimi sıraladığım büyüyen listeye Josie’yi de eklemeye katlanamazdım. Iş başına dönersem dikkatimin dağılacağını bildiğimden kıyafetlerimi düzelttim. “Yakında birlikte bir şeyler yapalım. Randevu gibi değil, sadece birlikte vakit geçirelim.”</p>
<p>Şu çarpık gülücük yüzüne yayıldı. “Bu hoşuma gider.” Gömleğini pantolonuna sokmaya başlayınca yanaklarımda hissettiğim kızarıklıkla savaştım. Nasıl bu kadar kontrolden çıkmıştım?</p>
<p>“Ve dinle,” dedi. “Olanların seni yıpratmasına izin verme. Sen, Seçim’den daha mühimsin.”</p>
<p>“Teşekkürler Kile.” Yanağını öpüp çıktım, odama yöneldim.</p>
<p>Çekilişte adı çıktığında ne kadar sinirlendiğimi hatırladım, sanki kandırılmıştım. Şimdiyse, o formun nasıl yığının arasına karıştığı umurumda değildi; sadece karıştığına memnundum.</p>
<p>Onun da aynı şekilde hissetmesini umdum.</p>
<p><a id="bookmark6"></a>26. Bölüm</p>
<p>Bu gece tam bir mücadele verecektim. Evet, Ean’la çekilmiş fotoğraflar kâğıt üzerinde muhteşem görünüyordu ve evet, oyun şovunun küçük küpleri büyüleyici olmuştu ama Gavril geride kalan adaylara odaklanmak yerine Jack ile Burke’ün gönderilmeleri üzerinde durması gerektiğini düşünür mü diye merak ediyordum.</p>
<p>Daha kötüsü, gençler hakkında söyleyecek pek bir şeyim olduğundan da emin değildim. Babam güvenlik taramasına başlıyordu, yani muhafızlar hızla hareket etmedikleri sürece bu hafta hiç randevum olmayacaktı... Bunun anlamı da gelecek haftaki <span style="font-style:italic;">Rapor</span>'da paylaşacak hiçbir şeyin olmayacağıydı. Bu gecenin bir önemi olmalıydı ve ben bunu nasıl başaracağımdan emin değildim.</p>
<p>Bir şeylerin yolunda gitmediğine dair içimdeki histen kurtulamıyordum, sanki Seçim sürecini iyileştirecek anahtar bilgiye sahip değildim.</p>
<p>Gözümde tamamen felaket değildi, sırf Kile’ı, Henri’yi, Hale’i ve Fox’ı tanıma fırsatı elde ettiğim için. Ancak halkın bildiği kadarıyla neredeyse her şey yerle bir oluyordu.</p>
<p>O gün gazeteye bir saliseliğine bakmış olsam da geçit töreni arabasında nasıl da küçücük olmuş gibi göründüğümü hatırlıyordum. Daha kötüsü, hâlâ etraftaki insanların parmaklarıyla işaret edip kahkahalar attıklarını görebiliyordum. Sadece bu hafta iki adaya hatalı davrandıkları için tekmeyi basmıştık ve bu olayın ertesinde tüm romantik jestler gölgelenmişti.</p>
<p>Çok, çok kötü görünüyordu.</p>
<p>Odamda oturup düşüncelerimi düzene sokmaya çalışarak çizim yaptım. Bunu tersine çevirmenin, güzel bir şeye dönüştürmenin bir yolu olmalıydı.</p>
<p>Kalemim sayfayı boydan boya çizdi ve ne zaman düzgün bir çizgi çekilse bir problem de düzeltiliyormuş gibi geldi. Muhtemelen bu hafta geçmiş randevularımdan bahsetmeyi atlamalıydım. Birinin konusunu açarsam hepsinin konusunu açmam gerekirdi ve Jack’in üzerimdeki ellerini hatırlamak istemiyordum.</p>
<p>Fakat belki de olaylar yerine oğlanlar hakkında bildiklerimden bahsedebilirdim. Övülecek yeteri kadar şey vardı ve yeteneklerine hayran kalmış gibi göründüğümde kimi seçeceğim konusunda aklımın karışması mantıklı gelirdi. Seçim dibe vurduğundan değildi; çok fazla iyi seçenek olduğundandı.</p>
<p>Bir plan yaptığımda elimde güzel bir de tasarım vardı. Üste çok iyi oturan, askılı bir elbiseydi ve diz üstünde bitiyordu. Üstüne de incecik, büyük bir balon gibi etek çizdiğimde mütevazı göründü. Kullandığım renkler -elbise için bordo, üstüne çizdiğim etek için altın kahve- leziz bir sonbahar havası kattı.</p>
<p>Giydiğimde saçımı nasıl şekillendireceğimi hayal edebiliyordum. Hangi mücevherlerimle en iyi duracağını bile biliyordum. Benim gözümde görkemi sonsuzdu ama insanların ne düşüneceğinden endişeleniyordum. Şu anda hayatımın diğer tüm yıllarından daha çok önem taşıyorlardı.</p>
<p>Neena, geçerken çizimi gözünün ucuyla görüp, “Ah hanımefendi!” dedi.</p>
<p>“Beğendin mi?”</p>
<p>“Hayatımda gördüğüm en gösterişli şey.”</p>
<p>Elbiseye gözlerimi diktim. “Bunu Rapor’da giysem paçamı kurtarabilir miyim dersin?”</p>
<p>Zaten bilmem gerekirmiş gibi yüz ifadesini değiştirdi. “Resmen tepeden tırnağa kumaşla kaplısınız, üstünü taşlarla bezemeyi planlamadığınız sürece neden giyemeyeceğinizi anlamıyorum.”</p>
<p>Neredeyse gerçekten dokunabiliyormuşum gibi kâğıda vurdum.</p>
<p>Neena, “Başlamalı mıyım?” diye sordu, sesinde bir tutam heyecan vardı.</p>
<p>“Aslında, beni atölyeye götürebilir misin? Sanırım bunu yapmaya yardım etmek istiyorum. Bu gece için istiyorum.”</p>
<p>Neena, “Heyecandan havalara uçarım,” dedi. Defterimi kapıp peşi sıra koridora çıktım, hayatımda hiç bu kadar heyecanlı olmamıştım.</p>
<p>Rapor’a adım attığımda ilk gördüğüm şey Josie’nin gözlerinden resmen fırlayan kıskançlık olunca, kesip dikme maratonuna değmişti. Altın rengi topuklular giymiş ve omuzlarıma dağınık bir şekilde dökülsün diye saçlarıma maşa yapmıştım ve muhtemelen hayatımda kendimi en güzel hissettiğim andı. Seçilmişlerin sakınmadan gözlerini üstüme dikmeleri de bu gece özellikle hoş olduğumu onaylıyordu ve hayrete düştüğümden sırıtmamaya-yım diye sırtımı onlara dönmek zorunda kalmıştım.</p>
<p>îşte o anda bir şeylerin yolunda gitmediğini hissettim. Bir parça gerilim odada dolanıyormuş gibiydi ve elbisemin yarattığı gururdan ya da oğlanların yaydığı hayranlık duygusundan çok daha güçlüydü. Ağırdı, neredeyse tüylerimi diken diken edecekti.</p>
<p>Etrafa bakıp bir ipucu aradım. Annemle babam bir köşede gizlenmeye çalışıyorlardı. Babamın gerilmiş kaşlarından ve annemin hareketlerinden ortada bir sorun olduğunu anlayabiliyordum. Emin olmadığım şey, onlarla konuşmaya gitmemin gerekliliğiydi. Birkaç günlük sessizlik yeterli olmuş muydu?</p>
<p>“Hey!” Baden sinsice yanıma gelmişti.</p>
<p>“Selam.”</p>
<p>“Seni korkuttum mu?”</p>
<p>Kibarca dikkatimi topladım. “Hayır, ben iyiyim. Biraz düşüncelere daldım. Bir şeye mi ihtiyacın var?”</p>
<p>“Ee, seni bu hafta akşam yemeğine falan davet edebilir miyim diye merak ediyordum. Belki tekrar müzik yaparız?” Görünmez gitarını çalıp gülerken dudağını ısırdı.</p>
<p>“Çok tatlı ama geleneklere göre benim davet etmem gerekiyor.”</p>
<p>Omuz silkti. “Yani? O adamlar seni çağırınca şu yemek yapma işi olmadı mı?”</p>
<p>Hatırlamaya çalışarak gözlerimi kıstım. “Teknik anlamda belki.”</p>
<p>“Yani, ben sarayda büyümediğim için davet edemem ama Kile edebilir mi?”</p>
<p>Senelerce süren huzursuzluğu düşünüp kahkahayla, “Seni temin ederim ki Kile, hayal edebileceğin daha az avantajlı,” diyerek cevap verdim.</p>
<p>Baden orada öylece durdu, sessizdi ve inanmıyordu. “Elbette.”</p>
<p>Ellerini ceplerine sokup sabit adımlarla yürüyüp gittiğinde resmen şoktaydım. Kaba bir şey mi yapmıştım? Dürüsttüm. Ve aslında onu geri çevirmemiştim.</p>
<p>Beni başından savdığını düşünmemeye çalışarak dikkatimi bu geceki görevime verdim: Göz alıcı ve zarif olmak ve herkesi âşık olmaya başladığıma ikna etmek.</p>
<p>Babam yanımdan geçerken nazikçe kolunu tuttum. “Sorun nedir?”</p>
<p>Başını sağa sola sallayıp elime vurdu. “Hiçbir şey aşkım.”</p>
<p>Bu yalan, beni Baden’ın başından atmasından daha çok sarstı. İnsanlar odada dolanıyor, emirler yağdırıp notları kontrol ediyorlardı. Josie’nin kahkaha attığını duydum ve birisi anında onu susturdu. Gençler birbirleriyle konuşuyorlardı, biraz yüksek sesle olduğundan yakışık aldığı söylenemezdi. Baden, Henri’nin yanında surat asıyor, herkesi görmezden geliyordu ve ben de ellerimi mideme bastırıp kendimi sakinleştirdim.</p>
<p>Henri’nin yanında, setin hemen dışındaki karanlıkta sallanan bir el gördüm. Erik’ti, kenarda durmuş gizli koltuğuna oturmayı bekliyordu. Dikkatimi çektiği anda bana başparmaklarını kaldırarak işaret verdi ama yüzündeki ifade bunun bir soru olduğunu bildiriyordu. Omuz silktim. Dudaklarını sıktı, sonra da ağzıyla üzgünüm der gibi yaptı. Ona sıktığım dudaklarımla bir tebessüm gönderip başparmaklarımı kaldırdım, pek olmadı ama yapabileceğim tek şey de buydu. Erik bana bakarak başını sağa sola sallayınca garip bir şekilde rahatladım. En azından birisi nasıl hissettiğimi anlıyor gibi görünüyordu.</p>
<p>Derin bir nefes alıp annemle Ahren’ın arasında oturmaya gittim.</p>
<p>Ona fısıltıyla, “Yolunda gitmeyen bir şeyler var,” dedim.</p>
<p>“Biliyorum.”</p>
<p>“Ne olduğunu biliyor musun?”</p>
<p>“Evet.”</p>
<p>“Bana söyleyecek misin?”</p>
<p>“Daha sonra.”</p>
<p>Iç çektim. Kafam endişeyle doluyken nasıl performans sergileyecektim ki?</p>
<p>Gelişmeler aktarıldı ve babam kısaca konuştu, gerçi ben söylediklerinin hiçbirine odaklanamadım. Tek görebildiğim gözlerinin çevresindeki stres çizgileriydi, dert ettiğinin yükünü taşıyan omuzlarıydı.</p>
<p>Programın yarısında Gavril setin ortasına adım attı ve Seçilmişler için birkaç sorusu olduğunu duyurdu ve ben de hepsinin kravatlarını ya da kol düğmelerini düzeltmelerini, yerlerinde daha güvenle oturmaya başlamalarını izledim.</p>
<p>“Peki, bir bakalım... Sör Ivan?” îlk sıranın kenarından Ivan elini kaldırınca Gavril ona döndü.</p>
<p>“Şu ana kadar Seçim’den keyif aldınız mı?”</p>
<p>Kıs kıs güldü. “Prensesle bire bir vakit geçirmeyi ba-şarsaydım daha çok keyif alırdım.” Ivan bana göz kırptı</p>
<p>ve yüzümün alev aldığını hissettim.</p>
<p>Gavril zarifçe, “Prensesin herkese yetişmekte zorlanabileceğini hayal edebiliyorum,” dedi.</p>
<p>“Tabii ki! Şikâyet etmiyorum, sadece umutlanıyorum,” diye ekledi, hâlâ her şey bir şakaymış gibi gülüyordu.</p>
<p>“Eh, belki bu gece Kraliyet Prensesine baskı yapabilir ve size vakit ayırmasını sağlayabilirsiniz. Söyleyin: Geleceğin prensinin sizce en önemli görevi nedir?”</p>
<p>Ivan’m kahkahası durdu. “Bilmiyorum. Sanırım iyi eşlik etmek önemli. Prenses Eadlyn görev icabı birçok ilişki kurmak zorunda kalıyor ve bence hep yanında olmak istediği insanlardan biri olmak hoş olurdu. Sadece, bilirsin işte, eğlencesine.”</p>
<p>Gözlerimi devirmemeye çalıştım. Asıl <span style="font-style:italic;">seninle</span> ilişki kurmak zorunda bırakıldım tatlım.</p>
<p>Gavril, “İlginç,” diyerek yorumda bulundu. “Peki ya siz ne diyorsunuz Sör Gunner?”</p>
<p>Gunner, biraz kısa boyluydu ve iriyarı Ivan’m yanında oturduğundan çıtı pıtı göründüğü söylenebilirdi. Sırtını dikleştirmeye çalıştı ama faydası olmadı.</p>
<p>“Sanırım geleceğin prensi, her an hazırda bulunmalı. Siz zaten prensesin yoğun programından bahsettiniz, yani hayatındaki herkes kendini yardımcı olabileceği bir pozisyona sokmaya çalışmalı. Tabii ki şu anda nasıl olacağını bilmiyorum ama hayatının ve önceliklerinin nasıl değişeceğini düşünmek önemli.”</p>
<p>Gavril onaylar gibi bir ifadeye büründü ve babam da alkışlayınca herkes ona katıldı. Ben de katıldım ama garip geliyordu. Gerekli bir soruydu ve eğlence amaçlı kullanılmasının hoşuma gittiğinden emin değildim.</p>
<p>Gavril, “Sör Kile, tüm hayatınız boyunca sarayda yaşadınız,” diyerek sahnede yürüdü. “Prens olsaydınız, sizce hayatınız nasıl değişirdi?”</p>
<p>“Kesinlikle kişisel hijyenime daha çok odaklanmam gerekirdi.”</p>
<p>“Pöf!” Ağzımı kapattım, çok utanmıştım ama kahkahalarıma engel olamıyordum.</p>
<p>“Ah! Görünüşe göre orada birileri buna katılıyor.” Kile’ın arkasında Henri geç de olsa kahkahalara katıldı. Tabii ki yorumu gecikmeli olarak duymuştu. Gavril onu fark etti ve geri gitti.</p>
<p>“Sör Henri’ydi, değil mi?” Henri başıyla onayladı ama gözlerindeki saf dehşeti görebiliyordum. “Tüm bunlar hakkında ne düşünüyorsunuz? Sizce geleceğin prensinin en önemli rolü ne olmalı?”</p>
<p>Erik’i duymak için yana kaydığında korkusunu yansıtmamaya çalıştı. Anladığında başıyla onayladı.</p>
<p>“Ah, ah, evet. Preeens, olmalı preeenses için... Şey...” Ayağa kalktım. Buna dayanamıyordum. “Henri?” diye seslendim. Tüm gözler üzerime çevrildiğinde setin ortasında bana katılması için elimi salladım. Dikkatlice oturduğu yerden indi. “Ve Erik? Sen de.”</p>
<p>Henri, arkadaşının setin arkasından gelmesini bekledi. Erik gergin görünüyordu, spot ışıklarının altında olmaya hazır değildi ama Henri ona gülümseyerek bir şey söylediğinde rahatlayıp Gavrü’le birlikte öne çıktı,</p>
<p>Henri’nin koluna girdim ve Erik de hemen arkasında durup gölge moduna girdi.</p>
<p>“Gavril, Sör Henri Swendway’de büyümüş. Anadili Fince, yani bir tercümana ihtiyacı oluyor.” Erik’i göster-</p>
<p>dini ki o da hızla başını salladı, gözlerden uzağa gitmeye hazırdı. “Henri’nin soruna cevap vermekten mutluluk duyacağına eminim ama Erik arkada saklanmazken çok daha kolay olacağını düşünüyorum.”</p>
<p>Henri gülümserken Erik tüm bunları ona aktardı ve uzanıp nazikçe kolumu sıktığında garip bir şekilde gurur duydum.</p>
<p>Toparlanmak için duraksayan Henri, cevap verdi. Kelimelerini düşündüğünü görebiliyordum ve şaşkın olsa da konuşurken temkinliydi. Sonunda sözünü bitirince tüm gözler Erik’e çevrildi.</p>
<p>“Geleceğin prensi her kim olacaksa, bir değil birçok rolü olacağını hatırlaması gerektiğini söylüyor. Eş, danışman, arkadaş ve daha fazlası. Prenses Hazretleri kadar çok çalışıp çabalaması ve hizmet edebilmek için egosunu bir kenara kaldırması gerekecek.” Erik ellerini arkasına atınca Henri’nin son sözlerini hatırlamaya çalıştığını anlayabildim. “Ve asla taşıyamayacağı bir yük taşıdığını anlaması ve bazen sadece bir palyaço olmaya hazır olması gerekiyor.”</p>
<p>Kıkır kıkır güldüm, Erik lafını bitirdiğinde Henri’nin kocaman gülücüğünü görünce mutlu oldum. Tüm oda alkışlara boğuldu ve kulağına fısıldamak için parmak uçlarımda yükseldim.</p>
<p>“İyi, iyi.”</p>
<p>Parıltılar saçıyordu, “iyi, iyi?”</p>
<p>Başımla onayladım.</p>
<p>Gavril tek nefeste, “Prenses Hazretleri, bu Seçim sürecinde sıradışı bir zorluk yaratıyor,” dedi. “Nasıl baş ediyorsunuz?”</p>
<p>“Şu anda iki şeyle: Sabır ve Erik.”</p>
<p>Odada birçok kişiden kahkahalar yükseldi.</p>
<p>“Fakat bu nasıl olur? Bir noktada değişmek zorunda.” Hayatımda ilk defa koşup sandalyemi kapmak ve odanın bir ucundan Gavril Fadaye’e fırlatmak istedim.</p>
<p>“Evet, muhtemelen öyle ama dil bariyerinden kesinlikle daha beter şeyler var.”</p>
<p>“Bize birkaç örnek verebilir misiniz?”</p>
<p>Henri’yle Erik’e oturmaları için işaret verdim ve Erik’in hızla hareket etmesine karşılık kahkahayı basmamak için çok çabaladım. Henri, giderken bana şefkatle dolu bir tebessüm gönderdi ve bu bana ilham kaynağı oldu.</p>
<p>“Eh, konu Henri’yle başladığından, müsaadenizle örnek olarak onu kullanacağım, iletişime geçmek için çok çalışmamız gerekiyor ama o, inanılmaz derecede kibar bir insan. Diğer yandan Jack ile Burke İngilizce’yi mükemmel derecede konuşuyorlardı ama epey kötü davranışları vardı.”</p>
<p>“Evet, hepimiz Burke’ün kavgasıyla ilgili hikâyeyi gördük ve müsaade ederseniz, bu olaydan yara almadan çıktığınıza sevindiğimi söyleyeceğim.”</p>
<p>Yaralanmadan? Elbette. Yara almadan? Tartışmaya açıktı. Ancak kimse bundan bahsettiğimi duymak istemezdi.</p>
<p>“Evet ama onlar istisna, kaideyi bozmuyorlar. Övünebileceğim birçok aday var.”</p>
<p>“Ah? O halde sizi durdurmayayım!”</p>
<p>Gülümseyip onlara şöyle bir baktım. “Sör Hale inanılmaz derecede zevkli ve terzilik yapıyor. Tüm Illea bir gün onun tasarımlarını giyerse, şaşırmam.”</p>
<p>“O elbiseye bayıldım!” diye bağırdı.</p>
<p>Gururuma engel olamayarak, “Ben yaptım!” diye bağırarak cevap verdim.</p>
<p>“Mükemmel.”</p>
<p>“Gördün mü,” diyerek Gavril’e döndüm. “Zevkli olduğunu söylemiştim.” Tekrar etrafa baktım. “Elbette daha önce Sör Baden’m müzikteki yeteneğinden bahsetmiştim ama bir kez daha belirtmeye değer. Çok yetenekli.”</p>
<p>Baden hızla başını salladı ve hâlâ sinirliyse de iyi gizliyordu.</p>
<p>“Sör Henri, keşfettiğim harika bir aşçı. Ve o konuda beni etkilemek çok zor çünkü biliyorsunuz, sarayın şefleri dünyadaki herkesle yarışabilir. Yani, onun yaptığı bir yiyeceğin tadına baktığım için beni kıskanacağınızı söylediğimde bana güvenin.”</p>
<p>Stüdyoyu daha fazla kahkaha kapladı ve monitörde babamın çok, çok keyifli olduğunu gördüm.</p>
<p>“Sör Fox... Şimdi, bazısı bunun ne kadar değerli bir yetenek olduğunu fark etmeyebilir ama onun her durumdan iyi bir şey çıkarma yetisi var. Seçim stresli geçebilir ama o daima işe iyi tarafından bakıyor. Yanında olmak keyif veriyor.”</p>
<p>Fox’la birbirimize şöyle bir baktık ve makyajı kafasındaki yarık ile mor gözünü tam olarak kapatamasa da kesinlikle tehditkâr bir hali yoktu. Kalmasına müsaade ettiğime sevindim.</p>
<p>Gavril, “Başka var mı?” diye sorunca ben de gençleri taradım. Evet, bir tane daha vardı.</p>
<p>“Çoğu insan, Sör Kile’ı enine boyuna tanımadığıma inanmakta güçlük çekiyor çünkü tüm hayatlarımız boyunca aynı yerde yaşadık ama bu doğru. Seçim, bana onu çok daha iyi tanıma fırsatı verdi ve artık onun gelecek vaat eden bir mimar olduğunu biliyordum. Bir gün ikinci bir saray yaptırmaya ihtiyacımız olursa, arayacağım ilk kişidir.”</p>
<p>Çocukluk arkadaşlarının nihayet muhtemelen âşıklara dönüşeceği fikrine karşılık odada tatlı tatlı iç çekenler oldu.</p>
<p>“Gerçi hijyen konusunda yardıma ihtiyacı olduğunu ben de onaylayabilirim,” diye ekleyip odayı tekrar kahkahalara boğdum.</p>
<p>Gavril, “Duyduklarıma bakılırsa, bu genç adamlar gerçekten müthiş!” diye seslendi, bir kez daha alkışlanmalarını sağladı.</p>
<p>“Kesinlikle.”</p>
<p>“Peki, o kadar etkilendiyseniz sormam gerek: Henüz kalbinizde özel bir yere sahip olan var mı?”</p>
<p>Kendimi saçımla oynarken buldum. “Bilmiyorum.”</p>
<p>“Ah ha!”</p>
<p>Kıkır kıkır gülerek yere baktım. Gerçek değildi... Değil mi?</p>
<p>“Bahsettiğiniz kişilerden biri olabilir mi?”</p>
<p>Oyunbaz bir edayla koluna vurdum. “Aman Tanrım, Gavril!”</p>
<p>Sırıtırken odadakilerin çoğu da ona katıldı. Elimle kendimi yelleyip ona döndüm.</p>
<p>“Gerçek şu ki hâlâ bundan gözler önündeyken bahsetmek güç ama gelecekte daha çok konuşabileceğimi umuyorum.”</p>
<p>“Bu harika bir haber Prenses Hazretleri. Müsaade-</p>
<p>nizle, partnerinizi ararken tüm Illea’yla birlikte size iyi şanslar diliyorum.”</p>
<p>“Teşekkür ederim.” Başımı mütevazı bir şekilde sallayıp babama bir göz attım.</p>
<p>Yüzündeki ifadeye bakılırsa inanmıyordu, neredeyse iyimserdi. Hiçbir şeyden emin olamazken tek bir umut ışığının gözlerindeki endişenin çoğunu yok etmesini görmek acı tatlı bir histi.</p>
<p>Şimdilik bu kadarı yeterli olacaktı.</p>
</body>
</html>