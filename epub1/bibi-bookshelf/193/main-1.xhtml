<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a>8. Bölüm</p>
<p>Hafta sonu boyunca herkesten kaçtım ve görünüşe göre kimsenin bunu dert ettiği yoktu, annemin bile. İsimler açıklandığı için Seçim çok daha gerçekçi bir hal almıştı ve ben, bitip tükenen huzur dolu günlere üzülüyordum.</p>
<p>Adaylar gelmeden önceki pazartesi günü sonunda insan içine çıkıp Kadınlar Odası’nm yolunu tuttum. Bayan Lucy oradaydı, görünüşe göre her zamanki neşeli kişiliğine geri dönmüştü. Sürekli ona yardım edebilecek bir şeyler yapabilmeyi diliyordum. Bir köpek yavrusunun insan olmadığını biliyordum ama şu ana kadarki tek fikrim, ona bir evcil hayvan vermekti.</p>
<p>Annem, Bayan Marlee’yle konuşuyordu; kapıdan girdiğim anda el sallayarak beni yanlarına çağırdılar.</p>
<p>Otururken Bayan Marlee elini elimin üstüne koydu. “Kile hakkında olanları açıklamak istiyordum. Senin yüzünden gitmek istemiyor. Uzun bir süredir gitmekten bahsediyor; bu sömestri dışarı geçirdiği için artık istemez sanıyordum. Onu dışarı göndermeye dayanamam.”</p>
<p>Annem, “Elbet bir gün kendi kararlarını vermesine müsaade etmek zorunda kalacaksın,” diyerek görünüşünü belirtti. Kızını bir yabancıyla evlendirmek isteyen kişi ta kendisi olduğundan, bunu söylemesi komikti.</p>
<p>“Anlamıyorum. Josie hiç çekip gitmekten bahsetmiyor.”</p>
<p>Gözlerimi devirdim. Tabii ki bahsetmezdi.</p>
<p>“Ama ne yapabilirsin ki? Zorla burada tutamazsın.” Annem bir fincana çay doldurup önüme koydu.</p>
<p>“Başka bir öğretmen tutacağım. Bu seferkinin saha deneyimi var ve Kile’a bir kitabın sunabileceğinden daha fazlasını verebilir, yani sanırım biraz daha vakit kazanıyorum. Sürekli umuyorum ki...”</p>
<p>May Teyze odaya daldı, bir dergiden fırlamış gibi görünüyordu. Hızla ona doğru atıldım ve kemiklerini ezecek şekilde sarıldım.</p>
<p>“Prenses Hazretleri,” diyerek beni selamladı.</p>
<p>“Kapa çeneni.”</p>
<p>Kahkahayı basıp beni geri çekti, hem omuzlarımdan tutuyor hem de gözlerimin içine bakıyordu. “Seçim hakkmda-ki her şeyi duymak istiyorum. Kendini nasıl hissediyorsun? Fotoğraflardan bazıları sevimliydi. Şimdiden âşık mısın?”</p>
<p>Kahkaha atarak, “Yakınından bile geçmem,” dedim.</p>
<p>“Eh, onlara bi’kaç gün tanı.”</p>
<p>May Teyze böyleydi işte. Her birkaç ayda bir yeni bir aşk. Hiç evlenmediği için dördümüze -ve kuzenlerimiz Astra ile Leo’ya- kendi çocukları gibi davranırdı. Özellikle ben yanında olmaktan keyif alıyordum ve o geldiğinde saray hep daha heyecan verici bir yere dönüşüyordu.</p>
<p>Annem, “Ne kadar kalacaksın?” diye sordu ve May, annemin yanından geçtiğimiz sırada elimi tuttu.</p>
<p>“Yine perşembe günü gidiyorum”</p>
<p>Ağzım açık kaldı.</p>
<p>May Teyze, “Biliyorum. Tüm heyecanı kaçıracağım!” Bana bakarak dudaklarını büzdü. “Ama Leo’nun cuma öğleden sonra bir oyunu var; Astra’nın dans resitali de cumartesi ve orada olacağıma söz verdim. Gerçekten gelişme gösteriyor,” diyerek anneme döndü. “Annesinin sanatçı olduğu belli.”</p>
<p>Birbirlerine gülümsediler. Annem, “Keşke ben de gele-bilseydimdiye yakındı.</p>
<p>“Neden gitmiyoruz?” diye önerip çayım için birkaç kurabiye kaptım.</p>
<p>May Teyze bana sorgulayan bir bakış gönderdi. “Bu hafta sonu için zaten planların olduğunun farkındasm değil mi? Büyük planlar? Hayatını değiştirecek planlar?” Omuz silktim. “Onları kaçıracağım için pek endişelenmiyorum.”</p>
<p>Annem, “Eadlyn,” diyerek beni azarladı.</p>
<p>“Özür dilerim! Sadece bunaltıcı. Hayatımın bu halini seviyorum.”</p>
<p>May, “Fotoğraflar nerede?” diye sordu.</p>
<p>“Odamda, masamda, isimlerini öğrenmeye çalışıyorum ama pek ilerleme kaydedemedim henüz.”</p>
<p>May, hizmetçiye elini salladı. “Canım, prensesin odasına çıkıp masasından Seçim adaylarını alabilir misin?” Hizmetçinin gözleri parladı, eğilerek selam verdi ve ben aşağı getirirken formları karıştıracağından şüphelendim.</p>
<p>Annem, kız kardeşine uzandı. “Sana hatırlatmak isterim ki bir, sana yasaklar ve iki, yasak olmasalardı bile senin yarı yaşındalar.”</p>
<p>Bayan Marlee’yle birlikte kahkaha attığımız sırada, Bayan Lucy sadece gülümsedi. Bize kıyasla, May Teyze’ye çok daha iyi davranıyordu.</p>
<p>Bayan Lucy karşı çıkarak, “Onunla dalga geçmeyin,” dedi, “iyi niyetli olduğundan eminim.”</p>
<p>“Teşekkür ederim Lucy. Yarışma benim için değil, Eadlyn için!” diye kabul etti. “Önde başlamasına yardım edeceğiz.”</p>
<p>“O iş pek öyle yürümüyor.” Annem arkasına yaslanıp mağrur bir edayla çayını içti.</p>
<p>Bayan Marlee yüksek perdeden bir kahkaha attı. “Söyleyene bakın bir! Senin nasıl da önde başladığını hatırlatmamız mı gerekiyor?”</p>
<p>Şok olarak, “Ne?” diye sordum. Ebeveynlerim hikâyelerini kaç detayı atlayarak anlatmışlardı? “Ne demek istiyor?”</p>
<p>Annem çayını bırakıp savunmaya geçerek tek elini kaldırdı. “Seçim başlamadan önceki gece kazara babanla karşılaştım ve emin ol,” dedi, benden çok Bayan Marlee’ye söylüyor gibiydi, “bunun için kapı dışarı edilebilirdim, isteyebileceğin türden bir ilk izlenim değildi.”</p>
<p>Orada ağzım açık oturdum. “Anne, tam olarak kaç kural yıktın?”</p>
<p>Sayıyormuş gibi gözlerini yukarı kaldırdı. “Pekâlâ, fotoğraflara istediğin kadar bakabilirsin; sen kazandın.” May Teyze keyifli bir kahkaha attı; başının nasıl zarifçe yana kaydığını ve gözlerinin parladığını hafızama kazımaya çalıştım. Hiç çaba göstermeden yaptığı her şey müthişti ve ben ona, anneme hissettiğim sevgiye yakın bir sevgiyle tapıyordum. Büyürken en yakın oyun arka-</p>
<p>daşımın Josie olmasına biraz içerlesem de annemin arkadaş çevresi bunu fazlasıyla telafi ediyordu. May Teyze’nin ruhu, Bayan Lucy’nin nezaketi, Bayan Marlee’nin yaşam enerjisi ve annemin gücü paha biçilemeyecek kadar değerliydi, aldığım her dersten daha aydınlatıcıydı.</p>
<p>Hizmetçi geri dönüp form yığınını ve fotoğrafları önüme koydu. Göz atmak için bir avuç başvuruyu kapan ilk kişinin Bayan Marlee olması beni şaşırttı. Hemen ardından May Teyze davrandı ve annem form almamış olsa da bakmak için Bayan Marlee’nin omzunun üstünden uzandı. Bayan Lucy meraklanmamaya çalışıyormuş gibiydi ama sonunda onun da kucağında bir yığın oluştu.</p>
<p>“Ah, gelecek vaat ediyor.” May Teyze, önüme bir fotoğraf ittirdi. Koyu abanoz tene gömülmüş bir çift koyu renk göze baktım. Saçı kısa kesilmişti ve parlak bir gülümsemesi vardı. “Baden Trains, on dokuz yaşında, Sumner’dan.” Annem, “Yakışıklı,” diye atıldı.</p>
<p>May, “Eh, besbelli,” diyerek ona katıldı. “Ve Trains gibi bir soyadı olduğuna göre muhtemelen Yedilerden oluşan bir ailesi var. Reklamcılıkta birinci sınıfta olduğu yazıyor. Bunun anlamı da ya onun ya da ailesinden birinin çok azimli olduğu.”</p>
<p>Bayan Marlee, “Doğru,” diyerek onayladı. “Az bir şey değil.”</p>
<p>Birkaç form daha çıkarıp inceledim.</p>
<p>May Teyze, “Ee, kendini nasıl hissediyorsun?” diye sordu. “Her şey hazır mı?”</p>
<p>“Sanırım.” Bir başvuru formunun arkasını çevirip bir nebze ilgi çekici olabilecek bir şeyi gözlerimle taradım. Sadece, umurumda değildi. “Bir süreliğine herkes öyle</p>
<p>heyecanlıydı ki hiç bitmeyecek sandım. Görünüşe göre tüm odalar tamamlandı, yemek hesaplamaları yapıldı ve artık liste de resmiyete kavuştuğuna göre yarına kadar yolculuklar ayarlanır.”</p>
<p>May beni dürtüp, “Resmen heyecandan yerinde duramıyorsun,” diyerek dalga geçti.</p>
<p>Iç çekip anneme ters ters baktım. “Bunun tamamıyla benimle ilgili olmadığını bilmelisin.”</p>
<p>Bayan Lucy, kendisine düşen kâğıt yığınını kucağında düzelterek annemle bana endişeyle bakıp, “Ne demek istiyorsun tatlım?” diye sordu.</p>
<p>“Tabii ki Eadlyn’in evlenebileceği kalitede birini bulmasını umuyoruz,” diyen annem kurnaz bir şekilde lafa başladı. “Ama durum şu ki bu yarışmayı kast sınıfları konusunda yaşanan huzursuzluğu dindirmek için bir plana ihtiyacımız olduğu anda yapıyoruz.”</p>
<p>May, “Ames!” dedi. “Kızın yem mi?”</p>
<p>“Hayır!”</p>
<p>“Evet,” diye mırıldandım. May Teyze sırtımı ovdu ve bunu yapınca burada olduğu için kendimi çok daha iyi hissettim.</p>
<p>“Er ya da geç adaylarla ilgilenmemiz gerekiyordu ve bu kısıtlayıcı bir şey değil. Eadlyn, âşık olmazsa yarışmayı bitireceğine dair Maxon’la bir anlaşma yaptı. Fakat evet, Eadlyn kraliyet ailesinin bir üyesi olarak üzerine düşen görevi yapıp biraz... Dikkat dağıtacak ki biz de o sırada halk sakinleşirken daha fazla neler yapabileceğimizi araştırabilelim. Ayrıca eklemem gerekir ki işe yarıyor.” “Yarıyor mu?” diye sordum.</p>
<p>“Gazetelere bakmadın mı? Şu anda her şeyin merke-</p>
<p>zindesin. Yerel gazeteler, adaylarla röportaj yapıyor ve bazı bölgelerde, kendi adayları kazanır umuduyla partiler düzenleniyor. Dergiler sona kalacak muhtemel adaylardan bahsediyor ve dün gece haberlerde bir ara hayran kulüpleri kurup en sevdikleri adayların isimlerini yapıştırdıkları tişörtler giyen birkaç kızdan bahsedildiğini gördüm. Seçim, tüm ülkeyi kuşattı.”</p>
<p>Bayan Marlee, “Doğru,” diyerek onayladı. “Kile’ın sarayda yaşaması artık bir sır değil.”</p>
<p>“Yarışmaya katılmayı hiç istemediğini de keşfettiler mi?” diye sordum, sesim istediğimden daha sinirli çıktı. Bayan Marlee’nin bu fiyaskoda bir suçu yoktu.</p>
<p>Kahkahayla, “Hayır,” diye cevap verdi. “Gerçi yine söylüyorum, bunun seninle bir ilgisi yok.”</p>
<p>Ben de gülümsedim. “Bayan Marlee, annemi duydunuz. Endişelenmesine gerek yok. Bence Kile ile ikimiz, o kadar da harika bir çift olmayacağımızı şimdiden biliyoruz ve zaten bu işin sonunda bir nişanlımın olmaması da muhtemel.” Daha net konuşmak gerekirse, yüzde yüz. Bir grup oğlanı önüme seçeyim diye getirmeleri normal bir şeymiş gibi, “Hislerimi incittiğini düşünüp endişelenmeyin çünkü işleri oluruna bıraktım,” diye cevap verdim. “Moralim bozulmadı.”</p>
<p>May endişeyle, “Haber her yeri kuşattı dedin,” diyerek konuşmaya başladı. “Sence böyle de devam edecek mi?” “Bence yeteri kadar idare edecek, böylece insanlar son zamanlarda Önlenemeyen mutsuzluğun bir kısmını unutabilecek ve biz de sorunlar bir daha ortaya çıkarsa nasıl başa çıkabileceğimizi planlayacak zamana kavuşacağız.” Annem güvenle konuşmuştu.</p>
<p>“Bir daha çıktıklarında,” diyerek lafını düzelttim. “Bir süreliğine hayatım heyecan verici olabilir ama sonunda insanlar yine kendileri için endişelenmeye başlayacaklar.” Neredeyse oğlanlara acıyarak fotoğraflara bakmaya devam ettim. Kazanma şansları ve halkın dikkatini dağıtmaya yarayacakları hakkında hiçbir fikirleri yoktu.</p>
<p>Formlardan birini tutup, “Garip,” dedim. “Yargılamak istemiyorum ama şuna bir bakın. Üç farklı kelimeyi yanlış yazdığını fark ettim.”</p>
<p>Annem formu aldı. “Muhtemelen yazarken gergindi.”</p>
<p>“Ya da embesilin tekidir,” diye fikrimi söyledim.</p>
<p>May kıs kıs güldü.</p>
<p>“O kadar sert olma tatlım. Onlar için de korkutucu bir durum.” Annem bana formu uzattı, ben de çok masum bir yüzü ile parlak sarı buklelerle dolu bir kafası olan oğlanın fotoğrafına tekrar tutturdum.</p>
<p>May Teyze, “Dur bir dakika, korkuyor musun sen?” diye sordu, sesi benim adıma endişeyle doluydu.</p>
<p>“Hayır, tabii ki korkmuyorum.”</p>
<p>İfadesi tekrar rahatlayıp normal, güzel, tasasız haline büründü. “Senin bir şeyden korktuğunu hayal edemiyorum.” Bana göz kırptı.</p>
<p>En azından içimizden birinin böyle düşünmesi beni rahatlattı.</p>
<p><a id="bookmark1"></a>9. Bölüm</p>
<p>îçeri doluşmaya başladıklarında odama kaçıp balkonuma vuran güneşin altında çizim yaptım. Etrafta çok fazla taşkın kahkaha ile aşırı hevesli karşılama sözleri dolanıyordu. Yoldaşlıklarının ne kadar devam edeceğini merak ettim. Sonuçta bu bir yarışmaydı. Yapılacaklar listeme, onları birbirine düşürmeyi de ekledim.</p>
<p>“Bence saçımı toplamalıyız Neena. Bugün olgun görünmek istiyorum.”</p>
<p>“Harikulade bir seçim leydim.” Tırnaklarımı fırçaladı. “Elbise konusunda bir fikriniz?”</p>
<p>“Gece kıyafeti düşünüyorum. Siyah hoş olur”</p>
<p>Kıs kıs güldü. “Korkutucu görünmek mi istiyorsunuz?” Sinsi sinsi gülmekten kendimi alamadım. “Sadece birazcık.”</p>
<p>Birlikte güldüğümüzde, Neena’nm yanımda olmasına sevindim. Önümüzdeki birkaç hafta boyunca onun sakinleştirici sözlerine ve yatıştırıcı dokunuşlarına ihtiyacım olacaktı.</p>
<p>Saçım kuruduktan sonra örüp taç şeklinde topladık ki bu da tacımın görüntüsünü güzelleştirdi. Geçen seneki yeni yıl partisinde giydiğim siyah elbiseyi buldum. Her yanı dantelle kaplıydı ve diz hizasına gelene dek darken sonrasında bollaşıp yere dökülüyordu. Sırt kısmında oval bir dekoltesi ve düşük omuzlu, minik kelebek kesimli kolları vardı. Güneş ışığında, mum ışığında olduğundan bile daha güzel göründüğünü fark ettim.</p>
<p>Saatim biri gösterdiğinde alt kata indim. Dördüncü kattaki kütüphanelerden birini Erkekler Odası’na çevirmiştik, böylece Seçilmişler sarayda geçirdikleri süre boyunca burada toplanıp rahatlarına bakabileceklerdi. Kadınlar Odası’yla aşağı yukarı aynı ölçülerdeydi ve birçok kitap ve iki televizyonla birlikte, oturmak için de epey yer vardı.</p>
<p>Şu anda sarayın o bölgesine gidiyordum. Adayların benimle tanışmak için teker teker getirilmesine ve sonrasında da birbirlerini tanımak üzere Erkekler Odası’na götürülmelerine karar vermiştik.</p>
<p>Koridorda bir dünya insan gördüm, aralarında ebeveynlerimle General Leger da vardı ve onlara doğru yürürken gerginliğimi yansıtmamaya çalıştım. Babam büyülenmiş gibi görünüyordu ve yaklaştığım sırada annem ağzını kapattı.</p>
<p>“Eadlyn... Büyümüş görünüyorsun.” Yanağıma, omzuma ve saçıma düzeltmek için değil, sadece kontrol etmek için dokunurken iç çekti.</p>
<p>“Muhtemelen büyüdüğüm içindir.”</p>
<p>Kendi kendine başını salladı, gözleri doldu. “Tam konumuna uygun görünüyorsun. Ben, asla bir kraliçe olabi-</p>
<p>leceğimi düşünmemiştim ama sen... Tamamıyla mükemmelsin.”</p>
<p>“Kes şunu anne. Sana büsbütün tapıyorlar. Babamla ikiniz ülkeye barış getirdiniz. Ben hiçbir şey yapmadım.” Tek parmağını çenemin altına koydu. “Henüz. Ama hiçbir şey başaramamak için fazlasıyla azimlisin.”</p>
<p>Ben daha cevap veremeden babam yanımıza geldi. “Hazır mısın?”</p>
<p>“Evet,” diye cevap verip kendimi toparladım. Hayal ettiğim destekleyici konuşma bu değildi. “Henüz birilerini elemeye niyetim yok. Herkesin en azından bir günü hak ettiğini düşündüm.”</p>
<p>Babam gülümsedi. “Bence bu zekice.”</p>
<p>Nefes aldım. “Pekâlâ. Başlayalım.”</p>
<p>Annem, “Kalmamızı mı istiyorsun gitmemizi mi?” diye sordu.</p>
<p>Düşündüm. “Gidin. Yani şimdilik.”</p>
<p>Babam, “İstediğin gibi olsun,” dedi. “General Leger ile birkaç muhafız yakınlarda olacaklar. Bir şeye ihtiyacın olursa, söylemen yeterli. Muhteşem bir gün geçirmeni istiyoruz.”</p>
<p>“Teşekkür ederim baba.”</p>
<p>Bana sarılarak, “Hayır,” dedi, “ben sana teşekkür ede-</p>
<p><span style="font-style:italic;">77</span></p>
<p>rım.</p>
<p>Geri çekilip kolunu anneme uzattı. Birlikte yürüyüp gittiler; sadece hareket ederlerken bile etraflarına yaydıkları mutluluğu görebiliyordum.</p>
<p>General Leger, nazikçe, “Prenses Hazretleri,” dedi. Dönmüş gülümseyen yüzünü gördüm. “Gergin misiniz?'<sup>1</sup> Başımı hafifçe sağa sola salladım, neredeyse kendimi</p>
<p>kandıracaktım. “îlkini getir.”</p>
<p>Başıyla onayladıktan sonra koridorun ucundaki bir uşakla göz teması kurdu. Kütüphanelerin birinden bir genç çıktı, yaklaşırken kol düğmelerini düzeltti. Zayıf ve birazcık kısa boyluydu ama gayet hoş bir yüzü vardı.</p>
<p>Önümde durup başıyla selam verdi. “Fox Wesley, Prenses Hazretleri.”</p>
<p>Selamlama amacıyla başımı eğdim. “Benim için bir zevk.”</p>
<p>Nefes aldı. “Çok güzelsiniz.”</p>
<p>“Öyle derler. Şimdi gidebilirsin.” Kolumu uzatıp Erkekler Odası’nı gösterdim.</p>
<p>Fox, bana tekrar başıyla selam verip gitmeden önce kaşlarını çattı.</p>
<p>Diğer tip önümdeydi, beni selamlamak için başını kaldırdı.</p>
<p>“Hale Garner, Prenses Hazretleri.”</p>
<p>“Hoş geldiniz beyefendi.”</p>
<p>“Bizi evinize aldığınız için çok teşekkür ederim. Size layık olduğumu her gün biraz daha fazla kanıtlamayı umuyorum.”</p>
<p>Merakla başımı kaldırdım. “Sahi mi? Peki, bugün nasıl kanıtlayacaksın?”</p>
<p>Gülümsedi. “Eh, bugün size fevkalade bir ailem olduğunu söyleyeceğim. Babam, eskiden Iki’ydi.”</p>
<p>“Hepsi bu mu?”</p>
<p>Etkilenmeyerek devam etti. “Bence bu gayet etkileyici.” “Eskiden Bir olan bir babaya sahip olmak kadar etkileyici değil.”</p>
<p>Suratı düştü.</p>
<p>“Gidebilirsin.”</p>
<p>Başıyla selam verip yürümeye başladı. Birkaç adım sonra dönüp baktı. “Sizi gücendirdiğim için özür dilerim, Prenses Hazretleri.”</p>
<p>Yüzü o kadar üzgündü ki neredeyse ona gücendirmediğini söyleyecektim. Ancak bu, bugünkü planımla örtüşmezdi.</p>
<p>Hatırlanmaya zerre kadar değmeyecek tiplerden oluşan bir konvoy önümde belirdi. Yarısını biraz geçmiştim ki sıra Kile’a geldi, karşımda durdu. Bir kereye mahsus olarak saçı gözlerini görebileceğim şekilde taranmıştı. “Prenses Hazretleri,” diyerek beni selamladı.</p>
<p>“Size göre ‘kraliyet ailesinin karın ağrısı’ beyefendi.” Kıs kıs güldü.</p>
<p>“Ee, sana nasıl davranıyorlar? Annen, gazetelerin sarayda yaşadığını ortaya çıkardığını söylüyor.”</p>
<p>Şok olup başını salladı. “Bir grup kıskanç et kafalının dayak partisine doğrudan davetiye çıkaracağını sanmıştım ama beni bir artı değer olarak gördükleri ortaya çıktı.” “Aa?”</p>
<p>“Şimdiden seninle ilgili her şeyi bildiğimi varsayıyorlar. Tüm sabah beni soru bombardımanına tuttular.” “Peki, sen onlara ne diyorsun, tam olarak yani?” Sırıttı, hafif çarpık bir gülücüktü. “Ne kadar keyif verici bir insan olduğunu tabii ki.”</p>
<p>“Doğru ” Ona bir an bile inanmayarak gözlerimi devirdim. “Sen de gidip...”</p>
<p>“Dinle, senden tekrar özür dilemek istiyorum. Sana kaba dediğim için.”</p>
<p>Omuz silktim. “Moralin bozuktu.”</p>
<p>Bu mazereti kabul ederek başını salladı. “Yine de adil</p>
<p>değildi. Yani, beni yanlış anlama, sen son derece şımarıksın.” Başını sağa sola salladı. “Ama sertsin çünkü böyle olmak zorundasın. Kraliçe olacaksın ve sarayda bazı şeyleri görmüş olsam da senin görevinin yükünü hiç sırtımda hissetmedim. Yargılamam adil olmadı.”</p>
<p>îç çektim. Nezaket ona teşekkür etmeyi gerektirirdi. O halde iyi, nazik olacaktım. “Teşekkür ederim.”</p>
<p>“Ne demek.”</p>
<p>Uzun bir duraksama oldu.</p>
<p>“Şey, Erkekler Odası şu tarafta,” diyerek parmağımı uzattım.</p>
<p>“Doğru. Seninle sonra görüşürüz, sanırım.”</p>
<p>Giderken arkasında tuttuğu bir defter olduğunu fark edip kendi kendime gülümsedim. Zaruri değişim sayesinde Kile normalde olduğundan daha iyi görünüyordu ama hâlâ sinir bozucu ufak bir kitap kurduydu.</p>
<p>Arkasından gelen beyefendinin ise bu işlerle alakasının bile olmadığı belliydi.</p>
<p>Karamel rengi saçı geriye taranmıştı ve sanki bu koridorlarda daha önce de dolanmış gibi elleri ceplerindeydi. Tavrı beni bir an afallattı. O mu benimle tanışmak için buradaydı, yoksa ben mi onunla?</p>
<p>Eğilerek selam verirken kadife gibi, “Majesteleri,” dedi. “Hazretleri,” diyerek lafını düzelttim.</p>
<p>“Hayır, hayır. Ben, sadece Ean’ım.”</p>
<p>Dudağının bir kenarıyla gülümsedi.</p>
<p>Kahkahayı basıp, “Berbattı,” dedim.</p>
<p>“Almam gereken bir riskti. Burada otuz dört adam daha var. Beni hatırlamanızı başka nasıl sağlayabilirim ki?” Bakışları yoğundu ve hayatımda birçok politikacıyla</p>
<p>baş etmiş olmasaydım büyülenebilirdim.</p>
<p>“Tanıştığıma çok memnun oldum beyefendi.”</p>
<p>“Ben de sizinle Prenses Hazretleri. Yakında görüşmeyi umuyorum.”</p>
<p>Peşi sıra, yoğun aksam yüzünden söylediklerini anlayabilmek için gerçekten odaklanmam gereken bir oğlan geldi. Bir diğeri, kendisine ne zaman ödeme yapılacağını sordu. Çok fazla terlediği için gider gitmez bir uşaktan elim için bir havlu vermesini istemek zorunda kaldığım biri vardı ve ondan sonra gelen de tüm tanışma süresince utanmadan göğsüme bakan biriydi. Sürekli devam eden bir felaketler zinciriydi.</p>
<p>General Leger yanıma geldi. “Sayısını takip edemediy-sen, bu sonuncusu.”</p>
<p>Rahatlayarak başımı geriye attım. “Tanrı’ya şükür!” “Ebeveynlerinin senden bir rapor isteyeceklerini sanmam ama işin bittiğinde yanlarına gitmelisin.”</p>
<p>Ona şöyle bir baktım. “Israr ediyorsan şayet.”</p>
<p>Güldü. “Üstlerine varma. Babanın şu anda uğraşacak çok şeyi var.”</p>
<p><span style="font-style:italic;">“Onun</span> mu uğraşacak çok şeyi var? Şu oğlanın nasıl terlediğini gördün mü sen?”</p>
<p>“Onu suçlayabilir misin? Sen, prensessin, isteseydin, onu idam ettirebilirdin.”</p>
<p>General Leger’da şu yaramazlıkla parıldayan ışıltılı yeşil gözlerden vardı, yaşlandıkça çok daha yakışıklı olan erkeklerden biriydi. Gerçekten böyle olduğunu biliyordum çünkü Bayan Lucy bana bir keresinde evlilik fotoğrafını göstermişti ve o cidden şimdi daha yakışıklıydı. Bazen yorgunsa ya da hava kötüyse topallayarak yürürdü ama</p>
<p>bu onu asla yavaşlatmazdı. Belki sebebi Bayan Lucy’nin onu ne kadar çok sevdiğini bilmemdi ama o bana hep güvenli bir liman gibi görünürdü. Annemle babamın tarafını tutacağından endişelenmeseydim, bu oğlanları eve dönmek için nasıl yalvartabileceğim konusunda görüşünü sorardım. Gözlerindeki bir şey, tam olarak ne yapılması gerektiğini bileceğini düşündürüyordu.</p>
<p>“Birkaçı beni huzursuz ediyor,” diye itiraf ettim. Hoş laflar, yiyecek gibi bakan gözler. Özel olduğumu bilerek büyümüş olsam da ödülmüşüm gibi bakılmasından hoşlanmadım.</p>
<p>Bakışları anlayışlı bir hale büründü. “Garip bir durum, biliyorum. Ama hoşuna gitmeyen biriyle asla yalnız kalmak zorunda olmayacaksın, sırf bir şey hissedersen birilerini göndermekte özgürsün ve en aptalları bile seni incitecek kadar salak olamaz,” diyerek bana teminat verdi. “Güven bana; biri öyle bir şey yaparsa, bir daha asla yürüyemeyeceğinden emin olurum.”</p>
<p>Son yarışmacının getirilmesi için işaret vermeye gitmeden önce bana göz kırptı.</p>
<p>Bir değil iki kişi gelince biraz şaşırdım, ilki jilet gibi bir takım elbise giymişti ama İkincisinde sadece bir gömlek vardı. Biraz daha az gösterişli olan, diğerinin birkaç adım ardından geliyordu, bakışları yere çevriliydi, ilkinin yüzünde ise gülücükler açıyordu ve görünüşe göre bi-rileri saçlarını düzeltmeye çalışıp başarısız olmuştu.</p>
<p>“Merhaba Hazretleri,” diyerek beni selamladı, sesinde çıkaramadığım yoğun bir aksan vardı. “Nasılsınız?” Şaşkındım ama inanılmaz derecede sıcak tebessümü gardımı indirmişti, “iyiyim. Uzun bir gün oldu. Eminim</p>
<p>senin için de öyledir,” diyerek cevap verdim.</p>
<p>Arkasındaki tip öne uzanıp anlayamadığım bölük pörçük kelimelerle bir şeyler fısıldadı.</p>
<p>îlki başıyla onayladı. “Ah evet, evet ama... Sizinle tanışmak güüzeel.” Konuştuğu sırada sözlerini jestlerle iletmeye çalışarak ellerini kullanıyordu.</p>
<p>Anlamayarak ve bir şekilde yakınlaşınca aksam çözülür diye umarak öne eğildim, “Pardon?”</p>
<p>Arkasındaki oğlan konuştu. “Sizinle tanışmanın bir zevk olduğunu söylüyor.”</p>
<p>Gözlerimi kıstım, hâlâ şaşkındım.</p>
<p>“Beniiim adım Henri.” Beni selamlamak için eğildi ve yüzüne bakarak bunu daha önce yapmak istediğini ama unuttuğunu anladım.</p>
<p>Kabalaşmak istemiyordum, bu nedenle karşılık olarak başımı salladım. “Merhaba Henri.”</p>
<p>Adını duyunca gözleri parladı ve orada öylece durup bir arkasındaki beyefendiye bir bana bakıp durdu.</p>
<p>Dostane olduğunu umduğum bir tonla, “Aksanın dikkatimi çekti,” diye belirttim. “Nerelisin?”</p>
<p>“Şey, Swend...” diye başladı ama yanındaki konuğa döndü.</p>
<p>Oğlan başıyla onaylayıp Henri’nin yerine söze devam etti. “Sör Henri, Swendway’de doğmuş, bu nedenle çok yoğun bir Finlandiya aksam var ”</p>
<p>“Ah,” diye karşılık verdim. “Fazla İngilizce bilmiyor mu?” Henri araya girdi. “İngilizce, hayır, hayır.” Utanmış gibi görünmüyordu gerçi. Bunun yerine kahkahayla durumu geçiştirdi.</p>
<p>“Birbirimizi nasıl tanıyacağız?”</p>
<p>Tercüman, Henri’ye döndü. <span style="font-style:italic;">“Miteıı saat tuntemaan to-isensa</span>?”</p>
<p>Henri tercümanı işaret etti, o da cevap verdi: “Görünüşe göre benim aracılığımla.”</p>
<p>“Pekâlâ. Olur. Şey.” Buna hazırlıklı değildim. Onu göndermek kabalık mı olurdu? Bu insanlarla bire bir iletişime geçmek zaten yeterince tuhaf olacaktı. Üçüncü bir kişiye hazırlıklı değildim.</p>
<p>O anda Henri’nin formu aklıma geldi. Bu nedenle bazı kelimeleri yanlış yazılmıştı. Tahmin yürütüyordu.</p>
<p>“Teşekkür ederim. Seninle tanışmak çok güzel Henri.”</p>
<p>Adını duyunca gülümsedi ve ben diğer kelimelerin onun için bir anlamı bile olmadığını hissettim. Onu gönderemezdim.</p>
<p>“Erkekler Odası şurada.”</p>
<p>Henri selam verirken tercümanı direktifleri mırıldandı ve birlikte gittiler.</p>
<p>Yüzümü ellerimin arasına gömerek, “General Leger,” diye seslendim.</p>
<p>“Evet, Prenses Hazretleri.”</p>
<p>“Babama ona bir saat içinde rapor vereceğimi söyle. Yürüyüşe çıkmam lazım.”</p>
<p><a id="bookmark2"></a>10. Bölüm</p>
<p>Daha fazla olay yaşamadan ilk günü, ilk akşam yemeğini ve ilk geceyi atlattık. Kameralar yemek odasında dört dönerken, onları çalıştıran adamların sıkıntıyla nefes verdiklerini duyabiliyordum. Gruptaki kimseye hitap etmemiştim ve oğlanlar da birbirleriyle dahi konuşamayacak kadar gergin görünüyorlardı.</p>
<p>Babamın düşüncelerini, kendi düşüncelerimmiş gibi net duyabiliyordum.</p>
<p><span style="font-style:italic;">Sıkıcı! Kimse bunu görmek istemeyecek! Bırak üç ayı, bize nasıl tek bir saniye kazandıracak bu<sup>1</sup>?</span></p>
<p>Bana birkaç kere baktı, katlanılabilir bir hale getirmem için gözleriyle bir şey, herhangi bir şey yapmam için yalvardı. Kendimle savaşıyordum. Onun nazarında başarısız olmak istemiyordum ama bugün sıcak davranırsam kötü bir örnek oluştururdum. Onlara yalakalık yapacağımı düşünmemeleri gerekiyordu.</p>
<p>Kendi kendime, “endişelenme” dedim. Sabaha kadar her şey değişecekti.</p>
<p>Ertesi gün gençler en iyi kıyafetlerini giymişler, geçit için hazırlanmışlardı. Ön bahçeye bir tabur insan üşüşmüş-tü, kapıların ardına geçmek için bize yardımcı olmaya hazırlardı.</p>
<p>Babam bu fikirle, şu ana kadar Seçim’e yaptığım en büyük katkıyla gurur duyuyordu. Daha önce hiç yapılmayan bir şeyi yapmanın, kısa bir geçit töreni düzenlemenin heyecan verici olacağını düşünmüştüm. Bunun herkese konuşacak bir fırsat tanıyacağından emindim.</p>
<p>Aralarından biri, “Günaydın Prenses Hazretleri,” diyerek beni selamladı. Anında Ean’ı tanıdım, dünden sonra benimle ilk konuşan kişi olması şaşırtıcı değildi.</p>
<p>“Sana da.” Diğerleri de selam verip bana seslense de yavaşlamadan yürümeye devam ettim. Sadece denetleme yapan muhafızlardan biri bana bilgi vereceği sırada durdum.</p>
<p>“Kısa bir mesafe Prenses Hazretleri. Saatte on beş kilometreden az gidildiğinde dolaşıp gelmeniz yirmi ile otuz dakika arasında sürecektir. Muhafızlar rota üzerine dizildiler ama herkes o kadar heyecanlı ki çok eğlenceli bir etkinlik olabilir.”</p>
<p>Ellerimi sakince önümde birleştirdim. “Teşekkür ederim asker. Bunu gerçekleştirmek için gösterdiğin çabayı takdirle karşılıyorum.”</p>
<p>Gururlu tebessümünü gizlemeye çalışarak dudaklarını sıktı. “Sizin için her şeyi yaparım Prenses Hazretleri.” Yürüyüp gitmeye yeltendi ama onu geri çağırdım. Asker, tekrar ihtiyaç duyulduğu için memnun olarak göğsünü şişirdi. Genç erkeklerden oluşan sürüye baktım, sayılarından dolayı şaşkına dönerek en akıllıca kararı vermeye çalıştım.</p>
<p>Henri’nin çılgın saçının rüzgârda uçuştuğunu görünce kendi kendime gülümsedim. Etrafında ne olup bittiğini anlamadığına emin olsam da bir grubun dışında durmuş, söylediklerini dinleyerek kafasını sallıyordu. Tercümanını göremedim ve Henri onu bugün yanına almadı mı diye merak ettim.</p>
<p>Tekrar aradım taradım... Ve nasıl takım elbise giyileceğini bilen birini buldum. Manken gibi göründüğünden değil de terzilik sanatından anlayıp bugünkü seçimi için uşağını anında görevlendirmiş olduğundandı. Ayrıca iki farklı tondaki ayakkabılarını görmezden gelemedim. Şükürler olsun ki adını hatırlayabildim.</p>
<p>“Yukarıdayken Bay Garner ile Bay Jaakoppi’nin yanımda olmasını istiyorum, ilgilenin lütfen.”</p>
<p>“Tabii ki Prenses Hazretleri. Halledeceğim.”</p>
<p>Dönüp geçit töreni arabasına baktım. Noel'de kullanılan arabalardan birini alıp yazın açan binlerce çiçekle bezemişlerdi. Kutlama havasındaydı ve çok güzeldi, çiçeklerin kokusu havayı dolduruyordu. Nefes alınca saf, tatlı koku beni tümüyle sakinleştirdi.</p>
<p>Duvarların ötesinde bu an için toplaşan insanların haykırışlarını duyabiliyordum. Dün gece artık hangi konularda başarısız olduysam, bugün tamamen unutulacaktı.</p>
<p>“Pekâlâ beyler.” General Leger’ın sesi ortamda patladı. “Hepinizin burada sıraya girmesini istiyorum, böylece sizi güvenle yukarı çıkarabiliriz.”</p>
<p>Annem, araçtan uçan birkaç firari çiçeği saçına tutturan babamla birlikte arkada duruyordu. Babam kamerasıyla geriye çekildiğinde annem de ona tepeden tırnağa tapan gözlerle baktı.</p>
<p>&lt; &#160;&#160;&#160;ir ulum &lt;•!.rafında dolaşarak kareler yakaladı. Oğlanların birçok, fıskiyenin birkaç ve benim de, bir-iki fotoğ-ra lııııı çek <span style="font-weight:bold;font-style:italic;">l.i.</span></p>
<p>Biraz ulanarak, “Baba!” diye <span style="font-variant:small-caps;">/‘iki</span>İdadırn.</p>
<p>&lt; &#160;&#160;&#160;îöz k ı r f &gt;ı | &gt;&#160;j'eri çekildi, hâlâ fotoğraf çekiyordu ama hu kez çaktırmıyordu.</p>
<p>(îeneral Bejler, “Prenses Hazretleri,” diyerek elini Hırlının koydu. “Kn <span style="font-variant:small-caps;">hoii </span>sizi yukarı çıkaracağız. Henri ile* llale’m yîiıııııızdıı olmasını istemişsiniz, <span style="font-style:italic;">doğru</span> mu?” “Nvet.”</p>
<p>“İyi seçimler. Kil&gt;;ır çocuklar. Pekâlâ, bir dakika içinde yola hazır olacakız.”</p>
<p>Annemin yamııa tfidip ona bir şeyler anlattı. Huzursuzmuş j;ibi görünüyordu ama General Be^er jestleriyle ona teminat vermeye çalıştı. Hahamın ifadesini okumak buradan biraz daha zordu. Ya hiç umursamıyordu ya da çok iyi sakIiyordıı.</p>
<p>()£İanlar faizli merdivenden yukarı çıkarıldılar ve ben de sıramı beklerken volta attım. Duvarın önünde birkaç muhafız ile konuk arasında Heııri’nin tercümanının dikildiğini, kollarını göğsünde kavuşturarak olanları seyrettiğini /ark (‘İlim. Tırnağını ısırırken başımı sağa sola sallayıp yanına fittim.</p>
<p>Kabalık etmeden sert olmaya çalışarak, “Yapma,” diye söze haşladım. “Kameraların parmakların ağzındayken seni yakalamasını istemezsin, değil mi?”</p>
<p>Anında elini indirdi. “Öziir dilerim Prenses Hazretleri.” “Yukarı çıkmıyor mıısım?” Başımı devasa tören arabasına doğru salladım.</p>
<p>(îülümsedi. &quot;Hayır Prenses Hazretleri. Sanırım Henri</p>
<p>tercümeye gerek kalmadan elini sallayabilir.” Yine de sinirlerinin gerildiğini hissettim.</p>
<p>Ona, “Hemen yanı başımda olacak,” diyerek güvence verdim. “Olan bitenden haberdar olmasını sağlayacağım.” Tercüman, yoğun bir biçimde nefesini verdi. “Bu durumu çok daha az stresli kılar. Ve çok heyecanlı olacak. Uyanık olduğu her dakika sizden bahsediyor.”</p>
<p>Kahkaha attım. “Eh, daha bir gün oldu. Eminim ki bu durum geçecektir ”</p>
<p>“Sanmam. Sizden, her şeyden büyüleniyor, gerçekten. Bu deneyim bile tek başına ona fazla geliyor. Ailesi, ayaklarının üstünde durabilmek için çok çalışmış ve kendisini bir saniyeliğine bile olsa dikkatinizi çekebileceği bir yerde bulunca... Çok mutlu.”</p>
<p>Arabanın önünde beklerken kravatını düzelten Henri’ye baktım. “Sana böyle mi dedi?”</p>
<p>“Bu kadar kelimeyle değil. Ne kadar kısmetli olduğunun farkında ve birçok iyi özelliğiniz olduğunu düşünüyor. Sürekli konuşup duruyor.”</p>
<p>Üzgün bir tebessüm gönderdim. Bana da bu kadarını söyleyebilse ne hoş olurdu. “Sen de Swendway’de mi doğdun?”</p>
<p>Başını sağa sola salladı. “Hayır. Illea’da doğan ilk jenerasyondanım. Ama annemler eski örf ve âdetlerimize falan tutunmaya çalışıyorlar, bu nedenle Kent’teki ufak bir Swend topluluğunun arasında yaşıyoruz.”</p>
<p>“Henri gibi mi?”</p>
<p>“Evet. Gün geçtikte yaygınlaşıyor. Henri seçildiğinde ailesi güvenilir bir tercüman aradı ve ben de özgeçmişimi gönderdim, Sota’ya uçtum ve artık yeni bir işim var.”</p>
<p>“Yani sen Henri’yi ne kadar süredir...”</p>
<p>“Bir hafta. Ama şimdiden birlikte çok vakit geçirdik ve o kadar iyi anlaşıyoruz ki onu yıllardır tanıyormuşum gibi geliyor.” Tatlı bir şefkatle, neredeyse kardeşiymiş gibi konuşuyordu.</p>
<p>“Kendimi çok kaba hissediyorum; adını bile bilmiyorum.”</p>
<p>Başıyla selam verdi. “Adım Erik.”</p>
<p>“Erik mi?”</p>
<p>“Evet.”</p>
<p>“Hah. Biraz daha farklı bir şey bekliyordum.”</p>
<p>Omuz silkti. “Eh, en yakın tercümesi bu.”</p>
<p>“Prenses Hazretleri?” Sıram gelince General Leger seslendi.</p>
<p>Aceleyle arabaya giderken, “Ona göz kulak olacağım,” diye söz verdim.</p>
<p>Merdiven tam bir mücadele gerektirdi. Ayağımdaki yüksek topuklularla, tek elimle elbisemi tutarken merdiveni fethetmem gerekiyordu ki bunun anlamı da her defasında elimi bırakıp diğer basamağa geçerken tutunmam gerektiğiydi ve tek başıma başarabildiğim için kendimle bilhassa gurur duydum.</p>
<p>Yerime geçerken saçımı arkaya doğru düzelttim. Henri anında bana döndü.</p>
<p>“Bugün merhaba Prenses Hazretleri.” Sarı bukleleri esintiye kapılmıştı ve gülerken ışıltılar saçıyordu.</p>
<p>Omzuna dokundum. “Günaydın Henri. Bana Eadlyn de.” Biraz aklı karıştığından yüzünü buruşturdu. “Eadlyn demek size?”</p>
<p>“Evet.”</p>
<p>Bana başparmaklarını kaldırarak işaret verdi ve ben de sırtına vurarak onu yanıma çektim. Saniyeler içinde beni gülümsetebilmişti. Henri’nin arkasına uzanıp diğerlerinin arasından Erik’i bulup ona başparmaklarımı kaldırdım. Gülümseyip rahatlamış gibi elini kalbine koydu. Hale’e döndüm. “Bugün nasılsın?”</p>
<p>Çekinerek, “iyi,” dedi. “Dinleyin, dün için bir kez daha özür dilemek istiyordum. Öyle demek isteme...”</p>
<p>Elimi sallayarak onu susturdum. “Hayır, hayır. Tahmin edebileceğine eminim ki bu durum beni biraz strese sokuyor.”</p>
<p>“Evet. Ayakkabılarınızı giyen kişi olmak, sizin yerinizde olmak istemezdim.”</p>
<p>Aşağıya bakarak, <span style="font-style:italic;">“Ben</span> senin ayakkabılarını giymek isterdim ama!” diye bağırdım. “Bayıldım!”</p>
<p>“Teşekkür ederim. Bu kravatla uyumlu olmuş mu? Deney yapmayı severim ama artık şüpheye düşmeye başladım.”</p>
<p>“Hayır. Sen her şeyi birbirine uyduruyorsun.”</p>
<p>Hale’in gözleri parladı, ilk izlenimini unutturduğu ve ikinci bir izlenim bıraktığı için heyecandan kıpır kıpırdı.</p>
<p>“Yani, bana her gün kendini kanıtlayacağını söyleyen şendin, öyle mi?”</p>
<p>“Kesinlikle öyle ” Hatırladığıma memnun olmuş gibiydi. “Peki, bugün nasıl kanıtlayacaksın?”</p>
<p>Düşündü. “Biraz dengenizi kaybedecek olsanız, elim sizin için burada duruyor olacak. Ve düşmenize izin vermeyeceğime söz veriyorum.”</p>
<p>“Bu hoşuma gitti. Durumunun kötü olduğunu düşünüyorsan, bir de bu topukluları giy bakalım.”</p>
<p>Birileri, “Kapıları açıyoruz!” diye bağırdı. “Sıkı durun!”</p>
<p>Annemle babama hoşça kal dermişçesine el salladıktan sonra arabanın tepesini saran çubuğa tutundum. Birileri düşseydi, o kadar da yüksekte değildik ama öndeki beşimiz için düştüğümüzde arabanın altında dümdüz olma ihtimali vardı. Hale ile Henri tam da umduğum gibi sabit duruyorlardı ama diğerlerinin çoğu alkış yapıyor ya da kendi kendilerini yüreklendirecek şeyleri haykırıyorlardı. Mesela Burke, tek yapması gereken dikilip el sallamakken sürekli, “Bu işi halledeceğiz!” diye bağırıyordu.</p>
<p>Kapılar açıldığı anda tezahüratlar etrafımızı sardı. Köşeden dönerken her saniyeyi kaydeden, kamp kurmuş kameraları görebildim. Bazı insanların ellerinde en sevdikleri Seçilmiş tipi destekleyen pankartlar vardı ve bazıları da Illea bayrağı sallıyordu.</p>
<p>Yaklaşıp üzerinde adı olan bir pankartı göstererek, “Henri, bak!” dedim.</p>
<p>Bir an anlamakta gecikti. Sonra nihayet adını gördüğünde ağzı açık kaldı. “Hey!” Öyle heyecanlıydı ki elimi omzundan çekip öptü. Başka biri yapsaydı hoş karşılanmayabilirdi ama o yapınca jesti o kadar masum geldi ki hiç rahatsız olmadım.</p>
<p>Birisi, “Seni seviyoruz Prenses Eadlyn,” diye seslenince sesin geldiği yöne doğru elimi salladım.</p>
<p>“Çok yaşa kralımız!”</p>
<p>“Tanrı sizi kutsasın prenses!”</p>
<p>Destekleri için onlara teşekkür ettim ve cesaretim yerine geldi. Halkımı her gün yüz yüze görmüyor, seslerini duymuyor ve bize ne kadar ihtiyaçları olduğunu hissetmiyordum. Beni sevdiklerini biliyordum tabii ki. Kraliçeleri</p>
<p>olacaktım. Fakat ne zaman saraydan çıksam dikkatler annemle babam üzerinde oluyordu. Sonunda bunca sevginin odağında olmak muhteşemdi. Belki de babam kadar sevilebilirdim.</p>
<p>Geçit töreni, insanlar bize seslenip çiçekler atarken devam etti. Umduğum gibi bir manzara oluşuyordu. Rotanın son ayağına varana dek bundan daha iyisini umut bile edemezdim.</p>
<p>Kesinlikle çiçek olmayan bir şey bana çarptı. Baktığımda kırık bir yumurtanın elbisemden çıplak bacaklarıma aktığını gördüm. Sonrasında üstüme bir domates çarptı sonra da tanımlayamadığım başka bir şey.</p>
<p>Çömelerek kollarımı kendime siper ettim.</p>
<p>Birisi tiz perdeden, “Bizim işe ihtiyacımız var!” diye bağırdı.</p>
<p>“Kast sistemi hâlâ devam ediyor!”</p>
<p>Çaktırmadan bakınca bir grup insanın protesto ettiğini ve arabaya çürümüş yiyecekler fırlattığını gördüm. Bazılarının mutlaka şu ana kadar muhafızlardan gizledikleri öfkeyle dolu pankartları vardı ve diğerleri bana iğrenç şeyler söylediler, en kötü insanların ağzından çıkacağını bile asla tahmin edemeyeceğim şekilde bana seslendiler.</p>
<p>Hale yere eğilip önüme yatarak kolunu omzuma doladı. “Endişelenme, yanındayım.”</p>
<p>“Anlamıyorum,” diye mırıldandım.</p>
<p>Henri tek dizinin üstüne çökerek bize yaklaşan her şeye vurmaya çalıştı ve Hale, ağır bir şey ona çarptığında homurdandığını duyup gerildiğini hissetsem de yerinden kıpırdamadan beni korudu.</p>
<p>General Leger’ın Seçilmişlere yere yatmalarını haykıran sesini duydum. Herkes eğilip güven altına alınınca araba hızlandı, muhtemelen kapasitesinin üstünde bir hızla ilerlemeye başladı. Geçit törenini umursayan insanlar, yanlarından hızla geçtiğimiz sırada tüm alayı görme şanslarını ellerinden aldığımız için bizi yuhaladılar.</p>
<p>Arabanın sarayın taşlı araç yoluna girdiğini duydum ve durduğu anda Hale’in yanından çekilip ayağa dikildim. Aceleyle merdivene gidip aşağıya indim.</p>
<p>Annem, “Eadlyn!” diye feryat etti.</p>
<p>“Ben, iyiyim.”</p>
<p>Babam şok geçirmiş bir vaziyette duruyordu. “Aşkım, ne oldu?”</p>
<p>“Biliyorsam ne olayım.” Kasırga gibi fırladım, yerin dibine girmiştim. Tüm olanlar yeterince utanç verici değilmiş gibi etrafımdaki herkesin hüzünlü gözleri durumu daha da beter bir hale sokuyordu.</p>
<p>İfadeleri, zavallı şey der gibiydi. Acımaları, bunun kabul edilebilir bir şey olduğunu düşünen insanlardan daha çok nefretimi kazandı.</p>
<p>Sarayda alelacele ilerledim, başım önümdeydi, kimsenin beni durdurmamasını umuyordum. Tabii ki şanslı günümde değildim çünkü ikinci kata vardığımda Josie oradaydı.</p>
<p>“Iııy! Ne oldu sana?”</p>
<p>Cevap vermeyerek daha da hızlandım. Niye? Bunu hak edecek ne yapmıştım?</p>
<p>Neena, ben içeri girdiğim sırada temizlik yapıyordu. “Hanımefendi?”</p>
<p>Gözyaşlarına boğulmadan önce sarsılarak, “Yardım et,” diyebildim.</p>
<p>Yanıma gelip bana sarılarak tüm pisliği tertemiz üniformasına bulaştırdı. “Artık sakin olun. Sizi temizleyelim. Elbiselerinizi çıkarın, ben de banyoyu hazırlayayım.” “Bunu bana neden yapıyorlar?”</p>
<p>“Kim yaptı?”</p>
<p>Acıyla, “Halkım!” diyerek cevap verdim. “Tebaam. Bunu neden yapıyorlar?”</p>
<p>Benim adıma hayal kırıklığına uğrayan Neena yutkundu. “Bilmiyorum.”</p>
<p>Yüzümü, makyajımı silerken elime yeşil bir şey bulaştı. Yine gözyaşlarını aktı.</p>
<p>“Müsaade ederseniz banyoyu hazırlayayım.”</p>
<p>Aceleyle gitti ve ben orada biçare kalakaldım.</p>
<p>Suyun bu pisliği temizleyeceğini biliyordum ve kokuyu da çıkaracaktı ama ne kadar ovalansam da bu anı asla yok olmayacaktı.</p>
<p>Saatler sonra babamın oturma odasındaki bir sandalyeye tünemiştim, üzerimde en rahat kazağım vardı. Sıcağa karşın kıyafetlerim o andaki tek kalkanımdı ve katmanlar bana kendimi güvende hissettiriyordu. Annemle babam birlikte şaraptan daha güçlü bir şey içiyorlardı -nadir rastlanan bir durumdu- ama bunun sinirlerine pek bir etki yaptığı söylenemezdi.</p>
<p>Ahren kapıya vurdu ama birileri kapıya bakamadan içeri girdi. Gözlerimiz buluşunca fırlayıp kollarımı boynuna doladım.</p>
<p>Saçımı öperek, “Üzgünüm Eady,” dedi.</p>
<p>“Teşekkürler.”</p>
<p>“Gelebildiğine memnun oldum Ahren.” Babam, fotoğrafçıların ona temin ederek birkaç günlük gazetenin üstüne yığdıkları geçit törenine dair bazı karelere bakıyordu.</p>
<p>“Ne demek.” Kolunu omzuma atıp beni sandalyeme götürdü, ben sandalyede top gibi kıvrılırken babamın yanına gitti.</p>
<p>Annem, kadehini bitirip, “Hâlâ bu olanlara inanamıyorum,” dedi. Kafasında bir kadeh daha içki alsam mı diye ölçüp biçtiğini görebiliyordum. Almamaya karar verdi.</p>
<p>“Ben de,” diye mırıldandım, hâlâ o insanların bana karşı duyduğu nefretin altında eziliyordum. “Ben ne yaptım ki?”</p>
<p>Annem, “Hiçbir şey,” diyerek bana güvence verip yanıma oturdu. “Onlar monarşiye kızıyorlar, sana değil. Bugün, görebildikleri yüz seninkisiydi ve ona saldırdılar. İçimizden herhangi biri de olabilirdi.”</p>
<p>“Bir Seçim’in ruh halini yükselteceğinden öyle emindim ki. Bundan keyif alacaklarını sanıyordum.” Babam fotoğraflara gözlerini dikti, hâlâ şoktaydı.</p>
<p>Bir süreliğine sessizce oturduk. Çok yanılmıştı.</p>
<p>Ahren, “Eh,” diyerek söze başladı. “Eadlyn olmasaydı, keyif alabilirlerdi.”</p>
<p>Hepimizin ağzı açık kaldı.</p>
<p>“Pardon?” Bu acımasız sözleri canımı yakınca neredeyse tekrar ağlamaya başlayacaktım. “Annem daha az önce senin ve onun gibi herkesin başına gelebileceğini söyledi. O halde neden beni suçluyorsun?”</p>
<p>Dudaklarını sıkarak gözlerini odada gezdirdi. “İyi. Bunu konuşalım. Eadlyn sıradan bir kız olsaydı, sürekli kontrolü elinde tutmak üzere yetiştirilmiş biri olmasaydı, muhtemelen durum farklı görünürdü. Ama şu gazetelerden birini elinize alın,” dedi, yığını gösterdi. Babam dediğini yaptı. “Genel anlamda mesafeli görülüyor ve dün geceki yemeğe ait fotoğrafların hepsi de baktığında insanı huzursuz ediyor. Bazılarında neredeyse surat astığın söylenebilir.”</p>
<p>“Benim yerimde olsaydın, bunun ne kadar zor olduğunu bilirdin.”</p>
<p>Ahren bana bakarak gözlerini devirdi. O, önümüzdeki birkaç ay içinde bir eş seçmeye niyetlenmediğimi herkesten daha iyi biliyordu.</p>
<p>Annem yanımdan ayrılıp babamın omzunun üstünden baktı. “Haklı. Tek başına bir ada gibisin ve Seçilmişlerin yanındayken ortada kimya yok, romantik bir şey yok.”</p>
<p>“Dinleyin, ben kimse için gösteri yapmıyorum, insanları eğlendirmek için bir grup oğlanın yanında ahmak gibi davranmayı reddediyorum.” iradeyle kollarımı göğsümde kavuşturdum.</p>
<p>Daha iki gün geçmişti ve şimdiden felaketti, işe yaramayacağını biliyordum ve şimdi bu utanç verici duruma mahkûmdum. Besbelli yardımı dokunmayacak bir şey uğruna daha fazla yerin dibine girmemi istemeye cesaret edebilirler miydi?</p>
<p>Oda sessizleşti ve bir anlığına budala gibi kazandığımı düşündüm.</p>
<p>“Eadlyn.” Yalvaran gözlerinden etkilenmemeye çalışarak babama baktım. “Bana üç ay için söz verdin. Kendi payımıza sürekli beyin fırtınası yapıyoruz ve bu yangını, yenileriyle uğraşırsak söndüremeyiz. Denemen gerekiyor.”</p>
<p>O anda daha önce sahiden hiç fark etmediğim bir şeyi gördüm: Yaşını. Babam, kelimeyi nereye çekersen çek</p>
<p>yaşlı denilemezdi ama hayatı boyunca, ondan yaşça iki kat büyük insanların bile umut edebileceğinden fazlasını yapmıştı. Sürekli fedakârlık yapıyordu -annem için, bizim için, halkı için- ve bitap düşmüştü.</p>
<p>Sırf onun hatırına bile olsa Seçim’i önemsiyormuş gibi görünmenin bir yolunu bulmam gerektiğini bilerek yutkundum. “Basınla nasıl temasa geçileceğini bildiğini varsayıyorum?”</p>
<p>Babam başıyla onayladı. “Evet. Çağırabileceğimiz güvendiğimiz fotoğrafçılar ve muhabirler var.”</p>
<p>“Yarın sabah Erkekler Odası’na birkaç kamera sok. Halledeceğim.”</p>
<p><a id="bookmark3"></a>11. Bölüm</p>
<p>Ertesi sabah kendimi toparlamak için ailemle kahvaltı etmedim. Dünden sonra ne kadar huzursuz olduğumu kimsenin görmesini istemedim ve etrafıma aldığım her nefesle bir kalkan örüyormuşum gibi hissettim.</p>
<p>Neena, odamı toparlarken bir şarkı mırıldanıyordu ve bu bana çok iyi geldi. Dün odaya girdiğimden beri bana karşı nazik davranması bir yana tek bir soru bile sormamış ya da konuyu bir daha açmamıştı. Onun için endişelenmeme gerek yoktu ki işte bu nedenle bir gün kalkıp sarayı terk edemezdi. Bana ne olacaktı?</p>
<p>“Sanırım bugün pantolon giyme günü Neena,” diye seslendim.</p>
<p>Mırıldanmayı kesti. “Yine siyah mı?”</p>
<p>“En azından bir parça.” Beni öğleye kadar öldürecek topuklularla kombine ettiğim siyah dar pantolonumu bana uzatırken birlikte güldük. Dökümlü bir gömlekle bir yelek giydim ve gömleğime uygun mücevherleri olan bir taç buldum. Hazırdım.</p>
<p>Babamın kendi Seçiminde yaptığının aynısını yapmaya karar verdim, ilk gününde en az altı kızı evine göndermişti. Ben de en az o kadarını elemeyi planlıyordum. Tabii ki münasip olmayan adayları ayıklamak bu süreci ne kadar ciddiye aldığımı, sonucun benim için ne kadar mühim olduğunu ortaya koyacaktı.</p>
<p>Bunu kameralar olmadan yapabilmenin bir yolu olsun isterdim ama katlanmak zorundaydım. Zihnimdeki liste hazırdı ve ne söylemek istediğimi üç aşağı beş yukarı biliyordum ama muhabirler oradayken bir hata yaparsam en az dünkü kadar kötü olurdu... Bunun anlamı da mükemmel olmam gerektiğiydi.</p>
<p>Kadınlar Odası kraliçenin malı sayıldığından girmeden önce tüm erkeklerin izin alması gerekiyordu. Erkekler Odası işim görülsün diye oluşturulmuştu, yani resmiyete gerek yoktu ve ben de çift kanatlı kapıyı açıp rüzgârın saçımı savurmasına müsaade ederek gayet baş döndürücü bir giriş yapabildim.</p>
<p>Tüm Seçilmişler alelacele bana döndüler, bazıları ayağa fırladı ya da kameralara eşlik eden muhabirlerden uzağa kaçtılar.</p>
<p>Paisley Fisher’ın yanından geçtim, durduğumda duyulacak şekilde yutkunduğunu fark ettim. Gülümseyerek tek elimi omzuna koydum.</p>
<p>“Gidebilirsin.”</p>
<p>Yanındaki insanlara baktı. “Gitmek mi?”</p>
<p>“Evet, gitmek. Katılımın için teşekkür ederim fakat sarayda olmanın artık lüzumu kalmadı cümlesindeki gibi.”</p>
<p>Oyalanınca uzanıp kısık sesle direktiflerimi verdim. “Ne kadar çok durursan, o kadar utanç verici olur. Gitmelisin.</p>
<p>Geri çekildim, odadan yavaşça çıkarken gözlerindeki öfke dikkatimi çekti.</p>
<p>Niye bu kadar köpürdüğünü anlayamıyordum. Ona tekmeyi basmış ya da bağırmış değildim. Bu kadar çocuksu birinden kurtulduğum için kendime övgülerimi sunup listemi hatırlamaya çalıştım. Sırada kim vardı? Ah... Bu seferki adamakıllı hak etmişti.</p>
<p>“Blakely, değil mi?”</p>
<p>“E...” Sesi tiz perdeden çıkınca yeniden başladı. “Evet Prenses Hazretleri.”</p>
<p>“Tanıştığımız sırada gözlerini göğüslerimden ayıra-mamıştmCidden kimsenin fark edemeyeceği kadar ustaca yaptığını sanıyormuş gibi yüzü bembeyaz kesildi. “Giderken de arka tarafıma eşit derecede tatmin edici bir bakış attığından emin ol.”</p>
<p>Ona kameraların ve diğer oğlanların duyabileceği kadar yüksek sesle hitap etmeye dikkat etmiştim. Bu utanç verici durumunun, diğerlerini aynı şekilde davranmaktan alıkoyacağını umut ediyordum. Başını yere eğip odadan çıktı.</p>
<p>Jamal’ın önünde durdum. “Gidebilirsin.” Yanındaki Connor yine terliyordu. “Sen de ona katılabilirsin.”</p>
<p>Birbirlerine şaşkın bir bakış atıp başlarını sağa sola sallayarak birlikte odadan çıktılar.</p>
<p>Sonra Kile’ın yanına gittim. Diğer çoğu tipin aksine o gözlerini kaçırmadı. Aksine gözlerimin içine baktı ve ıstırabına bir son verip onu buradan çıkarmam için bana yalvardığını gördüm.</p>
<p>Annesinin beni öldürmeyeceğini bilseydim -onu kesinlikle saraydan da göndermem gerekeceği için- ve dün</p>
<p>pankartların çoğunda adını görmemiş olsaydım bunu yapabilirdim de. Tabii ki Kile bölgenin seçimiydi, belki de bu nedenle kalabalığa güvenilmemeliydi. Yine de ondan kurtulamazdım. Henüz.</p>
<p>Yanındaki Hale yutkundu. Geçit töreni sırasında bana isabet etmesi niyetiyle atılan, bazısı gayet acı verici görünen şeylerden beni nasıl koruduğunu hatırladım.</p>
<p>Yaklaşıp usulca konuştum. “Dün için teşekkür ederim. Çok cesurdun.”</p>
<p>“Önemi yok,” diyerek bana teminat verdi. “Gerçi takım elbise kurtarılamadı.”</p>
<p>Bunu şaka yaparcasına, olan bitenin o kadar da önemi olmadığını göstermeye çalışarak söylemişti.</p>
<p>“Yazık.”</p>
<p>Gözlerimi yere çevirip yürümeye devam ettim. Kameraların bu konuşmayı yakaladıklarını sanmıyordum ama güldüğümüzü gördüklerini biliyordum. Bundan ne anlam çıkarılacağını merak ettim.</p>
<p>Yağlı saçlı, yapılı bir genç adama, “Issir,” dedim. “Hayır. Teşekkür ederim.”</p>
<p>Sorgulamadı bile. Kızarıp olabildiğince çabuk kaçtı. Bir uğultu duyunca kimin o anda konuşmaya cüret ettiğini merak ettim. Başımı çevirdiğimde Henri’nin tercümanının olan biteni Henri’nin kulağına elinden geldiğince hızlı ve kısık sesle aktarmaya çalıştığını gördüm. Henri’nin gözlerinden stres okunuyordu ama dinlemeyi bitirdiğinde bana bakıp gülümsedi. Suratında öyle küçük, şapşal bir gülücük vardı ve saçı öyle bir kıvrılmıştı ki ayakta dururken oyun oynuyormuş gibi görünüyordu. Aaah. Çektiği eziyete bir son verip onu eve göndermeye</p>
<p>niyetlenmiştim ama burada olmaktan son derece memnunmuş gibi görünüyordu. Bazılarının zaten kalması gerekecekti ve Henri zararsızdı.</p>
<p>Nolan’m yanından geçerken sadece elimi salladım ve Jamie’ye, ücret istemekle kendini olabilecek en kaba şekilde takdim ettiğini belirttim.</p>
<p>Odada sinsice dolanmaya devam ederek gitmesini istediğim herkesle işimin bittiğinden emin olmaya çalıştım. Geride kalan oğlanların tepkileri ilginçten tuhafa kadar farklı safhalardaydı. Holden, bombanın patlamasını bekleyerek yutkunup dururken; Jack tüm bunların eğlenceli ya da heyecan verici olduğunu düşünüyormuş gibi garip bir şekilde gülüyordu. Sonunda Ean’m yanma geldim ki o bakışlarını kaçırmayarak bana göz kırpmayı tercih etti.</p>
<p>Tek başına oturduğunu fark ettim, arkadaşlık etsin diye yanında sadece deri kaplı bir defterle dolmakalem vardı. Görünüşe göre buraya arkadaş edinmeye gelmemişti.</p>
<p>Kısık sesle, “Göz kırpmak biraz cesurca olmadı mı sence?” diye sordum.</p>
<p>“Hangi prenses yanında cesur olmayan bir adam ister ki?”</p>
<p>Neşelenerek tek kaşımı kaldırdım. “Hiç kendine fazla güvendiğinden endişelenmiyorsun değil mi?”</p>
<p>“Hayır. Ben böyleyim. Ve sizden hiçbir şey saklamaya niyetim yok.”</p>
<p>Havasında neredeyse ürpertici bir şey vardı ama sahici olabilmesi hoşuma gitmişti. Kameranın, ifademi yakalamaya çalışarak arkasından dolanmaya geldiğini fark edince kafamı sallayıp sırıtmamaya çalıştım. Yoluma de-</p>
<p>vam edip Arizona’yı, Brady’yi, Pauly’yi ve MacKendrick’i gönderilenler arasına ekledim. Doğru bir hesap yaptıysam, on bir kişi gitmişti.</p>
<p>Elenenler gider gitmez kapıya gidip geriye kalan adaylara döndüm. “Hâlâ buradaysanız, bunun anlamı ilk tanıştığımızdan bu yana beni etkileyecek bir şey yapmışsınızdır ya da en azından beni gücendirmeyecek kadar mantıklı davranmışsınızdır.” Bazıları, muhtemelen Blakely’yi düşünerek gülümserken diğerleri şok olmuş bir halde kalakaldı. “Hepinizi temkinli olmaya davet ediyorum çünkü bu işi çok ciddiye alıyorum. Bu bir oyun değil beyler. Bu, benim hayatım.”</p>
<p>Kapılan ardımdan çekerek kapattım ve geride bıraktığım hareketliliği duydum. Bazıları kahkaha atarken ya da iç çekerken bazıları da sadece defalarca, “Aman Tanrım, aman Tannm, aman Tanrım,” deyip duruyorlardı. Muhabirlerin sesi hepsinden daha yüksek çıkıyor, ilk eleme sonrası hislerini anlatmaları için onları teşvik ediyordu. Kendime güvenerek oradan uzaklaştım. Kararlı bir adım atmıştım ve babam artık Seçim’in yolunda gittiğini, onu hayal kırıklığına uğratmayacağımı bilerek rahatlayabilirdi.</p>
<p>Renksiz geçen ilk geceyle dünkü geçit töreninden sonra hiç etkileşime geçilmeyerek oluşturulan boşluğu telafi etmek üzere, oğlanlar o gece ev ahalisiyle tanışmak ve tabii ki benimle, geleceğin sevgili geliniyle konuşmak için akşam yemeğinden önce çaya davet edildiler. Annemle babam oradaydı, yanlarında Ahren, Kaden ve Osten da vardı. Josie, oğullarının tepesinde dolanmamak için çok çaba gösteren Woodworklerle birlikte gelmişti ve Bayan</p>
<p>Lucy odayı dolaşıyor, pek kimseyle konuşmuyor ama tatlı görünüyordu. Görünüşe göre kalabalıklar asla onun için önemli olmamıştı.</p>
<p>Akşam yemeği için bir gece elbisesi giyip parmak öldüren cinsinden bir başka topuklu ayakkabı giydim. Hâlâ eleme sonrası heyecanını taşıyor, babama yardım etmek için adım attığım için memnuniyet duyuyordum. Ahren gözlerinde uyaran bir ifadeyle yanıma gelirken bu his çarçabuk uçup gitti gerçi.</p>
<p>Suçlar gibi, “Onlara ne yaptın?” diye sordu.</p>
<p>“Hiçbir şey,” dedim. “Eleme yaptım. Bu işin benim için önemli olduğunu herkese göstermek istedim. Tıpkı babam gibi.”</p>
<p>Ahren elini alnına koydu. “Tüm gün boyunca burnunu raporlara mı gömdün?”</p>
<p>“Tabii ki gömdüm,” diye cevap verdim. “Fark etmemiş olabilirsin ama bu biraz benim işim oluyor.”</p>
<p>Ahren uzandı. “Haberlerdeki videolar seni bir karadul gibi gösterdi. Onlara tekmeyi basarken yüzün ukalaydı. Ve üçte birini başından attın Eadlyn. Bu adayları önemli göstermiyor. Onları kullanılıp atılabilir bir şeymiş gibi gösteriyor.” Ahren fısıldamaya devam ederken yüzümden kanın çekildiğini hissedebiliyordum. “Aralarından iki tanesi, olabilecek en ihtiyatlı ve sakin şekillerde kadınları tercih etme ihtimalinin olup olmadığını sordu.”</p>
<p>Pek kahkahaya benzemeyen bir ses çıkardım. “Tabii ya, erkeklerden hoşlandığımı göstermenin tek muhtemel yolu ayaklarına kapanmam olurdu.”</p>
<p>“Duruşunu göstermenin sırası değil Eadlyn. Lütufkâr olmalısın.”</p>
<p>&quot;Müsaadenizle Prenses Hazretleri?”</p>
<p>Unvanı duyunca Ahren’la aynı anda döndük ve ağzımın içine giren bir muhabirle karşılaştım, bakışları ve gülümsemesi abartılıydı.</p>
<p>&quot;Lafınızı bölmekten nefret ediyorum ama haberimi teslim etmeden önce prensesle kısa bir röportaj yapabilir miyim diye merak ediyordum.” Muhabir tekrar dişlerini gösterince az sonra ya kelimenin tam manasıyla ya da mecaz anlamda canlı canlı yenileceğimi hissetmeden edemedim.</p>
<p>Ahren, “Memnuniyetle yapar,” diye belirtip giderken alnımdan öptü.</p>
<p>Nabzım hızlandı. Kendimi buna hazırlamamıştım. Ancak o anda olabilecek her şeyin arasında halkın beni terlerken görmesine göz yummayı reddettim.</p>
<p>“Prenses Hazretleri, bugün on bir adayı elediniz. Bu hamlenin biraz sert olduğunu düşünüyor musunuz?” Omuzlarımı dikleştirip tatlı bir şekilde güldüm. Cömertçe, “Bazılarının neden bu şekilde düşünebileceğini anlıyorum,” diye cevap verdim, “ama bu benim için çok mühim bir karar. Kaba ya da etkileyici olmayan genç adamlarla vakit geçirmenin akıllıca olacağını düşünmüyorum. Daha küçük bir aday havuzu kaldığından bu beyefendileri çok daha iyi tanıyabileceğimi umuyorum.” Zihnimde kelimeleri taradım. Utandıracak ya da suçlayacak bir şey dememiştim.</p>
<p>“Evet ama neden o kadar haşin davrandınız? Birkaçına sadece ‘hayır’ dediniz ya da elinizi salladınız.”</p>
<p>Endişenin yüzüme yansımasına müsaade etmemeye çalıştım.</p>
<p>“Babam katı davrandığında kimse onu yargılamadı. Benzer bir şekilde davrandığımda zalim olarak görülmenin adil olmadığını düşünüyorum. Büyük bir karar alıyorum ve bu konuda akıllıca davranmaya çalışıyorum.” Bu kelimeleri çığlık çığlığa söylemek istesem de röportajlarda kullanmam için öğretilen sesle konuşmuş ve hatta çoğunu derken gülümsemeyi de başarmıştım.</p>
<p>“Ama siz odadan çıktıktan sonra içlerinden birisi ağladı,” diyerek beni bilgilendirdi.</p>
<p>“Ne?” diye sordum, saniyeler geçtikçe yüzümün daha da solgunlaştığından endişelendim.</p>
<p>“Eleme sona erdiğinde Seçilmişlerden biri ağladı. Bunun normal bir tepki olduğunu mu yoksa onlara karşı sert davrandığınız için buna yol açmış olabileceğinizi mi düşünüyorsunuz?”</p>
<p>Söyleyecek söz bulmaya çalışarak yutkundum. “Benim üç tane erkek kardeşim var. Hepsi de ağlar ve sizi temin ederim ki sebepleri bana nadiren mantıklı gelir.”</p>
<p>Kıs kıs güldü. “Yani, onların çok üstüne gittiğinizi düşünmüyorsunuz?”</p>
<p>Ne yaptığını biliyordum, ben kırılma noktasına gelene dek aynı soruyu eşeleyecekti. Beni alt etmeye çok yaklaşmıştı.</p>
<p>“Seçim sürecinde karşı tarafta neler olduğunu ve bu kadar erkenden çıkarılmanın nasıl olacağını hayal edemiyorum. Ama babam hariç hiç kimse de bu tarafta olmanın ne demek olduğunu bilmiyor. Değerli bir eş bulmak için elimden gelenin en iyisini yapacağım. Ve o adam birkaç sert sözü kaldıramıyorsa, kesinlikle prens olamayacaktır. Bana bu konuda güvenin!” Uzanıp sanki</p>
<p>dedikodu ya da şakaymış gibi koluna dokundum. Bu bir silahsızlandırma yöntemiydi.</p>
<p>“Adaylardan bahsetmişken, umarım beni mazur görürsünüz. Gidip onlarla vakit geçirmem gerekiyor.”</p>
<p>Bir soru daha sormak üzere ağzını açtı ama başımı dik tutarak sırtımı döndüm. Ne yapacağımı bilemiyordum. Direkt içeceklerin başına gidemezdim, bildiğim tüm küfürleri havaya haykıramazdım ve ebeveynlerimin kollarına da koşamazdım. Halimden memnun görünmem gerekiyordu, ben de odada yürüyüp yanlarından geçerken oğlanlara gülümseyip kirpiklerimi kırpıştırdım.</p>
<p>Bu ufak şeylerin bile sırıtmalarına ya da duruşlarını değiştirmelerine neden olduğunu fark ettim. Geri çekil-mektense ifadeleri yumuşadı ve bu şefkat dolu minik anların, bu sabah Erkekler Odası’nda yaşananların anısını unutturduğunu görebiliyordum. Halkla aramda geçen her şeyin de oğlanlarla olduğu gibi hızlıca kaynayabilmesini isterdim.</p>
<p>Sonunda aralarından birinin benimle konuşacak kadar cesur davranacağını düşünüyordum. Ve bu kişi Hale oldu.</p>
<p>Yanımda yürümeye başlayarak, “Demek bir çay parti-sindeyiz,” dedi. “Prenses en çok hangi çayı seviyor?”</p>
<p>Kendi fincanından bir yudum alıp utanç bir edayla gülümsedi.</p>
<p>Hale’in çaba göstermeden yaydığı bir sıcaklık vardı, Bayan Marlee’ninkine benziyordu ve onunla konuşmak kolaydı. O anda bana ilk yaklaşan kişi olduğuna asla tahmin edemeyeceği kadar memnun olmuştum. Şu ana değin beni iki kere kurtarmıştı.</p>
<p>“Ruh halime göre değişiyor. Ya da mevsime. Kışın beyaz çaydan bir tat alamıyor gibiyim. Ama siyah çay genellikle iyi geliyor.”</p>
<p>“Katılıyorum.” Hale orada öylece durup başını salladı. “Bugün ben odadan çıkınca birinin ağladığını duydum. Doğru mu?”</p>
<p>Hale’in gözleri ardına kadar açıldı ve ıslık çaldı. “Evet, Leeland’di. Kemiğini kırdı falan sandım. Onu yaklaşık bir saatte yatıştırabildik.”</p>
<p>“Ne oldu ki?”</p>
<p>“Siz! İçeri girdiniz, odada dolandınız, rastgele insanları elediniz. Sanırım hassas bir yapısı var ve siz onu gerçekten sarstınız.”</p>
<p>Leeland’in bir köşede tek başına durduğunu gördüm. Gerçekten bir koca arıyor olsaydım, şimdiden gitmiş olurdu. Gitmek için izin istemediğine biraz şaşırdım.</p>
<p>“Sanırım sözler ağzımdan istediğimden daha haşin çıktı.”</p>
<p>Hale bir kahkaha patlattı. “Hiç haşin davranmanıza gerek yok. Hepimiz kim olduğunuzu ve ne yapabileceğinizi biliyoruz. Buna saygı duyuyoruz.”</p>
<p>“Bunu kendisine ne zaman ödeme yapılacağını soran şu adama da söyle,” diye mırıldandım.</p>
<p>Buna karşılık bir cevap bulamadı ve ben de kendimi sohbeti duraksattığım için kötü hissettim.</p>
<p>İstifimi bozmamaya çalışarak, “Ee, bugünkü nedir?” diye sordum.</p>
<p>“Pardon?”</p>
<p>“Bugün kendini bana nasıl kanıtlayacaksın?” Gülümsedi. “Bugün size kışın asla beyaz çay getirme-</p>
<p>yeceğime söz veriyorum.” Umutla dolmuş gibi, hoşça kal demeden ya da selam vermeden yürüyüp gitti.</p>
<p>Omzunun üstünden Baden bakışlarımı yakaladı. Ona karşı edindiğim ilk izlenimin yaptığımız konuşmayla hiçbir ilgisi yoktu. Onu sadece, May Teyze’nin gelecek vaat ettiğini düşündüğü tip olarak görüyordum.</p>
<p>Yanıma gelip gelmemek arasında kaldığını anlayabiliyordum. Bakışlarımı yere çevirdim ve kirpiklerimin arasından ona doğru baktım. Bu kısmı yaparken kendimi budala gibi hissettim ama işe yaradı ve yürümeye başladı. Aklıma röportajı yapan muhabir gelince röportajlar ve pazarlıklar için bir dünya silahsızlandırma tekniği öğretildiği halde, iş oğlanlara gelince başımın çaresine tek başıma bakmamın beklenmesinin komik olduğunu düşündüm.</p>
<p>Baden, benimle konuşmak için hevesliymiş gibi görünüyordu ama farklı bir taraftan başka bir tip aynı anda ikimize de el sallayarak gelince şok olduk.</p>
<p>Baden, “Gunner,” diyerek onu karşıladı. “Partinin keyfîni çıkarıyor musun?”</p>
<p>“Muhteşem. Tam da Prenses Hazretlerine bu partiyi düzenlediği için teşekkür etmeye geliyordum. Küçük kardeşlerinizle tanışmak bir zevkti.”</p>
<p>“Ah Tanrım. Ne yaptılar ki?”</p>
<p>Baden kahkaha attı ve Gunner gülmemeye çalıştı. “Osten feci derecede... Enerjik.”</p>
<p>îç çektim. “Ben, ebeveynlerimi suçluyorum. Görünen o ki dördüncü çocuğu yapana kadar bazı değerleri aktarma arzun pencereden uçup gidiyor.”</p>
<p>“Onu sevdim ama. Umarım buralarda takılır.”</p>
<p>“Söylemesi zor. Takip etmesi en zor kişi Osten. Bakıcısı bile -bu arada Osten ondan <span style="font-style:italic;">tiksiniyor-</span> ona ayak uydu-ramıyor. Ya kaos yaratır ya da saklanır.”</p>
<p>Baden atıldı. Flört etmeye mi çalışıyordu yoksa cesur görünmeye mi merak ettim. “Bu iki ruh hali birbirinden çok farklı! Ailenizdeki herkes öyle midir?”</p>
<p>Ne sorduğunu biliyordum: Huzur bulmayı amaçlayan türden bir kız mıydım yoksa orta yolu bulmadan kargaşa yaratan türden miydim? “Muhakkak”</p>
<p>Baden başını salladı. “Bilmem iyi oldu. Kendime bir kalkan ile dürbün alacağım.”</p>
<p>Lanet olsun ki kıkır kıkır güldüm. Niyetim bu değildi ama güldüm. Gardımı indirdiğim için moralimi bozmamaya çalıştım. Birkaç güzel fotoğrafa sebep olacağını umdum. Eğilerek selam verip ortamda dolaşmaya devam ettim.</p>
<p>Henri’yi odanın bir ucunda gördüm, Erik de her adımda gölgesi gibiydi. Gözlerimiz buluştuğunda anında bana doğru gelmeye başladı, ağzı kulaklarına varıyordu.</p>
<p>“Merhaba! <span style="font-style:italic;">Hyvâa iltaaF</span> Yanağımı öptü ki bu da başka biri yaptığında şok edici olurdu.</p>
<p>“‘İyi akşamlar/ diyor.”</p>
<p>“Ah, şey... <span style="font-style:italic;">Hiivet iila?”</span> diye geveleyip söylediğini tekrarlamaya çalıştım.</p>
<p>Erik’e döndüm. “Gerçekten ne kadar kötü oldu?”</p>
<p>Ses tonu nazikti ama yalan söylemeyecekti. “Söylediğim için üzgünüm ama ne anlama geldiği hakkında kesinlikle tahmin bile yürütemezdim.”</p>
<p>Samimi bir şekilde gülümsedim. İkisi de çok alçakgönüllüydü ve Henri’nin burada ne kadar yabancılaştığını</p>
<p>hissettiğini hesaba katarsak, bu birçok şeyi ortaya koyuyordu.</p>
<p>Ben sohbete devam edemeden Josie arkamda bitti. Aceleyle, “Harika parti Eadlyn. Sen Henri’sin, değil mi? Fotoğrafını görmüştüm,” dedi, onunla tokalaşmak için elini uzattı.</p>
<p>Henri şaşırmış olmalıydı ama yine de bu jesti karşıladı.</p>
<p>“Adım Josie. Eadlyn ile resmen kardeş sayılırız,” deyiverdi.</p>
<p>“Aramızda kesinlikle kan bağı olmaması haricinde,” diye ekledim.</p>
<p>Erik, her şeyi hızlıca ve kısık sesle Henri’ye aktarmaya çalıştı ki bu Josie’nin dikkatini dağıttı.</p>
<p>“Sen kimsin?” diye sordu. “Fotoğrafını gördüğümü hatırlamıyorum.”</p>
<p>“Ben, Sör Henri’nin tercümanıyım. O, sadece Fince konuşur.”</p>
<p>Josie inanılmaz derecede hayal kırıklığına uğramış gibiydi. Henri’yi çekici bulduğu için yanımıza geldiğini o anda fark ettim. Kesinlikle diğerlerinden daha genç görünüyordu ve neşeli bir havası vardı ki bunun benden çok kendisine uyacağını düşünmüş olmalıydı.</p>
<p>“Eee,” diyerek söze başladı, “o halde, yani, burada nasıl yaşıyor ki?”</p>
<p>Henri’ye dahi danışmadan Erik konuştu. “Prenses Hazretlerinin resmen kardeşi sayılıyorsanız, o halde eminim ki fevkalade bir eğitim görmüşsünüzdür. Yani, tabii ki Illea ile Swendway arasında ilişkilerin eski ve güçlü olduğunu, birkaç Swendwayliyi buraya yerleşmeye çektiğini, ufak topluluklar kurduğunu ve aynı şeyin orası için de geçerli olduğunu biliyorsunuzdur. Hiç de zor değil.” Josie’ye nasıl da sözleriyle haddini bildirdiğine gülmemek için dudaklarımı sıktım.</p>
<p>Josie başıyla onayladı. “Ah, tabii ki. Şey...” Ne kadar çok denemeye çalışsa da zorlandı. “Müsaadenizle.”</p>
<p>Duyamayacağı bir mesafeye gidince, “Üzgünüm,” diye fısıldadım. “Sizinle hiçbir ilgisi yok. O sadece berbat biri.” Erik dürüstçe, “Hiç alınmadık,” dedi. Bir anlığına Henri ile Fince bir şeyler konuştu, muhtemelen az önce olanları anlatıyordu.</p>
<p>“Beni mazur görün. Biriyle konuşmam gerekiyor ama sizinle yemekte görüşürüz.” Onları selamlayıp geri çekilmenin bir yolunu aradım.</p>
<p>Az önceki röportaj beni tepetaklak etmişti ve o felaketten kurtulabildiğim için kendimle gurur duyuyordum. Ancak Josie’nin hiç başarısızlığa uğramadan beni sinir etme kabiliyeti vardı.</p>
<p>Annem’in tek başına olduğunu görünce bir parça huzur bulmayı umut ederek hızla yanına gittim. Bunun yerine içeri ilk girdiğimde Ahren’da gördüğüm öfkeli bakışın bir benzeriyle karşılandım.</p>
<p>Sanki yolunda gitmeyen hiçbir şey yokmuş gibi gülümseyerek usulca, “Neden bize ne yapacağını baştan söylemedin?” diye sordu.</p>
<p>Cevaplarken ben de gülümsedim. “İyi olacağını düşünmüştüm. Babam da bunu yaptı.”</p>
<p>“Evet ama o daha ufak ölçüde ve gizlice yaptı. Sen utançlarını ön plana çıkardın. Kimse bunun için sana hayranlık beslemeyecek.”</p>
<p>nı</p>
<p>Oflayıp pufladım. “Özür dilerim. Gerçekten. Fark etmeden oldu.”</p>
<p>Kolunu omzuma doladı. “Üstüne varmak istemiyorum. Çabaladığını biliyoruz.” Tam o anda bir fotoğraf gelip konuştuğumuz anı gösterecek bir fotoğraf çekti. Buna nasıl bir başlık atardı acaba? Seçilmişin Seçene ders vermesiyle ilgili bir şeyler belki.</p>
<p>“Şimdi ben ne yapacağım?”</p>
<p>Odaya şöyle bir bakıp kimse duyamasın diye iki kere kontrol etti. “Sadece... Birazcık romantizmi düşün. Skandal yaratacak bir şey değil tabii, Tanrı aşkına,” diye hızla ekledi. “Ama senin âşık olduğunu izlemek... işte insanların görmek istediği bu.”</p>
<p>“Bunun olmasını <span style="font-style:italic;">sağlayamam.</span> Yapamam...”</p>
<p>Babam, “America canım,” diye seslendi. Görünüşe göre Osten üstüne bir şey dökmüştü ve annem de onu götürmek için koşuşturdu.</p>
<p>Olan biten neyse, Osten’ın odadan çıkmak için bilerek yaptığına bahse girerdim.</p>
<p>Odayı gözlerimle tararken çaktırmamaya çalışarak orada bir başıma durdum. Çok fazla yabancı vardı. Çok fazla göz izliyor ve performans sergilememi bekliyordu. Seçimin dört saat kadar önce bitmiş olmasını isterdim. Derin bir nefes aldım. Üç ay, özgürlüğümü satın alacaktı. Bunu yapabilirdim. Yapmak zorundaydım.</p>
<p>Kimle konuşmam gerektiğini bilerek odada ihtiyatla ilerledim. Onu bulduğum anda yaklaşıp kulağına konuştum.</p>
<p>“Odama gel. Tam sekizde. Kimseye söyleme.”</p>
<p><a id="bookmark4"></a><span style="font-weight:bold;font-style:italic;">12</span><span style="font-style:italic;">. </span>Bölüm</p>
<p>Kapıya vurulmasını beklerken volta attım. Kile, gerçekten de bu görevde güvenebileceğim tek insandı, ondan istemeye gönlüm olmasa da. Bir anlaşma yapmak üzereydim ama ona ne sunabileceğimden henüz emin değildim. Kendince fikirleri olacağına güveniyordum.</p>
<p>Kapıya usulca vurulunca neredeyse ima edilen soruyu duyabildim: <span style="font-style:italic;">Benim burada ne işim var?</span></p>
<p>Kapıyı çekerek açtım ve orada, tam vaktinde Kile duruyordu.</p>
<p>Absürt bir şekilde selam vererek, “Prenses Hazretleri,” dedi. “Sizi havalara uçurmak için geldim.”</p>
<p>“Aman ne komik. İçeri gir.”</p>
<p>Kile içeri girip raflarımı inceledi. “En son odana girdiğimde tahta midillilerden oluşan bir koleksiyonun vardı.”</p>
<p>“Bunu aştım.”</p>
<p>“Ama patronluk taslayan bir tiran olmayı aşamadın mı?”</p>
<p>“Yok. Tıpkı senin katlanılamaz bir kitap kurdu olmayı aşamadığın gibi.”</p>
<p>“Çıktığın tüm erkeklerin kalbini böyle mi kazanıyorsun?”</p>
<p>Sırıttım. “Aşağı yukarı. Otur. Sana bir teklifim var.” Getirttiğim şarabı gördü ve kendine bir kadeh doldurmakta gecikmedi. “Biraz ister misin?”</p>
<p>îç çektim. “Lütfen, ikimizin de ihtiyacı olacak.” Duraksayıp devam etmeden önce bana baktı. “Şimdi gerildim işte. Ne istiyorsun?”</p>
<p>Kadehimi alıp bunu ona nasıl açıklamak istediğimi hatırlamaya çalıştım. “Beni tanıyorsun Kile. Beni tüm hayatın boyunca tanıdın.”</p>
<p>“Doğru, işin aslına bakılırsa, daha dün altında sadece bezle koşuşturup durduğunu hayal meyal hatırladığımı düşünüyordum. Güzel bir manzaraydı.”</p>
<p>Gözlerimi devirip gülmemeye çalıştım. “Her neyse. Sen, bir raddeye kadar kişiliğimi, kameralar olmadan kim olduğumu anlıyorsun.”</p>
<p>Bir yudum alıp söylediklerimi düşündü. “Bence seni kameralar varken de anlıyorum ama lütfen devam et.” Bunu, beni tüm büyüme aşamalarında, kamera önün-deyken ve değilken nasıl gördüğünü düşünmemiştim. Ekrandayken indirmek zorunda olduğum bir şalter vardı ve o, bunu biliyordu. “Seçim benim fikrim değildi ama elimden gelen çabayı göstermem gereken bir şey. Sanırım şahsen de öyle yapıyorum. Ama halk benden, etrafmız-dayken heyecandan yerinde duramayan küçük bir kız olmamı bekliyor ve ben, bunu yapabileceğimi sanmıyorum. Aptalmış gibi yapamam.”</p>
<p>“Aslında...”</p>
<p>“Sus!”</p>
<p>Şeytani bir gülümsemeyle şarabından bir yudum daha aldı.</p>
<p>“Seninle uğraşmak resmen acı veriyor. Neden çabalıyorum ki?”</p>
<p>“Hayır, devam et, aptalmış gibi yapmak istemiyorsun.” Kadehini bırakıp öne eğildi.</p>
<p>Nefes alıp tekrar kelime avına başladım. “Romantizm istiyorlar ama halk önünde o şekilde davranmaya hazırlıklı değilim, en azından biriyle gerçekten bir bağ kurmamışken. Yine de onlara bir şey vermem gerekiyor.”</p>
<p>Başımı eğip ona kirpiklerimin arasından şöyle bir baktım.</p>
<p>“Tam olarak ne?”</p>
<p>“Bir öpücük.”</p>
<p>“Bir öpücük mü?”</p>
<p>“Minicik bir tane. Ve sen, sorabileceğim tek kişisin çünkü gerçek olmadığını bileceksin ve işler sarpa sarmayacak. Ve karşılığında sana bir şey vermeye hazırım.” Kaşlarını kaldırdı. “Ne?”</p>
<p>Omuz silktim. “Ne istersen aslında. Mantık çerçevesinde. Sana bir ülke falan sunamam.”</p>
<p>“Annemle konuşabilir misin? Buradan çıkmama yardım etmek için?”</p>
<p>“Peki, tam olarak nereye gideceksin?”</p>
<p>“Herhangi bir yere.” Umutsuzca iç çekti. “Annem... Ne oldu da annenlere böyle delicesine bir sadakat beslemeye başladı bilmiyorum ama burasının sonsuza dek evimiz olduğunu kafasına koymuş. Buradan çıkıp o tek hızlandırılmış kursu almak için ne kadar çok çabalamam gerektiğini biliyor musun?</p>
<p>“Ben seyahat etmek istiyorum, bir şeyler kurmak istiyorum, bu şeyler hakkında kitap okumaktan daha fazlasını yapmak istiyorum. Bazen bir gün bu duvarların ardında kalmanın beni öldüreceğini düşünüyorum.”</p>
<p>Düşünmeyerek, “Anlıyorum,” diye fısıldadım. “Mümkün kılabilirim. Fırsat çıkar çıkmaz ebeveynlerini saraydan çıkman gerektiği konusunda ikna etmeye yardım edeceğim.”</p>
<p>Bir anlığına duraksayıp şarabının geri kalanını dikti. “Bir öpücük mü?”</p>
<p>“Tek bir tane.”</p>
<p>“Ne zaman?”</p>
<p>“Bu gece. Saat dokuzda koridorda bekleyen bir fotoğrafçı olacak. Umuyorum ki iyice saklanacak çünkü orada değilmiş gibi yapmak isteyeceğim.”</p>
<p>Kile başıyla onayladı, “iyi. Bir öpücük.”</p>
<p>“Teşekkür ederim.”</p>
<p>Akreple yelkovanı izleyerek sessizce oturduk. Üç dakika geçtikten sonra daha fazla dayanamadım.</p>
<p>“Bir şeyler kurmak istiyorum da ne demek?”</p>
<p>Yüzüne renk geldi. “Çalıştığım konu bu. Mimari ve tasarım. Binaları, nasıl inşa edileceğini ve bazen de nasıl özellikle güzel yapılacağını hayal etmek hoşuma gidiyor.” “Bu... Aslında gerçekten ilgi çekici Kile.”</p>
<p>“Biliyorum.” Bana o babasmınkine benzeyen çarpık gülücüklerden birini gönderdi ve bu konuda ne kadar heyecanlı olduğunu görmek eğlenceliydi. “Görmek ister misin?”</p>
<p>“Neyi?”</p>
<p>“Tasarımlarımdan bazılarını. Odamda duruyor. Eski</p>
<p>odamda, Seçilmiş odamda değil, yani hemen koridorun ucunda.”</p>
<p>“Tabii ki.” Şarabımdan son bir yudum daha alıp peşinden dışarı çıktım. Kile’la birlikte odasına giderken bir-iki muhafız dışında koridor boştu.</p>
<p>Kapıyı açıp ışıkları yaktı ve ben de ağzım açık kalmasın diye kendime engel oldum.</p>
<p>O. Resmen. Pasaklıydı!</p>
<p>Yatağı toplanmamıştı, bir köşeye yığılmış kıyafetler vardı ve başucu sehpası kirli tabak doluydu.</p>
<p>“Ne düşündüğünü biliyorum. Nasıl odasını böylesine kusursuz tutabiliyor?”</p>
<p>Tamamıyla tiksinmiş gibi görünmemeye çalışarak, “Aklımdan geçenleri okudun,” dedim. En azından kötü kokmuyordu.</p>
<p>“Bir sene önce hizmetkârlardan odamı toplamaya bir son vermelerini istedim. Kendi başıma topluyorum. Ama Seçim beni biraz hazırlıksız yakaladı, ben de olduğu gibi bıraktım işte.”</p>
<p>Nesneleri yatağının altına tekmelemeye ve elinin ulaşabildiği şeyleri biraz daha dik dursun diye çekiştirmeye başladı.</p>
<p>“Neden temizlemelerine izin vermiyorsun?”</p>
<p>“Ben, yetişkin bir adamım. Kendi başımın çaresine bakabilirim.”</p>
<p>Bunu bana laf sokmak için söylediğini sanmıyordum ama yine de canımı yaktı.</p>
<p>“Neyse, burası çalışma alanım.”</p>
<p>Odanın en uç köşesinde duvarlar gökdelenlerden tutun da toprak evlere kadar her şeyi gösteren fotoğraflar ve</p>
<p>afişlerle kaplıydı. Masası çizdiği taslaklarla ve tahta parçaları ile ince metal şeritlerden yaptığı modellerle dolup taşıyordu.</p>
<p>Yükselirken hafifçe kıvrılan bir yapıya nazikçe dokunarak, “Tüm bunları sen mi yaptın?” diye sordum.</p>
<p>“Evet. Konsept, tasarım. Bir gün gerçek binalar yaratmaya can atıyorum. Çalışıyorum ama ellerimi bir şeylerin üzerine değdirmeden ancak bu kadarını öğrenebilirim, anlarsın ya?”</p>
<p>“Kile...” Her şeye sindirerek baktım: Renkler ve çizgiler, her birine harcanan vakit ve düşünce. “Bu muhteşem.” “Kafama göre takılıyorum işte.”</p>
<p>“Hayır, bunu yapma. Olduğundan daha önemsizmiş gibi gösterme. Ben asla böyle bir şey yapamazdım.”</p>
<p>“Eminim ki yapardın.” Gidip T şeklinde bir cetvel çıkardı ve daha önceden çalışmaya başladığı bir şeyin üzerine koydu. “Bak, sadece çizgilere bakmak ve matematiksel hesabı yapmakla ilgili.”</p>
<p>“Aaah, daha fazla matematik işte. Ben zaten yeteri kadar yapıyorum.”</p>
<p>Kahkaha attı. “Ama bu eğlenceli matematik.” “Eğlenceli matematik bir oksimorondur.<a id="footnote1"></a><sup><a href="#bookmark5">1</a></sup><sup></sup>”</p>
<p>Kile ile birlikte koltuğa geçtik ve en sevdiği mimarların birkaç kitabını karıştırıp tarzlarını inceledik. Bazıları etraflarını çevreleyen alanla işbirliği içinde çalışırken, diğerlerinin bu alana karşı çalıştıklarıyla özellikle ilgileniyor gibi görünüyordu. Neredeyse her sayfanın ardından, “Yani, şuna bir baksana!” diyordu.</p>
<p>Bu yönünü ancak bunca sene sonra görebildiğime ina-namıyordum. Kendini dış dünyaya kapatmış, insanlara karşı soyutlanmıştı çünkü saray <span style="font-style:italic;">onu</span> kapana sıkıştırmıştı. Kitapların ve iğneleyici lafların ardında meraklı, ilgi uyandıran ve bazen bayağı büyüleyici olan bir insan vardı.</p>
<p>Sanki bana yalan söylenmişti. Birisi köşeden fırlayıp Josie’nin de aslında bir azize olduğunu mu söyleyecekti? Sonunda Kile saatine baktı. “Dokuzu on geçiyor.”</p>
<p>“Ah. Gitmeliyiz o halde.” Ama kalkmak istemiyordum. Kile’m dağınık odası, hayatımda bulunduğum en rahat yerlerden biriydi.</p>
<p>“Evet.” Kile, kitabı kapadı ve rafa kaldırdı. O köşe odanın geri kalanı gibi darmadağınık olsa da ne kadar dikkatle yaklaştığını görebiliyordum.</p>
<p>Onu kapının yanında bekledim, aniden gerilmiştim, “îşte,” diyerek elini uzattı. “Bir randevunun sonuna geldik, değil mi?”</p>
<p>Elimi, elinin üstüne koydum. “Teşekkürler. Bana çalışmalarını gösterdiğin ve bunu yaptığın için. Söz veriyorum ki karşılığını ödeyeceğim.”</p>
<p>“Biliyorum.”</p>
<p>Kapıyı açıp beni koridorda yürüttü. “En son ne zaman el ele tutuştuk dersin?” Yüksek sesle düşünüyordum. “Muhtemelen bezirgân başı falan oynarken.” “Muhtemelen.”</p>
<p>Odama doğru giderken sessizdik. Vardığımızda Kile’a döndüm ve yutkunmasını izledim.</p>
<p>“Gergin misin?” diye fısıldadım.</p>
<p>“Yok.” Gülümsedi ama aynı zamanda kıpırdanıyordu. “Yani... îyi geceler.”</p>
<p>Kile eğildi, dudakları dudaklarımla buluştu, yerine sabitlendi. Sonra dudakları aralandı, kapandı ve tekrar aralandı. Öpücüklerin arasında tekrar başlayacağını hissederek bir nefes aldım. Başladı ve Tanrı’ya şükrettim çünkü daha önce böyle öpülmemiştim ve daha fazlasına ihtiyacım vardı.</p>
<p>Oğlanlarla öpüştüğüm birkaç sefer ya vestiyerde ya bir heykelin arkasında saklanarak geçirilmiş, aceleye getirilmiş, saçma sapan anlardı. Ancak bu kez, etrafımızda nefes alacak bunca alan varken ve kimse beni kontrol etmek için gelmiyorken... Farklıydı.</p>
<p>Kile’a iyice sokuldum, hâlâ ona sarılıyordum ve o da boşta kalan elini kaldırıp yanağımı avuçladı. Geri çekilmeden önce dudaklarımı sonsuzlukmuş gibi gelen bir süre boyunca dudaklarında tuttu.</p>
<p>Ve geri çekildiğinde bile burnu direkt burnumun üstünde kaldı, o kadar yakındı ki fısıldadığında şarabın nefesinde kalan kokusunu alabiliyordum.</p>
<p>“Sence bu kadarı yeterli miydi?”</p>
<p>“Ben... Şey... Bilmiyorum.”</p>
<p>“Sırf emin olmak için.”</p>
<p>Tekrar ağzını ağzıma yapıştırdı ve bir kez daha bu şekilde öpüleceğim için o kadar şaşkındım ki kemiklerim eriyip gitmiş gibi geldi. Parmaklarımı saçma geçirdim, onu tüm gece bu şekilde tutma isteğim beni şok etti.</p>
<p>Yine geri çekildi, gözlerimin içine baktı ve orada farklı bir şeyler vardı. O da bu garip sıcaklığın kollarına, göğsüne ve başına aktığını hissediyor muydu?</p>
<p>“Teşekkür ederim,” diye mırıldandım.</p>
<p>“Her zaman. Yani” -başını sağa sola sallayıp kendine</p>
<p>güldü- “ne demek istediğimi anladın.”</p>
<p>“iyi geceler Kile.”</p>
<p>“iyi geceler Eadlyn.” Geçici olarak kaldığı odaya giden merdivenlere yönelmeden önce yanağıma hızlıca bir öpücük kondurdu.</p>
<p>Giderken onu izledim ve kendime, gülümsememin tek sebebinin bir yerlerde gizlenen kameralar olduğunu, Kile Woodwork’ün yaptığı bir şeyden dolayı olmadığını söyledim.</p>
<p><a id="bookmark6"></a>13. Bölüm</p>
<p>“Yani, sanırım herkesin dikkatini bir süreliğine dağıtmayı başardım.” Bahçede dolaşırken Ahren’m koluna tutundum.</p>
<p>“Bence de öyle.” Ahren, akıl satan bir suratla bana bakınca ona vurmamak için kendimle savaştım. “Nasıldı?” Bunu deyince gerçekten ona vurdum. “Seni domuz! Bir leydi asla anlatmaz.”</p>
<p>“Peki, gerçek bir leydinin karanlıkta adayını öperken fotoğraflanması doğru mudur?”</p>
<p>Omuz silktim. “Öyle ya da böyle işe yaradı.”</p>
<p>Kile’la ikimizin fotoğrafları yenilip yutulmuştu, tıpkı beklenildiği gibi. Halkın açlık duyduğu şeyin bu olması bana biraz garip geldi ama tatmin oldukları sürece gerçekten önemi yoktu. Öpücüğe verilen tepkiler farklı farklıydı gerçi. Bir grup gazete, tatlı olduğunu düşünüyordu ama çoğu, yarışmada birine bu kadar erkenden bir öpücük vermeye gönüllü olmamdan hoşnut değildi.</p>
<p>Hatta dedikodu dergilerinden biri en büyük muhabirlerinden ikisiyle, böyle bir öpücük vererek yanlış mı</p>
<p>yapmıştım yoksa Kile’ı doğduğumdan beri tanıdığım için tatlı bir hareket miydi diye bir tartışma düzenlemişti. Umursamamaya çalıştım. Yakında konuşacak başka şeyler olacaktı.</p>
<p>Ahren’a dönerek, “Birkaç sayfa karıştırdım,” dedim. “Post-kast ayrımcılığıyla ilgili tek bir rapor bile yoktu.” “Peki, bugünkü planların ne? Yine oğlanları ağlatacak mısın?”</p>
<p>Gözlerimi devirdim. “Sadece biri ağladı. Ayrıca bilmiyorum. Belki bugün onları ziyaret etmem.”</p>
<p>Ahren, bizi yeni bir patikaya götürürken, “Hayır,” diye patladı. “Yani, Eadlyn bu işi yapman için saçından tutup sürüklemem gerekirse sürüklerim ama gerçekten Seçim’e dahil olman gerekiyor.”</p>
<p>Kolumu kolundan çektim. “İçimden bir ses, babamın zamanında bu kadar zorluk çekmesinin mümkün olmadığını söyleyip duruyor.”</p>
<p>“Sordun mu?”</p>
<p>“Hayır ve sorabileceğimi de sanmıyorum. Annemle birlikte bana faydası dokunur diye birçok detayı anlattılar. Bir sebeple bazı şeyleri kendilerine sakladıklarını hissediyorum ve sormak kabalıkmış gibi geliyor. Ayrıca, bu duruma düşen iki insanın tam olarak aynı şekilde baş edeceğini sanmıyorum ve babam annemden başka birini önemse-diyse de bunu gerçekten öğrenmek istemiyorum.”</p>
<p>“Tuhaf bir düşünce mi?” Yakınlardaki taş banka oturdu. “Başka bir kadın annemiz olabilirdi!”</p>
<p>Yanına oturup, “Hayır,” diyerek karşı çıktım. “Biz sırf onlar birbirlerini buldular diye varız. Diğer bir kombinasyon bizi üretmezdi.”</p>
<p>“Kafamı karıştırıyorsun Eady.”</p>
<p>“Üzgünüm. Bu durum beni çileden çıkarıyor.” Parmağımı taşın üstünde gezdirdim. “Yani, neden bu konsep-tin ilgi çekici gelebileceğini anlıyorum. Dışarılarda bir yerlerde bana mükemmel derecede uyumlu eşimin beni beklemesi ve şans eseri onun adını çekip delicesine âşık olmak. Ama bir de ödül atı olma hissi, her zamankinden daha fazla yargılanmam var. Ve tüm bu oğlanlara baktığımda, genellikle karşılaştığım insanlardan ayrıksı duruyorlar ve bunun hoşuma gittiğini sanmıyorum. Tüm olan biten beni huzursuz ediyor.”</p>
<p>Ahren bir süreliğine sessiz kalınca sözlerini dikkatlice seçtiğini anlayabildim ki bu gerilmeme neden oldu.</p>
<p>ikizlere özel bir durum muydu yoksa Ahren’la bana mı emin değildim ama farklı fikirleri savunduğumuzda neredeyse elle tutulur bir düzeyde oluyordu. Sanki aramızda bir paket lastiği geriliyordu.</p>
<p>“Dinle Eady, bulmak için yanlış bir yol olabilir ama bence hayatında birilerinin olması senin için iyi bir şey. Uzun süredir Camille’le birlikteyim ve her şey yarın bitse bile onun sayesinde daha iyi bir insan olurum. Birinin kalbinin en nadide köşelerine girmesine izin vermediğin sürece kendin hakkında öğrenemeyeceğin şeyler var.” “Siz bunu nasıl başarıyorsunuz ki? Neredeyse tüm vaktinizi birbirinizden ayrı geçiriyorsunuz.”</p>
<p>Sırıttı. “O, benim ruh eşim. Bunu biliyorum.” Ayakkabılarımı inceleyerek, “Gerçekten ruh eşi diye bir şey olduğunu sanmıyorum,” dedim. “Hayatın boyunca sadece kraliyet aileleriyle tanıştığın için bir Fransız prensesi ile de tanışmış oldun ve ondan herkesten daha</p>
<p>çok hoşlanıyorsun. Gerçek ruh eşin şu anda bir inek sağıyor olabilir ve bunu asla bilemezsin.”</p>
<p>“Onu hep hor görüyorsun.” Ses tonu, görülmez lastiğin tekrar gerilmesine neden oldu.</p>
<p>“Ben, sadece olasılıkları tartışıyorum.”</p>
<p>“Bu arada önünde onlarca seçenek var ve sen onlara bakmayı reddediyorsun.”</p>
<p>Homurdandım. “Seni babam mı görevlendirdi?”</p>
<p>“Hayır! Bu konuda açık fikirli olmalısın. Ülkedeki en münzevi insanlardan birisin ama bu demek değil ki duvarların hep önünde yükselsin. Hayatında en azından bir defa romantik bir ilişkiyi deneyimlemelisin.”</p>
<p>“Hey! Ben zaten romantik ilişkileri deneyimledim!” Hararetle, “Gazetedeki tek bir fotoğrafa ilişki denemez,” dedi. “Paris’teki Noel Balosu’nda Leron Troyes’yla oynaşmaya da ”</p>
<p>Ağzım açık kaldı. “Sen bunu nereden biliyorsun?” “Herkes biliyor.”</p>
<p>“Annemle babam bile mi?”</p>
<p>“Babam bilmiyor. Eh, annem ona demediyse çünkü bence demiştir.”</p>
<p>Yüzümü ellerimin arasına gömüp utancımı ortaya koyan tiz bir ses çıkardım.</p>
<p>“Tek demek istediğim, bunun senin için iyi olabileceği.” Bu cümle, vücudumdaki tüm utancı alıp yerine öfke bıraktı.</p>
<p>“Herkes bunu deyip duruyor: Benim için iyi olabilirmiş. Ne anlama geliyor ki bu? Zekiyim, güzelim ve güçlü-yüm. Kurtarılmam gerekmiyor ”</p>
<p>Ahren omuz silkti. “Belki öyle. Ama bunun onlar için</p>
<p>de geçerli olup olmadığını asla bilemezsin.”</p>
<p>Çimenlere bakıp dediğini düşündüm. Başımı sağa sola salladım. “Ne yapıyorsun Ahren? Bu ani değişiminin sebebi ne? Benim tarafımda olduğunu sanıyordum.”</p>
<p>Gözlerinde bir anlığına bir parıltı gördüm ama hemen yok edip kolunu omzuma doladı. “Öyleyim zaten Eadlyn. Sen, annem ve Camille, hayatımdaki en önemli kadınlarsınız. Yani, lütfen bazen ne kadar mutlu olduğunu merak ettiğimi söylediğimde beni anla.”</p>
<p>“Mutluyum Ahren. Ben, prensesim. Her şeyim var.” “Rahatlığı neşeyle karıştırdığını düşünüyorum.” Sözleri bana bir nebze annemle geçenlerde yaptığım konuşmayı hatırlattı.</p>
<p>Ahren kolumu okşayıp ayağa kalktı, takım elbisesini düzeltti. “Kaden’a, Fransızca ödevinde yardım etmeye söz verdim. Bunu bir düşün, olur mu? Belki de yanılıyorum-dur. Kesinlikle ilk kez yanılıyor sayılmam.” Birbirimize gülümsedik.</p>
<p>Başımla onayladım. “Düşüneceğim.”</p>
<p>Bana göz kırptı. “Biriyle buluş falan. Kendine bir hayat kurman lazım.”</p>
<p>Vaktimi ziyan ettiğimden endişelenerek Erkekler Oda-sı’nın kapısının başında dikildim. Ahren’la yaptığım konuşmadan sonra gerçekten direkt ofise gitmeliydim. Dürüst olmak gerekirse, kâğıt karıştırmanın her zamanki monotonluğuna geri dönmeye can atıyordum. Ancak kelimeleri, herkesinkinden fazla, beni en azından denemeli miyim diye düşündürdü. Ve bu kameralar için planladığım yalandan deneme değil, samimi çaba olacaktı.</p>
<p>Kendime sonunda zaten onlarla randevulaşmam gerekeceğini söyledim. Yapmam gerekenin alt limiti buydu. Birilerini seçtiğim anlamına gelmezdi; sadece babama verdiğim sözü tutacak ve halkın beklediğini yapacaktım, îç çekerek zarfı uşağa verdim. “Pekâlâ, götür.”</p>
<p>Gitmeden önce başıyla selam verdi ve ben de dışarıda bekledim.</p>
<p>Bir daha Erkekler Odası’na dalmamaya karar vermiştim. Seçilmişlerin temkinli olmasını istiyordum ama herkesin ara sıra bir mola ihtiyacı olurdu. Bunu ben herkesten daha iyi biliyordum.</p>
<p>Bir dakika sonra uşak geri döndü, Hale dışarı çıkarken kapıyı tuttu. O yaklaştığı sırada aklımdan iki şey geçti. Bir, Kile’m ne düşüneceğini merak ettim ki bu besbelli garipti. îki, Hale’in hâlâ beni çözemediği aşikârdı çünkü elli santim kadar yaklaşıp başıyla selam verirken çok dikkatliydi. “Prenses Hazretleri.”</p>
<p>Ellerimi önümde kavuşturdum. “Bana Eadlyn diyebilirsin.”</p>
<p>Gözlerinde bir tebessüm parıltısı oluştu. “Eadlyn.” <span style="font-style:italic;">Dünyada hiç kimse senin kadar kudretli değil</span>.</p>
<p>“Akşam yemeğinden sonra tatlı için bana eşlik eder misin diye merak ediyordum.”</p>
<p>“Sadece sen ve ben mi?”</p>
<p>îç çektim. “Davet etmek istediğin başka biri mi vardı? Senin de bir tercümana mı ihtiyacın var?”</p>
<p>“Hayır, hayır!” dedi, gerçek bir tebessüm yüzüne yayıldı. “Ben sadece... Çok hoş bir sürprizle karşılaştım sanırım.” “Ah.” Böyle tatlı bir söze rezil bir karşılıktı ama sadece hazırlıklı değildim.</p>
<p>Hale orada öylece dikildi, ellerini ceplerine tıkmıştı, gözleri parlıyordu ve eve göndereceğim bir diğer kişi olduğunu düşünmek zordu.</p>
<p>“Şey, neyse, odana yemekten yirmi dakika sonra gelirim ve üst kattaki oturma odalarından birine gideriz.” “Kulağa harika geliyor. Akşama görüşürüz.” Yürümeye başladım. “Akşama görüşürüz.”</p>
<p>Artık dört gözle beklediğimden biraz huzursuz olmuştum. Hevesi sevimli sayılırdı. Ancak Seçim’in beni fethetmeye başladığı hissinden daha beter olan, ona tekrar dönüp baktığımı yakaladığında Hale’in yüzünde beliren muzaffer ifadeydi.</p>
<p><a id="bookmark5"><sup><a href="#footnote1">1</a></sup></a></p>
<p> Birbiriyle çelişen veya taban tabana zıt olan iki kavramın birlikte kullanılması. (ç.n.)</p>
</body>
</html>