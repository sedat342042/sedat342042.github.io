<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a>27. Bölüm</p>
<p>“Kötü.”</p>
<p>Ahren’ın yatağında yatıyordum, o bana annemle babamın söylemek istemediği her şeyi anlatıp dimdik otururken ben tostoparlak olmuştum.</p>
<p>“Söyle gitsin.”</p>
<p>Yutkundu. “Hep daha fakir bölgelerde başlıyor gibi görünüyor. Ayaklanmıyorlar, annemle babam çocukken olduğu gibi değil... Daha çok başkaldırıyor gibiler.”</p>
<p>“Bu tam olarak ne demek ki?”</p>
<p>“Monarşiyi sonlandırmak için birleşiyorlar. Hiç kimse kastlar dağıtıldıktan sonra emeline ulaşamadı ve bizim umursamadığımızı düşünüyorlar.”</p>
<p>Şok olarak, “Umursamadığımızı mı?” diye sordum. “Babam bu işi halletmek için kendini paralıyor. Ben onlar için yabancılarla çıkıyorum!”</p>
<p>“Biliyorum. Ve bu geceki performansın nereden çıktığı hakkında hiçbir fikrim yok ama müthişti.” Zekice bir ifade takınıp övgüsünü karşıladım ama artık bu gece ya-</p>
<p>şananların kaçta kaçı gerçekti, kaçta kaçı önceden planlanmıştı diye sorgulamaya başlamıştım. “Öyle olsa bile ne yapmamız bekleniyor ki? Sonsuza dek performans mı sergileyelim?”</p>
<p>Dalga geçerek, “Ha!” dedim. “Sanki senden performans sergilemen istenmiş gibi. O hep benden istendi ve ben bunu yapamıyorum. Şu anda bile beni boğuyor.” “Hepimiz tahtı bırakabiliriz,” diye önerdi. “Ama o zaman ne olacak? Kim başa geçecek? Ve tahtı bırakmazsak, bizi zorla alaşağı mı edecekler?”</p>
<p>Nefes nefese, “Sence bunu yaparlar mı?” dedim. Uzaklara daldı. “Bilmiyorum Eady. İnsanlar aç ya da bıkmış ya da mutlak yoksulluğa mahkûm olunca daha beter şeyler yaptılar.”</p>
<p>“Ama biz herkesi besleyemeyiz ki. Herkesin aynı parayı kazanmasını sağlayamayız. Bizden ne istiyorlar?” Dürüstçe, “Hiçbir şey,” dedi. “Sadece kendileri için daha fazlasını istiyorlar. Onları suçladığımı söyleyemem ama insanların kafası karışık. Hayatlarının ellerimizde olduğunu düşünüyorlar ama öyle değil.”</p>
<p>“Kendi ellerinde.”</p>
<p>“Kesinlikle”</p>
<p>Uzun bir süre sessizce oturup bunun bizim için ne anlama geleceğini düşündük. Gerçek şu ki insanlar böyle devam etseydi, bu herkesten çok bana dokunacaktı. Böyle şeylerin nasıl olduğunu bilmiyordum ama devletler değişirdi.</p>
<p>Krallıklar yükselir ve düşerdi; ideolojiler yönetimi ele geçirir, diğerlerini bir kenara savrulurdu. Ben de en dibe indirilebilir miydim?</p>
<p>Öyle bir hayatı hayal etmeye çalışırken içim titredi. “Bana zaten yiyecek fırlattılar,” diye mırıldandım. “Ne?”</p>
<p>Başımı sağa sola sallayarak, “Çok aptalca davrandım,” diyerek cevap verdim. “Bana taptıklarını düşünerek büyüdüm... Ama insanlar beni sevmiyorlar. Annemle babam tahtı bırakınca ülkenin benden kurtulmasını önleyecek bir şey olacağını hayal bile edemiyorum.”</p>
<p>Korkunç bir şeydi, sanki bu fikirle uçup gidiyordum ve artık yalan olduğunu bildiğimden vücudum ağırlaşmış gibi geliyordu.</p>
<p>Ahren’m yüzü endişeye büründü. Bana karşı çıkmasını bekledim ama çıkamadı. “Seni sevmelerini sağlayabilirsin Eadlyn.”</p>
<p>“Ben senin kadar büyüleyici ya da Kaden kadar zeki veya Osten kadar tapılası derecede neşeli değilim. Benim özel bir şeyim yok.”</p>
<p>Başımı yatak başına vururken inledi. “Eadlyn, şaka yapıyorsun değil mi? Sen ilk kadın vârissin. Bu ülkenin bildiği hiçbir şeye benzemiyorsun. Sadece bunu nasıl kullanman gerektiğini öğrenmelisin, onlara kim olduğunu hatırlatmak için.”</p>
<p><span style="font-style:italic;">Ben Eadlyn Schreave'im ve dünyadaki hiç kimse benim kadar kudretli değil</span>.</p>
<p>“Gerçekte kim olduğumu bilselerdi, benden hoşlanacaklarını sanmıyorum.”</p>
<p>“Sızlanıp duracaksan seni bir tekmede kapı dışarı ederim.”</p>
<p>“Seni sopalattırırım.”</p>
<p>“Altı yaşından beri bana bu tehdidi savuruyorsun ”</p>
<p>“Bir gün gerçekleşecek. Uyarımı dikkate al.”</p>
<p>Kıs kıs güldü. “Endişelenme Eady. İnsanların herhangi bir şey yapabilecek kadar organize olma ihtimali düşük. Düşüncelerini dışa vuruyorlar. Bir kere ortaya koyduklarında da her şey normale dönecek, görürsün.” Başımla onaylayıp iç çektim. Belki de yok yere korkuyordum ama hâlâ geçit töreni sırasındaki öfke dolu haykırışları duyabiliyordum ve hâlâ Kile’la öpücüğümüze edilen nefret dolu sözleri görebiliyordum. Kesinlikle monarşiyi yerle bir etmekle ilgili duyacağımız son şey olmayacaktı. “Annemle babama bildiğimi söyleme, olur mu?”</p>
<p>“Israr ediyorsan.”</p>
<p>Ayağa fırlayıp Ahren’ı yanağından öptüm. Erkek kardeşi olmayan kızlara üzülüyordum. “Yarın görüşürüz.” Sırıttı. “Git biraz uyu.”</p>
<p>Odasından kendi odama gitme niyetiyle çıktım. Ancak yürürken aç olduğumu fark ettim. Mutfaklara artık bir kere girdiğimden orası hoşuma gidiyordu. Birkaç meyve gördüğümü hatırladım ve dolapta peynir vardı. Kesinlikle kimseyi uğraştıramayacağım kadar geç bir vakitti, ben de arka merdivenden hızla aşağı indim.</p>
<p>Tamamıyla boş olacağını düşünürken yanılıyordum. Hamur açıp sebze doğrayan bir avuç genç erkekle kadın vardı. Bir anlığına şöyle bir bakıp ne kadar etkili ve azimli olduklarını görünce büyülendim. Buna bayılmıştım; saate rağmen hepsi tetikte ve mutlu görünüyor, işlerini yaparlarken birbirleriyle sohbet ediyorlardı.</p>
<p>O kadar ilginçlerdi ki dağınık sarı bukleli bir kafanın odanın arka köşesinde durduğunu fark etmem birkaç dakika sürdü. Henri, gömleğini asmıştı ve içine giydiği</p>
<p>mavi fanila unla kaplıydı. Sessizce hareket ettim ama çalışanlar beni tanıyıp geçtiğim sırada eğilerek ve başlarıyla selam verince Henri’ye varlığımı bildirdiler.</p>
<p>Beni gördüğünde üstündeki kiri silkelemeye çalıştı, tamamıyla başarısız oldu. Saçını geriye ittirip her zamanki gibi gülümseyerek bana döndü.</p>
<p>“Erik yok mu?”</p>
<p>“Uyur o.”</p>
<p>“Sen neden uyumuyorsun?”</p>
<p>Kelimeleri yan yana dizmeye çalışarak gözlerini kıstı. “Şey. Üzgünüm. Ben yemek yapıyor?”</p>
<p>Başımla onayladım. “Ben de yapabilir miyim?”</p>
<p>Masadaki elma ve hamur yığını işaret etti. “Sen istiyor? Sen yemek yapıyor?”</p>
<p>“Evet.”</p>
<p>Gözleri parladı ve başını salladı. Sonra bana şöyle bir baktı, duraksadıktan sonra gömleğini kapıp belime doladı, kollarını arkamda bağladı. Önlük. Önlük giymemi istemişti.</p>
<p>Kendi kendime gülümsedim. Sonuçta üstümdeki sadece bir gecelikti ama bunu tartışacak kadar çok kelimemiz yoktu.</p>
<p>Bir elma alıp bir seferde kabuğunu upuzun soydu, işini bitirince tezgâha koyup farklı bir bıçak aldı. <span style="font-style:italic;">“Pidaveitsi nâin</span>,” dedi, elleriyle bıçağın sapını nasıl tuttuğunu gösterdi. <span style="font-style:italic;">“Pidâomena huolellisesti”</span> Diğer elini pençe yapıp elmayı tutarken parmaklarını geride tuttu. Sonra kesmeye başladı.</p>
<p>Deneyimsiz gözlerimle bile işini yapmak için minimum güç kullandığını ve bu basit hareketle ellerini nasıl koruduğunu görebiliyordum.</p>
<p>Bıçağı uzatarak, “Sen,” dedi.</p>
<p>“Tamam. Böyle mi?” Yaptığı gibi elimi tuttum.</p>
<p>“îyi&gt; iyi.”</p>
<p>Onun hızının yanından bile geçemiyordum ve onun yarısı kadar düzgün kesemiyordum ama sırıttığında tek başıma bir şölen yarattığımı düşünebilirdiniz.</p>
<p>Hamurla uğraşıp tarçınla şeker ekledi ve duvardaki fritözlerden birini hazırladı.</p>
<p>Evdeyken tatlılardan sorumlu muydu yoksa en sevdiği şey bu muydu diye merak ettim.</p>
<p>Elmaları katıp hamuru doldurmaya yardım ettim ve sıcak yağdan ödüm kopsa da sepetlerden bir tanesini batırdım. Yağ canlanıp her tarafa sıçrayarak dans edince tiz bir çığlık attım. Henri bana çok az güldü, bu da kibar bir davranıştı.</p>
<p>Sonunda tepsiyi önüme koyduğunda açlıktan ölüyordum ve neredeyse bekleyemeyecek kadar heyecanlıydım. Ancak bekledim ve bana denemem için işaret verdi, ben de böylece bir tane kızartılmış çöreğimsi hamur işi alıp ısırdım.</p>
<p>Cennetti, geçen gün yaptığı sarmalardan bile daha iyiydi. Çiğnerken, “Ah, leziz!” diye bağırdım. Kahkahayı patlatıp bir tane de o aldı. Gayet tatmin olmuş gibiydi ama gözlerinde yaptığı şeye değer biçtiğini görebiliyordum.</p>
<p>Bence mükemmeldi.</p>
<p>“Bunlara ne deniyor?”</p>
<p>“Hımm?”</p>
<p>“Şey, adı?” Yiyeceği gösterdim.</p>
<p>“Ah, <span style="font-style:italic;">omenalörtsy</span>.”</p>
<p>“Ohmenalörtsi?”</p>
<p>“îyi!” “Öyle mi?”</p>
<p>“iyi.”</p>
<p>Kendi kendime gülümsedim. Kaden’a birçok Swend-way yiyeceğinin adını söylemekte cidden ustalaştığımı söylemem gerekecekti.</p>
<p>iki tane yedim, bitirdiğimde biraz midem kalktı ve sonra Henri’nin tabağı aşçılara uzattığını gördüm, hepsi de yeteneğine övgüler yağdırıyordu. Kullandıkları kelimeleri anlamamasından içten içe nefret ettim.</p>
<p><span style="font-style:italic;">Nefis. Kusursuz. Mükemmel.</span></p>
<p>içimden bir ses, anlasaydı kelimeleri fazla cömertçe kullandıklarını söylerdi dedi. Emin olmak zordu gerçi. Ben, onun böyle biri olduğunu düşünüyordum. Gerçekten bilmiyordum.</p>
<p><span style="font-style:italic;">Ve,</span> diyerek kendime hatırlattım, <span style="font-style:italic;">bilmek de istemiyorsun. </span>Bunu hatırlamak bazen gittikçe güçleşiyordu.</p>
<p>Henri herkese sunduktan sonra neredeyse tek bir kırıntı kalmayan tabak geri gelince ona utangaç bir tebessüm gönderdim.</p>
<p>“Uyumam gerek.”</p>
<p>“Uyuyor sen?”</p>
<p>“Evet.”</p>
<p>“iyi, iyi.”</p>
<p>“Şey. Bu gece? <span style="font-style:italic;">Rapor'</span>da?” diye sordum, basitçe konuşmaya çalışıyordum.</p>
<p>Başını salladı. <span style="font-style:italic;">“Rapor,</span> evet.”</p>
<p>Elimi göğsüne koydum. “Çok tatlıydın.”</p>
<p>“Tatlı? Şey, şeker mi?”</p>
<p>Kahkahayı bastım. “Evet. Şeker gibi.”</p>
<p>Hâlâ kalbinin üstüne bastırdığımdan elini elimin lis-tüne koymak için kaldırdı. Bana bakıp yutkunduğu sırada tebessümü yok oldu. Beni öylece tutarken omuz silkti, anın devam etmesini istiyor gibiydi. Elimi upuzun bir süre tuttu ve kafasından geçirdiği kelimeler olduğunu, anlayabileceğim bir tane bulmak için çok ama çok çabaladığını görebiliyordum...</p>
<p>Ancak hiçbir şey yoktu.</p>
<p>Henri’nin hissettiklerini anladığımı bilmesini istedim. Her gülümsemesinde ve her jestinde beni gerçekten önemsediğini görebiliyordum. Ve çok çabalamama rağmen ben de onu önemsiyordum. Daha sonra ne kadar pişman olacağımdan endişelensem de bu hissi ortaya koymanın tek bir yolu vardı.</p>
<p>Aramızdaki mesafeyi kapatıp elimi yanağına koydum. Gerçekten değerli, bir daha asla göremeyebileceği nadir bulunan bir şeyi keşfetmek istermiş gibi gözlerimin içine bakıyordu. Usulca başımı salladım ve dudaklarını eğerek dudaklarıma kondurdu.</p>
<p>Henri korkuyordu. Bunu hissedebiliyordum. Bana dokunmaya, bana sarılmaya korkuyordu, hareket etmeye korkuyordu. Bir prenses olduğum için miydi yoksa daha önce hiç yapmadığı için miydi bilemiyordum ama bu öpücük öyle narindi ki.</p>
<p>Daha da fazla sevmeme neden oldu.</p>
<p>Dudaklarımı dudaklarına bastırıp ona kelimelere başvurmadan sorun olmadığını, bana sarılmasını istediğimi anlatmaya çalıştım. Ve nihayet bir dakikalık bir tereddütten sonra tepki verdi. Henri, beni narin bir şeymişim gibi tutuyordu, sanki biraz fazla sıksa parçalanacaktım. Ve öpücükleri de aynı şekildeydi, sadece şimdi korku tarafından desteklenmiyor, bana saygıymış gibi gelen o his tarafından motive ediliyordu. Neredeyse dayanılamaya-cak kadar güzel bir şefkatti.</p>
<p>Geri çekildim, öpücükten dolayı biraz başım dönmüştü, gözlerinin acı dolu olduğunu fark ettim ama yüzünde ufacık bir tebessüm vardı.</p>
<p>Bir kez daha, “Gitmem gerek,” dedim.</p>
<p>Başıyla onayladı.</p>
<p>“iyi geceler.”</p>
<p>“iyi geceler.”</p>
<p>Gözünün önünden ayrılana dek yavaşça hareket ettim, sonrasında ise koştum. Başım anlamadığım düşüncelere boğulmuştu. Gavril, Henri’ye sataştığında neden beni bu kadar rahatsız etmişti? Neden gitmesi gerekirken Fox’ı burada tutmuştum? Neden Kile -Tanrı aşkına Kile!- sürekli aklımdaydı?</p>
<p>Ve neden bu soruları sormak bu kadar ödümü patlatıyordu?</p>
<p>Odama vardığımda dengemi kaybettiğimi hissederek kendimi yatağıma attım. Gavril’e bu konuyu açtığı için kızgın olsam da Henri’yle konuşamamak, Erik üzerinden gidersem rahatsız olacağımdan ona mahrem bir şey söy-leyememek beni sahiden huzursuz ediyordu. Bu düşünce damarıma bassa da birilerine kişisel bir şey söyleyecek olsam, bu muhtemelen Henri olurdu. Onun yanındayken kendimi güvende hissediyordum ve zeki olduğunu biliyordum, tutkusuna hayrandım. Henri, iyiydi.</p>
<p>Fakat ben Fince konuşmuyordum. Ve bu kötüydü.</p>
<p>Sinirlenerek sırtüstü döndüm, omurgama bir şey batınca haykırdım. Uzandığımda bir düğüm olduğunu his-</p>
<p>settim. Hâlâ Henri’nin gömleği üzerimdeydi.</p>
<p>Çözdüm ve ne kadar absürt olursa olsun, burnuma tuttum. Tabii ki. Tabii ki tarçın, bal ve vanilya gibi kokuyordu. Tabii ki tatlı gibi kokuyordu.</p>
<p>Aptal baharatlarıyla aptal Swendwayli aşçı.</p>
<p>Bu beni ahmaklaştırıyordu!</p>
<p>Bu nedenle aşk berbat bir fikirdi işte: Seni güçsüzleş-tiriyordu.</p>
<p>Ve dünyada hiç kimse benim kadar kudretli değildi.</p>
<p><a id="bookmark1"></a>28. Bölüm</p>
<p>Kahvaltıda birçok şey beni şaşırttı. Öncelikle Henri, dün gece olan her şeyi Erik’e aktarıyordu. Erik’in gözleri sürekli bir bana bir Henri’ye kayıyordu ve sanki onu sakinleştirmeye çalışıyor gibiydi. Seçim’de öpücük kapan ikinci kişi olduğundan Henri’nin bugün tabii ki çok neşeli olacağını düşünüyordum. Bunun yerine, çıldırmış gibiydi.</p>
<p>Henri’nin karşısında Kile’ın şaşkın bakışları, konuşmanın zerre kadarını bile anlamasına yetecek kelime bilgisi olmadığından Erik’le ikisi arasında gidip geliyordu. Araya girmeye çalışmadan yavaşça kaşığını ağzına götürdü.</p>
<p>Ayrıca, Baden’m da dikkatimi çekmeye çalıştığını fark ettim. Bana hafifçe el sallayıp başıyla kapıyı gösterdi. Ağzımla “daha sonra” der gibi yapıp protokolü bir daha yok saydığı için ona kızmamak için elimden geldiğince çabaladım.</p>
<p>Fakat o ana kadar en beteri annemle babamın çaktırmadan bana bakmalarıydı, besbelli ayaklanmayla ilgili neler bildiğimi merak ediyorlardı.</p>
<p>Boğazımı temizledim. “Ee, dün gece iyi bir iş çıkardım mı?”</p>
<p>Babamın yüzüne nihayet bir gülücük kondu. “Etkilendim Eadlyn. Böyle zorlayıcı bir haftanın ardından kendine inanılmaz derecede hâkimdin. Henri ortaya geldiğince ona karşı çok cömerttin, izlemesi harikaydı. Ve aralarından bazılarının belki... Sana hitap etmesi beni mutlu ediyor. Beni umutlandırıyor.”</p>
<p>“Nereye varacağını göreceğiz,” diyerek konuyu geçiştirdim, “ama sana üç ay için söz verdim ve sanırım olanları idrak etmek de en az o kadar vaktimi alacak.”</p>
<p>Binlerce anı kafasına üşüşmüş gibi, “Tam olarak ne demek istediğini biliyorum,” dedi. “Teşekkür ederim ” “Rica ederim.” Tatlı, düşünceli tebessümünü görünce tüm bu olanların onun için ne kadar anlamlı olduğunu anladım. “Hayal kırıklığına mı uğrarsın? Sonuna varırsam ve nişan olmazsa?”</p>
<p>“Hayır canım. <span style="font-style:italic;">Ben</span> hayal kırıklığına uğramam.” Sözlerini hafifçe vurgulamıştı ama beni aniden endişe girdabına sürükledi.</p>
<p>Sona vardığımda hâlâ bekâr olursam, bunun benim için anlamı ne olurdu? Artık sadece post-kast karışıklığı ile uğraşmıyor ve baş gösteren bir ayaklanmayı bastırmaya çalışmıyorsak, bunu çözmek için üç ay yeterli değildi. Aslına bakılırsa iki hafta zaten alelacele bitmişti. Yeterli olmayacaktı.</p>
<p>Ve sonra neden her tür huzursuzluğu benden gizlemek istediklerini anladım: Tamamıyla faydasız olduğunu düşünseydim, vazgeçer miydim? Vazgeçseydim, o halde gerçekten elimde hiçbir şey olmayacaktı.</p>
<p>“Endişelenme babacığım,” dedim. “Her şey yoluna girecek.”</p>
<p>Elini, elimin üstüne koyup sıktı. “Haklı olduğuna eminim canım.” Sonra derin bir nefes alıp kahvesine geri döndü. “Sana demek istediğim bir şey vardı; kontroller tamamlandı. Seçim’den önce birkaç telefon görüşmesi yapsaydık, Burke’ün öfke problemleri olduğunu ve Jack’in okulundaki bir kızın bir keresinde uygunsuz davrandığı için onu şikâyet ettiğini öğrenmiş olurduk. Ayrıca, Ean’m da vaktinin çoğunu yalnız geçirdiği ortaya çıktı. Onu eve göndermeye değecek bir şey olduğunu düşünmüyorum ama gözlemlemeliyiz.”</p>
<p>“Ean aslında epey cömert davranıyor.”</p>
<p>“Ah?”</p>
<p>“Evet. Ama biraz yalnızlıktan yana olduğunu fark ettim. Nedenini bilmiyorum gerçi; konuşma konusunda iyi.”</p>
<p>Babam kahvesini yudumlayıp gözlerini Ean’a dikti. “Bu garip.”</p>
<p>“Endişe etmem gereken başka biri var mı?” diye sordum, Ean üstünde durmak istemiyordum. Bir başına kalması sorun yaratan biri olduğu gelmezdi.</p>
<p>“Kötü notlar alan biri var ama olay yaratacak bir şey yok.”</p>
<p>“Pekâlâ. En kötüsü geçti.” Cesaret aşılamaya çalıştım.</p>
<p>“Kesinlikle öyle olduğunu umuyorum. Bu işe bakacak özel bir takımım olacak. Gerektiği kadar çabalamadım ve bunun için özür dilerim,” diye itiraf etti.</p>
<p>“Ama işin iyi yanına bakarsak, gelecek cuma hakkında konuşacak randevularım olabilir.”</p>
<p>Kendi kendine güldü. “Doğru. Belki de henüz konuş-madiğin birine bir şans tanımalısın. Bana güven, gerçekten hepsiyle tanışmak mümkün.”</p>
<p>Gençlerden oluşan kitleyi inceledim. “Bu hafta ofise gelemeyebi 1 i ri m.”</p>
<p>Başını sağa sola salladı. “Sorun değil. Onları yakından tanı. Bir yanın manasız olduğunu düşünse de ben hâlâ birilerini bulmandan yanayım.”</p>
<p>“Hatırlatmam gerekirse, bunu önerdiğinde amacın farklıydı.”</p>
<p>“Yine de.”</p>
<p>“Çok kalabalıklar. Hoşuna gitmeyen biri oldu mu?” Gözlerini kıstı. “Aslına bakarsan...” Babam hepsinin yüzüne şöyle bir bakıp bir tanesini bulmaya çalıştı. “Şuradaki. Yeşil gömlekli.”</p>
<p>“Siyah saçlı mı?”</p>
<p>“Evet.”</p>
<p>“O, Julian. Nesi kötü?”</p>
<p>“Sudan bir sebepmiş gibi gelebilir ama dün gece sen diğerlerini överken gülümsemedi ve hiçbirini alkışlamadı. iyi bir davranış değil. Geçici olarak onların gölgesinde kalmaya dayanamıyorsa, hayatı boyunca senin gölgende kalmaya nasıl katlanacak?”</p>
<p>Bir lider olarak bana gerçekten ne kadar güvendiğini düşünerek geçirdiğim onca zihinsel vakit, bu ifadeyle ziyan oldu. Tabii ki beni bir lider olarak görüyordu.</p>
<p>“Ve bu da sudan bir sebepmiş gibi görünebilir ama çekici çocuklar yapacağınızı sanmıyorum.”</p>
<p>“Babacığım!” diye bağırıp biraz ortalığı karıştırdım. Babam iki büklüm olup kahkahalar atarken başımı ellerimin arasına gömdüm.</p>
<p>“Sadece söylüyorum!”</p>
<p>“Pekâlâ. Ben gidiyorum. Görüşlerin için teşekkürler.”</p>
<p>Resmen koridora daldım, gerçi hareketlerimin leydi-lere yakışandan birazcık daha hızlı olduğundan emindim. Tek başıma kaldığımda düpedüz koşmaya başladım. Odamda geride kalan başvuruları taradım, birini diğerinden daha heyecan verici kılacak herhangi bir şey aradım. Julian’ın fotoğrafında durdum. Babam haklıydı. Burnuyla gözlerimi ya da ağzımla yanaklarını nasıl kombine edersem edeyim, her varyasyon kafamın içinde berbat göründü.</p>
<p>Bir önemi olduğundan değildi.</p>
<p>Onu evine daha kısa sürede gönderirdim ama muhtemelen birkaç randevu daha kötü gidince ve ona eşlik edecek birileri olunca gönderecektim. Solo elemelerin hepsi epey berbattı. Şimdilik bir plan yapmam gerekiyordu. On randevu. Bir daha <span style="font-style:italic;">Rapor’a</span> çıkmak zorunda kalmadan önce amacım buydu. Ve en azından üç tanesini gazetelere çıkarmalıydım. Onları nasıl ihtişamlı gösterebilirdim?</p>
<p>Annem, Bayan Lucy ile birlikte Kadınlar Odası’ndaydı, bir belediye başkanı ile görüşüyordu. Bu pozisyonlara sahip olan çok fazla leydi yoktu, bu nedenle isimlerini ezbere biliyordum. Bugün evimizi şereflendiren Calgary’den Milla Warren’dı. Bunu resmi bir ziyarete dönüştürmeyi planlamamıştım ama artık bir seçeneğim yoktu.</p>
<p>Eğilerek annemle misafirini selamladım.</p>
<p>Bayan Warren, “Prenses Hazretleri!” diye şakıyıp yerlere kadar eğilerek selam vermek için ayağa kalktı. “Sizi görmek ne hoş, hem de böyle heyecan verici bir zamanda!&quot;</p>
<p>“Biz de sizi ağırlamaktan mutluluk duyuyoruz efendim. Lütfen oturun.”</p>
<p>Annem, “Nasılsın Eadlyn?” diye sordu.</p>
<p>Usulca, “iyi. Sonra senin için birkaç sorum olacak,” dedim.</p>
<p>Bayan Warren göz kırparak, “Hiç şüphesiz biraz oğlanlardan bahsedeceksiniz ha?” diye sordu. Annemle Bayan Lucy ona bir kahkahayla karşılık verdi ama ben gerçeği bilmesi gerektiğini düşünürken gülümsedim.</p>
<p>“Seçim’in pek hayal ettiğiniz gibi olduğunu sanmıyorum.”</p>
<p>Kaşlarını kaldırdı. “Lütfen, otuz beş erkeğin benim için savaşmasına her gün razı olurum!”</p>
<p>Söz verir gibi, “Dürüst olmak gerekirse, daha çok işle ilgili,” dedim. “Heyecanlı görünmesini sağlıyoruz ama aslında zorlayıcı.”</p>
<p>Annem, “Ben de buna destek çıkabilirim,” dedi. “Bu durumda hangi tarafında kalırsan kal, zor. Uzun saatler boyunca hiçbir şey olmazken bir anda olaylar patlak veriyor.” Başını sağa sola salladı. “Şu anda bile geriye dönüp bakınca kendimi yorgun hissediyorum.”</p>
<p>Annem başını ellerinin üstüne koydu ve gözlerini bana çevirdi. İfadesinde bir şeyler vardı; anaç bir bakıştı, kabullenmiş gibiydi ki anlaşıldığımı hissettim ve huzur duydum.</p>
<p>Fakat orada da aynı endişe vardı, babamın bu sabah üstündeki stresin izi gibiydi. Bu anı geçiştirip Bayan Warren’a odaklandı. “Ee, Milla, en son duyduğumda Calgary’de işler yolunda gidiyordu.”</p>
<p>“Ah evet, eh, biz sessiz sakin bir kalabalığız.”</p>
<p>Sosyalleşme amacıyla saraya uğradığı söylenebilirdi ve ben de o gitmeye karar verene dek orada mükemmel duruşumu koruyarak oturdum. Bu da sırf bir hizmetçiye çaktırmadan not bırakıp annemin acilen çağrılmasını sağladığımda oldu.</p>
<p>Bayan Warren kapıdan çıktığı anda annem elbisesini düzeltti. “Ne olduğuna gidip bakayım.”</p>
<p>“Rahatla, sadece bendim.” Tırnaklarımı inceledim. Biraz düzeltilmesi gerekiyordu.</p>
<p>Annemle Bayan Lucy gözlerini dikmiş bakıyorlardı. “Seninle konuşmak istiyordum ve o susmuyordu, ben de randevu aldım. Denilebilir.” Ukala ukala güldüm.</p>
<p>Annem başını salladı. “Eadlyn, bazen biraz manipülatör olabiliyorsun.” Iç çekti. “Ve bazen bu özel bir yetenek. Aah, daha fazla dayanabileceğimi sanmıyordum ”</p>
<p>O ve Bayan Lucy ile birlikte haince güldüm, bu konuda yalnız olmadığıma sevinmiştim.</p>
<p>Annem suçluluk duyarak, “Onun adına üzülüyorum,” dedi. “Pek fazla dışarı çıkmıyor ve tek başına yapılması zor bir işi var. Ama seninle öyle konuşmasını takdir etmedim.”</p>
<p>ifadem değişti. “Daha beteriyle de karşılaştım.” “Doğru.” Yutkundu. “Neye ihtiyacın vardı?”</p>
<p>Bayan Lucy’ye baktım. Sormadan ricamı anlayıp, “Elbette,” diyerek karşılık verdi. “Bana ihtiyacın olursa, tüm gün buralardayım.” Anneme eğilerek selam verdi, beni başımdan öptü ve gitti. Şefkat dolu bir jestti.</p>
<p>“Bana karşı öyle iyi ki,” dedi. “Çocuklar da öyle. Bazen birçok annem olduğunu hissediyorum.”</p>
<p>Anneme gülümsedim ve o da başını salladı. “Sevdiğim insanları yakınımda tuttum ve senin geleceğini öğrendikleri anda sana kol kanat gerdiler.”</p>
<p>Üzülerek, “Gerçekten çocukları olmasını dilerdim,” dedim.</p>
<p>“Ben de.” Annem yutkundu. “Sanırım artık uzun bir süre çabalayıp bir sonuca varamadığını herkes biliyor. Ona yardımcı olabilmek için neredeyse her şeyi yapabilirdim.” “Denedin mi?” Schreavelerin yapamayacağı çok az şey olduğunu hissediyordum.</p>
<p>Annem birkaç kez gözlerini kırptı, ağlamamaya çalıştı. “Sana söylememem gerekiyor; özel bir şey. Ama evet yapabileceğim her şeyi yaptım. Bebeğini onun yerine taşımak için taşıyıcı anne olmayı teklif etmeye kadar götürdüm işi.” Dudaklarını sıktı. “Kraliçe olduğuma pişman olduğum tek andı. Görünüşe göre vücudum her zaman bana ait değil ve yapmama müsaade edilmeyen bazı şeyler var.” “Kim demiş?” diye sordum.</p>
<p>“Herkes Eadlyn. Geleneksel bir şey olduğu söylenemez ve danışmanlarımız halkın keyfinin kaçacağını düşündüler. Bazısı taşıdığım her bebeğin tahtın vârisi olacağını bile savundu. Gülünçtü, ben de bu işin peşini bıraktım.” Bir anlığına sessiz kalıp annemin yıllarca önce kırılan kalbini hatırlamasını izledim ve aslında bir anlamda ona ait bile sayılmazdı.</p>
<p>“Bunu nasıl yapıyorsun?”</p>
<p>“Ne?”</p>
<p>“Sanki daima kendinden bir parça koparıp veriyorsun. Sana ne kalıyor? Bazen seni izlerken bitap düşüyorum.” Gülümsedi. “Senin için kimin en önemli olduğunu bildiğinde bir şeylerden vazgeçmek, hatta kendinden bile</p>
<p>vazgeçmek gerçekten bir fedakârlıkmış gibi gelmiyor. Bir saniye bile düşünmeden hayatımı önlerine sereceğim bir avuç insan var. Bir de Illea halkı, tebamız var ki başka bir açıdan bakarsak hayatımı onların da önüne serdim.” Gözlerini yere çevirip zaten kusursuz olan elbisesini düzeltti. “Muhtemelen senin de uğruna fedakârlık yapacağın insanlar var ve sen bunu bilmiyorsun. Ama bileceksin bir gün.”</p>
<p>Bir anlığına gerçekten kan bağımız var mı diye merak ettim. Düşündüğü tüm insanlar -babam, Ahren, Bayan Lucy, May Teyze- benim için de önemliydi. Ancak genellikle benim onların yardımına ihtiyacım oluyordu, öbür türlüsü değil.</p>
<p>“Her neyse,” dedi, “ihtiyaç duyduğun şey neydi?”</p>
<p>“Ah, babam geride kalan oğlanların zırdeli olmadığına kanaat getirdi, ben de bu hafta randevulara yoğunlaşıyorum,” diye cevap verip öne uzandım. “Kolay olan ama kamerada harika görünen fikirler bulmaya çalışıyorum.” “Ah.” Düşünerek gözlerini tavana çevirdi. “Bu konuda ne kadar yardımcı olabilirim bilemiyorum. Seçimim sırasında babanla çıktığımız randevuların neredeyse hepsi bahçede yapılan gezilerdi.”</p>
<p>“Cidden mi? Siz nasıl bir araya geldiniz ki? Çok sıkıcı!” Kahkahayı bastı. “Eh, bize konuşmak için birçok fırsat sundu. Ya da tartışmak için ve birlikte harcadığımız zamanın çoğu ya konuşmakla ya tartışmakla geçiyordu.” Gözlerimi kıstım. “Siz kavga mı ettiniz?”</p>
<p>“Her. Zaman.” Niyeyse bunu söylerken yüzüne bir gülücük kondu.</p>
<p>“Dürüst olmak gerekirse, senin Seçimini ne kadar çok düşünürsem o kadar mantıksız geliyor. Babamla kavga ettiğinizi hayal bile edemiyorum.”</p>
<p>“Biliyorum. Halletmemiz gereken birçok şey vardı ve aslında dürüst biriyle birlikte olmaktan hoşlanıyorduk, kabullenmesi güç olsa da.”</p>
<p>Hayatımda dürüst birini istemediğimden değildi -yani, bir gün evlenmeyi seçersem- ama etrafta takılma şansı olsun istiyorsa, kelimelerini aktarmanın daha iyi bir yolunu bulması gerekecekti.</p>
<p>“Pekâlâ, randevular,” dedi, tekrar sandalyesine oturup düşündü. “Ben okçulukta hiç iyi değildim ama bu konuda yetenekli biri varsa, hoş görünebilir.”</p>
<p>“Sanırım bunu yapabilirim. Ah, bir de ben zaten at binmeye çıktım, yani onu listeden kaldırıyoruz.”</p>
<p>“Doğru. Yemek yapmayı da.” Bunun olmasın izin verdiğime inanamıyormuş gibi kendi kendine gülümsedi.</p>
<p>“Ve sonucu felaket olmuştu.”</p>
<p>“Eh, Kile’la Henri harikaydı! Fox da berbat değildi.” “Doğru,” diyerek hakkı teslim ettim. Kendimi Henri’yle birlikte mutfakta tek başımıza yemek yaptığımızı, hiç kimsenin bilmediği randevuyu düşünürken buldum.</p>
<p>“Tatlım, bence gösterişli bir şey yapmak yerine daha basit randevulara çıkmayı denemelisin. Çay iç, bahçelerde gez. Yemek hep iyi bir standart olmuştur; çok fazla yemek yemiş sayılmayacaksın. Zaten at binmenden daha hoş görünebilir.”</p>
<p>Fazla kişisel kaçacak bir şeylerden sakınmaya çalışıyordum. Ancak bu tip randevular, yakınlaşma izlenimi yaratıyordu ki bu sanırım halkın istediği bir şeydi. Belki de haklıydı. Güvenli konu başlıkları ve sorularla gittiğimde belki de o kendimi o kadar kötü hissetmezdim.</p>
<p>“Teşekkürler anne. Muhtemelen bunu bir deneyeceğim”</p>
<p>“Ne demek tatlım. Ben, daima senin yanındayım.”</p>
<p>“Biliyorum.” Elbisemle oynadım. “Son zamanlarda sorun yarattıysam, özür dilerim.”</p>
<p>Bana uzandı. “Eadlyn, çok fazla stres altında kaldın. Anlayışla karşılıyoruz. Baltalı bir katile dönüşmediğin sürece, seni daha az sevmeme neden olacak hiçbir şey yapamazsın.”</p>
<p>Kahkaha attım. “Baltalı katil mi? Sınırın bu mu?”</p>
<p>“Eh... Belki öyle olsan bile.” Bana göz kırptı. “Haydi. Bu hafta birçok randevuya çıkacaksan, bir plan yapmalısın.”</p>
<p>Başımla onayladım ve tam olarak emin olamadığım sebeplerden dolayı bir anlığına kucağına atladım.</p>
<p>Ağırlığımı verince, “Oof!” diye yakındı.</p>
<p>“Seni seviyorum anne.”</p>
<p>Beni sıkıca kollarının arasına aldı. “Ben de seni seviyorum. Tahmin edebileceğinden çok daha fazla.”</p>
<p>Yanağından öpüp ayağa kalktım, önümdeki haftayı düşünüp herkesi memnun edebileceğimi umdum. Ancak bu düşünceler koridora girip Baden’ı orada, beni beklerken bulduğumda zihnimden uçup gitti.</p>
<p><a id="bookmark2"></a>29. Bölüm</p>
<p>Baden ayağa kalktı ve sonra koridorda ilerledi. Öğle güneşi pencerelerden içeri sızıyor, etrafı ısıtıp her şeyi bir tutam sarıya boyuyordu. Koyu renk teni bile bir şekilde daha aydınlık görünüyordu.</p>
<p>Oyunbaz bir edayla konuşmaya çalışıp, “Beni takip mi ediyorsun?” diye sordum.</p>
<p>Gözlerindeki sert bakış, o ruh halinde olmadığını anlatıyordu. “Sana başka nasıl ulaşabileceğimden emin değildim. Seni bulmak çok zor.”</p>
<p>Kollarımı göğsümde kavuşturdum. “Belli ki moralin bozuk. Neden bana yolumuza devam edebilmemiz için nedenini söylemiyorsun?”</p>
<p>Suratındaki ifade değişti, teklifim huzurunu kaçırmıştı. “Gitmek istiyorum.”</p>
<p>Tuğla duvara son sürat toslamışım gibi hissettim. “Pardon?”</p>
<p>“Dün gece olanlar utanç vericiydi. Sana çıkma teklif ettim ve sen beni tersledin.”</p>
<p>Tek elimi kaldırdım. “Aslında ben hiç hayır demedim.</p>
<p>O kadar konuşmama müsaade etmedin.”</p>
<p>“Evet mi diyecektin ki?” Bundan şüpheliymiş gibi konuştu.</p>
<p>Kollarımı kaldırıp tekrar indirdim. “Asla bilemeyeceğim çünkü tavır alıp gittin.”</p>
<p>“Cidden bana tavrımın kötü olduğu konusunda ders vermeye mi kalkışacaksın?”</p>
<p>Ağzım açık kaldı. Buna nasıl cüret ederdi?</p>
<p>Ona yaklaştım, gerçi dimdik dursam bile yanında cüce kalmıştım. “Benimle bu şekilde konuştuğun için seni cezalandırabileceğimi biliyorsun, değil mi?”</p>
<p>“Yani şimdi de bana zorbalık mı edeceksin? Önce beni reddettin, sonra Rapor’da ufak bir eğlence olsun diye beni kullandın ve şimdi de benimle kahvaltıda görüşeceğini söylediğin halde tüm sabahı izini sürerek geçirdim.”</p>
<p>“Sen yirmi kişiden birisin! Benim yapacak işlerim var! Nasıl bu kadar benmerkezci olabiliyorsun?”</p>
<p>Gözleri ardına kadar açıldı ve göğsüne dokundu. “Ben mi? Benmerkezciyim?”</p>
<p>Kalbimi sakınmaya, beni incitmesine müsaade etmemeye çalıştım. “Biliyorsun, favorilerimden biriydin. Seni uzun bir süre burada tutacaktım. Ailem senden hoşlan-mıştı ve ben senin yeteneğine hayrandım.”</p>
<p>“Ailenin onay damgasına ihtiyacım yok. Bana karşı sadece bir saatliğine kibardın, sonra ortadan kayboldun ve sanki hiçbir şey olmamış gibiydi. Gitme özgürlüğüm var ve gitmeye hazırım.”</p>
<p>“O halde git!”</p>
<p>Yürüyüp uzaklaşmaya başladım. Buna katlanmak zorunda değildim.</p>
<p>Koridorda bağırıp bana son darbesini savurdu. “Arkadaşlarımın hepsi adımı yazdırdığım için deli olduğumu söylemişti! Çok haklıymışlar!”</p>
<p>Yürümeye devam ettim.</p>
<p>“insanları itip kakıyorsun! Bencilsin! Ne düşünüyordum ki?”</p>
<p>Gittiğim yere açılmasa da bir köşeden döndüm. Sonunda yolumu bulabilirdim. Kendimi tuttum, sahip olmam için bana öğretilen cesur ifadeyi korudum. Bunun canımı ne kadar yaktığını kimse bilemezdi.</p>
<p>Olması gerekenin iki katı süren bir yolculuktan sonra nihayet üçüncü kata vardım. Zemine bastığım anda ağlamaya başladım, daha fazla kendimi tutamazdım. Baden’ın sözleri kafamda tekrarlanırken, gerçekten darbe almış gibi midemi tuttum.</p>
<p>Oğlanlardan herhangi biri ortaya çıkmadan önce onlardan nasıl kurtulacağıma dair bir liste dolusu fikrim vardı. Onları o kadar çok kızdırmayı planlamıştım ki Baden’m az önce söylediklerini söyleyeceklerdi... Ancak ben onun damarına basacak hiçbir şey yapmamıştım. Ama yine de söylemişti. Sırf kendim gibi olduğum için reddedildiğime göre benim sorunum neydi?</p>
<p>Üstelik son sözleri, yapmasını istediğini tastamam yapmıştı. Yaklaşık bir ay önce isimleri seçerken milyonlarca seçeneğim varmış gibiydi. Bir konuda bana karşı çıktıkları için katılmayan kaç erkek vardı?</p>
<p>insanlar, onları itip kaktığımı mı düşünüyordu? Bencil olduğumu mu? Halk hangisinden daha çok keyif alıyordu: Oğlanlarla aramızda geçen tatlı anların mı yoksa tam bir başarısızlık örneği olduğum anların mı?</p>
<p>Odama gitmek için kendimi toparladığımda Erik’in kapımın önünde beni beklediğini ve hiç şüphesiz az önce ağlama nöbetimi izlediğini fark ettim.</p>
<p>Temizlemek için ellerimi yüzüme götürdüm ama şişmiş gözleri ya da kırmızı yanakları saklamanın bir yolu yoktu. Erik’in beni böyle görmesi esas mesele kadar kötü sayılırdı ama hiçbir önemi yokmuş gibi <span style="font-style:italic;">göstermenin</span> tek yolu da hiçbir önemi yokmuş gibi <span style="font-style:italic;">davranmaktı.</span></p>
<p>Erik’in yanına gittim, gözlerindeki hüzün canımı yakacak kadar ortadaydı ve ben yaklaşırken başını eğerek selam verdi.</p>
<p>Sesinde ufacık bir parça alayla, “Sanırım kötü bir zamanda geldim,” dedi.</p>
<p>Gülümsedim. “Belki biraz,” diye cevap verip kararıma rağmen canımın yandığını belli ettim. “Yine de elimden geldiğince sana yardım etmekten mutluluk duyarım ”</p>
<p>Erik dudaklarını sıktı, devam etmekte kararsızdı. “Seninle Henri hakkında konuşmak istiyordum. Beni o göndermedi!” diye ısrarla konuşup tek elini kaldırdı. “Sanırım tek başına konuşabilseydi, sana kendisi gelirdi. Ama utanıyor.” Erik yutkundu. “O, şey... Bana öpücükten bahsetti.”</p>
<p>Başımla onayladım. “Anlamıştım.”</p>
<p>“Sınırı aştığından korkuyor. Bana bir şeyler anlattı; seni tutup bırakmadığını ve muhtemelen bırakması gerektiğini ama bırakmadığını ve...”</p>
<p>Başımı sağa sola salladım. “Kulağa olduğundan çok daha kötü geliyor. O... Biz...” Orada öylece durdum, ne yapacağımı bilemedim. “Biz iletişime geçmeye çalışıyorduk ve kelimeler işe yaramayacağından, eh, o işe yaradı.”</p>
<p>Niyeyse bunu Erik’e itiraf edince huzursuz oldum, zaten her şeyi bildiği halde.</p>
<p>“Yani, ona kızgın değilsin?”</p>
<p>Nefesimi verdim, neredeyse kahkahayı basacaktım çünkü bu fikir gülünçtü. “Hayır. Tanıdığım en nazik insanlardan biri. Ona hiç kızmadım.”</p>
<p>Erik başını salladı. “Ona bu kadarını söyleyebilir miyim?”</p>
<p>“Elbette.” Tekrar gözlerimi sildim, o arada da akan göz kalemini iyice dağıttım. “Iyy.”</p>
<p>“iyi misin Prenses Hazretleri?” Sesi şefkatliydi ama şükür ki acımadan yoksundu. Neredeyse ona neler olduğunu anlatacaktım ama bu kesinlikle yakışık almazdı. Henri’den bahsetmeye çalışmak bir şeydi, adayları tartışmak bambaşka bir şey.</p>
<p>“iyiyim. Ya da iyi olacağım. Benim için endişelenme; sadece Henri’nin iyi olduğundan emin ol.”</p>
<p>ifadesi bir nebze değişince bu rolün gözlerindeki ağrı-lığını görebildim. “Elimden geleni yapıyorum.”</p>
<p>Onu inceledim. “Henri bunu gerçekten istiyor, değil mi?” Erik başını sağa sola salladı. “‘Bu’ diye bir şey yok. O seni istiyor.”</p>
<p>Baden’m kalbimi parçalayan konuşmasından sonra bunun mümkün olabileceğini hayal etmek güçtü ama Erik sözlerine devam ederken onayladı.</p>
<p>“Durmadan senden bahsediyor. Her gün Erkekler Odasında ona politika bilimi kitaplarını tercüme ediyor ya da burada sahip olduğun mutlak monarşiyle Swendway’de çocukken gördüğü meşruti monarşi arasındaki farkı açıklıyorum. Hatta o...” Erik gülmek için</p>
<p>duraksadı. “Hatta o kardeşlerinin nasıl yürüdüğünü ve nasıl durduğunu gözlemliyor. Her açıdan sana layık olmak istiyor.”</p>
<p>Bu itiraf karşısında afallayarak yutkundum. Hissi bastırmaya çalışarak sırıtıp cevap verdim, “Ama benimle konuşamıyor bile.”</p>
<p>Ciddi bir şekilde, “Biliyorum,” diyerek karşılık verdi, “işte ben de bu nedenle merak ediyorum...”</p>
<p>“Neyi merak ediyorsun?”</p>
<p>Devam etmeli mi diye düşünerek elini ağzında gezdirdi. “En kolay çocukken yeni diller öğrenebiliyorsun. Ve daha sonra da öğretilebiliyor ama aksan muhtemelen hep kötü kalacaktır. Henri aklında tutmakta zorlanıyor. Bu hızla giderse, en basit sohbeti yapabilmeniz bile <span style="font-style:italic;">yıllar</span> alacaktır. Ve dilin nüansları -argo ve konuşma dili- daha da uzun yıllar alacaktır. Bunun ne anlama geleceğini anhyor musun?” Onunla kim bilir ne kadar uzun bir süre boyunca iletişime geçemeyeceğim anlamına geliyordu. Seçim’in bitmesi gerektiğinde bile birbirimizi hâlâ sadece bir nebze tanımış olacaktık.</p>
<p>“Anlıyorum.” iki küçük kelimeydi ama devasa hissettirdi, sanki tüm koridoru kaplayıp beni ezip geçti.</p>
<p>“Sadece bunu bilmen gerektiğini düşündüm. Sen de ona karşı hisler beslemeye başladıysan, her şeyin nasıl olacağının farkında olmanı istedim.”</p>
<p>Nefesimi vererek, “Teşekkür ederim,” dedim.</p>
<p>Aniden, “Öyle mi?” diye sordu. “Ona karşı bir şeyler hissediyor musun?”</p>
<p>Zaten o kadar duygusallaşmıştım ki bu soru beni hepten tepetaklak etti. “Sahiden herhangi bir şeye karşı ne</p>
<p>hissettiğim hakkında hiçbir fikrim yok.”</p>
<p>“Hey.” Düşünüp vazgeçmeden elini uzattı. “Özür dilerim. İşine burnumu soktum. Gerçekten beni hiç ilgilendirmez ve sen görünüşe göre zor bir gün geçiriyorsun. İtin tekiyim.”</p>
<p>Burnumu sildim. “Hayır. İyi bir dost olmaya çalışıyordun. Ona karşı, bana karşı. Sorun değil.”</p>
<p>Ellerini arkasına attı. “Eh, öyleyim, bilirsin işte?” “Ha?”</p>
<p>Utanmış gibiydi, iç çekti. “Dostunum. İhtiyacın olursa.” Çok basit bir teklifti ama milyonlarca açıdan da cömertti. “Daha iyi bir dostumun olacağını hayal bile edemiyorum.”</p>
<p>Parıltılar saçıyordu ama sessizdi. Sessiz kaldığımızda en rahat anlardan bazılarını yaşıyor gibiydik.</p>
<p>Sonunda boğazını temizledi. “Eminim ki yapacak işlerin vardır ama sen kendini bu kadar kötü hissederken seni yalnız bırakmaktan da nefret ediyorum.”</p>
<p>“Hayır. Aslında tercih ettiğim söylenebilir ”</p>
<p>Erik bana kalpten bir tebessüm gönderdi. “Sen öyle diyorsan.” Başıyla selam verdi. “Umarım günün güzel geçer.”</p>
<p>“Şimdiden güzelleşti,” diyerek ona güvence verip etrafından dolanarak odama girdim, yüzümde nazik bir tebessüm vardı.</p>
<p>“Hanımefendi?” Neena, ben kapıdan girerken seslendi. Ne kadar berbat göründüğümü hayal bile edemiyordum. “Selam Neena.”</p>
<p>“İyi misiniz?”</p>
<p>“Pek sayılmaz ama iyi olacağım. Bana Seçim formlarını getirebilir misin lütfen? Yapacak işlerim var.”</p>
<p>Yüzündeki şaşkınlık aşikâr olsa da söylediğimi yaptı. Ayrıca bir kutu da mendil getirdi.</p>
<p>“Teşekkür ederim.” En kötü kısmı atlattığımı düşünüyordum ama fotoğraflara bakıp kimler burada istemeden bulunuyor diye merak edip, bir ihtimale dayanarak hepsinden nefret ettiğimden yine gözlerim doldu.</p>
<p>“Neena, bana birkaç kâğıt getirebilir misin?”</p>
<p>Bir kez daha dediğimi yaptı, bana bir fincan çayla birlikte bir defter getirdi. Gerçekten fazla iyiydi.</p>
<p>Haftamı planlamaya çalıştım. Apsel’ın başvurusunda piyano çaldığı yazıyordu, ben de yarın sabahı düet yapmamız için ayırdım ve akşamın ilk saatlerinde dışarıda Tavish’le yürüyecektim. Pazartesi günü Gunner’la çay içecektim ve Harrison’la fotoğraf çekilebilecek bir yürüyüşe çıkacaktım. Babam muhtemelen buna bayılacaktı.</p>
<p>Planlarımı bitirip kâğıtlarımı yanıma koydum. Neena tek kelime etmeden banyoyu hazırladı. Çayımın son yudumlarını içip aramakla uğraşmasın diye masadaki demliğin yanına koydum.</p>
<p>Banyoda buhar havayı kaplıyordu ve ben de aynanın önüne geçip saçımdaki tokaları çıkardım. Yatıştırıcı suyla Neena’nm sakinleştirici varlığı arasında kaldığımdan kurulanmaya başladığımda Baden’m sert sözlerinin çoğundan arınmıştım.</p>
<p>Neena saçımı fırçalarken usulca, “Bu konuda konuşmak ister misiniz?” diye sordu.</p>
<p>“Pek konuşulacak bir yanı yok. İnsanlar bana yiyecek fırlatıyorlar, insanlar bana laf atıyorlar ve hayatta kalmak istiyorsam daha güçlü olmalıyım.”</p>
<p>Onaylamadığım belirten bir ses çıkardığında endişeli gözlerini aynada izledim.</p>
<p>“Ne?”</p>
<p>Neena bir dakikalığına saçımı fırçalamayı bırakıp aynadaki aksime baktı. “Tüm sorunlarımı asla sizinkilerle değişmezdim. Çok üzgünüm.”</p>
<p>Doğruldum. “Üzülecek bir şey yok. Bunun için doğdum.”</p>
<p>“Hiç adil değil ama, değil mi? Kastları kaldırmanın, hiç kimsenin bir şeylerin ortasında doğmayacağı anlamına geldiğini sanıyordum. Bu siz hariç herkes için mi geçerli?”</p>
<p>“Görünüşe göre öyle.”</p>
<p>Apsel yetenekli olduğu için durmadan onu övmemin bir önemi yoktu. Ve Tavish’le ikimizin bahçedeki fotoğraflarının resmen güzel olmasının da bir önemi yoktu. Harcadığım tüm çabaya rağmen bunların hiçbiri pazartesi sabahı manşet olacak kalitede değildi.</p>
<p>Randevulaştıklarımla birlikte fotoğraflarımın tepesinde bambaşka bir hikâye vardı.</p>
<p>Esnerken çekilmiş bir fotoğrafımın tepesindeki manşet IŞ! diye bağırıyordu. “Özel bir kaynak” Seçim süreciyle ilgili hissettiklerimin “daha ziyade iş” olduğunu gazeteyle paylaşmıştı ve bir de “heyecanlı görünmesini sağladığımızı.” Tek düşünebildiğim Milla Warren’ın canını ne kadar fena yakmak istediğimdi.</p>
<p>Onu tamamıyla suçlayamıyordum gerçi. Baden’m Seçim’in nasıl tezgâhlandığını ortaya dökmesinin hiçbir şeye faydası olmamıştı. Beni uzun uzadıya soğuk nevale,</p>
<p>ikiyüzlü ve mesafeli olarak nitelendirmişti. Birlikte geçirdiğimiz tek seferlik büyüleyici andan ve ondan bile isteye koptuğumdan bahsetmiş, böyle bir yalanın ortasında yaşayarak sarayda kalmasının mümkün olmadığını söylemişti. Büyük olasılıkla hikâyesine karşılık fahiş bir fiyat ödendiğini ve muhtemelen eğitimini tamamlamak için battığı borç batağından dolayı endişeli olduğunu biliyordum. Ancak hepsini bedavaya da söyleyebileceğinden emindim.</p>
<p>Bu hikâyeleri, hafta sonu randevularımdan biriyle yan yana koyduklarında her şey ucuz görünmüştü. Boşu boşuna sergilenen bir çabaydı ve babamı yıprattığı gözle görülüyordu. Haftalar geçmişti, hâlâ kast sorununa nasıl müdahale edeceği hakkında hiçbir fikri yoktu ve başkal-dıran gruplar monarşinin sonunun gelmesini istiyorlardı.</p>
<p>Olabilecek her açıdan başarısızlığa uğruyordum.</p>
<p>Kahvaltıdan sonra odama gidip o gün için yaptığım planlara baktım. Artık bir değeri yok muydu? Bu randevuları güzelleştirmenin bir yolu var mıydı?</p>
<p>Kapıya vurulduğunu duyduğumda dönüp Kile’m eşikte durduğunu gördüm. Bir an bile düşünmeden kollarına koştum.</p>
<p>Bana sıkıca sarılarak, “Hey,” dedi.</p>
<p>“Ne yapacağımı bilemiyorum. Her şey gittikçe daha da kötüleşiyor.”</p>
<p>Geri çekilip gözlerini gözlerimle buluşturdu. “Adamlardan bazılarının kafası karışık. Kullanılıyorlar mı bilmiyorlar. Eadlyn,” dedi, sanırım Neena sözlerini duymasın diye fısıltıyla devam etti, “ilk öpücüğümüzün şov amaçlı olduğunu biliyordum. Her şey şov amaçlı mı? Öyleyse, itiraf etmen gerek.”</p>
<p>Gözlerinin içine baktım. Daha önce nasıl onun zeki, komik, yakışıklı ve nazik olmadığını düşünebilmiştim ki? Fısıltıyla cevap vermek istemiyordum, bu nedenle Neena’ya gitmesini işaret ettim ve o ardından kapıyı kapar kapamaz tekrar yüzüne baktım.</p>
<p>“Karışık bir durum Kile.”</p>
<p>“Ben, çok zeki bir insanım. Açıkla.”</p>
<p>Sözleri sakindi, emirden çok bir davetti.</p>
<p>“Herkes gelmeden önceki gece sorsaydın, tamamen bir şakadan ibaret olduğunu söylerdim. Ama artık öyle değil, benim için değil.” Bu kelimeler beni şok etti. Bu gençleri önemsememek için savaş vermiştim ve hâlâ yakınlaşmaları ödümü koparıyordu. Şu anda bile Kile rahat ettiğim alana girmeye başlamıştı ve kendini sınırdan ittirmeyi başarırsa bununla nasıl başa çıkacağımdan emin değildim.</p>
<p>“Sen, benim için önemlisin,” diye itiraf ettim. “Çoğunuz öylesiniz. Ama evleneceğimi düşünüyor muyum?” Omuz silktim. “Bunu söyleyemem.”</p>
<p>“Hiç mantıklı değil. Ya istiyorsun ya da istemiyorsun.” “Adil olmadı. Adın duyurulduğunda sen katılmak istiyor muydun? Şimdi de aynısını söyleyebilir misin?”</p>
<p>Nefesini verip gözlerini yumana dek ne kadar gerildiğini fark etmemiştim. “Pekâlâ. Bunu anlayabilirim.” “Düşündüğümden çok daha zor oldu, bir dünya felaketle birlikte. Ve ben duygularımı yansıtmakta diğer kızlar kadar iyi değilim, yani umursamıyormuşum gibi görünüyor, umursadığım zamanlarda bile. Bazı şeyleri kendime saklamayı seviyorum. Kötü görünüyor, biliyorum ama gerçek olan da bu.”</p>
<p>Doğru olduğunu bilecek kadar uzun bir süredir yanımdaydı. “Bu konuya parmak basman gerek. Bu hikâyeyle ilgili halka bir şeyler söylemen gerekiyor,” diye ısrar etti, gözleri gözlerime odaklanmıştı.</p>
<p>Şakaklarımı ovdum. “Bunun iyi bir fikir olduğundan emin değilim. Ya bir şekilde bin beter edersem?”</p>
<p>Karnımı dürttü, çocukluğumuzdan beri yapmadığımız bir şeydi. “Gerçekler nasıl bir şeyi bin beter edebilir ki?”</p>
<p>Eh, bu tüm endişemi onaylıyordu. Şu anda benim için ne anlama geldiğini itiraf etmek, aynı zamanda bu Seçim’in özünü de ortaya koymayı gerektirecekti. İşler böyle giderken, hiç anlayış gösterilmezdi.</p>
<p>Beni döndürüp masamla sandalyelerin olduğu yere çevirdi. “İşte. Bir dakika oturalım.”</p>
<p>Yanma oturup üzerinde çalıştığım elbise fikirlerini toparladım.</p>
<p>“Bunlar çok etkileyici Eadlyn,” diye belirtti.</p>
<p>Ona zayıf bir tebessüm gönderdim. “Teşekkür ederim ama aslında sadece öylesine karalanmış şeyler.”</p>
<p>“Bunu yapma,” dedi. “Olduğundan daha önemsizmiş gibi gösterme.”</p>
<p>Bu kelimeleri hatırladım ve beni yatıştırdı.</p>
<p>Kile, bir avuç dolusu kalem alıp kendi başına çizmeye başladı.</p>
<p>“Ne çiziyorsun?” diye sorup küçük kutulara baktım. “Üzerinde deney yaptığım bir fikir. Daha fakir bölgeler hakkında bir şeyler okuyordum. En büyük sorunlarından biri şu anda ev.”</p>
<p>“Üretim patlamasından dolayı mı?”</p>
<p>“Evet.” Resmen mükemmel derecede düzgün çizgilerle çizmeye devam etti.</p>
<p>Babam, tarımsal bölgelerin bazılarında endüstriyel büyümeyi desteklemek için elinden geleni yapmıştı. Bir şeyler büyüdüğü yerde işlendiğinde bu herkesin yararına oluyordu. Ancak yayıldıkça insanlar bu bölgelerin yakınına taşınmaya başladılar, bunun anlamı da herkesin yaşamaya uygun evinin olmamasıydı.</p>
<p>“Araç gereç maliyeti konusunda biraz bilgim var ve daha küçük kulübeler yapılabileceğini düşündüm; ailelere özel kabinler gibi, epey ucuz. Son birkaç haftadır kafamda bu fikirle oynuyorum. Tasarımı birilerine verebil-seydim, hayata geçirebilirlerdi.”</p>
<p>Ufak yapıya baktım; banyom kadar bile büyük sayılmazdı, tıpatıp aynı bir kutuya yaslanmıştı, ikisinin de birer kapısı ile yana açılan birer penceresi vardı. Tepede yağmur suyunu yakalayan küçük bir tüp ile kapının önünde suyu toplayan küçük bir kova vardı. Tepeyi borular kaplıyordu ve evin önünü gölgeleyen küçük bir tente vardı. “Çok minik görünüyor ama.”</p>
<p>“Ama evsiz olsaydın, gözüne malikâne gibi gelirdi.” Bunun muhtemelen doğru olduğunu düşünerek nefesimi verdim. “Orada banyo için yer yoktur.”</p>
<p>“Hayır ama insanların çoğu fabrika tesislerini kullanıyorlar. En azından ben böyle okudum. Bu tamamen barınma amaçlı olacak ki bunun anlamı da işçilerin daha iyi dinleneceği, daha sağlıklı olacağı... Ve kendine ait olduğunu söyleyebileceğin bir yerinin olması özel bir his.”</p>
<p>Kile’ı izledim, gözleri çalışmasına eklediği minik, ekstra detaylara odaklanmıştı. Onun için ne kadar değerli olduğunu, gerçekten kendisine ait olacak bir şeyler için</p>
<p>yanıp tutuştuğunu biliyordum. Nazikçe kâğıdı ittirip diğerlerinin arasına kattı.</p>
<p>“Bir balo elbisesi kadar heyecan verici değil ama benim çizmeyi bildiğim tek şey de bu,” diyerek sözlerini bitirirken bir kahkaha attı.</p>
<p>“Ve bunu çok iyi yapıyorsun.”</p>
<p>“Eh işte. Bir anlığına dikkatini dağıtmak istedim ama başka ne yapabileceğimi bilmiyorum.”</p>
<p>Uzanıp elini tuttum. “Senin buraya gelmen bile yeterli. Zaten kendimi bu kadar salmamalıydım. Bir aksiyon planı yapmam gerek.”</p>
<p>“Konuşmak ister misin?”</p>
<p>Omuz silktim. “Belki. Önce babamla görüşmeliyim.” Aptalca davrandığımı düşündüğünü görebiliyordum ama o neler olduğunu bilmiyordu. Gerçekten. Gerçi bilen biri olarak da anlamak zordu.</p>
<p>“Geldiğin için teşekkürler Kile. Sana borçluyum.” “Bana iki kere borçlandın. Hâlâ annemle yapacağın o sohbeti bekliyorum.” Göz kırptı, henüz sözümde durmadığıma pek üzülmemişti.</p>
<p>Sözüm hâlâ aklımdaydı ve Bayan Marlee’ye konuyu açmak için elime birçok fırsat geçmişti. Ancak artık sorun bendim, o değil. Kile olmadan sarayı hayal etmek gittikçe zorlaşıyordu.</p>
<p>“Tabii ki. Unutmadım.”</p>
<p>Yine karnımı dürtünce kıkır kıkır güldüm. “Biliyorum.” “Ben gidip babamlarla konuşayım. Ne yapmam gerektiğini çözmem gerek.”</p>
<p>“Tamam.” Kolunu boynuma dolayıp beni odadan çıkardı ve merdivenin başında benden ayrıldı. Oradan direkt</p>
<p>ofise gittim, içeri girip boğazımı temizlediğimde babamın yorgun görüntüsü beni gerdi.</p>
<p>Başını kâğıtlardan kaldırıp yığını sanki göremeyecekmişim gibi çekmecesine tıktı. “Hey tatlım. Bu hafta Seçim işleriyle uğraşacaksın sanıyordum.”</p>
<p>“Eh, plan buydu ama şu anda hiç faydası olacak mı bilmiyorum.”</p>
<p>Yılgındı. “Nasıl oldu bilmiyorum Eadlyn. Üzgünüm.” “Üzgün olması gereken kişi benim. Baden her şeyi abarttı ama hikâyesinin temeli gerçekti. Ve belediye baş-kanına gelince, yüksek sesle o lafları eden bendim, doğru. Ama sadece iş kısmından yakmıyordum. Anneme sor; oradaydı. Her şey farklı yöne çekildi.”</p>
<p>“Onunla zaten konuştum tatlım ve sana kızgın değil. Sadece neden Milla’nm bunu yaptığını anlamıyorum. Sanki şu anda herkes bizi hedef alıyor...” Daha fazla konuşmak istiyormuş gibi ağzını açıp durdu ama üstüne çöken halkın mutsuzluğu kafasını öyle bir karıştırmıştı ki nereden başlayacağını bilmiyordu.</p>
<p>“Çabalıyorum baba ama yeterince iyi olduğunu sanmıyorum. Ki bu bana belki başka bir şeyler denemeli miydik diye düşündürüyor.”</p>
<p>Omuz silkti. “Şu anda neredeyse her şeye razıyım.” “Dikkati başka yöne çekelim. Şu anda kimse bana güvenmiyor. Camille’in ziyarete gelmesini ve insanların Ahren’la nasıl birbirlerine âşık olduklarını görmelerini sağlayalım. Ahren, spot ışıkları altında hep daha iyiydi. Ben de gelip onların üstümde bıraktıkları etkiden bahsederim ve kısa süre sonra Seçim’e devam edip bir aşk hikâyesini diğeriyle harmanlamaya bakarız.”</p>
<p>Gözlerini masasına dikerek ölçüp biçti. “Bu fikirleri nereden buluyorsun bilmiyorum ama ilham verici Eadlyn. Ve sanırım Ahren da kendinden geçecek. Haydi, daha fazla ileri gitmeden onu arayıp gelebilecek mi öğrenelim, olur mu?”</p>
<p>“Kesinlikle.”</p>
<p>“Onun için bir parti düzenlemeni istiyorum, ikiniz birbirinizi daha iyi tanımalısınız.”</p>
<p>Sanki endişe edecek başka bir şeyim yoktu. “Derhal işe koyulacağım.”</p>
<p>Telefon açıp işleri tekrar yoluna sokmak için yeterli olacağını umarak odama geri döndüm.</p>
<p><a id="bookmark3"></a><span style="font-weight:bold;">30. Bölüm</span></p>
<p>iki gün sonra havaalanında heyecandan yerinde durama-yan kardeşimin yanında duruyordum ki elinde rahatsız edici derecede büyük bir buket tutuyordu.</p>
<p>“Neden bana da böyle çiçek almıyorsun?”</p>
<p>“Çünkü seni etkilemeye çalışmıyorum.”</p>
<p>“Sen saraydaki çocuklardan betersin,” diyerek başımı salladım. “O, Fransa’nın kraliçesi olacak. Bizim gibi kızları etkilemek zordur.”</p>
<p>“Biliyorum.” Budalaca mutlu görünüyordu. “Sanırım ben sadece şanslıyım.”</p>
<p>Uçağın önüne bir merdiven indi ve Camille’den önce iki muhafız aşağıya geldi. Son derece dinlenmiş ve heyecanlı görünen yüzüyle dal gibiydi, sarışın ve ufak tefekti. Ne şahsen ne de bir fotoğrafta surat asmaya yaklaştığını bile hiç görmemiştim.</p>
<p>Uyulması gereken bir protokol vardı ama Ahren’la Camille bunu es geçip birbirlerinin kollarına atıldılar. Kızı sıkıca sarıp yüzünün her köşesini öperken çiçeklerinin</p>
<p>yarısını da mahvetti. Şefkatle sarmalarken Camille de kahkaha attı ve ben kendimi orada öylece dikilip merhaba diyebilmek için bitmesini beklerken biraz tuhaf hissettim.</p>
<p>“Çok özledim seni!” diye haykırdı, aksam her kelimeyi şaşkınlık ifadesi gibi sunuyordu.</p>
<p>“Sana gösterecek çok şeyim var. Geldiğinde hep en iyi odaya sahip ol diye annemle babamdan sana daimi bir süit hazırlamalarını istedim.”</p>
<p>“Ah Ahren! Bana karşı ne kadar cömertsin!”</p>
<p>Ağzı kulaklarına vararak döndü, aniden varlığımı hatırladı. “Kız kardeşimi hatırlıyorsundur tabii ki.”</p>
<p>Birbirimize eğilerek selam verdik ve o zarafetle doğruldu. “Prenses Hazretleri, seni tekrar görmek ne hoş. Hediyelerim var sana.”</p>
<p>“Bana mı?”</p>
<p>“Evet. İşte bir sır,” dedi, eğildi. “Hepsini giyebilirsin.” ilgimi çekti. “Müthiş! Belki de bu gece senin için düzenlediğim partide bir kısmını kullanabilirim.”</p>
<p>Ağzı açık kaldı ve iki elini birden göğsüne bastırdı. “Benim için mi?” Mavi gözlerini Ahren’a çevirdi. “Gerçekten mi?”</p>
<p>“Gerçekten.”</p>
<p>Gözlerinde bu bakışla Ahren’ı düşünmek garipti, sanki tapınma töreninin ortasmdaydı da Camille’i memnun etmek için her şeyi kurban etmeye hazırlanıyordu.</p>
<p>“Ailen bana karşı çok iyi. Haydi gidelim. Anneni görmek için ölüp bitiyorum.”</p>
<p>Saraya geri dönerken yolda onlara eşlik etmeye çalıştım ama Ahren, Camille için genellikle Fransızca konuşuyordu ve ben İspanyolcada uzmanlaşmayı seçtiğimden tamamıyla sessiz kaldım.</p>
<p>Eve vardığımızda babam, Kaden ve Osten, bizi ön merdivende bekliyorlardı. Basamakların kenarlarına yerleştirilmiş, gizlenmeye çalışan birçok fotoğrafçı vardı.</p>
<p>ilk önce Ahren çıkıp yardımcı olmak için elini Camille’e uzattı. Yana kayıp ona doğru uzandığımda ise çoktan Camille’le kaçıp gitmişti ki o da hızla annemin kollarına atılıyordu.</p>
<p>Annem, babam ve Kaden, Fransızca konuşmayı biliyorlardı ve onu sıcak bir şekilde selamladılar. Bir şeylerin tepesine çıkmak için sabırsızlanıyormuş gibi görünen Osten’ın yanma gittim.</p>
<p>“Bugünkü planın ne?” diye sordum.</p>
<p>“Bilmiyorum.”</p>
<p>“Gidip Seçilmiş oğlanları bul ve onlara acayip sorular sor. Sonra da rapor ver.”</p>
<p>Kahkaha atıp koşarak uzaklaştı.</p>
<p>Babam usulca, “Nereye gidiyor?” diye sordu.</p>
<p>“Hiçbir yere.”</p>
<p>Annem, “Haydi, hepimiz içeri girelim,” diye duyurdu. “Gece olmadan biraz uyumalısm. Eadlyn bu parti için çok çalıştı, harika olacak.”</p>
<p>Her şeyi düşünmüştüm. Müzik canlıydı -yavaş tempolu dansa uygundu- ve hem Illea’ya hem Fransa’ya özgü çeşitli yiyecekler ile Henri’nin benim için yaptığı şu leziz elmalı kızartmalardan vardı. Görmesi için can atıyordum.</p>
<p>Annem her zamanki gibi ışıltılar saçıyordu ve babam o kadar da tükenmiş görünmüyordu. Josie evinde gibi</p>
<p>hissediyordu ve ben de taçlarımdan birini çalmadığına memnundum. Kaden ufak bir büyükelçi gibiydi, etrafta dolaşıp insanlarla tokalaşıyordu.</p>
<p>Ben tabii ki mutlu çiftin yanında duruyordum ki bu hem büyüleyici hem de yorucuydu. Ahren, Camille’e sanki her sabah gökyüzüne güneşi o asıyormuş gibi bakıyordu. Onu izlemesi, ağzından çıkan her nefesten büyülenmesi çok güzeldi. Ancak pek anlam veremiyordum çünkü kimse bana asla böyle davranmamıştı ve ben de asla kimseye böyle davranmamıştım.</p>
<p>Kendimi Camille’i kıskanırken buldum. Kardeşimin şüpheye yer bırakmayan aşkına sahip olduğu için değil -ki bunun dünyadaki en istikrarlı güç çeşitlerinden biri olduğunu biliyordum- hiç çaba göstermeden böyle olduğu içindi.</p>
<p>Onu böyle yetiştirmek için Fransız kraliçesi ne yapmıştı? Camille zarif ve tatlıydı ama kimse onu ezip geçmeye de çalışmazdı. Milletler arası ilişkileri yakından takip ediyor ve halkının onu bağrına bastığını biliyordum. Geçen seneki doğum gününde onun şerefine sokakta bir parti yapmışlardı ve tam üç gün sürmüştü. Üç gün!</p>
<p>Eğitimimin adil ve kapsamlı olduğunu düşünüyordum ki bu da tek bir anlama geliyordu: Eksikliklerimin bana neyi nasıl öğrettiğiyle hiçbir ilgisi yoktu ve sadece benimle ilgiliydi.</p>
<p>Bunu fark edince onunla Ahren’m yanından ayrılmam gerekti. Onun yanında durmak sadece kendimi daha kötü hissettiriyordu. Pek uzağa gidemeden Ean önümde belirdi, kolunu uzatıyordu.</p>
<p>“Uzun süre oldu, görüşemedik.”</p>
<p>Gözlerimi devirdim. “Seni her gün görüyorum.” Yine de koluna girdim.</p>
<p>“Ama konuşma fırsatımız olmuyor. Nasıl olduğunu merak ediyordum.”</p>
<p>“Fevkalade. Göremiyor musun? Sahtekârlıkla suçlanırken delinin teki gibi koşuşturup birileriyle çıkmaya bakıyorum ve erkek kardeşim mükemmel bir kıza âşık ve sonunda onu çalıp götüreceğini biliyorum.”</p>
<p>“Çalmak mı?”</p>
<p>Başımla onayladım. “Sonunda evlendiklerinde ki bu annesinin sözlü onayını ve kesinlikle herkesin görüp görebileceği en şatafatlı düğüne dönüşecek uzun uzadıya bir plan yapılmasını gerektirecek, onunla birlikte Fransa’da yaşaması icap edecek.”</p>
<p>“Hımm,” dedi, beni dans pistine çekip elini belime koydu. “Kardeşinle ilgili pek bir şey yapamam ama sonunda buradan giderse, yine de daima güvenebileceğin birileri olacak.”</p>
<p>Müziğe göre salınarak ona takıldım, “Kendinden bahsediyor olabilir misin?”</p>
<p>“Tabii ki,” diyerek cevap verdi. “Teklifim hâlâ geçerli.” “Unutmadım.”</p>
<p>Odadaki tüm süsleri ve önemli konukları gözden geçirdiğimde kalabalığa ne kadar iyi uyum sağladığını inkâr etmek güçtü. Ean buraya geldiğinden beri çok az insanın sahip olduğu bir havayla hareket ediyordu. Gerçeği bilme-seydim, onun da bir sarayda büyüdüğünü düşünürdüm.</p>
<p>“O makalede doğruluk payı varsa, kendine bu küçük çocuklarla işkence etmemelisin. Ben, bir kocada aradığın her şey olacağım. Sadık, nazik ve gerçek bir yardımcı.</p>
<p>Senden asla aşk talep etmeyeceğim. Sadece yanında yaşamakla mutluluğun ötesine geçeceğim.”</p>
<p>Hâlâ motivasyonunu anlayamıyordum. Bir şekilde bundan daha iyisini yapabilirdi.</p>
<p>“Sana teklifin için bir kez daha teşekkür ediyorum. Ancak henüz Seçim’den umudu kesmedim ”</p>
<p>Ean başını yana yatırıp kurnazca gülümsedi. “Ah ama ben kestiğini düşünüyorum.”</p>
<p>“Peki, niyeymiş o?” Elimden geldiğince her-şeyi-bilirim tavrıyla yarışmaya çalıştım.</p>
<p>“Çünkü ben hâlâ buradayım. Ve gerçekten aradığın aşk olsaydı, beni burada tutmana anlam veremezdim.” Dans etmeye bir son verip ellerimi yavaşça çekerken bu cüretkâr lafına ikimiz de gülüyorduk. “Seni şu anda da evine gönderebilirim, biliyorsun.”</p>
<p>“Ama göndermeyeceksin,” diye görüşünü belirtti, şeytani gülümsemesi hâlâ yüzündeydi. “Sana gerçekten istediğin tek şeyi verebileceğimi biliyorsun ve sen de bana istediğimi verebilecek tek kişisin.”</p>
<p>“Neymiş o?”</p>
<p>“Rahatlık. Özgürlük karşılığında rahatlık.” Omuz silkti. “Bence epey iyi bir anlaşma.” Başıyla selam verdi. “Yarın görüşürüz Prenses Hazretleri.”</p>
<p>Muhtemelen benden daha çok hesap kitap yapan tek kişi olmasına katlanamıyordum. Tam olarak ne istediğimi ve buna kavuşmak için ne kadar ileri gidebileceğimi biliyordu ki bu sinir bozucuydu.</p>
<p>Büyük Oda’nın yan kapısına yaklaştığımda bir dakikalığına yalnız kalmak için koridora sıvıştım. Yanaklarımı ovuşturdum, gülümsemekten çok yorulmuştum. Bu-</p>
<p>rası daha serindi ama düşünmek de daha kolaydı. &quot;Prenses Hazretleri?”</p>
<p>Erik, üzerinde şu ana kadar gördüğüm en şık takım elbiseyle koridorda ilerliyordu. Saçı normalde olduğundan daha düzgündü, biraz geriye yatırılmıştı. Daha uzun, daha mağrur görünüyordu. Bu değişim karşısında çenem düştü. Kesinlikle görkemliydi.</p>
<p>“iyi temizlenmişsin,” dedim, ifademi normale bir nebze yaklaştırmaya çalıştım.</p>
<p>“Ah.” Aşağıya baktı. “Yakışık almasını amaçlıyordum.” “Bundan çok daha fazlasını yapmışsın.” Yüzüne bakmak için duvardan uzaklaştım.</p>
<p>“Öyle mi düşünüyorsun? Hale bana daha ince kravatları gözden geçirmemi söyledi.”</p>
<p>Kıkır kıkır güldüm. “Eh, Hale konu tarz olunca bayağı yetenekli ama sen de çok iyi görünüyorsun.”</p>
<p>Odaya şöyle bir baktım. “Başarılı oldu, sence de öyle değil mi? iyi yemek, fevkalade müzik, geniş bir ziyaretçi yelpazesi... Hayatımda verdiğim en iyi parti olabilir.”</p>
<p>“Ne kadar da diplomatik,” dedi.</p>
<p>Erik’e dönüp gülümsedim. “Bu gece yarışan benmişim gibi hissediyorum.”</p>
<p>Şok olarak, “Kimle?” diye sordu.</p>
<p>“Camille’le, tabii ki.” Odaya tekrar bakıp gözetlerken kapının arkasına saklamaya çalıştım. Erik de yanıma geldi ve Ahren’la pistte dans edişini izledik.</p>
<p>“Gülünç.”</p>
<p>“Ne kadar da naziksin ama ben gerçekleri biliyorum. O, benim olmaya çalıştığım her şey.” Bunu daha önce düşünmüştüm ama asla birine söylememiştim. Erik’in bu</p>
<p>sırrı ona vermemi nasıl sağladığını bilemiyordum.</p>
<p>“Ama Eadlyn zaten olması gerekenden fazlasıyken neden o olmaya çalışasın ki?”</p>
<p>Başımı tekrar ona çevirdim, sanki hayal bile edilemeyecek bir konsepti. Sürekli uğraşıp duruyordum; asla yeterli değildim.</p>
<p>Erik’in sözleri neredeyse beni ağlatacaktı ve kısa süre önce yatak odamda yaptığım gibi elini tutmak için uzandım.</p>
<p>“Seninle tanışma fırsatı yakaladığım için öyle memnunum ki. Bu iş nasıl biterse bitsin, sanırım bazılarınızla yolum kesiştiği için aydınlandım.”</p>
<p>Gülümsedi. “Ve ben de asla seninle tanışmanın nasıl bir ayrıcalık olduğunu yeterince iyi ifade edemeyeceğim.” Sanırım tokalaşmak istemiştim ama sonunda orada öylece, sessizlik arasında bir bağlantı kurarak bir süre durduk.</p>
<p>Aniden, “Adını yazdırmış miydin?” diye sordum. “Seçim için yani?”</p>
<p>Gülümseyip başını salladı. “Hayır.”</p>
<p>“Neden?”</p>
<p>Omuz silkip bir cevap aradı. “Çünkü... Kimim ki ben?” “Sen Eikko’sun.”</p>
<p>Adını duyduğunda bir nebze şaşırıp öylece durdu. Sonunda tekrar gülümsedi.</p>
<p>“Evet, ben Eikko’yıım. Ama sen beni pek tanımıyorsun.” “Eikko’yu, onun Eadlyn’i tanıdığı kadar tanıyorum. Ve sana, senin de yeterli olduğunu söyleyebilirim.”</p>
<p>Başparmağını elimin tersinde gezdirdi, minicik bir hareketti, ikimizin de adı o sepetlerden birinde olsaydı</p>
<p>ne olurdu diye düşündüğümüzü hissedebiliyordum. Belki katılımcılardan biri olurdu, belki de hiç seçilmezdi... Bu riskin sonunda bir kıymeti olur muydu bilemiyordum.</p>
<p>“Oraya geri dönmeliyim.” Omzumun üstünden partiyi gösterdim.</p>
<p>“Elbette. Görüşürüz.”</p>
<p>Elimden geldiğince dik durarak duruşuma odaklandım ki Camille’in bana getirdiği şu topuklularla çok daha etkileyici oluyordu. Herkesi başımla zarifçe selamlayarak odaya adım attım. Onlarca kez durabilirdim ama Henri’yi bulana dek yoluma devam ettim.</p>
<p>“Merhaba,” diyerek beni selamladı.</p>
<p>Bu hafta boyunca onlarca kez gidip onu görmek istemiştim. Ancak son sürat randevulaşırken, hasar kontrolü ve Camille için planlama yaparken Henri’yle konuşacak hiç fırsatım olmamıştı. Gergin olduğunu görebiliyordum ve Erik’in söylediğim her şeyi aktarmış olduğunu bilsem de sanırım ikimizin de gerçekten baş başa konuşmaya ihtiyacı vardı.</p>
<p>“îyi misin?” diye sordum.</p>
<p>Başını salladı. “Peki, sen iyi?”</p>
<p>Başımı salladım.</p>
<p>Buna karşılık nefesini şiddetle verdi ve beklemeye alıştığım ışıltılar saçan yüzü geri geldi. Yaşadığım tüm anlaşmazlıkları ve yanlış anlaşılmaları düşünmeye çalıştım. Herhangi birinin beş kelimeden daha azıyla sona ermesi imkânsızdı. Fakat gerçekten bu kadarı Henri’nin, o öpücüğü geri almayı dilemeden, beni kırdığını düşündüğü için pişman olduğunu anlamama yetmişti.</p>
<p>Belki de Erik’in endişelenmesine gerek yoktu. Belki de</p>
<p>Henri’yle gayet iyi iletişim kurabiliyorduk.</p>
<p>Pisti göstererek, “Dans?” diye sordum.</p>
<p>“Lütfen!”</p>
<p>Bu ayakkabılarla neredeyse onun kadar uzundum ve o pek dansçı sayılmazdı ama zarafet açısından eksikliğimizi hevesle kapattık. Beni birçok kez kollarında döndürdü ve hatta iki kere de yere eğdi. İkinci kez doğrulurken kahkaha attığımda omzunun üstünden Erik’i gördüm.</p>
<p>Yanılıyor olabilirdim ama utangaç tebessümü biraz hüzünlü görünüyordu.</p>
<p><a id="bookmark4"></a>31. Bölüm</p>
<p>Camille her gazetenin ve ailemizi film yıldızları ile şarkıcılarla bir tutan birkaç dedikodu dergisinin ilk sayfasında kusursuz görünüyordu. Kadınlar Odası’nın ruhunu sadece orada oturarak iyileştiriyordu ve May Teyze sırf onu görmek için birkaç günlüğüne ziyarete gelmişti.</p>
<p>Neden Josie’yle sorun yaşadığımı biliyordum. Kaba ve çocuksuydu ve ben olmak için o kadar çabalıyordu ki yaklaştığında aşırı derecede gard alıyordum. Ancak Camille’le olan durum daha karışıktı. Mükemmelliği sessiz sakin bir şey de olsa sanki pek farkında değilmiş gibiydi. Yani, ondan gerçekten, gerçekten nefret etmek istesem de bunun tatlı, her şeyden bihaber Fransız kızına kıyasla üstümde bin beter duracağını biliyordum.</p>
<p>“Annen nasıl?” Annem, Camille’e soruyordu ve ses tonuna bakılırsa Kraliçe Daphne’yi sormak zorundaymış gibi hissediyordu. Efor sarf etmelerini gerektiren tek konu gibiydi.</p>
<p>Annem ona bir fincan çay verince Camille mutlulukla</p>
<p>aldı, cevabını iyice düşünürken duraksadı.</p>
<p>“Çok iyi. Size sevgilerini iletmemi istedi.”</p>
<p>“Son zamanlarda fotoğraflarını görüyorum ve hayatımda onu hiç bu kadar memnun görmemiştim.” Annem ellerini kucağına koydu, nazikçe gülümsedi. Bu yorumu daha içten geldi.</p>
<p>Camille, “Öyle,” diyerek ona katıldı. “Ona ne oldu bilmiyorum ama hiç bu kadar neşeli olmamıştı. Ve onun mutluluğu beni daha da mutlu yapıyor.” Bakışları annesini düşünürken yumuşadı ve yine Fransız sarayında tam olarak neler olduğunu merak etmek zorunda kaldım.</p>
<p>Josie, “Ee,” dedi, dramatik bir edayla bacak bacak üstüne atıp sözü devraldı. “Gelecekte düğün çanlarını duyma ihtimalimiz var mı?”</p>
<p>Camille utanarak gözlerini kaçırırken herkes kahkaha attı.</p>
<p>“Belki,” diyerek konuyu geçiştirdi. “Ahren’ın doğru kişi olduğunu biliyorum ama ikimiz de uygun anı yakalamak istiyoruz.”</p>
<p>Bayan Marlee iç çekti. “Yani, sanıyorum ki Seçim’in ortası listenizin başında gelmiyordur.”</p>
<p>“Asla!” Camille elini kucağıma koydu. “Bu anı böylesine candan bir dostumun elinden almazdım!”</p>
<p>Bu düşünceye karşılık Bayan Marlee ile Bayan Lucy ellerini kavuşturdular.</p>
<p>“Bu da bana bir şeyi hatırlatıyor.” Camille sırtını dikleştirdi. “Eadlyn, bana hiçbir şey anlatmadın. Gençler nasıllar?”</p>
<p>Güldüm. “Ederlerinden fazla sorun yaratıyorlar.” Annem, “Ah kes şunu,” diyerek bana takıldı.</p>
<p>Josie, &quot;Lütfen bana Kile; hakkında hiçbir şey söyleme! lyy!&quot; diyerek karşı çıktı. Annesi bacağına bir tane patlattı.</p>
<p>May Teyze de ısrarla, “Benim de bir güncellemeye ihtiyacını var,” dedi. “Çok şeyi kaçırdım. Bir kavga çıktığını gördüm!”</p>
<p>“Çıkmıştı.” Hatırlarken gözlerimi devirdim. “Gerçek şıı ki hâla çoğunu tanıma aşamasmdayım,” diye belirttim. “Birkaç göze batan kişi var ama her gün işler değişiyor, yani kimin kime üstün geleceğini önceden ölçüp biçmek güç.”</p>
<p>“Ölçüp biçmek mi?” Camille’in sesi kulağa hüzünlü geldi. “Ölçüp biçmeye gerek yok. Kalbini doldurup tüm düşüncelerini ele geçiren biri yok mu?”</p>
<p>Bunu söylediğinde aklıma bir isim geldi. Ve birilerinin aklıma gelmesi beni o kadar şaşırttı ki kim olduğunu anlayacak vaktim olmadı.</p>
<p>Kendimi sohbete odaklanmaya zorladım. “Sanırım ben bazıları kadar romantizme meyilli değilim.”</p>
<p>Josie kısık sesle, “O kadarı ortada,” diye mırıldandı.</p>
<p>Ya Camille onu duymamıştı ya da umursamamıştı. “Müthiş bir koca bulacağına inanıyorum. Görmek için sabırsızlanıyorum!”</p>
<p>Sohbet hızla yön değiştirince ben de sessizce dinledim. Tüm gün boyunca odada kalmam mı gerekiyor yoksa babamla mı çalışmam bekleniyor bilemiyordum. Son zamanlarda her şeyi yanlış yapıyor gibiydim ve uzun hatalar listeme bir yenisini eklemek istemiyordum.</p>
<p>Ve kız kıza sohbet hoşuma gidiyordu ama ufak bir ara vermeliydim. Müsaade isteyip nereye gideceğimden emin olamayarak koridora çıktım. On beş dakika. Ondan sonra</p>
<p>içeri geri girip yaşam dolu ve ilgi çekici olacağıma dair kendime söz verdim.</p>
<p>Katıksız şans eseri Hale’in bahçeye çıkmak üzere olduğunu gördüm, elinde su dolu sürahilerin olduğu bir tepsi vardı. Beni görünce devasa bir gülücük gönderdi.</p>
<p>“Nereye gidiyorsun?” diye sordu.</p>
<p>“Hiçbir yere aslında. Kadınlar Odası’ndan mola aldım.”</p>
<p>“Oğlanlardan bazıları dışarıda beysbol oynuyorlar, gelmek istersen.”</p>
<p>Pencereye gittim ve gerçekten de belki sekiz genç dışarıda top fırlatıyordu.</p>
<p>“Bu şeyleri nereden aldılar ki?”</p>
<p>“Osten.”</p>
<p>Tabii ki. Osten’ın her şeyi vardı. Oğlanların pantolon paçalarını katlayıp ayakkabılarını çıkararak neşeyle itişmelerini seyrettim.</p>
<p>“Ben hiç beysbol oynamadım,” diye itiraf ettim.</p>
<p>“Bize katılmak için daha fazla sebebin oldu.”</p>
<p>“Sen oynayabiliyor musun?”</p>
<p>“Atıcıdan çok fırlatıcıyım ama idare ediyorum. Sana da öğretirim.” Hale’in yüzü samimiydi, gerçekten dışarıda bana göz kulak olacağına inandım.</p>
<p>“Pekâlâ. Ama muhtemelen rezil olacağım.”</p>
<p>“Ne zamandan beri bir konuda rezil oluyorsun?” dedi, bizi kapıdan dışarı çıkardı.</p>
<p>Kile oradaydı, aynı şekilde Apsel, Tavish ve Harrison da. Alex de oradaydı ve Milla gazetelere öttüğünden beri içimden onu Calgary’ye geri döndürmek geçtiğini düşünmekten nefret ettim. Hâlâ bu fikri tartıyordum.</p>
<p>Henri, Linde’in yanında esniyordu, ben de içgüdüsel olarak Erik’i aradım. O da orada bir yerlerde taş bir bankta oturuyordu.</p>
<p>Edwin, “Prenses Hazretleri!” diye seslenince dikkatimi çekti, “izlemeye mi geldiniz?”</p>
<p>“Hayır efendim. Oynamaya geldim.”</p>
<p>Gençlerden birçoğu alkışladı ya da tezahürat yaptı, gerçi herhangi birinin beni olumlu bir katkı olarak göreceğinden cidden şüpheleniyordum.</p>
<p>Yüksek sesle, “Tamam, tamam,” diyerek kollarımı kaldırdım. “Sadece birkaç dakika içinde geri dönmem gerektiğini ve hayatımda hiç oynamadığımı unutmayın. Hem de hiç. Ama tekrar iş başına dönmeden önce hemen bir denemeye karar verdim.”</p>
<p>Tavish, “Halledersin!” diyerek bana güvence verdi. “Şöyle, bana ayakkabılarını ver. Benimkilerin yanına koyacağım.”</p>
<p>Topuklularımı çıkarıp ellerine bıraktım.</p>
<p>“Aaah, ne kadar da ağırmış. Ayaklarını nasıl kaldırıyorsun?”</p>
<p>“Güçlü baldırlarla?”</p>
<p>Kahkahayı basıp ayakkabılarımı yana taşıdı.</p>
<p>Kile ısrarla, “Pekâlâ Eadlyn ilk çıkacak,” dedi.</p>
<p>Oyunun nasıl işlediğiyle ilgili genel bir fikrim vardı. Üç atış, dört kale. Anlamadığım şey oyun mekaniğiydi.</p>
<p>Hale, pırlanta şeklindeki sahanın ortasında duruyor, Apsel’la atış çalışıyordu. Tutucu olacak Raoul da arkama geçti.</p>
<p>“işte böyle yapman gerek,” dedi. Yoğun Ispanyol aksam vardı ama direktifleri kibarca ve netti. “Sopayı buradan ve şuradan tutacaksın.” Sopayı altından sıkıca tutarak gösterdi. “Bacaklar ayrık ve arka ayağını çimene göm, tamam mı?”</p>
<p>“Tamam.”</p>
<p>“Sadece topu izle.”</p>
<p>“Topu izle... Pekâlâ.”</p>
<p>Raoul bana sopayı uzattı ki beklediğimden daha ağır çıktı. “îyi şanslar.”</p>
<p>“Teşekkürler.”</p>
<p>Derme çatma kalede durup Raoul’ün bana söylediği her şeyi yapmaya çalıştım. Hale atıyorsa, o halde onunla farklı takımlardaydık diye düşündüm. Yine de duruşumu gördüğünde sırıttı.</p>
<p>“Yavaşça gelecek, tamam mı?”</p>
<p>Başımla onayladım.</p>
<p>Topu attı ve ben de sopayı bayağı yukarısına salladım, ikinci seferde de aynısı oldu. Üçüncü seferde ne olduğundan emin değildim ama kendi etrafımda dönmeye başladım.</p>
<p>Hale kahkahayı basınca Raoul da aynısını yaptı ve ben normalde yerin dibine girecek olsam da bu o kadar da kötü gelmedi.</p>
<p>“Eadlyn! Eadlyn!”</p>
<p>Annemin sesini anında tanıyıp Kadınlar Odası’mn açık penceresine döndüm. Herkes oradaydı ve beni bir emirle içeri sokmasını bekledim.</p>
<p>“Göster onlara!” diye bağırdı. “Vur şuna!”</p>
<p>May Teyze kollarını havaya kaldırdı. “Haydi, Eady!” Diğer kızlar da onlara katılarak bağırıp alkışladılar. Kahkaha atıp tekrar Hale’e döndüm. Bana başını salladı. Ben de ona sallayarak sopayı kavradım.</p>
<p>Nihayet topla buluştu, alçak ve sola doğru götürdü. Çığlığı basıp elbisemi kaldırmak için sopayı yere attım ve ilk kaleye doğru fırladım.</p>
<p>“Haydi, Eady, haydi!” Kile çığlık çığlığaydı.</p>
<p>Henri’nin topu kovaladığını görünce ikinci kaleye yöneldim, tüm bu süre boyunca da onu izledim. Başaramayacaktım. içgüdüsel olarak atıldım, kaleye düştüm.</p>
<p>Onu yendim!</p>
<p>Herkes coştu. Daha benim sıram bile değildi ve kazanmış sayılmazdım ama olağanüstü geldi. Aniden Edwin beni yerden kaldırdı ve kucaklayarak döndürdü.</p>
<p>Dakikalar sonra annem, Josie ve diğer leydiler de dışarıdaydılar, ayakkabılarını çıkarıp denemek istiyorlardı.</p>
<p>Birileri babamla kardeşlerimi oyun konusunda uyarınca Kaden herkese ne kadar iyi bir sporcu olduğunu gösterdi. Annemle babam bir kenarda sarılarak duruyorlardı. Seçilmiş gençler birbirlerinin sırtlarına vuruyorlardı ve Ahren, Camille’le gizlice sıvıştı, yol boyunca da her adımda onu öptü.</p>
<p>Sopanın başına geçtiğinde, “Haydi, Henri!” diye bağırdım. Erik gizlice arkama gelip bana katıldı.</p>
<p>ikimiz de havalara sıçramayacak kadar gururluyduk ama yumruklarımızı kaldırıp tokuşturduk.</p>
<p>“Harika değil mi?” dedim. “Kelimeleri kafasına takmadan oynayabilmesine bayıldım.”</p>
<p>Erik, “Ben de öyle,” diyerek bana katıldı. “Ve senin de o topa vurduğuna inanamıyorum!”</p>
<p>Kahkahayı bastım. “Biliyorum! Kesinlikle elbisemi kirlettiğime değerdi.”</p>
<p>“Katılıyorum. Yapamayacağın bir şey var mı senin?” diyerek bana takıldı.</p>
<p>“Dolu,” dedim, ciddileşip yaptığım onca hatayı düşündüm.</p>
<p>“Ne gibi?”</p>
<p>“Şey... Fince konuşmak?”</p>
<p>Kahkaha attı. “Tamam. Yani, bir şey var. Bu da affedilebilir.”</p>
<p>“Peki ya senin?”</p>
<p>Erik etrafa baktı. “Bir ülkeyi yönetemem.”</p>
<p>Elimi salladım. “Güven bana, bunu yapmayı ben öğre-nebiliyorsam, herkes yapabilir demektir.”</p>
<p>Annem hızla yanıma gelip beni kollarının arasına aldı. “Bu harika bir fikirdi.”</p>
<p>“Oğlanlar yaptı,” diye açıkladım. “Davet edilmek için doğru yerde bulunuyordum.”</p>
<p>Arkasına bakıp babamın sahaya girdiğini gördüm.</p>
<p>“Haydi, babacığım, haydi!”</p>
<p>Kolunu uzağı gösterecek şekilde kaldırınca annem başını sağa sola salladı. “Öyle bir şey olmayacak,” diye mırıldandı.</p>
<p>Tahmin ettiği gibi babam tamamıyla ıskaladı. Yine de onu alkışlayıp oyun devam ederken kutlama yaptık, kimse de skoru tutmuyordu.</p>
<p>Bir anlığına mutluyduk. Ailem ve arkadaşlarım etrafımı çevrelemişti, kahkaha atıyor, alkışlıyor ve güneşin tadını çıkarıyorduk. Annem yine bana sarılıp başımdan öperek vuruşumla ne kadar gururlandığını söyledi, gerçi bir daha tekrar denemedim. Osten koşarak daireler çiziyor, bir şeyleri rahatsız edip herkese kahkahalar attırıyordu. Josie oğlanlardan birinin gömleğini çalmıştı ve</p>
<p>elbisenin üstünden giyiyor, aptal gibi ve büsbütün neşeli görünüyordu.</p>
<p>Saf neşeden bir balondu.</p>
<p>Etrafta bunu yakalayacak kamera, dünyaya bundan bahsedecek muhabir yoktu. Ve niyeyse, bu her şeyi daha da iyi kıldı.</p>
<p><a id="bookmark5"></a><span style="font-weight:bold;">32. Bölüm</span></p>
<p>Orada yaşamak, ailemin tepesinde bekleyen, her an patlak vermeye hazır tüm endişelerimi unutmak isterdim. Ancak huzur, akşam yemeğine kadar yok oldu. Oyunu kaçıran Seçilmiş gençlerden bazıları, onlara da söylenmesi gerektiğini düşünerek yakmıyorlardı. Orada olanlar ise, onların dediğine bakılırsa, benimle adil olmayan bir şekilde ekstra vakit geçirme şansı yakalamışlardı ve kendileri için de bir tür grup randevusu istiyorlardı.</p>
<p>Bunu bana söylemek için Winslow’u seçmişlerdi ve o da önümde köpek yavrusu gözleriyle durup grubun ortak sıkıntısını anlatıyordu. Yemek salonunun dışındaydık, beni burada odama giderken yakalamıştı.</p>
<p>“Biz, her şeyin adil olması için sadece bir grup randevusu istiyoruz.”</p>
<p>Şakaklarımı ovdum. “Bir randevu sayılmazdı. Planlama yapılmamıştı ve vaktin çoğunda ailem yanımdaydı, küçük kardeşlerim de dahil olmak üzere.”</p>
<p>“Bunu anlıyoruz ve gelmeyi kabul ederseniz her türlü planlamayı yapmaya da razıyız.”</p>
<p>Gerilerek iç çektim. “Tam olarak kaç kişi olacak?” “Sadece sekiz. Ean, katılmak istemedi.”</p>
<p>Kendi kendime sırıttım. Tabii ki Ean biraz daha fazla vakit geçirmek için homurdanan bir avuç oğlanla hiçbir şey yapmak istemezdi. Sırf bir anlam ifade etsin diye gidip onu kapıp randevuya çıkarsam mı diye düşünmeme neden oldu. Onun da bunu umduğundan şüphelendim.</p>
<p>“Siz randevuyu organize edin ve ben de vakit ayırmak için elimden gelenin en iyisini yapayım.”</p>
<p>Winslow parıltılar saçıyordu. “Teşekkür ederim Prenses Hazretleri.”</p>
<p>“Ama,” diye hızla ekledim, “lütfen diğerlerine böyle ısrar ederek hakkınızdaki fikrimi yüceltmeyeceğinizi de söyle. îlla belirtmek gerekirse, bu biraz çocukça oldu. Yani, hayatlarınızın randevusu olsa iyi olur.”</p>
<p>Yanından geçip merdivenden çıkarken Winslow*un yüzü attı.</p>
<p>Üç ay. Bunu yapabilirdim. Besbelli kötü günler olduğu kadar iyi günler de oluyordu ama ben en kötüsünü atlattığımı seziyordum. Oyundan sonra oğlanlar artık gözümü o kadar da korkutmuyorlardı ve babama ihtiyacı olan vakti vereceğimden emindim.</p>
<p>Yine de kalbimle ne yapacağımdan emin değildim. Merdivenden üçüncü kata çıkıp Ahren’ı odasından ayrılmak üzereyken yakaladım. Takım elbisesinin ceketini ve yeleğini değiştirmişti ve Camille’in yeni süitine gittiğinden emindim.</p>
<p>“Sen hiç gülmeyi kesmiyor musun?” diye sordum, bunca gündür yüzünde aynı ifadenin kalmasına inanamıyor-dum.</p>
<p>“O buradayken hayır.” Yeleğini düzeltti. “Düzgün görünüyor muyum?”</p>
<p>“Her zamanki gibi. Eminim ki zaten umurunda olmayacaktır. Sen nasıl onun için çıldırıyorsan o da senin için çıldırıyor.</p>
<p>îç çekti. “Ben de öyle düşünüyorum. Öyle umuyorum.” Sanki şimdiden gitmiş gibiydi. Zihninde Paris’teydi, Camille’i öpücüklere boğuyor ve çocuklarına ne isim koyacağını tartışıyordu. Beni terk etmekte olduğunu hissettim... Hazır değildim.</p>
<p>Uzun bir süredir düşündüğüm bir şeyi söylemeye cüret ederken yutkundum. “Bak Ahren, o harika bir kız. Bu inkâr edilemez. Ama belki de doğru kişi değildir.” Gülücüğü sonunda soldu. “Ne demek istiyorsun?” “Belki diğer seçenekleri de gözden geçirmek istersin diyorum. Illea’da uygun düşen ve tamamıyla görmezden geldiğin bir dolu kız var. Geri adım atamayacağın bir şeye aceleyle girme. Camille’le ayrılsaydınız, hiçbir şey olmazdı. Boşanırsanız, Fransa’yla ittifakımız bozulur.”</p>
<p>Ahren gözlerini üzerime dikti. “Eadlyn, âşık olmak konusunda tereddüt ettiğini biliyorum ama ona karşı neler hissettiğimi de biliyorum. Sırf sen korkuyorsun diye de...” Bastırarak, “Ben korkmuyorum!” dedim. “Sana yardım etmeye çalışıyorum. Belki de seni herkesten daha çok seviyorum. Senin için neredeyse her şeyi yaparım ve senin de benim için aynısını yapacağını düşünüyordum.” Yüzündeki mutluluğun her zerresi yok oldu. “Yaparım. Yapacağımı biliyorsun.”</p>
<p>“O halde lütfen bunu düşün. Tek istediğim bu.”</p>
<p>Başıyla onaylayıp parmaklarını ağzına ve yanaklarına götürdü, endişeli görünüyordu... Neredeyse kaybolup gitmişti.</p>
<p>Ahren, gözlerini gözlerime çevirdi, bana minik bir tebessüm gönderdi ve sarılmak için kollarını açtı. Hayatında hiç sarılmayı bu kadar fena istememiş gibi beni sıkıca sardı.</p>
<p>“Seni seviyorum Eady.”</p>
<p>“Ben de seni seviyorum.”</p>
<p>Saçımı öpüp beni bıraktı, Camille’in odasına gitmeye devam etti.</p>
<p>Neena geceliğimle beni bekliyordu. “Bu gece için planınız var mı? Yoksa sadece uyumak için üstünüzü mü değiştirmek istiyorsunuz?”</p>
<p>“Uyumak için,” diyerek onu onayladım. “Ama şu oğlanların şimdi ne yaptıklarını duyana kadar bekle.” Ona istenilen grup randevusunu anlattım, Ean’ın müsaade alarak katılmadığını da ekledim.</p>
<p>“Kendi açısından akıllıca bir hareket,” diyerek bana katıldı.</p>
<p>“Biliyorum. Bu ona, tek başına özel bir randevu kazandırır mı diye düşünüp duruyorum.”</p>
<p>“Gerçek bir randevu mu yoksa inadına bir randevu mu?”</p>
<p>Kahkaha attım. “Pek bilemiyorum. Aaah, tüm bu oğlanlarla ne yapacağım ben?”</p>
<p>“Zararlı otları yolun. Ha! Gözümüzden kaçan bir tutam çimen buldum.” Göreyim diye bana çevirdikten sonra çöpe attı.</p>
<p>“Çok eğlenceliydi,” dedim. “Asla annemin yüzünü, pencereden sarkıp bana tezahürat yapışını unutmayacağım. Başımın belada olduğundan emindim!”</p>
<p>“Keşke ben de görebilseydim.”</p>
<p>“Gerçekten tüm günü odada saklanarak geçirmene gerek yok. Hep temiz ve sabahları giyinmem de çok uzun sürmüyor. Benimle bir yerlere gelmeli, sarayda bu odadan ve senin odandan daha fazlasını görmelisin.”</p>
<p>Omuz silkti. “Belki.”</p>
<p>Ancak sesinden bu olasılığa karşı heyecanlandığını anlayabiliyordum. Neena’yı seyahatler için eğitsem mi diye merak ettim. Bir daha yolculuğa çıktığımda yanımda olması hoş olabilirdi. Fakat gelecek yıl içinde ayrılmayı sahiden planlıyorsa, buna değmeyebilirdi. Bir hizmetçiyi sonsuza dek elimde tutamayacağımı biliyordum ama onun yerine birileri geçecek diye de ödüm kopuyordu.</p>
<p>Ertesi gün kahvaltıya indiğimde Ahren’ın gelmediğini fark ettim. Bana kızgın mı diye endişelendim. Birbirimize asla uzun süre dargın kalmazdık ama böyle bir şeyin yaşanmasından bile nefret ediyordum. Ahren, bazen benden bir parçaymış gibi geliyordu.</p>
<p>Bir süre geçmeden Camille’in de gelmediğini fark etmedim. îki şeyden birinin olduğunu varsaydım: Ahren’ın aklı başına gelmişti ve ona diğer seçenekleri de gözden geçirmesi gerektiğini söylemişti ve ikisi de birbirlerinden uzak durma sürecindeydiler... Ya da geceyi birlikte geçirmişlerdi ve belki de hâlâ yataktaydılar.</p>
<p>Babamın bu konuda ne düşüneceğini merak ettim.</p>
<p>Sonra bazı gençlerin de ortada olmadığını fark ettim. Belki Camille’le Ahren birbirlerinin kolları arasında değillerdi. Bir ihtimal ortalıkta bir salgın dolanıyor olabilirdi. Bu daha muhtemel... Ve daha az heyecan vericiydi.</p>
<p>Yemek salonundan çıktığımda Leeland’le Ivan’ın beni beklediğini gördüm, ikisi de yerlere kadar eğilerek selam verdiler.</p>
<p>Ivan, “Prenses Hazretleri,” diyerek beni selamladı. “Hayatınızın en harika randevusu için Büyük Oda’da bekleniyorsun.”</p>
<p>Sırıttım. “Ah, cidden mi?”</p>
<p>Leeland kıs kıs güldü. “Tüm gece çalıştık. Lütfen şu anda müsait olduğunu söyle.”</p>
<p>Duvardaki saate baktım. “Belki bir saat ayırabilirim.”</p>
<p>Ivan heyecanlandı. “O kadar vakit yeter de artar bile. Bizimle gel.” ikisi de dirseklerini uzatınca onlara tutunup beni Büyük Odaya götürmelerine müsaade ettim.</p>
<p>Arka duvara boylu boyunca bir sahne kurulmuştu ve Noel eşyalarımızın arasından çıkmışa benzeyen masa örtüleriyle kaplanmışa benziyordu. Bazen partiler için çıkardığımız spot ışıkları sahnenin ortasına çevrilmişti ve biz yaklaşırken bir sıraya dizilen oğlanlar birbirlerini susturdular.</p>
<p>Sahnenin önündeki tek sandalyeye götürüldüm ve yerime oturduğumda hem meraklı hem de şaşkındım.</p>
<p>Winslow kollarını ardına kadar açtı. “Bir grup eziğin dikkatini çekmek için yarışacağı tarihteki ilk Seçim Sahne Gösterisi’ne hoş geldin.”</p>
<p>Kahkahayı bastım. En azından kabulleniyorlardı.</p>
<p>Calvin bir kenardan fırlayıp piyanonun başına oturdu, <span style="font-style:italic;">ragtime</span>'ı andıran bir müzik çaldı ve Winslow hariç herkes sahneyi terk etti.</p>
<p>Çok ciddi bir şekilde başıyla selam verdi. Ancak sonra doğrulup kocaman bir gülücükle önüne üç armut koltuk</p>
<p>koydu. Sonra onları havada atıp tutmaya başladı. O kadar aptalcaydı ki kahkaha atmam gerekti. Winslow yana dönünce sahne dışından biri dördüncü armut koltuğu fırlattı. Sonra beşinci ve altıncıyı da. Teki kafasına düşüp hepsi yeri boylamadan önce birkaç tur döndürmeyi başardı.</p>
<p>Herkes hayıflandı ama çabasını alkışladı, ben bile. Lodge bir ok, yay ve balonlarla kaplı bir hedef çıkardı, sonra da hepsini vurup delmeyi başardı. Balonlar patlarken içlerinden simler fırladı, yavaşça zemine kondu. Tüm bunlar olurken Calvin çalmaya devam etti, her gösteride melodiyi değiştiriyordu.</p>
<p>Kendini bir diğer grup randevusuna sokmayı başardığı için şaşırdığım Fox sahneye çıkıp çizim yaptı. Berbat bir şekilde. Osten’m çocukken daha iyi çubuk adamlar yaptığından emindim ama bu şov güçlerini gülünç bir şekilde ortaya koyduğundan ve zayıflıklarını da komediye dönüştürdüğünden sonunda epey sevimli göründü. Çaktırmadan çizdiği portremi araklamayı düşünüyordum ki balon şeklindeki bir kafadan ve saç niyetine çıkan kahverengi dalgalardan pek daha fazlası değildi. Daha önce sayısız kez karakalem ve yağlıboya resmim yapılmıştı... Ama asla bu kadar tatlı olmamıştı.</p>
<p>Leeland şarkı söyledi, Julian hulahop çevirdi, Ivan inanılmayacak kadar uzun bir süre boyunca bir futbol topunu sektirdi ve Gunnar bir şiir okudu.</p>
<p>“Tatlı Prensesimiz Eadlyn,</p>
<p>Kafiye uydurmak zor adına,</p>
<p>Ve seni kızdırdıysak da inadına,</p>
<p>Yine de seni seviyoruz.”</p>
<p>O okurken sürekli kıkırdadım, tıpkı oğlanların çoğu gibi.</p>
<p>Büyük finalde sekizi birden dans ederek sahneyi kapladılar. Eh, dans etmeye çalışarak. Bir sürü sürtünme ve kalça sallama oldu, öyle ki birkaç kere kızardım. Sonunda gerçekten etkilenmiştim. Tüm bu şeyi bir gecede organize etmişlerdi, hem beni eğlendirmeye hem de özür dilemeye çalışıyorlardı.</p>
<p>Sahiden tatlı bir tarafı vardı.</p>
<p>Sonunda selam verdiklerinde onları alkışlarken ayağa kalktım.</p>
<p>“Pekâlâ, işbaşı yapmalıyım... Ama bunun yerine, buraya birkaç içecek getirsem de konuşsak nasıl olur?”</p>
<p>Hepsi birbirlerini bastıracak şekilde onaylayınca ben de çay, su ve birkaç tane de soğuk içecek getirilmesini istedim. Masaları çevirmekle uğraşmayıp yere oturduk. Bazen bu baş belası tipler çok hoş olabiliyorlardı.</p>
<p>Ahren, akşam yemeğine de gelmedi. Seçilmiş gençlerin ve tüm konuklarımızın içeri doluşmasını izledim, sonra annem biraz geç kaldı... Ama Ahren yoktu.</p>
<p>Babam bana doğru eğildi. “Kardeşin nerede?” Tavuğumu keserken omuz silktim. “Bilmiyorum. Onu bugün görmedim.”</p>
<p>“Onun yapacağı bir şeye benzemiyor.”</p>
<p>Odada şöyle bir göz gezdirip geride kalan on dokuz adaya baktım. Kile bana göz kırptı ve Henri de el salladı. Ne zaman Gunner’a baksam, tek düşünebildiğim saçma sapan şiiriydi. Fox, gözlerimiz buluştuğunda başını salladı ve Raoul esnerken, bana sopayı nasıl tutacağımı gösterirken ne kadar özenli davrandığını hatırladım.</p>
<p>Ah, hayır.</p>
<p>Olmuştu işte. Çok fazla vakit geçirmediğim oğlanlar olsa da hepsinin bir şekilde içime işlediğini anladım. Bazılarının son derecede korkan kalbimde bir yere sahip olduklarını zaten biliyordum ama nasıl olmuştu da <span style="font-style:italic;">hepsi </span>önem kazanmıştı?</p>
<p>Göğsümde bir ağırlık hissettim. Bu gürültülü, garip gençleri özleyecektim. Çünkü mucizevi bir şekilde sonunda yanımda kalacak bir tanesini bulsaydım bile, hepsini burada tutmanın bir yolu yoktu.</p>
<p>Gavril peşinde Rapor için çalışan haber ekibinden biriyle içeri adım attığında sessiz evimi kaybedeceğimden ne kadar endişe ettiğimi düşünüyordum.</p>
<p>Baş masanın önünde selam verip babama baktı. “Sizi rahatsız ettiğim için çok özür dilerim Majesteleri.”</p>
<p>“Hiç rahatsız olmadım. Sorun nedir?”</p>
<p>Gavril, tüm izleyen gözlere baktı. “Yanınıza gelebilir miyim?”</p>
<p>Babam başıyla onaylayınca Gavril kulağına bir şeyler fısıldadı.</p>
<p>Babam inanamayarak gözlerini kıstı. Muhtemelen annemle duyabilelim diye yeterince yüksek sesle, “Evlendi mi?” diye sordu. Gavril’in gözlerinin içine bakmak için geri çekildi.</p>
<p>“Annesi onaylamış. Iş bitmiş, tamamıyla yasal. Gitti.”</p>
<p>Vücudum buz keserken odadan koşarak çıktım.</p>
<p>Merdivene hızla giderken, “Hayır, hayır, hayır” diye mırıldanıyordum. Önce Ahren’m odasına gittim. Hiçbir şey yoktu. Her şey düzenli görünüyordu, toplanıldığına ya da acilen kaçıklığına dair bir iz yoktu. Ancak daha önemlisi, kardeşimden bir iz yoktu.</p>
<p>Odadan fırlayıp Camille’in süitine gittim. Geçen gün şöyle bir bakıp bir sürü kıyafet seçimiyle dolup taşan bavullarını görmüştüm, muhtemelen benim dolaplarımı tıka basa doldurabilirdi. Bavullar hâlâ buradaydı; en küçüğü hariç hepsi. Ve Camille yoktu.</p>
<p>Olan biteni idrak edemeyecek kadar şoka girdiğimden duvara yapıştım. Ahren gitmişti. Kaçmış ve beni burada bir başıma bırakmıştı.</p>
<p>Şaşkınlıkla orada dikildim, ne yapacağımdan emin değildim. Onu geri alabilir miydim? Gavril yasal olmasıyla ilgili bir şeyler söylemişti. Bunun anlamı neydi? Geri adım atmanın bir yolu var mıydı?</p>
<p>Dünyamın ışığı kısılmış gibiydi, bir nebze yörüngesinden çıkmıştı ve yanlıştı. Ahren olmadan nasıl herhangi bir şey yapabilirdim ki?</p>
<p>Kendimi odamda bulduğumda yürüdüğümün bile farkında değildim. Neena bana bir zarf uzattı.</p>
<p>“Ahren’ın uşağı yarım saat önce bunu sizin için getirdi.”</p>
<p>Kâğıdı ellerinin arasından söküp aldım.</p>
<p><span style="font-style:italic;">Eadlyn,</span></p>
<p><span style="font-style:italic;">Bu mektup sana ulaştığında bir ihtimal haberi al-madıysan, sana ne yaptığımı anlatmama müsaade et. Camille’le Fransa’ya gittim ve ebeveynlerinin onayını alarak onunla derhal evlenmeye niyetliyim. Sensiz kaçıp gittiğim için ve seni, annemi ve babamı hayatımın en mutlu günü olacağım bildiğim günden mahrum ettiğim için özür dilerim ama hiçbir seçeneğim olmadığını hissettim.</span></p>
<p><span style="font-style:italic;">Dün seninle konuştuktan sonra son birkaç sene bana tamamıyla mantıklı geldi. Hep Camille'i sevmeyişinin aynı</span></p>
<p><span style="font-style:italic;">durumda, kaldığınızdan kaynaklandığını sanıyordum. Siz, bir tahtın</span> vârisi <span style="font-style:italic;">olan genç, güzel kadınlarsınız. Ve şenle o bu pozisyonu çok farklı şekillerde idare ediyorsunuz. O her şeye açıkken sen insanları belirli bir mesafede tutuyorsun. O tevazuuyla gücüyle baş ederken sen gücünü bir kılıç gibi kuşanıyorsun. Bu kadar dobra konuşmaktan nefret ediyorum ama eminim ki sen zaten böyle olduğunu biliyorsun. Yine de bunları söylemek beni hiç neşelendirmiyor.</span></p>
<p><span style="font-style:italic;">Fakat pozisyonlarınız, onu böyle sevmemenin sebebi değil. Camille’i sevmiyorsun çünkü o, bizi ayırabilecek tek kişi.</span></p>
<p><span style="font-style:italic;">Sözlerin bana çok dokundu Eadlyn. Çünkü sana inanmak istedim. Seni dinleyip önerilerini gözden geçirmek istedim. Yapsaydım, bir gün senin uğruna her şeyden vazgeçmemi sağlayacağını biliyordum. Belki tacını bile kafama koyardım. Ve Tanrı biliyor ya bunu yapardım. Senin için her şeyi yapardım.</span></p>
<p><span style="font-style:italic;">Yani, sen hayatımı istemeden, ben onu Camille’e verdim.</span></p>
<p><span style="font-style:italic;">Dilerim ki aşkı bulursun Eadlyn. İnsanı yiyip bitiren hiçbir şeyi umursamayan, her şeye başkaldıran türünü. Bulabilirsen, belki o zaman anlayabilirsin. Umarım bir gün anlarsın.</span></p>
<p><span style="font-style:italic;">Camille’le mutluluğum tek bir şeyle gölgelendi: Beni affetmemeyi seçersen, sana uzak kalacağım. Üzüntüsü büyük olacak ama ruh eşimden ayrılmanın yaratacağına kıyasla çok daha katlanılabilir olacak.</span></p>
<p><span style="font-style:italic;">Bunu yazarken bile seni özledim. Birbirimizden bu kadar uzakta olmamızı hayal bile edemiyorum. Lütfen beni affetmenin bir yolunu bul ve seni sevdiğimi bil. Belki de istediğin kadar derinden değil ama yine de...</span></p>
<p><span style="font-style:italic;">Daima yanında olma isteğimin bir kanıtı olarak sana</span></p>
<p><span style="font-style:italic;">son bir bilgi parçası sunmak istiyorum, sana önümüzdeki aylarda yardımı dokunabilecek bir şey.</span></p>
<p><span style="font-style:italic;">Tahmin edebileceğinden daha fazla bölgede monarşi protesto ediliyor. Hepsinde değil ama birçoğunda. Ve sana bunu söylemek bana acı verse de insanların monarşiyle olan sorunu tek bir kişiden kaynaklanıyor: Senden.</span></p>
<p><span style="font-style:italic;">Nedenini bilmiyorum -belki sebebi gençliğindir, belki sebebi cinsiyetindir, belki de bizim inanamayacağımız sebepleri vardır- ama endişeleniyorlar. Babam olması gerektiğinden daha hızlı yaşlanıyor. Hüküm sürdüğü sırada başardığı şeylerin yarattığı stres, ondan önce gelenlere kıyasla daha çok ve nüfusun çoğu yakında senin başa geçeceğini düşünüyor ve buna hazırlıklı değiller.</span></p>
<p><span style="font-style:italic;">Bu kelimeleri sana söylemekten nefret ediyorum ama zaten tahmin ettin sayılır. Bu düşüncelerle boğuşmanı istemiyor, bunları aşabileceğini umuyorum. Ve sana bunu söylememin tek sebebi, fikirlerini değiştirebileceğini düşünmem. Herkesi kendinden uzakta tutmaya bir son ver Eadlyn. Cesur olurken feminen de olabilirsin. Önderlik ederken çiçekleri de sevebilirsin. En önemlisi, hem kraliçe hem de bir gelin olabilirsin.</span></p>
<p><span style="font-style:italic;">Kendine bir eş bulmayı düşünürsen, seni benim tanıdığım gibi tanımayanlar da bu yönünü nihayet görebilirler diye düşünüyorum. Yanılıyor olabilirim ama belki de benimle bu son konuşman olabilir diye düşünerek sana verebileceğim tek öğüdü vermek zorundayım.</span></p>
<p><span style="font-style:italic;">Umarım beni affedebilirsin.</span></p>
<p><span style="font-style:italic;">Kardeşin, ikizin, diğer parçan,</span></p>
<p><span style="font-style:italic;">Ahren</span></p>
</body>
</html>