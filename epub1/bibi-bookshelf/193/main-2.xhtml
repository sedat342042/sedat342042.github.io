<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">14. Bölüm</span></p>
<p>Akşam yemeğiyle tatlı arasında elbise değiştirsem garip olur muydu? O kıyafetlerini değiştirecek miydi? Son birkaç gündür taç takıyordum ama randevuda takmam yakışık almaz mıydı?</p>
<p><span style="font-style:italic;">Randevuda.</span></p>
<p>Bu benim rahatlık çemberimi büsbütün aşıyordu. Kendimi incinmeye açık hissediyordum ki bunu anlaya-mıyordum. Birçok genç adamla etkileşime girmiştim. O Noel partisinde Leronla harikulade vakit geçirmiştim ve Jamison Akers, bir piknikteyken ağacın arkasında saklandığımızda beni dudaktan dudağa çilekle beslemişti. Kile’la dün geceyi atlatmıştım, gerçi bunun gerçek bir randevu ile uzaktan yakından alakası yoktu.</p>
<p>Otuz beş Seçilmiş adayın hepsiyle tanışmış ve her dakikasında dimdik durmuştum. Tüm bir ülkeyi yönetmeye yardım ettiğimden bahsetmiyordum bile. Neden bir gençle randevuya çıkacağım için bu kadar kaygılanıyordum?</p>
<p>Karar verdim, evet, üstümü değiştirecektim ve arkası</p>
<p>önünden daha uzun olan sarı bir elbise giyerek lacivert bir kemerle kombinledim, böylece bahçe-partisine-hazı-rım demek yerine daha çok haydi-dışarı-çıkalım der gibi oldu. Ve taç takmadım. Bunu neden düşünmüştüm ki?</p>
<p>Aynadaki aksime şöyle bir bakıp kendime <span style="font-style:italic;">onun beni </span>kazanmaya çalıştığını söyledim, diğer türlüsü değil.</p>
<p>Kapıya vurulunca yerimden sıçradım. Hâlâ beş dakikam vardı! Üstelik benim ona gitmem gerekiyordu! Tüm hazırlık stratejimi mahvediyordu ve bu nedenle gerekirse onu geri gönderip en baştan başlayabilirdim.</p>
<p>Cevap beklemeden May Teyze kafasını içeri uzattı, annem de hemen arkasından gülümsüyordu.</p>
<p>“May Teyze!” Koşup ona sarıldım. “Ne yapıyorsun burada?”</p>
<p>“Biraz ekstra desteğin faydalı olacağını düşündüm, bu nedenle geri döndüm.”</p>
<p>Annem de gülümseyerek, “Ve ben de her şeyi halihazırda olduğundan daha da garip bir hale sokmak için buradayım,” diyerek beni temin etti.</p>
<p>Gergin bir kahkaha attım. “Buna alışkın değilim. Ne yapacağımı bilmiyorum.”</p>
<p>May Teyze tek kaşını kaldırdı. “Gazetelere bakılırsa, gayet iyi durumdasın.”</p>
<p>Kızardım. “O farklıydı. Gerçek bir randevu değildi. Hiçbir anlamı yoktu.”</p>
<p>“Ama bunun var yani?” diye sordu, sesi nazikti.</p>
<p>Omuz silktim. “Aynı değil.”</p>
<p>Annem, saçımı geriye atıp, “Herkesin bunu söylediğini biliyorum,” diyerek söze başladı, “ama sana verebileceğim en iyi öğüt de bu: Kendin ol.”</p>
<p>Demesi kolaydı. Çünkü ben gerçekte kimdim? îkiz kardeşlerden biri. Bir tahtın vârisi. Dünyadaki en güçlü insanlardan biri. Ülkenin en büyük dikkat dağıtıcısı.</p>
<p>Asla sadece bir kız evlat değildim. Asla sadece bir kız değildim.</p>
<p>“Sakın çok ciddiye alma.” May Teyze aynada kendi saçını düzelttikten sonra bana döndü. “Tadını çıkarmalısın.”</p>
<p>Başımla onayladım.</p>
<p>Annem, “Doğru bir noktaya temas etti,” diyerek ona katıldı. “Bugün birini seçmeni istiyor değiliz. Burada vaktin var, yani yeni insanlarla tanışmanın keyfini çıkar. Tanrı biliyor ki bu senin için nadir bir durum.” “Doğru. Sadece garip geliyor. Onunla yalnız kalacağım ve sonra diğer tüm erkeklere anlatacak ve sonra televizyonda bundan bahsetmemiz gerekecek.”</p>
<p>Annem, “Kulağa olduğundan daha güç geliyor. Genellikle eğlencelidir,” diyerek ısrar etti.</p>
<p>Genç kızlık halini hayal etmeye çalıştım, kızarıyor ve babamla çıktığı randevulardan bahsediyordu. “Yani, sen umursamadın mı?”</p>
<p>Dudaklarını sıkıp düşünürken tavanı inceledi. “Eh, başlarda daha zordu. Dikkatin odağı olmaktan çok çekiniyordum. Ama sen bu konuda fevkaladesin, yani bunu da hakkında röportaj yapılan diğer bir parti ya da etkinlik gibi düşün.”</p>
<p>May, ona baktı. “Pek Minnet Bayramı sonrası konuşması gibi olmayacak,” diye belirttikten sonra bana döndü, “ama annen, spot ışıklarının altında daha iyi olduğun konusunda haklı. Senin yaşındayken o utanç vericiydi.”</p>
<p>“Teşekkürler May.” Annem gözlerini devirdi.</p>
<p>“Ne demek.”</p>
<p>Kıkırdayıp kısa bir anlığına keşke tek bir kız kardeşim olsaydı dedim. Annemin ablası Kenna Teyze, bir sene önce kalp yetmezliğinden ölmüştü. James Amca, basit bir adamdı, bu nedenle birkaç kere teklif edilmesine rağmen Astra ile Leo’yu sarayda büyütmek istemedi. Teması kesmedik tabii ki ama Astra ile çok farklı kızlardık. Yine de Kenna öldükten sonra annemin bir hafta boyunca May ile Büyükanne Singer’ın ellerini tutarak yatakta kaldığını çok net hatırlıyordum. Ablasını kaybetmenin annem için bir parçasını kaybetmek gibi mi olduğunu çok sık düşünürdüm. Ahren’a bir şey olsaydı, bana öyle geleceğini biliyordum.</p>
<p>May Teyze, dirseğiyle annemi dürtünce birlikte gülümsediler. Asla önemli bir şey için kavga etmezlerdi ve ikisi endişelerimi dindirmişti.</p>
<p>Haklıydılar. Bu, hiçbir şeydi.</p>
<p>Annem, “Harika bir iş çıkaracaksın,” dedi. “Nasıl başarısız olunacağını bilmezsin sen.” Bana göz kırpınca sırtımı dikleştirdiğimi fark ettim.</p>
<p>Saate baktım. “Gitmem gerek. Geldiğiniz için teşekkürler,” dedim, May Teyze’nin elini tuttum.</p>
<p>“Sorun değil.” Kapıda ona sarıldıktan sonra alt kata yöneldim.</p>
<p>Hale’in odasına vardığımda kapıya vurmadan önce durup derin bir nefes aldım. Kapıya o baktı, uşağı değil ve beni gördüğü için heyecanlanmış gibiydi.</p>
<p>“Müthiş görünüyorsunuz,” dedi.</p>
<p>Karakterime nazaran gülümseyip, “Teşekkür ederim,” dedim. “Sen de öyle.”</p>
<p>O da üstünü değiştirmişti ki bu beni büyük ölçüde rahatlattı ve kendine yaptığı şeyler hoşuma gitti. Kravatı yoktu ve en üst düğmesi açıktı. Bununla yeleği arasında o... Eh, sevimli görünüyordu.</p>
<p>Hale, ellerini ceplerine soktu. “Ee, nereye gidiyoruz?” Koridoru işaret ettim. “Buradan gidip dördüncü kata.” Birkaç kere sallandıktan sonra çekinerek kolunu uzattı. “Yola önderlik et.”</p>
<p>“Pekâlâ,” diye söze başlarken merdivene doğru yürüdük. “Temel bilgilere sahibim. Hale Garner, on dokuz yaşında, Belcourt’tan. Ama bu katılım formları biraz kuru, yani hikâyen ne?”</p>
<p>Güldü. “Eh, ben de ailemdeki en büyük çocuğum.” “Sahi mi?”</p>
<p>“Evet. Üç erkek.”</p>
<p>“Aaah, annene üzüldüm.”</p>
<p>Gülümsedi. “Eh, o pek sorun etmiyor. Ona babamı hatırlatıyoruz, yani içimizden biri çok gürültü yapsa ya da onun gülebileceği türden bir şeye gülse iç çekip tıpkı onun gibi olduğumuzu söylüyor.”</p>
<p>Sormaya korkuyordum ama net olmak istedim. Durumun bu olduğundan şüpheliydim ama, “Annenle baban ayrı mı?” diye sordum.</p>
<p>“Hayır. Vefat etti.”</p>
<p>“Üzgünüm,” dedim, dolaylı yoldan da olsa anısına saygısızlık yaptığım için kahroldum.</p>
<p>“Sorun değil. Söylenmeden bilebileceğin türden şeyler değil.”</p>
<p>“Ne zaman öldüğünü sorabilir miyim?”</p>
<p>“Yedi sene önce. Kulağa tuhaf geleceğini biliyorum</p>
<p>ama bazen en küçük kardeşimi kıskanıyorum. Beau, bu olay olduğunda altı yaşındaydı ve babamı hatırlıyor ama benim gibi değil, anlarsın ya? Bazen keşke özleyeceğim bu kadar çok şey olmasaydı diyorum.”</p>
<p>“iddiaya girerim ki o da tam aksi sebeple seni kıskanıyordun”</p>
<p>Bana üzgün bir tebessüm gönderdi. “Bunu hiç düşünmemiştim.”</p>
<p>Ana merdivenden çıkarken adımlarımıza odaklandık. Dördüncü kata vardığımızda tekrar konuşmaya başladım.</p>
<p>“Annen ne iş yapıyor?”</p>
<p>Hale yutkundu. “Şu anda yerel bir üniversitede sekreter olarak çalışıyor. O... Eh, iyi bir işte çalışması zor olmuştu ama bu işi hoşuna gidiyor ve uzun süredir de çalışıyor. Cümleye ‘şu anda’ diyerek başladığımı fark ettim çünkü sürekli iş değiştirmesine alışkındım ama bir süredir değiştirmedi.</p>
<p>“Tanıştığımızda dediğim gibi babam Iki’ydi. Sporcuydu. Dizinden ameliyat oldu ama kan pıhtılaşması oldu ve kalbine kadar sıçradı. Annem hayatı boyunca hiç çalışmamıştı; ebeveynleri ile babam arasında geçimi sağlanmıştı. Onu kaybettikten sonra, iyi yapabildiğim tek şey bir basketbolcunun karısı olmaktı dedi.”</p>
<p>“Ah, hayır.”</p>
<p>“Evet.”</p>
<p>Oturma odasına vardığımızda minnet doluydum. Babam bunu nasıl becermişti? Tüm o kızların arasında dolanarak eşini bulmak için onları nasıl sınamıştı? Tek bir kişiyi tanımaya çalışmak bile bezdiriciydi ve daha ilk randevumuzun ilk beş dakikası bile bitmemişti.</p>
<p>Hale, dekora hayran kalarak, “Vay,” diye fısıldadı. Sarayın ön cephesinin dördüncü katındaki oturma odalarından duvarların ötesi bir nebze görülebiliyordu. Gece vakti Angeles, çok güzel bir parıltı yayıyordu ve gerçekten görebilmemiz için odanın ışıklarının kısılmasını istemiştim.</p>
<p>Odanın ortasında üzerinde çeşitli pastaların olduğu ufak bir masa vardı ve bir köşede de tatlıyla içilecek şarap duruyordu. Daha önce hiç romantik bir gece için düzenleme yapmayı denememiştim ama sanırım ilk denememde iyi bir iş çıkarmıştım.</p>
<p>Hale, masada karşıma oturmadan önce sandalyemi çekti.</p>
<p>Onlarca minik pastayı işaret ederek, “Ne sevdiğini bilmiyordum, ben de birçok çeşit yaptırdım. Bunlar belli ki çikolatalı,” dedim. “Sonra limonlu, vanilyalı ve tarçınlı.” Hale ikramlardan oluşan önümüzdeki yığma, sanki ona devasa bir şey sunmuşum gibi baktı. “Dinle, kaba olmak istemiyorum,” dedi, “ama istediğin bir şey varsa şimdi kapmalısm çünkü büyük olasılıkla bunları yok edeceğim.”</p>
<p>Kahkahayı bastım. “Buyur.”</p>
<p>Çikolatalı pastalardan birini kapıp hepsini ağzına attı. “Hımmmmm.”</p>
<p>“Tarçınlıyı dene. Hayatını değiştirecek.”</p>
<p>Bir süreliğine yemeye devam ettik ve bir gecelik bu kadarının yeterli olacağını düşündüm. Çok güvenli bir bölgeye girmiştik; saatlerce tatlılardan bahsedebilirdim! Ancak sonra hiç uyarmadan yine hayatından bahsetmeye başladı.</p>
<p>“İşte annem üniversitede çalışıyor ama ben kasabadaki bir terzinin yanında çalışıyorum.”</p>
<p>“Ah?”</p>
<p>“Evet. Kıyafetlerle çok ilgiliyim. Eh, şimdi öyleyim en azından. Babam öldükten hemen sonra yeni şeyler edinmek zordu, ben de kardeşlerimin gömleklerindeki yırtıkları gizlemeyi ve onlar büyüdükçe pay bırakmayı öğrendim. Sonra annemin biraz para kazanabilmek için satmayı umduğu bir yığın elbisesi vardı ve ben de iki parçayı alıp kombinleyerek ona yeni bir şey yaptım. Mükemmel değildi ama bu konuda muhtemelen bir işe girebilecek kadar iyiydim.</p>
<p>“Böylece birçok şey okudum ve Lawrence’m -kendisi patronum olur- yaptığı şeyleri öğrendim. Ara sıra projeleri kendi başıma yürütmeme izin veriyor. Sanırım bundan sonra da bu işi yapacağım.”</p>
<p>Sırıttım. “Sen kesinlikle gruptaki en derli toplu görünen adamlardan birisin.”</p>
<p>Utanarak gülümsedi. “Elinde çok fazla şey olduğunda kolay. Uşağım harika biri, bu nedenle her şeyin üzerime kusursuz oturmasına yardım etti. Tüm kombinlerimi onayladığını sanmıyorum ama bir beyefendi gibi görünürken aynı zamanda da kendim gibi görünmek istiyorum, kulağa mantıklı geliyorsa şayet.”</p>
<p>Bir parça pastayı yutarken hevesle başımı salladım. “Prensesken kotları bu kadar çok sevmenin insanı nasıl zorladığını biliyor musun?”</p>
<p>Güldü. “Ama sen dengeyi çok iyi tutturuyorsun! Yani, senin kıyafetlerini her dergiye yapıştırıyorlar, birçoğunu gördüm. Tarzın gayet kendine has.”</p>
<p>“Öyle mi düşünüyorsun?” Cesaretim yerine gelmişti. Bugünlerde ağır eleştiri yapılıyordu ve bir parça övgü çölde su gibiydi.</p>
<p>“Kesinlikle!” diye patladı. “Yani, bir prenses gibi giyiniyorsun ama tam olarak da öyle değil. Tamamı kızlardan oluşan bir mafyanın lideri olsaydın hiç şaşırmazdım.” Masanın her yerine şarap fışkırttım ki bu da Hale’in kahkahayı patlatmasına neden oldu.</p>
<p>“Çok özür dilerim!” Yanaklarımın yandığını hissettim. “Annem bunu görseydi, berbat bir nutuk çekerdi.” Hale gözlerindeki yaşları silip eğildi. “Sana gerçekten nutuk çekiyorlar mı? Yani, sen resmen ülkeyi yönetmiyor musun?”</p>
<p>Omuz silktim. “Pek sayılmaz. îşin çoğunu babam yapıyor. Ben sadece ona gölge oluyorum.”</p>
<p>“Ama bu noktada bu sadece bir formalite, değil mi?” “Ne demek istiyorsun?” Sözlerim niyet ettiğimden daha sert çıkmış olmalıydı çünkü gözlerindeki gülücük anında yok oldu.</p>
<p>“Ona hakaret etmeye falan çalışmıyorum ama çoğu kişi yorgun göründüğünü söylüyor. Sürekli bazı insanların tahta yükseleceğin zaman hakkında tahminler yürüttüğünü duyuyorum.”</p>
<p>Gözlerimi aşağıya çevirdim, insanlar gerçekten babamın yorgun olduğundan mı bahsediyorlardı?</p>
<p>Hale, tekrar dikkatimi çekerek, “Hey,” dedi. “Gerçekten üzgünüm. Sadece konuşmaya çalışıyordum. Seni üzmek istemedim.”</p>
<p>Başımı sağa sola salladım. “Hayır, sorun sende değil. Bana ne oldu bilemiyorum. Belki de aklıma bunları babam olmadan yapmak geldiğindendir.”</p>
<p>“Krala ‘baba’ dediğini duymak çok komik.”</p>
<p>“Ama o babam!” Tekrar kendimi gülümserken duydum. Hale’in konuşma şekli her şeyi daha sakin, daha canlı kılıyordu. Bu hoşuma gitti.</p>
<p>“Biliyorum, biliyorum. Pekâlâ, sana geri dönelim. Dünyadaki en güçlü kadın olmak bir yana, eğlenmek için ne yapıyorsun?”</p>
<p>Ne kadar sırıttığımı görmesin diye bir parça pasta daha yedim. “Benim de modayla çok yakından ilgilenmem seni şaşırtabilir de şaşırtmayabilir de.”</p>
<p>Dalga geçer gibi, “Ah, sahiden mi?” diye karşılık verdi. “Çizim yapıyorum. Hem de çok. Ebeveynlerimin sevdikleri şeylerde de kendimi denedim. Fotoğrafçılık hakkında biraz bilgim var ve biraz da piyano çalabiliyorum. Ama hep karalama defterime geri dönerim.”</p>
<p>Gülümsediğimi biliyordum. Kuru boyalarla karalanmış o sayfalar dünyadaki en güvenli alanlarımdan biriydi. “Görebilir miyim?”</p>
<p>“Ne?” Bileklerimi üst üste atıp biraz daha dik oturdum. “Çizimlerini. Bir ara görebilir miyim?”</p>
<p>Kimse çizimlerimi görmemişti. Dikiş aşamasının bir parçası olamayacağım için sadece mecbur kaldığım anlarda tasarımlarımı hizmetçilerime gösterirdim. Ancak bir tanesini paylaşıyorsam, bir düzinesi de saklıyordum, asla giyemeyeceğimi bildiğim şeylere aitti. O parçaları düşündüm, her biri kafamda ya da kâğıtta korunmuştu, sanki sır olarak saklamak sahip olmamın tek yoluydu.</p>
<p>Ani sessizliğimi ya da neden sandalyenin kollarına sıkıca tutunduğumu anlayamadığını biliyordum. Bu so-</p>
<p>ruyu soran, dünyamda hoş karşılandığını düşünen Hale, bir şekilde beni görebildiğini -beni gerçekten görebildiğini- hissettirmişti ve bu hoşuma gitmemişti.</p>
<p>Ayağa kalkarak, “Müsaadenle,” dedim. “Sanırım şarabı biraz fazla kaçırdım.”</p>
<p>O da ayağa kalkarak, “Yardıma ihtiyacın var mı?” diye sordu.</p>
<p>“Hayır, lütfen kalıp keyfîne bak.” Elimden geldiğince hızla harekete geçtim.</p>
<p>“Prenses Hazretleri!”</p>
<p>“iyi geceler.”</p>
<p>“Eadlyn, bekle!”</p>
<p>Koridorda çok daha hızlı hareket ettim, peşimden gelmediği için ne kadar rahatladığımı ifade edemezdim.</p>
<p><a id="bookmark1"></a>15. Bölüm</p>
<p>O anki halimin suçlusu olmadığıma tamamıyla inanıyordum, zerre kadar suçlu değildim. Parmağımı kime doğrultacağımı biliyordum ve onlar tüm Schreavelerdi. Annemi ve babamı, ülkeyi kontrol altına alamayıp beni zorla bu duruma düşürdükleri için suçladım ve Ahren’ı da evvela bu oğlanları düşünmem gerektiği konusunda beni ikna etmeye çalıştığı için.</p>
<p>Kraliçe olacaktım ve bir kraliçe birçok şey olabilirdi... Ancak savunmasızlık, bu şeylerden biri değildi.</p>
<p>Hale’le dün akşamki görüşmem bazı şeyleri netleştirdi. Bir, Seçim hakkında yanılmıyordum. Bu şartlar altında bir eş bulmamın imkânı yoktu ve geçmişte binlerinin bulması da bana mucizevi geliyordu. Tanımadığın bir dünya insana zorla gönlünü açmak kimsenin ruhuna iyi gelmezdi.</p>
<p>iki, evlenseydim bile o kişiyle tutkulu, her zorluğa değecek bir aşk yaşama ihtimalim çok düşüktü. Aşk, insanın gardım indirmekten başka bir şeye yaramıyordu</p>
<p>ve ben buna müsamaha gösteremezdim. Zaten aileme o kadar bağlıydım ki zayıf noktam olduklarını biliyordum, özellikle de babamla Ahren’m. Bunu kendimi gönüllü bir şekilde yaptığımı hayal bile edemiyordum.</p>
<p>Ahren, konuşarak beni etkileyeceğini biliyordu, onu ne kadar çok sevdiğimi biliyordum. Bu nedenle randevumdan sonra herkesten çok onu boğmak istiyordum.</p>
<p>Hiçbir şey olmamış gibi kararlı adımlarla yürüyerek kahvaltıya indim. Kontrol hâlâ bendeydi ve bir grup salak tip dünyamı ele geçirmeyecekti. Bugünkü planım işe geri dönmekti. Son zamanlarda dikkat dağıtıcı çok fazla şey olmuştu ve odaklanmaya ihtiyacım vardı. Babam, işime yardım etsin diye birilerini bulacağımdan bahsediyordu ama şu ana dek tek yaptıkları daha da zorlaştırmaktı.</p>
<p>Ahren’la Osten, annemin yanma oturmuştu, ben de babamla Kaden’ın arasında yerimi aldım. Masanın öbür ucundan bile Osten’m lokmalarını çiğnediğini duyabiliyordum.</p>
<p>Kaden kaşık kaşık tahıl yerken duraksayıp, “İyi misin abla?” diye sordu.</p>
<p>“Tabii ki.”</p>
<p>“Biraz strese girmiş gibisin.”</p>
<p>“Ülkeyi yönetecek olsaydın, sen de böyle görünürdün,” diyerek ona takıldım.</p>
<p>Tamamıyla ciddileşip, “Bazen bunu düşünüyorum,” dedi. “Yani, tut ki salgın bir hastalık tüm Illea’ya yayıldı, sen, annem, babam ve Ahren hastalanıp öldünüz. O zaman başa ben geçerdim ve her şeyi tek başıma halletmem gerekirdi.”</p>
<p>Gözümün ucuyla babamın öne uzanıp oğlunu dinlediğini gördüm. “Bu pek sağlıklı bir fikir değil Kaden.” Kaden omuz silkti. “Önceden plan yapmak her zaman iyidir.”</p>
<p>Çenemi elime dayadım. “Peki, Kral Kaden’m ilk emri ne olurdu?”</p>
<p>“Aşı, tabii ki.”</p>
<p>Güldüm. “îyi tercih. Ya sonra?”</p>
<p>Düşündü. “Sanırım yeni insanlarla tanışmaya çalışırdım. Hasta olmayan insanlarla, böylece ne yapmamı istediklerini öğrenebilirdim. Muhtemelen orada her şey burada göründüğünden daha farklı.”</p>
<p>Babam başıyla onayladı. “Çok zekice Kaden.” “Biliyorum.” Ve Kaden yemek yemeye devam etti, hayali hükümdarlığı sona ermişti. Ne şanslıydı.</p>
<p>Yemeğimle oynayıp çaktırmadan babama baktım. Evet, geçen akşam yorgun göründüğünü fark etmiştim ama bu tek seferlik bir şeydi. Tabii ki bugünlerde gözlüğe ihtiyacı oluyordu ve gözlerinin kenarlarında kahkaha izleri vardı ama bunun anlamı bitip tükendiği değildi. Hale ne bilirdi ki?</p>
<p>Odaya şöyle bir göz attım. Oğlanlar kısık sesle birbirle-riyle konuşuyorlardı. Ean’m Baden’la sohbet ettiğini gördüm. Burke kravatına bir şey dökmüştü ve gizlice temizlemeye çalışırken başarısız oluyordu. Gözlerim Hale’in üstünden geçti, o anda bana bakmadığı için mutlu oldum.</p>
<p>Masanın en ucunda Henri’yle Kile’ı gördüm. Erik, sabırla tercüme ediyordu ve üçünün de yüz ifadesine bakılırsa, epey güzel bir sohbet dönüyordu.</p>
<p>ilgimi çekmişti. Bir dakikalığına ne hakkında konuştuklarını anlamaya çalıştım ama faydası olmadı. Orada oturup gözlerimi, ellerini izleyen Kile’a diktim. Ellerinin çizim yapmak için kalemi ne kadar da iyi tuttuğunu bildiğimden, diğerlerine işaret etmesini ve çatalı tutmasını görmek komikti. Ya da -daha iyisi- bir öpücük için saçını geriye ittiğini.</p>
<p>Sonunda Kile baktığımı anladı ve bana hafifçe kafasını sallayıp gülümsedi. Henri de baktığımı fark etti ve sandalyesinde dönüp bana el salladı. Karşılık olarak başımı sallarken kimsenin kızardığımı fark etmemesini umdum. Henri anında dönüp Erik’e bir şeyler söyledi, o da lafı Kile’a iletti ki Kile da kaşlarını kaldırıp başını salladı. Benim hakkımda konuştuklarını biliyordum ve Kile öpücüğümüz hakkmdaki bazı detayları paylaştı mı diye merak ettim.</p>
<p>Tamamen dehşete kapılmadan o öpücükle ilgili tüm detayları anlatacağım tek kişi May Teyze olabilirdi. O koridordaki an, yaşandığından beri birçok kez aklımdan geçmedi deseydim, yalan söylemiş olurdum.</p>
<p>Ahren ayağa kalktı, gitmeden önce annemi yanağından öptü.</p>
<p>Ben de ayağa kalkarak, “Bekle Ahren, seninle konuşmam gerek,” dedim.</p>
<p>Babam bana bakarak, “Seninle az sonra görüşelim mi tatlım?” diye sordu.</p>
<p>“Kısa süre içinde döneceğim. Söz.”</p>
<p>Ahren, kolunu uzattı ve birlikte odadan çıktık. Nasıl dikkat çektiğimizi hissedebiliyordum. Bu, neredeyse her yerde peşimden gelen enerji gibiydi. Genellikle bu histen zevk alırdım.</p>
<p>“Ne hakkında konuşmak istiyorsun?”</p>
<p>Gülümserken konuştum. “Koridora çıkar çıkmaz sana söyleyeceğim.”</p>
<p>Adımları kesintiye uğradı. “A-ha.”</p>
<p>Köşeden döndüğümüz sırada geri çekilip omzuna bir tane patlattım.</p>
<p>“Aaah!”</p>
<p>“Dün gece bir randevum vardı, berbattı ve bunun suçlusu sensin.”</p>
<p>Ahren kolunu ovuşturdu. “Ne oldu ki? Kaba mı davrandı?”</p>
<p>“Hayır.”</p>
<p>“Yoksa...” Sesini kıstı. “Senden faydalanmaya mı çalıştı?” “Hayır.” Kollarımı göğsümde kavuşturdum. “Terbiyesizlik mi yaptı?” îç çektim. “Pek sayılmaz ama... Tuhaftı.”</p>
<p>Sabrı taşarak kollarını savurdu. “Eh, tabii ki öyle olacak. Onu bir daha görürsen, durum düzelir. Olay bu. Birini tanımak zaman alır.”</p>
<p>“Onun beni tanımasını istemiyorum! Hiçbirinin beni tanımasını istemiyorum!”</p>
<p>Şaşırarak surat astı. “Senin hep şu dünyada ne olursa olsun anlayacağım tek insan olduğunu düşünürdüm. Senin de beni hep anlayacağını sanırdım. Ama âşık olduğum için benimle dalga geçiyorsun ve önüne birilerini bulma fırsatı çıktığında bundan nefret ediyorsun.”</p>
<p>Parmağımı göğsüne doğrulttum. “Bu işin benim açımdan mantıksız olduğunu söyleyen sen değil miydin? Onları kıvrandırdığımı görmeyi iple çekmiyor muydu? Tüm bunların bir şakadan ibaret olduğu konusunda hemfikir olduğumuzu sanıyordum. Ve şimdi aniden Seçim’in en büyük şakşakçısı oldun.”</p>
<p>Koridor acı verecek derecede sessizdi. Ahren’ın bana karşı çıkmasını ya da en azından açıklama yapmasını bekledim.</p>
<p>“Seni hayal kırıklığına uğrattığım için üzgünüm. Ama bence bu konu randevunu aşıyor. Neden bu kadar korktuğunu çözmen gerek.”</p>
<p>Dimdik durdum. “Ben Illea’nın bir sonraki kraliçesi-yim. Hiçbir şeyden korkmam.”</p>
<p>Geri çekildi. “Bunu söylemeye devam et Eadlyn. Sorunu çözecek mi görelim.”</p>
<p>Ahren koridorda pek uzağa gidemedi gerçi. Bu sabah Josie arkadaşlarını çağırmıştı ve yüzünü görünce hepsi resmen eridi. Birini bahçede geçirdiğim günden hatırlıyordum ve hatırlamamın tek sebebi de bana doğru düzgün hitap etmesiydi.</p>
<p>Utangaç bir şekilde gülüp başlarını eğmelerini izledim. Neyse ki Ahren her zaman olduğu gibi nazikti.</p>
<p>Kızlardan biri, “Josie, sizin edebiyat konusunda ne kadar etkileyici olduğunuzu söylüyordu,” dedi.</p>
<p>Ahren gözlerini kaçırdı. “Abartıyor. Okumayı gerçekten seviyorum ve biraz da yazarlığım var ama paylaşmaya değecek bir şey değil.”</p>
<p>Diğer bir kız öne çıktı. “Bunun doğru olduğundan şüpheliyim. İddiaya girerim ki öğretmenimiz bir ara gelip bize ders vermenizden mutluluk duyacaktır. Okuduğumuz birkaç kitap hakkındaki görüşlerinizi duymaya can atıyorum.”</p>
<p>Josie ellerini önünde kavuşturdu. “Ah evet, lütfen Ahren. Gelip bize ders vermez misin?”</p>
<p>Birlikte büyümelerinin getirdiği alışkanlıkla ona rahatça ilk ismiyle hitap etmesi karşısında arkadaşları kıkır kıkır güldüler.</p>
<p>“Korkarım ki şu anda yapacak çok fazla işim var. Belki başka bir zaman. Harika bir gün geçirmenizi dilerim leydiler.” Kibarca başıyla selam verip koridorda yürümeye devam etti ve kızlar budala gibi kıkırdamaya başlamadan önce duyamayacağı bir mesafeye varmasını bile beklemediler.</p>
<p>Biri, “Çok yakışıklı,” dedi, taparcasına beslediği duygular patlamak üzereydi.</p>
<p>Josie iç çekti. “Biliyorum. Bana karşı da çok tatlı. Geçen gün birlikte yürüyüşe çıktık ve bana tanıştığı en güzel kızlardan biri olduğumu düşündüğünü söyledi.”</p>
<p>Daha fazla dayanamayacaktım. Hiç yavaşlamadan aralarına daldım. “Onun için fazla küçüksün ve bir kız arkadaşı var Josie. Bu konuyu kapat.”</p>
<p>Ofise çıkmak için merdivene gittim. Halledilebilir, listeden kaldırabileceğim bir şey yaptığım anda kendimi daha iyi hissedeceğimi biliyordum.</p>
<p>Josie, kısık sesle konuşmaya tenezzül etmeden, “Gördünüz mü,” dedi. “Size berbat biri olduğunu söylemiştim.”</p>
<p><a id="bookmark2"></a>16. Bölüm</p>
<p>îş bana kendimi daha iyi hissettirmedi. Hâlâ dün gece Hale’le yaşananlardan dolayı huzursuzdum ve ne zaman Ahren’la kavga etsek dengemi kaybettiğimi hissediyordum. Tüm gezegen yörüngeden çıkmıştı. Josie’nin gülünç yorumları da pastanın süsüydü.</p>
<p>Başım diğer insanların sözleri ve kendi sorularımla dolup taşıyordu ve günün ziyan olacağından emindim.</p>
<p>Babam işinden başını kaldırıp, “Biliyorsun,” dedi. “Ben de ilk başlarda dikkatimi toparlayamıyordum. Küçüldükçe grupla ilgilenmek kolaylaşıyor.”</p>
<p>Gülümsedim. İyi, kalbimi birine kaptırdığımı düşünmesine göz yumacaktım. “Üzgünüm baba.”</p>
<p>“Hiç önemi yok. Bugünkü işlerini yapmamı ister misin? Öğle paydosu?”</p>
<p>Kâğıtlarımı düzelttim. “Hayır, böyle bir şey olmayacak. Ben yapabiliyorum.”</p>
<p>“Şüpheye düşmüyordum aşkım. Ben sadece...”</p>
<p>“Bunu yapmak için zaten işlerime çok ara verdim. Görevlerimi savsaklamak istemiyorum. Böyle iyiyim.”</p>
<p>Amacım onu terslemek değildi.</p>
<p>“Pekâlâ.” Gözlüklerini düzeltip tekrar okumaya koyuldu. Ben de aynısını yapmaya çalıştım.</p>
<p>Ahren, moralimi bozanın randevudan fazlası olduğunu söylerken ne demek istemişti? Neden öfkelendiğimi biliyordum. Hem ben ne zaman Camille hakkında üstüne gitmiştim ki? Tabii ki onunla pek konuşmuyordum ama bunun sebebi çok ortak yönümüz olmamasıydı. Kız hoşuma gitmiyor değildi.</p>
<p>Başımı sağa sola sallayıp dikkatimi kâğıtlara verdim.</p>
<p>Babam tekrar, “Kafanı dağıtman gerekiyorsa sorun değil,” diye öneride bulundu. “Gidip Seçilmişlerden biriyle vakit geçirebilir ve öğle yemeğinden sonra geri dönebilirsin. Ayrıca, <span style="font-style:italic;">Rapor</span>'da konuşacak bir şeylerin olsun isteyeceksin.”</p>
<p>Hale’le randevumdan sonra kendimi nasıl çıplak hissettiğimi anlatabileceğimi düşünürken bir duygu seline kapıldım... Ya da Kile’la öpücüğümüzden sonra nasıl nutkumun tutulduğunu. Bu iki anın etrafında dönen çelişkili hisleri dengelemeye çalışmak zaten başımı döndürüyordu.</p>
<p>“Dün gece bir randevum vardı baba. Bu yeterli değil mi?”</p>
<p>Düşünürken yutkundu. “Sonunda randevuya çıktığında bizi uyarmaya başlaman gerekecek. Çekilmiş birkaç fotoğraf herkesin işine yarar. Ve bence cumaya kadar en az bir randevun daha olmalı.”</p>
<p>“Cidden mi?” diye mızıkçılık yaptım.</p>
<p>“Keyif alacağın bir şey yap. Sanki işmiş gibi davranıyorsun.”</p>
<p>“Çünkü öyle!” diye karşı çıkarken şüpheyle kahkahayı bastım.</p>
<p>“Eğlenceli olabilir Eadlyn. Bir şans tanı.” Bana gözlüklerinin üstünden baktı, sanki neredeyse meydan okuyordu.</p>
<p>“iyi. Bir randevu. Eline geçen sadece bu olacak yaşlı adam,” diyerek ona takıldım.</p>
<p>Güldü. “Yaşlı adam haklı.”</p>
<p>Babam memnun olarak kâğıtlarının arasına geri döndü. Bense masamın başında öylece oturup gizlice ona bakıyordum. Sık sık vücudunu esnetiyor, ensesini ovuyordu ve bugün acil bir iş olmasa da daralmış gibi elini saçında gezdiriyordu.</p>
<p>Hale artık bu düşünceyi kafama soktuğundan sık sık onu izleyecektim.</p>
<p>Bir sonraki hedefimin Baden olmasına karar verdim. Belki May Teyze’nin bildiği vardı çünkü Baden küstahlık yapmamış ya da bir şeyler saklamaya çalışır gibi davranmamıştı. Birisi çay partisinde kendisine ait olması gereken anı çaldığında olay çıkarmamıştı. Ve ona baş başa vakit geçirmek için yaklaştığımda dikkatini yine bana yöneltmişti.</p>
<p>Onu buluşmaya çağırdığımda Baden, “Piyano çalıyorsun, değil mi?” diye sordu.</p>
<p>“Çalıyorum. Annem kadar iyi değil ama gayet yeterli-yim.”</p>
<p>“Ben de gitar çalıyorum. Belki birlikte müzik yapabiliriz.”</p>
<p>Böyle bir şeyi hiç düşünmemiştim. Belki müzik, daha az konuşmak anlamına gelecekti ve bu kesinlikle bana uyardı. “Tabii ki. Kadınlar Odası’nı bizim için ayarlarım.”</p>
<p>Kuşkuyla, “Oraya girmeme izin veriliyor mu ki?” diye sordu.</p>
<p>“Benimle birlikteyken evet. Ve boş olmasını sağlayacağım. Saraydaki en sevdiğim piyano orada. Gitara ihtiyacın var mı?”</p>
<p>Sırıttı. “Yok. Kendi gitarımı getirdim.”</p>
<p>Baden, tek elini kısacık kesilmiş saçında gezdirdi, görünüşte gayet rahattı. Ben hâlâ mesafeli ve çözülemez biri olmaya çalışıyordum ama tavrımdan rahatsız olmayan bir avuç genç olduğunun da farkındaydım; Baden da onlardan biriydi.</p>
<p>“Odanın şu anda boş olma olasılığı ne?” diye sordu. Hevesle gülümsedim. “Yüksek aslında ama benim çalışmam gerek.”</p>
<p>Eğildi, gözleri şeytaniydi. “Ama sen zaten hep çalışmak zorunda değil misin? Eminim ki gerekirse sabahın üçüne kadar yatmazsın.”</p>
<p>“Doğru ama...”</p>
<p>“Ayrıca geri döndüğünde iş hâlâ seni bekliyor olacak.” Ellerimi önümde kavuşturup düşündüm. “Gerçekten yapmam gereken...”</p>
<p>Usulca tezahürata başladı. “Boş ver, boş ver, boş ver!” Dudaklarım, sıkarak güldüğümü belli etmemeye çalıştım. Gerçekten birilerine söylemem gerekiyordu. Kayıt altına alınmamış bir diğer randevum olacaktı... Ama belki de bunu hak etmiştim. <span style="font-style:italic;">Gelecek hafta</span>, diyerek kendimle anlaştım. <span style="font-style:italic;">Bu haftaki Rapor’dan sonra kameralar için endişelenirim.</span></p>
<p>Pes ederek, “Git gitarını kap,” dedim.</p>
<p>“iki dakika içinde!” Koridorda fırlayıp gitti ve ben de başımı sağa sola salladım. Herkese kolayca kandırılan biri olduğumu söylemeyeceğini umdum.</p>
<p>Boş olmasını dileyerek Kadınlar Odası’na yürüdüm. Bir köşede oturmuş kitap okuyan Bayan Marlee hariç yanılmıyordum.</p>
<p>“Prenses Hazretleri,” diyerek beni selamladı. Komik şeylerden biriydi işte. Birçok insan bana böyle sesleniyordu ama annemin arkadaşları dediğinde sanki balkabağı, yumurcak ya da bebek demişler gibi geliyordu. Kafama takmıyordum ama bana hep tuhaf geliyordu.</p>
<p>“Annem nerede?”</p>
<p>Kitabını kapadı. “Migren. Onu görmeye gittim ama beni yanından gönderdi. Sesler dayanılmaz bir acı veriyormuş.”</p>
<p>“Ah. Şu anda bir randevum var ama belki daha sonra gidip onu kontrol ederim.”</p>
<p>Israrla, “Hayır,” dedi. “Dinlenmeye ihtiyacı var ve annenle baban bir randevun olmasına sevinir.”</p>
<p>Düşündüm. Kendini gerçekten o kadar kötü hissediyorsa, beklemek daha iyi olurdu.</p>
<p>“Şey, peki. Ee, bu odayı kullanmamda bir sakınca var mı? Baden’la biraz müzik yapacağız.” Gözlerimi kıstım. “Herhangi bir imada bulunmuyorum bu arada.”</p>
<p>Kıkır kıkır gülüp ayağa kalktı. “Hiç sorun değil.” Aniden, “Sana garip geliyor mu?” diye sordum. “Kile’m da bu işin bir parçası olması? Ondan başkasıyla randevuya çıkmam yani? Senin için, bilirsin işte, sorun olur mu?” Nasıl olduğunu anlayamıyormuş gibi başını sağa sola</p>
<p>sallayarak, ikinizi her gazetenin baş sayfasında görmek <sup>e</sup>P<sup>e</sup>y şaşırtıcıydı/’ dedi. Sonra sır olarak kalmasını istiyormuş gibi yanıma yaklaştı. “Ama Seçim’den sadece annenle babanın geçmediğini unutuyorsun.”</p>
<p>Kendimi tam bir embesil gibi hissettim. Bunu neden düşünmemiştim ki?</p>
<p>“Babanın herkese zaman ayırmaya çalışırken zorlandığını, iyi bir eş olacak kişiyi ararken etrafındaki herkesi memnun etmeye çalıştığını izlediğim günleri hatırlıyorum. Ve bu senin için daha zor çünkü daha büyük çaplı. Bir yandan dikkat dağıtmaya çalışırken bir yandan da tarih yazıyorsun. Zorlu olduğunu söylemek hafife almak olur.”</p>
<p>Ağırlığın altında omuzlarım çökerken, “Doğru,” diye belirttim.</p>
<p>“Kile’la ikinizin nasıl... Şey... O pozisyona girdiğinizi bilmiyorum ama listenin tepesine çıksaydı şaşırırdım. Yine de sana minnettarım.”</p>
<p>Şaşırdım. “Niye? Ben hiçbir şey yapmadım.”</p>
<p>“Yaptın,” diyerek karşı çıktı. “Annenle babana vakit kazandırıyorsun ki bu senin ne kadar cömert olduğunu gösteriyor. Ama bana da vakit kazandırıyorsun. Onu daha ne kadar burada tutabileceğimi bilemiyorum.” Kapıya vuruldu.</p>
<p>Döndüm. “Bu Baden’dır.”</p>
<p>Tek elini omzuma koydu. “Sen olduğun yerde kal. Ben onu içeri alırım.”</p>
<p>Bayan Marlee onun için kapıyı açtığında Baden, “Ah!” diye haykırdı.</p>
<p>Bayan Marlee güldü. “Endişelenme, ben de dışarı çıkıyordum. Seni bekliyor.”</p>
<p>Baden onun arkasından bana baktı, tüm bu süre boyunca da gülümsedi. Tek başımıza kaldığımız için öyle muzaffer, öyle halinden memnundu ki.</p>
<p>Hemen arkamı işaret ederek, “Bu mu?” dedi.</p>
<p>Dönüp piyanoya baktım. “Evet. Tonlaması muhteşem ve bu odanın akustiği harika.”</p>
<p>Peşimden gelip koltuk labirentinden geçerken gitar kutusunun bacağına ya da bir kanepeye çarptığını duyabiliyordum.</p>
<p>Hiç sormadan kolçaksız bir sandalye buldu ve piyanonun yanına çekti. Parmaklarımı tuşlara yayıp hızlıca bir gam alıştırması yaptım.</p>
<p>Baden, koyu renk ve yıpranmış gitarını çevirdi. “Ne zamandır çalıyorsun?”</p>
<p>“Kendimi bildim bileli. Sanırım ben emeklerken annem yanma oturtuyordu ve ne yaparsa ben de tekrar ediyordum.”</p>
<p>“İnsanlar hep annenin müthiş bir müzisyen olduğunu söylüyor. Sanırım bir keresinde televizyonda onu dinlemiştim, bir Noel programı falan içindi.”</p>
<p>“Noel zamanı hep çok çalar.”</p>
<p>“Yılın en sevdiği kısmı mı?” diye tahminde bulundu.</p>
<p>“Bir anlamda evet ama bir anlamda da hayır. Ve genellikle endişeli ya da mutsuzken çalar.”</p>
<p>“Nasıl yani?” Bir teli gerip hazırlıklarını sona erdirdi.</p>
<p>“Ah, bilirsin işte,” diyerek geçiştirdim. “Özel günler strese neden olabiliyor.” Annemin anılarını, yılın aynı döneminde babasıyla ablasını kaybetmesini ortaya çıkarmak istemiyordum, babamın neredeyse canını alacak o korkunç saldırıdan bahsetmiyordum bile.</p>
<p>Burada Noel zamanı mutsuz olmayı hayal bile edemiyorum. Fakir olsaydı, endişelenmesini anlayabilirdim”</p>
<p>“Neden?”</p>
<p>Kendi kendine gülümsedi. “Çünkü senin elin boşken arkadaşlarının bir sürü hediye almasını görmek zor oluyor.”</p>
<p>“Ah.”</p>
<p>Laf arasında sosyal farklılıklarımıza gönderme yapmıştı, bana kızmamış ya da züppe dememişti ki bazıları diyebilirdi. Daha fazlasını öğrenebilmek için Baden’ı inceledim. Gitar eskiydi ama sarayın sunduğu kıyafetleri giyerken finansal durumuyla ilgili bir yargıda bulunmak zordu. May Teyze’nin soyadıyla ilgili söylediklerini hatırladım.</p>
<p>“Üniversitedesin, değil mi?” diye sordum.</p>
<p>Başıyla onayladı. “Ee, şimdilik ara verdim. Profesörlerimden bazıları hoş karşılamadı ama çoğu dönemi buradayken bitirebilmem için ödevlerimi göndermeme müsaade etti.”</p>
<p>“Bu gerçekten etkileyici.”</p>
<p>Omuz silkti. “Ne istediğimi biliyorum. Bu nedenle elde etmek için ne gerekiyorsa yapmaya razıyım.”</p>
<p>Merakımı yansıtarak sırıttım. “Seçim bu planın neresinde?”</p>
<p>“Vay, lafını esirgemiyorsun.” Yine kızmamıştı. Şaka yapıyormuşum gibi karşıladığı söylenebilirdi.</p>
<p>“Adil bir soru bence.” Annemin bana öğrettiği klasik parçalardan birini çalmaya başladım. Baden da şarkıyı biliyordu ve bana eşlik etti. Tellerde sesin nasıl çıkacağını hiç düşünmemiştim.</p>
<p>Müzik baskın gelince konuşmayı kestik. Fakat iletişimi koparmadık. Gözlerimi izledi ve ben de onun parmaklarını inceledim. Annem hariç daha önce hiç kimseyle birlikte çalmamıştım ve hiç tahmin etmediğim bir şekilde kapılıp gitmiştim.</p>
<p>Tüm şarkıyı çalarken sadece birkaç hata yaptık. Baden, bitirdiğimiz sırada ışıltılar saçıyordu.</p>
<p>“Ben sadece birkaç klasiği biliyorum. Çoğu da biraz Beethoven’la Debussy.”</p>
<p>“Çok yeteneklisin! Bu tarz şarkıları hiç gitarla hayal etmemiştim.”</p>
<p>“Teşekkürler.” Sadece bir parça utanmıştı. “Soruna cevap vermek gerekirse, buraya geldim çünkü evlenmek istiyorum. Pek kimseyle çıkmadım ama bu fırsat önüme çıkınca denemeye değer diye düşündüm. Sana âşık mıyım? Eh, bugün değil. Olabilir miyim görmek istiyorum gerçi.” Ses tonu, tamamıyla açık konuştuğuna inanmamı sağladı. Bir eş bulmaya çalışıyordu ve adını çekilişe yaz-dırmasaydı asla tanışabileceği biri olmayacaktım.</p>
<p>“Sana bir söz vermek istiyorum, senin için uygunsa,” diyerek öneride bulundu.</p>
<p>“Ne tür bir söz?”</p>
<p>Birkaç tele dokundu. “Bizimle ilgili bir söz.”</p>
<p>“Bana ölümsüz sadakatini sunacaksan, hâlâ çok erken.” Baden başını sağa sola salladı. “Hayır, planladığım bu değildi”</p>
<p>“O halde tamam. Dinliyorum.” Parmakları biraz tanıdık gelen bir melodiyi ortaya çıkardı, klasiklerden biri değildi ama bildiğim bir şeydi... Tam olarak hatırlayamadım.</p>
<p>“Senin için makul bir seçim olmadığımı öğrendiğinde diğerlerine odaklanmak için beni eve gönderirsin. Sana</p>
<p>vereceğim söz ise şu: Benim için doğru kişi olmadığını anlarsam, sana söyleyeceğim. Vaktimizi boşuna harcamamızı istemiyorum.”</p>
<p>Başımla onayladım. “Takdirle karşılıyorum.”</p>
<p>Zekice, “iyi,” dedi, sonra böğürmeye başladı: <span style="font-style:italic;">“İşte yüzü gülüyor, gülüyor, gülüyor ve uzun, uzun, uzun bacaklarıyla odaya giriyor! Eğlenmek için gözleri odayı tarıyor!” </span>Sonunda çaldığı müziği anlayıp kahkahayı bastım. Banyoda itiraf etmeyeceğim kadar sık söylediğim bir Choosing Yesterday şarkisiydi.</p>
<p><span style="font-style:italic;">“Alamıyorum gözlerimi yüzünden, yüzünden, yüzünden, başlayana kadar dansa, dansa, dansa! Elimde değil, bu kız bir numara!”</span></p>
<p>Piyanoda ona eşlik ettim, nakarat kısmında tüm notaları doğru düzgün çalamayacak kadar çok gülüyordum. Ama şarkıyı ikimiz de söyledik, melodiyi katletsek de umursamayacak kadar çok eğlendik.</p>
<p><span style="font-style:italic;">“Ah, olamaz yaşı on yediden fazla ama tamamıyla büyümüş, anlarsın ya. Hayatımda gördüğüm en güzel şey, evet, o benim,” -BAM! BAM!- “o benim, o benim kraliçem!” </span>Gerçekten sadece klasik müzikte deneyimli olsam da şarkının çoğunda Baden’a ayak uydurdum.</p>
<p>Tezahürat yaparak, “Neden üniversiteyle uğraşıyorsun ki? Turneye çıkman lazım,” dedim.</p>
<p>“Prenslik işi yürümezse, yedekteki planım da bu.” Öyle canlı, öyle sahiciydi ki. “Benimle işi kırdığın için teşekkürler.”</p>
<p>“Sorun değil. Gerçi işe geri dönmem gerek.”</p>
<p>“Tarihteki en kısa randevu buydu!” diye şikâyetini dile getirdi.</p>
<p>Omuz silktim. “Bu geceye kadar bekleseydin, daha fazla vaktin olurdu.”</p>
<p>Oflayıp pufladı, “iyi. Dersimi aldım.”</p>
<p>O gitarını kutusuna koyarken ben de tuşların üstünü kapattım. “Diğerlerine de vermelisin,” dedim, “iddiasına girerim ki çalmaya çalışırken çok eğlenirler.”</p>
<p>“Ne, gitarımı mı? Hayır, hayır, hayır. O benim bebeğim!” Eski püskü kutuya nazikçe vurmasını izledim. “Birisi kırsa, mahvolurum. Babam benim için almıştı ve hiç kolay olmamıştı. Ona iyice göz kulak olmaya çalışıyorum.” “Ben de taçlarıma böyle davranıyorum.”</p>
<p>“Öff!” Baden apaçık güldü.</p>
<p>“Ne?”</p>
<p>Gözlerini kapatıp başını sağa sola sallarken aceleci davranmadı. Sonunda, “Taçlar!” dedi. “Sen gerçekten de bir prensessin, ha?”</p>
<p>“Sence son on sekiz sene zekice bir numara mıydı?”</p>
<p>“Bu hoşuma gidiyor, biliyor musun? Taçlarını, benim gitarımı koruduğum gibi koruman. Sana has bir şey olması hoşuma gidiyor.”</p>
<p>Kapıyı ittirerek açıp koridora çıkmamızı sağladım, “iyi. Çünkü taçlarım çok güzel.”</p>
<p>Gülümsedi. “Benimle biraz vakit geçirdiğin için teşekkürler.”</p>
<p>“Ben <span style="font-style:italic;">sana</span> teşekkür ederim. Benim için bir zevkti.”</p>
<p>Bir duraksama oldu. “Ee, tokalaşacak mıyız, kucaklaşacak mıyız yoksa?”</p>
<p>Kolumu uzatıp, “Elimi öpebilirsin,” diyerek karşılık verdim.</p>
<p>Elimi tuttu. “Tekrar görüşene dek.”</p>
<p>Baden hızlıca öpüp başıyla selam vererek odasına yöneldi. May Teyze’yi bir daha görseydim, bana nasıl da ben sana dememiş miydim diyeceğini düşünerek yürüyüp gittim.</p>
<p><span style="font-style:italic;">Rapor</span>'un odak noktası olacağımı biliyordum. Genellikle konuşma yapmak ya da güncellemeleri aktarmak benim için sorun olmazdı. Ancak bu gece farklı olacaktı. Bir, geçit töreninden sonra ilk kez halkın karşısına geçecektim ve iki, Kile hakkında bir şeyler duymak isteyeceklerini biliyordum.</p>
<p>Kırmızı giydim. Kendimi kırmızılar içinde güçlü hissediyordum. Olgun görünmeyi umarak saçımı topladım.</p>
<p>May Teyze arka planda dolanıp bana göz kırparken annem de babama kravatı konusunda yardım etti. Oğlanlardan birinin ciyakladığını duyunca döndüm ve Alex’in elinde keskin bir şey tuttuğunu gördüm. Etrafı tarayınca Osten’m bir köşede durmuş gülmemek için kıvrandığını fark ettim.</p>
<p>Tüm eşlik edenlerle birlikte oda kalabalık geldi, huzursuzluğumu körükledi ki bu nedenle biri adımı seslendiğinde, fısıltıdan biraz daha fazlası olmasına rağmen yerimden sıçradım.</p>
<p>Erik, “Özür dilerim Prenses Hazretleri,” dedi.</p>
<p>“Hayır, sadece biraz gerginim. Sana nasıl yardımcı olabilirim?”</p>
<p>“Sizi rahatsız etmek istemezdim ama kime soracağımı bilemedim. Henri’ye tercüme yapabilmem için nereye oturmam uygun olur?”</p>
<p>Başımı sağa sola salladım. “Ne kabalık, ben bunu düşünmedim bile. Şey, buraya, beni takip et.”</p>
<p>Erik’i rejisörün yanına götürdüm ve Henri’yi stadyum benzeri sıraların arka kısmına oturttuk. Erik’e de arkada görülmeyeceği ama Henri’nin onu duyabileceği kadar alçakta kalan bir yer ayarlandı.</p>
<p>Onlar yerlerine geçene dek yanlarında kaldık. Henri bana başparmaklarıyla işaret verdi ve Erik de teşekkür etmek için döndü.</p>
<p>“Bir dahakine sizi rahatsız etmemek için mutlaka rejisöre gideceğim. Affedin.”</p>
<p>“Sorun değil, cidden. Rahat etmeni istiyorum, ikinizin de öyle.”</p>
<p>Erik başıyla selam verip utangaç bir edayla gülümsedi. “Benim rahatım için endişelenmenize gerek yok Prenses Hazretleri. Ben adaylardan biri değilim.”</p>
<p>“Eadlyn! Eadlyn, neredesin?” Annem sesleniyordu.</p>
<p>Erik’e sırtımı dönüp ön tarafa koştum. “Buradayım anne.”</p>
<p>Çarpıntı yapmış gibi eliyle kalbinin üstüne dokundu. Yanma yaklaştığım sırada usulca, “Seni bulamadım. Bizi ekmiş olabileceğini düşündüm,” dedi.</p>
<p>Elini tutup, “Sakin ol anne,” diye cevap verdim. “Mükemmel değilim ama korkağın teki de değilim.”</p>
<p>Bu geceki <span style="font-style:italic;">Rapor,</span> kadınlar üzerinden gidiyordu. Annem, bölgesel yardımlaşma sistemiyle ilgili gelişmeleri aktarıp herkesi, yiyecek bağışlayarak evsizlere yardım ettikleri gibi finans ve sözlü iletişim gibi konularda ücretsiz dersler veren kuzeydeki üç bölgeyi örnek almaları konusunda yüreklendirdi. Leydi Briçe, Illea’nın başkentinin büyük bir bölümünü etkileyecek sondaj çalışmasından bahsetti. Ülkenin tamamı için faydalı olacaktı ama önce</p>
<p>altı bölgenin oylama yöntemiyle onaylaması gerekiyordu. Sonrasında ise tabii ki tüm gözler gençlere çevrildi.</p>
<p>Gavril sahneye çıktı, her zamanki gibi gösterişliydi ve adımlarında bir parça enerji görebiliyordum. Bu, I116a’nın şahit olduğu beşinci Seçim’di ve o üç tanesini idare etmişti. Bu biter bitmez yerine başka birini bulacağını hepimiz biliyorduk ama kraliyet ailesi için yerine getirdiği son rolünden epey memnun gibiydi.</p>
<p>“Tabii ki hanımlar ve beyler, Seçim’in büyüleyici genç erkeklerine bolca vakit ayıracağız. Şimdilik birkaç tanesine merhaba desek, nasıl olur?”</p>
<p>Gavril sahnede ilerleyip özellikle bir tanesini aradı, isimlerini hatırlamakta benim kadar güçlük çekiyor mu diye merak ettim.</p>
<p>“Sör Harrison,” diye başladı, koyu sarı saçları ve gamzeleri olan, tatlı yüzlü bir gencin önünde durdu.</p>
<p>Harrison, “Ne büyük bir zevk,” diyerek onu selamladı. “Sarayda eğleniyor musunuz?”</p>
<p>Gözleri parıldadı. “Burası çok güzel. Hep Angeles’a gelmek istemiştim, yani bu bile gerçekten özel.”</p>
<p>Gavril, “Şu ana kadar zorlandığınız oldu mu?” diyerek onu kışkırttı.</p>
<p>Harrison omuz silkti. “Şafaktan gün batınıma dek prenses için yumruk yumruğa dövüşeceğimizden endişeleniyordum,” deyip beni gösterdi. Her an kamera yakın çekime geçer diye anında yüzüme bir gülücük kondurdum. “Ama herkes harikaydı.”</p>
<p>Gavril, mikrofonu yanında gence uzattı. “Peki ya siz ne diyorsunuz? Ve bize adınızı hatırlatabilir misiniz?” “Fox. Fox Wesley,” diyerek karşılık verdi. Fox’m teni</p>
<p>biraz yanıktı ama benim gibi böyle doğmamıştı. Dışarıda çokça vakit geçiriyor olmalıydı. “Dürüst olmak gerekirse ve umuyorum ki burada yalnız değilimdir, şu ana kadar en büyük zorluk yemeklerde yaşandı. Her birimize en az bir düzine çatal koyuyorlar.”</p>
<p>Birkaç kişi güldü ve Gavril de başını salladı. “Bu kadar çatal kaşığı nerede biriktirdiğimizi merak ediyor olmalısınız.”</p>
<p>Fox’m arkasındaki tip, “Çılgınlık,” diye mırıldandı.</p>
<p>“Ah, Sör Ivan, değil mi?” Gavril, mikrofonu uzatabilmek için uzandı.</p>
<p>“Evet efendim. Sizinle tanıştığıma sevindim.”</p>
<p>“Ben de sizinle. Yemeklerle nasıl baş ediyorsunuz?” Ivan, çok ciddi bir meseleymiş gibi ellerini uzattı. “Benim şu anki yöntemim, her lokma için bir çatal kullanıp hepsini masanın ortasına yığmak. Şu ana kadar işe yaradı.”</p>
<p>Ivan’m bu gülünç cevabına karşılık daha çok kahkaha yükseldi ve Gavril gruptan uzaklaşıp kameralara döndü.</p>
<p>“Besbelli burada son derecede eğlenceli bir aday havuzumuz var. O halde, neden bir dakikalığına gidip bir şekilde listeyi bire kadar indirmesi gereken genç leydi ile konuşmuyoruz?” Hanımlar beyler, karşınızda Kraliyet Ailesinin Prensesi Eadlyn Schreave.”</p>
<p>Oturduğum yerden kalkıp sahnede yürüyerek sevgili Gavril’e sarılırken Ahren, “Git de onlara günlerini göster,” diye fısıldadı.</p>
<p>Sahnenin ortasında karşısındaki sandalyeye oturduğum sırada Gavril, “Sizi görmek her zaman çok güzel Prenses Hazretleri,” dedi.</p>
<p>“Seni de öyle Gavril.”</p>
<p>“işte burada, ilk kez bir kadın tarafından yönetilen Seçim’de ilk haftamızdayız. Sizce nasıl gidiyor?”</p>
<p>Ödül kazanmış gibi bir gülücük gönderdim. “Sanırım iyi gidiyor. Tabii ki hâlâ her gün çalışmam gerekiyor, yani epey yavaş başladık.”</p>
<p>Gavril omzunun üstünden şöyle bir baktı. “Azalan kalabalığa bakacak olursak, o kadar da yavaş başladığını söyleyemem.”</p>
<p>Gözlerimi kırpıştırıp kıkır kıkır güldüm. “Evet, saraya davet edilen beyefendilerin üçte biri elendi. İçgüdülerime güvenmem gerekiyor ve ilk tanışma anımız ile bana sunulan bilgiler ışığında yaptığım seçimlere oldukça güveniyorum.”</p>
<p>Gavril başını eğdi. “Kulağa şu anda kalbinizden çok kafanızı kullanıyormuşsunuz gibi geliyor.”</p>
<p>Yüzüm kızarmasın diye çabaladım. Ne kadar başarılı olduğumu bilemiyordum ama kontrol etmek için yüzüme dokunmaya çalıştım.</p>
<p>“Bir anda otuz beş genç adama âşık olmamı mı önerirsin?”</p>
<p>Kaşlarını kaldırdı. “Eh, siz bu şekilde söyleyince...” “Kesinlikle. Tek bir kalbim var ve onu saklıyorum.” Odada iç çekenler oldu ve bir şeyden paçamı kurtardığımı anladım. Önümüzdeki aylar boyunca daha kaç laf uydurup herkesin neşeli ve belirli bir mesafede durmasını sağlayabilirdim ki? Sonra bu kelimeleri önceden planlamadığımı fark ettim. Gerçekten hissetmiştim ve baskı altında ağzımdan kaçıvermişti.</p>
<p>Bilmiş bir edayla, “Görünüşe göre bir kereliğine de</p>
<p>olsa kalbinizin önderlik etmesine göz yummuşsunuz,” dedi. “Bunu kanıtlayacak bir fotoğrafım var ”</p>
<p>Kile’la ikimizin devasa bir fotoğrafı gösterilirken izledim ve tüm oda bağırış çağırışlarla alkışlara boğuldu.</p>
<p>“Onu bir dakikalığına buraya getirebilir miyiz? Sör Kile nerede?”</p>
<p>Kile, oturduğu yerden kalktı ve yanımdaki sandalyeye oturdu.</p>
<p>Gavril, “Şimdi bu benim için epey farklı bir pozisyon,” diye söze başladı, “çünkü ikinizi de tüm hayatınız boyunca tanıdım.”</p>
<p>Kile kahkahayı patlattı. “Ben de geçen gün bunu düşünüyordum. Annem, bir keresinde bebekken sete sızdığımı ve <span style="font-style:italic;">Rapor</span>'u kapatırken beni kucakladığınızı söyledi.” Gavril’in gözleri açıldı. “Bu doğru! Tamamen unutmuşum!”</p>
<p>Bu yeni hikâyeye gülerken Kile’a baktım. Bu, mutlaka ben doğmadan önce olmuştu.</p>
<p>“Peki, fotoğraflara bakılırsa, belki de çocukluk arkadaşlığı daha fazlasına dönüşüyordur?”</p>
<p>Kile gözlerini bana dikince başımı sağa sola salladım. Bu konuda konuşan ilk kişi olmamın imkânı yoktu.</p>
<p>Sonunda boyun eğdi. “Dürüst olmak gerekirse, bence ikimiz de mecbur kalmadan birbirimizi olasılık dahilinde görmedik.”</p>
<p>Ailelerimizden şen kahkahalar yükseldi.</p>
<p>“Aslında senelerce önce saçını kestirseydi, düşünebilirdim,” diyerek ona takıldım.</p>
<p>Gavril bize bakarak başını salladı. “Herkes şu anda bilmek için ölüp bitiyor: Şu meşhur öpücük nasıldı?”</p>
<p>Bu sorunun geleceğini bildiğim halde yerin dibine girdim. Bu, özel hayatımın ekrana yansıtılması, hayal ettiğimden bin beterdi.</p>
<p>Neyse ki Kile lütfederek konuya değindi. “Sürpriz olduğunu söylediğimde sanırım ikimiz adına da konuşmuş olacağım. Ve özel olsa da çok büyük anlamlar yükleyeceğimizi sanmıyorum. Demek istediğim, diğerleriyle de vakit geçiriyorum ve çoğu harika bir prens olabilir.” “Sahiden mi? Peki siz de hemfikir misiniz Prenses? Bu hafta başkasıyla baş başa vakit geçirdiniz mi?”</p>
<p>Gavril’in söylediklerini sonradan fark etmiş gibiydim. Kile’m az önce söylediği her şeyi idrak etmeden duymamıştım. Söylediklerinde ciddi miydi? Hiçbir şey hissetmemiş miydi? Yoksa sadece mahremiyeti korumak adına mı böyle konuşmuştu?</p>
<p>Ana geri dönüp hevesle başımı salladım. “Evet, birkaçıyla.”</p>
<p>Gavril gözlerini bana dikti. “Ve?”</p>
<p>“Ve gayet hoştular.” Zaten ruh halim bu konuya müsait değildi ve Kile da iyice bir şeyler paylaşmaktan çekinmeme neden olmuştu.</p>
<p>Gavril, Seçilmişler grubuna dönerek, “Hımm,” dedi. “Belki de söz konusu beyefendilerden daha fazla bilgi koparabiliriz. Sör Kile, siz yerinize dönebilirsiniz. Şimdi, kimdi bu şanslı adamlar?”</p>
<p>Baden elini kaldırdı, peşinden de Hale.</p>
<p>“Aşağı gelin beyler.”</p>
<p>Gavril alkışlamaya başladı ve Hale’la Baden yaklaşırken odadakiler de eşlik edip, bir diğer sandalye getirildi. Epey zeki olduğumu düşünüyordum ama hiç konuşmadan çenelerini kapalı tutmaları için onlara yalvarmanın bir yolunu bulamadım.</p>
<p>îşte o anda Kile’m bunu nasıl da kolayca yapabildiğini fark ettim. Birbirini ezelden beri tanımanın bir faydası olduğu ortadaydı sanırım.</p>
<p>Gavril, “Şimdi, adınızı tekrar söyler misiniz sör?” diye sordu.</p>
<p>“Hale Garner.” Yerli yerinde olmasına rağmen eliyle kravatına bastırdı.</p>
<p>“Ah, evet. Peki, bize prensesle randevunuz hakkında ne söyleyebilirsiniz?”</p>
<p>Bana utangaç bir edayla gülümsedikten sonra Gavril’e döndü. “Eh, size prensesimizin her zaman inandığım kadar zeki ve zarif olduğunu söyleyebilirim. Şey, birkaç ortak noktamız olduğunu da. ikimiz de ailelerimizdeki en büyük çocuklarız ve böylesine iyi giyinen bir leydiyle bir terzi olarak mesleğimden konuşmak eğlenceliydi. Yani, görünüşü bir milyon papele bedel.”</p>
<p>Oyunbaz bir edayla iltifatını kabul ederken uçmamaya çalışarak başımı eğdim.</p>
<p>Hale, “Ama bunun dışında, detayların çoğunu kendime saklayacağım için beni affetmenizi umuyorum,” diye ekledi.</p>
<p>Gavril surat astı. “Bize hiçbir şey söylemeyecek misiniz?” “Eh, randevulara çıkmak ve âşık olmak genellikle kişiye özel şeylerdir. Bu sahnede bundan bahsetmek biraz garip geliyor.”</p>
<p>Gavril, hınzırca kameralara, “Belki de diğer beyefendiden daha fazlasını koparırız,” dedi. “Bize tekrar adınızı hatırlatır mısınız?”</p>
<p>“Baden Trains.”</p>
<p>“Peki, prensesle birlikte ne yaptınız?”</p>
<p>“Müzik çaldık. Prenses Eadlyn, annesi kadar yetenekli.”</p>
<p>Annemin arka planda “aaaah” dediğini duydum.</p>
<p>“Ve?”</p>
<p>“Ve güzel dans ediyor, oturduğu yerden bile. Herkes bilsin diye söylüyorum, prenses güncel müzik konusunda bilgili.” Baden kahkaha atınca birkaç kişi de ona katıldı.</p>
<p>Gavril, “Ve?” diyerek ısrar etti.</p>
<p>“Ve onun elini öptüm... Ve gelecekte daha fazla öpücük için umutluyum.”</p>
<p>Ölmek istedim. Niyeyse Baden’ın öpücük istemesi, Kile’la halihazırda yaşanandan bahsetmekten çok daha utanç vericiydi.</p>
<p>Odada yine yüreklendirici sesler yükseldi ve Gavril’in iyice faydalanmaya çalıştığını görebiliyordum. Maalesef, ona verecek daha fazla renkli detay yoktu. Kile, elinde bir nebze şok edebilecek bir şeyi olan tek kişiydi ve o konu da kapanmıştı.</p>
<p>Hızla, “Hayal kırıklığına uğramış gibisin Gavril,” diye belirttim.</p>
<p>Dudaklarını biraz büzdü. “Ben sadece sizin için heyecanlanıyorum Prenses Hazretleri ve olan biten her şeyi bilmek istiyorum. Ve milyonlarca izleyicimize sorabilsey-dik, eminim ki onlar da bana katılırlardı.”</p>
<p>“Eh, endişe etme. Seninle birlikte tüm Illea, yarın Seçilmişler ve saray ahalisi için ufak bir parti vereceğimi öğrenmekten mutluluk duyacak. Tüm davet boyunca kameralar orada olacak, böylece herkes Seçim sürecine şöyle bir bakma şansı elde edecek.”</p>
<p>Odada yine alkışlar yükseldi. Josie’nin resmen sandalyesinden taştığını görebiliyordum, çok heyecanlanmıştı.</p>
<p>Gavril, Hale’le Baden’ı diğerleriyle birlikte oturdukları yerlerine gönderdikten sonra tekrar sorulara başladı. “Yarın ne tür bir parti beklemeliyiz Prenses Hazretleri?” “Dışarıda, bahçede olacak, güneşin tadını çıkarıp vaktimizi birbirimizi tanımaya ayıracağız.”</p>
<p>“Kulağa muhteşem bir planmış gibi geliyor. Gayet huzur verici.”</p>
<p>“Eh, ufak bir detay hariç öyle olacak,” diye ekleyerek parmaklarımı havaya kaldırdım.</p>
<p>“Peki, nedir bu detay?”</p>
<p>“Partiden sonra bir eleme yapılacak.”</p>
<p>Oda mırıltılarla doldu ve halk hakkımda ne düşünürse düşünsün, bu gece oğlanlarla tanıştıkları için kimin kalıp kimin gideceğini merak edeceklerini anladım.</p>
<p>Kelimelerimle kalabalığı susturarak devam ettim. “Tek bir kişi de olabilir üç de... Bilmiyorum. Yani, beyler,” dedim, Seçilmişlere döndüm, “hazırlıklı gelin.”</p>
<p>“Olacakları görmek için sabırsızlanıyorum ve muhteşem bir davet olacağından da eminim. Şimdi, geceyi tamamlamadan önce son bir soru.”</p>
<p>Sırtımı dikleştirdim. “Sor bakalım.”</p>
<p>“Bir kocada hangi özellikleri arıyorsunuz?”</p>
<p>Ne mi arıyordum? Bağımsızlığımı. Barışı, özgürlüğü... Ahren sorgulayana dek sahip olduğumu sandığım mutluluğu.</p>
<p>Omuz silktim. “Bulana dek kimsenin ne aradığını bildiğinden emin değilim.”</p>
<p><a id="bookmark3"></a>17. Bölüm</p>
<p>Josie ellerini başka bir tacıma sürmeyi nasıl başarmıştı? Artık sabrımı taşırmıştı. Kameraların önünde en iyi elbisesi ve tacımla dolanıp hayatında milyonuncu kez kraliyet ailesindenmiş gibi yapacaktı.</p>
<p>Yanlarından geçtiğim insanlarla göz teması kurup gülümsedim ama Kile’ı bulana kadar kimseyle konuşmak için durmadım. Yine Henri’nin yanında duruyor, buzlu çay yudumlayarak bir badminton maçını izliyordu. Henri anında başıyla selam verdi.</p>
<p>“Merhaba bugün Prenses Hazretleri,” dedi, aksam kelimeleri iyice parlatıyordu.</p>
<p>“Merhaba Henri. Kile.”</p>
<p>“Selam Eadlyn.”</p>
<p>Kile’ın sesinde farklı bir tını olduğunu hayal ediyor olabilirdim ama belki de ilk kez konuştuğunu duymak istiyordum. Başımı sağa sola sallayarak dikkatimi topladım.</p>
<p>“Kile, lütfen gidip kız kardeşinle konuşur musun?”</p>
<p>Gözlerindeki halinden memnun ifade hemen yerini sı-</p>
<p>kıntıya bıraktı. “Niye? Bu sefer ne yaptı?”</p>
<p>“Yine taçlarımdan birini aldı.”</p>
<p>“Sende onlardan binlerce falan yok mu?”</p>
<p>Oflayıp pufladım. “Konunun bununla alakası yok. Bana ait ve onun takmaması gerekiyor. Böyle sağda solda yürüdüğünde kraliyet ailesinden olmadığı halde o izlenimi uyandırıyor. Yakışık almıyor. Lütfen onunla davranışları hakkında konuşur musun?”</p>
<p>“Ne zaman sürekli sana iyilik yapan birine dönüştüm?” Gözlerim, öpücüğümüzün ardında yatan anlaşmayı bilmeyen Henri’yle Erik’e kaydı. Anlamış gibi görünmüyorlardı.</p>
<p>Kısık bir sesle, “Lütfen?” dedim.</p>
<p>Gözleri yumuşadı ve bana odasındayken gösterdiği kişiyi, tatlı ve ilgi çekici birini bir nebze olsun görebildim. “İyi. Ama Josie sadece ilgiyi seviyor. Kötülük olsun diye yaptığını sanmıyorum.”</p>
<p>“Teşekkür ederim.”</p>
<p>“Gidiyorum. Hemen geri dönerim.”</p>
<p>Erik, Henri’ye olanları aktarırken ayaklarını vurarak gitti.</p>
<p>Henri konuşmadan önce genzini temizledi, kelimelerinin sonu ağzından garip bir şekilde çıkıyordu. “Bugün nasılsınız Prenses Hazretleri?”</p>
<p>Erik vasıtasıyla mı konuşsam bilemiyordum... Henri’yle konuştum. “Çok iyiyim. Sen?”</p>
<p>Neşeyle, “İyi, iyi,” diye cevap verdi. “Ben, eğleniyor... Şey.” Dönüp yorumunun devamını Erik’e anlattı.</p>
<p>“Partinin harika olduğunu düşünüyor ve kendisine eşlik edilmesi hoşuna gidiyor.”</p>
<p>Kile’dan mı yoksa benden mi bahsediyordu bilemiyordum ama her halükârda bunu demesi hoştu.</p>
<p>“Ee, ne zaman Swendway’den buraya taşındın?”</p>
<p>Henri, Swendwayli olduğunu onaylarcasına başını sallıyor ama aslında soruya cevap vermiyordu. Erik hızlıca fısıldayınca Henri, bana tercüme edilecek upuzun bir cevap verdi.</p>
<p>“Henri, geçen sene on yedi yaşındayken Illea’ya göçmen olarak gelmiş. Aile meslekleri aşçılık ki yaşadığı yerdeki mesleği de bu. Geleneksel yemekler pişiriyorlar ve genellikle kendileri gibi Swendway’den gelen ve sadece Fince konuşanlarla etkileşime geçiyorlar. İngilizcesini geliştirmek için çok çalışan küçük bir kız kardeşi var ama zor bir dil.” Erik’e, “Vay canına. Bayağı zahmetli olmalı,” dedim. Elini havada şöyle bir salladı. “Deniyorum işte.” Erik’in mesleğinin ne kadar zor olduğunu tahmin edebiliyordum ama alçakgönüllü olmasını da takdir ediyordum. Henri’ye döndüm. “Yakında birlikte biraz vakit geçireceğiz. Daha rahat konuşabileceğimiz bir yerde.”</p>
<p>Erik bunu Henri’ye iletti, o da hararetle başını salladı. “Evet, evet!”</p>
<p>Kıkır kıkır güldüm. “Görüşürüz.”</p>
<p>Bahçe Seçilmiş kaynıyordu. General Leger, kolunda Bayan Lucy ile fıskiyenin başında bir grup gençle konuşuyordu ve babam da etrafta dolanıyor, ara sıra birinin sırtına vurduktan ya da merhaba dedikten sonra tekrar toz oluyordu. Annem, bir şemsiyenin altındaki sandalyede oturuyordu ve birçok Seçilmişin etrafında vızıldamasından etkileniyor muydu yoksa rahatsız mı oluyordu kestiremiyordum.</p>
<p>Eğlenceli bir partiydi. Oyun oynayanlar vardı, dolu yiyecek vardı ve gölgelikte bir telli çalgılar dörtlüsü performans sergiliyordu. Kameralar sağa sola yaklaşıp her şeyi kaydediyordu ve ben, bunun halkı sakinleştirmeye yeteceğini umuyordum. Babamın ülkeyi kalıcı bir şekilde yatıştıracak bir plan üretmeye yaklaşıp yaklaşmadığını bilmiyordum.</p>
<p>Bu sırada, günün ilerleyen saatlerinde en az bir kişiyi elemeyi inanılır kılmak için yeterince iyi bir sebep bulmam gerekiyordu.</p>
<p>Kile gizlice yanıma geldi. “Al bakalım.” Tacımı ellerinde tutuyordu.</p>
<p>“Verdiğine inanamıyorum.”</p>
<p>“Biraz ikna edilmesi gerekiyordu ama ona, bu davette olay yaratırsa annemin muhtemelen bir sonrakine gelmesine izin vermeyeceğini hatırlattım. Çıkarması için bu kadarı yeterli oldu. İşte şimdi burada.”</p>
<p>Ellerimi kavuşturmaya devam ederek, “Alamam,” dedim.</p>
<p>“Ama az önce istiyordun,” diye yakındı.</p>
<p>“Onun takmasını istemiyorum ama tacı sağda solda dolaştıramam da. Yapacak işlerim var.”</p>
<p>Ağırlığını diğer ayağına verdi, besbelli sinir olmuştu. Sinir eden kişi olmak biraz hoştu.</p>
<p>“Ne yani, bütün gün senin için elimde mi tutacağım?”</p>
<p><span style="font-style:italic;">“Bütün gün</span> değil. Sadece içeri gireceğimiz ana dek, sonrasında geri alabilirim.”</p>
<p>Kile başını sağa sola salladı. “Sen gerçekten inanılmazsın.”</p>
<p>“Sus. Git partinin tadını çıkar. Ama önce dur, şu kravatı çıkarmamız lazım.”</p>
<p>Çekiştirmeye başlayınca kravatına baktı. “Kravatımın nesi varmış?”</p>
<p>“Nesi yok ki,” dedim. “Bu kravat dünyada her şeyle ters düşüyor. Yaksaydık, iddiasına girerim ki dünya barışma kavuşabilirdik.”</p>
<p>Kravatı çözüp elime doladım.</p>
<p>“Böylesi çok daha iyi.” Kumaş tomarını avucuna koyup diğer elinden tacı alarak başına taktım. “Saçınla gerçekten uyumlu oldu.”</p>
<p>Sırıttı, gözleri neşeyle gözlerime bakıyordu. “Ee, tacını şimdi istemediğine göre, belki bu gece sana geri verebilirim. Odana uğrayabilirim, istersen.” Kile dudağını ısırdı ve tek düşünebildiğim dudaklarının bana ne kadar yumuşak geldiğiydi.</p>
<p>Dile getirilmemiş soruyu anlayarak yutkundum. Kızarmamak için çabalayarak, “îyi olur,” diye karşılık verdim. “Belki saat dokuz gibi?”</p>
<p>“Dokuz.” Kile başıyla onaylayıp geri çekildi.</p>
<p>Yani, <span style="font-style:italic;">Rapor</span><sup>1</sup>da sadece gizliliği koruyordu! Düşünürken kaşlarımı çattım. Ya da belki beni öperek vakit öldürmek istiyordu. Ya da belki yedi yaşından beri bana delice âşıktı ve henüz takılmaya bir son verip itiraf edecek cesareti bulmuştu. Ya da belki...</p>
<p>Ean yanıma gelip koluma girdi.</p>
<p>“Ah!” deyiverdim.</p>
<p>“Moraliniz bozulmuş gibi. O küçük çocuk moralinizi bozacak ne söylediyse, kafanıza hiç takmayın.”</p>
<p>“Sör Ean,” diyerek onu selâmladım, yanımda bu kadar rahat olmasından etkilenmiştim. “Sana nasıl yardımcı olabilirim?”</p>
<p>“Benimle bir yürüyüşe çıkarak tabii ki. Hâlâ sizinle baş başa konuşmanın bir fırsatını bulamadım.”</p>
<p>Ean’m karamel rengi saçı güneşte neredeyse altın rengiydi ve Hale’inki gibi sıradışı bir tarzı olmasa da diğerlerine kıyasla takım elbisesinin içinde daha şık görünüyordu. Bazı erkeklere hiç yakışmazdı.</p>
<p>“Eh, şimdi beni yalnız yakaladın. Hangi konuda konuşmak istersin?”</p>
<p>Sırıttı. “Daha çok sizi merak ediyorum. Hep bağımsız biri olduğunuzu düşünürdüm, yani bu genç yaşta bir koca aramaya başladığınızda şaşırmıştım. Rapor’da ve ailenizle ilgili özel programlarda sizi gördüğüm kadarıyla aceleci davranmayacağınızı düşünmüştüm.”</p>
<p>Biliyordu. Analiz ederken öyle sakindi ki her şeyin şov amaçlı olduğunu bildiğinden emindim.</p>
<p>“Doğru; beklemeyi planlıyordum. Fakat ebeveynlerim mutlu bir aşk yaşıyorlar, ben de denemeye değeceğini düşündüm.”</p>
<p>Ean beni süzdü. “Bu adaylardan herhangi birinin sahiden eşiniz olmak için gerekenlere sahip olduğunu düşünüyor musunuz?”</p>
<p>Kaşlarımı kaldırdım. “Kendini bu kadar küçük mü görüyorsun?”</p>
<p>Yürümeyi kesti ve birbirimize döndük. “Hayır ama siz gözümde çok büyüksünüz. Ve gerçekten hissetmeden lütfedip evleneceğinizi sanmıyorum.”</p>
<p>Bir yabancının bu kadar çok şeyi görebilmesi, özellikle de düşüncelerimi ve hislerimi gizlemek için aldığım onca önlemi düşününce imkânsız geliyordu. Ean seneler içinde beni ne kadar yakından takip etmişti?</p>
<p>Muğlak bir şekilde, “insanlar değişebilir,” diyerek cevap verdim.</p>
<p>Başını salladı. “Değişebilirler sanırım. Ama bir an olsun... Bu yarışmada yolunuzu kaybettiğinizi hissederseniz, elimden gelen her şekilde size yardımcı olmaktan mutluluk duyarım.”</p>
<p>“Peki, bana tam olarak nasıl yardım ederdin?”</p>
<p>Ean beni nazikçe kalabalığın arasına doğru götürdü. “Sanırım bu konuşmayı başka bir güne saklamalıyız. Ama sizin için burada olduğumu bilin Prenses Hazretleri.”</p>
<p>Gözlerimin içine derin derin baktı, sanki göz temasını yeterince uzun bir süre koruyabilseydi tüm sırlarımın dışarı fırlayacağını düşünüyordu. Göz temasını nihayet kestiğimizde birkaç kere derin nefes almaya ihtiyacım olduğunu fark ettim.</p>
<p>“Çok güzel bir gün.”</p>
<p>Kafamı kaldırdığımda Seçilmişlerden biri karşımda duruyordu. Adını tamamıyla unutmuştum.</p>
<p>“Evet, öyle, iyi vakit geçiriyor musun?” Ah, lütfen, adı neydi?</p>
<p>“Evet.” Yüzü gayet dostaneydi ve sesinde hoş bir sıcaklık vardı. “Az önce krikette kazandım. Siz de oynuyor musunuz?”</p>
<p>“Biraz.” Bu işi nasıl çözecektim? “Yaşadığın yerde çok oynar miydin?”</p>
<p>“Yok. Pek sayılmaz. Whites’ta genellikle kış sporları olur.”</p>
<p>Whites! Yok, hâlâ hatırlayamıyordum.</p>
<p>“Dürüst olmak gerekirse, ben pek dışarıya çıkan bir kız değilim.”</p>
<p>“Eh, o halde Whites’a bayılırdınız,” diyerek kahkahayı bastı. “Sadece lazım olduğunda dışarı çıkıyorum.”</p>
<p>“Müsaadenizle.”</p>
<p>Whiteslı Çocukla birlikte yeni gelen kişiye döndük. Onu tanıyordum.</p>
<p>“Özür dilerim Prenses Hazretleri ama sizi bir dakikalığına buradan kaçırabileceğimi umuyordum.”</p>
<p>“Tabii ki Holden.” Koluna girdim. Birazcık terk edilmiş gibi duran Whiteslı gence, “Seninle konuşmak güzeldi,” dedim.</p>
<p>Holden, yürüyüp gittiğimiz sırada, “Umarım kabalık etmemişimdir,” dedi.</p>
<p>“Hiç de değil.”</p>
<p>Yavaşça yürüdük ve o rahat görünüyordu, sanki onlarca kez prenseslerle yürümüştü.</p>
<p>“Vaktinizi almak istemiyorum. Sadece geçen haftaki elemenize hayran kaldığımı söylemek istedim.”</p>
<p>Şaşırmıştım. “Cidden mi?”</p>
<p>“Kesinlikle! Ben, ne istediğini bilen kadınlara hayranım ve fikrinizi savunmanız da hoşuma gitti. Annem, Bankston’daki bir laboratuvarı yönetiyor. O kadar küçük bir yeri idare etmenin ne kadar zor olduğunu biliyorum, yani üzerinizdeki baskıyı tahmin etmek bile benim için zor. Ama iyi idare ediyorsunuz ve bu hoşuma gidiyor. Sadece bilmenizi istedim.”</p>
<p>Geri çekildim. “Teşekkür ederim Holden.” Başıyla onayladı ve ben de düşüncelere dalarak yanından uzaklaştım.</p>
<p>Tüm bu olanlar doğru olduğunu bildiğim şeyi onaylıyordu: Tatlı ve nazik davranırsam, kimse beni ciddiye almıyordu. İnsanların sırtına kibarca vurup dışarı çıkarken onlara sarılsaydım, Holden’m bana olan hayranlığı azalır mıydı? Tüm bu yaşananlar...</p>
<p>“Ah!&quot; Bir yana fırladım, tam yere düşecektim ki bir kol beni sabitledi.</p>
<p>“Prenses Hazretleri.” Hale, kollarımdan tutup toparlanmama yardım etti. “Çok özür dilerim, sizi görmedim.”</p>
<p>Yakınlardaki bir kameranın kliklediğini duyunca gülümsedim.</p>
<p>Dişlerimin arasından, “Kahkaha at,” dedim.</p>
<p>“Ha?”</p>
<p>“Kalkmama yardım et ve kahkahayla geçiştir.” Kıkır kıkır güldüm ve bir an sonra Hale de birkaç kere güldü.</p>
<p>“Bu da neyin nesiydi?” Yüzündeki gülücüğü silmemişti.</p>
<p>Açıklarken elbisemi düzelttim. “Kamera ekibi izliyordu.”</p>
<p>Yana doğru bir baktı.</p>
<p>“Bakma,” dedim ve o da tekrar bana döndü.</p>
<p>“Öf. Hep böyle tetikte misin?”</p>
<p>Bu seferki kahkaham içtendi. “Temel anlamda.”</p>
<p>Gülücüğü soldu. “Bu nedenle mi geçen akşam kaçıp gittin?”</p>
<p>Benim yüzüm de ciddileşti. “Üzgünüm. Kendimi iyi hissetmiyordum.”</p>
<p>“Önce kaçıyorsun sonra da yalan söylüyorsun.” Başını sağa sola salladı, hayal kırıklığına uğramıştı.</p>
<p>“Hayır.”</p>
<p>“Eadlyn,” diye fısıldadı. “Benim için kolay değildi. Babamın ölmesinden ya da annemin zorluklar yaşamasından veya ailemin statüsünü kaybetmesinden bahsetmek hoşuma gitmiyor. Paylaşmam zor oldu. Ve gerçekten senden bahsetmeye başladığımızda ise beni bırakıp gittin.”</p>
<p>Yine o tüylerimi diken diken eden, kendimi çıplak hissettiren his üstüme geldi.</p>
<p>“Gerçekten özür dilerim Hale.”</p>
<p>Yüzümü inceledi. “Samimi olduğunu sanmıyorum.” Gerilerek yutkundum. “Ama ben yine de senden hoşlanıyorum.”</p>
<p>Kafamı kaldırıp ona baktım, bu olasılık beni büyülemişti.</p>
<p>“Konuşmaya hazır olduğunda -gerçekten konuşmaya-burada olacağım. Tabii ki gelip o oğlanlara yaptığın gibi beni de ninja gibi elemezsen.”</p>
<p>Garip bir kahkaha attım. “Bunun bir daha olacağını sanmam.”</p>
<p>“Umarım olmaz.” Hale bakışlarını bana dikti ve gözlerinin tenimin altını kat kat delebilecekmiş gibi hissettirmesi hoşuma gitmedi. “Elbisenin lekelenmediğine sevindim. Yazık olurdu.”</p>
<p>Gitmeye yeltendi ama kolunu kaptım. “Hey. Teşekkür ederim. <span style="font-style:italic;">Rapor</span>’da vakur davrandığın için.”</p>
<p>Sırıttı. “Her gün yeni bir şey demiştim, unuttun mu?”</p>
<p><a id="bookmark4"></a>18. Bölüm</p>
<p>“Pekâlâ, Prenses Hazretleri, ne zaman hazır olursanız.” Makyajı yapan kız son bir kez kontrol etti ve ben de düzgün durup aklımdan isimleri geçirdim. Başımla onayladığımda kameranın ışığı kırmızıya dönüp çekime başladığımızı bana bildirdi.</p>
<p>“Olağanüstü çay partisini gördünüz, leziz yiyecekleri duydunuz ve tüm nefes kesici tarzları izlediniz; peki, sizce kim elenmeli?</p>
<p>“Evet, Sör Kile tacımla pek erkeksi görünmüyordu ve Sör Hale neredeyse ayaklarımı yerden kesecekti... Kötü anlamda,” deyip sırıtarak sözümü noktaladım. “Ancak iyice düşünüp taşındıktan sonra bugün yanımızdan ayrılacak Seçilmişler, Whites’tan Kesley Timber ile Bankston’dan Holden Messenger oldu.</p>
<p>“En sevdiğiniz adayın durumu nasıl? Geride kalan adaylar hakkında daha fazlasını öğrenmek için ölüp bitiyor musunuz? Seçimle ilgili daha fazla habere mi susadınız? Her cuma, benim ve beyefendilerin vereceği gelişmeler için <span style="font-style:italic;">Rapor</span>'u izleyin ve sadece ulusal kanalda gösterilecek özel programları takip etmeyi unutmayın.”</p>
<p>Birkaç dakika daha gülmeye devam ettim.</p>
<p>Yönetmen, “Kestik!” diye bağırdı. “Fevkalade. Bence mükemmel oldu ama emin olmak için bir kez daha çekelim.”</p>
<p>“Tabii ki. Ne zaman yayınlanacak?”</p>
<p>“Bu öğleden sonra yapılan partinin görüntülerini bu gece düzenleyecekler ve yarın yayınlayacaklar, yani bu da pazartesi günü gösterilmiş olur.”</p>
<p>Başımla onayladım. “Harika. Bir kez daha?”</p>
<p>“Evet, Prenses Hazretleri, sizin için sorun olmazsa.” Yutkunup konuşmamı tekrar gözden geçirdikten sonra vücudumu aynı pozisyona soktum</p>
<p>Saat dokuzu on geçe kapıma vurulduğunu duydum ve açmak için hızla ilerledim. Kile oradaydı, kirişe yaslanmıştı, elinde tacım vardı.</p>
<p>Şakasına, “Bunu özlediğini duydum,” dedi.</p>
<p>“îçeri gel ezik.”</p>
<p>Eşikten geçip sanki odamı her gün yeniden düzenli-yormuşum gibi etrafa baktı. “Ee, artık gönderiliyor muyum?”</p>
<p>Sırıttım. “Hayır, gönderilen Kesley ile Holden. Ağzından kaçırma ama. Bahçe partisi yayınlanana kadar onları gönderemem.”</p>
<p>“Sorun olmayacak. Zaten ikisi de benimle pek konuşmuyor.”</p>
<p>“Öyle mi?” diye sorduğum sırada tacımı verdi. “Seçim’e dahil olmamın adil olmadığını söylediklerini</p>
<p>duydum. Ve seninle öpüştüğümüzü her yerde görünce bu düşünceleri netleşti.”</p>
<p>Tacımı raftakilerin arasına koydum. “iyi yaptım öyleyse, değil mi?”</p>
<p>Güldü. “Ah, sana bir hediye daha getirdim.” “Hediyelere bayılırım!”</p>
<p>“Bundan nefret edeceksin, güven bana.” Elini cebine atıp o inanılmaz derecede felaket kravatı çıkardı.</p>
<p>“Kötü bir gün geçirdiğinde bahçeye götürüp yakabileceğini düşündüm. Hıncını ağlamayacak bir şeyden çıkarırsın. Leeland’in aksine.”</p>
<p>“Onu ağlatmaya çalışmıyordum.”</p>
<p>“Tabii ki öyle.”</p>
<p>Elindeki dürülmüş kumaşı alıp gülümsedim. “Aslında bu hediye gerçekten hoşuma gitti. Bir daha hiçbir insanın bunu takmayacağının garantisini veriyor.”</p>
<p>Ona, o çarpık gülümsemesine bakınca her şeyi bir anlığına unutabildim. O anda Seçim’in gerçekleşmediğini hissettim. Sadece bir gencin yanındaki bir kızdım. Ve bu gençle ne yapmak istediğimi biliyordum.</p>
<p>Kravatı yere atıp elimi göğsüne koydum. “Kile Wood-work, beni öpmek ister misin?”</p>
<p>Islık öttürdü. “Hiç de utangaç değilsin, değil mi?”</p>
<p>“Kes şunu. Evet mi hayır mı?”</p>
<p>Dudaklarını sıkıp düşünüyormuş gibi yaptı. “Sorun etmezdim.”</p>
<p>“Ve seni öpmemin, aslında senden hoşlandığım anlamına gelmeyeceğini ve kesinlikle seninle evlenmeyeceğimi anlıyor musun?”</p>
<p>“Şükürler olsun ki.”</p>
<p>“Doğru cevap.”</p>
<p>Ellerimi başına dolayıp onu kendime çektim ve bir an sonra kolları belimdeydi. Uzun bir günün ardından mükemmel bir yatıştırıcıydı. Kile’ın öpücükleri direkt ve yavaştı ve başka bir şey düşünmemi imkânsızlaştırıyordu.</p>
<p>Yatakta yuvarlanıp birbirimize sarılırken kahkahalar attık.</p>
<p>“Adım söylendiğinde olacağını düşündüğüm şeyler arasında asla bir gün seni öpeceğimi hayal etmemiştim.</p>
<p>“Ben de bu konuda iyi olacağını asla hayal etmemiştim.”</p>
<p>“Hey,” dedi, “biraz deneyimim oldu.”</p>
<p>Dirseğimin üstünde doğruldum. “En son kimi öpmüştün?”</p>
<p>“Caterina. Italyan ailesi ağustosta ziyarete geldiğinde, henüz saraydan ayrılmamıştım.”</p>
<p>“Bu beni hiç şaşırtmadı.”</p>
<p>Kile omuz silkti, zerre kadar utanmamıştı. “Ne diyebilirim ki? Gayet dost canlısı insanlar.”</p>
<p>Gözlerimi devirerek, “Dost canlısı,” diye tekrarladım. “Öyle de denilebilir tabii.”</p>
<p>Kıs kıs güldü. “Peki ya sen?”</p>
<p>“Ahren’a sor. Besbelli herkes biliyor ”</p>
<p>“Leron Troyes?”</p>
<p><span style="font-style:italic;">“Sen</span> nasıl öğrendin?”</p>
<p>Orada öylece yatarken o kadar çok güldük ki neredeyse ağlayacaktık. Gömleğindeki bir düğmeyle oynadım, o da öpücüklerin arasında bir tutam saçımı parmağına doladı ve dünya sadece ikimizi kapsayacak kadar daraldı.</p>
<p>“Seni daha önce hiç böyle görmemiştim,” diye yorum yaptı. “Seni güldürmenin bu kadar kolay olacağım bilmiyordum.” “Kolay değil. Bugün nadir görülen bir havan olmalı.” Kile tek kolunu boynuma dolayıp yüzünü aramızda santimler kalacak kadar yaklaştırdı. “Kendini nasıl hissediyorsun? Bugünler sana çok çılgın geliyor olmalı.” “Yapma,” diye fısıldadım.</p>
<p>“Neyi?”</p>
<p>“Bunu mahvetme. Senin burada olman hoşuma gidiyor ama bir ruh eşine ihtiyacım yok. Sessiz olabilir ve beni öpmeye devam edebilir ya da gidebilirsin.”</p>
<p>Sırtüstü yatıp birkaç dakikalığına sessiz kaldı. “Üzgünüm. Sadece konuşmak istemiştim.”</p>
<p>“Konuşabilirsin de. Ama senin hakkında değil, benim hakkımda değil ve kesinlikle ikimiz hakkında değil.” “Yalnızlık çekiyormuşsun gibi geliyor. Tüm bunlarla nasıl baş edebiliyorsun ki?”</p>
<p>Oflayıp puflayarak ayağa kalkıp onu da ayağa diktim. “Öğüde ihtiyacım olursa, annemlerle konuşurum. Bir dostun beni dinlemesine ihtiyacım olursa, Ahren var. Bir anlığına yardımcı oluyordun ama sonra sorular sormaya başladın.”</p>
<p>Onu kendi etrafında döndürüp kapıya doğru ittirdim. “Bunun ne kadar sağlıksız olduğunun farkında mısın?” diye sordu.</p>
<p>“Yetişkinlerin davranışları konusunda örnek mi oluşturuyorsun? Annenin önlük iplerini kesmesini bile sağla-yamıyorsun.”</p>
<p>Kile dönüp gözlerini üzerime dikti. Öfkesinin yüzüme yansıdığının farkmdaydım. Beni tekrar terslemesini</p>
<p>bekledim, büyürken binlerce defa yaptığı şekliyle. Ancak gözleri yumuşadı ve ben daha anlayamadan eli boynum-daydı, beni kendine çekiyordu.</p>
<p>Dudaklarını dudaklarıma yapıştırdı ve bunun için ondan hem nefret ettim hem de ona taptım. Tek düşünebildiğim ağzının nasıl hareket ettiği ve ellerinin arasında ne kadar narin göründüğümdü. Öpücükler huylandıracak kadar yumuşayana dek tutku azaldı.</p>
<p>Kile nihayet geri çekildiğinde parmaklarını saçımdan ayırmayıp dalgın dalgın saç derimi ovuşturdu.</p>
<p>“Çok şımarıksın ve çok edepsizsin... Ama ben buradayım.” Son bir öpücükle kapıyı açıp dışarı çıktı.</p>
<p>Şaşkınlıktan başım dönerek odama baktım. Besbelli bana katlanamazken neden ona açılmamı sağlamaya çalışıyordu ki? Ve ben de ondan hoşlanmıyordum! Bazen Josie kadar muzır olabiliyordu.</p>
<p>Yatmaya hazırlanmak için dolabıma gittim ve yerde çirkin kravatını gördüm. Şimdi kaldırıp atsaydım herkese bir iyilik yapmış olurdum.</p>
<p>Belki de berbat bir gün geçirdiğimde ateşe vermeliydim. Şimdilik bir çekmeceye attım.</p>
<p>Ertesi sabahki düşüncelerim karmakarışıktı. Sürekli Kile’ın dün geceki amacının ne olduğunu düşünüp duruyordum. Hale de çok fazla soru sorduğunda benzer şekilde hissettiğimi düşünmeden edemiyordum. Benim hakkında çok farklı düşünceleri olan farklı insanlardı ancak ikisi de bana nasıl geri adım attırılacağım hemen çözmüştü. Tüm oğlanlar böyle miydi? Bu hepsinin yapmayı bildiği bir şey miydi?</p>
<p>“Neena?” Saçımı fırçalayıp düzeltmeye çalıştığım sırada arkamdan bir hizmetçi gelip buharla kaplı banyoya girdi, yere bıraktığım pijamaları topladı.</p>
<p>“Evet, Prenses Hazretleri?” Konuştuğumuz sırada aynadaki gözlerimi yakalamıştı.</p>
<p>“Erkek arkadaşından bahsedeli bayağı oldu diye düşünüyorum. Adı ne demiştin?”</p>
<p>Yüzüne bir tebessüm yayıldı. “Mark. Neden sordunuz?” “Etrafım milyonlarca oğlanla çevrili. Sadece tek biriyle baş etmen gerektiğinde nasıl oluyordur diye merak ediyorum.”</p>
<p>Buna karşılık başını salladı. “Sana bağlı tek bir genç, harika bir şey,” dedi, mutluluğu beni de zorla gülümset-tirdi. “Harika şeyler yapıyor. Sonunda bir üniversiteye girdi ve sürekli ders çalışıyor. Haftada belki bir-iki kere beni arıyor. Pek bir şey sayılmaz ama ikimizin de programı epey dolu.”</p>
<p>Göz kırparak, “Bana sürekli göz kulak olunması gerekiyor,” dedim.</p>
<p>“Amin.”</p>
<p>“Kafasına çok takıyor mu? Uzakta ve meşgul olmanı?” Koluna yaydığı kıyafetleri düzeltti. “Hayır. Ders programı çok çaba gerektiriyor, yani şimdilik aslında işime geliyor.”</p>
<p>Başımı bir yana atıp saçımı fırçalamaya devam ettim. “İlginç. Ne okuyor?”</p>
<p>“Mark, kimyager. Özellikle belirtmek gerekirse, biyokimya okuyor.”</p>
<p>Gözlerim ardına dek açıldı. “Sahi mi? Meslekleriniz arasında dağlar kadar fark var.”</p>
<p>Kaşlarını çattı. “Artık kast sistemi yok Prenses Hazretleri. İnsanlar istedikleriyle çıkıp evlenebiliyorlar.” Direkt ona bakmak için aynaya sırtımı döndüm. “Onu demek istemedim. Sadece aranızdaki dinamik ilgimi çekti. Senin kolunda yıkanacak çamaşırlarım var ve o bir hastalığa çare bulabilir. Dünyadaki en inanılmaz derecede farklı rollerden ikisi.”</p>
<p>Neena yutkunup her şeyi yere attı. “Sonsuza dek sizin çamaşırlarınızla ilgilenmeyeceğim. Buraya gelirken bir karar aldım ve istediğim anda çekip gidebilirim.” “Neena!”</p>
<p>Aniden, “Kendimi iyi hissetmiyorum,” dedi. “Size yardım etmesi için başka birini göndereceğim.”</p>
<p>Reverans bile yapmadı.</p>
<p>“Neena, ben öylesine konuşuyordum!”</p>
<p>Kapı çarpıldı ve ben ardından baktım, izin istemeden hiç utanmayarak çekip gitmesi beni şok etmişti. Niyetim onu gücendirmek değildi. Sadece merak etmiştim ve o tek gözlem, gerçekten sormak istediğim konuların yanından bile geçmemişti.</p>
<p>Saçımı ve makyajımı tek başıma tamamladım. Yedek hizmetçi geldiğinde onu derhal gönderdim. Neena sırf kötü bir ruh halinde diye işini bırakıp gidemezdi. Ben, kendi başımın çaresine bakabilirdim ve o da yarın temizlik yapabilirdi.</p>
<p>Seçim’de kalan gençlerin başvuru formlarını elime aldım. Hoşuma gitse de gitmese de benden ne beklendiğini biliyordum. Tek yapmam gereken, işi olabildiğince yüzeysel tutabilecek durumlar yaratmaktı.</p>
<p>Ean kesinlikle göz alıcıydı ama karizması neredeyse insanı bunaltacak düzeydeydi. Onunla tek başıma vakit geçirmeye hazır olduğumdan emin değildim. Edwin, yeterince zararsızdı. Apselin sayfasını çıkarıp şöyle bir göz gezdirdim. Sıra dışı bir şey yoktu. Bu kadar sıradan olduğu için içimden onu göndermek geldi ama ilk elemenin ardından gelen tepkiden sonra bu işten paçamı kurtarabileceğimi düşünmüyordum. Sonra elime Kile’ın formu geldi ama şu anda olmazdı. Winslow, söylemekten nefret etsem de bayağı iticiydi. Ona ne kadar çok bakarsam bunu o kadar kolay görüyordum. Bir tipim olduğunu sanmıyordum ama o bana bir anti-tipim olabileceğini düşündürdü. Ivan... Hafif klor kokan adam mıydı?</p>
<p>Yığının altlarından Jack Ranger’ın fotoğrafı üstüme fırladı. Bana partide birkaç kez baktığını görmüştüm ama konuşmamıştık. Bunun, hâlâ aralarından bazılarının yaptığı gibi bana kendimi huzursuz hissettirmeden birlikte bir gece geçiremeyeceğimiz kadar çekindiği anlamına geldiğini düşündüm.</p>
<p>Not kâğıdıma, bu gece onu birlikte bir film izlemeye davet etmeyi yazdım. Yeterince kolay bir randevuydu. Gereksiz konuşma olmayacaktı. Jack diğerlerinin arasına katıldığı anda bir uşakla birlikte notu ona gönderecektim. Randevuları hep bir mektup göndererek ya da oğlanları odadan çıkararak duyurmayı planlıyordum. Böylece ilgi çekici olabilecekti.</p>
<p>Kahvaltıyı hızlıca yedim, çalışmaya hazırdım. Sonu gelmeyen isteklere, faturalara, bütçelere ve önerilere bakmak, en sevdiğim şey sayılmazdı ama beni hep meşgul ediyordu ve zihnimin tüm gün oyalanması hoşuma gidiyordu. Önümüzdeki üç ay boyunca gecelerim ve hafta</p>
<p>sonlarım bu gençlere adanmış olacaktı ama geri kalan zamanlarda yapacak farklı bir işim vardı.</p>
<p>Babam, mola vermek için çay alıp, “Eadlyn canım,” dedi. “Sana söyleme fırsatım olmadı ama bahçe partisinin başarılı geçtiğini düşünüyordum. Bu sabah gazetelerdeki bazı hikâyeleri okudum ama gayet iyi kotarılmıştı.” “Ben de birkaç tanesine baktım. Ve özel programlarının bir kısmını da yakaladım ve iyi bir iş çıkarılmış gibi geldi.” Sandalyemde gerildim, aynı şekilde oturmaktan her yerim ağrıyordu.</p>
<p>Gülümsedi. “Kesinlikle öyle. Bence yakında yine böyle bir davet -grupla birlikte halkın görebileceği bir şey- yapmalısın.”</p>
<p>“Ardından bir elemenin gelebileceği bir şey mi?” “Bunun bir faydası olacağını düşünüyorsan.” Masasına gidip çayından biraz kendime doldurdum. “Bence bir şeyler katıyor. En sevdikleri aday risk altındayken halk daha çok ilgilenecekmiş gibi.”</p>
<p>Bunu düşündü. “İlginç. Nasıl düzenlenmesi gerektiğiyle ilgili bir fikrin var mı?”</p>
<p>“Hayır ama burada bir prens aradığımız için onları bir prens olarak bilmeleri gereken konularda test etmenin iyi olabileceğini düşündüm. Tarih ya da politika. Sanırım eğlenceli kılmanın bir yolu olabilir, oyun programı gibi belki?” Kahkahayı bastı. “Halk bunu yalayıp yutar.”</p>
<p>Çayımı yudumladım. “Gördün mü, harika fikirlerim var. Bir prense ihtiyacım yok.”</p>
<p>“Eadlyn, ihtiyaç duysaydın, dünyayı bir başına yönetebilirdin. Konu bu değil,” derken güldü.</p>
<p>“Göreceğiz.”</p><img src="main-4.png" alt="" style="width:48pt;height:20pt;"/>
<p><a id="bookmark5"></a>19. Bölüm</p>
<p>Akşam yemeğinden sonra Jack’in odasının önünde durduğumda beni kapıda bekliyordu. Garipti ama gergin olduğundan kendine hâkim olamadığını düşündüm.</p>
<p>Yaklaşırken, “İyi akşamlar Jack,” dedim.</p>
<p>Başıyla selamlayıp, “Prenses Hazretleri,” diye karşılık verdi.</p>
<p>“Bana Eadlyn diyebilirsin.”</p>
<p>Gülümsedi. “Harika. Eadlyn.”</p>
<p>Kolunu uzatmasını beklerken garip bir sessizlik oldu. Orada öylece dikiliyordu, tebessümü gergindi ama gözleri ışık saçıyordu. Sonunda anlayacağına olan umudum tükenince merdiveni işaret ettim. “Buradan.”</p>
<p>“Süper.” Sonra yolu bilmediği halde önüme geçip yürümeye başladı.</p>
<p>“Hayır Jack. Buradan dönmemiz gerekiyor.” Yol boyunca belki aynı şeyi üç ya da dört kere söyledim ama o hiç özür dilemedi. Sadece zaten nereye gideceğinin planını yapmış gibi söylediğim yönlere gidiyordu. Hatalarının üzerinde</p>
<p>durmamak için elimden geleni yaptım. Bir sonraki eleme için zihinsel olarak hazırlanmış bir avuç genç varken Jack’i de o listeye ekleyecek bir sebep çıksın istemiyordum.</p>
<p>Saray dört katlıydı ama yerin altında çok daha fazla kat vardı. <span style="font-style:italic;">Rapor</span>, eksi bir katında çekiliyordu ve orada bir sinema salonuyla birlikte bir de depo vardı. Görevliler ile muhafızların da eksi bir ve eksi ikide odaları vardı ama bulundukları kanadın sinema salonuyla bağlantısı yoktu. Tüm bunların altında devasa bir sığınak da vardı. Oraya hatırlayabildiğim kadarıyla sadece iki kez gitmem gerekmişti; bir kere üç yaşındayken bir tatbikatta ve bir kere de akabinde son asiler bize saldırdığında.</p>
<p>Bunu düşünmek tuhaftı. Asiler yok olmuştu ama şimdi monarşiyle savaşan farklı gruplarla yüzleşiyorduk. Neredeyse keşke asiler hâlâ yaşıyor olsaydı diyecektim. En azından adını koyabilirdik. En azından o zamanlar kiminle savaştığımızı tam olarak biliyorduk.</p>
<p>Başımı sağa sola sallayıp elimdeki işe döndüm. Bir randevum vardı. Bu gerçeği hatırladığımda kendime kızdım. Babam burada bir kamera olmasını isterdi. Ah, neyse artık. Bir dahakine.</p>
<p>“Ee, umarım film izlemeyi seviyorsundur.”</p>
<p>Jack hevesle, “Seviyorum,” diye cevap verdi.</p>
<p>“Güzel. Ben de seviyorum ama her zaman sinemaya gitmem mümkün olmuyor. Alt katta birkaç yeni filme erişimimiz var, gerçi seçeneklerimiz sınırlı. İyi bir şey bulma ihtimalimiz var.”</p>
<p>“Harika.” Kabalaşmakla nazik olmak arasında yürüdüğü ince çizgi garipti. Ne kadar çok hata yaptığının farkında değil mi diye merak ettim.</p>
<p>Bir uşak bize patlamış mısır hazırlamıştı ve ben de kumandayla seçeneklerimizi gözden geçirdim.</p>
<p><span style="font-style:italic;">“Öldüren Tutku</span>'ya ne dersin?” diye önerdim. Kısa tanımında hem drama hem de romantik olduğunun sinyalleri veriliyordu, tıpkı afişindeki gibi.</p>
<p>“Kulağa fena gelmiyor, içinde aksiyon var mıymış?”</p>
<p>“Sanmıyorum. <span style="font-style:italic;">Kanlı Elmas’ta</span> var.” Bir yöne silah doğrultmuş bir adam siluetinin olduğu resim karanlık ve kasvetliydi. Kendi rızamla seyredeceğim türden bir şey değildi.</p>
<p>“Evet! Kulağa iyi geliyor.”</p>
<p>Mönüye geri dönmeye çalışarak, “Diğer seçeneklerimiz de var,” dedim.</p>
<p>“Ama ben bunu izlemek istiyorum. Çok korkutucu olmaz. Olursa da bana sokulabilirsin.”</p>
<p>Acaba Apsel'ın üzerinde daha fazla mı dursaydım diye düşünürken suratımın şekli değişti. Sinema salonumuzdaki koltuklar geniş ve çok yumuşaktı. Birine sokulmamın tek yolu, o kişinin koltuğuna sıvışmaktı ki böyle bir şey olmayacaktı. Ayrıca, korktuğumu itiraf etmektense hayatım boyunca bir yara izi taşımayı tercih ederdim.</p>
<p>Yine de bu film için endişemin kaynağı bu değildi. Sadece izlemeye değer görünmüyordu.</p>
<p>Biraz sözümün dinlenmediğini hissederek iç çektim. Yine ne kadar budalaca davrandığının farkında değil gibiydi. Babama tüm oğlanların biraz daha adabımuaşeret dersine ihtiyaç duyduğunu söylemem gerektiğini düşünerek konunun peşini bıraktım ve filmi izlemeye başladım.</p>
<p>Uzun lafı kısası, Esas Adam’m babası Kötü Adam tarafından öldürülmüştü. Esas Adam, hayatını Kötü</p>
<p>Adam’ın izini sürerek geçiriyordu ama Kötü Adam birçok kez elinden kurtulmayı başardı. Esas Adam, Süper Sarışın’la yattı. Süper Sarışın yok oldu. Esas Adam, Kötü Adam’ı öldürdü ve Süper Sarışın tekrar ortaya çıktı. Ah, bir de bir şeyler havaya uçtu.</p>
<p>Jack keyfini çıkarıyormuş gibiydi ama sıkılmıştım. Süper Sarışın birilerini öldürseydi, belki biraz umursa-yabilirdim.</p>
<p>Fakat en azından konuşmak zorunda kalmamıştık.</p>
<p>Jenerik akarken ışıkları yakmak için kumandayı kullandım.</p>
<p>Heyecandan parlayan gözleriyle, “Ee, nasıl buldun?” diye sordu.</p>
<p>“Fena değildi. Kesinlikle daha iyisini gördüm”</p>
<p>Filmden dolayı aşırı derecede kıpır kıpırdı. “Ama efektler inanılmazdı!”</p>
<p>“Tabii ki ama hikâye bayattı.”</p>
<p>Gözlerini kıstı. “Benim hoşuma gitti.”</p>
<p>“Pekâlâ.”</p>
<p>“Moralini mi bozdu?”</p>
<p>İfadem değişti. “Hayır. Sadece anlamı kötü bir zevkin olduğu.”</p>
<p>Kahkahayı bastı, dostaneden çok tehditkâr, müphem bir sesti. “Bunu yapmana bayılıyorum.”</p>
<p>“Neyi yapmama?” Ayağa kalkıp patlamış mısır kâsemi tezgâha götürdüm, çalışanların alması için bıraktım.</p>
<p>“Biraz şu tavrını görebilmek için tüm gece bekledim.”</p>
<p>“Pardon?”</p>
<p>“Öfkeye kapılmanı ya da ters ters konuşmanı umuyordum.” O da kâsesini tezgâha getirdi. “Geçit töreninden</p>
<p>sonraki gün Erkekler Odası’nı temizlediğinde? Harikaydı. Yani, eve gitmek istemiyorum ama bana bağırsaydın mahvolmazdım.”</p>
<p>Gözlerimi üzerine diktim. “Jack, birbirimizle neredeyse hiç konuşmadığımızı fark etmişsindir ve ilk sohbetimizde öfkemin seni tahrik ettiğini itiraf ediyorsun. Karar verirken bunun senin adına nasıl bir sonuç doğuracağını düşünebiliyor musun?”</p>
<p>Yüzünde bir gülücük belirdi, istifini bozmamıştı. “Dürüst olmamı takdir edeceğini sanıyordum. Kolayca sinirlenebildiğin hissine kapıldım ve bunun beni rahatsız etmediğini bilmeni istedim. Aslında bakılırsa, hoşuma gidiyor.”</p>
<p>Jack elime uzandı ve ben de elimi geri çektim. “Yanlış düşündün. Randevu bitti. îyi geceler.”</p>
<p>Hızla yanıma gelip tekrar beni tuttu. Ne kadar korktuğumu belli etmek istemiyordum ama korkunun buz gibi liflerinin damarlarımda dolaştığını hissedebiliyordum. Benden daha iriydi ve kavgadan zevk alacağa benziyordu.</p>
<p>ipek gibi bir sesle, “Kaçma,” dedi. “Sadece sana uygun olabileceğimi, kolay bir eşleşme olacağını düşündüğümü söylemeye çalışıyorum.” Parmaklarını yanaklarımda gezdirip çenemin altına kadar indi. Nefesi hızlanmıştı ve vakit kaybetmemem gerektiğini biliyordum. Derhal oradan çıkmalıydım.</p>
<p>Gözlerimi kıstım. “Ve ben sadece elini çekmezsen biriyle eşleşemeden öleceğini söylemeye çalışıyorum.”</p>
<p>“Ateşli.” Sırıttı, görünüşe göre olanlardan zevk alıyordu. “Eğlenceli, küçük bir oyun.”</p>
<p>“Bırak. Beni.”</p>
<p>Elini gevşetti ama gözlerindeki vahşi heyecanı hâlâ görebiliyordum. “Eğlenceli. Yakında yine yapmalıyız.”</p>
<p>Merdivene giderken peşimden gelmemesi için dua ediyordum. Şu andan itibaren her-bir-randevuda kameralar olacaktı.</p>
<p>ilk kata nefes nefese vardığımda iki asker buldum ve direkt üstlerine atıldım.</p>
<p>Kollarına düştüğümde ilk asker, “Prenses Hazretleri,” dedi.</p>
<p>“Çıkarın onu buradan!” Merdiveni göstererek ısrarla konuştum. “Jack! Çıkarın onu evimden!”</p>
<p>Muhafızlar beni bırakıp onu yakalamak için koştular ve ben de zemine çöktüm, aklım başımdan gitmişti.</p>
<p>“Eadlyn?”</p>
<p>Hemen arkamdan Ahren geliyordu. Feryadı basıp kollarına koştum.</p>
<p>“Ne oldu? Yaralandın mı?”</p>
<p>Kekeleyerek, “Jack’di,” dedim. “Kolumu tuttu. Bana dokundu.” Başımı sağa sola sallayıp olayın ne kadar hızlı geliştiğini anlamaya çalıştım, sadece o anda bunu bu kadar çabuk görememiştim.</p>
<p>Sık sık beni izlemiş, asla yanıma yaklaşmamış, sessizce zamanın gelmesini beklemişti. Bu gece bile hareketleri ağırdı, patlama noktasına kadar yükselen gerilimin tadını çıkararak artan öfkemi kontrolünü elinde tuttuğu enerjiyle izlemişti.</p>
<p>“Garip şeyler söyleyip durdu ve bana bakışı... Ahren, hayatımda hiç bu kadar korkmamıştım.”</p>
<p>Merdivenden yükselen gürültüye ikimiz de dönüp baktık. iki muhafız Jack’le boğuşarak onu düzlüğe çıkarıyorlardı. Gözleri beni bulduğu anda hırlamaya başladı.</p>
<p>Israrla, “Hoşuna gitmişti!” dedi. “Bana yanaşıyordun!”</p>
<p>Elimi tutan Ahren, içgüdülerim aksi yöne koşmamı söylese de beni Jack’in yanına götürdü. Beni Jack’in suratının önünde durdurdu.</p>
<p>Ahren, “Ağzını burnunu kır Eadlyn,” diye emretti. Şaka yaptığını düşünerek gözlerimi üzerine diktim. Ancak gözlerindeki öfke bana tam tersini söylüyordu.</p>
<p>Aklımı çelmişti. insanlar bana lakap taktıklarında ya da kıyafetlerimi eleştirdiklerinde intikam alamıyordum. Geçit törenine geri dönüp insanlara ne kadar budalaca davrandıklarını söyleyemezdim. Fakat burada, bir kez olsun bana gerçekten yanlış yapan birinden intikam alabilirdim.</p>
<p>Jack sanki yapmamı umuyormuş gibi, sanki daha sonra dokunuşumun hayalini kuracakmış gibi şeytani bir şekilde sırıtmıyor olsaydı, yapabilirdim de. Kafasının içinde seks ve şiddet bağlantılıydı ve ona birini sunmak, diğerini sunmaya yakındı.</p>
<p>“Yapamam,” diye fısıldadım.</p>
<p>Jack yalandan dudak büktü. “Emin misin tatlım? Ben bunu hiç umursa...”</p>
<p>Ahren’m daha önce yumruk attığını hiç görmemiştim. Neredeyse kardeşimin yumruğu başının acayip bir yöne yatmasına neden olduktan sonra Jack’in kıpırtısız vücudunu görmek kadar şok ediciydi.</p>
<p>Ahren elini tutup homurdandı. “Canım acıyor! Aaaah, gerçekten canım acıyor!”</p>
<p>Ahren’a koridoru göstererek, “Haydi, seni hastane kanadına götürelim,” dedim.</p>
<p>“Prenses Hazretleri, onu da yanımızda götürmeli miyiz?”</p>
<p>Jack’in kıpırtısız formuna bakınca göğsünün inip kalktığını fark ettim.</p>
<p>“Hayır. Onu bir uçağa bindirin, bilinci yerinde olsun ya da olmasın.”</p>
<p>Ahren’ın yatağına kıvrılmıştım ve diğer yanda da Kaden vardı. Ahren, sargılı parmaklarını esnetiyordu ki fena morarmıştı.</p>
<p>Kaden, endişeliden çok heyecanlıymış gibi görünerek, “Canın acıyor mu?” diye sordu.</p>
<p>“Birazcık ama yine olsa yine yaparım.”</p>
<p>Memnuniyetle ikizime gülümsedim.</p>
<p>Kaden, “Ben orada olsaydım,” diye lafa başladı, “onu düelloya davet ederdim.”</p>
<p>Ahren saçını karıştırmak için ona uzanırken ben de kıkır kıkır güldüm. “Üzgünüm ahbap, o kadar hızlı oldu ki bunu düşünemedim.”</p>
<p>Kaden başını sağa sola salladı. “Onca sene alman kılıçla dövüş dersleri hiçe gitti.”</p>
<p>Ahren, “Sen zaten hep benden daha iyiydin,” derken Osten kapıya vurmadan içeri girdi, kulağına bir telefon dayamıştı.</p>
<p>Kaden, “Keşke birazcık daha pratik yapsaydın!” diyerek ona takıldı.</p>
<p>Osten yatağa otururken telefonda sohbet ediyordu. “Evet, evet. Tamam, bekle.” Ahizeyi çevirip bana baktı. “Eady, şu Jack nereliydi demiştin?”</p>
<p>Katılım formunu hatırlamaya çalıştım. “Palomalıydı sanırım.”</p>
<p>Kaden başıyla onayladı. “Paloma’ymış.”</p>
<p>“Müthiş.&quot; Osten tekrar telefona konuştu. “Bunu duydun mu? Teması koparmayacağım.”</p>
<p>Telefonu kapatıp cebine sokarken hepimiz gözlerimizi ona dikmiştik.</p>
<p>Kahkahayı bastım. “Genellikle yaptığın her neyse durdurmaya çalışırım ama bu sefer sormayacağım bile.” “Sanırım bu en iyisi olur.”</p>
<p>Kardeşlerime şöyle bir baktım, o kadar şefkatli, zeki ve muziptiler ki. Birçok kez benden daha büyük olmadıkları için onlardan nefret etmiştim, asla istemediğim bir role beni zorla soktukları için. Bu gece ise belki de ilk defa onları oldukları haliyle seviyordum. Kaden dikkatimi dağıtıyordu, Ahren beni savunmuştu ve Osten... Eh, o da kendi usulüyle yardım edecekti.</p>
<p>Osten kapıyı açık bırakmıştı ve annemle babam içeri girip tüm çocuklarını bir arada buldular.</p>
<p>Annem ailesinin güvende olduğunu gördüğüne sevinmiş gibiydi ama babam sarsılmıştı.</p>
<p>Tek elini beline atıp diğerini uzattı. “Herkes iyi mi?” “Biraz ürktük,” diye belirttim.</p>
<p>Ahren, “Ve biraz da morardık,” diye ekledi.</p>
<p>Babam hepimize bakarak yutkundu. “Eadlyn, çok özür dilerim, içeri sızmayı nasıl başardı bilmiyorum. Başvuruların kontrol edildiğini sanıyordum ve hiçbir fikrim yoktu...”</p>
<p>Durdu, neredeyse ağlayacakmış gibiydi.</p>
<p>“Ben iyiyim babacığım.”</p>
<p>Başıyla onayladı ama konuşmadı.</p>
<p>Annem öne çıkıp konuyu devraldı. “Bazı kurallar getirmek istiyoruz. Belki bundan sonra bir muhafız rande-</p>
<p>vularda yakınlarda olur ya da tüm randevular herkese açık bir alanda gerçekleşir.”</p>
<p>“Bu ya da fotoğrafçılar. Bence onun da faydası dokunur.” Daha önce düşünemediğim için kendime küfrettim.</p>
<p>“Fevkalade bir fikir tatlım. Güvenliği sağlamak istiyoruz.”</p>
<p>Babam tekrar kendini kontrol altına alarak, “Ki bu da bana,” dedi, “Jack konusunda nasıl ilerlemek istediğini sormayı hatırlatıyor. Hasıraltı mı etmeliyiz? Ceza mı vermeliyiz? Şahsen ben onu lime lime etmek istiyorum ama bu gerçekten sana bağlı.”</p>
<p>Gülümsedim. “Ceza olmasın ama hasıraltı da etmeyelim. Herkese tam olarak nasıl bir adam olduğunu anlatalım. Bu yeterli bir ceza olacaktır.”</p>
<p>Ahren, “Çok zekice,” diyerek bana hak verdi.</p>
<p>Babam kollarını göğsünde kavuşturup düşündü. “İstediğin buysa, yapacağımız şey de bu. Bana şu anda evine gitmek üzere olduğu söylendi ve böylece konu kapanmış olacak.”</p>
<p>“Teşekkür ederim.”</p>
<p>Babam kolunu annemin boynuna doladı ve gitmek için dönerlerken annem hepimize son bir kez daha baktı.</p>
<p>Babam omzunun üstünden bakıp, “Bu arada,” dedi, “bilincinin yerine geldiğini görmeden onu göndermeye iten nedeni anlayabilsem de ölseydi, gerçekten kötü görünürdü.”</p>
<p>Dudaklarımı sıktım ama gözlerimin gülümsediğini biliyordum. “iyi. Bundan sonra insanları düşünmeden kapı dışarı etmeyeceğim.”</p>
<p>Kaden, “Ve daha çok kılıç dövüşü olacak!” diye bağırdı.</p>
<p>Ahren’la kahkahayı bassak da ebeveynlerimiz başlarını salladılar. Annem, “iyi geceler. Yatağa çok geç girmeyin,” diyerek bizi uyardı.</p>
<p>Niyetim bu olmasa da bayağı uzun bir süre boyunca konuştuk. Nihayet Kaden’ın sırtına sırtımı yaslayarak uykuya daldım, Ahren’ın kolu başımın altındaydı ve Osten ayaklarımdan birine tutunuyordu.</p>
<p>Ertesi sabah erkenden, herkesten epey önce uyandım ve kardeşlerime, koruyucularıma gülümsedim, içimdeki kız kardeş, kalmak istiyordu. Ancak içimdeki prenses kalktı ve yeni güne hazırlanmaya gitti.</p><img src="main-5.png" alt="" style="width:43pt;height:20pt;"/>
</body>
</html>