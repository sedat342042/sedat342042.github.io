<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" type="text/css" rel="stylesheet"/>
</head>

<body>
  <h1>XV <span><em>Düğüm Çözülüyor</em></span></h1>

  <p>…kulakları sağır eden bir patlama duyuldu. Quiquendone’u kaplayan hava tutuşmuş gibiydi. Şaşılacak büyüklük ve parlaklıkta bir alev topu, bir meteor misali, gökyüzüne kadar yükseldi. Eğer gece olsaydı, bu parlama on fersah öteden bile görülebilirdi.</p>

  <p>Bütün Quiquendone ordusu bir keşiş ordusu gibi yere serilmişti. Neyse ki, hiç şehit verilmedi: Hepsi hepsi birkaç sıyrık ve birkaç önemsiz yara. Bu sırada, şaşılacak bir biçimde, atından düşmemiş olan şekerci, sorgucunun biraz yanması dışında, yara almadan kurtuldu.</p>

  <p>Ne olmuştu peki?</p>

  <p>Uzun lafın kısası, çok geçmeden öğrenildiği üzere, gaz fabrikası havaya uçmuştu. Doktor ve asistanının yokluğu sırasında, büyük bir olasılıkla gerekli önlemler alınmamıştı. Oksijen deposuyla hidrojen deposu arasında nasıl ve niçin bir bağlantı oluştuğu bilinmiyor. Bu iki gazın birleşmesiyle ortaya çıkan patlayıcı karışım, dikkatsizlik sonucu ateş almıştı.</p>

  <p>Bu olay her şeyi değiştirdi; ama ordu ayağa kalktığında, Doktor Ox ve asistan Ygène ortadan kaybolmuşlardı.</p>
</body>
</html>