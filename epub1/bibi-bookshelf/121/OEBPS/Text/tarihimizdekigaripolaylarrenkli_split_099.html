<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tarihimizdeki garip olaylar renkli</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:07e6002c-9545-4305-9a01-db57d6622e99" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_96"><span class="idebold">OSMANLI SULTANLARININ LAKAPLARI</span></h1>

  <p class="normal">Osmanlı döneminde soyadı olmadığı için lakap uygulaması son derece yaygındı. Halk arasında herkesin bir adı vardı, ama bunlardan başka sultanların da kimi övgü belirttiği için açıkça kullanılan, kimi de çeşitli yanlara çekilebileceği için ancak gıyapta kullanılan takma adları vardı. Osmanlı sultanları arasında, en bilinen takma adlara sahip olan sultanları ve lakaplarını şöyle sayabiliriz:</p>

  <p class="normal"><span class="idebold">ADLÎ</span> : “Adil” II. Bayezit, III. Mehmet ve II. Mahmut’a verilmiştir.</p>

  <p class="normal"><span class="idebold">AVCI</span>: IV. Mehmet’in takma adıdır.</p>

  <p class="normal"><span class="idebold">BAHTÎ</span>: “Talihli” I. Ahmet’e verilmiş ve onun tarafından şiirlerinde mahlas olarak kullanılmıştır.</p>

  <p class="normal"><span class="idebold">BEDROS</span>: “Kurnaz” Genel kullanımı olan bir Ermeni adıdır ve güya II. Abdülhamit’in yüz hatları itibariyle Ermenilere benzediğini ima için ona verilmiştir. Abdülhamit’in annesi Tirimüjgan’ın muhtemelen Ermeni olması nedeniyle, ondan pek hoşlanmayanlar tarafından kendisine verilmiş bir takma addır.</p>

  <p class="normal"><span class="idebold">CİHANDAR</span>: “Dünya’nın Efendisi” III. Selim’e verilmiştir.</p>

  <p class="normal"><span class="idebold">ÇELEBİ</span>: “Beyefendi” “Kibar Efendi”, “Genç Efendi”. II. Mehmet dönemine kadar padişah oğullarına verilen unvandır ve özellikle de I. Mehmet’e verilmiştir.</p>

  <p class="normal"><span class="idebold">DELİ</span>: I. Mustafa ve İbrahim’e verilmiştir.</p>

  <p class="normal"><span class="idebold">DÜZME(CE)</span>: “Sahte” Kendi adına çıkan isyan döneminde ve aslı konusundaki şüpheyi ifade etmek üzere Yıldırım Bayezit’in en büyük oğlu ve veliahdı Mustafa Çelebi’ye verilmiş lakaptır.</p>

  <p class="normal"><span class="idebold">EBU’L FETH</span>: “Fethin babası” II. Mehmet’e (Fatih Sultan Mehmet) verilmiştir.</p>

  <p class="normal"><span class="idebold">EĞRİ</span>: “Eğri büğrü” Kanuni Sultan Süleyman’ın topal ve kambur olan oğlu Cihangir’e verilmiştir.</p>

  <p class="normal"><span class="idebold">EĞRİ FATİHİ</span>: Fethi çok zor olan Eğri Kalesi’ni 1594’te fethettiği için, III. Mehmet’e verilmiştir.</p>

  <p class="normal"><span class="idebold">FAHREDDİN</span>: “Dinin övüncü” I. Osman’a verilmiştir.</p>

  <p class="normal"><span class="idebold">FATİH</span>: İstanbul’un fethinden dolayı II. Mehmet’e verilmiştir.</p>

  <p class="normal"><span class="idebold">FATİH-İ BAĞDAT</span>: “Bağdat’ı fetheden” IV. Murat’a verilmiştir.</p>

  <p class="normal"><span class="idebold">GAZİ</span>: Özellikle Hristiyanlara karşı alınmış zaferlerdeki askerlere verilen unvandır. I. Osman, Orhan, I. Murat, I. Bayezit ve II. Mehmet için kullanılmıştır.</p>

  <p class="normal"><span class="idebold">HÂDİM-ÜL HARAMEYN-İŞ ŞERİFEYN</span>: “İki mübarek şehir olan Mekke ve Medine’nin koruyucusu” I. Selim’e 1517’de Mekke Şerifi tarafından bu şehirlerin anahtarı gönderilmek suretiyle verilmiş bir unvandır.</p>

  <p class="normal"><span class="idebold">HAN</span>: II. Selim tarafından torunu İbrahim’e verilmiştir.</p>

  <p class="normal"><span class="idebold">HÜDAVENDİGAR</span>: “Hükümdar” I. Murat’a verilmiş ve daha sonra da Bursa Sancağı için de kullanılmıştır. Yine Orhan ve II. Murat için de kullanılmıştır.</p>

  <p class="normal"><span class="idebold">İLHAMÎ</span>: “İlham alan” Şair ve besteci III. Selim’e verilen lakaptır.</p>

  <p class="normal"><span class="idebold">KAMBUR</span>: I. Mahmut’a verilmiştir.</p>

  <p class="normal"><span class="idebold">KANLI</span>: Baskıcı politikasını ima için II. Abdülhamit’e verilmiştir.</p>

  <p class="normal"><span class="idebold">KANUNÎ</span>: “Adil” II. Mehmet’e ve özellikle de I. Süleyman’a verilmiştir.</p>

  <p class="normal"><span class="idebold">KARA</span>: I. Osman’a verilmiştir.</p>

  <p class="normal"><span class="idebold">MEST</span>: “Sarhoş” II. Selim’e verilmiştir.</p>

  <p class="normal"><span class="idebold">MUHTEŞEM</span>: Avrupalılar, özellikle Fransızlar tarafından I. Süleyman’a verilen lakaptır. Yakın zamana kadar Türkler tarafından pek kullanılmazdı, ama son on yıldır bizde de moda oldu...</p>

  <p class="normal"><span class="idebold">OSMANCIK</span>: “Küçük Osman” I. Osman’a verilmiştir.</p>

  <p class="normal"><span class="idebold">PEHLİVAN</span>: Güreşe çok meraklı olan I. Mehmet’e verilmiştir.</p>

  <p class="normal"><span class="idebold">SAHİB-KIRAN</span>: “Her zaman başarılı hükümdar” I. Süleyman ve IV. Murat’a verilen unvandır.</p>

  <p class="normal"><span class="idebold">SAİB-ÜL-AŞERET-İL-KAMİLET</span>: “On numarayı tamamlayan”. Onuncu sultan olduğu için I. Süleyman’a verilmiştir.</p>

  <p class="normal"><span class="idebold">SARI</span>: Çok soluk tenli olduğu için II. Selim’e verilmiş bir diğer lakaptır.</p>

  <p class="normal"><span class="idebold">SOFU</span>: II. Bayezit’e verilmiş lakaptır.</p>

  <p class="normal"><span class="idebold">ŞÜCAEDDİN</span>: “Dinin kahramanı” Orhan’a verilen unvandır.</p>

  <p class="normal"><span class="idebold">VELİ</span>: II. Bayezit’e verilen unvandır.</p>

  <p class="normal"><span class="idebold">YAVUZ</span>: “Yiğit” I. Selim’e verilmiş lakaptır.</p>

  <p class="normal"><span class="idebold">YILDIRIM</span>: I. Bayezit’e verilmiştir.</p>
</body>
</html>
