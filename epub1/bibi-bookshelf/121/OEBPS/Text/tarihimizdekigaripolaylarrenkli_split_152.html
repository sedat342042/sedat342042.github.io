<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tarihimizdeki garip olaylar renkli</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:07e6002c-9545-4305-9a01-db57d6622e99" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_149"><span class="idebold">KÂTİBİM TÜRKÜSÜ</span></h1>

  <p class="normal">İstanbul türkülerinin en ünlüsü olan “Kâtibim” türküsünün şöyle bir öyküsü olduğunu Reşat Ekrem Koçu aktarmaktadır:</p>

  <p class="normal"><span class="ideitalik">“Bu türkü için, güzel bir kâtip hakkında, bir kız ağzından söylenmiştir diye uydurma hikâye nakledilir. Türkünün ilk kıtasını hatırlayalım:</span></p>

  <p class="indentmetinitalik">“Üsküdar’a gider iken aldı da bir yağmur</p>

  <p class="indentmetinitalik">Kâtibimin setresi uzun eteği çamur</p>

  <p class="indentmetinitalik">Kâtip uykudan uyanmış, gözleri mahmur</p>

  <p class="indentmetinitalik">Kâtip benim ben kâtibin el ne karışır</p>

  <p class="indentmetinitalik">Kâtibime setre de pantol ne güzel yaraşır!”</p>

  <p class="normal"><span class="ideitalik">Bu türküde bir güzel kâtibi övmekten ziyade genç ve güzel kâtiple alay etme anlamı vardır ve bir kız ağzından söylenmiş olmaktan çok, bir İstanbul külhanisinin mantığına yakışmaktadır. Türkü Kırım Savaşı içinde, Abdülmecit devrinde çıkmıştır. II. Mahmut Avrupalı kıyafetini ordu mensubuna giydirmiş, fakat sivil memurları bu konuda serbest bırakmıştı. Abdülmecit, Kırım Savaşı başlayınca, bu zorunlu giyimi İstanbul’daki en küçük bir kâtibe varıncaya kadar, sivil memurlara da uyguladı. Memuriyetinden başka geçim vasıtası olmayan yoksul veya orta halli ailelerin çocukları cübbe ve şalvar yerine setre ve pantolon giydiler. Tutucular da bunu dillerine dolayıp “gâvur taklitçiliği” dediler ve pantolonla sokağa çıkmayı iç donuyla çıkılmış gibi saydılar. Hele genç ve eli yüzü düzgün kâtipler büsbütün dile düşürüldü.</span></p>

  <p class="normal"><span class="ideitalik">Kırım harbinde müttefiklerimiz olan İngilizler, Fransız ve Sardunyalıların orduları İstanbul’dan geçmişti. Üsküdar civarında Selimiye Kışlası da bu gayrimüslim Avrupalı müttefiklerimizin emrine hastane olarak verilmişti. İstanbul’dan geçen İngiliz ordusunda bir de İskoç alay vardı; meşhur gaydaları ve pantolon yerine kısa etekleriyle İskoçyalılar, İstanbulluların pek tuhafına gitmişti ve bu garip kıyafetli yabancılara “donsuz asker” lakabı takılmıştı. İskoç alayı da Doğu’ya hareket ederken, bir İskoçyalı besteci bu alay için özel bir marş bestelemişti. Bu marşın bestesi, bizim meşhur “Kâtibim” türküsünün nağmeleridir. İşte, bir İstanbul külhanisi, Avrupalıların Selimiye Kışlası’nda yerleşmesine “Üsküdar’a giderken...” diye genç kâtipler hakkında yukarıdaki türküyü yazmış, ona beste olarak da ‘donsuz askerler’in marşını almıştı. 20. yüzyılın başında, çalgılı küçük konsol saatleri çıktı. Bu saatler Türkiye’ye önce İskoçya’dan gelmişti ve üretici fabrika bu güzel marşı da saatin nağmeleri arasına yerleştirmişti. “Kâtibim türkülü saat” diye büyük ün kazanan saat İstanbul’da çok büyük satış rakamlarına da ulaşmıştı.”</span></p>
</body>
</html>
