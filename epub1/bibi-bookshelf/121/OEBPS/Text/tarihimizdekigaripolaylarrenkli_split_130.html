<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tarihimizdeki garip olaylar renkli</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:07e6002c-9545-4305-9a01-db57d6622e99" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_127"><span class="idebold">DALKAVUKLUK ZOR ZANAAT !</span></h1>

  <p class="normal">Tanzimat’tan önceki devirde dalkavuklar kâhyaları, nizamnameleri ve narhları<sup class="calibre5"><a href="../Text/tarihimizdekigaripolaylarrenkli_split_231.html#footnote-45291-24" id="footnote-45291-24-backlink">[24]</a></sup> olan bir esnaf zümresi idi. Topkapı sarayı arşivinde I. Mahmut devrine ait, ancak kime hitap ettiği belli olmayan bir dilekçe bulunmuştur. Aşağıda bu dilekçenin günümüz Türkçesindeki halini okuyabilirsiniz:</p>

  <p class="normal"><span class="ideitalik">“Devletli, inayetli, merhametli efendim,</span></p>

  <p class="normal"><span class="ideitalik">Kimsesiz dalkavuk kullarınızın arzuhalidir: Her sene Ramazan-ı Şerif geldiğinde, İstanbul’da davetli, davetsiz iftarlara gideriz; ulemanın, devlet büyüklerinin ve diğer büyüklerin, mevki sahiplerinin sofralarında çeşitli nefis yemekler, şerbetler, türlü türlü reçeller, tavukgöğüsleri, elmaspâreler,<sup class="calibre5"><a href="../Text/tarihimizdekigaripolaylarrenkli_split_232.html#footnote-45291-25" id="footnote-45291-25-backlink">[25]</a></sup> helvalar, kaymaklı baklavalar, ekmek kadayıfları, süzme aşureler, hoşaflar yer ve içeriz; üstüne göbek tütünü ve kahve ile ikram görürüz. Lâkin içimizde bazı terbiyesizler bulunup edebe uymayan hareket ve tavırlarıyla velinimetlerimiz efendilerimizi gücendirmekte, bunun zararı da hepimize dokunmaktadır. Dalkavukluk sağlam bir düzene bağlanmazsa hepimizin açlıktan öleceğimiz ortadadır. Kadîm<sup class="calibre5"><a href="../Text/tarihimizdekigaripolaylarrenkli_split_233.html#footnote-45291-26" id="footnote-45291-26-backlink">[26]</a></sup> düzen ve kanuna göre, yeniden bir düzene bağlanmasını, uygunsuzların içimizden kovulmasını, tavır ve hareketleri hepimizin makbulü olan Şakir Ağa’nın bize kâhya tayin olunmasını ve eline memuriyetini bildiren bir kıt’a ruhsatname verilmesini niyaz ederiz. Emir ve ferman devletli, inayetli efendim Sultanım hazretlerinindir.</span></p>

  <p class="normal"><span class="ideitalik">Dalkavuk Kulları”</span></p>

  <p class="normal">Bu belgenin altında da dalkavukların topluluktaki yerlerini ve davranış biçimlerini anlatan şu çok önemli açıklamalara yer verilmektedir:</p>

  <p class="normal"><span class="ideitalik">“Dalkavuklar büyüklerinin huzuruna girdiklerinde, etek öperler. Oturacakları yer tırabzan yanındaki küçük minderdir. Görevleri mekan sahibi olan kişinin mizaç ve tabiatına uygun şekilde konuşmak, meclise neşe vermek, keder verici sözlerden, iğrenç sözlerden veya küfürlerden gayetle sakınmaktır. Hane sahibi ne söylerse fevkalâde yardakçılıkla onaylayacaklar ve asla kişinin aleyhine söz söylemeyeceklerdir. Verilen bahşişi gizlice alacaklardır, verilen paranın çokluğu ile meslektaşları arasında öğünmeyeceklerdir.”</span></p>

  <p class="normal">Yine bu belgede bulunan “dalkavuk narhı”ndan, dalkavukluluğun sadece yardakçılık olmadığını, belli düzene, hatta fiyat tarifesine bağlı bir meslek olduğu görülmektedir. Dalkavukluk aynı zamanda da tehlikeli bir meslektir. Yapılacak çeşitli eğlencelere, maskaralıklara göre dalkavuklara ödenecek hizmet bedelleri de aynı listede şöyle belirtilmektedir:</p>

  <p class="normal">• Dalkavuğun burnuna fiske vurma (fiske başına) = 20 para<sup class="calibre5"><a href="../Text/tarihimizdekigaripolaylarrenkli_split_234.html#footnote-45291-27" id="footnote-45291-27-backlink">[27]</a></sup></p>

  <p class="normal">• Başına kabak<sup class="calibre5"><a href="../Text/tarihimizdekigaripolaylarrenkli_split_235.html#footnote-45291-28" id="footnote-45291-28-backlink">[28]</a></sup> vurma = 30 para</p>

  <p class="normal">• Yüzünü tokatlama (tokat başına) = 30 para</p>

  <p class="normal">• Oturduğu minderden ve setten aşağı yuvarlama = 30 para</p>

  <p class="normal">• Merdivenden aşağı yuvarlama = 180 para (bir yeri incinir, kırılırsa tedavi ve doktor parasını şakayı yapan verir.)</p>

  <p class="normal">• Çıplak başına tokat atma (tokat başına) = 45 para</p>

  <p class="normal">• Elinde beş on kıl kalmak ve dişlerini leylek gibi çatırdatmak şartıyla, sakalını tutup sarsmak = 60 para</p>

  <p class="normal">• Sakal boyamasına = 60 para</p>

  <p class="normal">• Sakalının yarısı veya cümlesi arpa boyunca kırkılırsa, şakayı yapan dalkavuğun üç aylık nafakasını verir. Bu nafaka ayda 30 kuruştan, 90 kuruştur.</p>

  <p class="normal">• Dalkavuğun kafasına iri bir yumruk indirme (yumruk başına) = 40 para</p>

  <p class="normal">• Ellerine ve ayaklarına domuz topu<sup class="calibre5"><a href="../Text/tarihimizdekigaripolaylarrenkli_split_236.html#footnote-45291-29" id="footnote-45291-29-backlink">[29]</a></sup> bağlama = 40 para</p>

  <p class="normal">• Yüzüne mürekkep ve kömür ile kara sürme = 37 para</p>

  <p class="normal">• Kuyruğu dışarıda kalmamak üzere bir fındık sıçanını ağzının içine kapatma = 400 para</p>

  <p class="normal">• Sakız dolabına (bostan dolabına) <sup class="calibre5"><a href="../Text/tarihimizdekigaripolaylarrenkli_split_237.html#footnote-45291-30" id="footnote-45291-30-backlink">[30]</a></sup> bağlanarak su içinde bir miktar durdurulmak şartıyla bostan kuyusunda bir döndürülmesine = 600 para (Bu şakada, birden fazla her döndürme için ayrıca 100 para verilir. Dalkavuk boğulur ölürse cenaze masrafı şakayı yapana aittir.)</p>

  <p class="normal">• Bir tarafının üzengisi olmayarak, haşarıca bir hayvana bindirilip seyretmekten hoşlanılırsa = 300 para</p>

  <p class="normal">• Bir salkım üzümün sapı ile beraber yedirilmesi = 40 para.</p>

  <p class="normal">Müverrih Peçevi İbrahim Efendi de dalkavuklara, şaklabanlara fevkalâde düşkün olan III. Murat’ın döneminde yaşanmış şöyle bir olayı aktarmaktadır:</p>

  <p class="normal"><span class="ideitalik">“Maskaranın biri şenliğini ve maharetini gösterip de bahşişini alacağı sırada Sultan’a “Yok Hünkârım! Bugün altın istemem, yüz sopa yemek isterim” der. Padişah nedenini sorunca: “Hele ellisini vurdurun da o zaman sorun” der. Padişah emreder, maskarayı falakaya yıkarlar. Değnekler elli olunca herif: “Durun” der, “Bir ortağım vardır, ellisini de ona vurun!” Ortağının kim olduğunu sorarlar: “Beni her gün davete gelen Bostancı, Padişahımızın bahşişini alıp giderken: ‘Seni ben çağırdım, yarısı benimdir’ diye paranın yarısını elimden zorla alır, bugün de değneğin yarısı onun hakkıdır” der. Padişah gülmekten katılır, maskaraya her zamanki bağışının iki mislini verir, Bostancı’yı da elli değnek için falakaya yatırırlar...”</span></p>
</body>
</html>
