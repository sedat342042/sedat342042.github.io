<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tarihimizdeki garip olaylar renkli</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:07e6002c-9545-4305-9a01-db57d6622e99" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_124"><span class="idebold">OSMANLI DÖNEMİNDE BELEDİYE ZABITASI</span></h1>

  <p class="normal">II. Mahmut döneminin son yıllarında Belediye Teşkilatı kuruldu.</p>

  <p class="normal">Eski tarih bilginlerimizden Mehmet Galip Bey ihtisap ağası<sup class="calibre5"><a href="../Text/tarihimizdekigaripolaylarrenkli_split_230.html#footnote-45291-23" id="footnote-45291-23-backlink">[23]</a></sup> Hüseyin Bey’in maceralarından örnekler verir:</p>

  <p class="normal"><span class="ideitalik">“Şöhreti o derece imiş ki maiyetiyle sokağa çıktığında dükkân önü temizleyenlerin, delik ve deşik küfe ve tabla saklayanların, eksik okka ekmek gizleyenlerin haddi hesabı olmazmış... Kendisinden değil, gölgesinden ve isminden ürkmeyen esnaf yok gibi bir şeymiş...</span></p>

  <p class="normal"><span class="ideitalik">Hüseyin Bey bir gün Eyüp’e giderken bir merkebe yüklü iki küfe ekmek görmüş... Tarttırmış, ekmeklerin bazıları noksan çıkmış... Derhal ekmek küfelerini ekmekçiye yükletmiş ve merkep samanını yiyinceye kadar herifi küfelerin altında bıraktırmış...</span></p>

  <p class="normal"><span class="ideitalik">Aynı dönemde, başta Kavasbaşı İzzet Ağa bulunduğu halde kavaslar el pençe divan durup yirmi dört saatlik vukuat defteri okunurmuş. Defteri okuyan kâtip örneğin:</span></p>

  <p class="normal"><span class="ideitalik">- Tavukpazarı’nda yorgancı Ahmet... Meyhane kapısından girerken çevrilmiş deyince, Hüseyin Bey kaba bir sesle haykırırmış:</span></p>

  <p class="normal"><span class="ideitalik">- On beş gün!</span></p>

  <p class="normal"><span class="ideitalik">- Kumkapı’da Palabıyık Serkiz, Raconcu Mıgır ile iskambil oynarken çıkan kavgadan Mıgır’ın kızarak bir gece evvel fenersiz balığa çıktığını haber veriyor...</span></p>

  <p class="normal"><span class="ideitalik">Deyince:</span></p>

  <p class="normal"><span class="ideitalik">- Bir ay!</span></p>

  <p class="normal"><span class="ideitalik">- Firuzağa’dan Kırık Salih’in kahvesinde iskete Hakkı tezkeresiz karpuz satarken yakalanmış.</span></p>

  <p class="normal"><span class="ideitalik">Deyince:</span></p>

  <p class="normal"><span class="ideitalik">- “On gün!” diye hükmedermiş ve mahkûmlar derhal Eyüp Bahariyesi’ndeki iplikhaneye gönderilmiş...”</span></p>

  <p class="normal">İplikhane, Tersane-i Âmire halatlarının büküldüğü büyük bir kışla ve imalathane idi. Ücretli amelesi bulunmakla beraber hapse mahkûm esnaf da cezalarını burada çalışarak çekerlerdi.</p>
</body>
</html>
