<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iyifikir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal" id="calibre_toc_12">SÜREKLİ KAFA YORARAK</h1>

  <p class="normal1">Eğer bu üç etapta da üzerinize düşeni gerçekten yaptıysanız, dördüncü etabı da mutlaka tecrübe edeceksinizdir..</p>

  <p class="normal1">Fikir, damdan düşercesine belirecektir.</p>

  <p class="normal1">Gelmesini en az beklediğiniz anda gelecektir -tıraş olurken veya banyo yaparken ya da -en sık- sabahleyin yarı uyanıkken. Sizi gecenin bir yarısı bile uyandırabilir.</p>

  <p class="normal1">İşte size, Mary Roberts Rinehart’tan bu olayın nasıl gerçekleştiğine dair bir örnek. Yazdığı ‘Miss Pinkerton’ adlı hikayede, bu karaktere şunları söyletiyor:</p>

  <p class="normal1">Bu Eagle nüshasını katlayıp, sonra okumak için bir kenara koyuyordum ki, kafamın içinde bir şey beliriverdi. Bu daha önce de olmuştu. Kafam karışana kadar bir konu üzerinde zihnimi yorarım, sonunda pes ederim ve sonra, görünürde hiçbir sebep yokken cevap birden zihnime geliverir.</p>

  <p class="normal1">Ve işte size, Bay Ives’ın, yani yaratıcısının ağzından, matbaadaki yarı ton (half-tone) baskı metodunun keşfedilme hikayesi: Ithaca’daki foto-stereotip sürecini yönetirken, bir yandan da yarım ton baskı metodu meselesi üzerinde çalışıyordum (ilk etap). Bir gece, bu mesele üzerine kafa yormaktan artık başıma ağrılar girmiş bir şekilde yattım (ikinci etabın sonu ve üçüncü etabın başlangıcı) ve ertesi sabah uyandığımda gözlerimi açar açmaz (üçüncü etabın sonu) tavana yansıtılmış gibi, sürecin kendisi ve süreçte kullanılması gereken ekipmanlar, tamamıyla hesap edilmiş bir şekilde, gözlerimin önünde duruyordu (dördüncü etap).</p>

  <p class="normal1">Fikirler bu şekilde ortaya çıkar: onları bulmak için ter dökmeyi bıraktıktan, bir dinlenme ve rahatlama sürecinden geçtikten sonra.</p>

  <p class="normal1">Özetleyecek olursak, Sir Isaac Newton ve yerçekimi kanununun bulunmasıyla ilgili hikaye belki de tamamıyla doğru değildir. Hatırlarsınız, bir hanımefendi, ünlü bilimadamına bu keşfi nasıl yaptığını sorduğunda, kendisinin şöyle cevap verdiği söylenir: Sürekli bunun üzerine kafa yorarak…</p>

  <p class="normal1">Sürekli kafa yorması sayesinde bu keşfin yapılabilmesini olası kılmıştır Newton. Ama, zannedersem, bu keşfin hikayesini tam olarak bilseydik, büyük ihtimalle, asıl çözümün Newton kırda gezerken bulunmuş olduğunu görürdük.</p>
</body>
</html>
