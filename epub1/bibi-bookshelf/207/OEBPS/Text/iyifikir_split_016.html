<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iyifikir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal" id="calibre_toc_13">SON ETAP</h1>

  <p class="normal1">Fikir üretim sürecini tamamlamak için geçmeniz gereken son bir etap kaldı: Bu etaba, ‘Yarının soğuk ve gri şafağı' da diyebiliriz.</p>

  <p class="normal1">Bu etapta küçük, yeni doğmuş fikrinizi dışarıdaki gerçekler dünyasına taşımalısınız. Ve bunu yaptığınızda göreceksiniz ki, fikriniz pek de, ilk doğurduğunuzda gözünüze muhteşem görünen o küçük çocuk değilmiş.</p>

  <p class="normal1">Pek çok fikri o anki koşullara ve zaruretlere uydurmak sabırlı bir uğraş ister. Fikirler bu tip koşullar ve zaruretler altında işlemek zorundadır. Ve işte bu noktada pek çok fikir yitip gider. Fikir adamları, mesela mucitler, genellikle işin bu kısmına uyum sağlayacak kadar sabırlı veya pratik değillerdir. Ama fikirlerini günlük hayatın bir parçası haline getirmek istiyorlarsa, bunun altından kalkılması gerekir.</p>

  <p class="normal1">Bu etapta her şeye göğüs gerip fikrinizi bağrınıza basmak gibi bir hataya kapılmayın. Onu, makul insanların eleştirisine arz edin. Bunu yaptığınızda şaşırtıcı bir şey gerçekleşecektir. İyi fikirlerin, kendi kendilerine gelişiyormuş gibi bir niteliğe sahip olduğunu göreceksiniz. İyi fikirler, onların farkına varanları, kendilerine eklemede bulunmaya teşvik eder. Böylece, bu fikirler ile ilgili, sizin gözünüzden kaçan olasılıklar da su yüzüne çıkmış olur. Öyleyse, fikirlerin üretim süreci ve metodu tam olarak aşağıdaki gibidir:</p>

  <p class="normal1">İlk önce, ham materyal toplanır -hem o an üzerinde çalıştığınız problemle ilgili materyaller hem de genel kültürünüzün sürekli geliştirilmesiyle elde edilen materyaller…</p>

  <p class="normal1">İkinci olarak, zihninizde bu materyallerin üzerinden geçilir.</p>

  <p class="normal1">Üçüncü olarak kuluçka etabı gelir; bu etapta, sentez işi bilinç-dışı bir mekanizmaya bırakılır.</p>

  <p class="normal1">Dördüncü olarak, Fikir'in asıl doğumu gerçekleşir -bu, “Evreka! İşte buldum!” etabıdır.</p>

  <p class="normal1">Ve beşinci olarak da, fikrin pratik kullanımı için nihai bir rötuş ve geliştirme işlemi uygulanır.</p>

  <div class="calibre1" id="calibre_pb_18"></div>
</body>
</html>
