<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iyifikir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal" id="calibre_toc_14">SONRADAN AKLIMA GELEN BİRKAÇ DÜŞÜNCE</h1>

  <p class="normal1">Kitabın daha önceki baskılarını okumuş okurlarımdan gelen mektupların sayısı karşısında ne kadar bahtiyar olduğumu, izin verin, belirteyim. Beni en çok mutlu eden mektuplarda hep, “İşe yarıyor!” yazıyordu -bunları yazanlar, reçeteye uymuş ve iyi sonuçlar elde etmişlerdi.</p>

  <p class="normal1">Bu mektupların birçoğu, reklam sektörünün dışındaki, diğer yaratıcı insanlardan geliyordu -şairler, ressamlar, mühendisler, bilim adamları ve hatta bir kanuni dava kâtibi. Hepsi, benim, kendi deneyimlerini yazıya dökmüş olduğumu söylüyorlardı. Umarım, bu destekleyici deliller yeni başlayanları cesaretlendirecektir.</p>

  <p class="normal1">Şimdiye kadarki reklamcılık, yönetim ve halka ilişkiler deneyimlerimde, bu fikir üretim sürecine temelde ekleyebileceğim başka bir nokta bulamadım. Ne var ki, var olan noktalardan birinin önemini özellikle vurgulamam gerektiğini düşünüyorum: Fikir üreticisinin, kendi dağarcığında genel materyal toplamasının önemini… İzin verin, bunu kişisel bir hikaye yardımıyla örnekleyeyim.</p>

  <p class="normal1">Birkaç yıl önce, New Mexico'daki evimin yapımı tamamlandı, ben de, o gün bu gündür burada ikamet ediyorum. Bunun bir sonucu olarak kendime yeni ilgi alanları buldum. Yerlilerin hayatı, bizim topraklardaki İspanyol tarihi, yerlilere ait el sanatları, ilkel örf ve adetler, vs, gibi.</p>

  <p class="normal1">Bu konulara duyduğum ilgi, yaşadığımız bölgenin ürünlerini, posta aracılığıyla pazarlamak hakkında bazı fikirler doğurdu. Bu ürünlerden bir tanesiyle başladım (el işi boyunbağları ile), bunlar hakkında bazı reklamlar yazdım ve bunların metinlerinin değerlendirmesini yaptım. Elde ettiğim sonuç oldukça büyük ve ilgi çekici bir iş imkanına dönüştü.</p>

  <p class="normal1">Buradaki önemli nokta şu: Sadece bu işi başlatma fikri değil, aynı zamanda, yazdığım her bir reklamı oluşturan fikirler de, Güneybatı ve burada yaşayan</p>

  <p class="normal1">insanlar hakkında edindiğim bilgilerden doğdu. Yerli kültürü, İspanyol-Amerikan tarihi, İspanyolca, zanaat felsefesi gibi şeyler hiç ilgimi çekmemiş olsaydı eğer, bu reklamları kanımca etkili kılan materyalleri asla depolayamamış olurdum.</p>

  <p class="normal1">Bu prensibin ne kadar doğru olduğunu pratikte binlerce kez görmüşümdür. Bazı reklamlar vardır ki, yeterince uzun yaşamamışsanız, (bir eş, bir baba, bir işadamı olmanın ne demek olduğunu</p>

  <p class="normal1">bilmiyorsanız mesela) bunları yazamazsınız. Siz bu dünyada ve insani duygular çerçevesinde yaşamayı reddetmedikçe, geçen yıllar, gerçekten dağarcığınıza bir şeyler doldurur.</p>

  <p class="normal1">Deneyim seviyenizi, bir şeyleri doğrudan tecrübe etmeden de yükseltebilirsiniz. Sanırım “Sard Harker” isimli kitabın yazarıydı, o, daha önce Güney</p>

  <p class="normal1">Amerika'ya hiç gitmemiş ama yine de Güney Amerika hakkında birinci sınıf bir macera yaratmış olan yazar. Ben yine de, bu tür bir deneyimi, en iyi şekilde, belirli bir amaç için ineklemeyle değil, kendi içinde, başlı başına bir amaç olarak görmekle elde edebileceğinizi düşünüyorum.</p>

  <p class="normal1">Eğitiminizin, siz üniversiteden mezun olunca sona erdiğini ve bir daha asla yastığınızın altında, mesela, bir Jane Austen romanı bulundurmayacağınızı düşünüyorsanız eğer, durmayın, devam edin. Durum buysa eğer, muhtemelen 19. yüzyılda, İngiltere'deki toprak sahibi asilzadelerin, ticaretle uğraşan kesimi nasıl hor gördüğünü asla öğrenemeyecek veya Hudson River Squire soyunun aynı şeyi bizim ülkede neden yaptığı hakkında hiç fikir sahibi olamayacaksınız demektir. Ve bu da, muhtemelen, bir gün, ‘lüks endüstrisi’ için ‘züppeleri çekecek’, gerçekten etkili reklamlar yapmanıza mani olacaktır. Gerçi bu, yok olmakta olan bir soy tabii, belki sizin için çok da bir şey fark etmeyecektir.</p>

  <p class="normal1">Ama bu prensip (yani deneyim seviyenizi sürekli, doğrudan veya dolaylı olarak sürekli yükseltmeniz) fikir üretimiyle ilgili herhangi bir meslek icra ederken, sizin için çok büyük bir önem taşıyacaktır. Bu konuda asla hata yapmayın.</p>

  <p class="normal1">İşte, sizi cesaretlendirmek için bir şey daha. Hiç şüphesiz, kafalarının içinde birdenbire ampuller yanan, fikirleri -iyi fikirleri- yoktan var eden insanlar görmüşsünüzdür. Benim betimlediğim bu süreçlerin hiçbirisinden geçmemiş gibi görünürler.</p>

  <p class="normal1">Böyle durumlarda, bazen sadece, “Evreka! İşte buldum!” etabının gerçekleşmesine şahitlik etmişsinizdir muhtemelen. Ama bazen de, bu kitapta gösterilen yöntemlerin uzun süre, disiplinli bir şekilde uygulanmasının verdiği meyveleri görmüşsünüzdür. Böyle bir disiplin, o kadar zengin ve ilişkileri ayırt etmede o kadar çevik bir zihin üretir ki, ancak işte o zaman gördüğünüz kadar hızlı bir üretim gerçekleştirilebilir.</p>

  <p class="normal1">Biraz daha ayrıntısına girmem gereken bir diğer nokta da kelimeler. Hepimiz kelimelerin, kendi başlarına, fikirler olduğunu unutma eğilimi içerisindeyizdir. Bunlara, durdurulmuş bir animasyon mahiyetindeki fikirler, de diyebiliriz. Kelimelere iyi hakim olunursa, fikirler canlı tutulabilir. Anlambilim kelimesini ele alalım, mesela. Bu kelimeyi muhtemelen asla bir reklamda kullanmazsınız. Ama eğer kelime dağarcığınızda bu varsa, kelimelerin, semboller olarak kullanılması konusunda pek çok fikriniz olacaktır ki, bunun da pratikteki değeri büyüktür. (Eğer bu, kelime dağarcığınızda yoksa, Hayawaka’nın Language in Thought and Action kitabına bir bakın.)</p>

  <p class="normal1">Öyleyse, kelimeler fikirlerin sembolleriyse eğer, kelimeler toplayarak, fikirleri de toplayabiliriz. Sözlük okumaya çalıştığını ama hikayenin ana fikrini pek kavrayamadığını söyleyen o adam olayın pek farkında değilmiş: Sözlük bir kısa hikayeler koleksiyonudur.</p>
</body>
</html>
