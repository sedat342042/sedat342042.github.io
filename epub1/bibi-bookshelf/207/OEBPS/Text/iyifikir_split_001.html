<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iyifikir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="normal" id="calibre_toc_1">Türkçe Baskıya<br class="chapter" />
    &nbsp;&nbsp;&nbsp;ÖNSÖZ</h1>

    <p class="kunye">Jeffi Medina</p>

    <p class="kunye">Başkan Medina Turgul / DDB</p>

    <p class="normal1">&nbsp;</p>

    <p class="normal1">İyi bir fikir için neler vermeye hazırız!</p>

    <p class="normal1">Günlerce uğraşır, yüzlercesini çöpe attıktan sonra, belki bir tanesi yaşamaya hak kazanır.</p>

    <p class="normal1">Oysa bulduktan sonra ne kadar da basit görünür o fikir.</p>

    <p class="normal1">Her seferinde de, bu kadar acı mı çekmek gerektiğini düşünür dururken, kendimizi yeni bir acılı arayışın içinde buluveririz.</p>

    <p class="normal1">‘Büyüklerimizin’ aynı yollardan geçmiş oldukları konusunda kimsenin şüphesi olmasın.</p>

    <p class="normal1">Aynı sorgulama, aynı uykusuzluk, aynı kıvranma...</p>

    <p class="normal1">Peki yok mu bunun bir çaresi, hayatımızı bir nebze kolaylaştıracak, acıyı biraz hafifletecek bir formül?</p>

    <p class="normal1">Kreatif sürecin içinde yer almış herkes, bu soruyu mutlaka defalarca sormuştur. Hiç şüphesiz, fikir arayışı yalnızca reklamcıya has bir yaşam şekli değil; her atılımcının, her işadamının sürekli peşinde olduğu şeydir iyi fikir. Ancak biz reklamcıların günlük meşgalesi bu olunca, kaçınılmaz olarak bu alanda olabilecek formülleri araştırırız.</p>

    <p class="normal1">İşte, büyük ustalardan James Webb Young da bu alanda bir teknik öneriyor; bir formül değil, bir teknik yalnızca ama galiba sihirli bir teknik.</p>

    <p class="normal1">Çok anlaşılır, doğru uygulandığında bu acılı yolda bize gerçekten nefes aldıracak bir teknik.</p>

    <p class="normal1">Kurallarını bilmek mükemmel satranç oynamayı gerektirmez haliyle. Bu kitap da kuşkusuz harika fikirlere ulaşmayı vaat etmiyor, ama olasılıkların kapısını bir hayli aralıyor.</p>

    <p class="normal1">Beynimizin, mevcut malzemelerini kullanarak, onlardan sonsuz kombinasyonlar yaratabilmek için uyguladığı içgüdüsel yöntemi biraz daha anlamamızı sağlıyor. Evrensel beyin dilini daha akıcı kullanmanın ipuçlarını veriyor.</p>

    <p class="normal1">Bu beyin denen muammanın sadece yüzde 4’ünü kullandığımızı ve geriye kalan yüzde 96’sının hâlâ bir sır olduğunu düşünürsek, sahip olduğumuz bu yüzde 4’ü en iyi şekilde kullanmanın iyi bir formülünü bu kitapta bulacaksınız.</p>

    <p class="normal1">Biçimlenmekte olan bir fikri bekleyen boş bir sayfa veya ekran, bugün de her zaman olduğu kadar korkutucudur. Her zamankinden de fazla belki: İçinde yaşadığımız ileri derecede gelişmiş düzen çok daha iyi fikirler ve bu fikirlerden fazlaca talep etmektedir.</p>
  </div>
</body>
</html>
