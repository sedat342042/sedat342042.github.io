<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iyifikir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal" id="calibre_toc_2">ÖNSÖZ</h1>

  <p class="kunye">Keith Reinhard</p>

  <p class="kunye">Başkan DDB Worldwide</p>

  <p class="normal1">&nbsp;</p>

  <p class="normal1">Nasıl olur da ilk baskısını 1940’larda yapmış bir kitap bugünün en üst düzey yaratıcıları için bu kadar önemli olabilir? James Webb Young’ı zamanında bu olağanüstü, küçük kitabı yazmaya teşvik eden soruyu cevapladığı için: “Fikir nasıl bulunur?”</p>

  <p class="normal1">Biçimlenmekte olan bir fikri bekleyen boş bir sayfa veya ekran, bugün de her zaman olduğu kadarkorkutucudur. Her zamankinden de fazla belki: İçinde yaşadığımız ileri derecede gelişmiş düzen çok daha iyi fikirler ve bu fikirlerden fazlaca talep etmektedir. Young’ın tanımladığı adımlar, yazarın “Evreka! İşte Buldum!” etabı dediği, keşfetmenin verdiği o benzersiz heyecana giden en kesin yoldur.</p>

  <p class="normal1">Bu kitabı ilk gördüğümde, hâlâ aktif olan bir kreatif direktördüm. James Webb Young’ın adını daha önce hiç duymamıştım. Fakat reklam dünyasındaki diğer pek çok kreatif insan gibi ben de 1950’lerin sonunda ve 1960’larda birtakım markalar, özellikle de Volkswagen</p>

  <p class="normal1">Bettle için yaptığı, kuralları alt üst eden bazı işlerle reklamcılıkta bir devrim yaratmış olan Bill Bernbach’ın sıkı bir hayranı ve takipçisiydim. Bill’in bu kitaba önsöz yazmış olduğunu görünce kitabı bir gözden geçirmem gerektiğini anladım.</p>

  <p class="normal1">Karşılaştığım şey yaratıcı sürecin, o zamana kadar okumuş olduğum en özlü ve aydınlatıcı tanımıydı. Derhal yaratıcı bölüme, oradaki herkese yetecek sayıda kopyasını gönderdim. Ve o zamandan beri yüzlercesini daha dağıtmaya devam ettim.</p>

  <p class="normal1">Young bu kitapta işe yeni başlamış yaratıcı insanlara rehberlik yapıyor ve onları fikir bulmanın bir rastlantı değil, bir süreç olduğu konusunda temin ediyor. Daha deneyimlileri ise saf sezgi olarak görebileceğimiz bir şeyin aslında tanımlanabilir, öğretilebilir ve defalarca tekrarlanabilir bir adımlar serisi olduğu bilinciyle rahatlatıyor. Ve eğer ki bu küçük kitap, “Hayatımda hiç fikir üretemedim” diyen birisinin eline geçecek olursa, okuduktan sonra elde edeceği sonuca kendisi bile şaşıracaktır.</p>
</body>
</html>
