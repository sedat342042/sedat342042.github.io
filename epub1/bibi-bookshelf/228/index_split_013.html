<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_12"><b class="calibre4">11 </b></h2>
<p class="calibre2">Yard'da Müdür Muavinine ayrılan odaya girdiğim zaman Baş Müfettiş Taverner'in hikâyesi de sona ermek üzereydi. Onun durumdan acı acı yakındığı belliydi." </p>
<p class="calibre2">Taverner, «İşte böyle,» diyordu. «Hepsini iyice sıkıştırdım. Elime ne geçti? Hiç? Cinayet işlemeleri için ortada bir neden yok. </p>
<p class="calibre2">Hepsinin de parası var... Leonides'in genç karısıyla, sevgilisine gelince... Onlar hakkında da bir şey bilmiyoruz. Sadece... genç adam, kadın kendisine çay verirken ona tatlı tatlı bakıyormuş...» </p>
<p class="calibre2">Başımı salladım. «Haydi, haydi, Taverner. Bu konuda ben sizden daha fazla bilgi sahibiyim...» </p>
<p class="calibre2">«Ya? Öyle mi? Pekâlâ, Mr. Charles. Siz neler öğrendiniz bakalım?» </p>
<p class="calibre2">Bir koltuğa oturarak, sigara yaktım.  Şöyle rahatça arkama dayandıktan sonra duyduklarımı anlatmaya başladım. </p>
<p class="calibre2">«Roger Leonides'le karısı gelecek Salı evden uzaklara kaçmaya hazırlanıyorlarmış. Roger'la babası, ihtiyarın öldüğü gün önemli bir tartışma yapmışlar. Aristede Leonides, bir işte aksama olduğunu öğrenmiş. Roger da suçlu olduğunu itiraf etmiş.» </p>
<p class="calibre2">Taverner'in yüzü mosmor kesildi. </p>
<p class="calibre2">«Bütün bunları nereden öğrendiniz?» diye sordu. «Eğer hizmetçilerle konuşup...» </p>
<p class="calibre2">Hemen sözünü kestim. «Bunları hizmetçilerden öğrenmiş değilim... Bana bu bilgiyi özel bir ajan verdi...» </p>
<p class="calibre2">«Ne demek istiyorsunuz?» </p>
<p class="calibre2">«Doğrusunu söylemek gerekirse, o zeki hafiye... ya da detektif kız... hatta o 'şey'... polis romanları kurallarına göre sizi çoktan yendi!» Bir an durdum. Sonra devam ettim. «Bana kalırsa... o zeki hafiyenin... ya da detektif kızın... ya da o 'şey'in, elinde bir kaç koz daha var.» </p>
<p class="calibre2">Taverner, ağzını açtı. Sonra tekrar kapadı. Sormak istediği o kadar çok soru vardı ki, işe nereden başlayacağını bilemiyordu. </p>
<p class="calibre2">Sonunda, «Roger...» dedi. «Demek Roger sahtekarın biri?...» </p>
<p class="calibre2">Öğrendiklerimi anlatırken bir isteksizlik de duymadım değil... Roger Leonides'den hoşlanmıştım. </p>
<p class="calibre2">Arkadaşça, şirin tavırlarını, canayakın, rahat odasını hatırlayarak, peşine polisi takacağım için bayağı üzüldüm. </p>
<p class="calibre2">Tabii Josephine'in bana bir sürü yalan uydurmuş olması ihtimali de vardı. Fakat böyle olmadığını, kızın doğruyu söylediğini hissediyordum. </p>
<p class="calibre2">Taverner, mırıldandı. «Demek bunları size küçük kız anlattı? Josephine'in evde olan her şeyi bildiği anlaşılıyor...» </p>
<p class="calibre2">Babam, alaycı bir tavırla söze karıştı. «Bütün çocuklar da öyle değil midir?» </p>
<p class="calibre2">Bu bilgi... doğru olduğu takdirde... bütün durumu değiştiriyordu tabii. Belki Roger Leonides, Josephine'in kendinden emin bir tavırla açıkladığı gibi o yemek servisi şirketinin paralarını zimmetine geçirmiş ve babası da işi sezmişti... O zaman adam, ihtiyar Leonides'i hemen susturmak ve İngiltere’den de kaçmak zorunda kalmıştı. </p>
<p class="calibre2">Hatta belki Roger, babası tarafından dava edilecek duruma bile düşmüştü. </p>
<p class="calibre2">Şirketin parasal durumu hakkında hemen soruşturma açılmasına karar verildi. </p>
<p class="calibre2">Babam, içini çekti. «Şirket iflas ederse, bir hayli gürültü olacak. Koskocaman bir müessese o. işe milyonlar yatırılmış.» </p>
<p class="calibre2">Taverner, memnun memnun başını salladı. «Şirket iflas yolundaysa, o zaman istediğimiz ipucu elimize geçmiş demektir... Babası, Roger'ı çağırtıyor... Roger, dayanamayıp suçunu itiraf ediyor. Brenda Leonides, o sırada sinemada. Roger'ın babasının odasından çıkıp, banyoya gitmesi, ensülin şişesini boşaltarak içine o kuvvetli eserine denilen zehiri doldurması yeter... Ya da belki de bu işi Roger'ın karısı Clemency yaptı... Kadın, o gün eve geldikten sonra o kısma geçmiş... Tabii oraya Roger'ın unuttuğu pipoyu almaya gittiğini söylüyor. </p>
<p class="calibre2">Fakat Clemency, Brenda eve dönüp, kocasına iğne yapmadan önce banyoya girmiş ve ilâçları değiştirmiş </p>
<p class="calibre2">olabilir... Kadın çok soğukkanlı ve becerikli. Bu işi kolaylıkla yapabilir.» </p>
<p class="calibre2">«Evet,» diye cevap verdim. «Bence bu işi Clemency yapmıştır. Kadın o kadar soğukkanlı ki! Sonra... </p>
<p class="calibre2">Roger'ın babasını zehirleyerek ortadan kaldırmayı akıl edebileceğim pek sanmıyorum. Ensülin şişesine eserine konulmasında daha çok kadınca bir hava var.» </p>
<p class="calibre2">Babam, alayla gülümsedi. «Düşmanlarını zehirleyerek öldüren erkek çok...» </p>
<p class="calibre2"/>
<p class="calibre2">Taverner, bağırdı. «Ah biliyorum, efendim!» Üzüntüyle ekledi. «Bunu ben bilmeyeceğim de kim bilecek?» </p>
<p class="calibre2">Bir an durdu. </p>
<p class="calibre2">«Her ne hal ise... Roger'ın o tip bir insan olduğunu sanmıyorum.» </p>
<p class="calibre2">Babam, «Ünlü katil Pritchard da sevimli ve şirin bir tipti,» diye hatırlattı. </p>
<p class="calibre2">«Pekâlâ... O halde bu işi kari kocanın beraber yaptığını varsayalım, olsun bitsin.» </p>
<p class="calibre2">Taverner, çıkarken babam mırıldandı. «Fakat daha fazla kadının üzerinde duralım... Yani Clemency, Lady Macbeth'den farksız...» Bana döndü. «Kadın sende de böyle bir izlenim bıraktı mı, Charlies?» </p>
<p class="calibre2">O ciddi, yarı boş odada pencerenin önünde duran ince ve zarif kadını düşündüm. </p>
<p class="calibre2">«Hayır...» diye cevap verdim. «Pek de değil. Lady Macbeth, aslında aç gözlü bir kadınmış. Clemency'nin haris olduğunu hiç sanmıyorum. Onun mala ve paraya aldırdığı yok.» </p>
<p class="calibre2">«Fakat kocasının emniyette olmasını ister değil mi? Bunu, bütün varlığıyla arzu eder?» </p>
<p class="calibre2">«Evet. Bu olabilir. Tabii Clemency bu yüzden... bir hayli acımasız olabilir.» </p>
<p class="calibre2">'Hepsi de acımasız... Fakat başka başka konularda...' Sophia, bana böyle bir şeyler söylemişti işte. </p>
<p class="calibre2">Başımı kaldırdım. Babam dikkatle beni süzüyordu. </p>
<p class="calibre2">«Ne düşünüyorsun, Charles?» </p>
<p class="calibre2">Bunu o zaman babama açmadım... </p>
<p class="calibre2"><b class="calibre5"> </b></p>
<p class="calibre2"/>
<p class="calibre2">Ertesi günü babam beni çağırttı. Odasına girdiğim zaman Taverner'in de yanında olduğunu gördüm. </p>
<p class="calibre2">Baş Müfettişin hayatından pek memnun olduğu anlaşılıyordu. Hatta oldukça da heyecanlıydı. </p>
<p class="calibre2">Babam, «Şirket batmak üzere,» dedi. </p>
<p class="calibre2">«Dün gece gazetede hisse senetlerinin birdenbire düşmüş olduğunu okudum. Fakat bu sabah tekrar bir yükselme kaydedilmiş...» </p>
<p class="calibre2">Taverner, atıldı. «Bu alanda çok dikkatli hareket etmemiz gerekiyordu. Açıktan açığa sorular soramazdık. </p>
<p class="calibre2">Bir paniğe neden olmamız... ya da yolculuğa hazırlanan 'centilmen'i korkutmamız doğru olmazdı... Fakat bizim de bazı özel haber kaynaklarımız var. Aldığımız bilgi de hemen hemen kesin sayılır. Mr. Charles, şirketin iflas etmek üzere olduğu anlaşılıyor. Sözleşmelerini yerine getirmesi olanaksız. Açıkçası, şirket yıllardan beri doğru dürüst yönetilmemiş. Bu yüzden de durum iyice bozulmuş.» </p>
<p class="calibre2">«Yani Roger Leonides şirketi iyi yönetememiş.» </p>
<p class="calibre2">«Evet. Bildiğiniz gibi babası ona tam yetki vermiş.» </p>
<p class="calibre2">«Üstelik Roger, parayı zimmetine de geçirmiş...» </p>
<p class="calibre2">Taverner, «Hayır,» dedi. «Böyle bir şey yaptığını sanmıyoruz. Yani... daha açıkçası... Roger Leonides, katil olabilir ama dolandırıcı değil. Bence Roger, budalanın biri. İşi yönetirken kafasını kullanamamış. Dikkatli davranması gereken yerde açılmış. Para harcaması gerektiği zaman kuşkuyla duraklamış... Çekimser kalmış. </p>
<p class="calibre2">Hiçbir şeyden anlamayan bir takım beceriksizlere yetki vermiş. O etrafındakilere güvenen bir tip. Fakat bu kez inanılmayacak kimselere güvenmiş. Yani her zaman... her işte, yanlış hareket etmiş.» </p>
<p class="calibre2">Babam, başını salladı. «Öyle insan çok... Üstelik böyleleri aslında aptal da sayılmazlar. Yalnız onlar insanları tartmasını bilmezler. Gereksiz yerlerde heyecanlanıp, harekete geçerler...» </p>
<p class="calibre2">Taverner, homurdandı. «Onun gibi bir adamın iş hayatına atılmaması gerekir.» </p>
<p class="calibre2">Babam, «Herhalde atılmazdı da...» diye cevap verdi. «Fakat Aristede Leonides'in oğlu olduğu için bunu yapmak zorunda kaldı.» </p>
<p class="calibre2">«İhtiyar şirketi Roger'a devrettiği zaman kuruluş milyonlar getiriyordu. Bir altın madeniydi adeta bu. Roger da rahat rahat oturup, şirketin kendi kendisine yönetilmesine göz yummalıydı.» </p>
<p class="calibre2">Babam, o fikirde değildi. «Hayır. Hiçbir şirket kendi kendisine yönetilmez. Daima karar verilmesi... şu memurun işten uzaklaştırılması... şu uzmanın tutulması... idari işlerlerle uğraşmak gerekir... Roger Leonides'in bu konularda her zaman yanlış kararlar verdiği anlaşılıyor.» </p>
<p class="calibre2">Taverner, mırıldandı. «Öyle... Roger Leonides, dostlarına sadık olan bir adam. Bu yüzden... çok sevdiği için... bazı beceriksiz memurları  işten çıkaramamış. Bir kısmını, uzun zamandan beri .şirkette çalıştıkları için atamamış... Sonra, zaman zaman aklına tuhaf fikirler gelmiş. Bunları, çok büyük giderlere neden olmalarına karşın uygulamaktan kaçınmamış.» </p>
<p class="calibre2">Babam, «Fakat hiçbir suç işlememiş, değil mi?» diye üsteledi. </p>
<p class="calibre2">«Hayır, işlememiş.» </p>
<p class="calibre2"/>
<p class="calibre2">Sordum. «O halde babasını neden öldürdü?» </p>
<p class="calibre2">Taverner mırıldandı. «Roger, bir düzenbaz değil, sadece bir budala olabilir. Fakat sonuç aynı. Ya da... </p>
<p class="calibre2">hemen hemen aynı. Şirketi kaçınılmaz bir iflastan kurtarmak için, en geç...» Not defterine bir göz attı. «...en geç gelecek çarşambaya kadar para bulunması gerek... Şöyle yüklü bir para.» </p>
<p class="calibre2">«Roger, babasının vasiyetnamesine göre kendisine böyle bol para kalacağına inanıyordu... Ya da öyle sanıyordu...» </p>
<p class="calibre2">«Tamam.» </p>
<p class="calibre2">«Fakat o parayı nakit olarak alması olanaksızdı.» </p>
<p class="calibre2">«Öyle... Ama o zaman kredisi olacaktı. Bu da aynı kapıya çıkar.» </p>
<p class="calibre2">Bizim ihtiyar, başını salladı. </p>
<p class="calibre2">«Peki ama... Roger, babasına gidip, ondan açıkça yardım isteseydi daha iyi olmaz mıydı?» </p>
<p class="calibre2">Taverner, ona baktı. «Böyle yaptığını sanıyorum. Bence, o küçük kız da bu konuşmayı duydu. Sanırım ihtiyar Leonides, batmakta olan bir şirketi kurtarmak için para harcamayacağını söyledi... Gerçekten Aristede Leonides böyle bir işe para yatırmazdı...» </p>
<p class="calibre2">Bu konuda Taverner'e hak vermemek mümkün değildi. Aristede Leonides, Magda’nın piyesine para yatırmayı reddetmişti. Eserin başarın olamayacağını, para getirmeyeceğini söylemişti. Sonradan olaylar onun tahminlerinde yanılmamış olduğunu ortaya koymuştu.  İhtiyar Leonides, cömert bir adamdı. Özellikle ailesine karşı. Fakat kâr getirmeyecek işleri desteklemekten de hoşlanmıyordu. Herhalde şirketi kurtarmak için, binlere... </p>
<p class="calibre2">hatta yüz binlere ihtiyaç vardı.  İhtiyar, oğlunun isteğini hemen reddetmişti. Roger'ın felâketten kurtulması babasının ölümüne bağlıydı. </p>
<p class="calibre2">Evet... Artık ortaya bir cinayet nedeni çıkmıştı. </p>
<p class="calibre2">Babam, saatine baktı. </p>
<p class="calibre2">«Ona buraya uğramasını söyledim. Neredeyse gelir...» </p>
<p class="calibre2">«Roger'dan mı sözediyorsun?» </p>
<p class="calibre2">«Evet.» </p>
<p class="calibre2">Mırıldandım. «Örümcek, sineğe, 'Salonuma buyurmaz mısınız?' dedi.» </p>
<p class="calibre2">Taverner, hayretle yüzüme baktı. </p>
<p class="calibre2">Sonra da ciddi bir tavırla, «Yasalara uyarak,» dedi. «Kendisine kesin uyarıda bulunacağız.» </p>
<p class="calibre2">Sahne hazırlanmış, stenograf da bir köşeye yerleşmişti. </p>
<p class="calibre2">Sonunda bir zil çaldı ve birkaç dakika sonra da Roger Leonides odaya girdi. </p>
<p class="calibre2">Heyecanla... biraz beceriksizce tavırlarla ilerledi. Bir sandalyeye çarptı. Daha önce de olduğu gibi onu koskocaman, sokulgan bir köpeğe benzettim. Aynı anda onun eserinen'i, ensülin şişesine dolduramayacağına da karar verdim. Roger, ya şişeyi kırar, ya ilâçları döker, yani... muhakkak beceriksizliği yüzünden işi yüzüne gözüne bulaştırırdı. «Hayır,» diye düşündüm. «Bu Roger'ın işi değil.  Şişeye eserine'i koyan Clemency. Tabii Roger'ın de bundan haberi var...» </p>
<p class="calibre2">Adam, telâşla konuşmaya başladı. </p>
<p class="calibre2">«Beni mi görmek istediniz? Bir şey mi öğrendiniz? Merhaba, Charles. İçeri girdiğim zaman sizi görmedim. </p>
<p class="calibre2">Geldiğiniz için çok teşekkür ederim. Fakat, rica ederim, bana meseleyi anlatın Sir Arthur...» </p>
<p class="calibre2">Ne kadar iyi... ne kadar cana yakın bir insandı o. Fakat katillerin çoğu da çok şirin insanlardı. Sonradan arkadaşları hayretler içerisinde onların ne kadar cana yakın insanlar olduklarını söylemişlerdi. </p>
<p class="calibre2">Buna karşın yine de kalleşlik etmişim gibi bir duyguya kapılmıştım. Gülerek, Roger'a selam verdim. </p>
<p class="calibre2">Babam ağır ağır konuşuyordu. Soğuk ve resmi bir tavır takınmıştı. Bilinen sözler söylendi. İfade... </p>
<p class="calibre2">Yazılacak... Zorunlu değilsiniz... İsterseniz, bir avukat... </p>
<p class="calibre2">Roger Leonides, yine o karakteristik heyecan ve sabırsızlığıyla bu sözlere aldırmadı bile. </p>
<p class="calibre2">Baş Müfettiş Taverner'in yüzündeki hafif, alaycı gülüşü farkedince, onun ne düşündüğünü de anladım. </p>
<p class="calibre2">«Bunlar da daima kendilerinden emindirler! Hata yapacaklarını akıllarına bile getirmezler. Zekâlarına hayrandırlar.» </p>
<p class="calibre2">Usulca, bir köşeye geçip oturdum ve konuşmayı dinlemeye başladım. </p>
<p class="calibre2">Babam, «Sizden buraya gelmenizi istedim, Mr. Leonides,» dedi. </p>
<p class="calibre2">«Bundan amacım size yeni yeni haberler vermek değil, bazı  şeyler sormaktı. Yani... sizden biraz bilgi istiyoruz. Bildiklerinizi daha önce bizden sakladınız.» </p>
<p class="calibre2">Roger Leonides, hayretle ona baktı. </p>
<p class="calibre2"/>
<p class="calibre2">«Sakladım mı? Fakat ben size her şeyi anlattım... Her şeyi... her şeyi!» </p>
<p class="calibre2">«Hiç sanmıyorum. Babanızla, öldüğü gün akşam üzeri uzun uzun konuştunuz.» </p>
<p class="calibre2">«Evet, evet. Babamla o gün çay içtim. Bunu size de söyledim.» </p>
<p class="calibre2">«Biliyorum... Bu kadarım söylediniz. Fakat nelerden sözettiğinizi anlatmadınız.» </p>
<p class="calibre2">«Biz... Babamla... sadece... konuştuk.» </p>
<p class="calibre2">«Ne hakkında?» </p>
<p class="calibre2">«Günlük olaylar, ev, Sophia...» </p>
<p class="calibre2">«Peki ya şirket? Hani şu yemek şirketi? Ondan hiç sözetmediniz mi?» </p>
<p class="calibre2">Galiba o ana kadar için için Josephine'in bütün o konuşmayı bilerek uydurmuş olmasını arzulamıştım. Bunu ummuştum... Fakat, babam o soruyu sorar sormaz bütün umudum da kırıldı. </p>
<p class="calibre2">Roger'ın çehresi değişiverdi. Bir anda yüzündeki merak ve heyecan kayboldu, bunun yerini dehşet ve umutsuzluğa benzeyen bir ifade aldı. </p>
<p class="calibre2">«Ah... Yarabbim...» diye inledi. Bir koltuğa çökerek, elleriyle yüzünü örttü. </p>
<p class="calibre2">Taverner, hafifçe güldü. Şimdi onda fareyi yakalamaya hazırlanan bir kedi hali vardı. </p>
<p class="calibre2">«Mr. Leonides, bizimle açık açık konuşmadığınızı artık itiraf ediyor musunuz?» </p>
<p class="calibre2">«O meseleyi nereden öğrendiniz? Bunu kimsenin bilmediğini sanıyordum... Bilmem ki başkaları bu işi nasıl sezdi?» </p>
<p class="calibre2">«Biz, bazı gerçekleri ortaya çıkarmasını biliriz, Mr. Leonides.» Derin, korkunç bir sessizlik oldu. «Herhalde artık bize her şeyi olduğu gibi anlatmanız gerektiğini anlıyorsunuz?» </p>
<p class="calibre2">«Evet, evet... Tabii... Her şeyi anlatacağım. Öğrenmek istediğiniz nedir?» </p>
<p class="calibre2">«Başında bulunduğunuz şirketin iflâs etmek üzere olduğu doğru mu, Mr. Leonides?» </p>
<p class="calibre2">«Evet... Buna engel olmak imkânsız artık. İflâs yakın. Eğer babam gerçeği öğrenmeden ölseydi... Yarabbi! </p>
<p class="calibre2">O kadar utanıyorum ki! Ne çirkin bir durum bu!» </p>
<p class="calibre2">«Sizi dava edecekler tabii?» </p>
<p class="calibre2">Roger, hayretle başını kaldırdı. </p>
<p class="calibre2">«Hayır, hayır. Böyle bir şey yok. Şirket iflâs edecek. Fakat dürüst bir iflâs olacak bu. Kendi paramı da harcayacak ve borçları ödemeye çalışacağım... Beni üzen, babamı düşkırıklığına uğratmış olmam. Ne rezalet bu! </p>
<p class="calibre2">O, bana güvendi. Şirketlerinden en büyüğünü... en sevdiğini bana devretti. İşime, hiçbir zaman karışmadı. Ne yaptığımı sormadı. Bana sonsuz güveni vardı... Ve ben... onu hayal kırıklığına uğrattım.» </p>
<p class="calibre2">Babam, alaycı bir tavırla mırıldandı. </p>
<p class="calibre2">«Sizi dava etmeyeceklerini söylüyorsunuz... Madem öyle... o halde neden karınızla kimseye haber vermeden uzaklara kaçmaya kalktınız?» </p>
<p class="calibre2">«Onu da mı biliyorsunuz?» </p>
<p class="calibre2">«Evet, Mr. Leonides.» </p>
<p class="calibre2">«Fakat... durumu anlamıyor musunuz?» Heyecanla öne doğru eğildi. «Babama gerçeği söylemeye gerek yoktu. Onun karşısına çıkamazdım. Çünkü o zaman kendisinden para istediğimi sanabilirdi. Yani bana yardım etmesini... beni iflâstan kurtarmasını... o... o... beni çok severdi. Muhakkak yardımıma koşmaya kalkacaktı. </p>
<p class="calibre2">Fakat ben... ben... o işi düzeltse de çalışmaya devam edemezdim... Çünkü her şeyi yine alt üst ederdim... </p>
<p class="calibre2">Beceriksizin biriyim ben. Hiçbir işe yaramam. Yeteneğim yok. Ben... babam gibi değilim. Bunu çoktan anladım zaten. Ama elimden geleni yaptım. Bunun bir faydası olmadı. Allahım! Ne kadar ıstırap çektim! Nasıl çırpındığımı bilemezsiniz! Felâketten kurtulmaya çalışıyor... işi düzelteceğimi umuyordum. O sevgili ihtiyarın meseleyi öğrenmemesi için dua ediyordum. Sonra... durum büsbütün bozuldu. İflâstan kaçınmak imkânsızdı artık. Clemency, karım... beni anlıyor... bana hak veriyordu. Sonunda onunla bir plan yaptık. Kimseye bir şey söylemeyecek... gizlice kaçacaktık. Ondan sonra gerçek ortaya çıkacaktı. Babama bir mektup bırakarak, ona herşeyi itiraf edecektim. Ne kadar utandığımı anlatacak, beni affetmesi için yalvaracaktım. O bana daima şefkatli davrandı. Bilemezsiniz, bana karşı ne kadar iyiydi! Mektubu aldığı zaman işi düzeltmek için de çok geç kalmış </p>
<p class="calibre2">olacaktı. Ben de bunu istiyordum işte. Ondan yardım istememek... hatta yardım istermiş gibi bir etki bırakmamak... Uzaklarda bir yerde, her şeye yeniden başlayacak, hayatımı kazanmaya çalışa çaktım. Sade ve basit bir hayat sürecektim. Bir şeyler yetiştirecektim... Kahve... Meyva... Sadece gereken şeyleri alacaktım. </p>
<p class="calibre2">Clemency, sıkıntı çekecekti tabii. Fakat bana böyle söylere aldırmadığına dair yemin etti. Fevkalâde bir kadın o... fevkalâde!» </p>
<p class="calibre2">«Anlıyorum...» Babamın sesi alay doluydu. «Peki sonra neden fikrinizi değiştirdiniz?» </p>
<p class="calibre2">«Fikrimi mi değiştirdim?» </p>
<p class="calibre2"/>
<p class="calibre2">«Evet... Neden kararınızdan döndünüz? Niçin babanıza gidip, ondan para yardımında bulunmasını istediniz?» </p>
<p class="calibre2">Roger, hayretle ona baktı. </p>
<p class="calibre2">«Fakat... ben böyle bir şey yapmadım ki!» </p>
<p class="calibre2">«Mr. Leonides! Rica ederim...» </p>
<p class="calibre2">«Siz meseleyi yanlış  öğrenmişsiniz. Ben, babama gitmedim. O beni çağırttı. Nasıl olduysa, şehirde bazı dedikodular duymuştu. Bazı... söylentiler... Zaten babam her şeyi hemen haber alırdı. Galiba biri bu meseleyi de kendisine açmıştı. Hemen beni sıkıştırdı. Tabii o zaman dayanamayıp, durumu olduğu gibi anlattım... Ona her şeyi söyledim... Paraya aldırmadığımı... fakat bana o kadar güvenmesine karşılık kendisini düşkırıklığına uğrattığım için çok üzüldüğümü söyledim...» </p>
<p class="calibre2">Roger, ıstırapla yutkundu. </p>
<p class="calibre2">«Sevgili ihtiyarcık... Bana ne kadar iyi davrandığını bilemezsiniz. Ne sitem etti, ne bağırdı. Aksine... Büyük bir şefkat gösterdi. Ona yardım istemediğimi... iflâsı tercih ettiğimi... kararlaştırdığımız gibi uzaklara gitmenin daha iyi olacağını söyledim. Fakat babam beni dinlemedi bile. Yardımıma koşmakta...  şirketi iflâstan kurtarmakta üsteledi.» </p>
<p class="calibre2">Taverner, çabucak atıldı. </p>
<p class="calibre2">«Yani babanızın size para yardımı yapmakta ısrar ettiğine inanmamızı mı istiyorsunuz?» </p>
<p class="calibre2">«Zavallı ihtiyarcık, gerçekten ısrar etti. Hemen oracıkta borsa komisyoncularına mektup yazarak, onlara talimat verdi.» </p>
<p class="calibre2">Sanırım ancak o zaman babamla Taverner'in kendisini kuşkuyla süzdüklerini farketti. Birdenbire kıpkırmızı kesildi. </p>
<p class="calibre2">«Buraya bakın. Mektup hâlâ bende. Onu postaya atmamı söylemişti. Tabii daha sonra... o kargaşalıkta... </p>
<p class="calibre2">üzüntüden... bunu unuttum. Mektubun cüzdanımda olması gerek...» </p>
<p class="calibre2">Portföyünü çıkararak, telâşla karıştırmaya başladı. Sonunda aradığını buldu. Üzerine pul yapıştırılmış, buruşuk bir zarftı bu. Hafifçe öne doğru eğilince zarfın üzerindeki adresi okuyabildim. Greatorex ve Hanbury'ye yazılmıştı. </p>
<p class="calibre2">Roger Leonides, «Madem bana inanmıyorsunuz,» dedi. «Şu mektubu okuyun.» </p>
<p class="calibre2">Babam zarfı çabucak açtı. Taverner, hemen onun arkasına geçti. Mektubu o zaman görmedim. Fakat bunu daha sonra okudum. Aristede Leonides bunda bazı yatırımlardan sözediyor, ertesi gün firmadan birinin gönderilmesini, ona Yemek Servisi Şirketi hakkında bazı talimatlar vereceğini bildiriyordu. </p>
<p class="calibre2">Adamın yazdıklarının bir kısmını anlayamadım tabii. Fakat ihtiyar Leonides'in amacı açıktı. Gerçekten adam, oğlunun şirketini iflâstan kurtarmak, müesseseyi kalkındırmak niyetindeydi. </p>
<p class="calibre2">Taverner, mırıldandı. «Size bu mektubu aldığımıza dair bir makbuz verelim, Mr. Leonides.» </p>
<p class="calibre2">Roger, hazırlanan makbuzu alarak, ayağa kalktı. </p>
<p class="calibre2">«Hepsi bu kadar mı? Artık vaziyeti... işin iç yüzünü anladınız değil mi?» </p>
<p class="calibre2">Taverner, «Mr. Leonides,» dedi. «Babanız size bu mektubu verdikten sonra onun yanından ayrıldınız değil mi?» </p>
<p class="calibre2">«Evet.» </p>
<p class="calibre2">«Ondan sonra ne yaptınız?» </p>
<p class="calibre2">«Hemen kendi bloğuma koştum. Karım, yeni gelmişti. Ona babamın neler yapmak istediğini... bana ne büyük bir şefkatle muamele ettiğini anlattım. Ben... şey... doğrusu sevinçten ne yaptığımı pek bilmiyordum.» </p>
<p class="calibre2">«Babanız... bu olaydan ne kadar sonra hastalandı?» </p>
<p class="calibre2">«Durun, bakayım... yarım saat sonra sanırım. Ya da belki bir saat. Brenda, telâşla koşarak içeri girdi. Fena halde korkmuştu. Babamın halinin pek tuhaf olduğunu söyledi. Ben... ben de onunla birlikte hemen babamın yanına gittim. Fakat... bütün bunları size daha önce anlattım.» </p>
<p class="calibre2">«Babanızla çay içmeye gittiğiniz zaman... odanın hemen yanındaki banyoya hiç geçtiniz mi?» </p>
<p class="calibre2">«Sanmıyorum... Hayır, hayır... Banyoya geçmediğimden eminim. Ah, yani siz... benim...» </p>
<p class="calibre2">Babam, Roger Leonides'in ani hiddetini yatıştırmasını bildi. Ayağa kalkarak, adamın elini sıktı. </p>
<p class="calibre2">«Çok teşekkür ederim, Mr. Leonides. Bize büyük yardımınız dokundu... Fakat bütün bunları bize daha önce anlatmanız gerekirdi.» </p>
<p class="calibre2">Kapı, Roger'ın arkasından kapandı. Yerimden kalkarak, ilerledim. Babamın masasının üzerinde duran mektuba baktım. </p>
<p class="calibre2">Taverner, hâlâ umutluydu. </p>
<p class="calibre2"/>
<p class="calibre2">«Bu, sahte olabilir.» </p>
<p class="calibre2">Babam, «Evet,» diye mırıldandı. «Olabilir... Ama değil... Bu mektubun sahte olduğunu hiç sanmıyorum. </p>
<p class="calibre2">Bunu olduğu gibi kabul etmek zorundayız.  İhtiyar Leonides, oğlunu felâketten kurtarmaya hazırdı. Herhalde adam bunu sağken... Roger'ın ölümünden sonra yapabileceğinden... daha büyük bir kolaylık ve süratle de başaracaktı. Yani ihtiyar Leonides'in ölümünün Roger'a bir faydası olmayacaktı. Üstelik şimdi ortaya bir vasiyetname konusu da çıktı. Vasiyetname kayıp. Roger'ın kaç para alacağı da belli değil. Tabii bu yüzden bir sürü güçlük çıkacak... bazı gecikmeler olacak. Bu durumda şirket muhakkak iflâs edecek. Hayır, Taverner. </p>
<p class="calibre2">Roger Leonides'le karısının, ihtiyarı öldürmeleri için hiçbir neden yoktu. Aksine...» </p>
<p class="calibre2">Durakladı ve sanki aklına birdenbire bir şey gelmiş gibi ağır ağır tekrarladı. «Aksine...» </p>
<p class="calibre2">Taverner, «Ne düşünüyorsunuz, efendim?» diye sordu. </p>
<p class="calibre2">Bizim ihtiyar, usulca, «Aristede Leonides,» dedi. «Yirmi dört saat daha yaşasaydı, Roger'ın durumunu düzeltecekti. Fakat adam yirmi dört saat daha yaşamadı. Aksine... bir saat içerisinde birdenbire, beklenmedik bir şekilde öldü gitti.» </p>
<p class="calibre2">Taverner kaşlarını kaldırdı. «Hımm... Yani... sizce evden biri Roger'ın iflâs etmesini mi istiyordu? Çıkarları, Roger'la çatışan biri? Fakat, bu pek de mümkün değil...» </p>
<p class="calibre2">Babam, sordu. «Vasiyetname konusu ne oldu? İhtiyar Leonides'in parasını kim alacak?» </p>
<p class="calibre2">Taverner, bıkkın bir tavırla içini çekti. «Avukatların nasıl olduklarını bilirsiniz. Eski bir vasiyetname var. </p>
<p class="calibre2">İhtiyar Leonides bunu ikinci karısıyla evlendiği zaman yapmış. Brenda Leonides'e yine aynı parayı  bırakıyor. </p>
<p class="calibre2">Yalnız Miss Edith de Haviland'a verilecek olan miktar biraz daha az. Geri kalan para ise Philip'le Roger arasında taksim ediliyor. </p>
<p class="calibre2">Ben, «Eh, madem yeni vasiyetname imzalı değil,» diye düşünüyordum. «O halde eski vasiyetnamenin şartlarını yerine getirirler, olur biter...» Meğer mesele o kadar basit değilmiş. Bir kere... yeni vasiyetname yapıldığı için eskisi geçersiz sayılıyormuş. Sonra... şahitler bunun imzalandığını görmüşler. Üstelik vasiyetnameyi yapanın niyeti de acıkmış... Bu gidişle, ihtiyar Leonides'in vasiyetname yapmadan ölmüş </p>
<p class="calibre2">sayılabileceğine karar verecekler sanırım. Tabii o zaman her şey Brenda'ya kalacak. Ya da kadın, ömrü boyunca bunlardan gelir alacak.» </p>
<p class="calibre2">«Yani... yeni vasiyetname bulunmazsa bu en çok Brenda Leonides'in işine yarayacak, öyle mi?» </p>
<p class="calibre2">«Evet. Eğer bu işte bir karışıklık varsa... o zaman bu Brenda Leonides'in başının altından çıktı demektir...» </p>
<p class="calibre2">Taverner bir an durdu. «Vasiyetname meselesinde bir karışıklık olduğundan eminim. Eminim, eminim ama bu işi nasıl yaptıklarım bir türlü anlayamıyorum.» </p>
<p class="calibre2">Bunu ben de anlayamıyordum... Aslında galiba hepimiz de inanılmayacak kadar aptaldık. Tabii meseleye tamamiyle yanlış bir açıdan bakıyorduk, o da başka... </p>
<p class="calibre2"/>
</body>
</html>
