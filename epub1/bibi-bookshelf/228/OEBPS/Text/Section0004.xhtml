<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avunamayanlar</title>
  <link href="../Styles/style.css" rel="stylesheet" type="text/css"/>
</head>

<body class="icerik">
  <div class="yazar">
    <p><strong>Kazuo Ishiguro,</strong> 1954’te Japonya’nın Nagasaki şehrinde doğdu. Eğitimini, babasının Ulusal Oşinografi Enstitüsü’nde çalışmaya başlaması üzerine beş yaşındayken ailesiyle birlikte geldiği İngiltere’de tamamladı. Kent Üniversitesi’nde İngilizce ve felsefe eğitimi aldı. Mezun olduktan sonra Londra’da sosyal hizmetler görevlisi olarak çalışmaya başladı. East Anglia Üniversitesi’nde Malcolm Bradbury’den yaratıcı yazarlık eğitimi aldı ve yazarlık kariyerinin ilk dönemlerindeki akıl hocası Angela Carter’la tanıştı. 1981’de üç kısa hikâyesi yayımlandı ve Kazuo Ishiguro o tarihten beri sadece yazarlık yapıyor. 1982’de ilk romanı <em>Uzak Tepeler</em> (çev. Pınar Besen, 1992) yayımlandı ve Winifred Holtby Memorial Ödülü’nü kazandı. 1983’te <em>Granta</em> dergisi tarafından en iyi genç İngiliz yazarları arasında gösterildi. 1986’da yayımlanan ikinci romanı <em>Değişen Dünyada Bir Sanatçı</em>’yla (çev. Suat Ertüzün, 2008) Whitbread Book of the Year Ödülü’nü aldı, Booker Ödülü’ne aday gösterildi. 1989’da yayımlanan üçüncü romanı <em>Günden Kalanlar</em> (çev. Şebnem Susam, 1993), Booker Ödülü’nü kazandı ve 1993’te James Ivory tarafından filme alındı. 1995’te Cheltenham Ödülü’nü alan romanı <em>Avunamayanlar</em> (çev. Roza Hakmen, YKY, 2009), 2000’de Booker Ödülü’ne ve Whitbread Ödülü’ne aday olan <em>Çocukluğumu Ararken</em> (çev. Nilden Beyazıt Tunç, 2002) yayımlandı. Son romanı <em>Beni Asla Bırakma</em> (çev. Mine Haydaroğlu, YKY, 2007), yayımlandığı yıl (2005) <em>Time</em> tarafından İngilizce yazılmış en iyi 100 roman listesinde gösterildi, Alex Ödülü’nü aldı ve National Book Critics Circle Ödülü’ne aday oldu. 2005’te <em>The Saddest Music in the World</em> adlı ilk uzun metraj sinema filmi senaryosunu tamamladı, ilk öykü kitabı <em>Nocturnes: Five Stories of Music and Nightfall</em> 2009’da yayımlandı. Romanları otuzdan fazla dile çevrilen Kazuo Ishiguro, karısı ve kızıyla birlikte Londra’da yaşamaktadır.</p>
  </div>

  <div class="cevirmen">
    <p><strong>Roza Hakmen,</strong> 1956’da İzmir’de doğdu. 1974’te İzmir Amerikan Kız Koleji’ni, 1979’da ODTÜ Ekonomi Bölümü’nü bitirdi.</p>

    <p><strong>Başlıca çevirileri:</strong> Ernest Hemingway, <em>Çanlar Kimin için Çalıyor;</em> Mario Vargas Llosa, <em>Kent ve Köpekler;</em> Nina Berberova, <em>Eşlik Eden: Soneçka Antonovskaya;</em> Juan Benet, <em>Madrid’de Sonbahar;</em> Oscar Wilde, <em>De Profundis;</em> Marguerite Duras, <em>Mavi Gözler Siyah Saçlar;</em> Anthony Burgess, <em>Bir Elin Sesi Var;</em> Garson McCullers, <em>Yelkovansız Saat;</em> Tama Janowitz, <em>New York Köleleri;</em> Mircea Eliade, <em>Matmazel Christina;</em> Anne Rice, <em>Vampirle Konuşma;</em> Miguel de Cervantes Saavedra, <em>Don Quijote;</em> Marcel Proust, <em>Swann’ların Tarafı, Çiçek Açmış Genç Kızların Gölgesinde, Guermantes Tarafı, Mahpus, Albertine Kayıp, Yakalanan Zaman, Kayıp Zamanın İzinde, Sainte-Beuve’e Karşı;</em> Henry James, <em>Güvercinin Kanatları;</em> Marguerite Yourcenar, <em>Rüya ve Kader;</em> Tim Parks, <em>Kader, Avrupa;</em> Anna Kavan, <em>Kartal Yuvası;</em> Howard Norman, <em>Müze Bekçisi;</em> Jamal Mahjoub, <em>Cinlerle Yolculuk.</em></p>
  </div>
</body>
</html>
