<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_20"><b class="calibre4">19 </b></h2>
<p class="calibre2">Şimdi düşünüyorum da Brenda Leonides'e karşı duyduğum dostluk ve merhametin, onun mektuplarını... </p>
<p class="calibre2">Laurence Brown'a yazdığı aşk mektuplarını bulduğum an geçivermiş olmasına bayağı şaşıyorum. Tuhaf bir şeydi bu. Acaba kadının Laurence Brown’u iç bayıltıcı, adeta yapışkan bir aşkla sevdiğini ve üstelik bana bilerek, isteyerek yalan söylediğini anlayınca gururum mu yaralanmıştı? Bilmiyorum. Ben psikolog değilim. </p>
<p class="calibre2">Dostluğumun ölme sine, zavallı Josephine'in alçakça tuzağa düşürülmesinin neden olduğunu sanıyorum. </p>
<p class="calibre2">Taverner, mırıldandı. «Herhalde tuzağı da Laurence hazırladı... Evet. Bu şekilde beni şaşırtan bir nokta da aydınlanmış oluyor.» </p>
<p class="calibre2">«Sizi şaşırtan neydi?» </p>
<p class="calibre2">«Ne olacak? Bu öyle budalaca bir şeydi ki! Şuraya bakın! Çocuk bu mektupları ele geçirmiş... onları mahvedecek mektupları. </p>
<p class="calibre2">Böyle bir durumda insan ilk iş bunları geri almaya çalışır. Çünkü mektuplar ortada olmayınca, Josephine onlardan söz etse bile kendisine kimse inanmaz. Kız delil gösteremediği için onun yalan uydurduğunu sanırlar... </p>
<p class="calibre2">Tamam mı?» </p>
<p class="calibre2">Taverner, bir an durdu. «Mektupları aradın. Bulamadın. Yani artık onları geri alman imkânsız.  Şimdi ne yapacaksın? Artık bir tek çare var: Josephine'i ortadan kaldırmak. Onu tamamiyle susturmak. Nasıl olsa bir cinayet işlemişsin. Yani, miden böyle şeyleri kaldırıyor... Onun için bir cinayet daha işleyebilirsin. Alâ... Kızın, o metruk avludaki kapının üzerinde sallanmaktan çok hoşlandığını biliyorsun. Josephine'i orada temizlemek işten bile değil. O kapının arkasında bekler ve kızı içeri girerken bir demir boru, şiş ya da çubukla öldürüverirsin. </p>
<p class="calibre2">Çamaşırlıkta böyle şeyler bol. Mermerden oyulmuş bir aslan başıyla oynamana, bunu kapının üzerine yerleştirmene ne gerek var? Bu, çocuğun başına düşmeyebilir. Ya da düşse bile onu öldürmez... Nitekim öyle de oldu... Size soruyorum, Mr. Charles? Bu budala neden böyle davrandı?» , </p>
<p class="calibre2">«E?» diye mırıldandım. «Buna siz kendiniz ne cevap vereceksiniz?» </p>
<p class="calibre2">«Önce bunun sırf tanık sağlamak için yapıldığını sandım. Yani katil, 'Ben böyle bir şey yapmış olamam,' </p>
<p class="calibre2">diyecekti. 'Zira Josephine'in başına vurdukları saatte ben şunun şunun yanındaydım.' Fakat artık bu varsayımın üzerinde durmuyorum. Çünkü o saatte hemen herkes yalnızdı. Sonra yemek saatinde birinin çocuğu arayacağı, o zaman mermer aslan kafasını görüp, işi anlayacağı da meydandaydı. Yani bir tuzak kurulmuş olduğu, katilin çamaşırlıkta beklemediği hemen ortaya çıkacaktı. Tabii cani, Josephine bulunmadan önce gidip mermer aslan kafasını alırdı. O zaman biz de biraz düşünürdük... Fakat olay bütünüyle biraz saçma gelirdi... Bunu mantıksız bulur ve yine kuşkulanırdık.» </p>
<p class="calibre2">Ellerini uzattı. </p>
<p class="calibre2">«Peki, meseleyi şimdi nasıl açıklıyorsunuz?» </p>
<p class="calibre2">Gülümsedi. «Basit... Karaktere bağlı bir şey bu. Katilin mizacıyla ilgili. Laurence'in mizacıyla. Adam, şiddetten hoşlanmıyor. Kendisini şiddetli bir hareket yapmaya zorlayamıyor.» </p>
<p class="calibre2">Taverner, elini salladı. «Yani adamın kapının arkasında durup, çocuğun başına vurması imkânsızdı. Bunu yapamazdı. Fakat... bir tuzak hazırlayarak, oradan kaçar ve kızın öldüğünü de görmezdi!» </p>
<p class="calibre2">Ağır ağır, «Evet...» diye mırıldandı. «Anlıyorum... Yani ensülin şişesine konulan eserine meselesinden farksız bu. Yine ay m şey...» </p>
<p class="calibre2">«Evet. Öyle!» </p>
<p class="calibre2">«Bu işi Brenda'ya haber vermeden yaptığım mı düşünüyorsunuz?» </p>
<p class="calibre2">«Evet. Brenda'nın ensülin şişesini kaldırıp atmamasını ancak bu şekilde açıklayabiliriz. Tabii bu işi birlikte hazırlamış da olabilirler... Ya da zehir işini kadın kendisi düşünmüştür... Yorgun ve yaşlı kocasını kolayca Öldürecek bir usul... Mükemmel bir hal çaresi... Fakat... tuzağı Brenda'nın hazırlamadığından emi' nün. Kadınlar, mekanik  şeylerin doğru dürüst işleyeceğine pek inanamazlar. Bu konuda haklıdırlar da. Ben kendi hesabıma, eserine'in Brenda’nın fikri olduğuna eminim. Fakat ilâçların değiştirmesi için iyice sersemlemiş olan aşığını kandırmıştır. Kadın, tehlikeli işleri başkalarının üzerine yıkmasını iyi bilenlerden. Bu sayede vicdan azabı da çekmiyor.» </p>
<p class="calibre2">Bir an durdu. Sonra devam etti. </p>
<p class="calibre2">«Savcı bu mektupları görünce, dava açılabileceğini söyleyecektir. Doğrusu bunları açıklamak pek de kolay değil. Mrs. Brenda Leonides, hikâye uyduramayacak...» İçini çekti. «Bir de küçük kız tehlikeden kurtulsa. O </p>
<p class="calibre2">zaman keyfim yerine gelecek.» Bana yan yan baktı. «Bir milyonerle nişanlı olmak nasıl bir şey?» </p>
<p class="calibre2">İrkildim. Son saatlerin heyecanı yüzünden vasiyetname meselesini tamamiyle unutmuştum. </p>
<p class="calibre2"/>
<p class="calibre2">Mırıldandım. «Sophia, henüz meseleyi bilmiyor. Bunu ona açmamı mı istiyorsunuz?» </p>
<p class="calibre2">«Sanırım Gaitskill yarın Resmi Soruşturma'dan sonra o kötü -ya da fevkalâde- haberi verecek.» Taverner düşünceli bakışlarla beni süzdü. </p>
<p class="calibre2">«Bakalım Leonidesler o zaman ne yapacaklar? Doğrusu bunu merak ediyorum.» </p>
<p class="calibre2"/>
</body>
</html>
