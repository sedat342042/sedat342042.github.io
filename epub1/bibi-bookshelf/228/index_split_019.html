<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_18"><b class="calibre4">17 </b></h2>
<p class="calibre2">Babamın odasındaki hava bir hayli gergindi. Bizim ihtiyar, masanın başına geçmiş, Baş Müfettiş Taverner ise pencerenin yanına dayanmıştı. Ziyaretçilere ayrılan koltukta Mr. Gaitskill, oturuyordu. Avukatın o eski soğukkanlılığı kalmamış gibiydi. </p>
<p class="calibre2">Öfkeyle, «...güvensizlikten başka bir şey değil,» diyordu. «İnanılacak şey mi bu?» </p>
<p class="calibre2">«Öyle... Öyle...» Babamın Gaitskill'i yatıştırmaya çalıştığı anlaşılıyordu. «Ah... Merhaba, Charles. İyi, çabuk geldin... Oğlum, çok tuhaf bir olay oldu.» </p>
<p class="calibre2">Mr. Gaitskill, atıldı. «Şimdiye kadar görülmemiş bir şey bu.» </p>
<p class="calibre2">Olanların ufak tefek avukatı fena halde sarstığı açıktı. Baş Müfettiş Taverner onun arkasından bana bakarak, usulca güldü. </p>
<p class="calibre2">Babam, «Anlatabilir miyim?» diye sordu. «Charles, Mr. Gaitskill bu sabah pek garip, insanı şaşırtacak bir mektup almış. Delphos lokantasının sahibi Mr. Agrodo'dan geliyormuş bu. Onu tanırım. Pek yaşlı bir adamdır. </p>
<p class="calibre2">Kendisi Aristede Leonides'in arkadaşıydı. Hatta gençliğinde Leonides kendisine bir hayli yardım da etmişti... </p>
<p class="calibre2">Argodo'nun bu yardımı hiçbir zaman unutmadığını, koruyucusu ve arkadaşı olan Mr. Leonides'in de Agrodo'ya güvendiği, ona inandığı belli.» </p>
<p class="calibre2">Mr. Gaitskill, homurdandı. «Mr. Leonides'in bu kadar tutucu ve kuşkucu olduğunu hiç bilmiyordum... Tabii, yaşı iyice ilerlemişti. Hemen hemen bunamak üzereydi.» </p>
<p class="calibre2">Babam, nezaketle, «Tabii Mr. Leonides, dostluğa da çok önem verirdi...» dedi. «Mr. Gaitskill, bildiğiniz gibi insan yaşlandıkça gençlik günlerini Ve özellikle gençlik arkadaşlarım düşünmeye başlar.» </p>
<p class="calibre2">Mr. Gaitskill, «Fakat,» diye haykırdı. «Leonides'lerin işine kırk yıldan fazla bir süredir ben bakıyorum... </p>
<p class="calibre2">Tam kırk üç yıl, altı ay oldu...» </p>
<p class="calibre2">Taverner, tekrar güldü. </p>
<p class="calibre2">Ben, dayanamadım, «Ne oldu?» </p>
<p class="calibre2">Mr. Gaitskill, ağzını açtı ama babam ondan önce davrandı. </p>
<p class="calibre2">«Mr. Agrodo, Mr. Gaitskill'e gönderdiği mektupta, arkadaşı Mr. Aristede Leonides'in talimatına uyarak hareket ettiğini bildiriyormuş. Konu şu, Charles, Mr. Leonides, bir yıl kadar önce Mr. Agrodo'ya kapalı, mühürlü bir zarf vermiş. 'Ben ölür ölmez, bunu hemen avukatım Mr. Gaitskill'e gönderirsin, demiş. 'Eğer sen benden önce ölürsen o zaman bu işi oğlun yapar...' Mr. Leonides, Agrodo'nun oğlunun vaftiz babasıymış aynı zamanda... Mr. </p>
<p class="calibre2">Agrodo, mektubunda geciktiği için özür dilemiş. Fakat kendisi zatüreden yatıyormuş. Gençlik arkadaşının öldüğünü de daha dün öğrenmiş.» </p>
<p class="calibre2">Mr. Gaitskill, mırıldandı. «Ciddiyetle ilgisi olmayan, sorumsuzca yapılan bir iş.» </p>
<p class="calibre2">Babam, devam etti. «Mr. Gaitskill, mühürlü zarfı açıp, içindekileri görünce, durumu bize bildirmeyi bir görev bilmiş...» </p>
<p class="calibre2">Avukat, ellerini açtı. «Bu şartlar altında...» </p>
<p class="calibre2">«Bizim, Mr. Leonides'in Mr. Agrodo'ya teslim ettiği! zarfın içinde neler olduğunu görmemizi istemiş... </p>
<p class="calibre2">Sözettiğimiz zarfta şunlar var, Charles. Bir vasiyetname ve bir de açıklama mektubu.» </p>
<p class="calibre2">Haykırdım. «Demek sonunda vasiyetname bulundu?» </p>
<p class="calibre2">Mr. Gaitskill, mosmor kesildi... Parlak tatlı bir morluktu bu. </p>
<p class="calibre2">Havlar gibi, «Bu aynı vasiyetname değil,» diye cevap verdi. «Yani ...Mr. Leonides'in arzusu üzerine hazırladığım vasiyetnameyle bir ilgisi yok. Mr. Leonides, bu son vasiyetnameyi el yazısıyla yazmış. Hukuk bilgileri olmayanların yapabileceği en tehlikeli şey de budur... Mr. Leonides'in beni herkese rezil etmek... gülünç bir duruma düşürmek niyetinde olduğu anlaşılıyor!» </p>
<p class="calibre2">Baş Müfettiş Taverner, fena halde alınmış olduğu anlaşılan avukatı avutmaya çalıştı. </p>
<p class="calibre2">«Mr. Leonides, çok yaşlıydı, Mr. Gaitskill... Bildiğiniz gibi insanlar ihtiyarladıkça aksileşirler... Dengeleri pek bozulmaz ama biraz fazla huysuzlaşırlar. Akıllarına türlü şey gelir.» </p>
<p class="calibre2">Mr. Gaitskill, burnunu çekti. </p>
<p class="calibre2">Babam, bana döndü. «Mr. Gaitskill, bize telefon ederek, vasiyetname hakkında kısaca bilgi verdi. Ben de kendisinden buraya gelmesini, vasiyetnameyle Mr. Leonides'in mektubunu da getirmesini rica ettim. Ondan sonra seni aradım, Charles.» </p>
<p class="calibre2"/>
<p class="calibre2">Babamın bana telefon etmiş olmasının nedenim bir türlü anlayamıyordum. Hem bizim ihtiyar, hem de Taverner pek tuhaf bir şekilde hareket ediyorlardı. Vasiyetname konusunu zamanı gelince öğrenirdim... İhtiyar Leonides'in parasını nasıl ve ne şekilde bıraktığı beni hiç ilgilendirmiyordu. </p>
<p class="calibre2">«Yani, bu başka bir vasiyetname mi?» diye sordum. «Mr. Leonides malını mülkünü başka türlü mü pay ediyor?» </p>
<p class="calibre2">Mr. Gaitskill, başını salladı. «Evet... Hem de nasıl?» </p>
<p class="calibre2">Babam, bana bakıyordu. Baş Müfettiş Taverner ise benimle göz göze gelmemek için elinden geleni yapıyordu... Tuhaf, belirsiz bir .şekilde rahatsız olmaya başladım... </p>
<p class="calibre2">İkisi de bir şeyler düşünüyorlardı... Bunun ne olduğunu bilmiyordum. Anlamam da olanaksızdı. </p>
<p class="calibre2">Merakla, Gaitskill'e döndüm. </p>
<p class="calibre2">«Bu beni ilgilendiren bir konu değil. Fakat...» </p>
<p class="calibre2">Avukat, hemen cevap verdi: </p>
<p class="calibre2">«M». Leonides'in yeni vasiyetnamesinin şartları bir sır değil tabii. Gerçekte önce polise açıklamaya... ondan sonra da onların onaylayacağı bir şekilde davranmayı görev bildim. Anladığıma göre...» Bir an durdu. «Siz... </p>
<p class="calibre2">yani... şöyle söyleyelim... Miss Sophia'yla sözlüymüşsünüz...» </p>
<p class="calibre2">«Onunla evleneceğimi umuyorum,» dedim. «Fakat Sophia, şu ara nişanlanmamızı doğru bulmuyor...» </p>
<p class="calibre2">Mr. Gaitskill, başını salladı. «Haklı... Çok haklı...» </p>
<p class="calibre2">Ben aynı fikirde değildim ama o ara avukatla tartışmaya girişmeyi de istemiyordum. </p>
<p class="calibre2">Mr. Gaitskill, «Yeni vasiyetname.» diye devam etti. «Geçen yıl, kasım ayının yirmi dokuzuncu günü yazılmış. Buna göre, Mrs. Brenda Leonides, yine yüz bin sterlin alacak... Geri kalan para, mal ve mülk de tamamiyle torunu Sophia Katherine Leonides'e verilecek.» </p>
<p class="calibre2">Ağzım bir karış açık kaldı. Nefesim kesildi sanki... Doğrusu bunu beklemiyordum. </p>
<p class="calibre2">Nihayet, usulca fısıldadım. «Her şeyini Sophia'ya mı  bırakmış? Ne tuhaf şey bu. Peki, bu hareketinin bir nedeni var mıymış?» </p>
<p class="calibre2">Babam, «Bunu bıraktığı mektupta uzun uzun anlatmış,» diye cevap verdi. Masada, önünde duran bir kâğıdı aldı. «Mr. Gaitskill, bunu Charles'in okumasına bir itirazınız yok, değil mi?» </p>
<p class="calibre2">Avukat, buz gibi bir sesle, «Arzularınıza boyun eğmeye hazırım,» dedi. «Mektupta açıklama var tabii. Belki bu Mr. Leonides'in o akla hayale sığmayan hareketi için bir mazeret de sayılabilir. Hoş, bundan pek de emin değilim ya...» </p>
<p class="calibre2">Bizim ihtiyar, mektubu bana uzattı. Simsiyah bir mürekkeple, küçük, bozuk bir el yazısıyla yazılmıştı bu. </p>
<p class="calibre2">Fakat, Aristede Leonides'in kişilik ve karakter sahibi bir insan olduğunu ortaya koyuyordu. Aslında bu pek de ihtiyar bir adamın yazısına benzemiyordu. Yalnız, kelimeler, daha eski yılları hatırlatan bir şekilde özenle yazılmıştı. Okuma yazmanın daha güçlükle öğrenildiği ve bu yüzden de kıymet verildiği geçmiş günleri... </p>
<p class="calibre2">Mektubu çabucak okudum. </p>
<p class="calibre2"/>
<p class="calibre2">«Azizim Gaitskill, </p>
<p class="calibre2">Bu mektubu alınca  şaşıracak ve hatta darılacaksınız. Size, gereksiz bir ağzı  sıkılık ve sinsilik gibi gözükebilecek olan bu hareketimin önemli nedenleri var. Ben, kendimi bildim bileli karaktere inanırım. </p>
<p class="calibre2">Çocukluğumda farkettiğim bir şeyi de hiç bir zaman unutmadım: bir ailede daima kuvvetli bir şahsiyet vardır. Bütün sorumluluk bu kimsenin omuzlarına yüklenir, diğerlerine bakmak, onları korumak bu kişiye düşer. Bizim ailede en kuvvetli kişi bendim. Londra'ya gelerek, yerleştim, iş buldum.Annemle, yaşlı büyük anne ve babama baktım. Kardeşlerimden birini kanunun pençesinden kurtardım. Kötü bir evlenme yapan ablamı özgürlüğüne kavuşturdum. Daha buna benzer birçok görevleri bir ömür boyu yerine getirdim. Allah bana uzun bir ömür verdi. Çocuklarım ve onların çocuklarının yetiştirilişleriyle, gelecekleriyle yakından ilgilendim. Çoğunu, ölüm elimden aldı. Geri kalanları ise, çatımın altında. Bunun bana ne kadar defin bir mutluluk verdiğini bilemezsiniz. Ben ölünce taşıdığım yak, başka birinin sırtına yüklenecek. Şart bu. Bir müddet servetimi sevdiklerimin arasında eşit  şekilde taksim etmeyi düşündüm. Fakat, bunu yapmam, servetlerinin ileride yine birbirine eşit olmasını sağlayacaktı. Çünkü insanlar doğuştan birbirlerine eşit değiller. Tabiatın bu normal dengesizliğine engel olmak için bir şeyler yapmak gerek. Arada dengeyi sağlamak şart. Adayacağınız, birinin yerime geçmesi, bütün sorumluluğu yüklenmesi kesin. İki oğlumu da iyi tanıyorum. Onlar bu sorumluluğu altına girebilecek kimseler değiller.  İkisini de tahlil ettim. Çok sevdiğim oğlum Roger, iş adamı değil. Son derece iyi bir insan olmasına karşın ani ve hatalı kararlar veriyor. Oğlum Philip ise kendisinden o kadar emin değil ki, kitapların arasına gizlenmekten başka bir şey yapamıyor. Torunum Eustace, henüz çok genç. Onda gerekil mantık ve ağır başlılığın olduğuna da emin değilim. Gayet tembel. Karşılaştığı insanların hemen etkisinde kalıyor, onların fikirlerini benimseyiveriyor. </p>
<p class="calibre2"/>
<p class="calibre2">Yalnız torunum Sophia'da aradığım şeyler var. Çok zeki ve akıllı o. Cesur, adil, önyargılara saplanmıyor, yerinde kararlar veriyor. Sophia'nın manevi bakımdan cömert olduğunu da sanıyorum. Ailemi onun ellerine bırakıyorum. Bütün Leonides'lere ve gerçekten iyi bir insan olan Edith de Haviland'a o baksın. Miss de Haviland'a hayatını ailemize harcadığı için ona gerçekten minnettarım. </p>
<p class="calibre2">Satırlarım, ilişik vasiyetnameyi açıklıyor sanırım. Yalnız, başvurduğum hileyi anlatmak... özellikle size anlatmak bir hayli güç olacak. Siz benim en eski dostlarımdansınız. Bu şekilde hareke etmeye, vasiyetnamem hakkında ileri geri fikirler yürütülmesini istemediğim için, mecbur oldum. Bütün malımı mülkümü Sophia'ya bırakacağımı, onun benim yerime geçeceğini aileme açıklamak niyetinde değilim. Nasıl olsa iki oğluma da birer servet Bağışladım. Bu yüzden vasiyetnamem okunduğu zaman onur kına bir duruma düşmeyecekler. </p>
<p class="calibre2">Herkesin merakını gidermek ve konuşmalara bir son vermek için sizden bir vasiyetname hazırlamanızı istedim. Bütün aileyi toplayarak bunu onlara okudum. Sonra vesikayı masaya bırakarak, üzerim kurutma kâğıdı koydum. O arada uşakla hizmetçiyi de çağırttım. Onlar içeriye girerken, ben de kurutma kâğıdını hafifçe yukarı ittim. Böylece vesikanın boş olan alt kısmı ortaya çıktı. Giraya imzamı attım. Sonra, uşakla hizmetçi de vesikayı imzaladılar... Dostum... imzamızı attığımızın sizin hazırladığınız ve benim de yüksek sesle okuduğum vasiyetname olmadığını söylememe herhalde gerek yok. </p>
<p class="calibre2">Bu hileye neden saptığımı anlayacağınızı pek sanmıyorum... Yalnız sizden, Vaziyeti size açıklamadığım için beni affetmenizi istiyorum. Çok yaşlı bir adam, bazı sırlarını saklamaktan hoşlanır. </p>
<p class="calibre2">Dostum, size bütün işlerimi daima kolaylıkla çözümlediğiniz için teşekkür etmek isterim. Sophia'ya sevgilerimi söyleyin. Bakmasını, onları daima korumasını arzu ediyorum. </p>
<p class="calibre2">Hürmetler... </p>
<p class="calibre2">Aristede Leonides.» </p>
<p class="calibre2"/>
<p class="calibre2">Bu ilginç mektubu derin bir merak ve ilgiyle okudum. </p>
<p class="calibre2">«Hayret...» </p>
<p class="calibre2">Mr. Gaitskill, aylağa kalktı. «Gerçekten çok şaşılacak bir şey... Demin söyledim, yite de söyleyeceğim. Eski dostlarımdan olan Mr. Leonides, bana güvenebilirdi.» </p>
<p class="calibre2">Babam, başını salladı. «Hayır, Mr. Gaitskill. Aristede Leonides, çapraşık işlerden hoşlanan bir adamdı. Basit ve sade yöntemlere başvurmayı aklına bile getirmezdi.» </p>
<p class="calibre2">Baş Müfettiş Taverner da atıldı. «Gerçekten öyle, efendim. O aslında karışık işlere bayılırdı. Bundan emin olabilirsiniz.» Bir hayli heyecanlandığı belliydi. </p>
<p class="calibre2">Gaitskill, hâlâ yatışmamıştı. Hiddetle odadan çıktı. Zavallıcığın meslek onuru yaralanmıştı. </p>
<p class="calibre2">Taverner, başını salladı. «Fena halde sarsıldı. Doğrusu Gaitskill ve Callum firması gerçekten herkesin beğenisini kazanmıştır. Öyle hileli işlerle uğraşmazlar onlar. İhtiyar Leonides, karışık bir işe girişmeye kalktığı zaman, Callum ve Gaitskill'in semtine bile uğramazdı. Yanında yarim düzine kadar avukat çalışıyordu... Evet... </p>
<p class="calibre2">O gerçekten dolambaçlı şeylerden hoşlanırdı.» </p>
<p class="calibre2">Babam, başını salladı. «Vasiyetname meselesinde de öyle olduğu anlaşılıyor.» </p>
<p class="calibre2">Taverner, mırıldandı. «Ne budalaymışız. O vasiyetnameleri yalnız ihtiyarın değiştirebileceğini aklımıza bile getirmedik. Tabii, onun böyle bir şey yapmak istediğini hiçbir zaman düşünmedik.» </p>
<p class="calibre2">Fakat Josephine, büyük babası vasiyetnameyi okuduğu zaman odada değildi. Eğer kapıdan dinlemişse bile... </p>
<p class="calibre2">(tabii ben kızın bunu yaptığından emindim) ...İçeride neler olduğunu, Aristede Leonides'in ne şekilde hareket ettiğini görmemişti. Peki, o halde neden kız öyle mağrur bir tavır takınmıştı? Neye dayanarak polisin aptal olduğunu söylemişti? Yoksa yine her zamanki gibi öğünmıüş müydü? </p>
<p class="calibre2">Odanın derin bir sessizliğe gömülmüş olduğunu farkederek, birdenbire başımı kaldırdım. Hem babam, hem de Taverner dikkatle beni düzüyordu. Bilmiyorum hallerinde ne vardı? </p>
<p class="calibre2">Birdenbire, «Sophia'nın bu olaydan haberi yoktu!» diye bağırdım. «O vasiyetname konusunu bilmiyordu!» </p>
<p class="calibre2">Babam, kaşlarını kaldırdı. «Öyle mi?... Ya...» </p>
<p class="calibre2">Bilmiyorum, bana hak mı veriyordu, yoksa inanmadığım anlatmaya çalışıyordu. </p>
<p class="calibre2">«Sophia, çok şaşacak.» </p>
<p class="calibre2">«Ya?» </p>
<p class="calibre2">«Donup kalacak adeta...» </p>
<p class="calibre2">Kısa bir sessizlik oldu. Sonra telefon çalmaya başladı. Zil sesi kulaklarımı tırmaladı sanki. </p>
<p class="calibre2">Babam, uzanıp ahizeyi kaldırdı. «Efendim?» Bir an dinledi. Sonra da, «Pekâlâ,» dedi. «Bağlayın bakalım.» </p>
<p class="calibre2"/>
<p class="calibre2">Bana baktı. </p>
<p class="calibre2">«Senin Sophia... Muhakkak seninle konuşmak istiyormuş. Çok önemli bir mesele varmış.» </p>
<p class="calibre2">Ahizeyi ondan aldım. </p>
<p class="calibre2">«Alo? Sophia?» </p>
<p class="calibre2">«Charles? Sen misin? Jo..Josephine...» Sesi iyice boğuklaştı. </p>
<p class="calibre2">«Ne oldu Josephine'e?» </p>
<p class="calibre2">«Ba...başına vurmuşlar. Beyni sarsılmış sanırım. Ha...hali çok fena... Doktor, kendine gelmemesi ihtimali olduğunu söyledi.» </p>
<p class="calibre2">Bizim ihtiyarla, Taverner'e baktım. </p>
<p class="calibre2">«Josephine'i başına vurarak, bayıltmışlar.» </p>
<p class="calibre2">Babam, ahizeyi benden aldı. O arada da sert bir sesle, «Sana o kızı korumanı söylemiştim,» diye homurdandı. </p>
<p class="calibre2"/>
</body>
</html>
