<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_6"><b class="calibre4">5 </b></h2>
<p class="calibre2">Uzun boylu bir kadın, ilerideki ince yoldan bize doğru geliyordu. Basma şekilsiz bir fötr şapka, sırtına gayet kalın bir kazak ve şekilsiz bir eteklik giymişti. </p>
<p class="calibre2">Sophia, fısıldadı. «Edith teyze.» </p>
<p class="calibre2">Yaşlı kadın yolda bir iki kez duraklayarak, yolun kenarındaki çiçeklerin üzerine eğildi. Sonra da sanki üzerimize saldırıya hazırlanıyormuş gibi bir tavırla bize yaklaştı. Ben, ayağa kalktım. </p>
<p class="calibre2">«Edith teyze, arkadaşım Charles Hayward bu... Charles, büyük teyzem Miss de Haviland...» </p>
<p class="calibre2">Edith de Haviland yetmiş yaşlarındaydı. Karmakarışık kır saçları, açık havada dolaşmaktan köseleye dönmüş bir yüzü ve zeki bakışlı parlak gözleri vardı. </p>
<p class="calibre2">«Nasılsınız?» diye sordu. «Sizden sözedildiğini duydum. Demek Doğudan döndünüz? Babanız nasıl?» </p>
<p class="calibre2">Şaşkın şaşkın cevap verdim. «İyi, efendim.» </p>
<p class="calibre2">Miss de Haviland, başını salladı. «Onun çocukluğunu bilirim. Annesi arkadaşımdı. Siz de tıpkı büyük annenize benziyorsunuz. Bize yardıma mı geldiniz? Yoksa ziyaretinizin nedeni... diğer mesele mi?» </p>
<p class="calibre2">Fena halde sıkıldım. «Şey... Size yardım edebileceğimi umuyorum, efendim.» </p>
<p class="calibre2">«Güzel...» diye homurdandı. «Doğrusu yardıma ihtiyacımız var. Evin içi polis doldu. Hangi kapıyı açarsanız, karşınıza bir memur çıkıyor... Ne yöne dönerseniz dönün kesinlikle bir polisle burun buruna geliyorsunuz. Doğrusu bazı tipler hoşuma gitmiyor, İyi bir okula giden çocuk, polis olmamalı. Değil mi, efendim? Geçen gün Moyra Kinoul'un oğlunu gördüm. Marble Arch'ın önünde trafiği yönetiyordu... Böyle şeyler inşam şaşırtıyor... Birdenbire kendinizi başka bir ülkede sanıyorsunuz.» </p>
<p class="calibre2">Sophia'ya döndü. </p>
<p class="calibre2">«Dadı seni istiyordu, Sophia. Balık konusu.» </p>
<p class="calibre2">Genç kız, içini çekti. «Hay Allah! Gidip telefon etmekten başka çare yok galiba...» </p>
<p class="calibre2">Hızla eve doğru yürümeye başladı. Miss de Haviland, dönerek onun peşinden ağır ağır ilerledi. Ben de onun yanına geçtim tabii. </p>
<p class="calibre2">Miss de Haviland, «Dadılar olmasaydı ne yapardık bilmem?» diye mırıldandı. «Hemen herkesin ihtiyar bir dadısı vardır... Yıllar sonra gelir çamaşır yıkayıp ütü ütülerler... Yemek pişirip, ev işi görürler. Çok sadıktırlar... </p>
<p class="calibre2">Bizimkini de ben seçtim... Yıllar önce tabii...» </p>
<p class="calibre2">Eğilerek, çiçeklere sarılmış olan bir otu öfkeyle söküp attı. </p>
<p class="calibre2">«Boru çiçeği... İğrenç şeyler bunlar... Yaban otlarından daha kötüler... Çiçekleri sarıyor, boğuyorlar... İnsan hepsini de sökemiyor. Kökü çok derin çünkü...» </p>
<p class="calibre2">Yeşil yaprakları öfkeyle ayağının altında ezdi. </p>
<p class="calibre2">Sonra da usulca, «Bu iş çok kötü, Charles Hayward,» dedi. Dikkatle eve doğru bakıyordu. «Polis bu konuda ne düşünüyor? Hım... Herhalde size bunu sormamam gerek. Aristede'in zehirlenmiş olması pek garip... Hoş onun ölüp gitmiş olması da garip ya! Ondan hiç hoşlanmazdım! Hiç! Hiç! Fakat onun ölmüş olmasına bir türlü alışamıyorum... Artık ev o kadar... boş ki... Bomboş.» </p>
<p class="calibre2">Bir şey söylemedim... Edith de Haviland'ın sert sert konuşmasına karşın geçmişi anımsadığı belliydi. </p>
<p class="calibre2">«Bu sabah düşündüm... Yıllardan beri burada oturuyorum... Üç Kule'ye geleli kırk yol oldu. Kırk yıl! Hatta belki daha da fazla. Ablam ölünce buraya yerleştim. Aristede istedi bunu... Çocukları onun eline bırakamazdım ya? Öyle değil mi? Aklın almayacağı bir evlilikti onlarınki. Ben daima Marcia'nın... adeta... büyülenmiş </p>
<p class="calibre2">olduğunu düşündüm. Ufacık tefecik, çirkin bir adamla, neden evlendi?... Fakat, Aristede istediğim gibi hareket etmeme izin verdi. Bana hiç karışmadı. Bunu yadsıyamam... Dadılar, mürebbiyeler, okullar... hepsini ben seçtim... Çocuklara, onlara yarayacak şeyler yedirdim... Aristede'in sevdiği o baharatlı dolmaları değil...» </p>
<p class="calibre2">Mırıldandım. «Demek o zamandan beri buradasınız?» </p>
<p class="calibre2">«Evet... Bir bakıma tuhaf bir şey bu... Çocuklar büyüyüp evlendikten sonra gidebilirdim sanırım.., Fakat galiba... o zaman da bahçeye merak sardım. Sonra Philip vardı... Bir adam, bir aktrisle evlendiği anda normal bir aile hayatı süreceğini düşünmemelidir. Bilmem aktrisler neden çocuk doğururlar? Yavrucuk dünyaya gelir gelmez, doğru Edinburg'a, sahneye çıkarlar. Ya da daha da uzak bir yere giderler... Philip, akıllılık etti. </p>
<p class="calibre2">Kitaplarını alarak, buraya yerleşti. O zaman bu konu da çözümlenmiş oldu.» </p>
<p class="calibre2">«Philip Leonides ne yapar?» </p>
<p class="calibre2"/>
<p class="calibre2">«Kitap yazar. Doğrusu bunun nedenini de bilmiyorum. Çünkü yazdığı kitapları okumak isteyen yok. Bazı bilinmeyen, önemsiz tarihi olaylarla ilgili eserler... Siz bunları duymadınız bile değil mi?» </p>
<p class="calibre2">İtiraf ettim. «Evet.,.. Duymadım...» </p>
<p class="calibre2">Miss de Haviland, «Hepsinin nedeni bol paraları olması,» diye homurdandı. «Çok kimse gereksiz uğraşlardan vazgeçip, ister istemez çalışmaya ve para kazanmaya başlar.» </p>
<p class="calibre2">«Philip Leonides'in kitapları para getirmiyor mu, Miss de Haviland?» dedim. </p>
<p class="calibre2">«Tabii ki, hayır! Nereden getirecek? Sözümona Philip, belli bazı devreler konusunda bir bilirkişi sayılıyor. </p>
<p class="calibre2">İyi güzel ama, bu kitaplarının satılması için yeterli değil... Aristede ona yüz bin sterlin... ya da bunun gibi akim alamayacağı bir para... verdi... ölümünden sonra miras vergisi yüzünden sıkıntı çekmesini istemiyordu. Zaten Aristede her birine bir servet bağışladı. Artık hiçbiri onun eline bakmıyorlardı. 'Yemek Hazırlama Servisi'ni, Roger idare ediyor. Sophia'nın gayet iyi bir geliri var... Çocukların parası bankada...» </p>
<p class="calibre2">«O halde Mr. Leonides'in ölümünden kimse yararlanamayacak?» </p>
<p class="calibre2">Bana tuhaf tuhaf baktı. </p>
<p class="calibre2">«Aksine. Hepsi de yararlanacaklar. Paraları daha artacak... Hoş, Aristede'den isteselerdi adamcağız onlara her şeyi verirdi ya, o da başka.» </p>
<p class="calibre2">«Miss de Haviland, sizce onu kim zehirledi? Mr. Leonides'i kimin öldürdüğünü tahmin edebilir misiniz?» </p>
<p class="calibre2">Tam kendisine uygun bir şekilde cevap verdi. </p>
<p class="calibre2">«Hayır... İnanın böyle bir tahminde bulunamam. Bu olay beni çok sarstı. Evde, Borgia'lara benzer birinin dolaştığını düşünmek hiç de hoş değil... Herhalde polis suçu zavallı Brenda'nın üzerine yıkacak.» </p>
<p class="calibre2">«Sizce o zaman yanlış bir hareket mi yapmış olacaklar?» </p>
<p class="calibre2">«Bilmem... Bu hususta bir şey söyleyemem... Brenda bence gayet budala ve basit bir kadın... sonra... </p>
<p class="calibre2">oldukça tutucu... Doğrusu kocasını zehirleyecek bir tip değil... Fakat... o da yirmi dört yaşındayken seksenine yaklaşmış bir adamla evlendi... Bundan da Aristede'in parasını düşündüğü anlaşılıyordu tabii. Olaylar normal akışını sürdürdüğü sürece Brenda da oklukça yakın bir gelecekte zengin bir adamdan dul kalacaktı... Bir servete konacaktı yani... Genç ve zengin bir dul olacaktı... Fakat Aristede çok sağlam ve dayanıklı bir ihtiyardı. Şekeri korkutucu bir durumda değildi... O gidişle galiba, yüz yaşma kadar yaşayacaktı... Belki de Brenda beklemekten sıkıldı...» </p>
<p class="calibre2">«O zaman...» diye başladım. Sonra da durakladım. </p>
<p class="calibre2">Miss de Haviland, çabucak sözlerimi tamamladı. «O zaman... mesele oldukça rahat bir şekilde kapanıp gider... Tabii gazetelere düşeriz ama artık buna çare yok... Neticede Brenda aileden değil...» </p>
<p class="calibre2">«Başka bir öneriniz yok mu?» diye sordum. </p>
<p class="calibre2">«Başka ne önerim olabilir?» dedi. </p>
<p class="calibre2">Cevap vermedim. Fakat kadının sözleri bana yeterli gelmemişti... Eski fötr şapkanın kavradığı o kafasından daha kimbilir neler geçiyordu. </p>
<p class="calibre2">Yaşlı kadın, sert bir tavırla, çabucak, kesik kesik konuşuyordu, ama son derecede zeki olduğu da belliydi. </p>
<p class="calibre2">«Acaba?» diye düşündüm. «Aristede Leonides'i Miss Edith de Haviland mı zehirledi?» </p>
<p class="calibre2">Bu pek de olmayacak bir şey değildi. Bahçe yolunda boru çiçeğini acımasızca ezdiğini unutmamıştım. </p>
<p class="calibre2">Sophia'nın kullandığı bir kelimeyi hatırladım. Acımasız! </p>
<p class="calibre2">Yan yan Edith de Havilland'a baktım. </p>
<p class="calibre2">Önemli, hayati bir neden olduğu takdirde... Fakat Miss Edith de Haviland için önemli, hayatı bir neden ne olabilir? </p>
<p class="calibre2">Bu soruya cevap verebilmek için ihtiyar kızı daha iyi tanımak gerekiyordu... </p>
<p class="calibre2"/>
</body>
</html>
