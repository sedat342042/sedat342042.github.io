<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_17"><b class="calibre4">16 </b></h2>
<p class="calibre2">Bizim ihtiyar, «Bırak onlar seninle konuşsun...» demişti. Ertesi sabah traş olurken bu öğüdün bana bir yararı olup olmadığını düşündüm. </p>
<p class="calibre2">Edith de Haviland, benimle konuşmuştu. Hatta beni bunun için özellikle aramıştı. </p>
<p class="calibre2">Clemency, benimle konuşmuştu. (Yoksa ben mi onunla konuşmuştum?) Bir bakıma Magda da benimle konuşmuş sayılırdı. Daha doğrusu, kadın rol yaparken onu seyretmiş, sözlerini de dinlemiştim. Yani seyirciler arasında ben de vardım. </p>
<p class="calibre2">Tabii Sophia, benimle konuşmuştu. </p>
<p class="calibre2">Hatta dadı da öyle... </p>
<p class="calibre2">Fakat onlardan öğrendiklerim bir işime yarayacak mıydı? </p>
<p class="calibre2">Anlattıklarının arasında anlamlı bir söz ya da kelime var mıydı? </p>
<p class="calibre2">Daha da önemlisi, babamın özellikle üzerinde durduğu o anormal kendini beğenmişlikle karşılaşmış </p>
<p class="calibre2">mıydım? </p>
<p class="calibre2">Doğrusu pek sanmıyordum... </p>
<p class="calibre2">Benimle hiçbir şekilde, hiçbir konuda konuşmak istemeyen bir tek kişi vardı: Philip. Bu da bir bakıma anormal değil miydi? Herhalde adam artık kızıyla evlenmek istediğimi öğrenmişti. Buna rağmen, hâlâ, sanki ben evde değilmişim gibi hareket ediyordu. Philip'in benim malikâneye gelmeme sinirlendiğini sanıyordum. Hatta Edith de Haviland, onun namına özür dilemeye bile kalkışmıştı. Philip'in halinin, tavrının öyle olduğunu söylemişti. Kadının, adam için bir hayli endişe ettiği anlaşılıyordu. Bunun sebebi neydi? </p>
<p class="calibre2">Sophia’nın babasını düşündüm. Adam her bakımdan hislerini baskı altında tutan bir insandı. Çocukluğunda, kıskançlık yüzünden çok ıstırap çekmişti. Kabuğuna çekilmek zorunda kalmıştı. Kitaplar arasına, tarihe sığınmıştı. O ölçülü soğukluk ve çekingenlik, aslında hırslı, heyecanlı bir mizacı maskeliyor olabilirdi. </p>
<p class="calibre2">Philip'in babası ölünce tekrar bol paraya konacak olması bence yeterli bir sebep değildi. Onun, istediği kadar parası olmadığı için Aristede Leonides'i öldürdüğünü bir an için bile düşünmemiştim. Fakat Philip'in babasının ölümünü istemesinin daha derin, psikolojik bir sebebi olabilirdi. Adam, yıllar sonra tekrar baba evine dönmüş, oraya yerleşmişti. Daha sonra Roger da hava saldırıları yüzünden karısıyla malikâneye gelmişti. Tabii o zaman Philip, her gün, babasının Roger'ı daha çok sevdiğini gösteren ufak tefek olaylara tanık olmuş, bunlara katlanmak zorunda kalmıştı... </p>
<p class="calibre2">Bu manevi azabın etkisiyle, bu dertten ancak babasının ölümüyle kurtulabileceğini düşünmüş olamaz mıydı? Belki de adana cinayeti ağabeysinin üzerine yıkabileceğini de hesaplamıştı. </p>
<p class="calibre2">Roger'ın, parası tükenmek üzereydi. Şirket iflâsa sürükleniyordu. Roger'la babasının son konuşmasından, Aristede Leonides'in oğluna yardım etmeye karar verdiğinden haberi olmayan Philip, polisin hemen ağabeysinden kuşkulanacağına inanmıştı belki de... </p>
<p class="calibre2">Fakat, Philip, cinayet işleyecek kadar dengesiz bir tip miydi? </p>
<p class="calibre2">Jiletle çenemi kestim. Ve tabii küfürü bastım. </p>
<p class="calibre2">Ben, ne yapmaya çalışıyordum? Katilin, Sophia'nın babası olduğunu kanıtlamaya mı? Ne budalalıktı bu! </p>
<p class="calibre2">Herhalde Sophia, oraya gelmemi cinayeti babasının üzerine yıkmam için istememişti. </p>
<p class="calibre2">Yoksa, asıl mesele bu muydu? Sophia’nın isteğinde bir şeyler gizli değil miydi? Kız, babasının katil olduğundan kuşkulandığı, bu düşünceleri kafasından atamadığı takdirde, benimle evlenmeye razı olmayacaktı. </p>
<p class="calibre2">Çünkü, kuşkularının gerçek olmasından korkacaktı. </p>
<p class="calibre2">Sophia, anlayışlı ve cesur bir kızdı. Gerçeği öğrenmek istiyordu o. Çünkü kuşkunun aramızda daima bir engel gibi yükseleceğini biliyordu. Sophia’nın sözleri şu anlama gelmez miydi? «Düşündüğüm  şeyin doğru olmadığını kanıtla... Ya da doğruysa, bunu da kanıtla... Ben de o zaman bu gerçeği anlamaya, kabul etmeye çalışırım.» </p>
<p class="calibre2">Edith de Haviland, Philip'in suçlu olduğunu biliyor, ya da bundan kuşkulanıyor muydu? «Ama onlara tapmam!» demekle neyi söylemek istiyordu? </p>
<p class="calibre2">Clemency'ye kimden kuşkulandığını sorduğum zaman neden bana öyle tuhaf bir tavırla yan yan bakmış, bu işi Brenda'yla Laurence'in yapabileceğini söylemişti? </p>
<p class="calibre2">Bütün aile, katillerin Brenda'yla Laurence olmasın; istiyor, bunu umut ediyor, fakat aslında da onların Aristede Leonides'i öldürdüğüne pek inanmıyordu. </p>
<p class="calibre2"/>
<p class="calibre2">Hoş, belki de bütün aile yanılıyordu... Belki de cinayeti Brenday'la Laurence işlemişti. </p>
<p class="calibre2">Ya da bu işle Brenda'nın bir ilgisi yoktu. Aristede Leonides'i Laurence tek başına zehirlemişti. </p>
<p class="calibre2">Bu hal çaresi daha da uygundu. </p>
<p class="calibre2">Yüzüme alkol sürdükten sonra kahvaltı etmek için aşağıya indim. Laurence Brown’u çabucak yakalayıp, onunla konuşmak niyetindeydim. </p>
<p class="calibre2">İkinci kahvemi içerken 'Çarpık Ev'in yavaş yavaş bana da etki etmeye başladığını anladım. Artık ben de gerçeği öğrenmeyi değil, bana en uygun gelen varsayımın kabul edilmesini istiyordum... </p>
<p class="calibre2">Kahvaltıdan sonra holden geçerek, yukarıya çıktım. Sophia bana, Laurence Brown’u okuma odasında bulabileceğimi söylemişti. Eustace'la Josephine'in ders saatiydi. </p>
<p class="calibre2">Brenda'nın bulunduğu kısmın, kapalı kapısının önünde bir an durakladım. Zili mi çalacaktım? Kapıya mı vuracaktım? Yoksa kollarımı sallayarak içeriye mi girecektim? Sonunda, buranın Brenda'nın özel dairesi değil de, Leonides'lerin evinin bir kısmı gözüyle bakmaya karar verdim. </p>
<p class="calibre2">Kapıyı açarak, içeriye girdim. Etraf derin bir sessizliğe gömülmüştü. Görünürde kimseler yoktu. Soldaki büyük salonun kapısı kapalıydı. Sağdaki aralık kapılardan bir yatak odasıyla, buna bitişik olan banyo gözüküyordu. Burasının Aristede Leonides'e ait olduğunu, eserine'le ensülin'in oradaki dolapta durduğunu biliyordum. </p>
<p class="calibre2">Polisin banyodaki işi bitmişti artık. Kapıyı iterek, içeriye süzüldüm. Evdekilerden birinin, (hatta bir yabancının) yukarıya çıkıp, kimseye gözükmeden banyoya girmesinin ne kadar kolay olduğunu iyice anlamıştım. </p>
<p class="calibre2">Ortada durarak, çevreme bakındım. Pırıltılı fayansları, gömme banyosuyla gayet süslü ve, lüks bir yerdi burası. Bir tarafta bazı elektrikli aletler vardı... Küçük bir elektrik ocağı ve ızgara... Elektrikli çaydanlık... Ekmek kızartıcısı, elektrikli tencere... Yani, yaşlı bir adama bakan özel bir uşağa gerekli olacak her şey. Duvara, beyaz emaye bir dolap asılmıştı. Kapağını çabucak açtım, içeriye bir iki âlet, iki ilâç bardağı, göz banyosu, damlalık ve etiketli birkaç şişe konulmuştu. Asitborik, aspirin, tentürdiyot... Sargılar, flâsterler... Ayrı bir rafa ensülin şişeleri, iki enjektör ve bir şişe alkol yerleştirilmişti. Üçüncü bir rafta ise bir şişe duruyordu. Bunun üzerindeki etikette </p>
<p class="calibre2">'Tabletler... tavsiyeye göre geceleri bir ya da iki adet alınacaktır,' yazılıydı. Herhalde göz damlası da eskiden bu rafa konuluyordu. Dolap, derli toplu, gayet düzenliydi. Aranılan ilâcı bulmak çok kolaydı... Bu cinayeti işlemek de çok kolay olmuştu... </p>
<p class="calibre2">Şişeleri istediğim gibi karıştırabilir, sonra usulca dışarı  çıkarak, çabucak aşağıya inerdim. Banyoya girdiğimden kimsenin de haberi olmazdı. Tabii bütün bunlar yeni şeyler değillerdi. Fakat polisin işinin ne kadar güç olduğunu iyice anlamıştım artık. </p>
<p class="calibre2">İstenilen şeyi ancak suçlu ya da suçlulardan öğrenebilirdim. </p>
<p class="calibre2">Taverner, bana, 'Onları korkutmak gerek,' demişti. 'Telaşlanmaları  şart. Bizim bir şeyler bildiğimizi sanmaklar. Daima gözlerinin önünde olmalıyız. O zaman, katil er ya da geç, sessiz sedasız oturmaktan vazgeçer. </p>
<p class="calibre2">Yeni bir zekâ numarası yapmaya kalkar.' </p>
<p class="calibre2">Fakat katil şimdiye kadar Taverner'in bu hilesine aldırmamıştı. </p>
<p class="calibre2">Banyodan çıktım. Etrafta hâlâ kimseler yoktu. Koridordan ilerleyerek, soldaki yemek salonunun, Brenda'nın sağa düşen yatak odasıyla banyosunun Önünden geçtim... Yemek salonunun kapısı kapalıydı. Brenda'nın odasında ise bir hizmetçi vardı. Daha ilerideki bir odadan gelen sesten Edith de Haviland'ın yine zalim balıkçıya telefon ettiği anlaşılıyordu. Yanda bir merdiven dönerek yukarki kata çıkıyordu. Basamakları  tırmandım. </p>
<p class="calibre2">Edith'in yatak ve oturma odalarının o katta olduğunu biliyordum. Laurence Brown'ın odası da yine oradaydı. </p>
<p class="calibre2">Daha gerideki basamaklardan, hizmetçi dairesinin üzerine inşa edilmiş olan büyük salona iniliyordu. İşte dersler o odada yapılmaktaydı. </p>
<p class="calibre2">Kapının önünde durdum. İçeriden Laurence Brown’un sesi geliyordu. Oldukça yüksek sesle konuşuyordu genç adam. </p>
<p class="calibre2">Galiba Josephine'in kapıdan dinleme hastalığı bana da geçmişti. Hiç utanmadan, yana dayanarak kulak kabarttım. </p>
<p class="calibre2">Çocuklar tarih dersi yapıyorlardı anlaşılan. Fransa'daki Directoire devrine gelmişlerdi. </p>
<p class="calibre2">Dikkatle dinlerken, gözlerim hayretle açıldı. Laurence Brown’un harikulade bir öğretmen olduğunu anlamış </p>
<p class="calibre2">ve fena halde de şaşırmıştım. </p>
<p class="calibre2">Bilmiyorum, bu beni neden o kadar hayrete düşürmüştü. Neticede Aristede Leonides, insanlardan anlayan... </p>
<p class="calibre2">adam seçmesini bilen bir ihtiyardı. Laurence'in bütün silikliğine, o beceriksizce tavırlarına karşın talebelerine heyecan aşılamasını, onların düşünme duyularını harekete geçirmesini bildiği... bu dehaya sahip olduğu belliydi. </p>
<p class="calibre2">Thermidor dramı... Robespierre taraftarlarının kanun dışı ilân edilmeleri... Barras'ın harikuladeliği, Fouche'nin sinsiliği... Yarı aç, genç bir subay: Napoleon... Bütün bunlar canlanmış, okuma odasına doluşmuşlardı adeta. </p>
<p class="calibre2"/>
<p class="calibre2">Birdenbire Laurence, durdu. Eustace'la Josephine'e bir soru sordu. Onları, kendilerini bu dramın kahramanlarından birinin, sonra da bir diğerinin yerlerine koymaya zorladı. Josephine bakımından pek başarılı olamadı. Kızın sesi sanki nezlesi varmış gibi çıkıyordu, öğretmenin sorularından pek hoşlanmadığı belliydi. </p>
<p class="calibre2">Buna karşılık sanki o somurtkan Eustace gitmiş, yerine bir başkası gelmişti. Çocuğun çok akıllı ve zeki olduğu, tarihi çok iyi anladığı açıktı. Herhalde bu sonuncu hünerini babasından almıştı. </p>
<p class="calibre2">Sonra, sandalyelerin geri itildiğini, bunların tahta ayaklarının döşemeye sürtündüğünü duydum. Çabucak gerileyerek, merdivenlere doğru gittim. Kapı açıldığı zaman ben de sanki basamaklardan henüz inmişim gibi bir tavır takınmıştım. </p>
<p class="calibre2">Eustace'la Josephine, dışarı çıktılar. </p>
<p class="calibre2">«Merhaba,» dedim. </p>
<p class="calibre2">Eustace'in oraya çıkmış olmama hayret ettiği belliydi. </p>
<p class="calibre2">Terbiyeli bir tavırla, «Bir şey mi istiyordunuz?» diye sordu. </p>
<p class="calibre2">Bana hiç aldırmayan Josephine, sakin sakin yanımdan geçip gitti. </p>
<p class="calibre2">Ben, usulca mırıldandım. «Şey... Okuma odasını görmek istiyordum da...» </p>
<p class="calibre2">«Burasını geçen gün de görmüştünüz sanırım. Doğrusu çocuklara göre bir yer... Aslında bebek odasıymış... </p>
<p class="calibre2">İçeride hâlâ bir sürü oyuncak var.» </p>
<p class="calibre2">Kapıyı açarak, geçmem için yana çekildi. Ben de içeri girdim. </p>
<p class="calibre2">Laurence Brown, masanın yanında duruyordu. Başını kaldırıp, baktı. «Günaydın,» dedim. Kızararak, bir şeyler mırıldandı. Sonra da telâşla dışarı fırladı. </p>
<p class="calibre2">Eustace, başını salladı. «Onu korkuttunuz. Laurence'in ödünü patlatmak o kadar kolay ki...» </p>
<p class="calibre2">«Ondan hoşlanıyor musunuz, Eustace?» </p>
<p class="calibre2">«Eh... Laurence'e bir itirazım yok. Tabii aslında o budalanın biri.» </p>
<p class="calibre2">«Fakat kötü bir hoca sayılmaz. Öyle değil mi?» </p>
<p class="calibre2">«Hayır... Doğrusunu isterseniz, bu bakımdan bir hayli ilginç bir adam. Çok şey biliyor. Olaylara başka açılardan bakmanıza yardım ediyor. Sekizinci Henry'nin şiirler... gerçekten güzel şiirler yazdığını hiç bilmezdim. </p>
<p class="calibre2">Bunları Ann Boleyn'e yazmış tabii.» </p>
<p class="calibre2">Birkaç dakika daha konuştuk. Ancient Mariner'den, Chaucer'dan, Haçlı seferlerinin siyasi nedenlerinden, orta çağ hayat görüşünden ve Oliwer Cromwell'in Noel'in tesidini yasak edişinden sözettik. Özellikle bu sonuncu olay Eustace'i çok şaşırtıyordu. Çocuğun alay dolu tavırlarına, bütün somurtkanlığına karşın gerçekten akıllı olduğu anlaşılıyordu. </p>
<p class="calibre2">Kısa bir süre sonra somurtkanlığının, aksiliğinin nedenini anladım. Hastalığı yüzünden bir hayli ıstırap çekmekle kalmamış, tam hayattan zevk almaya başladığı bir sırada felç hastalığına yakalanması her şeyi alt üst etmişti. Çocuk bir sürü şeyden vazgeçmek zorunda kalmıştı. </p>
<p class="calibre2">Eustace, «Bu yıl on birinci sınıfta olacaktım,» diye içini çekti. «Okul renklerini taşımaya hak kazanacaktım. </p>
<p class="calibre2">Evde kalıp, Josephine gibi kötü bir çocukla ders yapmak hiç de hoş değil... Biliyor musunuz, o henüz on iki yaşında?» </p>
<p class="calibre2">«Evet... Fakat herhalde Josephine'le aynı dersleri yapmıyorsunuz.» </p>
<p class="calibre2">«Yapmıyoruz. Onun ileri matematik ya da... Lâtince dersleri yok. Fakat insan öğretmenini bir kızla paylaşmaktan hiç hoşlanmıyor.» </p>
<p class="calibre2">Kırılan erkeklik gururunu onarmak için Josephine'in yaşına rağmen son derecede zeki bir kız olduğunu söyledim. </p>
<p class="calibre2">«Gerçekten o fikirde misiniz? Bana kalırsa Josephine budalanın biri. Detektifliğe çok meraklı. Burnunu her şeye sokuyor. Sonra da duyduklarını o küçük, siyah defterine yazıyor. Sanki çok şey öğrenmiş gibi bir tavır takınıyor.» Eustace bir an durdu. Sonra da dudağını bükerek, ekledi. «Bence Josephine gülünç bir kız.  İşte o kadar... Zaten kızlar detektiflik yapamazlar. Bunu kendisine de söyledim. Bana kalırsa annem haklı. Josephine'i İsviçre'ye ne kadar çabuk gönderirlerse, o kadar iyi olur.» </p>
<p class="calibre2">«Onu özlemeyecek misiniz?» </p>
<p class="calibre2">Eustace, gururla, «O yaşta bir kıza özlemek mi?» diye mırıldandı. «Niye özleyecekmişim! Yarabbi, bu ev tımarhaneden farksız! Annem aklına esti mi, Londra'ya koşup, beceriksizce yazarları  sıkıştırıyor. Onlara, piyesleri, kendisine uyacak şekilde tekrar yazdırıyor. Bir hiç yüzünden olay çıkarıyor. Babam ise kitaplarıyla odasına kapanıyor. Laf söylediğiniz zaman duymuyor. Bilmem neden Allah bana öyle tuhaf bir anneyle baba vermiş? Bu yükü sırtıma yüklemiş? Sonra... Roger amcayı alın! O kadar neşeli, gürültücü patırdıcı ki, onu görünce irkiliyorsunuz. Clemency yenge iyidir, sizi rahatsız etmez. Fakat bazen onun hafifçe oynatmış olduğuna inanıyorum. Edith teyze, fena değildir. Ama o da çok yaşlı. Sophia, Mısır'dan geleli ev biraz neşelendi. Fakat o da bazen insanı azarlayıveriyor. Bu ev de, içindekiler de çok tuhaf! Öyle değil mi? Teyzeniz... hatta ablanız yaşında bir üvey büyük anne! Yani... insan fena halde sıkılıyor.» </p>
<p class="calibre2">Onun neler hissettiğini biraz anlıyordum. Eustace'ın yaşında ne kadar duygusal, ne kadar alıngan olduğumu hayal meyal hatırlamaya başlamıştım. Kendimin ya da yakınlarımın pek normal sayılmamaları, sıradan insanlardan farklı olmaları herhalde beni dehşetle dondururdu. </p>
<p class="calibre2">«Ya Büyükbabanız?» diye sordum. «Onu sever miydiniz?» </p>
<p class="calibre2">Eustace'ın yüzünde tuhaf bir ifade belirip, kayboldu. </p>
<p class="calibre2">«Büyükbabam topluma aldırmayan bir adamdı!» </p>
<p class="calibre2">«Ne demek istiyorsunuz?» </p>
<p class="calibre2">«Büyükbabam, kârından başka bir şey düşünmezdi. Laurence bunun hatalı bir şey olduğunu söylüyor. </p>
<p class="calibre2">Sonra... müthiş bir bireyciydi o. Artık böyle şeylerin ortadan kalkması gerek. Siz de o fikirde değil misiniz?» </p>
<p class="calibre2">Büyük bir kabalıkla, «Eh...» diye cevap verdim. «Büyükbabanız da ortadan kalktı işte...» </p>
<p class="calibre2">Eustace, başını salladı. «Aslında iyi de oldu... Benim katı kalpli olduğumu sanmanızı istemem. Fakat insan artık o yaşta hayattan bir zevk alamaz.» </p>
<p class="calibre2">«Yani... Büyükbabanız hayattan zevk almıyor muydu?» </p>
<p class="calibre2">«Alması imkânsızdı. Her ne hal ise... Onun ölme zamanı gelmişti. Büyükbabam...» </p>
<p class="calibre2">Birdenbire sustu. Çünkü Laurence Brown tekrar okuma odasına girmişti. </p>
<p class="calibre2">Öğretmen, masadaki kitaplara doğru uzandı. Fakat bana göz ucuyla bize bakıyormuş gibi geldi. </p>
<p class="calibre2">Sonra saatine bir göz attı. </p>
<p class="calibre2">«Buraya saat tam on birde gel, Eustace. Şu günlerde çok vakit kaybettik.» </p>
<p class="calibre2">«Peki, efendim, gelirim.» </p>
<p class="calibre2">Eustace, ağır ağır kapıya doğru gitti. Islık çalarak, dışarı çıktı. </p>
<p class="calibre2">Laurence Brown, tekrar çabucak bana baktı. Bir iki kez dudaklarını yaladı. Onun, salt benimle konuşmak için okuma odasına döndüğüne iyice kanaat getirdim. </p>
<p class="calibre2">Nihayet, kitapları birkaç kez sıraya dizdikten, sanki kayıp bir eseri arıyormuş gibi etrafı araştırdıktan sonra... </p>
<p class="calibre2">konuşmaya başladı. </p>
<p class="calibre2">«İş... işler nasıl? Onlar ne alemdeler?» </p>
<p class="calibre2">«Onlar da kim?» </p>
<p class="calibre2">«Polis tabii.» </p>
<p class="calibre2">Burun kanatları titriyordu. «Kapana kısılmış bir fare,» diye düşündüm. «Kapana kısılmış bir fare.» </p>
<p class="calibre2">«Sırlarını bana açmak adetinde değiller...» dedim. </p>
<p class="calibre2">«Ya?... Ben, babanızın Yard'ın Müdür Muavinlerinden olduğunu sanıyordum.» </p>
<p class="calibre2">«Orası Öyle...» diye cevap verdim. «Fakat o da Yard'ın sırlarını açıklamaktan hoşlanmaz.» </p>
<p class="calibre2">Gayet ukalaca bir tavır takınmıştım. </p>
<p class="calibre2">«O halde... siz... bilmiyorsunuz... haberiniz yok... şey...» Sesi alçaldı. «Yani... onlar birini tutuklayacak... </p>
<p class="calibre2">öyle değil mi?» </p>
<p class="calibre2">«Bana tutuklamaktan sözeden olmadı... Pek sanmıyorum. Ama dediğim gibi onların sırdaşı değilim.» </p>
<p class="calibre2">Baş Müfettiş Taverner, «Onları korkutmalı...» demişti. «Sinirlerini bozmalı...» Doğrusu, Laurence Brown'ın ödü patlıyordu. </p>
<p class="calibre2">Sinirli bir tavırla, çabuk çabuk konuşmaya başladı. </p>
<p class="calibre2">«Ne halde olduğumu bilmiyorsunuz... Üzüntü... Ne düşündüklerini bilmemek... Yani... gelip gidiyorlar... </p>
<p class="calibre2">Sorular soruyorlar... Bu olayla ilgisi olmayan bir takım sorular...» </p>
<p class="calibre2">Birdenbire sustu. Bekledim... Laurence Brown, konuşmak istiyordu. Tabii ben de onun iyice açılmasına izin verecektim. </p>
<p class="calibre2">«Baş Müfettiş geçen gün o korkunç varsayımı açıkladığı zaman siz de yanımızdaydınız... Yanı... Mrs. </p>
<p class="calibre2">Leonides'le benim hakkımdaki sözlerini siz de duydunuz... İğrenç bir şey bu! İnsan böyle bir şey işitince çaresizlikle kıvranıyor. Başkalarının düşüncelerine engel olamazsınız ki! Üstelik bu dedikodu asılsız! Gerçekle hiçbir ilgisi yok! Mrs. Leonides, kocasından çok genç... çok gençti diye... İnsanlar ne kadar kötü oluyorlar! </p>
<p class="calibre2">Hepsi de çek fesatlar... Bütün bunların iğrenç bir komplo olduğunu sanıyorum.» </p>
<p class="calibre2">«Bir komplo mu? İşte bu enterasan.» </p>
<p class="calibre2">Bu gerçekten ilgi çekici bir şeydi ama onun anladığı gibi değil. </p>
<p class="calibre2"/>
<p class="calibre2">«Biliyorsunuz, aile... Mr. Leonides'in ailesi... benden pek hoşlanmazlar. Onlar benden daima uzak durdular. </p>
<p class="calibre2">Bana yaklaşmadılar. Daima hepsinin de beni aşağı gördüğünü hissettim.» </p>
<p class="calibre2">Elleri titremeye başlamıştı. </p>
<p class="calibre2">«Çünkü onlar zengin ve kudretli bir aileye mensuplar... Bu yüzden beni daima hakir gördüler. Ben onlar için neydim? Sadece basit bir öğretmen... Savaşa itiraz eden bir budala... Ben vicdanımın sesini dinledim! Gerçekten dinledim!» </p>
<p class="calibre2">Cevap vermedim. </p>
<p class="calibre2">«Pekâlâ!» diye haykırdı. «Belki... korkuyordum! Ne olacak? Rezil olmaktan korkuyordum! Tetiği çekmem gerektiği zaman... bunu yapamayacağımdan korkuyordum! İnsan, öldüreceğinin bir Nazi olduğundan nasıl emin olabilir? Belki de karşısındaki dürüst bir delikanlı... bir köylü gencidir! Siyasetle hiç alâkası yoktu onun. Sırf memleketine hizmete gelmiştir! Ben, savaşın yanlış olduğuna inanıyorum. Anlıyor musunuz? Yanlış olduğuna inanıyorum!» </p>
<p class="calibre2">Yine sesimi çıkarmadım. Galiba bu sessizliğim, onun sözlerini onaylamamdan ya da itiraz etmemden daha tesirliydi. Laurence Brown kendi kendiyle tartışıyordu. Bunu yaparken de kişiliğinin bilinmeyen taraflarını açıklamaktaydı. </p>
<p class="calibre2">«Herkes bana daima güldü!» Genç adamın, sesi titriyordu. «Bende kendimi gülünç duruma düşürme kabiliyeti var! Emin olun korkak değilim! Fakat her şeyi ters yapıyorum! Bir keresinde yanan bir binada bir kadın kaldığını söylediler. Onu kurtarmak için hemen içeri daldım. Fakat evde yolumu kaybettim, dumanlar yüzünden bayıldım.  İtfaiyeciler beni bulabilmek için bir hayli uğraştılar. Onların, 'Bu budala kurtarma işini neden bize bırakmadı acaba?' dediklerini duydum. Elimden geleni yapmam, uğraşmam gereksiz. Çünkü durum aleyhimde, Mr. Leonides'i kim öldürdüyse, suçu benim üzerime yıkmak için elinden geleni de yaptı. Biri, sırf beni mahvetmek için onu zehirledi.» </p>
<p class="calibre2">«Ya Mrs. Leonides?» diye sordum. </p>
<p class="calibre2">Kıpkırmızı kesildi. Şimdi karşımda kapana tutulmuş korkak bir fare değil, bir erkek vardı. </p>
<p class="calibre2">«Mrs. Leonides, bir melek,» dedi. «Bir melek. Yaşlı kocasına gösterdiği  şefkat ve sevgi gerçekten olağanüstüydü. Onun bu zehirleme olayıyla ilgisi olduğunu düşünüyorlar! Gülünç bir şey bu! Gülünç! Ve o kalın kafalı Baş Müfettiş bunu anlamıyor!» </p>
<p class="calibre2">Başımı salladım. «Onun kusuruna bakmayın. Bazı peşin hükümleri var. Çünkü dosyaları yaşlı kocalarını zehirleyen müşfik genç kadınların isimleriyle dolu.» </p>
<p class="calibre2">Laurence Brown, hiddetle homurdandı. «Ahmak! Kör budala!» </p>
<p class="calibre2">Köşedeki kitaplığa giderek, oradaki kitapları karıştırmaya başladı. Artık ondan başka bir şey öğrenebileceğimi pek sanmıyordum. Ağır ağır odadan çıktım. </p>
<p class="calibre2">Koridordan ilerlerken, soldaki bir kapı açıldı. Josephine az kalsın üzerime devriliyordu. Kız, tıpkı eski zaman masallarındaki hayaletler gibi aniden ortaya çıkıveriyordu. </p>
<p class="calibre2">Josephine'in elleri ve yüzü iyice kirlenmişti. Bir kulağından koskocaman bir örümcek ağı sarkmaktaydı. </p>
<p class="calibre2">«Neredeydin, Josephine?» </p>
<p class="calibre2">Aralık kapıdan içeriye bir göz attım. Birkaç basamakla, çatımsı bir yere çıkılıyordu. Loş ışıkta fıçıya benzer bir takım şekiller gözüme ilişti. </p>
<p class="calibre2">Kız, «Su deposundaydım...» diye mırıldandı. </p>
<p class="calibre2">«Neden?» </p>
<p class="calibre2">«Detektiflik yapıyordum.» </p>
<p class="calibre2">«Su tankları arasında da detektiflik yapılır mıymış? Orada ne var ki?» </p>
<p class="calibre2">Bu sözlerime cevap vermek gereğini görmedi. Sadece, «Gidip, elimi yüzümü yıkayayım,» dedi. </p>
<p class="calibre2">«Evet... Çok iyi olur.» </p>
<p class="calibre2">Josephine, en yakındaki banyonun kapısına doğru atıldı. Fakat içeri girmeden önce bir an duraklayarak, bana baktı. </p>
<p class="calibre2">«Artık ikinci cinayetin zamanı geldi, değil mi?» </p>
<p class="calibre2">«Ne demek istiyorsun? İkinci cinayet demekle neyi vurgulamak istiyorsun?» </p>
<p class="calibre2">«Kitaplarda daima bu sıralarda biri daha öldürülür. Bazı şeyleri bilen biri bunları açıklayamadan temizlenir. </p>
<p class="calibre2">Öyle değil mi?» </p>
<p class="calibre2">«Sen fazla detektif romanı okumuşsun, Josephine. Gerçek hayat kitaplara benzemez. Bilmiyorum bu evde bir şey bilen biri var mı? Varsa bile konuşmak niyetinde olmadığı belli.» </p>
<p class="calibre2">Josephine, içeri girmişti bile. Sesini suyun şıkırtısı arasında güçlükle duydum. </p>
<p class="calibre2"/>
<p class="calibre2">Kız, «Bazen,» diyordu. «Bir kimse bazı şeyler bildiğini farkedemez... Yani bunun farkına varmaz.» </p>
<p class="calibre2">Gözlerimi kırpıştırarak, bu sözlerin ne anlama geldiğini düşünmeye çalıştım. Sonra da Josephine'i sıcak suyla başbaşa bırakarak, aşağı kata indim. </p>
<p class="calibre2">Ben tam ön kapıdan sahanlığa çıkarken, Brenda da yumuşak bir hareketle salondan dışarı fırladı. </p>
<p class="calibre2">Bana sokularak, elini koluma koydu. Başını kaldırıp dikkatle yüzüme baktı. </p>
<p class="calibre2">«E?» diye sordu. </p>
<p class="calibre2">O da Laurence gibi benden bilgi istiyordu ama bu isteğini başka şekilde belirtmekteydi. Fakat genç kadının bu tek kelimesinin daha etkili olduğunu söyleyeyim. </p>
<p class="calibre2">Başımı salladım. </p>
<p class="calibre2">«Henüz bir şey yok.» </p>
<p class="calibre2">Uzun uzun içini çekti. </p>
<p class="calibre2">«Çok korkuyorum... Charles, o kadar korkuyorum ki...» </p>
<p class="calibre2">Korkusu, gerçekti. O dar yerde bu dehşetini bana da aşıladığım hissettim. Onu teselli etmeyi, yardımına koşmayı istiyordum... Brenda'nın düşmanlarının ortasında yapayalnız kalmış olduğunu bir kez daha hatırladım. </p>
<p class="calibre2">Kalbim sızladı. </p>
<p class="calibre2">Genç kadın, 'Kim benden tarafa?' diye bağırsaydı, yeriydi. </p>
<p class="calibre2">O zaman bu feryadına ne cevap verilecekti? 'Laurence Brown, sana inanıyor!' mu denilecekti? Fakat Laurence Brown, o kadar önemli miydi.? Karışık durumlarda ona güvenilemeyeceği anlaşılıyordu. Zayıf bir insandı o. Bir gece önce ikisinin bahçeden içeri süzüldüklerini hatırladım. </p>
<p class="calibre2">Brenda'ya yardım etmek istiyordum. Çok istiyordum... Fakat yapabileceğim ya da söyleyeceğim fazla bir şey yoktu. Üstelik bir bakıma tuhaf bir şekilde kendimi suçlu da hissediyordum. Bana sanki Sophia alay dolu gözlerle beni süzüyormuş gibi geliyordu. Sophia’nın sesi kulaklarımdaydı. 'Demek seni de kandırdı? Seni de kandırdı...' </p>
<p class="calibre2">Sophia, olaya Brenda'nın açısından bakamıyor... bakmak istemiyordu. Cinayet işlediğinden kuşku edilen kadın, yapayalnızdı. Kendisine destek olacak, yardım edecek kimsesi de yoktu. </p>
<p class="calibre2">Brenda, fısıldadı. «Resmi soruşturma yarın... O... orada ne olacak Charles?» </p>
<p class="calibre2">Hiç olmazsa bu konudaki korkularını giderebilirdim. </p>
<p class="calibre2">«Hiçbir  şey olmayacak,» diye cevap verdim. «Bu konuda endişelenmeniz gereksiz. Polisin soruşturmaya devam edebilmesi için olay görüşülecek. Yalnız... bu olayın gazetelere yansıması mümkün. Şimdiye kadar gazeteler,' Mr. Leonides'in ölümünün kuşkulu görüldüğünden sözetmediler. Leonides'lerin etkileri var. Fakat resmi soruşturma basına yansırsa, kıyamet de kopar.» </p>
<p class="calibre2">(İnsanlar ne tuhaf kelimeler kullanıyorlardı... Kıyamet? Neden bu sözü seçmiştim acaba?) </p>
<p class="calibre2">«Gazeteciler... çok... çok... kötü müdürler?» </p>
<p class="calibre2">«Ben sizin yerinizde olsam muhabirlerle konuşmam... Biliyor musunuz, Brenda? Bir avukat tutmanız gerek...» Genç kadın, korkuyla acı acı inleyerek, geriledi. «Hayır... hayır! Anladığınız gibi değil, Brenda. Fakat birinin çıkarlarınızı koruması, size fikir vermesi... ne yapacağınızı, nasıl konuşacağınızı... ne zaman ve nerede susmanız gerektiğini söylemesi lâzım.» </p>
<p class="calibre2">Bir an durdum. Sonra ekledim. «Neticede... çok yalnızsınız, Brenda.» </p>
<p class="calibre2">Kolumu daha da sıkıca tuttu. </p>
<p class="calibre2">«Evet... Bunu iyi anlamışsınız... Bana gerçekten yardım ettiniz, Charles... Yardım ettiniz...» </p>
<p class="calibre2">Merdivenlerden memnun bir tavırla indim. Kalbime bir sıcaklık yayılmıştı... Sonra Sophia’nın ön kapıda durduğunu gördüm. Genç kızın sesi soğuk, hatta, bir hayli anlamsızdı. </p>
<p class="calibre2">«Ne kadar da çok kaldın. Londra'dan telefon ettiler. Baban seni istiyor.» </p>
<p class="calibre2">«Yani... Yard'a gitmemi mi istiyor?» </p>
<p class="calibre2">«Evet.» </p>
<p class="calibre2">«Acaba neden? Bunu söylediler mi?» </p>
<p class="calibre2">Sophia, başını salladı. Gözlerinde endişeli bir ifade belirmişti. Onu kendime çektim. </p>
<p class="calibre2">«Üzülme, sevgilim... Çabucak dönerim...» </p>
<p class="calibre2"/>
</body>
</html>
