<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_14"><b class="calibre4">13 </b></h2>
<p class="calibre2">Çarpık Ev'e... (Malikâneye bu adı takmıştım)... giderken kendimi bir hayli suçlu hissediyordum. Taverner'e, Josephine'in Roger hakkında söylediklerini anlatmış, fakat Baş Müfettişe Brenda Leonides'le Laurence Brown’un birbirlerine mektup yazdıklarından hiç sözetmemiştim. </p>
<p class="calibre2">«Canım, artık bu kadarı da yalan,» diye kendi kendimi temize çıkarmaya çalışıyordum. «Josephine'in bu sözlerinin doğru olduğuna inanmam için hiçbir neden yok.» </p>
<p class="calibre2">Aslında Brenda Leonides'in aleyhindeki kanıtları arttırmayı nedense istemiyordum. Kadının evdeki durumu... o acıklı hali bana dokunmuştu. Etrafım, kendisine düşman olan Leonidesler çevirmişti. </p>
<p class="calibre2">Belki Josephine'in iddia ettiği gibi Brenda'yla Laurence birbirlerine mektuplar yazıyorlardı. O zaman bunları Taverner'la adamlarının çabucak bulmaları  işten bile değildi. Zaten güç durumda olan genç kadından, benim yüzümden büsbütün kuşkulanmalarını arzu etmiyordum. Bundan başka Brenda, bana ciddi bir şekilde Laurence'le aralarında bir şey olmadığım söylemişti. Doğrusu ben kötü bir cinden farksız olan Josephine'e değil, kadına inanmayı yeğliyordum. Brenda, kendisi de Josephine'in anormal olduğundan sözetmemiş miydi? </p>
<p class="calibre2">Josephine'i gayet normal ve hatta son derecede zeki olduğundan emindim ama... bunu da düşünmemeye çalışıyordum. Aslında kızın, küçücük boncuk gibi gözlerindeki zekâ pırıltısına görmemek için kör olmak gerekirdi. </p>
<p class="calibre2">Tabii malikâneye gitmeden önce Sophia'ya telefon etmiş, onun fikrimi de sormuştum. </p>
<p class="calibre2">«Lütfen gel, Charles.» </p>
<p class="calibre2">«Durum nasıl?» </p>
<p class="calibre2">«Bilmiyorum... İyi galiba... Polis evi araştırıp duruyor. Ne bulacaklarını sanıyorlar, Charles?» </p>
<p class="calibre2">«Bilmem... Ne aradıklarından haberim yok.» </p>
<p class="calibre2">«Hepimizin de sinirleri bozulmaya başladı. Mümkün olduğu kadar çabuk gel, Charles. Eğer biriyle konuşup, dertleşmezsem, çıldıracağım.» </p>
<p class="calibre2">Hemen yola çıkacağımı söyledim. </p>
<p class="calibre2">Araba ön kapıda durduğu zaman görünürlerde kimseler yoktu. Şoförün parasını verdim. Taksi dönerek, hızla uzaklaştı. Bir an, çekimserlikle durakladım. Kapı açıktı. «Acaba zili mi çalsam? Yoksa kollarımı sallayarak içeri mi girsem?» </p>
<p class="calibre2">Kararsız bir tavırla etrafıma bakınırken, arkamdan hafif bir ses geldi. Çabucak başımı çevirdim. Josephine, porsuk ağaçlarının arasındaki açıklıkta durmuş bana bakıyordu. Isırdığı koskocaman elma, küçük yüzünün yarısını gizlemekteydi. </p>
<p class="calibre2">Ben kıza bakarken, o da döndü. </p>
<p class="calibre2">«Merhaba, Josephine.» </p>
<p class="calibre2">Cevap vermeyerek, ağaçların arkasında kayboldu. Çakıllı yolu geçerek, peşine takıldım. Josephine, biraz ileride balıkların yüzdüğü küçük havuzun yanındaki kaba tahtadan yapılmış banka oturmuştu. Bacaklarını bir öne bir arkaya sallıyor ve elmasını dişliyordu. Kırmızı meyvanın üzerinden o boncuk gözleriyle beni ciddi ciddi süzmekteydi. Bana, bakışlarında bir düşmanlık varmış gibi geldi. </p>
<p class="calibre2">«Ben tekrar geldim, Josephine...» diye mırıldandım. Pek saçma bir sözdü bu. Fakat Josephine'in sessizliği, gözlerini kırpmadan bana bakısı, sinirlerimi bozmaya başlamıştı. </p>
<p class="calibre2">Fakat kız, stratejiden anlıyordu galiba. Onun için bana yine cevap vermedi. </p>
<p class="calibre2">Sordum. «Elma güzel mi?» </p>
<p class="calibre2">Bu kez Josephine bana cevap vermek zahmetinde bulundu. Ama tek kelimeyle. </p>
<p class="calibre2">«Unlu gibi...» </p>
<p class="calibre2">Başımı salladım. «Yazık. Ben unlu elmaları hiç sevmem.» </p>
<p class="calibre2">Küçümser bakışlarla beni süzdü. </p>
<p class="calibre2">«Kimse sevmez zaten.» </p>
<p class="calibre2">«Sana, 'Merhaba' dediğim zaman neden cevap vermedin?» </p>
<p class="calibre2">«Canım istemedi...» </p>
<p class="calibre2">«Niçin?» </p>
<p class="calibre2">Josephine, sözlerinin iyice duyulması için elmayı ağzından çekti. </p>
<p class="calibre2"/>
<p class="calibre2">«Sinsi sinsi polise gittin ve onlara her şeyi söyledin.» </p>
<p class="calibre2">«Ya?...» Bayağı şaşırmıştım. «Yani... şeyi kastediyorsun... öh... öh... şey...» </p>
<p class="calibre2">«Roger amcayı söylüyorum.» </p>
<p class="calibre2">Onu teselliye çalıştım. «Fakat üzülecek bir şey yok ki, Josephine. Tersine. İşler düzeldi. Polis, Roger amcanın fena bir şey yapmadığını... yani, zimmetine para geçirmediğini... kötülük etmeye kalkmadığını biliyor.» </p>
<p class="calibre2">Josephine, bana hiddet ve umutsuzlukla baktı. </p>
<p class="calibre2">«Ne kadar da aptalsın.» </p>
<p class="calibre2">«Çok üzgünüm...» </p>
<p class="calibre2">«Benim Roger amcaya üzüldüğüm yok ki. Fakat... böyle dedektiflik olmaz. Polise, sonuna kadar bir şey söylenmediğini... her şeyin ancak o zaman açıklandığını biliyor musun sen?» </p>
<p class="calibre2">«A...» dedim. «Şimdi anladım. Affedersin, Josephine. Çok üzgünüm. Gerçekten çok üzgünüm.» </p>
<p class="calibre2">«Tabii... Olmazsan ayıp.» Sitemle ekledi. «Halbuki ben sana güveniyordum.» </p>
<p class="calibre2">Tekrar çok üzgün olduğumu söyledim. Josephine, biraz yatışmıştı galiba. Elmasını ısırdı. </p>
<p class="calibre2">«Zaten,» dedim. «Polis bu olanları er ya da geç öğrenecekti... Sen... ben... biz, bu sırrı uzun zaman saklayamazdık ki.» </p>
<p class="calibre2">«Yani... Roger amca iflâs edeceği için mi?» </p>
<p class="calibre2">Josephine'in yine her zamanki gibi bir hayli bilgi edindiği anlaşılıyordu. </p>
<p class="calibre2">«Herhalde iflâs edecek...» </p>
<p class="calibre2">Josephine, başını salladı. «Bu gece o meseleyi konuşacaklar... Babam, annem, Roger amca ve Edith teyze... </p>
<p class="calibre2">Tabii Edith teyze, Roger amcaya kendi parasını verir ama... o da daha bunu almadı. Yalnız babamın amcama bir şey vermek isteyeceğini pek sanmıyorum. 'Roger'ın başı belâdaysa, suç yine kendisinde," dedi. 'Batan bir işi kurtarmak için boş yere neden para harcayayım?' Annem de böyle bir şeye yanaşmıyor. O, babamın Edith Thompson piyesine para yatırmasını istiyor. Sen, Edith Thompson'u biliyor musun? Kadın evliymiş ama kocasından hiç hoşlanmazmış. Bywaters adında bir gence aşıkmış o. Adam, gemiyle gelmiş sanırım... Tiyatrodan sonra başka sokaktan gitmiş. Adam da onu sırtından hançerlemiş...» </p>
<p class="calibre2">Josephine'in bilgisine bir kere daha şaştım. Kızın dram tarafı da kuvvetliydi. Failleri birbirine karıştırmasına rağmen olayı da ana noktalarıyla, kısaca anlatıvermişti. </p>
<p class="calibre2">Josephine, «Doğrusu,» diye mırıldandı. «Hikâye hiç de fena değil. Fakat piyesin böyle olacağını sanmıyorum. Bu da tıpkı Jezebel'e dönecek.» İçini çekti. «Köpeklerin kadının avuçlarını yememelerinin nedenini öğrenmeyi çok isterdim.» </p>
<p class="calibre2">Ona baktım. «Josephine, bana katilin kim olduğunu hemen hemen öğrendiğini söyledin. Öyle değil mi?» </p>
<p class="calibre2">«Kim o?» </p>
<p class="calibre2">Beni alaylı alaylı süzdü. </p>
<p class="calibre2">«Anlıyorum,» diye başımı salladım. «Katilin kim olduğunu kitabın sonuna dek açıklamak yok... Peki, Baş </p>
<p class="calibre2">Müfettiş Taverner'e hiçbir şey söylemeyeceğime dair söz verirsem?» </p>
<p class="calibre2">Josephine, «Daha birkaç delil gerekli,» dedi. </p>
<p class="calibre2">Sonra da elmayı balıkların yüzdüğü havuza fırlatarak, ekledi. «Sana hiçbir şey söylemem. Eğer ben Sherlock Holmes'sam... sen de olsan olsan Watson olursun.» </p>
<p class="calibre2">«Pekâlâ... Ben Watson'um. Fakat Watson'a da bilgi verilirdi.» </p>
<p class="calibre2">«Ne verilirdi? Ne verilirdi?» </p>
<p class="calibre2">«Bilgi... ipuçları. O bunlardan yanlış sonuçlar çıkarırdı. Benim bir sürü yanlış yapmam... saçma sapan sonuçlara ulaşmam hoşuna gitmez mi? Bu seni eğlendirmez mi?» </p>
<p class="calibre2">Bir an kanacak gibi oldu. Fakat sonra kesin bir tavırla başını salladı. </p>
<p class="calibre2">«Hayır...» Bir an durdu. Sonra da, «Zaten,» diye ekledi. «Sherlock Holmes de pek hoşuma gitmiyor. Pek eski kafalı o... Adam hâlâ köpeklerin çektiği arabalara binip dolaşıyor.». </p>
<p class="calibre2">«E?» diye sordum. «O mektuplar ne olacak?» </p>
<p class="calibre2">«Hangi mektuplar?» </p>
<p class="calibre2">«Laurence Brown'la Brenda’nın birbirlerine yazdıklarını iddia ettiğin mektuplar! Hangileri olacak?» </p>
<p class="calibre2">Josephine, dudağını büktü. «Onları ben uydurdum.» </p>
<p class="calibre2">«İşte buna inanmam.» </p>
<p class="calibre2">«Gerçekten ben uydurdum... Ben sık sık böyle şeyler atarım... Eğlenmek için tabii.» </p>
<p class="calibre2"/>
<p class="calibre2">Dik dik yüzüne baktım. O da beni süzdü. </p>
<p class="calibre2">«Buraya bak, Josephine. British Museum'da bir tanıdığım var. Onun İncil hakkında bilmediği yok. Eğer ondan köpeklerin Jezebel'in avuçlarını neden yemediklerini öğrenirsem, bana o mektup meselesini anlatır mısır?» </p>
<p class="calibre2">Bu kez Josephine gerçekten durakladı. </p>
<p class="calibre2">Bir yerde, oldukça yakınımızda bir dal sert bir çatırdıyla kırıldı. Josephine, kuru bir sesle cevap verdi. </p>
<p class="calibre2">«Hayır. Anlatmam.» </p>
<p class="calibre2">Yenilgiyi kabul etmekten başka çare yoktu. Ancak o zaman babamın öğüdünü hatırladım. Bir hayli geç kalmıştım tabii.» </p>
<p class="calibre2">«Aman, neyse...» diye mırıldandım. «Sonunda bu da bir oyun. Aslında senin bir şey bildiğin yok.» </p>
<p class="calibre2">Josephine'in gözlerinde bir öfke pırıltısı tutuştu. Fakat kız yine de tuzağıma düşmedi. </p>
<p class="calibre2">Ayağa kalktım. «Benim artık eve gitmem gerek. Sophia'yla buluşacağım. Haydi, gel bakalım.» </p>
<p class="calibre2">Josephine, başını salladı. «Ben burada oturacağım.» </p>
<p class="calibre2">«Hayır,» dedim. «Oturmayacaksın... Benimle eve geleceksin.» </p>
<p class="calibre2">Başka bir şey söylemeden kolundan çektiğim gibi ayağa kaldırdım. Josephine, fena halde şaşırdı.  İtiraza kalktı. Fakat sonra da büyük bir yumuşak başlılıkla benimle gelmeye razı oldu. Herhalde evdekilerin benim geri döndüğümü öğrenince ne yapacaklarını görmek istiyordu. </p>
<p class="calibre2">Neden Josephine'in de benimle gelmesi için ısrar etmiştim. Bunun cevabını o anda veremedim. Fakat ön kapıdan içeri girerken durumu anladım. </p>
<p class="calibre2">Buna, o birdenbire çatırdayarak kırılan dal sebep olmuştu. </p>
<p class="calibre2"/>
</body>
</html>
