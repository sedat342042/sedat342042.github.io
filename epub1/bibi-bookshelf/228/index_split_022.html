<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_21"><b class="calibre4">20 </b></h2>
<p class="calibre2">Resmi Soruşturma, tahmin ettiğim gibi polisin isteği üzerine başka güne bırakıldı.Neşemiz yerindeydi. </p>
<p class="calibre2">Çünkü bir gece önce hastaneden telefon etmiş ve Josephine'in yaralarının tahmin edildiği kadar ağır olmadığını müjdelemişlerdi. Küçük kızın çabucak iyileşeceği anlaşılıyordu. Dr. Gray, bir süre hastanın yanına kimseyi sokmayacağını... hatta onun annesiyle bile konuşmasına izin vermeyeceğini söylemişti. </p>
<p class="calibre2">Sophia, bana usulca, «Özellikle annesiyle...» diye mırıldandı. «Bunu Dr. Gray'e açık açık anlattım. Hoş o da annemi biliyor ya...» </p>
<p class="calibre2">Herhalde yüzümde tuhaf bir ifade belirmişti. Çünkü Sophia, sert bir tavırla, «Neden öyle bakıyorsun?» dedi. </p>
<p class="calibre2">«Sanki sözlerimi hiç onaylamıyormuş gibi bir halın var.» </p>
<p class="calibre2">«Şey... muhakkak ki... bir anne...» </p>
<p class="calibre2">«Bir takım eski fakat hoş fikirlerin olmasına seviniyorum, Charles. Fakat sen hâlâ annemin neler yapabileceğini öğrenemedin... Bizimki hastaneye gider gitmez, hemen müthiş bir role başlar... Elinde değildir bu... Düşün, şöyle dramatik bir sahne! Artık bunun başından yaralı bir çocuğu ne hale sokacağını sen tahmin et.» </p>
<p class="calibre2">«Sen de her şeyi düşünüyorsun, değil mi, sevgilim?» </p>
<p class="calibre2">«Ee, büyük babacığım öldü gitti artık. Birinin böyle şeyleri düşünmesi gerek.» </p>
<p class="calibre2">Ona düşünceli bakışlarla baktım.  İhtiyar Leonides'in yanılmadığı, yaşlanmasına karşın insan seçme yeteneğini kaybetmemiş olduğu anlaşılıyordu. Yaşlı adamın sorumlulukları Sophia’nın omuzlarına yüklenmişti bile. </p>
<p class="calibre2">Resmi Soruşturma'dan sonra Gaitskill de bizimle birlikte 'Çarpık Ev'e geldi. </p>
<p class="calibre2">Hafifçe öksürerek boğazını temizledikten sonra resmi bir tavırla konuşmaya başladı. </p>
<p class="calibre2">«Görevim icabı size bir şeyi açıklamak zorundayım.» </p>
<p class="calibre2">Bütün aile, bu iş için Magda'nın büyük salonuna toplanmıştı. Doğrusu ben biraz gururlanıyordum. Neticede avukatın söyleyeceklerini biliyordum, vasiyetnamenin şartlarını önceden öğren' mistim. </p>
<p class="calibre2">Leonideslerin bu haberi nasıl karşılayacaklarını merak ediyordum. Onların hareketlerini takip etmek niyetindeydim. </p>
<p class="calibre2">Gaitskill, kuru bir sesle, kısaca konuştu. Özel duygularım ve özellikle öfkesini hiç belli etmedi. Önce Aristede Leonides'in mektubunu, sonra da vasiyetnameyi okudu. </p>
<p class="calibre2">Doğrusu çok enteresan bir sahneydi bu. Birkaç çift gözün olmadığına epeyce üzüldüm. </p>
<p class="calibre2">Brenda'yla Laurence'e pek aldırmadım. Çünkü genç kadına, yine aynı para verilecekti. Ben özellikle Roger'la Philip'i, sonra da Magda'yla Clemency'i dikkatle süzdüm. </p>
<p class="calibre2">Bana önce hepsi de çok kibar' ve nazik bir şekilde hareket etmişler gibi geldi. </p>
<p class="calibre2">Philip, oturduğu koltuğun yüksek arkalığına başını dayamış, dudaklarını da büzmüştü. Yakışıklı çehresini kolaylıkla görebiliyordum. Adamın sesi sedası çıkmıyordu. </p>
<p class="calibre2">Magda, onun aksine Mr. Gaitskill susar susmaz telâşla konuşmaya başladı. Tatlı, gür sesi avukatın hafif öksürüğünü bastırıverdi. Sanki kadının sesi bir seldi... </p>
<p class="calibre2">«Sevgili Sophia... ne garip... ne romantik. Düşün, bizim Tatlı Babacık ne kadar kurnaz ve sinsiymiş! Tıpkı şirin bir bebek gibi! Acaba bize itimadı  mı yoktu? Sophia'yı bizden fazla sevdiğini hiç sanmıyordum. Hiçbir zaman o şekilde hareket etmedi. Fakat çok... hoş! Dramatik!» </p>
<p class="calibre2">Birdenbire Magda ayağa fırlayarak, danseder gibi kızına yaklaştı. Sanki Sophia bir kraliçeymiş gibi onun önünde derin bir reverans yaptı. </p>
<p class="calibre2">«Madam Sophia, zavallı fakir, yaşlı ve hasta anneciğin senden bir sadaka dileniyor.» Birdenbire sesi Cockney'lerinki gibi hımhımlaştı. «Bize de birkaç kuruş ver, laz... Anan, sinemaya gitmek istiyor.» </p>
<p class="calibre2">Bir pençe gibi kıvırdığı elini telâş ve heyecanla Sophia'ya doğru uzattı. </p>
<p class="calibre2">Philip, yerinden kımıldamadan, iyice gerilen dudaklarının arasından mırıldandı. </p>
<p class="calibre2">«Rica ederim, Magda... Bu yersiz maskaralığa ne gerek var?» </p>
<p class="calibre2">Kadın, 'birdenbire Roger'a döndü. «Ah, fakat Roger... Zavallı,  şeker Roger'cik! Tatlı Babamız, seni kurtarmak niyetindeydi. Lakin bunu yapamadan öldü... Şimdi de sana beş para vermiyorlar. Sophia...» Azametle döndü. «Roger amcana yardım etmelisin. Anlıyor musun? Bir şeyler yapmalısın.» </p>
<p class="calibre2">Roger, iri, şirin bir ayı gibi iki yana sallanarak, Sophia'ya yaklaştı. Sevgiyle genç kızın elini tuttu. </p>
<p class="calibre2"/>
<p class="calibre2">«Yavrum, beş para bile istemem. Bu mesele halledildikten... ya da unutulduktan sonra Clemency'le Barbados'a gideceğiz. Polisin esrarı çözemeyeceği anlaşılıyor. Müsaade alır almaz buradan ayrılacağız. </p>
<p class="calibre2">Clemency'le sade bir hayat süreceğiz. Eğer çok sıkışırsam, aile reisine müracaat ederim...» Sophia'ya bakarak, tatlı tatlı güldü. «Fakat şimdiki halde hiçbir şey istemiyorum. Aslında ben pek basit bir adamım, sevgili yavrum. </p>
<p class="calibre2">Clemency'e sor bak, ne diyecek.» </p>
<p class="calibre2">Birdenbire beklenmedik bir şey oldu. Edith de Haviland, söze karıştı. </p>
<p class="calibre2">«Pekâlâ, pek güzel... Fakat insan zevahiri kurtarmaya da çalışmalıdır, Roger, eğer iflâs eder, ondan sonra da Sophia'nın yardımım kabul etmeden dünyanın bir ucuna kaçarsan herkes aklına geleni söyler. Bu Sophia için hiç de hoş olmaz.» </p>
<p class="calibre2">Clemency, istihkarla döndü. «Başkalarının fikirlerine kim aldırır?» </p>
<p class="calibre2">Edith de Haviland, sert bir tavırla cevap verdi. «Senin böyle şeylere aldırmadığını biliyoruz, Clemency! </p>
<p class="calibre2">Fakat Sophia'nın burada... bu dünyada yaşaması gerek! O hem akıllı, hem de müşfik bir kız. Aristede, onu seçmekte, ailenin servetini ona teslim etmekte çok haklı. Tabii bir insanın oğullarını atlayıp, torununu seçmesi biz  İngilizlerin kafasına göre bir şey değil, o da başka... Yalnız Sophia'nın bu meselede aç gözlülük ettiği, Roger'a yardıma yanaşmayıp, onun iflâsına aldırmadığı hakkında dedikodular çıkarsa, bu hiç de hoş olmaz.» </p>
<p class="calibre2">Roger, teyzesinin yanına gitti. Yaşlı kadına sarılarak, onu göğsüne bastırdı. </p>
<p class="calibre2">«Edith teyze, sen dünyanın en şeker kadınısın. Aynı zamanda çok da inatçısın. Mücadeleden yunuyorsun. </p>
<p class="calibre2">Fakat meseleyi hâlâ anlayamadın. Clemency'le ben, -ne istediğimizi- neyi istemediğimizi çok iyi biliyoruz.» </p>
<p class="calibre2">Birdenbire yanakları kızarıveren Clemency, sanki aileye meydan okuyormuş gibi onların karşısına dikildi. </p>
<p class="calibre2">«Hiç biriniz Roger'ı anlayamıyorsunuz! Hiçbir zaman da anlamadınız! Bundan sonra anlayacağınızı da pek sanmıyorum! Haydi, gel Roger.» </p>
<p class="calibre2">Mr. Gaitskill, kâğıtlarını düzeltir ve hafifçe öksürürken, onlar da odadan çıktılar. Avukatın yüzünden hoşnutsuzluğunu anlamak mümkündü. Mr. Gaitskill, o zamana kadar olanlardan hiç memnun kalmamış, bir hayli sinirlenmişti. Bu o kadar açıktı ki. </p>
<p class="calibre2">Sonunda bakışlarım Sophia'yı buldu. Genç kız,  şöminenin yanında dimdik duruyordu. Başını kaldırmıştı. </p>
<p class="calibre2">Bakışları sakindi. Bu haliyle o kadar da güzeldi ki. Ona koskoca bir servet kalmıştı ama o anda «Zavallı...» diye düşündüm. «Birdenbire ne kadar yalnız kaldı.» Artık Sophia'yla ailesi arasına koskoca bir engel dikilmişti. Genç kız onlardan ayrılmıştı  şimdi. Onun da bunu bildiğini ve gerçeği olduğu gibi kabul ettiğini sezdim. İhtiyar Leonides, sırtına ağır bir yük yüklemişti. Adam, bunu biliyordu. Sophia da şimdi durumu anlamıştı. Büyük babası  kızın omuzlarının bu yükü taşıyacak kadar sağlam olduğundan emindi. Fakat o anda Sophia'ya çok acıdım. Bu hissimi kelimelerle anlatmam olanaksızdı. </p>
<p class="calibre2">Mr. Gaitskill'in öksürüklerinin yerini, ciddi ve kuru sesi aldı. Avukat yine ölçülü bir şekilde konuşuyordu. </p>
<p class="calibre2">«İzninizle... sizi tebrik etmek istiyorum, Sophia. Artık çok zenginsiniz. Öhhö... derhal harekete geçmenizi... </p>
<p class="calibre2">pek tavsiye etmem. Halen masrafları karşılamak için size bir miktar para verebiliriz. Eğer ilerideki faaliyetler hakkında fikrimi almak isterseniz, size elimden geldiği kadar yardım ederim. Bunu memnuniyetle yaparım. </p>
<p class="calibre2">Tavsiyelerimin sağlamlığından emin olabilirsiniz. Bu durumu iyice düşünün, ondan sonra bir gün kararlaştıralım, yazıhaneme gelin.» </p>
<p class="calibre2">Edith de Haviland, inatçı bir tavırla, «Roger...» diye başladı. </p>
<p class="calibre2">Mr. Gaitskill, çabucak döndü. </p>
<p class="calibre2">«Roger, artık kendi başının çaresine baksın... Koskoca adam o Şey... sanırım elli dördünde... Aristede Leonides çok haklıydı. Roger, iş adamı değil. Hiçbir zaman da olamayacak.» Sophia'ya baktı. «Eğer  Şirketi iflâstan kurtarmak istiyorsanız... orasını Roger'ın mükemmel bir şekilde idare edeceğini katiyen sanmayın!» </p>
<p class="calibre2">Sophia, «Şirketi iflâstan kurtarmak aklımdan bile geçmiyor,» dedi. </p>
<p class="calibre2">Vasiyetname okunduktan sonra ilk kez konuşuyordu. Sesi sakin ve ciddiydi. </p>
<p class="calibre2">«Bu bir budalalık olur,» diye ekledi. </p>
<p class="calibre2">Gaitskill, kaşlarının altından ona şöyle bir baktıktan sonra usulca kendi kendisine gülümsedi. Sonra da, </p>
<p class="calibre2">«Allahaısmarladık... İyi günler,» diyerek salondan çıktı. </p>
<p class="calibre2">Uzun, derin bir sessizlik oldu. Leonidesler yavaş yavaş yalnız kalmış olduklarını anlamaya başlıyorlardı. </p>
<p class="calibre2">Sonunda, Philip soğuk bir tavırla ayağa kalktı. </p>
<p class="calibre2">«Baba...» Sophia, kendinden emin olmayan bir tavırla adeta yalvarırcasına konuşmuştu. </p>
<p class="calibre2">Philip'in düşmanca bir tavırla ona döndüğünü gördüm. Babasının buz gibi bakışları karşısında Sophia titreyerek, hafifçe geriledi. </p>
<p class="calibre2"/>
<p class="calibre2">Philip, «Seni tebrik etmediğim için kusuruma bakma,» diye mırıldandı. «Bu benim için müthiş bir darbe oldu. Babamın beni bu kadar kötü bir duruma düşüreceği aklıma bile gelmezdi! Ne büyük hakaret bu! Kendisine olan bağlılığıma aldırmadı! Evet! Bağlılığıma!» </p>
<p class="calibre2">İlk defa o buzların çatladığını, Philip'in gerçek çehresinin ortaya çıktığını gördüm. </p>
<p class="calibre2">«Yarabbi!» diye bağırdı. «Bunu bana nasıl yapabildi? Zaten bana karşı daima haksızlık etti! Daima! </p>
<p class="calibre2">Daima!» </p>
<p class="calibre2">Edith de Haviland, haykırdı. «Hayır, Philip, hayır! Böyle düşünmemelisin! Bunu da yeni bir hakaret sayma! </p>
<p class="calibre2">Çünkü bu durumun hakaretle ilgisi yok. İnsan yaşlandıkça gençlere sokuluyor, yeni nesilden medet umuyor!... </p>
<p class="calibre2">Emin ol. Bütün mesele bundan ibaret... Sonra... Aristede gerçekten fevkalâde bir iş adamıydı. Onun servet pay edildiği takdirde veraset vergisinin çok artacağını söylediğini kaç kez duydum! Tabii...» </p>
<p class="calibre2">Philip, «O beni hiçbir zaman sevmedi,» diye mırıldandı. Sesi alçalmış ve iyice boğuklaşmıştı. «Daima Roger'ı tercih etti. Roger'!! Neyse... hiç olmazsa...» inanılmayacak derecede korkunç bir nefret ifadesi o yakışıklı çehresini bir anda çirkinleştirdi. «...babam Roger'ın da beceriksiz bir budaladan başka bir şey olmadığını anladı. </p>
<p class="calibre2">Roger'a da beş para bırakmadı o.» </p>
<p class="calibre2">Eustace, «Ya ben ne olacağım?» dedi. </p>
<p class="calibre2">O zamana kadar Eustace'a pek aldırmamıştım. Fakat birdenbire çocuğun müthiş bir ruhi buhran geçirdiğini anladım. Tirtir titriyordu. Yüzü kıpkırmızı kesilmişti. Gözleri de yaşarmıştı galiba. Sesi, gitgide tizleşiyordu. </p>
<p class="calibre2">«Rezalet bu! Korkunç bir rezalet! Büyükbabam bana böyle bir şey yapmaya nasıl cesaret edebildi? Ne küstahlık bu? Beni atlayıp, paralarını Sophia'ya nasıl bıraktı? Bu haksızlık değil de nedir! Ondan nefret ediyorum! Tiksiniyorum! Büyükbabamı ömrümün sonuna kadar affetmeyeceğim. Kötü kalpli, iğrenç ve tutucu ihtiyar! Onun ölmesini istiyordum. Bu evden kurtulmayı arzu ediyordum. Kendi kendimin efendisi olmam gerekirdi benim. Fakat şimdi... Sophia’nın emirlerini dinleyeceğim, onun sözlerine boyun eğeceğim. Yani gülünç bir duruma düşeceğim! Ah, keşke ölsem de kurtulsam!» </p>
<p class="calibre2">Sesi boğuklaştı. Çocuk dönerek, odadan dışarı fırladı. </p>
<p class="calibre2">Edith de Haviland, dudak büktü. </p>
<p class="calibre2">«Hislerine hakim olmasını bilmiyor...» </p>
<p class="calibre2">Magda, «Onun neler hissettiğini anlıyorum!» diye bağırdı. Miss de Haviland, hiddetle homurdandı. </p>
<p class="calibre2">«Bundan eminim.» </p>
<p class="calibre2">«Zavallı yavrucak! Gidip, onunla konuşayım.» </p>
<p class="calibre2">Edith de Haviland, telâşla kadının peşinden koştu. «Magda! Rica ederim...» </p>
<p class="calibre2">Sesleri uzaklaştı. Sophia, hâlâ babasına bakıyordu. Sanırım bakışlarıyla ona yalvarıyordu. Eğer öyleyse, Philip buna aldırmadı bile. Kendisini toplamıştı, kızını soğuk bakışlarla süzüyordu. </p>
<p class="calibre2">«Kozlarını iyi oynadın, Sophia,» dedi. Sonra da ağır ağır odadan çıktı. </p>
<p class="calibre2">Haykırdım. «Bu kadarı da fazla artık. Hainlik bu! Sophia.» </p>
<p class="calibre2">Genç kız, ellerini bana doğru uzattı. Onu kollarıma aldım. </p>
<p class="calibre2">«Bu senin dayanabileceğin bir şey değil, sevgilim.» </p>
<p class="calibre2">Sophia, içini çekti. «Onların neler hissettiğini anlıyorum.» </p>
<p class="calibre2">«Büyükbaban olacak o yaşlı şeytan başına bu derdi açmamalıydı.» </p>
<p class="calibre2">Omuzlarını dikleştirdi. </p>
<p class="calibre2">«Büyükbabam bunlara dayanabileceğime inanıyordu. Gerçekten ben her şeye katlanırım. Yalnız... yalnız... </p>
<p class="calibre2">Eustace’ın bu kadar üzülmesini istemezdim.» </p>
<p class="calibre2">«Merak etme. Üzüntüsü yakında geçer.» </p>
<p class="calibre2">«Acaba? Gerçekten geçer mi? Eustace, tuhaf bir çocuktur. Durmadan kurar... Babamın kırılması da beni çok sarstı.» </p>
<p class="calibre2">«Neyse annenin pek aldırdığı yok.» </p>
<p class="calibre2">«Aslında o da biraz aldırıyor. Kızma gidip, bir piyese para yatırmasını istemek pek de hoş bir şey olmasa gerek...» İçini çekti. «Bak görürsün. Annem hiç zaman kaybetmeyecek. Edith Thompson'a para yatırmam için beni sıkıştırmaya başlayacak.» </p>
<p class="calibre2">«Sen ne diyeceksin? Onu memnun etmek için...» </p>
<p class="calibre2">Sophia, kollarımdan sıyrıldı, başını kaldırdı. </p>
<p class="calibre2">«Hayır,» diyeceğim tabii. Berbat bir piyes o. İstediği rol de anneme göre değil. Parayı sokağa atmanın gereği yok.» </p>
<p class="calibre2"/>
<p class="calibre2">Hafifçe güldüm. İçimden gelmişti bu. Sophia, kuşkuyla, «Ne var?» diye sordu. «Yavaş yavaş Büyükbabanın parasını sana bırakmasının nedenini anlamaya başlıyorum. Sen ona çok benziyorsun, Sophia.» </p>
<p class="calibre2"/>
</body>
</html>
