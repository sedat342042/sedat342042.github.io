<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_9"><b class="calibre4">8 </b></h2>
<p class="calibre2">Karşıki blokun kapısını bize bir hizmetçi açtı. Taverner'i görünce, yüzünde korku dolu bir ifade belirdi. </p>
<p class="calibre2">«Hanımı mı görmek istiyorsunuz?» </p>
<p class="calibre2">«Evet... Rica edeceğim...» </p>
<p class="calibre2">Kız bizi büyük bir salona alarak, dışarı çıktı. </p>
<p class="calibre2">Bu odanın eni boyu aşağıdakinin aynıydı. Yalnız eşyalara son derecede parlak renkli kreton örtüler geçirilmişti. Pencerelerde çizgili ipek perdeler vardı. Gözüm, şöminenin üzerindeki portreye takıldı. Artık başka tarafa bakamıyordum. Bunun nedeni yalnız resmin bir ustanın eseri olması değildi. Ressamın konu olarak seçtiği kişinin çehresi de insanın dikkatini çekiyordu. </p>
<p class="calibre2">Bakışları insanın ruhuna işleyen, siyah gözlü, ufak tefek bir ihtiyarın portresiydi bu. Başına siyah kadifeden bir takke giymişti. Boynu kısaydı. Başı iki omuzunun arasına sıkışmış gibi duruyordu. Buna karşın tualden adamın canlılık ve kudreti taşıyordu sanki. O pırıltılı gözleri, gözlerime dikilmişti. </p>
<p class="calibre2">Baş Müfettiş Taverner, kısaca, «İşte o...» dedi. «Resmi Augustus John yapmış... Adam gerçekten kişilik sahibiymiş, değil mi?» </p>
<p class="calibre2">Mırıldandım. «Evet...» Bana bu tek kelime pek yetersizmiş gibi geldi. Artık Edith de Haviland'ın, 'Onsuz çok boş' dediği zaman neyi vurguladığını anlamıştım. Bu karşımdaki, Çarpık Evi yaptıran, Küçük Çarpık adamdı... O ölünce, Küçük Çarpık Evin de hiçbir anlamı kalmamıştı. </p>
<p class="calibre2">Taverner, işaret etti. «Şuradaki de ilk karısı... O portreyi Sargent yapmış...» </p>
<p class="calibre2">iki pencerenin arasına asılmış olan resme baktım. Bunda da Sargent'in portrelerinin çoğunda olduğu gibi belirli bir acımasızlık vardı. Bana kalırsa ressam, kadının yüzünün uzunluğunu abartarak belirtmişti. Mrs. </p>
<p class="calibre2">Leonides'in kuşku götürmeyecek kibarlığını da öyle. </p>
<p class="calibre2">Karşımdaki, tipik bir İngiliz lady'siydi. Asil bir arazi sahibinin, züppelikle ilgisi olmayan, atlara meraklı kızı... Hoş fakat oldukça donuk bir kadın... Doğrusu onu şöminenin üstündeki ufak tefek, katı kişiliği olan adama hiç yakıştıramadım. </p>
<p class="calibre2">Kapı açılarak içeriye Komiser Lamb girdi. </p>
<p class="calibre2">«Uşak ve hizmetçilerle konuştum, efendim... Elimden geleni yaptım, fakat hiçbir şey öğrenemedim.» </p>
<p class="calibre2">Taverner, içini çekti. </p>
<p class="calibre2">Komiser Lamb, not defterim çıkararak odanın diğer köşesine gitti... Dikkati çekmeyecek şekilde bir koltuğa ilişti. </p>
<p class="calibre2">Kapı tekrar açıldı... Ve bu kez odaya Aristede Leonides'in ikinci kansı girdi. </p>
<p class="calibre2">Siyahlar giymişti kadın. Bol kumaştan yapılmış, son derecede pahalı bir elbise. Bunun yakası boynuna kadar iyice yükseliyor, kollan ise bileklerine kadar iniyordu. Genç kadın, rahat hatta küstah bir tavırla yürümekteydi. </p>
<p class="calibre2">Siyah kendisine gerçekten yakışmıştı. Mrs. Brenda Leonides'in yüzü oldukça güzeldi. Parlak kahverengi saçlarını pek tuhaf bir şekle sokmuştu. Yüzünü güzelce pudralamış, allık ve dudak boyası sürmüştü. Fakat gözlerin den ağladığı anlaşılıyordu. Boynunda iri incilerden meydana gelmiş bir gerdanlık, bir elinde koskocaman bir zümrüt yüzük, diğerinde de büyük bir yakut pırıldıyordu. </p>
<p class="calibre2">Bir şeyin daha farkına vardım... Genç kadın fena halde korkuyordu. </p>
<p class="calibre2">Taverner, sakin sakin, «Günaydın Mrs. Leonides,» diye mırıldandı. «Sizi tekrar rahatsız ettiğim için özür dilerim.» </p>
<p class="calibre2">Kadın, kuru bir sesle cevap verdi. «Herhalde buna mecbur oldunuz, Mr. Taverner.» </p>
<p class="calibre2">«Vaziyeti anlıyorsunuz, değil mi, Mrs. Leonides? Yani... arzu ederseniz avukatınız da bu konuşmada hazır bulunabilir...» </p>
<p class="calibre2">Brenda Leonides'in, bu sözlerin ne anlama geldiğini bilip bilmediğini merak ettim. Fakat kadının işin farkında olmadığı anlaşılıyordu. Sadece somurttu. </p>
<p class="calibre2">«Mr. Gaitskill'den hoşlanmıyorum... Onun bu konuşmada hasar bulunmasını da istemem.» </p>
<p class="calibre2">«Arzu ederseniz kendinize başka bir avukat tutabilirsiniz, Mrs. Leonides?» </p>
<p class="calibre2">«Gerekli mi bu? Avukatları hiç sevmem... Hepsi de aklımı karıştırırlar...» </p>
<p class="calibre2">Taverner, yalandan güldü. «Bu hususta karar vermek size düşer. Eh... Konuşmamıza başlayalım mı?» </p>
<p class="calibre2">Komiser Lamb, kaleminin ucunu ıslattı. Brende Leonides, Taverner'in karşısına, bir kanepeye oturdu. </p>
<p class="calibre2">«Yeni bir şeyler öğrendiniz mi?» diye sordu. </p>
<p class="calibre2"/>
<p class="calibre2">Şifon elbisesinin plilerinden birini sinirli sinirli büküp açtığını farkettim. </p>
<p class="calibre2">«Kocanızın 'eserine'den zehirlenerek öldüğünü artık kesin bir şekilde söyleyebiliriz.» </p>
<p class="calibre2">«Yani, Aristede o göz damlasından mı öldü?» </p>
<p class="calibre2">«Evet... Mr. Leonides'e son iğneyi yaptığınız zaman, enjektördeki maddenin ensülin değil, eserine olduğu anlaşılıyor. Kocanıza eserine vermişsiniz, Mrs. Leonides.» </p>
<p class="calibre2">«Fakat benim bundan haberim yok ki. Bu işle bir ilgim olmadığını bilmeniz gerek. Emin olun Müfettiş bey. </p>
<p class="calibre2">İğnedekinin zehir olduğunu bilmiyordum.» </p>
<p class="calibre2">«O halde biri özellikle ensülini döküp yerine göz damlasını doldurdu, Mrs. Leonides.» </p>
<p class="calibre2">«Ne hainlik bu!» </p>
<p class="calibre2">«Evet, Mrs. Leonides.» </p>
<p class="calibre2">«Biri bunu... özellikle mi yaptı dersiniz, Müfettiş bey? Yoksa bu bir kaza mı? Yani... bu olay bir şaka olamaz değil mi?» </p>
<p class="calibre2">Taverner, kibar kibar, «Bunun bir şaka olduğunu pek sanmıyoruz, Mrs. Leonides,» diye cevap verdi. </p>
<p class="calibre2">«Bunu, hizmetçi ya da uşaklardan birinin yaptığı bir gerçek.» </p>
<p class="calibre2">Taverner, hiç sesini çıkarmadı. </p>
<p class="calibre2">«Öyle olması gerek, Müfettiş bey. Böyle bir kötülüğü başka kim yapabilir? Böyle biri aklıma bile gelmiyor...» </p>
<p class="calibre2">«Bundan emin misiniz? İyi düşünün, Mrs. Leonides. Bu konuda hiçbir fikriniz yok mu? Bazı kimselerle arasında bir düşmanlık doğmadı mı? Hiç kavga etmediler mi? Kin besleyen olamaz mı?» </p>
<p class="calibre2">Brenda Leonides, iri gözleriyle meydan okurmuş gibi Taverner'e baktı. </p>
<p class="calibre2">Bu konuda hiçbir fikrim yok...» </p>
<p class="calibre2">«O gün öğleden sonra sinemaya gittiğinizi söylemiştiniz, sanırım?» </p>
<p class="calibre2">«Evet... altı buçukta geldim... ensülinin yapılacağı saatte... Sonra... her... her... zamanki gibi iğneyi yaptım. </p>
<p class="calibre2">Fakat o... o... tuhaflaştı. Çok korktum., hemen Roger'a koştum. Bütün... bunları size daha önce de anlattım. </p>
<p class="calibre2">Hepsini yeniden tekrarlamam mı gerek. Her gün tekrar tekrar anlatacak mıyım?» Sesi, tizleşip yükselmeye başlamıştı. </p>
<p class="calibre2">«Özür dilerim, Mrs. Leonides. Şimdi... Mr. Laurence Brown'la konuşabilir miyim?» </p>
<p class="calibre2">«Laurence'yle mi? Neden? Niçin? O, bu olay hakkında hiçbir şey bilmiyor ki.» </p>
<p class="calibre2">«Olsun... Kendisiyle yine de konuşmak isterim.» </p>
<p class="calibre2">Genç kadın, Baş Müfettişi kuşkuyla süzdü. </p>
<p class="calibre2">Sonra da, «Okuma odasında Eustace onunla Lâtince çalışıyor,» dedi. «Laurence'in buraya mı gelmesini istiyorsunuz?» </p>
<p class="calibre2">«Hayır, hayır... biz kendisinin yanına gideriz.» </p>
<p class="calibre2">Taverner, çabucak odadan çıktı. Komiser Lamb'le ben de peşinden. </p>
<p class="calibre2">Komiser Lamb, Baş Müfettişe usulca, «Kadını iyice korkuttunuz, efendim,» diye fısıldadı. </p>
<p class="calibre2">Taverner, anlaşılmaz bir şeyler homurdandı. Kısa bir merdivenden çıkarak, bir koridordan ilerledik. Nihayet bahçeye bakan büyük bir odaya girdik. Ortadaki masanın başında otuz yaşlarında, açık renk saçlı, genç bir adamla, esmer, ince yüzlü, yakışıklı bir çocuk oturuyordu. Çocuk on altısındaydı sanırım. </p>
<p class="calibre2">Biz içeri girer girmez başlarını kaldırıp baktılar. Sophia'nın kardeşi Eustace bana döndü. Laurence Brown ise korku ve ıstırap dolu gözlerini Baş Müfettiş Taverner'e dikti. </p>
<p class="calibre2">Ömrümde onun kadar korkudan felce uğramış bir insan daha görmedim. Laurence Brown, ayağa kalktı. </p>
<p class="calibre2">Sonra da tekrar yerine çöktü. Konuşmaya başladığı zaman sesi iyice kısılmış, çatlak bir hal almıştı. </p>
<p class="calibre2">«Ah... Şey... günaydın, Müfettiş bey.» </p>
<p class="calibre2">«Günaydın.» Taverner, iyice sertleşmişti. «Sizinle biraz konuşabilir miyim?» </p>
<p class="calibre2">«Evet, tabii... Buna memnun olurum. Yani...» </p>
<p class="calibre2">Eustace, ayağa kalktı. </p>
<p class="calibre2">«Benim gitmemi mi istiyorsunuz, Mr. Taverner?» Sesi çok tatlıydı. Belli belirsiz, küstahça bir tavırla konuşuyordu. </p>
<p class="calibre2">Laurence Brown, mırıldandı. «Derse... derse daha sonra devam ederiz.» </p>
<p class="calibre2"/>
<p class="calibre2">Eustace, umursamaz bir tavırla, ağır ağır kapıya doğru yürüdü. Bir bacağını iyice kıvıramıyordu sanırım. </p>
<p class="calibre2">Tam kapıdan çıkacağı  sırada göz göze geldik. Çabucak, işaret parmağını boynuna sürerek, güldü. Sonra da kapıyı arkasından kapattı. </p>
<p class="calibre2">Taverner, «E, Mr. Brown...» diye başını salladı. «Tahlilin kesin sonucunu aldık. Mr. Leonides'in ölümüne eserine neden olmuş.» </p>
<p class="calibre2">«Ben... yani... Mr. Leonides gerçekten zehirlenmiş mi? Halbuki... ben... umuyor...» </p>
<p class="calibre2">Taverner, sert sert onun sözünü kesti. «Mr. Leonides, zehirlenerek ölmüş... Yani, biri şişedeki ensülini boşaltıp, yerine eserine'li göz damlasını koymuş.» </p>
<p class="calibre2">«Buna inanamam... Akim alacağı şey mi bu?» </p>
<p class="calibre2">«Şimdi bütün mesele şu; Mr. Leonides'in ölümünü kim istiyordu?» </p>
<p class="calibre2">«Kimse istemiyordu! Hiç kimse istemiyordu!» Genç adamın sesi heyecanla iyice yükseldi. </p>
<p class="calibre2">Taverner sordu. «Mr. Brown, bu konuşmada avukatınızın da bulunmasını ister misiniz bilmem?» </p>
<p class="calibre2">«Benim avukatım yok ki... Olmasını da istemem... Ben gizlisi saklısı olan bir insan değilim... Aksine...» </p>
<p class="calibre2">«Söyleyeceklerinizin dikkatle yazılacağını... kaydedileceğini biliyorsunuz değil mi?» </p>
<p class="calibre2">«Ben masumum! Bana inanın! Masumum ben!» </p>
<p class="calibre2">«Zaten ben de masum olmadığınızı iddia etmiş değilim.» Taverner bir an durdu. «Mrs. Brenda Leonides, kocasından çok gençti... Öyle değil mi Mr. Brown?» </p>
<p class="calibre2">«Şey... şey... öyle... sanırım... Yani... evet... gençti...» </p>
<p class="calibre2">«Herhalde kadıncağız bazen kendisini çok yalnız hissediyordu?» </p>
<p class="calibre2">Laurence Brown, cevap vermedi. Endişeyle, kurumuş dudaklarını yalayıp duruyordu. </p>
<p class="calibre2">«Hemen hemen akranı sayılacak birini bulmak... bu arkadaşının üstelik bu evde oturması herhalde çok hoşuna gidiyordu...» </p>
<p class="calibre2">«Ben... hayır, hayır... hiç de değil. Yani... bilmiyorum...» </p>
<p class="calibre2">«Bana kalırsa, aranızda bir yakınlaşma olması... böyle bir yakınlığın doğması gayet normal bir şeydi...» </p>
<p class="calibre2">Genç adam, heyecanla itiraz etti. </p>
<p class="calibre2">«Öyle bir şey yoktu! Aramızda bir yakınlık doğmadı! Yanılıyorsunuz! Yanılıyorsunuz! Ne düşündüğünüzü biliyorum! Fakat yanılıyorsunuz! Anlıyor musunuz? Çok yanılıyorsunuz! Mrs. Leonides, bana daima büyük bir nezaketle muamele eder. Ben de ona karşı derin bir hürmet besliyorum! Derin bir hürmet! Ona karşı bundan başka bir şey duymuyorum! Hiç bir şey! Bana inanın! Böyle bir yakınlığı ima etmeniz korkunç! Çok korkunç! </p>
<p class="calibre2">Sonra ben kimseyi öldüremem! Şişeleri karıştırmam! Öyle iğrenç  şeyler yapmam! Ben fazla hassas ve sinirliyim! Ben... öldürme fikri bile benim için bir karabasandan farksız! Bunu... mahkemede de anladılar. Dini inançlarım nedeniyle savaşta bile insan öldüremem... O yüzden hastanede çalıştım... Kalorifer kazanlarını yaktım. Çok ağır işti bu... devam edemedim... Neyse, sonra öğretmenlik etmeme izin verdiler... Burada Eustace'i yetiştirmek için elimden geleni yaptım. Josephine'i de... Çok zeki bir kız o... yalnız biraz yaramaz. Herkes bana çok iyi davrandı... Mr. Leonides, Mrs. Leonides, Miss de Haviland... hepsi... Sonra bu korkunç olay oldu... Ve şimdi siz... benden kuşkulanıyorsunuz... benim cinayet işlediğimden...» </p>
<p class="calibre2">Baş Müfettiş Taverner, Laurence Brown'u ağır ağır, merakla süzdü. Sanki bakışlarıyla genç adamı tartıyordu. </p>
<p class="calibre2">Usulca, «Ben böyle bir şey söylemedim ki,» dedi. </p>
<p class="calibre2">«Fakat bunu düşünüyorsunuz! Kafanızdan neler geçirdiğinizin farkındayım! Hepsi de bunu düşünüyor zaten! Bana yan yan bakıyorlar. Be... be... ben... artık sizinle konuşamayacağım! İyi değilim.» </p>
<p class="calibre2">Telâşla odadan dışarı fırladı. Taverner başını ağır ağır çevirerek bana baktı. </p>
<p class="calibre2">«E? Ona ne dersiniz?» </p>
<p class="calibre2">«Korkudan ödü patlamış.» </p>
<p class="calibre2">«Evet, bunu biliyorum... Fakat... o katil olabilir mi?» </p>
<p class="calibre2">Komiser Lamb, atıldı. «Bana sorarsanız, o birini öldürmeye cesaret edebilecek bir tip değil. Çok korkak.» </p>
<p class="calibre2">Baş Müfettiş Taverner, «Evet,» diye cevap verdi. «Sopayla birinin başını ezemez... Ya da adamı tabancayla vuramaz... Fakat bu cinayeti ele alalım... Katilin Aristede Leonides'i öldürmesi için ne yapması gerekiyordu? </p>
<p class="calibre2">Sadece iki şişenin içindeki ilâçların yerini değiştirmesi... Çok yaşlı bir adamın oldukça kolay bir şekilde öbür dünyayı boylamasına yardım etmesi.» </p>
<p class="calibre2">Komiser, mırıldandı. «Değil mi ya? Hatta Laurence Brown bunu adama acıdığından yaptı, bile denilebilir...» </p>
<p class="calibre2"/>
<p class="calibre2">«Tabii aradan bir süre geçtikten sonra kocasından yüz bin sterlin miras kalan genç bir kadınla evlenecekti... </p>
<p class="calibre2">Üstelik kadının bankada da ufak bir servet sayılabilecek bir parası... ayrıca incileri, yakutları ve... nasıl derler?... </p>
<p class="calibre2">Güvercin yumurtası büyüklüğünde zümrütleri vardı!» </p>
<p class="calibre2">Taverner sustu. Sonra da, «Ah...» diye içini çekti. «Ne yapalım?... Bunların hepsi varsayım... Evet, elimden geleni yaptım ve Laurence Brown’u korkuttum. Fakat bu hiçbir şeyi kanıtlamaz! Adam suçsuz olsaydı, yine de korkardı. Zaten ben cinayeti onun işlemiş olduğunu sanmıyorum. Bana kalırsa, bunu kadın yaptı. Yalnız... </p>
<p class="calibre2">ensülin  şişesini niçin atmadı? Ya da neden çalkalayıp temizlemedi? İşte bunu Allah bilir.» Laurence Brown hakkında bir şey öğrenemedin mi?» </p>
<p class="calibre2">«Oda hizmetçisi onların birbirlerine âşık olduklarını söylüyor.» </p>
<p class="calibre2">«Böyle düşünmesi için kesin, belirli bir neden var mıymış?» </p>
<p class="calibre2">«Hayır. Bunu, Brenda Leonides, Laurence Brown'un fincanına çay koyarken, genç adamın ona bakmasından anlamış.» </p>
<p class="calibre2">«Hah!  İşte bu mahkemede işimize çok yarar! Kadınla genç adam sevişiyorlar mıymış? Gizli gizli buluşuyorlar mıymış?» </p>
<p class="calibre2">«Bunu kimse görmemiş.» </p>
<p class="calibre2">«Eğer böyle bir şey gerçekten olsaydı, bunu kesinlikle görürlerdi. Bundan emin olabilirsin... Üfff... Biliyor musun? Yavaş yavaş aralarında bir şey olmadığına inanmaya başlıyorum.» Bana döndü. «Geri dönüp, Brenda Leonides'le konuşun. Sizde bıraktığı izlenimi anlamak istiyorum.» </p>
<p class="calibre2">İstemeyerek gittim. Fakat kadının halini de merak ediyordum. </p>
<p class="calibre2"/>
</body>
</html>
