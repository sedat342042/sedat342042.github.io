<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_7"><b class="calibre4">6 </b></h2>
<p class="calibre2">Ön kapı açıktı, içeriye, insanı şaşırtacak kadar geniş bir hole girdik. Burası özenle, abartılmadan döşenmişti. </p>
<p class="calibre2">İyi cilalanmış koyu renk meşe... Pırıl pırıl pirinç aksam... Geride, merdivenin bulunması gereken yerde beyaz panolu bir duvar yükseliyordu. Orada bir kapı da vardı. </p>
<p class="calibre2">Miss de Haviland, «Eniştemin bölüğü...» diye mırıldandı. «Birinci kat Philip'le karısı Magda'nın...» </p>
<p class="calibre2">Soldaki kemerli kapıdan geçerek, büyük bir salona girdik... Panolu duvarlar, uçuk maviydi. Eşyalara ağır brokar geçirilmişti. Masalara, duvarlara, bütün boş yerlere fotoğraflar ve resimler doldurulmuştu. Aktörler, dansörler, sahne dekorları, tiyatro giysileri... Şöminenin üzerinde Degas'ın ünlü balerinlerinden biri asılıydı... </p>
<p class="calibre2">Salonda bol bol çiçek vardı... Koskocaman, kahverengimsi krizantemler. Kocaman vazolara konulmuş </p>
<p class="calibre2">karanfiller. .. </p>
<p class="calibre2">Miss de Haviland, içini çekti. «Herhalde Philip'i görmek isteyeceksiniz, Charles Hayward.» </p>
<p class="calibre2"/>
<p class="calibre2">Gerçekten Philip Leonides'i görmek istiyor muydum? Bunu kendim de bilmiyordum. Bütün bildiğim Sophia'yla konuşmam gerektiğiydi... O konuyu da çözümlemiştim artık. Genç kız, bizim ihtiyarın planını pek beğenmiş, onu tamamiyle desteklemişti. Fakat Sophia şimdi ortalarda yoktu. Herhalde telefonun başına geçmiş, balık konusunu halletmeye uğraşıyordu. Fakat bana soruşturma konusunda ne yapmam, hangi yoldan ilerlemem gerektiğini de söylememişti. Philip Leonides'in karşısına nasıl çıkacaktım? Kızıyla evlenmeyi isteyen heyecanlı ve endişeli bir genç olarak mı? Yoksa eve bir ara uğramış bir arkadaş gibi mi? (Tam da ziyarete gelinecek zamandı ya!) Ya da polisin iş arkadaşı rolünde mi? </p>
<p class="calibre2"/>
<p class="calibre2">Miss de Haviland, vereceğim cevabı düşünmeme zaman bırakmadı. Hoş onunki de bir soru sayılmazdı ya... </p>
<p class="calibre2">İhtiyar kız, benim Philip'i görmek istediğimden emindi. Miss de Haviland'ın soru sormaktan çok, düşüncelerini bildirmek adetinde olduğu anlaşılıyordu. </p>
<p class="calibre2">«Kütüphaneye gidelim,» diye mırıldandı. Yaşlı kadının peşi sıra salondan çıktım. Bir koridordan ilerleyerek, başka bir odaya girdik. </p>
<p class="calibre2">Koskocaman bir yerdi burası. Kitap doluydu. Bunlar yalnız tavana kadar yükseleni raflara yerleştirilmemişlerdi. Hayır... Bazı ciltler masalara, sandalyelere ve hatta yere bile yığılmışlardı. Fakat oda yine de insana öyle karışıkmış gibi gelmiyordu. </p>
<p class="calibre2">İçerisi bir hayli soğuktu. Beklediğim, umduğum bir kokunun eksik olduğunu hissederek durakladım. Odaya cila ve eski kitaplara özgü o küf kokusu egemendi... Bir iki saniye sonra neyi aradığımı anladım... Burnuma tütün kokusu gelmemişti. Demek ki Philip Leonides, sigara ya da pipo içmiyordu... </p>
<p class="calibre2">Biz içeri girerken Sophia’nın babası da masasının başından kalktı. Elli yaşlarında, uzun boylu, son derece yakışıklı bir adamdı. Herkes Aristede Leonides'in çirkinliğinden o kadar çok sözetmiş, yaşlı adamın bu tarafı üzerinde o kadar durulmuştu ki, oğlunun da ona benzediğini sanmıştım... Açıkçası bu kadar hoş, bu kadar yakışıklı bir adamla karşılaşacağım aklıma gelmemişti. Philip Leonides şakakları ağarmış, sarı saçları, biçimli burnu, keskin hatlı çenesi ve geniş alnıyla gerçekten dikkati çekecek bir tipti. </p>
<p class="calibre2">Edith de Haviland, öne doğru bir adım attı. «Philip, işte Charles Hayward bu genç...» </p>
<p class="calibre2">«Ah... Nasılsınız?» </p>
<p class="calibre2">Philip Leonides'in o zamana kadar benden sözedildiğini duyup duymadığını anlayamadım. Sıktığım eli, gayet soğuktu. Çehresinde öyle meraklı bir anlam belirmemişti. Umursamaz ve sakindi. Karşımda sabırla, sessizce bekliyordu. </p>
<p class="calibre2">Miss de Haviland, sordu. «O korkunç polisler nerede? Buraya da geldiler mi?» </p>
<p class="calibre2">«Sanırım Baş Müfettiş...  şey...» Masanın üzerinde duran kartvizite bir göz attı. «...Taverner, biraz sonra gelip benimle de konuşacak.» </p>
<p class="calibre2">«Şimdi nerede o?» </p>
<p class="calibre2">«Bilmiyorum, Edith teyze. Herhalde yukarıdadır'.» </p>
<p class="calibre2">«Yani... Brenda'nın yanında mı, Philip?» </p>
<p class="calibre2">«Emin ol, bilmiyorum, Edith teyze.» </p>
<p class="calibre2">Philip Leonides'e baktığınız zaman onun oturduğu evde bir cinayet işlenmiş olduğuna kesinlikle inanamazdınız. </p>
<p class="calibre2">«Magda kalktı mı?» </p>
<p class="calibre2"/>
<p class="calibre2">«Bilmiyorum... O ekseri on birden önce kalkmaz...» </p>
<p class="calibre2">Miss Edith de Haviland, birdenbire başını çevirdi. «Dur bakayım. Galiba bu Magda'nın sesi...» </p>
<p class="calibre2">Gerçekten dışarıdan bir ses gelmişti. Anlaşılan Mrs. Leonides, yüksek sesle, çabuk çabuk konuşarak, kütüphaneye doğru hızla geliyordu. Bir iki saniye sonra arkamdaki kapı gürültüyle açıldı ve bir kadın içeriye girdi. Bilmiyorum, nasıl oldu da bende kütüphaneye giren bir değil de sanki üç kadınmış gibi bir etki yaptı... </p>
<p class="calibre2">Sırtına şeftali renginde, saten bir sabahlık giymişti. Tek eliyle eteklerini toplamıştı, diğer elinde ise ucuna sigara takılmış, uzun bir ağızlık vardı. Parlak, kızıl saçları dalgalar halinde omuzlarına doğru iniyordu. Yüzü boyasızdı. Bu yüzden bende pek renksizmiş gibi bir tesir bıraktı. Artık gözlerimiz makyaja alıştığı için makyajsız kadınlar insanı şaşırtıyordu... </p>
<p class="calibre2">Sophia’nın annesi, hafifçe kısık fakat gayet tatlı bir sesle, çabuk çabuk konuşuyordu. Yalnız heceleri dikkatle, teker teker söylediği için ne dediğini hemen anlamak mümkündü. </p>
<p class="calibre2">«Sevgilim, artık dayanamayacağım... gerçekten dayanamayacağım... düşün neler yazacaklar?... Tabii iş daha gazetelere yansımadı ama... yakında o da olacak... Resmi soruşturmada ne giyeceğime hâlâ karar veremedim... </p>
<p class="calibre2">bu çok sade ve ciddi bir şey mi olmalı?... Fakat siyah istemem... belki koyu mor bir takım... Ama bir tek kuponum bile kalmadı... zaten bir kısmını karaborsadan alıyordum... Kuponları gizlice satan o iğrenç adamın adresini de kaybettim... Shafterbury Avenue'nun yakınında bir yerde... bir garajda oturuyordu... Sanırım oraya arabayla gitmeye kalktığım takdirde polis de peşime takılır... ondan sonra da bir sürü sıkıcı sorular sorarlar... </p>
<p class="calibre2">öyle değil mi? Yani... insan ne cevap verebilir ki? Philip, o kadar da sakin ki! Artık bu korkunç evden ayrılabileceğimizin farkında değil misin? Buradan kurtulacağız! Özgürlük! Özgürlük! Ah, ne kadar kötüyüm! </p>
<p class="calibre2">Zavallı  Şeker Baba! Tabii... o sağken hiçbir zaman kendisini bırakıp gitmezdik! Bize ne kadar da düşkündü, değil mi?... Yukarıdaki o basit kadının kışkırtmalarına karşın bizi yine de çok severdi... eğer babanı burada, o kadına bırakıp gitseydik, muhakkak bizi mirasından yoksun bırakırdı... bundan eminim. Ne iğrenç yaratık o! </p>
<p class="calibre2">Neticede zavallı  Şeker Baba'cık, doksanına geliyordu... ailesine bütün düşkünlüğüne karşın o korkunç kadının yalanlarına inanırdı... Philip, biliyor musun? Edith Thompson piyesini sahneye koymanın tam sırası. Cinayet sayesinde bir hayli reklam yapılmış olur. Bildenstein, Thespian'ı anlaşmaya bağlayabileceğini söyledi... </p>
<p class="calibre2">madenciler hakkındaki o serbest nazımla yazılmış tuhaf piyes neredeyse kalkacak... Evet... bu gerçekten olağanüstü bir rol... olağanüstü! Biliyorum... herkes burnumun biçimi yüzünden komedilerde oynamamı söylüyor... fakat Edith Thompson piyesinin de gülünç tarafları var... tabii yazar bunun farkında değil., neticede komedi heyecan ve korkuyu arttırır. O rolü nasıl oynayacağımı bilmiyorum... son dakikaya kadar basit, gülünç, hayali... sonra birdenbire...» </p>
<p class="calibre2">Kolunu uzattı. Ağızlıktaki sigara Philip'in cilalı maun masa' sına düşerek, tahtayı yakmaya başladı. Adam, yine anlamsız bir yüzle, sakin sakin eğildi. Sigarayı alıp, çöp sepetine attı. </p>
<p class="calibre2">Magda Leonides, birdenbire gözlerini açarak, çehresinin hatlarını gererek, «Sonra...» diye fısıldadı. «Müthiş </p>
<p class="calibre2">bir korku... dehşet...» </p>
<p class="calibre2">Yüzündeki o derin korku, ancak yirmi saniye sonra kayboldu. Çehresinin hatları yumuşadı... Titredi... Bu kez Magda Leonides'de neredeyse hüngür hüngür ağlamaya başlayacak, şaşkın bir çocuk hali vardı. </p>
<p class="calibre2">Sonunda, yüzü, tıpkı bir süngerle çabucak silinmişcesine, sakinleşti, anlamsızlaştı... Bana dönerek ciddi bir tavırla sordu. </p>
<p class="calibre2">«Ne dersiniz? Edith Thompson'u bu şekilde oynamam doğru olmaz mı? Onu bu şekilde canlandırmam?» </p>
<p class="calibre2">Başımı salladım. «Evet... Edith Thompson'u tam bu şekilde canlandırmalısınız...» O sırada Edith Thompson'un kim olduğunu belli belirsiz bir şekilde hatırlamaya başlamıştım. Fakat ne olursa olsun Sophia'nın annesiyle dost olmak niyetindeydim. </p>
<p class="calibre2">Magda, «Aslında kadın bizim Brenda'dan farksızmış, değil mi?» diye mırıldandı. «Biliyor musunuz? Bu şimdiye dek aklıma hiç gelmemişti... Çok ilginç... Çok ilginç... Acaba Müfettişe bunu açsam mı?» </p>
<p class="calibre2">Masanın arkasındaki adam kaşlarını hafifçe çattı. «Senin Baş Müfettişi görmene hiç gerek yok, Magda... </p>
<p class="calibre2">öğrenmek istediklerini ona ben anlatırım.» </p>
<p class="calibre2">«Onu görmeme gerek yok mu?» Kadının sesi yükseldi. «Fakat onu görmem şart! Gerekli bu. Sevgilim, sevgilim! Hiçbir şeyi anlamıyorsun! Çünkü hayalgücün geniş değil! <b class="calibre5">Ayrıntıların</b> ne kadar önemli olduğunun farkına bile varmıyorsun. Müfettiş, olayların ne zaman ve nasıl olduğunu... o sırada insanın farkettiği ve anlayamadığı şeyleri öğrenmek isteyecektir. O tuhaf olayların...» </p>
<p class="calibre2">Sophia, açık kapıdan içeri girdi. «Anne! Baş Müfettişe bir sürü yalan uydurmaya kalkma!» </p>
<p class="calibre2">«Sophia... <b class="calibre5"> hayatım</b>...» </p>
<p class="calibre2">«Biliyorum, şekerim... Biliyorum, canım... Hayatının en güzel rollerinden birini oynamaya hazırsın. Fakat konuyu yanlış anladın... Tamamiyle yanlış anladın.» </p>
<p class="calibre2">«Saçmalama. Senin dünyadan haberin yok...» </p>
<p class="calibre2"/>
<p class="calibre2">«Aksine. Ben her şeyi biliyorum... Bu rolü tamamiyle başka  şekilde oynamam gerek, hayatım... Sakin... </p>
<p class="calibre2">fazla konuşmayan... bildiklerini açıklamak istemeyen... tetikte duran... ailesini korumaya çalışan... fedakâr bir kadın...» </p>
<p class="calibre2">Magda Leonides'in yüzünde o çocuklara özgü masum hayret vardı şimdi. «Şekerim... gerçekten bu fikirde misin?...» </p>
<p class="calibre2">«Tabii, tabii... Sen rolü iyice kavrayamamışsın... Düşündüğünü yapmaktan vazgeç... Anlıyor musun?» </p>
<p class="calibre2">Annesinin yüzünde hoşnutluğunu ve sevincini gösteren bir gülümseme belirdiğini görünce ekledi. «Sana kakao yaptım... Fincan, salonda...» </p>
<p class="calibre2">«Oh... çok iyi... bir hayli acıktım...» </p>
<p class="calibre2">Magda Leonides, bir an kapıda durdu. </p>
<p class="calibre2">«Bilmiyorsunuz...» Ya benimle konuşuyordu ya da başımın arkasındaki kitap raflarıyla. «...insanın kızı olması ne kadar hoş bir şey...» </p>
<p class="calibre2">Bu sözlerden sonra sanki perdenin kapanmasını bekliyormuş gibi bir tavırla uzaklaştı. </p>
<p class="calibre2">Miss de Haviland, içini çekti. «Allah bilir, artık polise neler söyleyecek...» </p>
<p class="calibre2">Sophia, başını salladı. «Söylemez, söylemez...» </p>
<p class="calibre2">«Aklına geleni anlatır o!» </p>
<p class="calibre2">Sophia, gülümsedi. «Hayır, hayıf... Merak etme, Edith teyze... Annem rejisörün sözünden çıkmaz... Bu kez rejisör benim.» </p>
<p class="calibre2">Annesinin arkasından çıktı... Sonra da dönerek tekrar kapıya geldi. «Baş Müfettiş Taverner, seni görmek istiyor baba... Charles'in da yanınızda kalmasına bir itirazın yok, değil mi?» </p>
<p class="calibre2">Bana Philip Leonides'in muntazam hatlı çehresinde hafif bir şaşkınlık ifadesi belirmiş gibi geldi. E, tabii! </p>
<p class="calibre2">Fakat neyseki adamın 'hiçbir şeyi merak etmeme' prensibi işime yaradı. Sophia'nın babası oldukça dalgın bir tavırla mırıldandı. </p>
<p class="calibre2">«Evet... tabii, tabii...» </p>
<p class="calibre2">Baş Müfettiş Taverner, içeri girdi. İnsana güven veren, ciddi, dürüst ve enerjik hali hemen rahatlamama neden oldu. </p>
<p class="calibre2">Taverner, tavırlarıyla, «Sıkıcı fakat önemsiz bir olay,» der gibiydi. «Şu meseleyi çabucak çözümleyecek ve sonra da bir daha gelmemek üzere evinizden çıkıp gideceğiz... Bu işe hepinizden çok ben sevineceğim. Emin olun, biz bütün gün burada oturmayı istemiyoruz...» </p>
<p class="calibre2">Bilmiyorum, Baş Müfettiş  Taverner  bu  işi nasıl başardı. Fakat bir sandalyeyi masaya doğru çekerken içeridekilerde bu izlenimi bıraktı. Ben usulca, biraz uzaktaki bir kanepeye oturdum. ' Philip, «Buyurun, Mr. </p>
<p class="calibre2">Taverner,» dedi. </p>
<p class="calibre2">Miss Edith de Haviland, birdenbire, «Herhalde benimle konuşmak istemiyorsunuz, Müfettiş bey?» diye homurdandı. </p>
<p class="calibre2">«Şu anda pek istemiyorum, Miss de Haviland. Fakat daha sonra sizinle görüşebilirim...» </p>
<p class="calibre2">«Tabii... Ben yukarıdayım...» </p>
<p class="calibre2">Dışarı çıkarak, kapıyı arkasından kapadı. </p>
<p class="calibre2">Philip Leonides, tekrarladı. «Buyurun, Mr. Taverner...» </p>
<p class="calibre2">«Çok meşgul olduğunuzu biliyorum, Mr. Leonides... Sizi fazla rahatsız edecek değilim... Fakat burada yalnızız. Onun için size kuşkularımızda haklı olduğumuzu anladığımızı açıklayabilirim. Babanız doğal nedenlerden ölmedi... Mr. Aristede Leonides'i fazla dozda 'physostigmine'le zehirlediler... Bu madde daha çok </p>
<p class="calibre2">'eserine' adıyla bilinir.» </p>
<p class="calibre2">Philip, başını eğdi. Yüzünde yine en ufak bir heyecan izi yoktu. </p>
<p class="calibre2">Taverner, devam etti. «Bilmiyorum bu aklınıza bazı şeylerin gelmesine sebep oluyor mu?» </p>
<p class="calibre2">«Aklıma neferin gelmesi gerekir, Müfettiş Bey? Ben, babamın zehiri yanlışlıkla içtiğinden eminim.» </p>
<p class="calibre2">«Gerçekten bu fikirde misiniz, Mr. Leonides?» </p>
<p class="calibre2">«Evet... Bence bu pekâlâ olabilir... Babamın doksanına yaklaşmış olduğunu, üstelik gözlerinin de iyi görmediğini unutmayın...» </p>
<p class="calibre2">«Ya... Demek babanız farkına varmadan göz damlasını aldığı gibi ensülin şişesine boşalttı?... Bu sizce inanılacak bir şey mi, Mr. Leonides? Böyle bir varsayım kabul edilebilir mi?» </p>
<p class="calibre2">Philip, cevap vermedi. Yüzü daha da anlamsızlaştı. </p>
<p class="calibre2">Taverner, devam etti. </p>
<p class="calibre2"/>
<p class="calibre2">«Göz damlası şişesini çöp kutusunda bulduk... Boştu bu... Üzerinde parmak izi de yoktu... Bu da tuhaf tabii. </p>
<p class="calibre2">Normal olarak, şişenin üzerinde bir takım parmak izleri olması gerekirdi. Babanızın parmak izleri... Hatta karısının ve uşağının...» </p>
<p class="calibre2">Philip Leonides, başını kaldırdı. </p>
<p class="calibre2">«Pekâlâ,» diye mırıldandığını duydum. «Uşağa ne dersiniz?... Johnson'a bir itirazınız var mı?» </p>
<p class="calibre2">«Yani... katilin uşak Johnson olabileceğini mi söylemek istiyorsunuz?... Evet, adam bu işi kolaylıkla yapabilirdi... Eline bol bol fırsat geçiyordu... Fakat... adam bu cinayeti neden işledi? Bunun sebebi neydi? Bu konuda bir şey söyleyebilir misiniz? Babanız her yıl uşak Johnson'a ayrıca bir ikramiye veriyordu. Şöyle hatırı sayılır bir para... Üstelik bu miktarı her yıl' arttırıyordu. Johnson'a da, 'Sana ölünce para bırakmayacağım. Ona karşılık bu parayı veriyorum,' demişti... Uşak, burada çalışmaya başlayalı yedi yıl oldu. İkramiye de iyice arttı tabii... Daha da artacaktı... Muhakkak ki Johnson babanızın yaşamasını yeğlerdi. Bu işine gelirdi... Bundan başka uşakla Mr. Aristede Leonides'in arası çok iyiydi. Üstelik Johnson'un eskiden yanlarında çalıştığı kimseler onun son derece dürüst ve namuslu bir insan olduğuna yemin ettiler... O çalışkan, sadık ve işini iyi bilen bir adam...» </p>
<p class="calibre2">Bir an durdu. «Biz Johnson'dan kuşkulanmıyoruz, efendim.» </p>
<p class="calibre2">Philip, anlamsız bir sesle cevap verdi. «Anlıyorum...» </p>
<p class="calibre2">«Şimdi, Mr. Leonides... babanızın öldüğü gün yaptıklarınızı en ince ayrıntısına kadar bana anlatırsınız herhalde?» </p>
<p class="calibre2">«.Tabii... Tabii, Mr. Taverner. O gün burada... bu odadaydım... Kütüphaneden sadece yemek için çıktım...» </p>
<p class="calibre2">«Babanızı hiç görmediniz mi?» </p>
<p class="calibre2">«Kendisine, kahvaltıdan sonra iyi günler diledim... Bu, yerleşmiş bir âdetti.» </p>
<p class="calibre2">«O zaman kendisi yalınız mıydı?» </p>
<p class="calibre2">«Şey... öhhö... üvey annem de odadaydı.» </p>
<p class="calibre2">«Babanızın halinde bir başkalık var mıydı? Yoksa her zamanki gibi miydi?» </p>
<p class="calibre2">Philip, hafif bir alayla cevap verdi. </p>
<p class="calibre2">«O gün öldürüleceğini önceden bildiğini pek sanmıyorum... </p>
<p class="calibre2">Hareketlerinden bunu anlamak mümkün değildi.» </p>
<p class="calibre2">«Babanızın bölümü bu kısımdan tamamiyle ayrı mı?» </p>
<p class="calibre2">«Evet... O kısma holdeki kapıdan geçilir... Bölüğün başka kapısı da yoktur zaten...» </p>
<p class="calibre2">«Holdeki kapı kilitli mi durur?» </p>
<p class="calibre2">«Hayır.» </p>
<p class="calibre2">«Hiçbir zaman kilitlenmez mi?» </p>
<p class="calibre2">«Şimdiye kadar kilitlendiğini hiç görmedim...» </p>
<p class="calibre2">«Yani isteyen bu bölümden o kısma rahatça geçebilir?» </p>
<p class="calibre2">«Tabii... Zaten bölümler birbirlerinden sadece ev işlerinde ve yönetimde kolaylık olsun diye ayrılmıştı. </p>
<p class="calibre2">Yoksa ortada başka bir neden yoktu, isteyen her tarafa girebilirdi.» </p>
<p class="calibre2">«Babanızın öldüğünü nasıl haber aldınız?» </p>
<p class="calibre2">«Yukarı katta, batıya düşen bölümde oturan ağabeyim Roger, birdenbire koşarak odaya girdi. Babama ani bir kriz geldiğini haber verdi. Onun nefes almakta güçlük çektiğini, durumunun kötü olduğunu söyledi.» </p>
<p class="calibre2">«Siz ne yaptınız?» </p>
<p class="calibre2">«Hemen doktora telefon ettim tabii. Nedense bunu kimse akü edememişti, Mr. Taverner... Doktor muayenehanesinde değildi. Fakat gelir gelmez derhal buraya koşması için haber bıraktım. Ondan sonra da çabucak yukarı çıktım...» </p>
<p class="calibre2">«Sonra?» </p>
<p class="calibre2">«Babamın gerçekten çok hasta olduğu daha ilk bakışta anlaşılıyordu... Doktor gelmeden de öldü...» </p>
<p class="calibre2">Philip'in sesi gayet sakindi... Üzülüyor muydu, aldırmıyor muydu? Bunu anlamak mümkün değildi. O şimdi sadece gerçeklerden sözediyor, olanları anlatıyordu. </p>
<p class="calibre2">«Karınız ve çocuklarınız o anda neredeydiler?» </p>
<p class="calibre2">«Karım Magda, Londra'ya gitmişti... Babamın ölümünden kısa bir süre sonra döndü. Galiba Sophia'da evde değildi... küçükler... yani Eustace'la Josephine buradalardı...» </p>
<p class="calibre2">«Beni yanlış anlamayacağınızı umarım, Mr. Leonides... Fakat size, babanızın ölümünün parasal durumunuza nasıl bir etki yaptığını sormak zorundayım...» </p>
<p class="calibre2"/>
<p class="calibre2">«Her şeyi öğrenmeniz gerektiğini biliyorum, Mr. Taverner. Babam uzun yıllar önce hepimize birer servet sayılacak kadar bol para verdi. Para bakımından kendisine bağlı olmamızı istemiyordu... Ağabeyim Roger'ı </p>
<p class="calibre2">'Yemek Hazırlama Servisi' Şirketinin  İdare Meclisi başkanı yaptı. Babamın kurduğu  şirketlerin en büyüğü buydu... Hisse senetlerinin çoğunu da ona devretti... Artık  şirketin idaresi tamamiyle ağabeyimde... Bana da bütün bunlara karşılık para ve senet vs. verdi. Hepsinin tutarı yüz elli bin sterlini buluyordu sanırım. Babam, bu miktarın, ağabeyime devrettiği hisse senetlerinin kıymetine eşit olduğuna inanıyordu... Ben parayı istediğim gibi kullanacaktım... Ayrıca babam, iki kız kardeşime de yine birer servet bağışladı... Fakat sonradan onlar öldüler...» </p>
<p class="calibre2">«Babanız bu kadar para dağıtmasına karşın, yine de mali durumunda bir değişme olmadı değil mi? Yine de zengin bir adamdı o?» </p>
<p class="calibre2">«Pek de değil... Babam kendisine ufak bir gelir getirecek kadar para ayırdı. 'Bu sayede,' dedi, 'yaşamaya karşı bir ilgi duyarım...' Ondan sonra da...» Philip Leonides'in yüzünde ilk kez hafif bir gülümseme belirdi ve... </p>
<p class="calibre2">kayboldu. «Girdiği çeşitli işler yüzünden eskisinden daha da zengin oldu... Serveti iyice arttı.» </p>
<p class="calibre2">«Ağabeyiniz ve siz gelip buraya yerleşmişsiniz... Bunun nedeni para sıkıntısında olmanız mıydı?» </p>
<p class="calibre2">«Ne münasebet! Ben bunu rahatlık bakımından istedim... Babam bize daima kendisiyle beraber oturabileceğimizi, buna çok sevineceğini söyler dururdu... Sonunda, ailevi bazı nedenlerden buraya yerleşmeyi uygun buldum.» </p>
<p class="calibre2">Philip, bir an durdu. Sonra da kelimelere basa basa ekledi: «Bundan başka... babamı çok severdim. Buraya 1937'de ailemle birlikte geldim. Kira vermiyorum... Fakat giderlerin payıma düşen kısmını ödüyorum.» </p>
<p class="calibre2">«Ya ağabeyiniz?» </p>
<p class="calibre2">«Ağabeyim buraya 1943'de yerleşti. Londra'daki evi hava akınları sırasında bombalanarak, yıkılmıştı.» </p>
<p class="calibre2">«Şimdi... Mr. Leonides babanızın vasiyetnamesinin şartlarını biliyor musunuz? Bu konuda bir fikriniz var mı?» </p>
<p class="calibre2">«Olmaz olur mu, Mr. Taverner? Hemen hemen bütün şartları biliyorum. Babam, bir kaç yıl önce yeni bir vasiyetname yaptı. O gizli işler yapan bir adam değildi... Sonra, bize... ailesine çok bağlıydı. Hepimizi bir araya topladı. Bu toplantıya avukatı Mr. Gaitskill'i de çağırtmıştı. Adam, babamın isteği üzerine bize yeni vasiyetnamenin  şartlarını açıkladı. Herhalde Mr. Gaitskill'le konuştunuz. Bu şartları da öğrendiniz. Babam, evlenirken bankaya üvey annemin adına hatırı sayılır bir para yatırmıştı. Bundan başka, ölümünden sonra Brenda'ya yüz bin sterlin verilecekti. Vergiler buna dahil değildi tabii. Babamın geri kalan mal ve mülkü üç eşit kısma ayrılacaktı... Bir hisse benim olacaktı, bir hisse de ağabeyimin. Üçüncü kısım ise torunları adına bankaya yatırılacaktı... Babam gerçekten çok zengindi, Mr. Taverner... Tabii veraset vergisi pek ağır olacak...» </p>
<p class="calibre2">«Babanız uşak ve hizmetçilere ya da bazı hayır kurumlarına da para bıraktı mı acaba?» </p>
<p class="calibre2">«Hayır, hayır... Vasiyetnamesinde böyle bir şeyden sözedilmiyordu. Uşak ve hizmetçilere verilen aylıklar, burada çalıştıkları sürece her yıl arttırılıyordu.» </p>
<p class="calibre2">«Paraya ihtiyacınız yok değil mi, Mr. Leonides? Bu soruyu sorduğum için özür dilerim.» </p>
<p class="calibre2">«Bildiğiniz gibi gelir vergisi bir hayli ağır, Müfettiş bey... Fakat gelirim ihtiyaçlarımı karşılamaya yetiyor... </p>
<p class="calibre2">Hatta artıyor bile... Hem karımın, hem benim ihtiyaçlarımı... Üstelik babam zaman zaman bize cömertçe hediyeler verirdi. Eğer sıkışık bir duruma düşseydik, muhakkak ki hemen yardımımıza koşardı.» </p>
<p class="calibre2">Bir an durdu. Sonra da buz gibi bir sesle, ağır ağır, «Emin olun, Mr. Taverner,» dedi. «Babamın ölümünü arzu etmeme hiç bir parasal neden yoktu...» </p>
<p class="calibre2">«Eğer böyle bir değinmede bulunduğumu sandıysanız, çok üzülürün), Mr. Leonides. Böyle bir şeyi aklımdan bile geçirmedim... Fakat her şeyi öğrenmem gerek... Buna zorunluyum. Korkarım  şimdi size daha küstahça bir toru soracağım... Hassas bir konu hakkında bu... Sorum babanız ve genç karısıyla ilgili... Onlar mutlu muydular?» </p>
<p class="calibre2">«Gördüğüm, bildiğim kadarı... evet.» </p>
<p class="calibre2">«Kavga etmezler miydi?» </p>
<p class="calibre2">«Hiç sanmıyorum.» </p>
<p class="calibre2">«Aralarında, büyük bir yaş farkı vardı, değil mi?» </p>
<p class="calibre2">«Orası öyle...» </p>
<p class="calibre2">«Siz... özür dilerim, Mr. Leonides... babanızın bu evliliğini onaylamış mıydınız?» </p>
<p class="calibre2">«Bana bu konuda bir şey sorulmamıştı ki...» </p>
<p class="calibre2">«Bu sorumun cevabı değil, Mr. Leonides...» </p>
<p class="calibre2">«Pekâlâ... Madem üsteliyorsunuz, o halde söyleyeyim. Bence bu evlilik gereksiz ve ihtiyatsızca bir şeydi.» </p>
<p class="calibre2">«Babanıza bu konuda düşündüklerinizi söylediniz mi?» </p>
<p class="calibre2">«Ben meseleyi haber aldığım zaman babam Brenda'yla evlenmişti bile...» </p>
<p class="calibre2"/>
<p class="calibre2">«Yani bu... sizin için bir şok oldu... Öyle mi?» </p>
<p class="calibre2">Philip, cevap vermedi. </p>
<p class="calibre2">«Bu olay ailede karışıklığa neden oldu mu?» </p>
<p class="calibre2">«Babam istediği, dilediği gibi hareket etmekte özgürdü. Bizden izin alacak değildi!» </p>
<p class="calibre2">«Mrs. Brenda Leonides'le aranız nasıl? Onunla dostça mı konuşuyorsunuz?» </p>
<p class="calibre2">«Evet... Tamamiyle dostça.» </p>
<p class="calibre2">«Kendisiyle arkadaş mısınız?» </p>
<p class="calibre2">«Brenda'yı pek ender görüyorum.» </p>
<p class="calibre2">Baş Müfettiş saldırı .şeklini değiştirdi. </p>
<p class="calibre2">«Mr. Leonides, bana Laurence Brown'dan sözeder misiniz? Onun hakkında ne biliyorsunuz?» </p>
<p class="calibre2">«Korkarım fazla bir şey bilmiyorum, Mr. Taverner... Kendisini babam tutmuştu...» </p>
<p class="calibre2">«Fakat o sizin çocuklarınıza ders verecekti, Mr. Leonides...» </p>
<p class="calibre2">«Evet, öyle... Oğlum Eustace, çocuk felci geçirdi. Allahtan hafif atlattı bunu. Doktorlar onu okula göndermemizin doğru olmayacağım söylediler. O zaman babam, Eustace'la küçük kızım Josephine için bir öğretmen tutmamı önerdi... O arada fazla öğretmen yoktu... Yani, gençlerin çoğu savaşa gitmişlerdi... Sonunda Laurence Brown bulundu... Tavsiye belgeleri gerçekten güzeldi. Babamla... çocuklarla daima meşgul olan Edith teyzem, genç adamı beğendiklerini söylediler. Bu konuda verdikleri karara ben de boyun eğdim...  Şunu da eklemeliyim... Laurence Brown, gerçekten iyi bir öğretmen. Özenle ve bilerek ders veriyor... Şimdiye kadar bir yanlışını görmedim. Bu işe çok uygun...» </p>
<p class="calibre2">«Laurence Brown'un odası babanızın bölümünde değil mi?» </p>
<p class="calibre2">«Evet... Orada daha bol yer vardı.» </p>
<p class="calibre2">«Size, hassas bir soru daha sormak zorundayım... Çok üzgünüm ama ne yaparsınız?... Laurence Brown'la üvey annenizin arasındaki yakınlığın farkında mısınız?» </p>
<p class="calibre2">«Onları pek bir arada görmediğim için böyle bir şeyden de haberim yok, Mr. Taverner.» </p>
<p class="calibre2">«Peki bu konuyla ilgili bazı dedikodu veya söylentiler duydunuz mu, Mr. Leonides?» </p>
<p class="calibre2">«Ben dedikodu ya da söylentileri dinlemek istemem, Müfettiş bey!» </p>
<p class="calibre2">Baş Müfettiş Taverner, başını salladı. «Bravo... En iyisi de budur. Demek kötülüğü ne görüyor, ne işitiyor, ne de tekrarlıyorsunuz?... Öyle mi?» </p>
<p class="calibre2">«İsterseniz bunu bu şekilde de açıklayabilirsiniz.» </p>
<p class="calibre2">Baş Müfetiş Taverner ayağa kalktı. </p>
<p class="calibre2">«Pekâlâ... Çok teşekkür ederim, Mr. Leonides.» </p>
<p class="calibre2">Ben de onun peşinden, yavaşça odadan çıktım... </p>
<p class="calibre2">Taverner, «Vay... vay... vay...» diye mırıldandı. «Şimdiye dek böyle soğukkanlı bir adama rastlamadım...» </p>
<p class="calibre2"/>
</body>
</html>
