<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_8"><b class="calibre4">7 </b></h2>
<p class="calibre2">Taverner, «Şimdi de,» dedi. «Gidip Mrs. Leonidesle konuşalım... Ya da sahne adıyla 'Magda West'le...» </p>
<p class="calibre2">«İyi bir aktris mi o?» diye sordum, «ismini hatırlıyorum... Yanılmıyorsam kendisini birkaç piyeste de seyrettim... Fakat ne zaman ve nerede? Bunu pek hatırlamıyorum...» </p>
<p class="calibre2">Taverner, ağır ağır cevap verdi. «Magda West, 'Başarıya ulaşmak üzere' olanlardan... Bir iki kez West End'de başrollere çıktı. Fakat asıl diğer tiyatrolarda kendisine ün yaptı...  Şimdi daha çok sözüm ona </p>
<p class="calibre2">'entellektüeller'in anladığı eserlerde, küçük tiyatrolarda oynuyor... İşin içyüzü şu sanırım. Kadın, hayatını kazanmak zorunda değil. Bu da onun sanat hayatına etki ediyor. İstediği rolü seçiyor, beğenmediğini geri çeviriyor. Aklına eserse başka kentlere gidiyor... Hoşuna giden bir rol oldu mu oyuna para yatırıyor... Eseri destekliyor... Tabii çoğunlukla kendisine hiç uymayacak bir rolü seçiyor, o da başka...  İşte bu yüzden artık o profesyonelden çok amatör bir sanatçı... Fakat... gerçekten kabiliyeti var. Aslında mükemmel bir aktris. Özellikle komedilerde çok başarılı oluyor. Fakat rejisörler kendisini pek sevmiyorlar. .. Çok başına buyruk olduğunu,. </p>
<p class="calibre2">kimseyi dinlemediğini ve olay çıkardığını söylüyorlar. Galiba etrafı  kışkırtıp, herkesi birbirine düşürmekten hoşlanıyormuş... Bilmem bu ne dereceye kadar doğru? Fakat diğer sanatçıların ondan hoşlanmadıkları anlaşılıyor. ..» </p>
<p class="calibre2">Sophia, salondan çıktı. «Annem içeride, Mr. Taverner.» </p>
<p class="calibre2">Baş Müfettişin arkasından büyük odaya girdim. Ve bir an brokar divana oturmuş olan kadını tanıyamadım... </p>
<p class="calibre2">Magda Leonides, kızıl saçlarını Edward dönemini anımsatan bir şekilde tepesine toplamıştı. Arkasında iyi bir terzinin elinden çıktığı anlaşılan koyu gri bir etekle ceket vardı. İnce plise yapılmış uçuk eflatun bluzunun yakasına zarif bir broş takmıştı. O kalkık burnunun ne kadar şirin olduğunu ilk kez farkettim... </p>
<p class="calibre2">Onda ünlü Athene Seyler'i hatırlatan bir hal vardı... Biraz önce pembe saten sabahlığıyla kütüphaneye dalan ve heyecanla bağırıp çağıran o ateşli yaratığın bu ince kadın olduğuna inanmak olanaksızdı. </p>
<p class="calibre2">«Müfettiş Taverner, siz misiniz?» diye sordu... «Buyurun, buyurun... Oturun... Sigara içer misiniz?... Çok korkunç bir olay bu... Olanlara hâlâ inanamıyorum... O felâketi aklım almıyor.» </p>
<p class="calibre2">Sesi hafif ve anlamsızdı... Şimdi onda her şeye karşın hislerini kontrole karar vermiş bir kadiri hali vardı. </p>
<p class="calibre2">Usulca devam etti. «Size nasıl yardım edebilirim? Elimden geleni yapacağımdan emin olabilirsiniz, Mr. </p>
<p class="calibre2">Taverner.» </p>
<p class="calibre2">«Teşekkür ederim, Mrs. Leonides. O olay sırasında siz neredeydiniz?» </p>
<p class="calibre2">«Sanırım arabayla Londra'dan dönüyordum, Müfettiş bey. O gün bir arkadaşımla Ivy'de öğle yemeği yedim... Oradan bir terzihanenin defilesine gittik... Sonra diğer dostlarla birlikte Berkeley'de bir iki kokteyl içtik... Nihayet ben eve doğru yola çıktım... Buraya geldiğim zaman herkes birbirine girmişti. Müthiş bir kargaşalık hüküm sürüyordu. Kayınpederim, müthiş bir kriz geçirmişti... Öldüğünü... öğrendim...» Sesi hafifçe titredi. </p>
<p class="calibre2">«Kayınpederinizi sever miydiniz?» </p>
<p class="calibre2">«Ona tapardım...» </p>
<p class="calibre2">Sesi yükseldi. Sophia, uzanarak, Degas'ın tablosunu hafifçe düzeltti. Magda'nın sesi hemen alçaldı. Artık eskisi gibi konuşuyordu. </p>
<p class="calibre2">Kadın, usulca, «Onu çok severdim...» diye mırıldandı. «Hepimiz de ona bayılırdık zaten... O... bize karşı çok iyiydi.» </p>
<p class="calibre2">«Peki, Mrs. Brenda Leonides'le iyi geçinir miydiniz?» </p>
<p class="calibre2">«Brenda'yı fazla görmezdik ki...» </p>
<p class="calibre2">«Niçin? Bunun sebebi neydi?» </p>
<p class="calibre2">«Onunla müşterek taraflarımız yoktu... Zavallı, zavallı Brenda'cık... Herhalde o da çok sıkıntı çekti...» </p>
<p class="calibre2">Sophia, tekrar Degas'ya doğru uzandı. </p>
<p class="calibre2">Taverner, kaşlarını kaldırdı. «Ya? Neden, Mrs. Leonides? Ne demek istiyorsunuz?...» </p>
<p class="calibre2">«Ah... Bunu ben kendim de pek bilmiyorum...» Magda, kederle gülümseyerek, başını salladı. </p>
<p class="calibre2">«Mrs. Brenda Leonides mutlu muydu dersiniz?» </p>
<p class="calibre2">«Evet. Mutluydu sanırım.» </p>
<p class="calibre2">«Kocasıyla kavga etmiyorlar mıydı?» </p>
<p class="calibre2">Magda, tekrar hafifçe gülümseyerek, başını salladı. </p>
<p class="calibre2"/>
<p class="calibre2">«Emin olun bilmiyorum, Müfettiş bey. Gördüğünüz gibi onların oturdukları bölük bizimkinden tamamen ayrı...» </p>
<p class="calibre2">«Mrs. Brenda Leonides'le Mr. Laurence Brown, çok iyi dosttular. Öyle değil mi?» </p>
<p class="calibre2">Magda Leonides, irkildi. Gözlerini açarak, sitemli sitemli Taverner'e baktı. </p>
<p class="calibre2">Sonra da gururlu bir tavırla cevap verdi. «Bana böyle sorular sormanız hiç doğru değil, Müfettiş bey. </p>
<p class="calibre2">Brenda, hemen herkesle dosttu. Anlayacağınız o sokulgan ve arkadaş canlısı bir kızcağızdır...» </p>
<p class="calibre2">«Mr. Laurence Brown'dan hoşlanıyor musunuz?» </p>
<p class="calibre2">«Çok sakin bir genç o. Çok terbiyeli. Fakat insan onun odada olduğunu bile farketmiyor... Zaten kendisini pek gördüğüm de yok, Müfettiş Taverner...» </p>
<p class="calibre2">«İyi bir öğretmen mi bari?» </p>
<p class="calibre2">«Herhalde... Benim böyle şeylere aklım ermez. Philip, ondan memnun. Fena bir öğretmen olmadığını söylüyor.» </p>
<p class="calibre2">Taverner, ani saldırıya geçmekten, kadını şaşırtmaktan başka çare olmadığına inanmıştı anlaşılan. </p>
<p class="calibre2">«Size hiç de hoş olmayan bir soru soracağım, Mrs. Leonides. Mr. Laurence Brown'la Mrs. Brenda Leonides'in seviştikleri... birbirlerine âşık oldukları doğru mu? Siz böyle bir şeyin farkına vardınız mı?» </p>
<p class="calibre2">Magda, ağır ağır ayağa kalktı. Sanki karşımızda mağrur bir kraliçe vardı şimdi. </p>
<p class="calibre2">«Ben şimdiye dek böyle bir şeyin farkına varmadım... Onların birbirlerine âşık' olduklarını da sanmıyorum. </p>
<p class="calibre2">Bana böyle bir soru sormamanız gerekirdi, Müfettiş bey. Neticede Brenda benim kayınpederimin... çok sevdiğim o adamın karısıydı.» </p>
<p class="calibre2">Az kalsın kadım alkışlayacaktım... </p>
<p class="calibre2">Baş Müfettiş de ayağa kalkmıştı. </p>
<p class="calibre2">«Yani bu soruyu uşaklarla hizmetçilere sormamı yeğlerdiniz, öyle mi?» </p>
<p class="calibre2">Magda cevap vermedi. </p>
<p class="calibre2">Taverner, «Teşekkür ederim, Mrs. Leonides...» diye eğildi. Sonra da dönerek odadan çıktı. </p>
<p class="calibre2">Sophia, annesine sevgiyle bakarak, heyecanla, «Fevkalâdeydin, hayatım,» diye bağırdı. </p>
<p class="calibre2">Magda, sağ kulağının arkasındaki bukleyi düşünceli bir tavırla düzelterek, aynaya baktı... </p>
<p class="calibre2">«Eveeet...» diye fısıldadı. «Evet... Rolü bu şekilde oynadığım gerçekten iyi oldu...» </p>
<p class="calibre2">Sophia, bana baktı. </p>
<p class="calibre2">Sonra da yavaşça sordu: «Senin de Baş Müfettişle gitmen daha doğru olmaz mı?» </p>
<p class="calibre2">«Allah aşkına, Sophia. Benim...» </p>
<p class="calibre2">Birdenbire durakladım. Herhalde genç kıza annesinin önünde nasıl rol yapmam gerektiğini açık açık soramazdım... O zamana dek Magda Leonides benimle hiç ilgilenmemişti... Sadece kocasının kütüphanesinden çıkarken bana kız annesi olmanın verdiği mutluluktan sözetmişti... Bana ya da arkamdaki kitaplara... Ben onun için o anda perde kapanmadan önce son sözü söyleyeceği bir figürandım galiba... Ya da belki de bir seyirci... </p>
<p class="calibre2">Ben gazeteci, kızının nişanlısı, beceriksiz bir polis ve hatta cenaze işleriyle uğraşan biri olabilirdim... Fakat Magda Leonides beni daima bir izleyici sayacaktı... </p>
<p class="calibre2">Sophia’nın annesi ayakkabılarına bakarak, hoşnutsuz bir tavırla söylendi. «Bu iskarpinler hiç uygun değil... </p>
<p class="calibre2">Adeta neşeli, hatta uygunsuz bir duruşları var...» </p>
<p class="calibre2">Sevgilimin elini emredici bir şekilde sallaması üzerine telaşla dışarıya fırlayıp, Taverner'in peşinden koştum... Baş Müfettişi holde yakaladım. </p>
<p class="calibre2">Birlikte dipteki kapıdan geçip, merdivenlere doğru gittik. </p>
<p class="calibre2">Taverner, «Gidip Mr. Philip Leonides'in ağabeysiyle konuşacağım,» dedi. </p>
<p class="calibre2">Giriş yapmaya gerek görmeden beni düşündüren konuyu ona açtım. </p>
<p class="calibre2">«Buraya bakın, Taverner. Ben kimim Allah aşkına?» </p>
<p class="calibre2">Hayretle durakladı. </p>
<p class="calibre2">«Kim misiniz, Mr. Charles?» </p>
<p class="calibre2">«Evet... Ben burada ne yapıyorum? Bu evde ne işim var? Biri sorarsa ne diyeceğim?» </p>
<p class="calibre2">«Ha, şimdi anladım... Şu mesele...» Bir an düşündü. Sonra da gülümsedi. «Peki. şimdiye kadar soran oldu mu?» </p>
<p class="calibre2">«Şey... hayır.» </p>
<p class="calibre2"/>
<p class="calibre2">«İyi ya... Meseleyi hiç kurcalamayın daha iyi... <b class="calibre5">Hiçbir zaman açıklama yapmayın</b>. İyi bir yöntemdir bu. </p>
<p class="calibre2">Özellikle bu ev gibi kargaşalığın hüküm sürdüğü bir yerde... Zaten hepsi de kendi dertlerine düşmüşler. Bir takım gizli düşünceleri, korkuları var. Onun için sizi uzun uzun sorguya çekecek değiller... Eğer siz kendinizden emin bir tavırla hareket ederseniz, o zaman durumun farkına bile varmazlar. Gereği yokken bir şey söylemek, açıklama yapmak yanlıştır... Hım... Bakın demin kapıdan geçtik ve bu merdivenlerden çıkmaya başladık. Her taraf açık... Kilitli bir şey yok... Tabii sorduğum soruların çok saçma olduğunun siz de farkındasınız. O günü kim evdeymiş... kim değilmiş... ne yapıyorlarmış?... Aslında bunların hiçbiri de önemli değil.» </p>
<p class="calibre2">«O halde neden...» </p>
<p class="calibre2">Başını salladı. «Çünkü bu sebeple hepsini teker teker görüyor, şöyle bir tartıyor, anlattıklarını dinliyorum... </p>
<p class="calibre2">O arada birinden birinin farkına varmadan bana yardım edeceğini umuyorum. Elime bir ipucu geçirdim mi, tamam...» Bir an sustu... Sonra da hafifçe mırıldandı. «Mrs. Magda Leonides isterse bir hayli şey anlatabilir. </p>
<p class="calibre2">Bundan eminim, Mr. Charles. Hatta bu konuda iddiaya bile girerim...» </p>
<p class="calibre2">«Fakat,» dedim. «Kadının sözlerine inanılır mı?» </p>
<p class="calibre2">Taverner, güldü. «İnanılmaz tabii. Fakat o sayede ortaya soruşturulacak yeni yeni konular çıkabilir. Bu Allahın belâsı evdekilerin cinayet işlemesi için fırsat bolmuş. Bana gerekli olan: neden! Önemli bir neden!» </p>
<p class="calibre2">Merdivenin yukarısında bir koridor uzanıyordu... Sağa doğru ilerlemek için döndük. Karşımıza bir kapı çıktı... Bunun üzerinde pirinçten yapılmış koskocaman bir tokmak vardı. Baş Müfettiş, halime güldü. Şaşırdığımı anlamıştı sanırım... Sonra da uzanarak, tokmağı vurdu. </p>
<p class="calibre2">Kapı, birdenbire, beni hayrete düşüren bir hızla açıldı. Herhalde eşikte beliren adam, hemen geride bekliyordu. Beceriksiz tavırlı bir devdi o. Kuvvetli omuzları, karma karışık olmuş siyah saçları vardı. Son derece çirkindi ama yine de insanın hoşuna gidiyordu. Bize şöyle bir baktıktan sonra, ekseri çekingen fakat dürüst kimselerin yaptıkları gibi, gözlerini utangaç bir tavırla bizden kaçırdı... Demek Roger Leonides buydu? </p>
<p class="calibre2">«A...  Şey... Affedersiniz... İçeri buyurun... Evet, evet... Girin... Ben de gidiyordum... ama önemi yok... </p>
<p class="calibre2">Oturma odasına gidelim... Ben Clemency'i çağırayım. A, sen burada mıydın sevgilim? Baş Müfettiş Taverner geldi... O... Sigara var mı Clemency? Bir dakika, bir dakika... İzninizi rica edeceğim...» Telâşla koştu. O arada bir paravanaya çarparak, şaşkın şaşkın, «Ah, affedersiniz,» diye mırıldandı. Sonra da çabucak dışarı fırladı. </p>
<p class="calibre2">Bu daha çok koskocaman, gürültülü bir arının dışarı uçmasına benziyordu... Artık odaya derin bir sessizlik çökmüştü. </p>
<p class="calibre2">Roger Leonides'in karısı pencerenin önünde duruyordu. Kadının kuvvetli kişiliği ve içinde bulunduğumuz odanın hali hemen dikkatimi çekti. Bayağı meraklanmıştım. </p>
<p class="calibre2">Burası Clemency Leonides'in odasıydı... Bundan emindim. </p>
<p class="calibre2">Duvarlar beyaza boyanmıştı... Fakat tam beyaza... Diğer evlerde beyaz duvarlardan sözedildiği zaman akla fildişi ve kreme kaçan bir renk gelir. Fakat burası öyle değildi... Duvarlarda hiç resim yoktu. Sadece şöminenin üzerine koyu gri ve mavi renkli üçgenlerden meydana gelmiş geometrik bir şekil asılmıştı. </p>
<p class="calibre2">İçeride fazla eşya yoktu. Buraya sadece işe yarayacak şeyler konulmuştu. Uç dört koltuk. Üzeri camlı bir masa... Küçük bir kitap rafı... Etrafta süse benzer bir şey görmedim... Fakat oda geniş,  ışıklı ve havadardı... </p>
<p class="calibre2">Aşağıdaki çiçekli, brokarlı salondan da o kadar farklıydı ki... Tıpkı Clemency Leonides'le Magda West'in birbirlerine tamamiyle ters oldukları gibi... İnsan Magda Leonides'in bir değil, bir düzine kadın haline girebileceğini... sık sık kişilik değiştirdiğini hissediyordu. Buna karşılık Clemency Leonides, hiçbir zaman kendisinden başka bir kişiliğe bürünemezdi. İyice gelişmiş, son derece kuvvetli, kişilik sahibi bir kadındı. </p>
<p class="calibre2">Ellisinde vardı sanırım... Kır saçlarını  kısacık kestirmişti... Eton'luların saçlarına benziyordu bu. Fakat Clemency'nin saçları, güzel biçimli başını o kadar hoş bir şekilde sarmıştı ki, hiç beğenmediğim o biçimi kadına yakıştırdım. Zeka dolu, hassas çehresi, uçuk gri parlak gözleri hemen dikkati çekiyordu. Bakışları karşısındakinin içine işliyordu adeta. Sırtına, ince vücudunu hafifçe saran sade ve zarif, koyu kırmızı bir elbise giymişti. </p>
<p class="calibre2">Clemency'nin korkulacak bir kadın olduğunu hemen sezdim... Çünkü, onun ölçülerinin, diğer kadınlarınla ne benzemediğini, onlara uymadığını algılamıştım. Bunu anımsayınca da Sophia’nın ondan sözederken, </p>
<p class="calibre2">'acımasız' kelimesini neden kullanmış olduğunu da anladım. Oda çok soğuktu. Hafifçe titredim... </p>
<p class="calibre2">Clemency, iyi bir tahsil ve terbiye görmüş olduğunu belirten tatlı sesiyle, yavaşça, «Lütfen oturun Mr. </p>
<p class="calibre2">Taverner,» dedi. «Yeni bir haber var mı?» </p>
<p class="calibre2">«Kayınpederinizin ölümüne 'eserine' neden olmuş, Mrs. Leonides.» </p>
<p class="calibre2">Kadın, düşünceli düşünceli mırıldandı. «Yani... olayın bir cinayet olduğu kesin şekilde doğrulandı... Bu bir kaza olamaz değil mi?» </p>
<p class="calibre2">«Hayır, Mrs. Leonides.» </p>
<p class="calibre2"/>
<p class="calibre2">«Kocamı fazla üzmeyin, Mr. Taverner... Bu haber onu çok sarsacak. Babasına tapardı o... Adamın ölümü kendisini yıktı... Anlayacağınız Roger fazla duyguludur. Kendisini hislerine kaptırıverir.» </p>
<p class="calibre2">«Kayınpederinizle iyi geçinir miydiniz, Mrs. Leonides?» </p>
<p class="calibre2">«Evet, çok iyi geçinirdik.» Bir an durdu. Sonra da sakin şarkin ekledi: «Fakat aslında kendisinden pek hoşlanmazdım.» </p>
<p class="calibre2">«Neden? Bunu açıklar mıydınız?» </p>
<p class="calibre2">«Hayattaki amaçlarından nefret ederdim... Tabii amaçlarına ulaşmak için başvurduğu yöntemlerden de hoşlanmazdım...» </p>
<p class="calibre2">«Peki, ya Mrs. Brenda Leonides?» </p>
<p class="calibre2">«Brenda mı? Onu pek az görürdüm...» </p>
<p class="calibre2">«Mrs. Brenda Leonides'le Mr. Laurence Brown arasında bir şey olabilir mi?» </p>
<p class="calibre2">«Yani... birbirlerine tutkunmuydular mı demek istiyorsunuz? Pek sanmıyorum... Tabii bu konuda bir şey bilmiyorum. Kesin bir cevap da veremem, Müfettiş bey.» </p>
<p class="calibre2">Sesinden, bu konunun kendisini hiç ilgilendirmediği anlaşılıyordu. </p>
<p class="calibre2">Roger Leonides, paldır küldür içeri daldı. Arı, geri dönmüştü işte. </p>
<p class="calibre2">«Takıldım, kaldım... Telefon ettiler... E, Müfettiş bey? E? Yeni bir haber var mı? Babamın ölümüne ne sebep olmuş?» </p>
<p class="calibre2">«Eserine, efendim. Babanız zehirlenerek ölmüş...» </p>
<p class="calibre2">«Ya? Allahım! O halde bunu o kadın yaptı! Alçak, bekleyemedi! Babam onu hemen hemen sokağa düşmekten kurtardı.  İşte bu iyiliğinin ödülünü de gördü! O kadın babamı büyük bir soğukkanlılıkla öldürdü. </p>
<p class="calibre2">Allahım! Bunu düşündükçe çıldıracak gibi oluyorum!» </p>
<p class="calibre2">Taverner, «Bu şekilde düşünmeniz için bir neden var mı, Mr. Leonides,» dedi. «Belli bir neden?» </p>
<p class="calibre2">Roger, odada bir aşağı bir yukarı dolaşıyor, iki eliyle birden saçlarını çekiştiriyordu. </p>
<p class="calibre2">«Neden mi? Peki ama, katil başka kim olabilir? Ona hiçbir zaman güvenmedim... O kadından asla hoşlanmadım! Zaten bu evde onu seven yoktu. Babam bir gün eve gelip, onunla evlendiğini söylediği zaman Philip'le donduk kaldık... Aklımız almadı bu işi... Babam o yaşta evlenmişti. Çılgınlıktı bu! Çılgınlık! Müfettiş </p>
<p class="calibre2">bey, babam şaşılacak bir adamdı. Kafaca kırk yaşında bir erkek kadar genç ve tazeydi. Dünyada neyim varsa, ona borçluyum, Mr. Taverner. Benim için elinden geleni yaptı... Beni bir gün yüzüstü bırakmadı. Fakat sonunda ben ona yardım edemedim... Onu düş kırıklığına uğrattım. Bunu düşündükçe...» </p>
<p class="calibre2">Kendisini bir koltuğa attı. Karısı sessiz sedasız yanına sokuldu. «Roger... Yeter artık... Kendine işkence ediyorsun...» </p>
<p class="calibre2">«Biliyorum, hayatım... biliyorum...» Roger, karısının elini tuttu. «Fakat kendimi nasıl üzmem... Benim elimde mi bu? O...» </p>
<p class="calibre2">«Fakat herkesin soğukkanlı olması gerek... Müfettiş Taverner, kendisine yardım etmemizi istiyor?» </p>
<p class="calibre2">«Evet... Gerçekten öyle, Mr. Leonides.» </p>
<p class="calibre2">Roger, haykırdı: </p>
<p class="calibre2">«Biliyor musunuz, ne yapmak istiyorum?... O kadını şu ellerimle boğmak! O zavallı, sevgili ihtiyarın birkaç yıl daha yaşamasına dayanamadı. O birkaç yılı ona çok gördü. Şu anda burada olsaydı...» Ayağa fırladı. Çılgınca bir öfkeyle titriyordu. Kasılmış olan ellerini öne doğru uzattı. «Evet... Gırtlağını  sıkardım. Sıkardım... </p>
<p class="calibre2">Sıkardım...» </p>
<p class="calibre2">Clemency, sert bir sesle haykırdı. «Roger!» </p>
<p class="calibre2">Adam, utangaç bir tavırla karısına baktı. </p>
<p class="calibre2">«Afedersin, sevgilim...» Bize döndü. «Özür dilerim... Kusuruma bakmayın... Bazen duygularıma gem vuramıyorum... Ben... af edersiniz...» </p>
<p class="calibre2">Tekrar odadan dışarı fırladı. Clemency Leonides, hafif bir gülümsemeyle bize baktı. </p>
<p class="calibre2">«Biliyor musunuz? O aslında sinek bile öldürmez...» </p>
<p class="calibre2">Taverner, bu sözleri terbiyeli bir tavırla dinledi. Sonra da bilmen sorulan sormaya başladı. </p>
<p class="calibre2">Clemency, bunlara kısa kısa, fakat tam olarak cevap verdi. </p>
<p class="calibre2">Roger Leonides, babasının öldüğü gün Londra'da, Box House'daydı. 'Yemek Hazırlama Servisi' Şirketinin merkezi o binadaydı. Eve, öğleden sonra erken saatlerde dönmüş ve her zamanki gibi bir süre babasıyla oturmuştu. Bu, âdetiydi onun... Kendisi ise her zamanki gibi Gower sokağındaki Enstitü'deydi. Orada çalışıyordu. Eve, saat altıya doğru gelmişti. </p>
<p class="calibre2"/>
<p class="calibre2">«Kayınpederinizi gördünüz mü?» </p>
<p class="calibre2">«Hayır... Onu son kez bir gün önce gördüm. Akşam yemeğinden sonra birlikte kahve içtik.» </p>
<p class="calibre2">«Fakat kayınpederinizi öldüğü gün görmediniz mi?» </p>
<p class="calibre2">«Hayır... Aslında onun oturduğu kısma da geçtim... Roger, piposunu orada unuttuğunu sanıyordu... O piposu çok kıymetlidir... Neyse Roger pipoyu holdeki masaya bırakmıştı. Onun için Mr. Leonides'i rahatsız etmeme gerek kalmadı... Zavallı ihtiyar, ekseri saat altıda biraz uyurdu...» </p>
<p class="calibre2">«Hastalandığını ne zaman duydunuz?» </p>
<p class="calibre2">«Brenda, koşarak geldi... Altı buçuğu biraz geçiyordu sanırım...» </p>
<p class="calibre2">Bütün bu soruların önemli olmadığım biliyordum. Fakat Baş Müfettiş Taverner'in, kadın cevap verirken onu dikkatle süzdüğünün farkındaydım... Taverner, Clemency'e Londra’daki işi hakkında da bir iki soru sordu. </p>
<p class="calibre2">Roger'ın karısı atom radyasyonuyla ilgilendiğini söyledi. </p>
<p class="calibre2">«Yani... atom bombası üzerinde çalışıyorsunuz?» </p>
<p class="calibre2">«Benim çalışmalarımın yıkıcı bir yanı yok, Müfettiş bey... Enstitü'de atom radyasyonunun iyi taraflarıyla uğraşıyoruz.» </p>
<p class="calibre2">Taverner, gitmek üzere ayağa kalktı. Sonra da birdenbire evi dolaşmak istediğini söyledi. </p>
<p class="calibre2">Bu arzusu Clemency Leonides'i biraz şaşırttı sanının. Fakat kadın Baş Müfettişe, evini gezdirmekten de kaçınmadı. </p>
<p class="calibre2">Basit eşyalarla döşenmiş çift karyolalı yatak odası bana yine bir hastaneyi ya da bir manastır hücresini anımsattı. Yatak örtüleri de beyazdı... Banyo da çok sadeydi... Öyle lüks bir hala yoktu. Musluğun üzerindeki rafa da pudra ve boya kutuları dizilmişti. </p>
<p class="calibre2">Mutfak, hemen hemen boş ve gayet temizdi. Buraya da işi kolaylaştıracak pratik âletler ve makineler konulmuştu. </p>
<p class="calibre2">Nihayet bir kapının önüne geldik. </p>
<p class="calibre2">Clemency, kapıyı açarken, «Kocamın özel odası Bu...» diye mırıldandı. </p>
<p class="calibre2">Roger, seslendi. «Buyurun, buyurun...» </p>
<p class="calibre2">Rahat bir soluk aldım. Çünkü evin o gereğinden fazla ciddi havası, hastaneleri hatırlatan temizliği sinirimi bozmaya başlamıştı. Oysa girdiğimiz, tamamiyle Roger Leonides'in kişiliğini yansıtan bir odaydı. </p>
<p class="calibre2">Koskocaman yazı masasının üstü kâğıtlar, eski pipolar ve tütün külüyle kaplıydı. Yanlarda büyük, eski fakat rahat koltuklar vardı. Yere Acem halıları serilmişti. </p>
<p class="calibre2">Duvarlara, gurup resimleri asılmıştı... Talebe gurupları... Kriket takımları... Genç yedek subaylar... </p>
<p class="calibre2">Fotoğrafların hepsi hafifçe sararmıştı... Bunların arasında sulu boya resimler olduğunu da gördüm. Çöller... </p>
<p class="calibre2">Minareler... Yelkenliler... Dalgalar... Güneşin batışı... </p>
<p class="calibre2">Kısacası hoş bir odaydı burası. Dost canlısı, ahbap olunacak, sevimli, cana yalan bir adamın odası... </p>
<p class="calibre2">Roger, beceriksizce hareketlerle koltuklardan birinin üstündeki kitapları ve kağıtları yere itti. Telâşla bardaklara içki koydu. </p>
<p class="calibre2">«Oda çok karışık. Temizlik yapmaya çalışıyordum... Eski, gereksiz kâğıtları atacağım... Biraz daha viski koyayım mı? Yoksa bu kadar yeter mi?» Baş Müfettiş, çalışma sırasında içki içmediğini söyledi. Ben, Roger'ın uzattığı bardağı aldım. Roger, «Şu ara kusuruma bakmayın,» diye devam etti. Taverner'a dönmüştü. «Birdenbire duygularıma engel olamadım... Öfkeye kapıldım. </p>
<p class="calibre2">Hemen hemen suçlu denilecek bir tavırla etrafına bakındı. Fakat Clemency Leonides bizimle birlikte içeriye girmemişti... </p>
<p class="calibre2">Roger, «Olağanüstü bir kadın o!» diye bağırdı. «Karımdan sözediyorum! Bu korkunç olaylar sırasında soğukkanlı bir şekilde hareket etti! Olağanüstü! Ona ne kadar hayran olduğumu anlatamam! Zavallı o kadar da çekti ki! Yani... biz evlenmeden önce demek istiyorum... İlik kocası  kıymetli bir adamdı... Müthiş bir kafası vardı onun. Fakat çok zayıftı... Sıhhati iyice bozuktu... Anlayacağınız... veremdi. Doğrusu adamın çok değerli buluşları vardı... Kristolografi sahasında sanırım... Fakat işi çok ağırdı, buna karşılık pek az para alıyordu. Yani kısacası adamcağızın canını  çıkarıyorlardı. Fakat o bu işten vazgeçmeyi aklına bile getirmiyordu. Zavallı Clemency, ona bakabilmek için bir tutsak gibi çalıştı. Sanki evin erkeği oydu. Tabii o arada kocasının ölmekte olduğunu da biliyordu. Fakat hiçbir zaman yakınmadı. Çok yorulduğunu bile söylemedi. Daima çok mutlu olduğundan sözetti... Nihayet, kocası öldü... Clemency, çok sarsıldı... Mahvoldu o... Neden neden sonra onu benimle evlenmeye razı edebildim... Onu mutlu etmek istiyordum... Artık biraz dinleneceği, rahata kavuşacağı için o kadar memnundum ki. Clemency'nin çalışmasını istemiyordum tabii. Fakat savaş,sırasında bunun bir görev olduğunu düşündü.  Şimdi de işine devam etmesi gerektiğine inanıyor. Fakat... olağanüstü bir kadın o. </p>
<p class="calibre2"/>
<p class="calibre2">Dünyadaki kadınların en iyisi! Yarabbi! Ne kadar şanslı bir insanım ben! Clemency için yapmayacağım hiçbir şey yok.» </p>
<p class="calibre2">Taverner, buna uygun bir cevap verdi. Sonra da yine o soruları sormaya başladı. </p>
<p class="calibre2">«Babanızın hastalandığını ilk ne zaman duydunuz?» </p>
<p class="calibre2">«Brenda beni çağırmak için buraya koştu. Babam hastalanmıştı. 'Müthiş bir kriz geçiriyor,' dedi.» Roger içini çekti. «Babamı daha yarım saat önce görmüştüm. O zaman hiçbir şeyi yoktu. Telâşla koştum. Zavallı adamcağız yüzü mosmor kesilmiş, nefes almaya çalışıyordu. Hemen aşağıya, Philip'e gittim. O, doktora telefon etti. Ben... biz... hiçbir şey yapamadık. Fakat... doğrusu işin içinde bir tuhaflık olduğundan kesinlikle kuşku duymadım. Tuhaflık? Tuhaflık mı dedim? Allahım! Kullandığım kelimeye bakın.» </p>
<p class="calibre2">Taverner'le, Roger Leonides'in ani bir keder havasına bürünen odasından zorlukla kaçtık. Nihayet kendimizi merdivenin başındaki kapının önünde bulabildik. </p>
<p class="calibre2">Taverner, derin bir nefes aldı. «Üüff! Roger Leonides, kardeşinden ne kadar!...» Bir an durdu. Sonra da beklenmedik birşey söyledi. «Odalar ne tuhaf oluyor, değil mi? İçinde oturanların kişiliklerini hemen ortaya koyuyor.» </p>
<p class="calibre2">«Gerçekten öyle...» </p>
<p class="calibre2">Baş Müfettiş, sözlerine devam etti. «Ne garip... İnsanlar kimlerle evleniyorlar?...» </p>
<p class="calibre2">Bilmiyorum, kimlerden sözediyordu? Roger'la Clemency'iden mi? Yoksa Philip'le Magda'dan mı? </p>
<p class="calibre2">Taverner, mırıldandı. «Roger'ın babasını zehirlediğini pek sanmıyorum... Siz ne dersiniz?... Öyle fazla kuşku edilecek bir tip değil... Hoş, böyle şeyler hiç belli olmaz ya, o da başka... Karısı Clemency'e gelince... </p>
<p class="calibre2">Bence o rahatça cinayet işleyebilir... Acımasız ve sert bir kadın... Hafifçe oynatmış olması da düşünülebilir...» </p>
<p class="calibre2">Başımı salladım. «Evet... Fakat Clemency Leonides'in, bir insanı, salt onun hayattaki amacını ve yaşama tarzını beğenmediği için ortadan kaldırmak isteyeceğini pek sanmıyorum... Belki kadın ihtiyar Leonides'den çok nefret ediyordu... Ama... nefret yüzünden cinayet işlendiği görülmüş mü?» </p>
<p class="calibre2">Taverner, «Pek ender,» diye cevap verdi. «Ben kendi hesabıma şimdiye kadar böyle bir olaya rastlamadım... </p>
<p class="calibre2">Hayır... Biz yine Mrs. Brenda Leonides'in üzerinde duralım... Fakat... kanıt bulup bulamayacığımızı da Allah bilir...» </p>
<p class="calibre2"/>
</body>
</html>
