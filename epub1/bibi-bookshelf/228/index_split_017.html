<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_16"><b class="calibre4">15 </b></h2>
<p class="calibre2">Yanımda durarak, bahçeye bakmaya başladı. Yarı çıplak ağaçlar rüzgârda sallanıyorlardı. Kurşuni bir renk almış olan bahçenin pek sıkıcı bir hali vardı. Sophia'nın sözleri, kafamdan geçenleri bir yankısı oldu. </p>
<p class="calibre2">«Ne kadar perişan bir hali var... » </p>
<p class="calibre2">Biz dışarıyı seyrederken, birdenbire kayalık bahçenin kenarındaki porsuk ağaçlarının arasından biri çıktı. </p>
<p class="calibre2">Sonra biri daha... iyice sönükleşen ışıkta kurşuni birer hayaleti andırıyorlardı. </p>
<p class="calibre2">Öndeki Brenda Leonides'di. Kadın, gri bir chinchilla kürke sarınmıştı. Hareketlerinde bir sinsilik, bir kediyi andıran yumuşaklık vardı. Alacakaranlıkta, tuhaf bir incelikle kayarcasına yürüyordu. </p>
<p class="calibre2">Pencerenin önünden geçerken yüzünü gördüm. Ağzını hafifçe çarpıtmış, kendi kendisine gülümsüyordu. Bu gülüşünü hatırlıyordum. Genç kadının yukarıda da böyle güldüğünü görmüştüm. </p>
<p class="calibre2">Bir iki dakika sonra, iyice incelmiş, ufalmış gibi duran Laurence Brown alacakaranlıkta kayarcasına ilerledi. </p>
<p class="calibre2">Hallerini ancak bu şekilde tarif edebileceğim. Onlarda yürüyüş yapmaya, biraz dolaşmaya çıkmış iki kişi hali yoktu. Tam tersine... Tıpkı iki hayalete benziyorlardı. Tavırlarında tuhaf, sinsice bir şeyler vardı... </p>
<p class="calibre2">«Acaba?» diye düşündüm. «Dalı hangisi kırdı? Brenda mı? Yoksa Laurence mi?» </p>
<p class="calibre2">Tabii o zaman aklıma Josephine geldi. </p>
<p class="calibre2">Sophia'ya, «Kız kardeşin nerede?» diye sordum. </p>
<p class="calibre2">«Herhalde okuma odasında, Eustace'ın yanındadır.» Kaşlarım çattı. «Eustace'ın hali beni çok endişelendiriyor, Charles?» </p>
<p class="calibre2">«Neden? Nesi var?» </p>
<p class="calibre2">«Hareketleri pek tuhaf. Daima somurtuyor. Felçten beri iyice değişti. Onun neler düşündüğünü anlayamıyorum. Bazen hepimizden nefret ediyormuş gibi bir hali var.» </p>
<p class="calibre2">«Merak etme. Büyüdükçe bu hali de kalmaz. Bir devredir bu.» </p>
<p class="calibre2">«Evet... Herhalde... Fakat yine de endişeleniyorum, Charles?» </p>
<p class="calibre2">«Neden, sevgilim?» </p>
<p class="calibre2">«Bilmem ki... Belki de bunun nedeni babamla annemin hiçbir şeye aldırmamaları... Endişelenmemeleri. </p>
<p class="calibre2">Onlar diğer anne ve babalara benzemiyorlar. Çocukları olduğuna bin şahit ister.» </p>
<p class="calibre2">«Belki böylesi daha iyi. Çocuklar, ilgisizlik değil, daha çok ilgi yüzünden ıstırap çekerler.» </p>
<p class="calibre2">«O doğru. Biliyor musun, bu meseleyi Mısır'dan dönünceye kadar hiç düşünmedim. Fakat, bizimkiler gerçekten tuhaf insanlar... Babam, azimle, inatla geçmişte yaşıyor... Hem de kimsenin fazla bir şey bilmediği devirlerde... Annemse rol yaparak, bol bol eğleniyor. Bu akşamki temsil annemin eseriydi. Bunun gereği yoktu. </p>
<p class="calibre2">Fakat nedense bizimki Aile Meclisi sahnesini oynamayı aklına koymuştu. Anlayacağın annem burada sıkılıyor. </p>
<p class="calibre2">Onun için elinden geleni yapıp, dramatik sahneler yaratmaya çalışıyor.» </p>
<p class="calibre2">Bir an gözlerimin Önünde pek tuhaf bir sahne belirdi. Sophia'nın annesi cinayet denilen dramı yakından seyredebilmek ve aynı zamanda da başrolü oynamak için yaşlı kayınpederini neşeli bir tavırla zehirliyordu. </p>
<p class="calibre2">Gülünç bir şeydi bu. Kendi kendime bunu tekrarlayarak, bu fikri kafamdan çabucak attım. Fakat yine de biraz rahatsız olmuştum. </p>
<p class="calibre2">Sophia, içini çekti. «Annemin daima peşinde dolaşmak gerek. Çünkü onun ne yapacağı bilinmez!» </p>
<p class="calibre2">Kesin bir tavırla, «Artık aileni unut, Sophia,» diye cevap verdim. </p>
<p class="calibre2">«Doğrusu bunu yapabilirsem çok memnun olacağım, ama, bir hayli güç bu. Fakat, Kahire'de çok mutluydum. Çünkü hepsini de unutmuştum.» </p>
<p class="calibre2">O zaman Sophia'nın Mısır'dayken evinden ve ailesinden hiç sözetmemiş olduğunu hatırladım. </p>
<p class="calibre2">Genç kıza doğru eğildim. «Onların sözünü bu yüzden mi ağzına almazdın? Bütün aileyi unutmaya mı çalışıyordun?» </p>
<p class="calibre2">«Galiba... biz, -hepimiz- daima burun buruna yaşadık... Birbirimize, birbirimize çok düşkünüz. Bazı ailelerin fertleri birbirlerinden can düşmanıymış gibi nefret ederler. Biz onlara benzemeyiz, insanın yakınlarından nefret etmesi korkunç bir şey. </p>
<p class="calibre2">Fakat, birbirine zıt sevgi akımlarıyla dolu bir evde yaşamak da aynı derecede feci içini çekerek, ekledi: </p>
<p class="calibre2">«Hepimizin, -bir arada- küçük, çarpık bir evde yaşadığını söylediğim zaman bunu kasdediyordum sanırım!.. </p>
<p class="calibre2">'Çarpık' dediğim zaman kişiliksiz, ahlâksız olduğumuzu vurgulamıyordum... Fakat hepimiz bir eve tıkılmış ve orada büyümek, birbirimizden ayrılmak imkânını bulamamıştık. Şöyle dimdik insanlar olamamıştık. Hepimizin de çarpık bir yanı vardı. Üstelik birbirimize de dolaşmışız.» </p>
<p class="calibre2">Edith de Haviland’ın otu topuğuyla ezdiğini görür gibi oldum. </p>
<p class="calibre2">Çünkü Sophia, «Boru çiçeğinden farkımız yok...» diye fısıldadı. </p>
<p class="calibre2">Birdenbire Magda'nın yanımızda beliriverdiğini gördüm. Kadın, kapıyı telâşla açarak içeriye dalmıştı. </p>
<p class="calibre2">«Çocuklar!» diye haykırdı. «Şekerlerim, canlarım! Neden ışıkları yakmadınız? Hava karardı bile!» </p>
<p class="calibre2">O düğmeleri çevirir çevirmez duvarlardaki apliklerden, masaların üzerindeki abajurlardan tatlı  ışıklar fışkırdı. Sophia'yla Magda'nın gül rengi, ağır perdeleri kapamasına yardım ettim... Artık o çiçek kokulu odaya hapsolmuştuk... Ya da sahneye çıkmıştık... </p>
<p class="calibre2">Magda kendisini kanepeye atarak, bağırdı. «Ne inanılmayacak sahneydi, değil mi? Eustace ne kadar kızmıştı? Bana bütün o konuşmaları pek iğrenç bulduğunu söyledi. Çocuklar da ne garip oluyor!» </p>
<p class="calibre2">İçini çekti. </p>
<p class="calibre2">«Roger, pek şeker. Saçlarını karıştırıp, eşyaları devirmeye başlayınca, ona bayılıyorum. Edith, ne kadar tatlı değil mi? Kendisine kalan parayı Roger'a vermeye kalktı. Biliyor musunuz, sözlerinde çok da samimiydi! Yani, onunki bir jest değildi. Ama bence Edith budalalık etti! Sonunda Philip onu taklide kalkabilirdi. 'Demek bu, şekilde hareket etmek gerekiyor,' diye düşünseydi ne yapardık? Tabii, Edith başka! Onun aile için yapmayacağı fedakârlık yok! İhtiyar kızların, ablalarının çocuklarına karşı duyduğu sevgi insanın içine dokunuyor... İleride hayatım kardeşinin çocuklarına adayan, ihtiyar bir teyze rolü oynayacağım. Meraklı, inatçı ve fedakâr.» </p>
<p class="calibre2">Magda’nın oynayacağı rollerden bir diğerini münakaşa etmek niyetinde değildim. Bu kez kadının tuzağına düşmeyecektim. «Herhalde Miss de Haviland, ablasının ölümünden sonra çok sıkıntı çekti. Anladığıma göre zavallı, ihtiyar Mr. Leonides'den çok nefret edermiş.» </p>
<p class="calibre2">Magda, sözümü kesti. </p>
<p class="calibre2">«Nefret mi edermiş? Kim? Edith mi? Bunu size kim söyledi? Hah! Saçma! Edith, kayınpederime âşıktı.» </p>
<p class="calibre2">Sophia, «Anne!» dedi. </p>
<p class="calibre2">«Sophia, rica ederim itiraza kalkma! Tabii bu yaşta aşkın sadece mehtapta dolaşan yakışıklı gençlerle güzel kızlara ait bir şey olduğunu düşünüyorsun.» </p>
<p class="calibre2">Söze karıştım. «Miss de Haviland bana Mr. Aristede Leonides'den daima nefret ettiğini söyledi.» </p>
<p class="calibre2">«Belki Edith buraya ilk geldiği zaman Aristide'den nefret ediyordu. Ablasının onunla evlenmesine fena halde kızmıştı. Aralarında daimi bir gerginlik olduğundan eminim. Fakat Edith'cik her şeye karşın kayınpederime âşıktı.  Şekerim, ben neden sözettiğimi biliyorum! Tabii Edith, Aristede'in ölen karısının kız kardeşiydi. Onunla evlenemezdi. Herhalde adamcağız bunu aklından da geçirmedi. Hatta belki Edith de böyle bir şeyi düşünmedi. Çocuklara annelik etmek, Aristede'le alışmak ona yetiyordu. Çok mutluydu. Fakat kayınpederim Brenda'yla evlenince bu durum hiç hoşuna gitmedi. Hiç, hiç, hoşuna gitmedi.» </p>
<p class="calibre2">Sophia, atıldı. «Ona bakarsan bu evlenme babamla senin de hiç hoşuna gitmedi.» </p>
<p class="calibre2">«Tabii! Bu durum hepimizi de kızdırdı. Fakat kayınpederimin evlenmesi en çok Edith'i çileden çıkardı. </p>
<p class="calibre2">Hayatım, ben onun Brenda'ya nasıl baktığım gördüm!» </p>
<p class="calibre2">Sophia, mırıldandı. «Anneciğim...» </p>
<p class="calibre2">Magda, ona hem sevgiyle, hem de suçlu suçlu baktı. Şimdi onda şakacı, şımarık bir çocuk hali vardı. </p>
<p class="calibre2">Sanki ta başlangıçtan beri Josephine'den sözediyorlarmış gibi tabii bir tavırla, «Kararımı verdim,» diye başını salladı. «Artık Josephine'in okula gitmesi gerek.» </p>
<p class="calibre2">«Josephine'in okula mı gitmesi gerek?» </p>
<p class="calibre2">«Evet.  İsviçre'ye. Yarın bu işle uğraşacağım. Bana kalırsa Josephine'i <b class="calibre5">bir an önce</b> göndermemiz iyi olur. </p>
<p class="calibre2">Zavallı yavrucuğun böyle korkunç bir işe karışması hiç de hoş değil. Bu cinayet yüzünden fena halde heyecanlanmaya başladı. Josephine'e gerekli olan kendi yaşında arkadaşlar. Okul hayatı... Ben her zaman böyle düşündüm.» </p>
<p class="calibre2">Sophia, ağır ağır, «Büyükbabam onun okula gitmesini istemedi,» diye cevap verdi. «Bunun karşısındaydı.» </p>
<p class="calibre2">«Sevgili Tatlı Babacık! O hepimizin yanında olmasını isterdi. Çok yaşlı kimseler bu konuda bir hayli bencildirler. Halbuki bir çocuğun yaşıtlarıyla arkadaşlık etmesi gereklidir. Sonra; İsviçre o kadar temiz, sağlığa iyi gelen bir yer ki! Kış sporları... Temiz hava... Buradakinden daha nefis, daha bol yemekler.» </p>
<p class="calibre2">Söze karıştım. «Bu ara döviz meseleleri bir hayli karışık. Josephine'i İsviçre'ye kolay kolay yollayabileceğinizi sanmıyorum.» </p>
<p class="calibre2">«Saçmalamayın, Charles. Bazı yöntemler var. Örneğin,  İsviçreli bir çocukla değiş tokuş yapıyorsunuz. </p>
<p class="calibre2">Öğrenimle ilgili bir şey bu... Daha başka yollar da bulunabilir... Rudolp Alstir, Lozan'da. Yarın sabah ona bir telgraf çekeyim de her şeyi hazırlasın. Josephine'i, hafta sonunda yollarız.» </p>
<p class="calibre2"/>
<p class="calibre2">Magda, bir yastığı yumruklayarak, düzeltti. Bize gülümsedik ten sonra kapıya doğru gitti. Orada bir an durarak çok şirin bir tavırla Sophia'yla bana baktı. </p>
<p class="calibre2">«Önemli olanlar, gençler...» Tatlı sesi, bu sözlere derin bir anlam veriyordu. «Daima önce onları düşünmek gerek. Ve, hayatım; çiçekleri unutma. Mavi gantiana, nergis.» </p>
<p class="calibre2">Sophia, kaşlarını kaldırdı. «Ekim de...?» </p>
<p class="calibre2">Fakat Magda, dışarı çıkmıştı bile. </p>
<p class="calibre2">Sophia, hiddetle derin bir soluk aldı. </p>
<p class="calibre2">«Doğrusu annem de bazen insanı çileden çıkarıyor! Birdenbire aklına böyle bir şey geliyor. Sağa sola yüzlerce telgraf çekiyor. Her şeyin bir iki dakikada hazırlanmasını istiyor. Şimdi Josephine'in İsviçre'ye gönderilmesinin sırası mı? Bunun ne gereği var?» </p>
<p class="calibre2">«Doğrusunu istersen, bu okul fikri hiç de fena değil. Bana kalırsa Josephine'in kendi yaşında çocuklarla arkadaşlık etmesi çok iyi olur.» </p>
<p class="calibre2">Sophia, inatla başını salladı. «Büyükbabam o fikirde değildi.» </p>
<p class="calibre2">Yavaş yavaş kızmaya başlıyordum. </p>
<p class="calibre2">«Sophia'cığım, hayatım, seksenini geçmiş bir ihtiyarın bir çocuğa neyin iyi geleceğini, neyin gelmeyeceğini bildiğini sanmıyorsun ya? O bu konuda karar veremezdi...» </p>
<p class="calibre2">Sophia, «Aksine,» dedi. «En doğru kararı o verebilirdi. Bu evdekileri ondan daha iyi tanıyan yoktu.» </p>
<p class="calibre2">«Büyükbaban evdekileri Edith teyzenden daha mı iyi tanıyordu?» </p>
<p class="calibre2">«Hayır... Belki Edith teyze kadar tanımıyordu. Gerçekten teyzem Josephine'in okula gönderilmesine taraftardı. Kardeşimin son zamanlarda iyice yaramazlığa başladığım itiraf ediyorum. Gayet sinsice hareket ediyor, kapılardan içerisini dinliyor. Fakat bana kalırsa bunun sebebi 'detektifçilik' oynaması.» </p>
<p class="calibre2">Magda, bu ani kararı Josephine'in sağlığı ve iyiliğini düşündüğü için mi vermişti? Buna pek inanamıyordum. Josephine, cinayetten önce evde olan her olayı biliyordu. Bunlar onun üzerine vazife değildi ama küçük kız bir hayli meraklıydı. </p>
<p class="calibre2">Sağlıklı, düzenli bir okul hayatı, bol bol oyun Josephine'e gerçekten iyi gelirdi. Buna karşın, Magda'nın bu ani kararı, kadının telâşı beni biraz düşündürmüştü. </p>
<p class="calibre2">Ne de olsa İsviçre, İngiltere'den bir hayli uzaktaydı. </p>
<p class="calibre2"/>
</body>
</html>
