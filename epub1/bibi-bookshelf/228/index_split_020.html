<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_19"><b class="calibre4">18 </b></h2>
<p class="calibre2">Birkaç dakika sonra Taverner'la bir polis arabasına atlamış, uçarcasına Swinly Dean'a doğru gidiyorduk. </p>
<p class="calibre2">Josephine'in su tanklarının arasından çıktığım, sakin bir tavırla ikinci cinayet zamanının geldiğini söylediğini hatırlıyordum. Zavallı  kızcağız, ikinci cinayetin hemen işleneceğini ve katilin kurban olarak kendisini seçeceğini aklına bile getirmemişti. </p>
<p class="calibre2">Babam, fazla bir şey söylememişti ama beni kabahatli bulduğu belliydi. Ben de ona hak vermiyor değildim. </p>
<p class="calibre2">Evet Josephine'i korumam, onu gözden kaçırmamam gerekti. Ne Taverner, ne de ben ihtiyar Leonides'i kimin zehirlediğini öğrenememiş... bu konuda bir ipucu bile bulamamıştık. Fakat... belki de Josephine katilin kim olduğunu biliyordu. Çocukça bir saçmalık ve öğünme saydığım şey, belki aslında tamamiyle bambaşka bir şeydi. </p>
<p class="calibre2">Josephine, 'detektifçilik' oynarken, kapılan dinlemiş, her işe burnunu sokmuştu. Bu arada önemli bir şey öğrenmiş, ama bunun önemini de anlamamış olabilirdi. </p>
<p class="calibre2">Bahçede çatırdayarak kırılan dalı hatırladım. </p>
<p class="calibre2">O zaman tehlikenin pek yakında olduğunu hissetmiştim. O anda gerektiği  şekilde hareket etmiştim ama sonradan kuşkularım bana pek saçma gözükmüştü. Melodrama kaçan bu hareketimden bayağı utanmıştım. Oysa, olayın bir cinayet olduğunu... ihtiyar Leonides'i zehirleyen kimsenin hayatını tehlikeye attığını, bu yüzden darağacından kurtulmak için birinin daha canına kıyabileceğim unutmamam gerekti! </p>
<p class="calibre2">Belki de Magda, gizli annelik hislerinin tesiriyle Josephine'in tehlikede olduğunu sezmişti. Belki de kadın bu yüzden o kadar telâşlanmış ve kızım hemen İsviçre'ye göndermeye kalkmıştı. </p>
<p class="calibre2">Araba evin önünde durur durmaz, Sophia da dışarı  fırlayarak bizi karşıladı. Josephine'i cankurtaran arabasıyla Market Basing'deki hastaneye götürmüşlerdi. Dr. Gray, röntgen filmlerini görür görmez onlara telefon edecekti. </p>
<p class="calibre2">Taverner, bizi arka bahçeye götürdü. Oradaki küçük bir kapıdan artık hiç kullanılmadığı anlaşılan dar bir avluya geçtik. Köşede kulübemsi bir şey vardı. Bunun kapısı aralık duruyordu, Sophia, açıkladı. «Bir nevi çamaşırlık bu. Kapısı hem öne hem arkaya açılır. Josephine alttaki çıkıntıya ayaklarını dayar, tokmağa tutunarak, sallanırdı.» </p>
<p class="calibre2">Küçüklüğümde böyle öne arkaya açılan kapılarda az sallanmamıştım. O günleri hatırladım. </p>
<p class="calibre2">Çamaşırlık, bir hayli küçük ve karanlıktı. Bir köşeye tahta sandıklar, eski hortumlar, paslı bahçe aletleri, kırık eşyalar atılmıştı. Kapının hemen önünde mermerden yapılmış bir aslan kafası duruyordu. Kapıların açık durması için kullanılan şeylerdendi bu. </p>
<p class="calibre2">Sophia, mırıldandı. «Bu aslan başı aslında sokak kapısının... Herhalde bunu, şu kapının üzerine usulca yerleştirmişlerdi.» </p>
<p class="calibre2">Taverner, kapının yukarısına doğru uzandı. Bir hayli alçaklı bu. Üst kısmı Baş Müfettişin başından ancak yirmi beş-otuz santim yukardaydı. </p>
<p class="calibre2">«Korkunç bir tuzak,» diye homurdandı. </p>
<p class="calibre2">Kapıyı, dikkatlice bir arkaya çekti, bir öne itti. Sonra da mermer aslan başına doğru eğildi. Fakat buna elini sürmedi. «Mermere dokunan oldu mu?» </p>
<p class="calibre2">Sophia, başını salladı. «Hayır. Buna izin vermedim.» </p>
<p class="calibre2">«Bravo. Çok iyi etmişsiniz. Miss Josephine'i kim buldu?» </p>
<p class="calibre2">«Ben. Saat bir olmuştu, fakat o yemeğe gelmedi. Dadı, Josephine! Josephine!' diye seslenip duruyordu. </p>
<p class="calibre2">Josephine, onbeş dakika önce mutfak kapısından çıkıp, avluya geçmişti. Dadı, 'Herhalde top oynuyor,' dedi. 'Ya da o kapıda sallanıyor.' Ona Josephine'i getireceğimi söyledim...» </p>
<p class="calibre2">Sophia, susarak içini çekti. </p>
<p class="calibre2">«Demek Miss Josephine burada oynamak adetindeydi? Peki bunu kimler biliyordu?» </p>
<p class="calibre2">Sophia, omzunu silkti. </p>
<p class="calibre2">«Sanırım bunu evde bilmeyen yoktu...» </p>
<p class="calibre2">«Bu çamaşırlığı başka kimler kullanıyordu? Bahçıvanlar mı?» </p>
<p class="calibre2">Sophia, başını salladı. «Hayır... Artık buraya kimsenin geldiği yoktu.» </p>
<p class="calibre2">«Bu küçük avlu evden de gözükmüyor, değil mi?» Taverner, durumu özetledi. «İsteyen usulca arka kapıdan çıkar ya da önden dolaşabilirdi. Buraya gelip, tuzağı hazırlamak çok kolaydı. Fakat netice biraz şansa bağlıydı...» </p>
<p class="calibre2">Birdenbire susarak, kapıya baktı. Bunu hafifçe bir arkaya bir öne itti. </p>
<p class="calibre2"/>
<p class="calibre2">«Hımm... Aslında bu emin bir yöntem değildi... Kurbanın tuzağa düşeceğini kimse garanti edemezdi. Hatta mermer aslanın kurbanın başına gelmesi olasılığı çok zayıftı... Fakat... Miss Josephine, çok şanssızmış... </p>
<p class="calibre2">Mermer, kafasına inmiş...» </p>
<p class="calibre2">Sophia, titredi. </p>
<p class="calibre2">Taverner, dikkatle yere baktı. Burada çeşitli ezikler ve ufak delikler vardı. </p>
<p class="calibre2">«Birinin önce bunu denediği anlaşılıyor... Herhalde mermer aslanın nasıl düşeceğini görmek istedi... Nasıl olsa çıkan ses evden duyulmazdı.» </p>
<p class="calibre2">«Öyle... Biz hiçbir şey duymadık... Josephine'in başına bir felâket geldiğinden de haberimiz yoktu. Buraya gelip, onun yüzükoyun yattığını görünce durumu anladım...  Şöyle... kollarını açmıştı...» Sophia'nın iyice boğuklaşan sesi hafifçe titriyordu. «Saçları kan içerisindeydi.» </p>
<p class="calibre2">«Bu onun atkısı mı?» Taverner, yerde duran kareli yünlü parçasını işaret etti. </p>
<p class="calibre2">«Evet.» </p>
<p class="calibre2">Taverner, atkıyı eline sararak, mermer aslan kafasını yerden aldı. </p>
<p class="calibre2">«Belki üzerinde parmak izi vardır...» Fakat sesinden buna pek ihtimal vermediğini anlamak mümkündü. </p>
<p class="calibre2">«Bence... bu işi yapan, dikkatli davrandı...» Bana döndü. «Nereye bakıyorsunuz, Mr. Charles?» </p>
<p class="calibre2">Gözlerimi eski eşyaların arasında duran arkası  kırık mutfak sandalyesine dikmiştim. Bunun oturulacak yerinde biraz toprak vardı. </p>
<p class="calibre2">Taverner, «Tuhaf,» diye mırıldandı. «Biri çamurlu ayaklarıyla bu iskemleye çıkmış. Acaba bunu neden yaptı dersiniz?» </p>
<p class="calibre2">İçini çekerek, başını salladı. </p>
<p class="calibre2">«Miss Josephine'i ne zaman buldunuz, Miss Leonides?» </p>
<p class="calibre2">«Biri beş geçiyordu sanırım...» </p>
<p class="calibre2">«Dadınız ise onun yirmi dakika evvel mutfak kapısından bahçeye çıktığını görmüştü... Bu çamaşırlığa en son kim girdi acaba? Bunu biliyor musunuz?» </p>
<p class="calibre2">«Doğrusu bu konuda hiçbir fikrim yok... Herhalde yine Josephine girmişti. Onun bu sabah kahvaltıdan sonra kapıda sallandığını biliyorum.» </p>
<p class="calibre2">Taverner, başını salladı. </p>
<p class="calibre2">«O halde... ondan sonra ve... yemek vaktinden evvel... daha doğrusu on iki kırk beşten önce biri bu tuzağı hazırladı. Bu mermer aslan başının sokak kapısına ait olduğunu farkeden oldu mu?» </p>
<p class="calibre2">Sophia, başını salladı. </p>
<p class="calibre2">«Kapı, bugün açılıp arkasına dayanmadı. Çünkü hava çok soğuktu.» </p>
<p class="calibre2">«Bu sabah herkes neredeydi acaba? Bunu biliyor musunuz?» </p>
<p class="calibre2">«Ben, yürüyüşe çıktım. Eustace'la Josephine yarıma kadar ders yaptılar. Yalnız on buçukta derslere biraz ara verdiler. Babam bütün sabahı kütüphanede geçirdi sanırım.» </p>
<p class="calibre2">«Ya anneniz?» </p>
<p class="calibre2">«Ben yürüyüşten döndüğüm zaman o da yatak odasından. çıkıyordu. Saat on ikiyi çeyrek geçiyordu sanırım... Annem, erken kalkmaktan pek hoşlanmaz.» </p>
<p class="calibre2">Tekrar eve girdik. Ben, Sophia’nın peşi sıra kütüphaneye gittim. Yüzü bembeyaz kesilmiş olan Philip, yorgun bir tavırla masasının başında oturuyordu. Magda ise onun dizinin dibine çökmüş, sessiz sedasız ağlamaktaydı. </p>
<p class="calibre2">Sophia, «Hastaneden telefon ettiler mi?» diye sordu. </p>
<p class="calibre2">Philip, başını salladı. «Hayır.» </p>
<p class="calibre2">Magda, hıçkırdı. </p>
<p class="calibre2">«Neden onunla gitmeme izin vermediler? Bebeğim... benim çirkin, gülünç, küçük bebeğim! Ona hiç birimize benzemediğini söylerdim. O zaman öyle kızardı ki! 'Seni çingenelerden aldık,' derdim. Çok üzülürdü! </p>
<p class="calibre2">Ne kadar acımasızmışım! Şimdi... o ölecek! Josephine'in öleceğini biliyorum!» </p>
<p class="calibre2">Philip, mırıldandı. «Sus, yavrum. Sus...» </p>
<p class="calibre2">Ben, endişe ve kederle kıvranan bu insanların arasına girmeye bir hakkım olmadığını düşündüm. Usulca dışarı çıkarak, dadıyı aradım. Zavallı ihtiyar kadın mutfakta oturmuş, sessiz sedasız ağlıyordu. </p>
<p class="calibre2">«Allah beni cezalandırdı, Mr. Charles. Son zamanlarda çok kötü şeyler düşünmeye başlamıştım. Allah.beni cezalandırdı.» </p>
<p class="calibre2">Onun ne demek istediğini anlamaya çalışmadım. </p>
<p class="calibre2"/>
<p class="calibre2">«Bu evde bir kötülük var... Korkunç bir kötülük... Bunu görmeyi, buna inanmayı istemedim. Fakat... </p>
<p class="calibre2">görmek, inanmak demektir. Biri, beyefendiyi zehirledi. Şimdi aynı alçak zavallı Miss Josephine'i öldürmeye çalışıyor.» </p>
<p class="calibre2">«Peki ama, Josephine'i öldürmeye neden kalksın?» </p>
<p class="calibre2">Dadı, mendilinin bir köşesini gözünden çekerek, kurnaz kurnaz bana baktı. </p>
<p class="calibre2">«Miss Josephine'in nasıl olduğunu siz de biliyordunuz, Mr. Charles. O her şeyi öğrenmek istiyordu... Her zaman böyleydi zaten... Daha küçücük bir bebekken bile çok meraklıydı. Yemek masasının altına saklanarak, hizmetçilerin konuşmalarını dinler, sonra da onları tehdit ederdi. O zaman çok önemli bir insan olduğunu sanırdı tabii. Açıkçası, hanımefendi onunla pek meşgul olmaz, kendisine o kadar aldırmazdı. Miss Josephine, ağabeysiyle ablası gibi güzel değildi. Çirkin, ufacık bir şeydi. Hanımefendi ona, 'Seni çingenelerden aldık,' derdi. </p>
<p class="calibre2">Doğrusu bu yüzden hanımefendiye çok kızıyorum. Bana kalırsa çocuk onun için böyle aksi huylu oldu. Yalnız o da, başkalarının sırlarını  öğrenerek, tuhaf bir şekilde onlardan intikam alırdı. Sırlarım bildiğini söyleyiverirdi. </p>
<p class="calibre2">Fakat... evde sinsi bir katil dolaşırken bu şekilde hareket etmek büyük ihtiyatsızlık.» </p>
<p class="calibre2">Evet, bu gerçekten müthiş bir ihtiyatsızlıktı. Bunu düşünürken aklıma başka bir şey geldi. Dadıya, </p>
<p class="calibre2">«Josephine'in küçük, siyah defterini nereye sakladığını biliyor musunuz?» diye sordum. «Hani şu öğrendiklerini kaydettiği not defterini?» </p>
<p class="calibre2">«Hangi defteri kasdettiğinizi biliyorum, Mr. Charles. Bu konuda pek sinsice hareket ediyordu. Onun kalemini ısırarak, düşündüğünü sonra defterine bir şeyler kaydettiğini çok gördüm... Hatta kaç kez kendisine, 'Şu kalemi emme, kurşundan zehirleneceksin,' diye bağırdım. 'Hayır, hayır, zehirlenmem,' dedi. «Zira kalemin içindeki aslında kurşun değil. Karbon...' Fakat bu nasıl olur, onu anlayamıyorum? Bir şeye kurşun denildiğine göre, içim dekinin de kurşun olması gerekmez mi, Mr. Charles?» </p>
<p class="calibre2">«Çok doğru,» diye başımı salladım. Fakat... aslında Josephine, haklı. Ah... Josephine daima haklıydı zaten... </p>
<p class="calibre2">«Peki, o not defteri ne oldu dersiniz? Onu nereye sakladığını biliyor musunuz?» </p>
<p class="calibre2">«Bu konuda hiçbir fikrim yok, efendim. Miss Josephine, bu bakımdan çok katıydı... Hiçbir şey söylemek istemezdi.» </p>
<p class="calibre2">«Josephine bulunduğu zaman defter yanında değildi sanırım?» </p>
<p class="calibre2">«Öyle, Mr. Charles. Zavallının yanında hiçbir şey yoktu.» </p>
<p class="calibre2">Acaba biri not defterini almış  mıydı? Yoksa kız bunu kendi odasına mı saklamıştı? Gidip orayı aramaya karar verdim... </p>
<p class="calibre2">Yalnız Josephine'in odasının hangisi olduğunu bilmiyordum. Kararsız bir tavırla koridorda durmuş etrafıma bakınırken, Baş Müfettişin sesini duydum. </p>
<p class="calibre2">«Buraya gelir misiniz, Mr. Charles. Ben küçük kızın odasındayım. Bilmem ömrünüzde böyle bir sahne gördünüz mü?» </p>
<p class="calibre2">Eşikten atladım ve sonra da hayretle irkildim. </p>
<p class="calibre2">Küçük oda alt üst olmuştu âdeta. Sanki burayı tayfun yoklamıştı. Şifonyerin çekmeleri açılmış, içindekiler etrafa saçılmıştı. Küçük karyoladaki yatak ve yorganlar kaldırılmıştı. Halılar bir kenara toplanmıştı, iskemleler, tersine konulmuş, duvarlardaki resimler indirilmiş, fotoğraflar çerçevelerinden çıkarılmıştı. </p>
<p class="calibre2">«Aman Yarabbi!» diye bağırdım. «Ne olmuş?» </p>
<p class="calibre2">«Tahmin edemez misiniz?» </p>
<p class="calibre2">«Biri... bir şeyler aramış.» </p>
<p class="calibre2">«Evet...» </p>
<p class="calibre2">Etrafıma bakındıktan sonra hafifçe ıslık çaldım. </p>
<p class="calibre2">«Fakat... bunu kim yapmış? Hiç kimse buraya rahatça gelip, etrafı böyle karıştıramazdı? Onu muhakkak görürler veya hiç olmazsa gürültüyü duyarlardı.» </p>
<p class="calibre2">«Şart değil... Mrs. Leonides, sabah saatlerini yatak odasında geçiriyor. Elbiseleriyle oynuyor, tırnaklarını düzeltiyor ya da arkadaşlarına telefon ediyor. Philip, kütüphaneye kapanıp, kitap okuyor. Dadı, mutfakta patates soyuyor, fasulye ayıklıyor. Bu ailede herkes birbirinin huyunu biliyor. Onun için bu işi yapmak çok kolay. Size şunu da söyleyeyim. Evdekilerin hepsi de suçlu olabilir. Yani, şüpheliler listesinden hiç birini çıkaramayız. </p>
<p class="calibre2">İçlerinden herhangi biri çocuğa tuzağı kurmuş, sonra da buraya gelip, odayı alt üst etmiş olabilir... Yalnız o şahsın pek az zamanı olduğu anlaşılıyor. Acelesi varmış. Onun için odayı sessiz sedasız arayamamış.» </p>
<p class="calibre2">«Evden herhangi bir kimse mi dediniz?» </p>
<p class="calibre2">«Evet... Hepsiyle de konuştum. Olay sırasında nerede olduklarım kesin şekilde saptamak mümkün değil. </p>
<p class="calibre2">Philip, Magda, dadı, sizin Miss Sophia... Durum yukarıda da aynı. Brenda, bütün sabah yalnızmış. Laurence'le Eustace, derslere yarım saat ara vermişler. On buçuktan, on bire kadar... O arada siz de okuma odasına gitmişsiniz. Ama bu yarım saati tamamiyle onlarla geçirmemişsiniz. Miss de Haviland, bahçede yalnızmış. </p>
<p class="calibre2">Roger, kendi çalışma odasındaymış.» </p>
<p class="calibre2">«Yalnız Clemency Londra'da, işinin başındaydı herhalde?» </p>
<p class="calibre2">«Hayır. Onu da listeden silmemiz mümkün değil. Bugün başı ağrıdığı için evde kalmış. Rahatsız olduğu için odasından çıkmamış. Dediğim gibi, içlerinden biri bu işi rahatça yapmış olabilir. Allah kahretsin! Bunun hangisinin başının altından çıktığını da bilmiyorum! Hiçbir fikrim yok! Burada ne aradıklarını bilseydim...» </p>
<p class="calibre2">Gözlerini karmakarışık olan odada dolaştırdı. </p>
<p class="calibre2">«Bunu bulup bulmadıklarını öğrenebilseydim...» </p>
<p class="calibre2">Aklıma bir şey geldi... Belirsiz bir fikir. </p>
<p class="calibre2">Taverner da, «Josephine'i son gördüğünüz zaman ne yapıyordu?» diye sorarak, bu fikrimi kuvvetlendirdi. </p>
<p class="calibre2">«Bir dakika,» dedim. «Şimdi geliyorum!» </p>
<p class="calibre2">Odadan fırlayarak, merdivenlerden heyecanla tırmandım. Soldaki kapıdan geçerek, üst kata çıktım. Su deposu denilen kısmın kapısını ittim. Tavan bir hayli alçak ve eğri olduğu için başımı eğerek, içeri girdim. Beton basamaklardan çıktım. Sonra duraklayarak etrafıma bakındım. </p>
<p class="calibre2">Josephine'e orada ne yaptığını sorduğum zaman, «Detektiflik,» demişti. </p>
<p class="calibre2">Kızın, su tankları ve örümcek ağları dolu tavan .arasında hafiyelik etmesini aklım almıyordu. Burada görmek, öğrenmek isteyeceği bir şey yoktu. Yalnız... bu küçük yere istediği şeyleri kolaylıkla saklayabilirdi. </p>
<p class="calibre2">Evet... Josephine, oraya bir şey... kendisinde olmaması gerektiğini çok iyi bildiği bir şey gizlemiş olabilirdi. </p>
<p class="calibre2">«Eğer öyleyse,» diye düşündüm. «Bunu bulması kolay.» </p>
<p class="calibre2">Gerçekten, araştırmalarım sadece üç dakika sürdü. En büyük tankın arkasında yırtık sarı kâğıda sarılmış bir paket vardı. Bunu oradan çıkarırken su tankından akseden hafif hışırtı odaya korkunç bir hal veriyordu. </p>
<p class="calibre2">Kâğıdı açtım. Bunun içinde bir takım mektuplar vardı. </p>
<p class="calibre2">Birincisini okudum. </p>
<p class="calibre2">«Ah, Laurence... sevgilim, aşkım, sevgilim aşkım... </p>
<p class="calibre2">Dün gece okuduğun  şiir ne olağanüstüydü. Ne tatlı bir andı o. Bana bakmıyordun ama şiiri benim için söylediğini anlamıştım. Aristede, 'Güzel okuyorsunuz...' dedi. Her ikimizin de neler hissettiğini bilmiyordu tabii. </p>
<p class="calibre2">Bunu tahmin edemezdi. </p>
<p class="calibre2">Sevgilim, her şeyin yakında düzeleceğine inanıyorum. Hiçbir şeyden haberi olmadığı, mutlu öldüğü için sevineceğiz. O bana çok iyi davrandı. Istırap çekmesini istemiyorum. Fakat bence bir insan sekseninden sonra hayattan bir zevk alamaz... Doğrusu ben o kadar uzun yaşamak istemem! Seninle pek yakında başbaşa olacağız. </p>
<p class="calibre2">Ebediyen ayrılmayacağız. Ne harikulade bir şey olacak bu. Sana, 'Sevgili... sevgili kocacığım,' diyebileceğim... </p>
<p class="calibre2">Hayatım, biz birbirimiz için yaratılmışız. Seni seviyorum, seviyorum, seviyorum... Aşkımızın sonu gelmeyecek bizim. Ben...» </p>
<p class="calibre2">Mektup, bir hayli uzunda ama artık okumak istemiyordum. </p>
<p class="calibre2">Ciddi bir tavırla aşağıya inerek, mektupları Taverner'in eli' ne tutuşturdum. </p>
<p class="calibre2">«Galiba bilinmeyen dostumuz bunları arıyordu...» </p>
<p class="calibre2">Baş Müfettiş, bir iki cümleyi okudu, bir ıslık çaldı. Mektupları şöyle bir' karıştırdı. </p>
<p class="calibre2">Sonra da nefis ciğerden bol bol yemiş bir kedi edasıyla bana baktı. </p>
<p class="calibre2">Usulca, «Eh...» diye mırıldandı. «Mrs. Brenda Leonides, hapı yuttu... Mr. Laurence Brown da öyle... Demek yanılmamışım. Aristede Leonides'i onlar öldürmüşler...» </p>
<p class="calibre2"/>
</body>
</html>
