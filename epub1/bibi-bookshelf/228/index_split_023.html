<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_22"><b class="calibre4">21 </b></h2>
<p class="calibre2">O ara bir tek üzüntüm vardı. Josephine'in de aramızda olmaması. Muhakkak ki küçük kız o olaylar sırasında bir hayli eğlenecekti. </p>
<p class="calibre2">Josephine, süratle iyileşiyordu. Pek yakında malikâneye dönecekti. Buna rağmen, diğer önemli bir olayı da kaçırdı. </p>
<p class="calibre2">Bir sabah Sophia ve Brenda'yla bahçede konuşurken, kapının önünde bir araba durdu. Baş Müfettiş </p>
<p class="calibre2">Taverner'le Komiser Lamb indiler. Merdivenlerden çıkarak, eve girdiler. </p>
<p class="calibre2">Brenda, olduğu yerde donmuş gibi kalmış, arabaya bakıyordu. </p>
<p class="calibre2">«Yine bu adamlar... Tekrar geldiler. Oysa ben onların bu işten vazgeçtiklerini... her şeyin sona erdiğini sanıyordum.» </p>
<p class="calibre2">Genç kadının titrediğini gördüm. </p>
<p class="calibre2">Brenda, on dakika önce yanımıza gelmişti. Chinchilla, kürküne sıkı  sıkı sarılarak, «Eğer biraz hava almazsam... biraz yürüyemezsem, çıldıracağım,» demişti. «Bahçe kapısından adımımı atar atmaz muhakkak gazeteciler üzerime atlıyor. Burada, kuşatılmış gibi bir halimiz var. Bu sonuna kadar devam mı edecek?» </p>
<p class="calibre2">Sophia, gazetecilerin pek yakında bu işten bıkacaklarını söyledi. </p>
<p class="calibre2">Sonra da ekledi. «Arabayla dolaşabilirsin, Brenda.» </p>
<p class="calibre2">«Fakat... ben biraz yürümek istiyorum. Sana söyledim ya...» </p>
<p class="calibre2">Bir an durdu. Sonra da birdenbire, «Laurence'in işine son verecekmişsin, Sophia,» dedi. «Neden?» </p>
<p class="calibre2">«Eustace için başka planlarımız var. Josephine ise İsviçreye gidecek.» </p>
<p class="calibre2">Doğrusu Laurence'i çok üzmüşsün. Senin kendisine güvenmediğini sanıyor.» </p>
<p class="calibre2">Sophia cevap vermedi ve polis arabası da işte tam o sırada geldi... </p>
<p class="calibre2">Brenda, orada durmuş, nemli sonbahar havasında titriyordu... «Yine ne istiyorlar? Niçin geldiler?» </p>
<p class="calibre2">Taverner'la Komiser Lamb'in tekrar ortaya çıkmalarının nedenini tahmin etmek güç değildi. Sophia'ya, su deposunda bulduğum aşk mektuplarından söz etmemiştim. Fakat bunların Savcıya teslim edildiğini biliyordum. </p>
<p class="calibre2">Taverner, tekrar evden çıktı. Brenda’nın titremesi büsbütün artmıştı. Baş Müfettiş çakıllı yoldan geçerek, çim sahadan bize doğru geldi. </p>
<p class="calibre2">Endişeyle, «Ne istiyorlar?» diye tekrarlayıp duruyordu. «Bu adam ne istiyor? Bu adam ne istiyor?» </p>
<p class="calibre2">Sonunda Taverner bize iyice yaklaştı. Sert ve resmİ bir tavırla konuşmaya başladı. Bilinen sözleri söylüyordu tabii. </p>
<p class="calibre2">«Yanımda tutuklanmanız için bir karar var. Sizi 19 eylül akşamı Aristede Leonides'e eserine ile zehirlemek suçundan tutukluyorum. Bunu bir ihtar olarak kabul ediniz. Söyleyeceğiniz her söz bundan sonra mahkemede aleyhinizde bir delil olarak kullanılacak.» </p>
<p class="calibre2">İşte o zaman Brenda kendini kaybetti. Haykırıp, bağırmaya başladı. Bana sıkı  sıkı sarıldı. «Hayır! Hayır! </p>
<p class="calibre2">Hayır! Bu doğru değil! Charles, ona bunun doğru olmadığını söyleyin! Ben böyle bir şey yapmadım! Bu meseleden haberim bile yoktu! Bir komplo bu! Charles, beni götürmelerine izin vermeyin! Bana inanın, bu doğru değil!... Doğru değil... Ben bir şey yapmadım...» </p>
<p class="calibre2">Korkunç bir sahneydi bu. İnanılmayacak kadar korkunç. Kadını yatıştırmaya, koluma kenetlenen parmaklarını açmaya çalıştım. Kendisine bir avukat tutacağımı... sakin olmasını... avukatın her şeyi halledeceğini söyledim... </p>
<p class="calibre2">Taverner, adeta şefkatle Brenda’nın dirseğini tuttu. </p>
<p class="calibre2">«Haydi, gelin Mrs. Leonides. Şapka istemezsiniz değil mi? Evet... O halde hemen gidebiliriz.» </p>
<p class="calibre2">Kadın, gerileyerek, bir kedininkini andıran o koskocaman gözleriyle Taverner'e baktı. </p>
<p class="calibre2">«Laurence?» dedi. «Laurence'e ne yaptınız?» </p>
<p class="calibre2">Baş Müfettiş, «Mr. Laurence Brown da tutuklandı,» diye cevap verdi. </p>
<p class="calibre2">Brenda o zaman bayağı çöktü. Vücudu gevşeyip, adeta küçüldü. Göz yaşları yanaklarından süzülmeye başladı. Sessiz sedasız Taverner'la gitti. Çim sahadan geçerek, polis arabasına doğru yürüdü. Aynı anda Laurence Brownla Komiser Lamb'in de evden çıktıklarını gördüm. Dördü de otomobile bindiler. Araba süratle uzaklaştı. </p>
<p class="calibre2"/>
<p class="calibre2">Derin bir soluk alarak, Sophia'ya döndüm. Rengi iyice uçmuştu. Yüzünde son derece üzüntülü bir ifade vardı. </p>
<p class="calibre2">«Çok korkunç bir şey bu, Charles. Çok korkunç.» </p>
<p class="calibre2">«Biliyorum.» </p>
<p class="calibre2">«Ona birinci sınıf bir avukat bulmalısın... Avukatların en iyisini. Brenda... Brenda'ya elimizden geldiği kadar yardım etmeliyiz.» </p>
<p class="calibre2">«İnsan, bu işlerin nasıl olduğunu bilmiyor...» diye mırıldandım. «Şimdiye kadar kimsenin tutuklandığını görmemiştim...» </p>
<p class="calibre2">«Biliyorum... İnsan bunun nasıl olduğunu tahmin edemiyor...» </p>
<p class="calibre2">İkimiz de sustuk. Ben Brenda'nın yüzündeki o umutsuz dehşet ifadesini düşünüyordum. Nedense bu bana pek aşina gelmişti... Sonra birdenbire bunun nedenini anladım. Çarpık Ev'e ilk geldiğim zaman Magda Leonides'in yüzünde de aynı ifadeyi görmüştüm. Fakat kadın o sırada Edith Thompson piyesinden söz ediyordu. </p>
<p class="calibre2">«Ondan sonra...» demişti. «Müthiş bir korku? Ne dersiniz?» </p>
<p class="calibre2">Müthiş bir korku! İşte Brenda'nın yüzünde de böyle bir ifade vardı. Mücadeleci bir kadın değildi o. </p>
<p class="calibre2">Brenda'nın cinayet işleme cesaretini bulmuş olmasına bile şaşıyorum. Belki de bu işi o yapmamıştı. Belki de dengesiz bir tip olan, herkesin aleyhine döndüğünü sanan Laurence Brown... istediği kadının hürriyetine kavuşması için, küçük bir şişenin içindeki ilâcı, diğer küçük bir şişeye boşaltmıştı. </p>
<p class="calibre2">Sophia, mırıldandı. «Demek bu iş de bitti?» </p>
<p class="calibre2">Derin derin içini çektikten sonra sordu. </p>
<p class="calibre2">«Fakat onları neden tutukladılar? Ben yeterli delil olmadığını sanıyordum.» </p>
<p class="calibre2">«San zamanlarda bazı kanıtlar bulundu. Yani... bir takım mektuplar.» </p>
<p class="calibre2">«Onların birbirlerine aşk mektupları yazdıklarını mı kastediyorsun, Charles?» </p>
<p class="calibre2">«Evet...» diye mırıldandım: </p>
<p class="calibre2">«Ne budalalık! İnsan o mektupları saklar mı?» </p>
<p class="calibre2">Evet... Gerçekten onlarınki de budalalıktı... Başkalarının tecrübe ve hatalarından ders almayanlara has bir budalalık... Gazetede her gün buna benzer olaylardan sözediliyordu. Bu tip aptallıklardan. Mektupları... yazılı aşk yeminlerini saklama merakından... </p>
<p class="calibre2">«Sophia,» dedim. «Korkunç bir mesele bu. Fakat buna üzülmenin, hayıflanıp, düşünmenin bir yararı da yok. </p>
<p class="calibre2">Neticede, ta olayın başından beri böyle olmasını istiyor... bunu umut ediyorduk. Öyle değil mi? Mario’da yemek yediğimiz ilk gece böyle söyledin. Büyükbabam, uygun biri öldürmüş olduğu takdirde meselenin düzeleceğinden sözettin. Uygun kimse Brenda'ydı, değil mi? Brenda ya da Laurence?» </p>
<p class="calibre2">«Sus, Charles... Kendi kendimden nefret etmeme neden olacaksın.» </p>
<p class="calibre2">«Fakat anlayışlı olmamız lâzım, sevgilim. Artık evlenebiliriz, Sophia. Şimdi bir bahane bulamazsın. </p>
<p class="calibre2">Leonides ailesinin bu olayla bir ilgisi olmadığı ortaya çıktı. Kurtuldunuz.» </p>
<p class="calibre2">Bana baktı. Gözlerinin ne kadar parlak bir mavi olduğunu o zamana kadar farketmemiştim. </p>
<p class="calibre2">«Evet...» diye mırıldandı. «Herhalde kurtulduk. Gerçekten kurtulduk, değil mi sevgilim? Bundan eminsin ya?» </p>
<p class="calibre2">«Yavrucuğum, Büyükbabanı öldürmeniz için hiçbir neden yoktu. Hiçbir neden.» </p>
<p class="calibre2">Birdenbire bembeyaz kesildi. </p>
<p class="calibre2">«Ben hariç, Charles. Benim büyükbabamı öldürmem için bir neden vardı.» </p>
<p class="calibre2">«Evet, tabii...» Fena halde şaşalamıştım. «Fakat aslında böyle bir şey yoktu. Neticede, Büyükbabanın yeni vasiyetnamesinden haberin yoktu.» </p>
<p class="calibre2">Usulca, «Hayır, Charles...» diye fısıldadı. «Aksine... Haberim vardı?» </p>
<p class="calibre2">«Ne?» Hayretle ona bakakaldım. Vücudum birdenbire buz gibi olmuştu. </p>
<p class="calibre2">«Büyükbabamın bütün servetini bana bıraktığını çoktan öğrenmiştim.» </p>
<p class="calibre2">«Fakat... nasıl?» </p>
<p class="calibre2">«Bunu bana, büyükbabam, kendisi söyledi. Öldürülmeden on beş gün önce, birdenbire beni bir kenara çekerek, 'Bütün paramı sana bırakıyorum. Ben ölüp gittikten sonra aileye iyi bak,» dedi. </p>
<p class="calibre2">Şaşkın şaşkın yüzüne baktım. </p>
<p class="calibre2">«Fakat bana bundan hiç sözetmedin.» </p>
<p class="calibre2">«Öyle... Bizimkiler vasiyetnameden... büyükbabamın bunu nasıl imzaladığından söz etmeye... olayı tekrar tekrar anlatmaya başlayınca ben de tereddüt ettim. Büyükbabamın bir hata yaptığını, servetini bana bıraktığım sandığını düşündüm...» Ya da belki de, dedim. Büyükbabam yeni bir vasiyetname yaparak, her şeyi bana verdiğini açıkladı. Fakat bu vasiyetname kayboldu. Artık bir daha da bulunmayacak.» Doğrusunu istersen, vasiyetnamenin bulunmasını pek istemiyordum. Çok... çok korkuyordum, Charles.» </p>
<p class="calibre2">«Korkuyor muydun? Neden?» </p>
<p class="calibre2">«Bilmem... Belki cinayet yüzünden...» </p>
<p class="calibre2">Brenda'nın yüzündeki dehşet ifadesini hatırladım. O şuursuz paniği... Magda'nın katil kadın rolüne çıkmayı düşünürken çehresinde beliren müthiş korkuyu düşündüm... Sophia, paniğe kapılmazdı. Fakat gerçekçi bir kızdı o. İhtiyar Leonides'in vasiyetnamesi yüzünden polisin kendisinden kuşkulanacağını anlamıştı. </p>
<p class="calibre2">Onun benimle nişanlanmayı reddetmesinin... ısrarla gerçeği ortaya çıkarmamı istemesinin nedenini biliyordum artık. Ya da bildiğimi sanıyordum. Sophia, gerçeği öğrenmesinin  şart olduğunu tekrar tekrar söylemişti. Bunu anlatırken çok heyecanlı ve samimi bir tavır takındığım hâlâ unutmamıştım. </p>
<p class="calibre2">Dönerek eve doğru yürümeye başladık. </p>
<p class="calibre2">Birdenbire, belli bir yerde Sophia'nın söylediği başka bir söz aklıma geldi. </p>
<p class="calibre2">Sophia, birini öldürebileceğinden sözetmiş, 'Fakat bunu yapmam için ortada önemli bir neden olması gerek...' demişti. </p>
<p class="calibre2"/>
</body>
</html>
