<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_10"><b class="calibre4">9 </b></h2>
<p class="calibre2">Brenda Leonides'i bıraktığımız yerde oturur buldum. Ben içeri girerken, başını telâşla kaldırdı. </p>
<p class="calibre2">«Baş Müfettiş Taverner nerede? Tekrar gelecek mi?» </p>
<p class="calibre2">«Hemen gelmeyecek...» </p>
<p class="calibre2">«Siz kimsiniz?» </p>
<p class="calibre2">Nihayet biri çıkmış ve bütün sabah beklediğim o soruyu sormuştu. </p>
<p class="calibre2">Gerçeğe uygun bir şekilde cevap verdim. </p>
<p class="calibre2">«Polisle ilgim var... Fakat aynı zamanda ailenin de dostuyum.» </p>
<p class="calibre2">«Ailenin mi? Ahlâksızlar! Hainler! Hepsinden nefret ediyorum!» </p>
<p class="calibre2">Bana baktı. Dudakları titriyordu. Somurtkan ve hiddetli bir hali vardı. Fakat bir hayli korkmuş olduğu da anlaşılıyordu. </p>
<p class="calibre2">«Bana daima kötü davrandılar! Daima... daima! Ta ilk günden beri kuyumu kazmaya çalıştılar! Sevgili babalarıyla neden evlenmeyecektim? Bu mesele onları niçin bu kadar ilgilendiriyordu? Hepsinin de bol parası vardı. Bunu onlara Aristede vermişti! Yoksa kendi başlarına kalsalardı, beş para bile kazanamazlardı! Hepsi de birbirinden kafasız!» </p>
<p class="calibre2">Derin bir soluk aldıktan sonra sözlerine devam etti. </p>
<p class="calibre2">«Bir erkek niçin tekrar evlenmesin? Biraz yaşlıysa... bundan ne çıkar? Zaten... Aristede öyle yaşlı değildi... </p>
<p class="calibre2">Kalbi çok gençti onun... Kendisini çok severdim... Gerçekten severdim!» Bana meydan okurmuş gibi baktı. </p>
<p class="calibre2">Mırıldandım. «Anlıyorum... Anlıyorum...» </p>
<p class="calibre2">«Herhalde bu sözlerime inanmadınız... Fakat doğruyu söylüyorum... Aristede'le tanıştığım sırada erkeklerden tiksinmiş... onlardan nefret etmiştim... Bir evim olmasını istiyordum... Birinin benimle meşgul olmasını... bana tatlı sözler söylemesini arzu ediyordum... Aristede bana ne hoş  şeyler fısıldardı?...  İstediği zaman beni güldürürdü... Çok zekiydi o. O gülünç kanunları, hiç düşünmez, onların açık taraflarından faydalanabilmek için türlü yollar bulurdu. Aristede, çok zekiydi, çok... Onun öldüğüne de sevinmiyorum... </p>
<p class="calibre2">Tersine... O kadar üzgünüm ki...» </p>
<p class="calibre2">Kanepede arkasına yaslandı. Ağzını çarpıtarak, tuhaf bir tavırla uykulu uykulu gülümsedi. Ağzının bir hayli büyük olduğunu da söylemeliyim... </p>
<p class="calibre2">«Burada çok mutluydum,» diye mırıldandı. «Emniyetteydim... Mecmualarda, gazetelerde okuduğum bütün sosyete terzilerine gidebiliyordum... Soylulardan hiç farkım yoktu. Sonra... Aristede bana olağanüstü güzel hediyeler veriyordu...» Elini uzatarak, parmağındaki iri yakuta baktı. </p>
<p class="calibre2">Bir an, kadının elini uzanmış bir kedi pençesine... sesini de kedinin mırıltısına benzettim. Brenda Leonides, hâlâ kendi kendisine gülümseyip duruyordu. </p>
<p class="calibre2">Birdenbire, «Bu fena bir şey mi?» dedi. «Aristede'e daima, iyi davrandım. Onu mutlu ettim...» Öne doğru eğildi. «Onunla nasıl tanıştığımı biliyor musunuz?» </p>
<p class="calibre2">Cevabımı beklemeden sözlerine devam etti. </p>
<p class="calibre2">«(Neşeli Yonca) adlı çayhanede oldu bu. Aristede, kızarmış ekmekle yumurta istemişti... Bunları kendisine götürdüm... Fakat... bir taraftan da hüngür hüngür ağlıyordum. 'Otur,' dedi. 'Otur da ne olduğunu anlat...' Başımı salladım. 'Olmaz... Bu isteğinizi yerine getiremem... Masanıza oturursam beni kovarlar...' Gülerek, 'Hayır, kovamazlar,' diye cevap verdi. 'Buranın sahibi benim...' ilk kez o zaman kendisine dikkatle baktım. Önce onu pek tuhaf buldum. Ufacık tefecik bir adamdı. Fakat... gizli bir kuvveti, gücü var gibiydi... Oturup derdimi ona açtım... Herhalde bu hikâyeyi size diğerleri anlattılar?... Herhalde benim ahlâksız biri olduğumdan da sözettiler... </p>
<p class="calibre2">Değildim oysa... Aksine, beni çok sıkı yetiştirmişlerdi. Bir dükkânımız vardı... Sosyete mensuplarının geldiği kibar bir dükkân. Orada işleme örtüler filan satardık. Ben, bir sürü erkekle gezen, basit kızlardan değildim. </p>
<p class="calibre2">Yalnız... Terry... bambaşka bir çocuktu. İrlandalıydı o. Üstelik savaşa gidiyordu... Sonradan bana bir tek mektup bile yazmadı... bilmem... belki de benimki aptallıktı... Neyse... Terry gittikten sonra felaketin farkına vardım... </p>
<p class="calibre2">Başım dertteydi... tıpkı beyinsiz bir besleme gibi! Yani... çocuğum olacaktı.» </p>
<p class="calibre2">Böyle şeyleri çok aşağı gördüğünü belirten bir sesle konuşuyordu. </p>
<p class="calibre2">«Aristede, olağanüstü bir şekilde hareket etti. Bana her şeyin düzeleceğini söyledi. «Çok yalnızım...» dedi. </p>
<p class="calibre2">«Çabucak evleniriz, olur biter...» Adeta rüya gördüğümü sandım. Onun ünlü Mr. Leonides olduğunu da daha sonra öğrendim. Bir sürü mağazası, lokantası ve gece kulübü vardı... Tıpkı peri masalına benziyor değil mi?» </p>
<p class="calibre2">Alaylı bir tavırla, «Evet...» diye mırıldandım. «Belli bir peri masalına...» </p>
<p class="calibre2"/>
<p class="calibre2">«Şehirdeki küçük bir kilisede evlendik... sonra da geziye çıktık.» </p>
<p class="calibre2">«Ya çocuk?» </p>
<p class="calibre2">Sanki çok uzaklardaki bir manzarayı seyre dalmıştı. Ağır ağır başını çevirip bana baktı. </p>
<p class="calibre2">«Çocuğum yoktu... Yani... evlendikten sonra yanılmış, boş yere korkmuş olduğumu anladım...» </p>
<p class="calibre2">Yine dudaklarını bükerek, yan yan güldü. </p>
<p class="calibre2">«Evlendiğim zaman çok iyi bir eş olacağıma yemin ettim. Bu yeminimi de tuttum. Aristede'i mutlu ettim. </p>
<p class="calibre2">Daima onun sevdiği yemekleri yaptırır, hoşlandığı renkte elbiseler giyer ve onu hoşnut etmeye çalışırdım... Evet! </p>
<p class="calibre2">Aristede gerçekten mutluydu... Fakat... onun ailesini hiçbir zaman başımızdan atamadık. Sülükler! Buraya gelip, babalarının sırtından geçiniyor, ondan para sızdırıyorlardı. Ya o ihtiyar Miss de Haviland? Aristede, tekrar evlendiği zaman onun da çıkıp gitmesi gerekmez miydi? Bunu açık açık da söyledim. Fakat Aristede, 'O yıllardır burada,' dedi. 'Artık burası evi sayılır...' Doğrusunu isterseniz, kocam onların ayak altında dolaşmalarından hoşlanırdı... Hepsi de bana kötü davranırlardı ama Aristede bunun pek.farkına varmazmış gibiydi... ya da aldırmazdı... Roger, benden nefret ediyor... Roger'ı gördünüz mü? O benden daima nefret etti. Çok kıskanç! </p>
<p class="calibre2">Philip ise o kadar gururlu ki benimle konuşmak bile istemiyor. Şimdi de... sanki Aristede'i ben öldürmüşüm gibi bir tavır takınıyorlar. Fakat... onu ben öldürmedim! Öldürmedim!» Bana doğru eğildi. «Yalvarırım, bana inanın. </p>
<p class="calibre2">Aristede'i ben öldürmedim.» </p>
<p class="calibre2">Bu hali içime dokundu. Pek zavallıydı Brenda... Leonides ailesinin ondan alayla bahsetmeleri... cinayeti onun işlediğine inanmak için adeta birbirleriyle yarışmaları... bütün bunlar şimdi bana insanlıkla ilgili olmayan hareketler gibi geliyordu. Zavallı Brenda yalnız ve savunmasızdı. Diğerleri onu bir köşeye sıkıştırmışlardı. </p>
<p class="calibre2">Genç kadın, devam etti. «Benden kuşkuya düşmedikleri zamanlar da, cinayeti Laurence'in işlediğini düşünüyorlar...» </p>
<p class="calibre2">«Laurence meselesi nedir?» diye sordum. </p>
<p class="calibre2">«Laurence'e çok acıyorum. Çok zayıf, narin... Sıhhati bozuk... Savaşa gidememiş... Korkaklığından değil tabii. Fazla hassas olduğu için. Onu neşelendirmeye, oyalamaya çalıştım. Zavallı o korkunç çocuklara ders vermek zorunda. Eustace, daima ona tepeden bakıyor, alay ediyor. Josephine ise... onu gördünüz... Nasıl bir yaratık olduğunu biliyorsunuz...» </p>
<p class="calibre2">Brende Leonides'e, Josephine'ni henüz görmemiş olduğumu söyledim. </p>
<p class="calibre2">Genç kadın, başını salladı. «Bazen o kızın normal olmadığına inanıyorum... Son derecede sinsi bir çocuk... </p>
<p class="calibre2">Sonra hali de bir tuhaf... Bazen karşıma çıkınca korkuyla ürperiyorum...» </p>
<p class="calibre2">Oraya, Josephine Leonides hakkında konuşmaya gelmemiştim. Beni daha çok Laurence Brown ilgilendiriyordu. Tekrar genç adam konusuna döndüm. </p>
<p class="calibre2">«Kim o?» diye sordum. «Nereli? Buraya nereden gelmiş?» </p>
<p class="calibre2">Uygun kelimeler seçememiştim. Brenda Leonides, kıpkırmızı kesildi. </p>
<p class="calibre2">«Öyle önemli bir kimse değil o... Yani tıpkı benim gibi... Biz, ikimiz diğerlerine nasıl karşı koyabiliriz?» </p>
<p class="calibre2">«İşi büyütmüyor musunuz, Mrs. Leonides?» </p>
<p class="calibre2">«Hayır! Onlar, cinayeti Laurence'in ya da... benim üzerime yıkmaya çalışıyorlar! Polisler de onlardan yana tabii. Artık kurtulmam düşünülebilir mi?» </p>
<p class="calibre2">«Telâşlanmayın,» dedim. «Telâşlanmayın.» </p>
<p class="calibre2">«Aristede'i onlardan biri öldürmüş olamaz mı? Ya da dışarıdan bir adam? Ya da uşaklardan biri?» </p>
<p class="calibre2">«Böyle birinin cinayet işlemesi için geçerli bir neden yok. Mrs. Leonides.» </p>
<p class="calibre2">«Ah! Neden! Peki, benim Aristede'i zehirlemem için bir ne den var mı? Ya da Laurence'in?» </p>
<p class="calibre2">Genç kadına cevap verirken bir hayli sıkıldım. </p>
<p class="calibre2">«Herhalde... sizin... şey... yani... sizle Laurence Brown’un... birbirinize âşık olduğunuzu... evlenmek istediğinizi düşünüyorlar.» </p>
<p class="calibre2">Brenda Leonides, birdenbire dikleşiverdi. </p>
<p class="calibre2">«Çok iğrenç... çok kötü bir düşünce bu! Üstelik günah da!» Bir an durdu. «Bu suçlama hiç de doğru değil! </p>
<p class="calibre2">Laurence'le birbirimize bu konuda bir tek kelime bile söylemiş değiliz. Laurence'e çok acıdım... onu neşelendirmeye, eğlendirmeye çalıştım... Biz onunla sadece arkadaştık. İşte o kadar!» </p>
<p class="calibre2">Genç kadına inandım. Yani, onun iddia ettiği gibi Laurence Brown'la sadece arkadaş olduğuna kanaat getirdim... Fakat... Brenda Leonides'in farkına varmadan genç adama âşık olduğunu da anladım... Evet, bana kalırsa Brenda Leonides, Laurence Brown'a âşıktı. </p>
<p class="calibre2"/>
<p class="calibre2">Sophia'yı bulmak için aşağıya inerken bunları düşünüyordum işte. </p>
<p class="calibre2"/>
<p class="calibre2">Ben tam büyük salona girerken Sophia koridorun dibindeki bir kapıdan başını uzattı. </p>
<p class="calibre2">«Charles... Ben de dadıya yemek için yardım ediyordum...» </p>
<p class="calibre2">Onun yanına gidecektim... Fakat Sophia, koridora çıkarak, kapıyı arkasından kapadı. Koluma girerek beni büyük salona götürdü. Boştu burası. </p>
<p class="calibre2">«Ee?» diye sordu. «Brenda'yı gördün mü? Söyle bakalım... Onun hakkında ne düşünüyorsunuz?» </p>
<p class="calibre2">İçimi çektim. «Açıkçası... Brenda'ya acıyorum...» </p>
<p class="calibre2">Sophia’nın yüzünde alaycı bir ifade belirdi. </p>
<p class="calibre2">«Anlıyorum... Demek seni de kandırdı?» </p>
<p class="calibre2">Biraz kızar gibi oldum. </p>
<p class="calibre2">«Bütün mesele şu, Sophia. Ben bu olaya Brenda'nın açısından bakabiliyorum... Senin bunu yapmadığın ortada...» </p>
<p class="calibre2">«Onun açısından mı? Allah Allah! Demek onun bir görüş açısı da varmış?» </p>
<p class="calibre2">«Sophia... Brenda buraya geleli ona dostça... ya da hiç olmazsa nezaketle muamele ettiniz mi? Ona güler yüz gösterdiniz mi?» </p>
<p class="calibre2">«Hayır. Ona dostça muamele etmedik. Güler yüz de göstermedik. Böyle hareket etmemiz için bir neden var mıydı? </p>
<p class="calibre2">«Vay mıydı, yok muydu bilmem? Fakat insanlık bunu gerektirmez miydi, Sophia?» </p>
<p class="calibre2">«Ahlâk dersi verir gibi konuşuyorsun, Charles... Brenda rolünü iyi oynamış olmalı.» </p>
<p class="calibre2">«Sophia, rica ederim! O kadar tuhaf bir halin var ki! Doğrusu sana ne olduğunu anlayamıyorum!» </p>
<p class="calibre2">«Hiçbir  şey olduğu yok, Charles. Ben sadece açıkça konuşuyor, rol de yapmıyorum. Bu meseleye Brenda'nın açısından baktığını söylüyorsun. O halde şimdi de benim açımdan bak! Ben, acıklı bir hikâye uyduran ve bu sayede zengin, fakat çok yaşlı bir adamla evlenen genç kadınlardan hoşlanmam! Bu tip kadınları sevmek istemezsem, sevmem! Bu benim hakkımdır! Kimse beni onları takdir etmeye zorlayamaz. Ben de onlara bayılırmışım gibi rol yaparak kendimi alçaltmaya tenezzül etmem! Anla şildi mı? Bu gerçekleri, açık açık bir kâğıda yazıp önüne koysalardı, sen de o tip kadınlardan tiksinirdin!» </p>
<p class="calibre2">«Brenda'nın Büyükbabana anlattığı o hikâye gerçekten uydurma mıydı?» </p>
<p class="calibre2">«Çocuk hakkındaki mi? Bilmiyorum.,. Ben, şahsen, bunu Brenda'nın uydurduğuna inanıyorum...» </p>
<p class="calibre2">«Ve Büyükbabanın bu masala kanmış olmasına kızıyorsun...» </p>
<p class="calibre2">«Büyükbabam, bu masala kanmış değil ki, Charles... Sophia, gülmeye başladı. «Şimdiye kadar hiç kimse büyükbabamı kandıramadı... Aksine... Büyükbabam, Brenda'yı istiyordu. O, Cophetus rolüne çıkmıştı, Brenda da dilenci kız rolüne... Büyükbabam, ne yaptığını biliyordu. Olaylar da tasarladığı plana göre gelişti... Hem de düşündüğünden iyi bir şekilde... Büyükbabamın yönünden, bu evlilik gerçekten başarılı sayılırdı... Diğer işleri gibi bunda da amacına erişmişti.» </p>
<p class="calibre2">Alaylı alaylı sordum. «Laurence Brown’u çocuklara öğretmen olarak tutması da başarıya ulaşmış </p>
<p class="calibre2">planlarından biri miydi?» </p>
<p class="calibre2">Sophia, kaşlarını çattı. «Biliyor musun, bunun böyle olmadığından emin değilim. Büyükbabam, Brenda'nın daima mesut olmasını, onun eğlenmesini istiyordu. Belki de güzel elbiselerle pahalı mücevherlerin kâfi olmadığım düşündü. Brenda'nın şöyle hafif, romantik bir flörte ihtiyacı olduğuna inanıyordu. Laurence Brown gibi birine... yani onun gibi pısırık ve çekingen bir gencin bu işe yarayacağına karar verdi. Ne demek istediğimi anlıyorsun değil mi? Melankolik, hassas ve özellikle duygusal bir arkadaşlığın, Brenda'nın dışarıda biriyle gerçek bir aşk serüvenine dalmasına engel olacağını hissetti. Doğrusu büyükbabamdan böyle bir şey beklenirdi... </p>
<p class="calibre2">Aslında bir şeytandan farksızdı o...» </p>
<p class="calibre2">«Evet...» dedim. «Öyle olduğu anlaşılıyor...» </p>
<p class="calibre2">«Tabii büyükbabam, işin sonunun cinayete varacağını hiçbir zaman aklına getirmedi.» Sophia, ani bir heyecan ve öfkeyle konuşmaya başlamıştı, «işte bu yüzden cinayeti Brenda'nın işlediğine inanamıyorum! Onun katil olmasını istiyorum ama yine de buna ihtimal veremiyorum. Eğer Brenda büyükbabamı öldürmeye kalksaydı... ya da Laurence’le birlikte bu cinayeti planlasaydı... bizim ihtiyar durumu hemen anlardı. Belki bu sözlerimi biraz saçma buluyorsun...» </p>
<p class="calibre2">İtiraf ettim. «Gerçekten öyle... Bu kadarı da biraz fazla değil mi, Sophia?» </p>
<p class="calibre2">«Fakat sen büyükbabamı tanımadın. Herhalde o kendisini öldürmelerine yardım etmezdi! İşte böyle! İşler yine çıkmaza girdi!» </p>
<p class="calibre2">«Sophia,» diye mırıldandım. «Brenda, korkuyor... Çok, çok korkuyor.» </p>
<p class="calibre2"/>
<p class="calibre2">«Baş Müfettiş Taverner ve onun neşeli yardımcılarından mı korkuyor, Charles? E, doğrusu onlar da gerçekten korkulacak insanlar. Herhalde Laurence de kriz geçiriyor...» </p>
<p class="calibre2">«Eh, hemen hemen... Bence Laurence Brown utanılacak bir şekilde hareket etti. insan kendine biraz hakim olur canım. Bir kadın onun gibi bir erkeği nasılı beğenir? işte bunu anlayamıyorum.» </p>
<p class="calibre2">«Gerçekten anlayamıyor musun, Charles? Aslında Laurence, cazip bir erkek, çekici bir yönü var onun.» </p>
<p class="calibre2">Hayretle kaşlarımı kaldırdım. «Onun gibi sıska, ürkek bir gencin mi?» </p>
<p class="calibre2">«Yarabbi! Neden herkes yalnız mağara adamı gibi adaleli, güçlü, kuvvetli erkeklerin kadınların hoşuna gittiğini sanır? Laurence, gerçekten cazip bir genç... fakat senin bunu farkedeceğini sanmak da saçma.» Dikkatle bana baktı. «Evet, evet, Brenda seni iyice kandırmış.» </p>
<p class="calibre2">«Saçmalama, Allah aşkına! Kadın aslında öyle güzel bile değil. Üstelik benim...» </p>
<p class="calibre2">«Üstelik senin başını döndürmeye de kalkmadı. Bunu söyleyecektin, değil mi? Hayır. Brenda sadece, seni kendisine acındırdı. O aslında güzel değil. Fazla akıllı da sayılmaz. Fakat Brenda’nın belirli bir tek özelliği var. </p>
<p class="calibre2">Etrafı karıştırabilir o. Bak görüyorsun ya? Seninle benim aramda mesele çıkmasına bile ne, den oldu. Hem de daha işin başında...» </p>
<p class="calibre2">Hayretle, «Sophia!» diye bağırdım. </p>
<p class="calibre2">O, kapıya gitti. </p>
<p class="calibre2">«Neyse... Bu konuyu unut, Charles. Ben de yemeğe bakayım.» </p>
<p class="calibre2">«Gelip, sana yardım edeyim mi?» </p>
<p class="calibre2">«Hayır, hayır. Sen burada kal. Mutfağa bir erkeğin girmesi, dadının aklını karıştırabilir.» </p>
<p class="calibre2">O dışarı çıkarken, seslendim. «Sophia!» </p>
<p class="calibre2">«Efendim? Ne var?» </p>
<p class="calibre2">«Hizmetçi meselesini soracaktım. Neden bu katta hizmetçiler, uşaklar yok... Yukarıda bize kapıyı boneli, önlüklü bir kız açtı.» </p>
<p class="calibre2">«Büyükbabamın aşçısı, iki orta hizmetçisi ve bir de özel uşağı vardı. Hizmetçiler, uşakların bol olması hoşuna giderdi onun. Tabii onlara çok para verirdi. Fakat bu sayede gerçekten işini bilen kimseler tutardı. </p>
<p class="calibre2">Clemency'le Roger'ın bir gündelikçi kadınları var. Gelip, evi temizliyorlar. Onlar öyle hizmetçilerden filan fazla hoşlanmıyorlar. Daha doğrusu Clemency, hoşlanmıyor. Eğer Roger amcam her gün şehirde şöyle esaslı bir öğle yemeği yemeseydi, şimdiye kadar açlıktan ölürdü. Çünkü Clemency'e göre dünyanın en güzel yemeği marul, domates ve çiy havuç... Bize gelince... Biz zaman zaman hizmetçiler tutuyoruz. Sonra günün birinde annem ciyak ciyak bağırıp, onları azarlıyor. Tabii hepsi birden çıkıp gidiyorlar. O zaman bir süre gündelikçi kadınla idare ediyor, sonra tekrar hizmetçi aramaya başlıyoruz.  Şimdiki halde 'gündelikçi kadın' devresindeyiz. Dadı, daima burada oturuyor ve sıkışık durumlarda bize yardıma çalışıyor. İşte hizmetçi uşak konusu böyle...» </p>
<p class="calibre2">Sophia, dışarı çıktı. Ben de o büyük, brokar koltuklardan birine çöktüm. Derin derin düşünüyordum. </p>
<p class="calibre2">Yukarıda, konuya Brenda'nın açısından bakmıştım. Sonra, aşağıda da olayı Sophia'nın gözüyle görmüştüm. </p>
<p class="calibre2">Bir bakıma Sophia’nın iddialarında hakli olduğunu anlıyordum... Daha doğrusu Leonides ailesinin iddialarında... </p>
<p class="calibre2">Onlar, bir yabancının, bir takım adi ve iğrenç bahanelerle aralarına girmiş olmasını kabul edemiyorlardı. Bu konuda da haklıydılar. Sophia'nın dediği gibi, bunları açık açık bir kâğıda yazsalardı, durum benim de hoşuma gitmeyecekti. </p>
<p class="calibre2">Fakat... bu meselenin bir de insanca tarafı vardı... Benim gördüğüm ama Leonideslerin farkına varamadıkları bir taraf. Onlar zenginlerdi. Ünlü bir aileye mensuptular. Fakirliğin ne demek olduğunu bilmiyorlardı. Sıkıntı çekenlerin nelere kapılabileceklerinden haberleri yoktu. Brenda Leonides, zenginlik, güven, iyi şeyler ve... bir ev istemişti. Bir yuva. Bütün bunlara karşılık yaşlı kocasını mutlu ettiğini savunuyordu. </p>
<p class="calibre2">Ona acımıştım... Gerçekten... kadınla konuşurken kendisine acımıştı... Fakat şu anda da ona karşı merhamet duyuyor muydum? </p>
<p class="calibre2">Bir madalyonun iki tarafı... İki ayrı görüş açısı... Bunlardan hangisi doğruydu... Doğru olan hangisiydi... </p>
<p class="calibre2">Bir gece önce pak az uyumuştum. Taverner'la oraya gelebilmek için de erkenden kalkmıştım. Şimdi Magda Leonides'in çiçek kokan, sıcak salonunda, büyük, yastıklı koltuğun kollarına bıraktığım vücudum iyice gevşiyor, gözlerim kapanıyordu... </p>
<p class="calibre2">Brenda'yı... Sophia'yı...  İhtiyar Leonides'in tablosunu düşünürken, kafamı hoş bir sis sardı sanki... </p>
<p class="calibre2">Uyumuşum... </p>
<p class="calibre2"/>
</body>
</html>
