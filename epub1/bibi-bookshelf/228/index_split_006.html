<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_5"><b class="calibre4">4 </b></h2>
<p class="calibre2">Ertesi günü Taverner'le birlikte, 'Üç Kuleli Ev'e gittim. </p>
<p class="calibre2">Durumum gerçekten tuhaftı. Usule, kurallara uyar bir şey değildi bu. Fakat bizim ihtiyar böyle bir adamdı işte. Öyle usullere, kurallara aldırmazdı. </p>
<p class="calibre2">Bir bakıma ben de Scotland Yard'dan sayılırdım. Çünkü savaşın başlangıcında Yard'daki özel serviste çalışmıştım. </p>
<p class="calibre2">Tabii bu kez durum, tamamiyle başkaydı. Fakat eski çalışmalarım bana bu soruşturmaya katılma hakkını veriyordu. Yani ben yarı resmi bir memur sayılabilirdim. </p>
<p class="calibre2">Babam, «Bu olayı çözmek için,» dedi. «içeride adamımız olmalı. O evdekilerle ilgili her şeyi öğrenmeliyiz. </p>
<p class="calibre2">Yani... onları  dışarıdan değil, içeriden görmemiz gerekiyor, işte istediğimiz bilgiyi bize ancak sen toplayabilirsin.» </p>
<p class="calibre2">Bu hiç hoşuma gitmedi tabii. Sigaramı şömineye atarak, «Yani...» diye mırıldandım. «Polis adına casusluk edeceğim, öyle mi? Âşık olduğum, -beni sevdiğine, bana güvendiğine inandığım- Sophia’nın ağzını arayacağım. </p>
<p class="calibre2">Ondan aile sırlarını öğrenip, size anlatacağım.» </p>
<p class="calibre2">Bizim ihtiyar fena halde hiddetlendi. </p>
<p class="calibre2">Sert bir sesle, «Rica ederim, böyle tuhaf, böyle adi fikirlere saplanma,» diye homurdandı. «Bir kere herhalde sevgilinin, büyük babasını öldürdüğünü sanmıyorsun... Öyle değil mi?» </p>
<p class="calibre2">«Tabii!... Böyle saçma sapan bir şeyi aklıma bile getirmem.» </p>
<p class="calibre2">«İyi ya... Biz de böyle bir şey düşünmüyoruz. Sophia Leonides, yıllardan beri burada değildi. Sonra büyük babasıyla arası çok iyiydi. Kızın bol geliri var... Eğer Leonides sağ olsaydı torununun seninle nişanlanmasından herhalde memnun kalırdı. Üstelik Sophia'ya düğün hediyesi olarak küçük bir servet de bağışlardı. Hayır... Biz kızdan kuşkulanmıyoruz... Neden kuşkulanalım?... Fakat, bir şeyi hiçbir zaman unutma... Bu olay aydınlanmadıkça, Sophia seninle evlenmeye razı olmayacak... Bana anlattıklarından bu sonuca vardım. </p>
<p class="calibre2">Yanıldığımı da sanmıyorum... Sonra şunu da hatırla... Bazı cinayetlerin esrarı hiçbir zaman çözülemez... </p>
<p class="calibre2">Leonides olayı da bunlardan biri olabilir... Adamın karısıyla âşığının onu öldürdüğünü düşünebiliriz... Hatta bundan emin de olabiliriz... Fakat bunu kanıtlamak tamamiyle bambaşka bir mesele... Ortada doğru dürüst bir ipucu bile yok... Pek yakında elimize genç kadının aleyhinde kesin bir kanıt geçmezse, diğerleri daima korkunç bir kuşku bulutu altında kalacaklar... Sen de bunun farkındasın değil mi?» </p>
<p class="calibre2">«Farkındayım tabii.» </p>
<p class="calibre2">Bizim ihtiyar usulca, «Bunu ona neden açmıyorsun?» diye sordu. </p>
<p class="calibre2">«Yani... Sophia'ya sormamı ve...» Durakladım. </p>
<p class="calibre2">Bizim ihtiyar, heyecanla başını sallıyordu. </p>
<p class="calibre2">«Evet... Evet... Oğlum, kıza hiçbir şey söylemeden evdekilerle dost olmanı, ağızlarından laf almanı istemiyorum ki... Sophia'yla bir konuş. Bakalım o bu konuda ne diyecek.» </p>
<p class="calibre2"/>
<p class="calibre2"><b class="calibre5"> </b></p>
<p class="calibre2"/>
<p class="calibre2">İşte bu yüzden ertesi gün, Baş Müfettiş Taverner ve Komiser Lamb'la bir arabaya binerek, Swinly Dean'a gittim. </p>
<p class="calibre2">Golf alanının hemen arkasındaki açıklıktan malikânenin bahçesine girdik. Herhalde savaştan önce orada büyük, muhteşem bahçe kapıları vardı. Fakat Leonides, ya vatanseverlikten ya da ısrarla istenildiği için bunu ilgili makamlara teslim etmişti.  İki tarafına rodedondrolar dikilmiş dönemeçli bir yoldan ilerledik ve sonunda evin önündeki çakılı alanda durduk. </p>
<p class="calibre2">Şimdi karşımızda tuhaf bir bina vardı! İnanılmayacak bir şeydi bu! Üç kuleli ev! Üç kule mi? Ne üç kulesi? </p>
<p class="calibre2">Burada belki on bir kule ve çatı vardı. Üstelik bina çarpıkmış gibi duruyordu... Birdenbire bunun nedenini anladım. Aslında bu köylerde görülen küçük kulübelere benziyordu... İyice şişmiş, gereğinden fazla büyümüş bir kulübeye. Sanki dev gibi bir mercekle, bir köy kulübesine bakıyordunuz... Yarısı ahşap duvarlar... Eğri olarak konulmuş kirişler... Sivri çatılar... Adeta küçücük, çarpık bir ev, bir gece içerisinde mantar gibi büyüyüvermişti. </p>
<p class="calibre2">Sonradan buna kuleler eklemişlerdi tabii. </p>
<p class="calibre2">Aslında Leonides'in ne yapmak istediği açıktı... O tam anlamıyla İngiltere'ye özgü bir ev istemişti... Fakat bunu bir şato büyüklüğünde inşa ettirmişti, o da başka... Acaba birinci Mrs. Leonides bu tuhaf yapı hakkında ne düşünmüştü? Muhakkak kocası bu evi ona bir sürpriz olarak yaptırmıştı. Kendisine bir şey söylememiş, planları da göstermemişti... Kadın buraya ilk geldiği zaman ne yapmıştı? Fena halde şaşırmış mıydı? Yoksa gülümsemiş </p>
<p class="calibre2">miydi? </p>
<p class="calibre2">Fakat birinci Mrs. Leonides'in bu tuhaf evde derin bir mutluluk içinde yaşadığı söyleniyordu... </p>
<p class="calibre2">Baş Müfettiş Taverner, «İnsanın aklı karışıyor, değil mi?» diye gülümsedi. «Tabii ev ilk yapıldığı zaman böyle değilmiş. Mr. Leonides, buraya bölükler ekletmiş... Böylece, -bir bakıma- üç ayrı ev meydana gelmiş... </p>
<p class="calibre2">Her birinin ayrı mutfağı filan var... içerisi olağanüstü. Tıpkı lüks bir otele benziyor...» </p>
<p class="calibre2">Ön kapıdan Sophia çıktı. Başı açıktı. Sırtına yeşil bir gömlekle, tüvid bir etek giymişti. </p>
<p class="calibre2">Beni görünce dondu kaldı. </p>
<p class="calibre2">Sonra da hayretle, «Sen!» diye bağırdı. </p>
<p class="calibre2">«Sophia,» dedim. «Seninle konuşmam gerekiyor... Nereye gidelim?» . </p>
<p class="calibre2">Bir an önerimi geri çevireceğini sandım. Fakat sonra dönerek, mırıldandı. «Şu tarafa...» </p>
<p class="calibre2">Çim alandan ilerledik. Burada Swinly Dean'in bir numaralı golf alanı, onun arkasından çam korusu görünüyordu. Daha ilerilerde kırlar hafif bir sise bürünmüşlerdi. </p>
<p class="calibre2">Sophia beni dağ çiçekleri yetiştirmek için yapılmış kayalık bir bahçeye götürdü. Burası biraz unutulmuştu sanırım... Oradaki son derece rahatsız bir tahta kanepeye oturduk. </p>
<p class="calibre2">Sophia, «Eee?» dedi. </p>
<p class="calibre2">Doğrusu sesi pek cesaret verecek gibi değildi. </p>
<p class="calibre2">Olanları anlattım. Hem de hepsini. </p>
<p class="calibre2">Beni büyük bir dikkatle dinledi. Yüzünden ne düşündüğünü anlamak olanaksızdı. Nihayet sözlerim sona erince, içini çekti... Derin derin içini çekti... </p>
<p class="calibre2">«Baban,» diye mırıldandı. «Çok zeki bir adam.» </p>
<p class="calibre2">«Bizim ihtiyar, fena adam değildir. Bence pek kötü bir fikir... fakat...» </p>
<p class="calibre2">Sözümü kesti. </p>
<p class="calibre2">«Hayır, hayır! Hiç de kötü bir fikir değil... Bence işin içinden ancak böyle çıkılabilir... Charles, baban aklımdan geçenleri okumuş sanki... Galiba o beni senden daha iyi anlıyor.» </p>
<p class="calibre2">Ani, hatta umutsuz bir heyecanla yumruğunu sıkarak, öbür elinin avucuna vurdu. </p>
<p class="calibre2">«Gerçeği öğrenmem gerek! Bunu bilmem şart!» </p>
<p class="calibre2">«Evlenme meselesi için mi? Fakat...» </p>
<p class="calibre2">«Yalnız evlenebilmek için değil, Charles. Rahat etmem, endişe ve üzüntülerden kurtulmam için gerekli bu. </p>
<p class="calibre2">Anlayacağın, sana dün gece her şeyi söylemedim. İşin doğrusu şu... Ben... korkuyorum, Charles.» </p>
<p class="calibre2">«Korkuyor musun?» </p>
<p class="calibre2">«Evet! Korkuyorum... korkuyorum... korkuyorum! Polis, baban, sen, herkes suçlunun Brenda olduğunu sanıyor.» </p>
<p class="calibre2">«Fakat bir imkân...» </p>
<p class="calibre2">«Biliyorum, biliyorum. Bu pekâlâ mümkün. Fakat ben, 'Belki büyükbabamı Brenda öldürdü dediğim zaman aslında böyle olmasını istediğimi, dilediğimi biliyorum. Çünkü... aslında hiç de öyle düşünmüyorum!» </p>
<p class="calibre2">Ağır ağır, mırıldandım. «Düşünmüyor musun?» </p>
<p class="calibre2">«Bilmiyorum, Charles. Sen olayı, benim istediğim gibi, bizim aileyle ilişkisi olmayan kimselerden öğrendin. </p>
<p class="calibre2">Yani dışarıdakilerden... Şimdi de olayı sana içerdekilerin açısından göstermeye çalışacağım... Ben, Brenda'nın cinayet işleyecek bir insan olduğunu sanmıyorum. Anlayacağın o kendisini tehlikeye atacak, sonu kötü gelecek işlere karışacak bir kadın değil... Çok dikkatli o... Kendisinden başkasını da pek düşünmüyor.» </p>
<p class="calibre2">«Peki ya o genç adam?... Şu... Laurence Brown.» </p>
<p class="calibre2">«O mu? Laurence korkağın biri... Hiçbir şeye cesaret edemez o. Ürkek bir tavşandan farksız. Laurence, kimseyi öldüremez.» </p>
<p class="calibre2">«Acaba?» </p>
<p class="calibre2">«Öyle... Kimse hakkında kesin bir şey söylenemez, değil mi? Yani başkaları insanı zaman zaman öyle yanıltıyorlar ki... Bir kimse hakkında karar veriyorsun. Sonradan bakıyorsun ki adam onun tamamiyle tersi... Her zaman değil tabii. Bazen... Fakat... Brenda...» Başını salladı. «Onun bakımından yanıldığımı sanmıyorum. </p>
<p class="calibre2">Şimdiye kadar beklemediğim bir hareket yapmadı. Onu eski zaman kadınlarına benzetebilirsin... Kanepeye uzanıp, çikolata yemekten, piyasa romanları okumaktan, güzel elbiselerden, pahalı mücevherlerden ve sık sık sinemaya gitmekten hoşlanan bir kadın... Sanırım büyükbabamın karşısında çok heyecanlanıyordu... </p>
<p class="calibre2"/>
<p class="calibre2">Büyükbabamın seksek sekiz yaşında olduğunu anımsayınca, belki bu sözümü gülünç bulacaksın... Fakat Brenda ona hayrandı. Büyükbabam ilginç, akıllı ve kurnaz bir adamdı. Bir kadının kendisini bir prenses, bir kraliçe gibi hissetmesine neden olurdu sanırım. Bence... Brenda onun karşısında kendinin romantik, gizemli, ilgi çekici bir kadın olduğuna inanırdı... Bundan eminim, Charles... Büyükbabam, bütün yaşamı boyunca kadınları büyülemesini bildi. Bu bir çeşit sanattır tabii. İnsan yaşlandığı zaman da becerisini kaybetmez...» </p>
<p class="calibre2">O an için Brenda konusunu bir tarafa bırakarak, Sophia'nın söylediği bir söze döndüm. Bu beni bir hayli endişelendirmişti. </p>
<p class="calibre2">«Neden,» diye sordum. «Demin korktuğunu söyledin?» </p>
<p class="calibre2">Sophia, hafifçe titredi, sonra da ellerini birbirine kenetledi. </p>
<p class="calibre2">Hafif bir sesle, «Çünkü...» dedi. «Bu doğru. Sana bunu iyice anlatmam gerek, Charles... Çok önemli bir mesele bu. Anlayacağın, biz... tuhaf bir aileyiz... Hepimiz bir bakıma acımasız ve önyargılıyız... Fakat değişik konularda... Başka başka alanlarda... İşte beni düşündüren de bu... Hepimizin çeşitli konularda acımasız olması.» </p>
<p class="calibre2">Yüzümden, işin içinden çıkamadığımı anlamıştı sanırım. Heyecanla konuşmasına devam etti. </p>
<p class="calibre2">«Sana bunu daha açıkça anlatmaya çalışacağım, Charles... Örneğin... büyükbabamı ele alalım... Bir keresinde bize çocukluğunu anlatırken iki kişiyi bıçakladığını söylemişti... Hem de umursamaz bir tavırla... Bir kavga sırasında olmuş bu sanırım. Biri hakaret mi etmiş ne? İyi biliyorum... Fakat büyükbabam bu olayı gayet doğal buluyordu. Hatta hemen hemen unutmuş gibiydi... Tabii ben onun bunu rahat rahat anlattığını duyunca çok fena oldum...» </p>
<p class="calibre2">Başımı salladım. </p>
<p class="calibre2">Sophia, içini çekti. «Bu bir çeşit acımasızlık... Sonra... gelelim büyük anneme. O daha babam küçükken ölmüş tabii. Fakat halikında çok şey dinledim. Sanırım o, düşgücü geniş olmadığı için acımasızdı. Tilki avına meraklı atalar, 'Vurursun, olur biter,' diye düşünen sert adamlar... ölüm ve kalım konularında bütün sorumluluğu omuzlarına almaktan çekinmeyen küstah ve doğruluk düşkünü insanlar.» </p>
<p class="calibre2">«Biraz abartmıyor musun, Sophia?» </p>
<p class="calibre2">«Evet... galiba... Fakat ben o tiplerden daima korkarım. Doğruluk ve adalete düşkündürler, ama aslında bu da bir çeşit acımasızlıktır. Sonra... benim kendi annem... Bir aktris o... Dünyanın en şirin, en şeker kadını... Fakat her  şeyi kendine göre yorumlar... Yani bir bakıma farkına varmadan bencillik eder... Olayları kendi açısından değerlendirir... Bir olayı, kendi başına değil, 'Bana nasıl: tesir edecek?' diye düşünür... Bu da bazen insanı korkutuyor. Anlıyorsun değil mi? Roger amcamın karısı Clemency'i de unutma.,. Yengem, fizikçi. Bu ara önemli bir araştırmayla meşgul. Clemency yengem de acımasız... Gayet soğukkanlı... Fakat o işe kişilik karıştırmıyor... </p>
<p class="calibre2">Roger amcam, tam anlamıyla onun tersi. Dünyanın en iyi, en sevilecek adamı. Fakat aslında çok sinirli... Tepesi atmaya görsün. O zaman ne yaptığını bilmiyor... Sonra... babam var...» </p>
<p class="calibre2">Birdenbire sustu ve bir süre konuşmadı. </p>
<p class="calibre2">Sonra ağır ağır, «Babam,» diye mırıldandı. «Duygularını dengelemesini bilir. Hem gereğinden fazla. Onun ne düşündüğünü hiçbir zaman anlayamazsın. Duygularını kesinlikle belli etmez... Belki de bu, annemin kendisini daima duygularına kaptırmasının bir sonucu... Babam, kendisini savunmak için öyle davranıyor... Fakat ne olursa olsun, bu bazen beni... kaygılandırıyor.» </p>
<p class="calibre2">Başımı salladım. «Yavrum, boş yere kendini üzüyorsun. İşin' aslına bakarsan... belki herkes cinayet işleyebilir.» </p>
<p class="calibre2">«Evet, öyle sanırım... Hatta ben bile...» </p>
<p class="calibre2">«Saçmalama!» </p>
<p class="calibre2">«Tabii, Charles... Benim bir ayrıcalığım olduğunu savunamazsın. Herhalde ben de birini öldürebilirim...» </p>
<p class="calibre2">Bir an durdu. Sonra da yavaşça ekledi. «Fakat nedenin çok önemli olması gerek.» </p>
<p class="calibre2">O zaman güldüm. Gülmemek elimde değildi. Sophia da hafifçe gülümsedi. </p>
<p class="calibre2">«Belki ben budalanın biriyim, Charles. Fakat büyükbabamın ölümünü saran gizemin çözülmesi gerek... Şart bu! Gerçeği Öğrenmeliyiz. Eğer katil Brenda olsaydı...» </p>
<p class="calibre2">İşte o zaman birdenbire Brenda Leonides'e acıdım... </p>
<p class="calibre2"/>
</body>
</html>
