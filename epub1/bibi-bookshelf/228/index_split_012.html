<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_11"><b class="calibre4">10 </b></h2>
<p class="calibre2">O kadar ağır ağır kendime geldim ki, önce uyumuş olduğumu bile farketmedim. </p>
<p class="calibre2">Burnumda tatlı bir çiçek kokusu vardı. Tam önümde ise yuvarlak, beyaz bir leke adeta havada uçuyordu. </p>
<p class="calibre2">Gördüğümün bir insan çehresi olduğunu neden sonra anladım. Bu yüz, benden elli altmış santim ötede havada dalgalanıyordu. Aklım başıma geldikçe, gözlerim de keskinleşti tabii. Gerçekten gördüğüm yüz, sanki doğaüstü bir varlığı andırıyordu. Bir kere yusyuvarlak, alnı da çıkıntılıydı. Ufak, kara gözleri boncuk gibi parlıyordu. </p>
<p class="calibre2">Saçlarını sıkıca arkaya doğru taramıştı. Ve... bu yüz, bir vücuda bağlıydı. Sıska, ufak tefek vücuda... </p>
<p class="calibre2">O boncuk gibi gözlerin derin bir merakla bana dikilmiş olduğunu da farkettim. </p>
<p class="calibre2">«Merhaba...» </p>
<p class="calibre2">Gözlerimi kırpıştırarak, «Merhaba...» diye cevap verdim. </p>
<p class="calibre2">«Ben Josephine'im.» </p>
<p class="calibre2">Bunu ben de anlamıştım zaten. Sophia'nın kız kardeşi Josephine, on bir on iki yaşlarında vardı sanırım. </p>
<p class="calibre2">Aklın, hayalin alamayacağı kadar çirkin bir çocuktu. Büyük babasına da çok benziyordu. Onun yine Aristede Leonides gibi bir hayli akıllı olduğunu tahmin ettim. Pekâlâ mümkündü bu. </p>
<p class="calibre2">Josephine, «Sen,» dedi. «Sophia'nın sevgilisisin.» Ona, yanılmadığını söyledim. </p>
<p class="calibre2">Başını salladı. «Fakat buraya Baş Müfettiş Taverner'le geldin? Neden? Niçin buraya Baş Müfettiş </p>
<p class="calibre2">Taverner'la geldin?» </p>
<p class="calibre2">«Benim arkadaşım o.» </p>
<p class="calibre2">«Öyle mi? Ben ondan hoşlanmıyorum. Kendisine hiçbir şey söylemeyeceğim.» </p>
<p class="calibre2">«Neler örneğin?» </p>
<p class="calibre2">«Bildiklerimi... Çok şey biliyorum ben... Zaten her şeyi öğrenmekten hoşlanırım.» </p>
<p class="calibre2">Koltuğun dirsek dayanılacak yerine ilişerek yine dikkatle beni süzmeye devam etti. Doğrusunu isterseniz, bu tetkikten rahatsız olmaya başlamıştım. </p>
<p class="calibre2">«Büyükbabam öldürüldü. Bunu biliyor muydun?» </p>
<p class="calibre2">«Evet,» diye cevap verdim. «Biliyordum.» </p>
<p class="calibre2">«Onu zehirlediler... Eserine'le...» Bu kelimeyi çok dikkatle söylemişti. «Çok ilgi çekici. Öyle değil mi?» </p>
<p class="calibre2">«Herhalde öyle...» </p>
<p class="calibre2">«Bu mesele Eustace'la beni çok ilgilendiriyor, ikimiz de detektif romanlarından hoşlanırız... Zaten ben daima detektif olmak istedim... Şimdi hafiyelik ediyorum... İyi bir detektifim ben. Durmadan kanıtlar... ipuçları topluyorum.» </p>
<p class="calibre2">O, saldırıya devam etti. </p>
<p class="calibre2">«Baş Müfettiş Taverner'la gelen adam da detektif değil mi? </p>
<p class="calibre2">«Romanlarda, sivil polisleri potinlerinden tanıyabileceğiniz yazılı. Oysa bu detektifin ayağında süet ayakkabılar var.» </p>
<p class="calibre2">Mırıldandım. «E... Eski usuller değişiyor...» </p>
<p class="calibre2">Josephine, bu sözlerimi kendi düşüncelerine göre yorumladı. </p>
<p class="calibre2">«Evet... Herhalde artık burada da bir sürü değişiklik olacak... Biz Londra'ya gidecek ve nehrin kıyısında bir evde oturacağız. Annem uzun süreden beri böyle bir yer istiyordu. Sanırım çok memnun olacak. Babamın buna karşı çıkacağını da sanmıyorum... Kitaplarını o eve götürürlerse, bir şey demez... Daha önce bunu yapacak parası yoktu... Biliyor musun Jezebel yüzünden çok zarar etti o.» </p>
<p class="calibre2">Kaşlarımı kaldırdım. «Jezebel yüzünden mi?» </p>
<p class="calibre2">«Evet. Onu görmedin mi?» </p>
<p class="calibre2">«Ha! Jezebel, bir piyes miydi?... Hayır, onu görmedim. İngiltere'de değildim.» </p>
<p class="calibre2">«Piyes uzun zaman oynamadı zaten... Korkunç bir fiyaskoydu o... Doğrusunu istersen annem Jezebel'i oynayabilecek bir tip değil. Sen ne dersin?» </p>
<p class="calibre2">Magda'nın bende bıraktığı izlenimi düşündüm. Şeftali rengi sabahlıkla da gri tayyörle de Jezebel'i hatırlatan bir hali yoktu. Fakat ben onun bilmediğim bir yanı olduğuna inanmaya hazırdım. </p>
<p class="calibre2">İhtiyatlı bir tavırla, «Belki...» diye mırıldandım. «Belki gerçekten değil.» </p>
<p class="calibre2"/>
<p class="calibre2">«Büyükbabam piyesin bir fiyaskoyla sonuçlanacağını daima söyledi. O tarihi ve dini eserlere hiçbir zaman para yatırmayacağım açıkladı. «Bana inanın,» dedi. «O piyes tutulmayacak!» Fakat annem o rolü oynamayı aklına iyice koymuştu bir kere... Doğrusu eseri ben de pek sevmedim. Bir kere İncil'deki hikâyeye hiç benzemiyordu. Yani... Jezebel, İncil'deki gibi kötü değildi... Aksine... Vatanını çok seven, iyi bir kadıncağızdı o. </p>
<p class="calibre2">Bu yüzden piyes pek sıkıntılıydı. Yalnız sonu hoşuma gitti. Jezebel'i pencereden attılar. Fakat... köpekler gelip kadını yemedi. Doğrusu buna üzüldüm... Sen olsaydın üzülmez miydin? Ben hikâyenin en çok son kısmını severim. Yani, köpeklerin Jezebel'i yiyişini... Annem, köpeklerin sahneye çıkarılamayacağını söylüyor. Doğrusu bunun nedenini anlayamıyorum. Sanatçı köpekler yok mu?» Büyük bir heyecanla İncil'deki sözleri tekrarladı. </p>
<p class="calibre2">«Onu iyice yediler... sadece avuçları kaldı! Peki ama, Jezebel'in avuçlarını neden yememişler?» </p>
<p class="calibre2">«Doğrusu bu konuda hiçbir fikrim yok,» diye fısıldadım. </p>
<p class="calibre2">«Köpeklerin bu kadar titiz olmalarını insanın aklı almıyor... Hoş... Hiç de öyle değillerdir ya! Ne bulurlarsa yerler.» </p>
<p class="calibre2">Josephine, bir iki saniye İncil'deki bu esrarlı olayı düşündü. </p>
<p class="calibre2">Ben, usulca, «Piyesin başarısızlıkla sonuçlanmasına üzüldüm...» dedim. </p>
<p class="calibre2">«Ya... Öyle oldu. Annem fena halde üzüldü. Kritikler korkunç şeyler yazmışlardı. Annem bunları okur okumaz, hüngür hüngür ağlamaya başladı. Üstelik akşama kadar da susmadı. Kahvaltı tepsisini Gladys'in kafasına attı. Tabii Gladys de hemen çıkmak istediğini, artık yanımızda çalışamayacağını söyledi... Doğrusu çok eğlendim.» </p>
<p class="calibre2">Mırıldandım. «Senin melodramlardan çok hoşlandığın anlaşılıyor, Josephine.» </p>
<p class="calibre2">Josephine, başını salladı. «Büyükbabama otopsi yaptılar. Yani... onun neden öldüğünü anlamak istiyorlardı. </p>
<p class="calibre2">Otopsiyi adli tabip yapıyor. Ondan bazen A. T. diye sözediyorlar ama insanın o zaman aklı karışıyor. Bir an durdu. Sonra düşünceli düşünceli ekledi: «Sanki adama 'at' demek istiyor, fakat bunu saklamaya çalışıyorlarmış </p>
<p class="calibre2">gibi...» </p>
<p class="calibre2">«Büyükbabanın öldüğüne üzülüyor musun?» diye sordum. </p>
<p class="calibre2">«Yo... Pek üzülüyor sayılmam. Kendisini fazla sevmezdim. Benim bale derslerime engel oldu.» </p>
<p class="calibre2">«Ya... demek sen bale öğrenmek istiyordun?» </p>
<p class="calibre2">«Evet... Buna annem de razıydı. Babamın ise aldırdığı yoktu. Fakat büyükbabam iyi bir balerin olamayacağımı söyledi.» </p>
<p class="calibre2">Koltuğun dirsek dayanılan yerinden kalkarak, ayakkabılarım çıkardı. Ciddi bir tavırla ayak parmaklarının ucunda yükselmeye çalıştı. </p>
<p class="calibre2">Bir yandan da anlatıyordu. «Tabii bunun için bale ayakkabıları gerekiyor. O zaman bile bazen, insanın parmaklarının ucu su topluyor. Hatta iltihap yapıyor.» </p>
<p class="calibre2">Ayakkabılarım tekrar giyerek, umursamaz bir tavırla sordu. «Bu evden hoşlandın mı?» </p>
<p class="calibre2">Ağır ağır, «Pek emin değilim...» diye cevap verdim. </p>
<p class="calibre2">«Herhalde artık burasını satarlar. Yok Brenda bu evde oturmak isterse o başka... Muhakkak Roger amcayla Clemency yenge de artık uzaklara gitmekten vazgeçerler.» </p>
<p class="calibre2">Yavaş yavaş meraklanmaya başlıyordum. «Ne o?» dedim. «Onlar bir yere mi gidiyorlar?» </p>
<p class="calibre2">«Evet... Salı günü yolculuğa çıkacaklardı. Avrupa'da ya da Amerika'da bir yere gideceklerdi sanırım. Hem de uçakla. Clemency yenge şu yeni çıkan hafif uçak bavullarından almıştı.» </p>
<p class="calibre2">Kaşlarımı kaldırdım. «Onların gideceklerinden haberim yoktu. Bana kimse bundan sözetmedi.» </p>
<p class="calibre2">Josephine, «Tabii,» diye homurdandı. «Kimse bunu bilmiyordu ki... Aslında bir sırdı bu. Ancak onlar çıkıp gittikten sonra herkesin durumdan haberi olacaktı. Roger" amcayla Clemency yenge büyükbabama bir mektup bırakacaklardı...» </p>
<p class="calibre2">Bir an durdu, sonra ekledi. «Bunu yastığa iğnelemeyeceklerdi tabii. Böyle şeylerden yalnız eski kitaplarda sözediliyor. Bir de kadınların kocalarını  bıraktıkları zaman mektupları yastığa iğneliyorlar... Hem de iğne yastığına. Fakat artık bunu yapmak imkânsız. Zira kimsenin evinde büyük iğne yastığı yok.» </p>
<p class="calibre2">«Gerçekten öyle, Josephine... Roger amcan neden... buradan gidiyordu? Bunun sebebini biliyor musun?» </p>
<p class="calibre2">Kız, bana yan yan baktı. Gözlerinde kurnazca bir pırıltı belirdiğini farkettim. </p>
<p class="calibre2">«Bildiğimi sanıyorum. Bu mesele Roger amcanın Londra'daki bürosuyla ilgili. Pek emin değilim ama... </p>
<p class="calibre2">Roger amcanın zimmetine para geçirdiğini sanıyorum...» </p>
<p class="calibre2">«Bunu da nereden çıkardın?» </p>
<p class="calibre2">Josephine, yanıma sokuldu. Artık derin derin soluyor, nefesi yüzüme çarpıyordu. </p>
<p class="calibre2"/>
<p class="calibre2">«Büyükbabamın zehirlendiği gün olanlardan... Roger amcam, büyükbabamın odasına gitti. Saatlerce de çıkmadı... Büyükbabamla konuştular... Konuştular... Konuştular... Roger amcam, hiç işe yaramayan bir insan olduğunu... büyükbabamı hayal kırıklığına uğrattığım söyledi... 'Mesele para değil,' dedi. 'Beni, güvenini kazanamamış olduğumu anlamam sarsıyor.' Doğrusu Roger amca feci haldeydi...» </p>
<p class="calibre2">Küçük kıza bakarken birbirine zıt hislerin etkisi altındaydım. </p>
<p class="calibre2">«Josephine... kapılardan içeriyi dinlemenin ayıp olduğunu sana hiç söylemediler mi?» </p>
<p class="calibre2">Josephine, kesin bir tavırla başını salladı. </p>
<p class="calibre2">«Tabii söylediler. Fakat bazı şeyleri öğrenmek istersen... o zaman kapılardan içeride konuşulanları dinlemek zorunda kalırsın. Bence Baş Müfettiş Taverner de kapılardan dinliyor? Sen o fikirde değil misin?» </p>
<p class="calibre2">Bir an bu meseleyi büyük bir ciddiyetle düşündüm. Josephine, heyecanla sözlerine devam etti. </p>
<p class="calibre2">«Baş Müfettiş Taverner dinlemiyorsa bile öbür detektif dinliyor. Hani şu süet ayakkabılısı... Üstelik onlar herkesin çekmelerini karıştırıp, mektuplarını okuyor ve bütün sırlarını öğreniyorlar. Yalnız çok aptallar! Nereye bakmaları gerektiğini bilmiyorlar!» </p>
<p class="calibre2">Josephine, buz gibi bir sesle ve müthiş bir üstünlükle konuşmuştu. Fakat budalalığımdan onun neyi vurguladığını anlayamadım. Hiç de hoşa gitmeyecek bir yaratık olan küçük kız sözlerine devam etti. </p>
<p class="calibre2">«Eustace'la ben, bir sürü şey biliyoruz. Fakat... benim bilgim Eustace'dan da fazla. Bunları ona açıklayacak da değilim. Çünkü Eustace kadınların arasından büyük detektiflerin çıkmadığını söylüyor. Fakat ben çıkabileceğinden eminim. Bütün bildiklerimi not defterime yazacak, sonra da polisler iyice şaşırdıkları zaman ortaya çıkararak, 'Size cinayeti kimin işlediğini söyleyebilirim,' diyeceğim.» </p>
<p class="calibre2">«Josephine,» diye mırıldandım. «Sen çok detektif romanı okuyor musun?» </p>
<p class="calibre2">«Hem de nasıl! Hem de nasıl! Sürüyle okuyorum.» </p>
<p class="calibre2">«Galiba... büyükbabam kimin öldürdüğünü bildiğini sanıyorsun?» </p>
<p class="calibre2">«Evet... Gerçekten öyle... Fakat birkaç ipucu daha bulmam gerek.» Bir an durdu. Sonra da, «Baş Müfettiş </p>
<p class="calibre2">Taverner, cinayeti Brenda'nın işlediğini sanıyor, değil mi?» diye sordu. «Ya da Brenda'yla Laurence'in, birbirlerine âşık oldukları için büyükbabamı birlikte ortadan kaldırdıklarını düşünüyor.» </p>
<p class="calibre2">«Böyle şeyler söylememelisin, Josephine?» </p>
<p class="calibre2">«Neden? Onlar birbirlerine âşık.» </p>
<p class="calibre2">«Bu konuda hüküm veremezsin.» </p>
<p class="calibre2">«Aksine... verebilirim. Onlar birbirlerine mektuplar yazıyorlar. Aşk mektupları.» </p>
<p class="calibre2">«Josephine! Bunu nereden biliyorsun?» </p>
<p class="calibre2">«Nereden bileceğim? Aşk mektuplarını okudum. Aman, aman, ne aygın baygın  şeylerdi onlar. Tabii Laurence'in kendisi de aygın baygın. O kadar korkak ki, gidip savaşta döğüşmemiş. Bodrumlara inip, kalorifer yakmış... Uçan bombalar tepemizin üstünden geçtiği zaman Laurence yemyeşil kesilirdi. Şöyle parlak bir yeşil. </p>
<p class="calibre2">Eustace'la onun haline gülüp dururduk.» </p>
<p class="calibre2">Bilmiyorum, ona ne söylerdim? Fakat ben daha ağzımı açmadan, dışarıda bir otomobil durdu. Josephine, bir atılışta pencereye koştu. Ucu yukarı kalkık burnunu cama dayadı. </p>
<p class="calibre2">«Kim geldi?» diye sordum. </p>
<p class="calibre2">«Büyükbabamın avukatı Mr. Gaitskill. Herhalde vasiyetname için geldi.» </p>
<p class="calibre2">Heyecanla soluyarak odadan fırladı. Muhakkak detektiflik uğraşım sürdürecekti. </p>
<p class="calibre2">Magda Leonides, odaya girdi. Yanıma yaklaşıp, ellerimi tutunca epeyce şaşırdım. </p>
<p class="calibre2">«Çok şükür, hâlâ buradasınız...» diye mırıldandı, «insanın böyle anlarda bir erkeğe o kadar ihtiyacı oluyor ki.» </p>
<p class="calibre2">Ellerimi bırakarak, yüksek arkalıklı bir sandalyenin yanına gitti. Bunun yerini biraz değiştirdi, aynaya bir göz attı. Sonra da masadan küçük, mineli bir kutu alarak düşünceli bir tavırla bunu açıp kapamaya başladı. </p>
<p class="calibre2">Güzel bir pozdu bu. </p>
<p class="calibre2">Sophia, kapıdan başını uzatarak, annesine uyarıda bulunmak istiyormuş gibi, «Gaitskill!» diye fısıldadı. </p>
<p class="calibre2">Magda, başını salladı. «Biliyorum.» </p>
<p class="calibre2">Sophia, birkaç dakika sonra odaya girdiği zaman yanında ufak tefek, yaşlı bir adam vardı. Magda, mineli kutuyu masaya bırakarak, ona doğru gitti. </p>
<p class="calibre2">«Günaydın, Mrs. Philip. Yukarı  çıkarken buraya da uğradım. Vasiyetname konusunda bir anlaşmazlık olduğu görülüyor. Kocanızın bana yazdığı mektuptan, onun vasiyetnamenin bende olduğu sandığı anlaşılıyor. </p>
<p class="calibre2">Oysa Mr. Leonides bana bunu kasasına koyduğunu söylemişti. Herhalde siz bu konuda bir şey bilmiyorsunuz?» </p>
<p class="calibre2"/>
<p class="calibre2">«Zavallı 'Tatlı Babacığım'ın vasiyetnamesi konusunda mı?» Magda, hayret dolu gözlerini iyice açtı. «Ne bilebilirim? Yoksa... yukarıdaki o ahlâksız kadın vasiyetnameyi ortadan mı kaldırdı?» </p>
<p class="calibre2">«Mrs. Philip...» Avukat, Magda'ya uyarıda bulunurcasına işaret parmağını salladı, «...böyle çılgınca tahminler gereksiz. Bütün mesele kayınpederinizin vasiyetnameyi nereye koyduğunu öğrenebilmekte.» </p>
<p class="calibre2">«Fakat... o vasiyetnameyi imzaladıktan sonra... size yolladı. Muhakkak yolladı. Hatta bize bunu size gönderdiğini söyledi de&gt; </p>
<p class="calibre2">Mr. Gaitskill, «Anladığıma göre,» diye cevap verdi. «Polis Mr. Leonides'in kâğıtlarını gözden geçirmiş. </p>
<p class="calibre2">Gidip Baş Müfettiş Taverner'la bir konuşayım.» </p>
<p class="calibre2">Dönerek, odadan çıktı. </p>
<p class="calibre2">Magda, «Hayatım!» diye bağırdı. «O kadın vasiyetnameyi yaktı. Bundan eminim!» </p>
<p class="calibre2">«Saçma! O böyle budalaca bir şey yapmaz, anneciğim.» </p>
<p class="calibre2">«Bu budalaca bir şey sayılmaz ki! Vasiyetname bulunmadığı takdirde her şey ona kalacak.» </p>
<p class="calibre2">«Hişşşt... Gaitskill tekrar geliyor.» </p>
<p class="calibre2">Kısa boylu avukat, Baş Müfetiş Taverner'la içeri girdi. Arkalarında da Philip vardı. </p>
<p class="calibre2">Gaitskill, «Mr. Leonides,» diyordu. «Bana vasiyetnameyi bankadaki kasasına koyduğunu söylemişti... </p>
<p class="calibre2">Bunun orada emniyette olacağına inanıyordu.» </p>
<p class="calibre2">Taverner, «Hayır,» anlamında başını salladı. </p>
<p class="calibre2">«Bankaya telefon ettim. Orada Mr. Leonides'in hiçbir evrakı yokmuş. Sadece kendisi bankaya birkaç hisse senedi bırakmış.» </p>
<p class="calibre2">Philip, mırıldandı. «Acaba Roger... ya da Edith teyze... bir şey biliyor mu? Sophia, onlara buraya inmelerini söyler misin?» Fakat diğerleriyle birlikte bu aile toplantısına çağrılan Roger Leonides de bu konuda onlara yardım edemedi. </p>
<p class="calibre2">Adam, «Saçma!» diye homurdandı. «Tamamiyle saçma! Babam o vasiyetnameyi imzaladı ve açık açık bunu ertesi gün postayla Mr. Gaitskill'e göndereceğini söyledi.» </p>
<p class="calibre2">Bir koltuğa oturmuş olan Mr. Gaitskill, arkasına yaslanarak gözlerini kapadı. «Eğer hafızam beni yanıltmıyorsa... Mr. Leonides'in emirlerine göre hazırlanmış olan vasiyetname taslağı kendisine geçen sene kasımın yirmi dördünde yollandı. Mr. Leonides, taslağı beğendiğini bildirerek, bunu bana geri yolladı. Onun üzerine hazırlanan vasiyetnameyi imzalaması için kendisine gönderdim. Aradan bir hafta geçti. Sonunda ben Mr. </p>
<p class="calibre2">Leonides'e yeni vasiyetnameyi hatırlatmak zorunda kaldım. Bunu, tanıkların huzurunda imzalayarak bana yollamıştı. Hatta kendisine, 'Acaba değişmesini istediğiniz bir taraf mı var?' diye de sordum. Bana, 'Hayır,' dedi. </p>
<p class="calibre2">«Vasiyetnameden çok memnunum...' Sonra ekledi. 'Bunu imzaladıktan sonra bankaya yolladım.'» </p>
<p class="calibre2">Roger, heyecanla bağırdı. «Doğru çok doğru. Gerçekten olay geçen yıl, kasım ayının sonlarına doğru oldu. </p>
<p class="calibre2">Hatırlıyorsun değil mi, Philip? Babam bir gece hepimizi yukarı çağırdı ve oturup vasiyetnameyi okudu.» </p>
<p class="calibre2">Taverner, Philip Leonides'e döndü. </p>
<p class="calibre2">«Bunu siz de hatırlıyor musunuz, Mr. Leonides?» </p>
<p class="calibre2">Philip, «Evet,» dedi. </p>
<p class="calibre2">Magda, mırıldandı. «Bu tıpkı 'Voysey Mirası'na benziyordu...» Zevkle içini çekti. «Bence vasiyetnamelerin dramatik bir havası vardır...» </p>
<p class="calibre2">«Miss Sophia?» </p>
<p class="calibre2">Sophia, başını salladı. «Evet... Olayı çok iyi hatırlıyorum.» </p>
<p class="calibre2">Taverner, «Vasiyetnamenin şartları nelerdi?» diye sordu. </p>
<p class="calibre2">Mr. Gaitskill, kelimelerini özenle seçerek, kısa bir cevap verecekti. Fakat Roger Leonides ondan önce davrandı. </p>
<p class="calibre2">«Pek basit bir vasiyetnameydi. Kız kardeşlerim.., yani Electro'yla Joyce ölmüş, onlara ayrılan para da tekrar babama kalmıştı. Joyce'un oğlu William, Birmanya'da şehit düşmüştü. Annesinden ona kalan para böylece babasına geçmiş oluyordu...» Derin bir soluk aldı. «Babamın artık Philip, ben ve çocuklardan başka yakını yoktu. Bütün bunları bize babam açıkladı zaten. </p>
<p class="calibre2">Edith teyzeye, vergiler çıktıktan sonra elli bin sterlin, Brenda'ya da... yine vergiler çıktıktan sonra... yüz bin sterlin bırakıyordu. Bu ev Brenda'nın olacaktı. Ya da isterse ona Londra'da uygun bir yer alınacaktı. Geri kalan para üçe ayrılacaktı. Bunun bir kısmı bana bir kısmı Philip'e verilecek, üçüncü hisse ise Sophia, Josephine ve Eustace arasında paylaşılacaktı. Eustace'la Josephine'in payı, onlar reşit oluncaya kadar banka tarafından idare edilecekti. İşte bu kadar... Öyle değil mi, Mr. Gaitskill?» </p>
<p class="calibre2"/>
<p class="calibre2"/>
<p class="calibre2">Mr. Gaitskill, «Evet,» diye cevap verdi. «Hazırladığım vasiyetnamenin şartları... bunlar... Kaba taslak tabii.» </p>
<p class="calibre2">Avukatın sesinden konuşmasına izin verilmediği için biraz kızdığını anlamak kabildi. </p>
<p class="calibre2">Roger, başını salladı. «Babam vasiyetnameyi bize okudu. Bu konuda bir sözümüz olup olmadığını... </p>
<p class="calibre2">konuşmak isteyip isteme' dibimizi de sordu. Tabii söyleyecek bir şey yoktu.» </p>
<p class="calibre2">Miss de Haviland, atıldı. «Brenda bir şeyler söyledi.» </p>
<p class="calibre2">Magda, sevinç ve heyecanla, «Evet,» diye haykırdı". «Sevgili ihtiyar Aristede'çiğinin ölümünden söz etmesine dayanamayacağını söyledi. 'Bu sözleri duydukça tüylerim diken diken oluyor, hayatım,' dedi. 'Sen öldükten sonra o iğrenç parayı ne yapayım? Para pul istemem ben.'» </p>
<p class="calibre2">Miss de Haviland, «O da âdet yerini bulsun diye itiraz etti,» dedi. «Brenda ayarındaki kadınlar böyledir işte. </p>
<p class="calibre2">O tabakadan olanlar bu .şekilde hareket ederler.» </p>
<p class="calibre2">Alçaltıcı, acımasız sözlerdi bunlar. İşte o zaman birdenbire Edith de Haviland'ın Brenda'dan ne kadar nefret ettiğini anladım. </p>
<p class="calibre2">Mr. Gaitskill, mırıldandı. «Mr. Leonides, malını mülkünü adil bir şekilde pay ediyordu.» </p>
<p class="calibre2">Müfettiş Taverner, sordu. «Vasiyetname okunduktan sonra ne oldu?» </p>
<p class="calibre2">Roger, «Ne olacak?» diye cevap verdi. «Babam bunu imzaladı.» </p>
<p class="calibre2">Taverner, öne doğru eğildi. </p>
<p class="calibre2">«Babanız vasiyetnameyi ne zaman ve nasıl imzaladı?» </p>
<p class="calibre2">Roger, dönerek yalvarırcasına karısına baktı. Clemency, bu bakışa derhal konuşarak cevap verdi. </p>
<p class="calibre2">Diğerlerinin de bu işi onun üzerine almasına razı oldukları anlaşılıyordu. </p>
<p class="calibre2">«Vasiyetname okunduktan sonra olanları mı Öğrenmek istiyorsunuz? Her şeyi? En ufak ayrıntısına kadar?» </p>
<p class="calibre2">«Evet, Mrs. Roger. Bütün bunları anlatırsanız memnun olurum.» </p>
<p class="calibre2">«Kayınpederim, vasiyetnameyi masaya bıraktıktan sonra içimizden birine... Roger'a sanırım... zili çalmasını söyledi. Zile uşak Johnson cevap verdi. Kayınpederim ondan hizmetçi Janet Woolmer'i çağırmasını istedi, ikisi de içeri girince, vasiyetnamesini imzaladı. Janet'le Johnson'a da daha alta imza atmalarım söyledi.» </p>
<p class="calibre2">Gaitskill, başını salladı. «Tamam. Uygun olanı da budur. Bir vasiyetnamenin, bunu yapan kişi tarafından iki tanığın huzurunda imzalanması gerekir. O iki tanık da hemen onun arkasından, aynı zamanda ve aynı yerde vasiyetnameye imzalarını atarlar.» </p>
<p class="calibre2">Taverner, Clemency'e baktı. «Ondan sonra ne oldu?» </p>
<p class="calibre2">«Kayınpederim Johnson'la Janet'e teşekkür etti. Onlarda odadan çıkıp gittiler... Mr. Leonides, vasiyetnameyi masadan alarak, şöyle uzunca bir zarfa koydu. Bunu ertesi günü Mr. Gaitskill'e göndereceğini söyledi.» </p>
<p class="calibre2">Baş Müfettiş Taverner, etrafına bakındı. «Mrs. Roger'ın sözlerini kabul ediyor musunuz? Vasiyetnamenin okunmasından sonra bunlar mı oldu?» </p>
<p class="calibre2">Odadakiler, «Evet...» </p>
<p class="calibre2">«Öyle...» diye mırıldandılar. </p>
<p class="calibre2">«Vasiyetnamenin masada olduğunu söylediniz. Sizler masaya çok yakın mıydınız?» </p>
<p class="calibre2">«Hayır... Pek yakın değildik.,. En yakın olanımız masadan dört beş metre gerideydi...» </p>
<p class="calibre2">«Mr. Leonides, size vasiyetnameyi okuduğu zaman masanın başında mı oturuyordu?» </p>
<p class="calibre2">«Evet.» </p>
<p class="calibre2">«Vasiyetnameyi okuduktan sonra... fakat onu imzalamadan önce. ayağa kalktı  mı? Ya da... masadan uzaklaştı mı?» </p>
<p class="calibre2">«Hayır.» </p>
<p class="calibre2">«Uşakla hizmetçi kâğıdın altına imzalarını attıkları zaman bunda yazılı olanları okuyabilirler miydi?» </p>
<p class="calibre2">Clemency, «Hayır,» dedi. «Kayınpederimin vasiyetnamesinin şartlan hizmetçileri ilgilendirmezdi.» </p>
<p class="calibre2">Taverner, mırıldandı. «Anlıyorum... Yani... anlayamıyorum. ..» </p>
<p class="calibre2">Ani bir hareketle cebinden uzunca bir zarf çıkararak, ileri doğru eğildi ve bunu avukata uzattı. </p>
<p class="calibre2">«Şuna bir bakın... Ve ne olduğunu bana söyleyin.» </p>
<p class="calibre2">Mr. Gaitskill, zarfın içindeki katlı kâğıdı çekti. Gözleri müthiş bir hayretle açıldı.  Şimdi kâğıdı elinde çevirip duruyordu. </p>
<p class="calibre2">«İşte bu... biraz şaşılacak bir şey. Meseleyi kesinlikle anlayamıyorum. Neredeydi bu? Acaba bunu sormama izin verir misiniz?» </p>
<p class="calibre2">«Kasadaydı. Mr. Leonides'in diğer kâğıtları arasında.» </p>
<p class="calibre2"/>
<p class="calibre2">Roger, «Fakat... bu nedir?» diye sordu. «Bu telâşınız neden?» </p>
<p class="calibre2">«Bu, babanızın imzalaması için hazırladığım vasiyetname, Roger... Fakat... bütün bu anlattıklarınızdan sonra aklım iyice karıştı. İşin içinden çıkamıyorum. Çünkü... bu vasiyetname imzalı değil.» </p>
<p class="calibre2">«Ne? O halde bu da vasiyetnamenin bir kopyası.» </p>
<p class="calibre2">Avukat, cevap verdi. «Hayır. Mr. Leonides, ilk kopyayı bana geri verdi. Ben de ondan asıl vasiyetnameyi hazırlattım. Bu vasiyetnameyi.» Kâğıda parmağıyla vurdu. «İmzalaması için babanıza yolladım. Anlattıklarınıza göre Mr. Leonides, bunu gözlerinizin önünde imzaladı. İki tanık da daha alta imzalarını attılar... Fakat... buna karşın bu vasiyetname imzalı değil.» </p>
<p class="calibre2">Philip Leonides, bağırdı. «Fakat bu imkânsız!» Adam, bayağı heyecanlanmış, hatta... canlanmıştı. Onun bu halini ilk kez görüyordum. </p>
<p class="calibre2">Taverner, «Babanızın gözleri iyi görür müydü?» diye sordu. </p>
<p class="calibre2">«Glokoma'sı vardı onun. Bu yüzden okumak için kalın camlı gözlükler kullanırdı tabii.» </p>
<p class="calibre2">«O akşam da gözlüklerini takmış mıydı?» </p>
<p class="calibre2">«Takmaz olur mu? Gözlüklerini, vasiyetnameyi imzaladıktan sonra çıkardı. Ondan önce hep gözündeydi bunlar. Bu konuda yanılmadığımı sanıyorum.» </p>
<p class="calibre2">Clemency, «Evet,» dedi. «Yanılmıyorsun.» </p>
<p class="calibre2">«Ve... vasiyetname imzalanmadan önce hiç kimse masaya yaklaşmadı? Bundan emin misiniz?» </p>
<p class="calibre2">Magda, gözlerini kıstı. «Hım... Acaba?... İnsan o sahneyi gözlerinin önünde canlandırabilse...» </p>
<p class="calibre2">Sophia, atıldı. «Masaya kimse yaklaşmadı... Büyükbabam da hep masanın başındaydı. Orada oturdu.» </p>
<p class="calibre2">«Masa, şimdiki yerindeydi, değil mi? Yani pencerenin, kapının ya da bir perdenin yakınında değildi?» </p>
<p class="calibre2">«kayır. Şimdi durduğu yerdeydi.» </p>
<p class="calibre2">Taverner, içini çekti. «Vasiyetnamenin ne şekilde değiştirildiğini anlamaya çalışıyorum...» Bir an durdu. </p>
<p class="calibre2">«Böyle bir değiştirme olduğu kesin. Mr. Leonides, biraz önce yüksek sesle okunduğu vasiyetnameyi imzaladığını sanıyordu tabii.» </p>
<p class="calibre2">Roger, sordu. «imzalar silinmiş olamaz mı?» </p>
<p class="calibre2">«Hayır, Mr. Leonides. Böyle bir şey yapılmış olsaydı, yeri kalırdı... Tabii, bir ihtimal daha var... Mr. </p>
<p class="calibre2">Gaitskill'in Mr. Leonides'e gönderdiği ve onun burada, gözlerinizin önünde imzaladığı vasiyetname bu değil.» </p>
<p class="calibre2">Avukat, atıldı. «Aksine! Bunun, benim yolladığım vasiyetname olduğuna yemin edebilirim. Kâğıtta küçük bir kusur var. Yukarıda, sol köşede bu... Adeta bir uçağa benziyor. Bunu, vasiyetname hazırlandığı zaman farketmiştim.» </p>
<p class="calibre2">Leonides'ler şaşkın şaşkın birbirlerine baktılar. </p>
<p class="calibre2">Mr. Gaitskill, başını salladı. «Tuhaf bir durum... Şimdiye kadar böyle bir olayla karşılaşmadım.» </p>
<p class="calibre2">Roger, mırıldandı. «Fakat... imkânsız bu. Hepimiz de oradaydık. Böyle bir şey olamaz.» </p>
<p class="calibre2">Miss de Haviland, alaycı bir tavırla öksürdü. </p>
<p class="calibre2">«Olan bir .şey için, 'Bu olamaz!' deyip, nefes tüketmek gereksiz. Böyle bir olay olmuş işte... Şimdi durum ne olacak? Ben asıl bunu öğrenmek istiyorum.» </p>
<p class="calibre2">Gaitskill, derhal ihtiyatlı bir avukat haline bürünüverdi. </p>
<p class="calibre2">«Durumun dikkatle incelenmesi gerek... Tabii bu vasiyetname yüzünden daha önce yapılmış olanlar geçersiz sayılıyor. Mr. Leonides'in, tam bir iyi niyetle bu vasiyetname olduğunu sanarak, bir kâğıdın altına imza attığım gören bir sürü tanık var... Hım... Çok enteresan... İlgi çekici, küçük bir hukuki mesele.» </p>
<p class="calibre2">Taverner, saatine bir göz attı. </p>
<p class="calibre2">«Korkarım, öğle yemeğine.oturmanıza engel oldum...» </p>
<p class="calibre2">Philip, «Burada kalıp bizimle öğle yemeği yemez misiniz, Mr. Taverner?» diye sordu. </p>
<p class="calibre2">«Teşekkür ederim, Mr. Leonides. Fakat bu imkânsız. Swinly Dean'de Dr. Gray'le buluşacağım.» </p>
<p class="calibre2">Philip, avukata döndü. </p>
<p class="calibre2">«Siz bizimle yemek yersiniz değil mi, Gaitskill?» </p>
<p class="calibre2">«Evet, Philip. Teşekkür ederim.» </p>
<p class="calibre2">Herkes ayağa kalkmıştı. Ben usulca, yan yan Sophia'ya yaklaştım. </p>
<p class="calibre2">Alçak sesle, «Kalacak mıyım? Yoksa gidecek miyim?» diye sordum. Bir eski zaman şarkısının adına benzemişti bu. Durum pek gülünçtü doğrusu. </p>
<p class="calibre2">Sophia, «Gitmen daha iyi olur sanırım,» dedi. </p>
<p class="calibre2"/>
<p class="calibre2">Taverner'e yetişmek için sessiz sedasız dışarı süzüldüm. Josephine arka kısma açılan yeşil kumaş kaplı kapıya asılmış bir öne bir arkaya sallanıyordu. Bir şeyin kendisini pek eğlendirdiği belliydi. </p>
<p class="calibre2">Ağır ağır, «Polisler çok aptal...» diye mırıldandı. </p>
<p class="calibre2">Sophia, salondan çıktı. «Sen ne yapıyordun, Josephine?» </p>
<p class="calibre2">«Dadıya yardım ediyordum.» </p>
<p class="calibre2">«Bana kalırsa, kapıdan içeriyi dinliyordun.» </p>
<p class="calibre2">Josephine, Sophia'ya dilini çıkardıktan sonra çabucak uzaklaştı. </p>
<p class="calibre2">Sophia, içini çekti. «Bu çocuk da bir mesele...» </p>
<p class="calibre2"/>
</body>
</html>
