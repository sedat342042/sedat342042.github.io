<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_13"><b class="calibre4">12 </b></h2>
<p class="calibre2">Taverner odadan çıktıktan sonra kısa bir sessizlik oldu. </p>
<p class="calibre2">Sonra, «Baba,» diye mırıldandım. «Katiller nasıl insanlardır?» </p>
<p class="calibre2">Bizim ihtiyar, düşünceli bir tavırla bana baktı. Birbirimizi o kadar iyi anlardık ki, bu soruyu sorduğum zaman kafamdan neler geçtiğini hemen sezdi. Bu yüzden de bana gayet ciddi bir tavırla cevap verdi. </p>
<p class="calibre2">«Evet... Bu şimdi... çok önemli... Senin için, çok önemli... Cinayet yakınma kadar sokuldu. Artık buna dışarıdan, sakin sakin bakmaya devam edemezsin.» </p>
<p class="calibre2">Cinayet şubesinin çözdüğü 'esrarlı cinayetlerle' daima ilgilenmiştim. Tabii amatörcesine. Fakat, babamın da dediği gibi bu olayları  dışarıdan sakin sakin seyretmekle yetinmiştim. Sanki bir vitrine bakıyormuşçasına rahattım. Ama şimdi cinayet hayatıma karışmış, hatta önemli bir parçası halini almıştı. Sophia bunu benden çok önce sezmişti tabii. </p>
<p class="calibre2">Bizim ihtiyar, devam etti. </p>
<p class="calibre2">«Bilmem bu soruyu bana sorman doğru mu? Seni, Yard'da çalışan psikiyatri uzmanlarıyla tanıştırabilirim. </p>
<p class="calibre2">Onların katiller hakkında bilmedikleri yok... Ya da, Taverner da sana caniler hakkında bazı şeyler anlatabilir... </p>
<p class="calibre2">Yalnız, anladığıma göre sen benim, tecrübelerime dayanarak bu mesele hakkında düşündüklerimi kısaca açıklamamı istiyorsun.» </p>
<p class="calibre2">Minnetle, «Evet,» diye cevap verdim. «Ben bunu istiyorum.» </p>
<p class="calibre2">Babam parmağıyla masanın üzerine bir daire çizdi. </p>
<p class="calibre2">«Katiller nasıl insanlar? Karşılaştığım canileri düşünüyorum da... Bunlardan bazıları...» Yüzünde oldukça hüzünlü bir gülümseme belirdi, «...çok iyi insanlardır.» </p>
<p class="calibre2">Yüzümden şaşırdığımı anlamak kabildi sanırım. </p>
<p class="calibre2">«Evet,» diye başını salladı. «Gerçekten iyi insanlardır... Senin ve benim... ya da biraz önce dışarı  çıkan Roger Leonides gibi basit, terbiyeli, sakin adamlar... Anlayacağın, cinayet amatörce bir suçtur... Tabii, düşündüğün anlamdaki cinayeti kastediyorum, gangsterleri değil... insan, o terbiyeli, sıradan adamlara bakar ve... </p>
<p class="calibre2">onların adeta bir kaza yüzünden katil oluverdiklerini düşünür... Fena bir duruma düşmüşlerdir... Ya da bir şeyi çok istemişlerdir... Bir kadını... Birinin parasını... Bunu elde edebilmek için cana kıymışlardır. Çoğumuza engel olan fren, onlara tesir etmez. Bildiğin gibi bir çocuk arzusunu, hiç çekinmeden hareket haline sokabilir. Kedi yavrusuna kızar ve, 'Seni öldüreceğim!' diye haykırır. Çekici aldığı gibi hayvanın başına vurur. Sonra da kedisi tekrar canlanmadı diye hüngür hüngür ağlar... Bazı çocuklar, küçük kardeşlerini... eğlencelerine engel olduğu... </p>
<p class="calibre2">ya da artık anneleri kendileriyle eskisi gibi ilgilenmediği için... arabasından alıp suda boğuverirler. Fakat onlar kısa zaman sonra bu hareketlerinin yanlış olduğunu anlayacak bir devreye girerler. Yani... o şekilde davrandıkları için cezalandırılacaklarını bilirler. Daha sonra da yaptıklarının çok kötü olduğunu hissedecek olgunluğa erişirler. Fakat korkarım bazı kimseler, büyümelerine, yaşlanmalarına karşın ruh ve ahlâk yönünden olgunlaşamazlar. Cinayetin fena olduğunu bilirler ama bunu hissedemezler. Şimdiye kadar rastladığım katillerin samimi olarak pişmanlık duyduklarını hiç sanmıyorum... Belki de bu Kabil'in vurduğu damga. Katiller, normal insanlardan ayrıdırlar. Çok başkadır onlar. Cinayet, kötü ve yanlış bir şeydir ama... onlar için değil. Böyleler! </p>
<p class="calibre2">için cinayet 'gereklidir'... Kurbanları bunu 'istemiştir.' Onlar da 'başka çare' bulamamışlardır.» </p>
<p class="calibre2">Mırıldandım. «Birinin ihtiyar Leonides'den nefret ettiğini... uzun zaman nefret ettiğini düşünelim. Bu yeterli bir neden olabilir mi?» </p>
<p class="calibre2">«Yalnız nefret? Doğrusu pek sanmıyorum.» Babam beni merakla süzdü. «Nefret dediğin zaman iyice artmış, taşmış bir hoşnutsuzluğu kasdediyorsun değil mi? Kıskançlıkla karışık nefret başkadır... Bu sevgi ve hayal kırıklığından doğar. Herkes Constance Kent'in öldürdüğü küçük erkek kardeşini çok sevdiğinden sözetti. Fakat kız, çocuğa gösterilen sevgi ve ilgiyi kendi üzerine çekebilmek için onu ortadan kaldırmıştı sanırım. Bana kalırsa, katillerin çoğu nefret ettikleri kimselerden çok, sevdiklerini öldürüyorlar... Sonunda, ancak sevdiklerimiz hayatımızı cehenneme çevirebilir.» Bir an durdu. </p>
<p class="calibre2">«Fakat bu sözlerim pek işine yarayacak gibi değil... Eğer yanılmıyorsam, sen katili anlamana yardım edecek bazı ipuçları istiyorsun... O evdeki normal ve şirin insanlardan hangisinin katil olduğunu farketmene yardım edecek bir işaret... Bilinen bir işaret... Bir ipucu.» </p>
<p class="calibre2">«Evet... Öyle...» </p>
<p class="calibre2">«Acaba böyle bir işaret var mı? Olabilir mi?» Düşünceli düşünceli sustu. «Biliyor musun? Bence katillerin müşterek bir tek tarafları olabilir. Kendilerini beğenmişlikleri...» </p>
<p class="calibre2">«Kendilerini beğenmişlikleri mi?» </p>
<p class="calibre2"/>
<p class="calibre2">«Evet...  Şimdiye kadar rastladığım katillerin içinde kendini beğenmeyeni hiç yoktu. Zaten yüzde doksan dokuz felâketlerine bu kendilerini beğenmeleri neden olur. Belki yakalanacaklarından korkarlar ama... yine de ortada  şişine  şişine dolaşmadan, böbürlenmeden yapamazlar. Ekseri, polisin eline düşmeyecek kadar zeki olduklarına inanırlar.» Kısa bir sessizlikten sonra ekledi. «Bir şey daha var. Katiller, konuşmak isterler.» </p>
<p class="calibre2">«Konuşmak mı?» </p>
<p class="calibre2">«Evet... Cinayet işleyen bir insan yapayalnızdır artık. Bunu birine anlatmayı... ona iyice açılmayı ister ama... </p>
<p class="calibre2">tabii bunu da yapamaz. Bu yüzden konuşma arzusu büsbütün artar. İşte o zaman... cinayeti nasıl işlediğini anlatamayacağı için, hiç olmazsa olaydan sözeder. Tahminler yürütür. Olanları sık sık tekrarlar... </p>
<p class="calibre2">«Ben senin yerinde olsaydım Charles, özellikle buna dikkat ederdim. Tekrar oraya git... Evdekilerin arasına karış ve onları konuştur. Tabii bu iş öyle kolay olmayacak. Suçlu ya da suçsuz, hepsi de bir yabancıyla konuşma fırsatı buldukları için sevinecekler. Çünkü artık hepsinin de birbirlerine söyleyemeyecekleri şeyleri var... Fakat... </p>
<p class="calibre2">sana açılanlar arasında bazı farklar olduğunu hissedeceğini sanmıyorum... Saklayacak bir şeyi olan bir insanın aslında ağzını açmaması gerekir. Savaşta Entelijans'da çalışanlar bunu gayet iyi öğrendiler. Düşmanın eline geçtin mi adını, rütbeni ve numaranı söylersin, işte o kadar. Yalan uydurmaya... masal anlatmaya kalkanlar ekseri ağızlarından bir şey kaçırırlar... Charles, git o evdekiler i konuştur. Belki biri farkına varmadan bir şey söyler ya da bir açıklamada bulunur.» </p>
<p class="calibre2">O zaman babama Sophia’nın ailedekilerin acımasızlığı, hainliği hakkında söylediklerini anlattım. Çok ilgilenir gibi oldu. </p>
<p class="calibre2">«Evet...» diye mırıldandı. «Senin Sophia işin can alacak noktasına değinmiş. Her ailenin bir kusuru... zayıf bir tarafı vardır. </p>
<p class="calibre2">Çok kimse bir tek zayıflıkla başa çıkabilir. Fakat ayrı ayrı iki zayıflık kolay kolay altedilemez... Soyaçekim çok ilginç bir şey... De Havilandların hainliğiyle, Leonideslerin acımasızlığını al. De Havilandlar mükemmel. </p>
<p class="calibre2">Çünkü acımasız değiller. Leonidesler de iyi. Çünkü onlar da hain sayılmazlar. Fakat bir de bu iki ailenin kusurlarının ondan sonraki nesilde birleştiğini düşün. Yani bu iki huy, birinin şahsında birleşsin. Ne demek istediğimi anlıyor musun?» </p>
<p class="calibre2">Doğrusu ben meseleye bu yönden bakmamıştım. </p>
<p class="calibre2">Babam, «Fakat soyaçekimi düşünüp de kafanı boş yere yorma,» dedi. «Bu çok karışık, anlaşılması güç bir konu. Hayır, oğlum... Oraya git... Bırak evdekiler seninle konuşsunlar. Senin Sophia bir konuda çok haklı. Her ikinizin de gerçeği bilmesi, öğrenmesi gerek. Şart bu. İşin iç yüzünü bilmelisiniz.» </p>
<p class="calibre2">Ben tam odadan çıkarken ekledi. «Çocuğa da dikkat et.» </p>
<p class="calibre2">«Josephine mi? Yani, ne yaptığımı onun anlamamasını mı istiyorsun?» </p>
<p class="calibre2">«Hayır, kasdettiğim o değil. Çocuğu korumaya çalış demek istedim. Onun başına bir şey gelmesini arzu etmem.» </p>
<p class="calibre2">Hayretle bakakalmışım. </p>
<p class="calibre2">«Haydi, haydi, Charles,» diye homurdandı. «O evde soğukkanlı bir katil var, Josephine denilen kızın ise olanları bildiği... gözünden hiçbir şeyin kaçmadığı anlaşılıyor.» </p>
<p class="calibre2">«Evet... Örneğin Roger olayını biliyordu. Tabii adamın para çaldığına inandı o da başka. Bana duyduklarını anlattı. Bu, Roger'ın sözlerine iyice uyuyor.» </p>
<p class="calibre2">«Tabii... Dünyada en iyi tanıklar, çocuklardır. Ben küçüklerin sözlerine güvenirim. Yalnız çocukları mahkemeye çıkarmak doğru değildir. O zaman işleri alt üst ederlerle. Çünkü küçükler doğrudan doğruya sorguya çekilmekten hoşlanmazlar. Ya bir şeyler mırıldanıl'... ya da aptal aptal bakınarak, bir şey bilmediklerini söylerler. Çocuklardan en çok, onlar gösterişe kalktıkları zaman faydalanabilirsin. Josephine de aynı şeyi yapmış </p>
<p class="calibre2">zaten. Gösterişe kalkmış. Aynı yöntemle ondan bir hayli şey öğrenebilirsin. Kıza, soru sormaya kalkma. Sanki onun bir şey bilmediğinden eminmişsin gibi bir tavır takın. O zaman dili çözülür.» Ekledi. «Fakat Josephine'i korumaya çalış. Belki bildiği bazı şeyler katilin hoşuna gitmez.» </p>
<p class="calibre2"/>
</body>
</html>
