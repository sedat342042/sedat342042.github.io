<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Carpik Evdeki Cesetler</title>
    <meta name="generator" content="pdftohtml 0.36"/>
    <meta name="author" content="parbo"/>
    <meta name="date" content="2006-09-07T12:25:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_3"><b class="calibre4">2 </b></h2>
<p class="calibre2">İngiltere'ye, iki yıldan biraz daha uzun bir süre sonra dönebildim. Bunların rahat ve mutlu yıllar olmadığını söyleyeyim... Sophia'ya sık sık mektup yazıyor, ondan da cevap alıyordum. Aslında ne onunkiler, ne de benimkiler ateşli aşk mektuplarıydı... Daha çok yakın iki arkadaşın yazabileceği  şeylerdi bunlar... Birbirimize fikirlerimizi, düşüncelerimizi ve günlük yaşantımızı anlatmaya çalışıyorduk. Buna karşın Sophia'ya karşı duyduğum duygular daha derinleşti, daha kuvvetlendi... Onun duyguları hakkında da aynı  şeyleri söyleyebileceğimden eminim... </p>
<p class="calibre2">İngiltere'ye, eylülde, yumuşak, gri bulutlarla kaplı bir günde döndüm. Solgun ışıkta ağaçlar altın gibi pırıldıyorlardı. Rüzgârın neşeli, şakacı nefesi yüzünüzü okşuyordu. Havaalanından Sophia'ya telgraf çektim. </p>
<p class="calibre2"><b class="calibre5"> </b></p>
<p class="calibre2"><b class="calibre5">«Londra'dayım. Biraz önce uçaktan indim. Bu akşam saat dokuzda benimle Mario'da yemek yer</b> <b class="calibre5">misin? </b></p>
<p class="calibre2"><b class="calibre5">Charles.» </b></p>
<p class="calibre2">Bir iki saat sonra oturmuş, Times gazetesini okurken, gözüm 'Doğum Evlenme Ölüm' sütunundaki bir isme takıldı. Leonides'di bu. </p>
<p class="calibre2">Heyecanla okudum. </p>
<p class="calibre2"/>
<p class="calibre2"><b class="calibre5">«Brenda Leonides'in pek sevgili eşi Aristede Leonides, 19 Eylül... günü, Swinly Dean'de, 'Üç Kuleli</b> <b class="calibre5">Ev' adlı malikânesinde hayata gözlerini yummuştur. Kendisi seksen sekiz yaşındaydı... </b>» </p>
<p class="calibre2"/>
<p class="calibre2">Bunun hemen altında bir ilân daha vardı. </p>
<p class="calibre2"/>
<p class="calibre2"><b class="calibre5">«Aristede Leonides'in Swinly Dean'deki 'Üç Kuleli' evinde birdenbire ölmesi, çocuklarını ve</b> <b class="calibre5">torunlarını sonsuz acılara boğmuştur...» </b></p>
<p class="calibre2"/>
<p class="calibre2">Bu iki ilân biraz tuhafıma gitti. Herhalde gazetedeki ilân memurlarından biri bir yanlışlık yapmıştı. Fakat beni asıl Sophia ilgilendiriyordu. Hemen genç kıza bir telgraf daha çektim. </p>
<p class="calibre2"/>
<p class="calibre2"><b class="calibre5">«Büyükbabanın öldüğünü gazetede okudum. Başın sağolsun. Seni ne zaman göreceğimi bildir. </b></p>
<p class="calibre2"><b class="calibre5">Charles.»</b> </p>
<p class="calibre2"/>
<p class="calibre2">Sophia'nın telgrafını akşam üzeri saat altıda, babamın evinde aldım. Genç kız, </p>
<p class="calibre2"/>
<p class="calibre2"><b class="calibre5">«Saat dokuzda Mario'da olacağım. </b></p>
<p class="calibre2"><b class="calibre5">Sophia.» </b></p>
<p class="calibre2"/>
<p class="calibre2">diyordu. </p>
<p class="calibre2"/>
<p class="calibre2">Onu tekrar göreceğimi düşündükçe hem heyecanlanıyor, hem de kaygılanıyordum. Dakikalar, insanı çıldırtacak bir ağırlıkla, adeta sürüne sürüne geçti. Mario'ya randevu saatinden yirmi dakika önce gittim. Sophia ise beş dakika geç geldi. </p>
<p class="calibre2">Uzun süreden beri görmediğiniz, fakat o süre zarfında sık sık düşündüğünüz bir kimseyle ilk karşılaştığınız zaman muhakkak sarsılırsınız. Sophia, nihayet lokantanın iki yana da açılan camlı kapılarından içeri girdiği zaman bana sanki düş görüyormuşum gibi geldi. Genç kız, siyahlar içindeydi. Bu da, tuhaf bir şekilde şaşırmama neden oldu. Restorandaki diğer kadınların çoğu da siyahlıydı ama nedense ben Sophia yas elbisesi giymiş gibi bir duyguya kapıldım. Bu yüzden de onun ölenlerin arkasından yasa bürünen bir insan olmasına hayret ettim. </p>
<p class="calibre2">Oysa Sophia, en yakınının arkasından bile yas tutmayacak kadar gerçekçi bir kızdı. </p>
<p class="calibre2">Önce barda kokteyl içtik. Sonra salona geçerek, ayırttığım masaya oturduk. Nedense heyecanla, çabuk çabuk konuşuyor, Kahire'deki eski arkadaşlar hakkında sorular soruyorduk. Yapay, bir konuşmaydı bu. Fakat hiç olmazsa o ilk sıkıntılı anların geçmesine yardım etti. Sophia'ya, büyük babasının ölümünden dolayı başsağlığı diledim. O da bunun 'pek ani' olduğunu söyledi. Sonra tekrar eski günlere döndük. İşte o zaman kuşkuyla bu buluşmamızda bir tuhaflık olduğunu düşünmeye başladım. Bu ilk karşılaşmanın verdiği sıkıntıdan daha başka bir şeydi. Açıkçası Sophia bir tuhaftı... Bir hayli tuhaf... Yoksa bana başka biriyle tanıştığını... onu benden çok sevdiğini mi söyleyecekti? Bana olan duygularında yanıldığını mı itiraf edecekti? </p>
<p class="calibre2">Fakat ben, meselenin bu olduğunu pek sanmıyordum. Ama ne olduğunu da anlayamıyordum. O arada yine o cansız konuşmamıza devam ediyorduk... </p>
<p class="calibre2">Birdenbire, garson kahve fincanlarını önümüze koyarken benim de aklım başıma geldi. İşte Sophia'yla, vaktiyle olduğu gibi bir lokantada, küçük bir masanın başında, karşılıklı oturuyorduk. Sanki birbirimizden hiç ayrılmamıştık. </p>
<p class="calibre2">«Sophia,» diye fısıldadım. </p>
<p class="calibre2">O da hemen cevap verdi. «Charles!» </p>
<p class="calibre2">Rahat bir soluk aldım. </p>
<p class="calibre2">«Neyse... Çok şükür o tuhaf devreyi atlattık. Bize ne oldu, Allahaşkına?» </p>
<p class="calibre2">içini çekti. «Herhalde suç bendeydi. Pek aptalca davrandım.» </p>
<p class="calibre2">«Fakat artık durum düzeldi değil mi?» </p>
<p class="calibre2">«Evet, düzeldi.» </p>
<p class="calibre2">Birbirimize gülümsedik. </p>
<p class="calibre2">«Sevgilim...» diye fısıldadım. Sonra da sordum. «Benimle ne zaman evleneceksin?» </p>
<p class="calibre2">Tebessümü sönüverdi. Yine o eski halini almıştı. </p>
<p class="calibre2">Usulca, «Bilmiyorum...» diye cevap verdi. «Seninle evlenebileceğimden pek emin değilim, Charles.» </p>
<p class="calibre2">«Fakat, Sophia... Neden? Niçin evlenemeyeceksin? Artık sana bir yabancı gibi mi geliyorum? Tekrar bana alışmak için zaman mı istiyorsun? Yoksa başka biri mi var? Hayır...» Birdenbire durdum. «Ben budalanın biriyim. Mesele bunların hiçbiri değil...» </p>
<p class="calibre2">Başını salladı. «Hayır, değil...» Bekledim. O alçak bir sesle, «Asıl mesele,» dedi. «Büyükbabamın ölümü.» </p>
<p class="calibre2">«Büyükbabanın ölümü mü? Neden? Bu bizi nasıl etkiler? Yoksa... aklına tuhaf şeyler mi geldi? Örneğin... </p>
<p class="calibre2">para gibi... Yani... Büyükbaban sana bir şey bırakmadı  mı?... Fakat, sevgilim, bunun benim için bir önemi olduğunu sanıyorsan...» </p>
<p class="calibre2">«Bunun parayla ilgisi yok...» Dudaklarının kenarında bir gülümseme belirip kayboldu. «Senin benimle </p>
<p class="calibre2">'olduğum gibi' evlenmeye hazır olduğundan eminim... Eskiler öyle derlermiş değil mi?... Büyükbabam ömründe para kaybetmedi, Charles.» </p>
<p class="calibre2">«O halde mesele nedir?» </p>
<p class="calibre2">«Onun ölümü... Anlayacağın, ben onun... öyle... ölüvermediğini sanıyorum, Charles. Yani... galiba... onu öldürdüler.» </p>
<p class="calibre2">Hayretle Sophia'ya baktım. </p>
<p class="calibre2">«Fakat... ne tuhaf fikir! Bu da nereden aklına geldi?» </p>
<p class="calibre2">«Önce, bu benim aklıma gelmedi! Doktor tuhaf bir şekilde hareket etti. Defin ruhsatını imzalamaya yanaşmadı. Yakında otopsi yapacaklar. Ölümün tabii olmadığından kuşkulandıkları belli.» </p>
<p class="calibre2">Bu konuda onunla tartışmaya kalkışmadım. Sophia, gerçekten akıllı ve zeki bir kızdı. Vardığı neticelerin sağlamlığına da inanabilirdiniz. </p>
<p class="calibre2">Onun yerine içtenlikle, «Belki boş yere kuşkulanıyorlar,» dedim. «Neyse... Bunu geçelim... Varsayalım ki kuşkularında haklılar. .. Bu, sana ve bana nasıl etki edebilir?» </p>
<p class="calibre2">«Bazı durumlarda pekâlâ evlenecek kimselerin üzerinde özellikle ve dikkatle durulur...» </p>
<p class="calibre2">«Bir dakika... neredeyse bağıracaksın. Neler söylemek istediğini biliyorum. Bunlara inandığından da eminim. Varsayım olarak iddialarını ben de kabul edebilirim.» </p>
<p class="calibre2">«Fakat ben onurlu bir insanım, Charles. Hatta gereğinden fazla onurluyum. Evliliğimizin herkes için olağanüstü bir şey olmasını istiyorum. Aşk için yapılan bir özverinin canlı simgesi olamam ben!... Ama dediğim gibi belki durum düzelir...» </p>
<p class="calibre2">«Yani... doktor bir hata yaptığını mı anlar?» </p>
<p class="calibre2">«Doktor hata yapmamışsa bile... büyükbabamı uygun birinin öldürmüş olmasının anlaşılması da işlerin düzelmesine yardım eder.» </p>
<p class="calibre2">«Ne demek istiyorsun, Sophia?» </p>
<p class="calibre2"/>
<p class="calibre2">«Söylediğim korkunç bir şeydi, Charles. Fakat insan hiç olmazsa dürüst davranmalı.» </p>
<p class="calibre2">Ne diyeceğimi anlamıştı sanırım. Beni hemen susturdu. </p>
<p class="calibre2">«Hayır, Charles. Artık başka bir şey söyleyecek değilim. Hatta belki de... gereğinden fazla gevezelik ettim. </p>
<p class="calibre2">Fakat bu gece gelip seni görmeye karar vermiştim. Seninle konuşmam, meseleyi iyice anlatmam gerekiyordu. Bu esrar aydınlanıncaya kadar bir karara varamayız.» </p>
<p class="calibre2">«Hiç olmazsa bana durumu anlat.» </p>
<p class="calibre2">Başını salladı. </p>
<p class="calibre2">«Hayır... Anlatmak istemiyorum.» </p>
<p class="calibre2">«Fakat Sophia...» </p>
<p class="calibre2">«Hayır, Charles. Senin, bizi, benim açımdan görmeni arzu etmiyorum. Senin bu olaya tarafsız bir şekilde, başka bir açıdan bakman gerekiyor.» </p>
<p class="calibre2">«Peki, ben bunu nasıl yapabilirim?» </p>
<p class="calibre2">Parlak mavi gözlerinde tuhaf bir pırıltıyla beni süzdü. </p>
<p class="calibre2">«Bunu babandan öğrenebilirsin...» </p>
<p class="calibre2">Kahire'deyken Sophia'ya babamın Scotland Yard'ın Müdür Muavinlerinden olduğunu söylemiştim. Zaten hâlâ o görevdeydi. Sophia'nın sözlerini duyar duymaz kalbimi buzdan bir el sıkmaya başladı sanki. </p>
<p class="calibre2">«Demek durum bu kadar kötü?» </p>
<p class="calibre2">«Öyle sanıyorum. Kapının yanındaki masada, tek başına oturan adamı görüyor musun? Şu anlamsız yüzlü, yakışıklıca, sert tavırlı adamı?» </p>
<p class="calibre2">«Evet!» </p>
<p class="calibre2">«Ben bu akşam Swinly Dean'den trene binerken o da istasyondaydı.» </p>
<p class="calibre2">«Yani peşinden buraya mı geldi?» </p>
<p class="calibre2">«Evet. Sanırım hepimiz de... nasıl derler?... göz altındayız. Zaten bütün aileye de evden ayrılmamamızı üstü kapalı  şekilde söylediler. Fakat ben seni görmeye karar vermiştim.» Kavgaya hazırlanıyormuş gibi başını kaldırdı. «Banyonun penceresinden çıktım ve su borusuna tutunarak aşağıya indim.» </p>
<p class="calibre2">«Sevgilim!» </p>
<p class="calibre2">«Fakat polis bu işin uzmanı. Tabii sana telgraf çektiğimi de biliyorlardı. Eh... neyse... buradayız... </p>
<p class="calibre2">beraberiz... Fakat bundan sonra tek başımıza mücadele etmemiz gerek.» </p>
<p class="calibre2">Bir an durdu. Sonra ekledi. </p>
<p class="calibre2">«Ne yazık ki... birbirimizi sevdiğimiz... kuşku götürmeyecek bir gerçek.» </p>
<p class="calibre2">«Tabii,» diye cevap verdim. «Orası kesin. Fakat ben 'maalesef demeyeceğim. Seninle, Dünya Savaşı'ndan sağ salim çıktık... Kaç kez ölümden kurtulduk. Yaşlı bir adamın ani ölümünün mutluluğumuza engel olmaması gerekir. Sahi, Büyükbaban kaç yaşındaydı?» </p>
<p class="calibre2">«Seksen sekiz...» </p>
<p class="calibre2">«Şimdi hatırladım... Times'da okumuştum. Bana kalırsa Büyükbaban yaşlılıktan öldü. Kendini bilen bir doktor da bu gerçeği kabul eder.» , </p>
<p class="calibre2">Sophia, içini çekti. «Eğer büyükbabamı tanısaydın... onun herhangi bir şeyden ölmüş olmasına şaşardın.» </p>
<p class="calibre2"/>
</body>
</html>
