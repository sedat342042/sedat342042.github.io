<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>Yedinci Bölüm</h2>
<p>Matt ön kapıyı açtı. &quot;Harika bir düğündü! Ama devamlı gü-lümsemekten yüz kaslarım ağrımaya başladı. &quot;Kendall’ın arkasından gelmediğini farkedince merakla dönüp ona baktı. ”Ne oldu?&quot;</p>
<p>&quot;Bana aptal bir romantik diyebilirsin, ama tüm hayatım boyunca damadın beni kucağına alarak eşikten geçirmesini hayal ettim.”</p>
<p>Matt gülümseyerek onu kollarına aldı. &quot;Doğru, aptal bir romantiksin, ama âşık olduğum yanlarından biri de bu zaten.”</p>
<p>Karısını kucağına alarak içeri taşıdı. Kendali elini Matt'in boynuna sarıp dudaklarına uzandı ve hayatı boyunca hatırlamak&#160;üzere uzun uzun öptü. İlk evlerinde İlk öpüşmeleriydi bu. Bu ev&#160;Gibb’in onlara düğün hediyesiydi. Tümüyle döşenmiş, vergileri&#160;ödenmiş, hazır bir halde. Kendali onun bu cömertliği karşısında&#160;hayrete düşmüştü. Evi düzenlemesi için tuttuğu mimar Gibb’in&#160;üstelemeleriyle düğüne kadar işini bitirmiş, hatta üç gün önce&#160;teslim etmişti.</p>
<p>Matt, Kendall’ı yere indirip duvağına uzandı. &quot;Artık şunu çıkarsak olur mu?&quot;</p>
<p>Kendall’ın da yardımıyla duvağı çıkardı ve eğilip karısını tekrar arzuyla öptü. Bittiğinde Kendall’ın nefesi kesilmiş, mutluluktan başı dönmeye başlamıştı. Kollarını açarak çok hoşuna&#160;giden yeni evinde dönmeye başladı. Tamamen ahşap olan evin&#160;odaları geniş ve ferahtı, pencereler Blue Ridge dağlarına bakıyordu. Her yanı saran kereste ve taze boya kokusunu asla&#160;unutmayacaktı. Ömrünün kalan kısmını bu evde Matt ve çocuklarıyla birlikte geçireceği düşüncesi çok hoşuna gitmişti. Kendi&#160;kendine, “Burayı sevdim,” diye fısıldadı.</p>
<p>Matt ceketini çıkarmış, ellerini cebine sokmuştu. Mobilyaların üzerinde kalmış etiketlerine ve aksesuarları yerleştirilmemiş odalara bakınarak, &quot;Ama biraz eksik galiba,” dedi.</p>
<p>”Şu anda pek iyi görünmediğini biliyorum, ama düzelteceğim. Kendi eşyalarımızı da yerleştirdiğimizde çok güzel olacak.” Ellerini kocasının göğsüne yasladı, ”Oh, Matt, burada çok mutlu&#160;olacağız.”</p>
<p>Matt de kollarını onun beline sardı. ”Bu çok güzel bir haber ama açlıktan ölmek üzereyim. Babam buzdolabında yiyecek bir&#160;şeyler olduğunu söylemişti.”</p>
<p>Kendall’ı bırakıp mutfağa yöneldi ve dolapta bulduğu şampanya şişesini çıkardı. ”Ben bunu açarken sen de gelip şu kartları okur musun? Tanrım, şu yiyeceklere bak, babam bütün marketi satın almış galiba.”</p>
<p>Kendall tezgâhın üzerinde duran kartı eline aldı. &quot;İkinizle de gurur duyuyorum. Sevgilerimle, Babanız. Not: Bardaklar buzdolabında.”</p>
<p>Matt güldü. &quot;Her şeyi düşünmüş, değil mi?”</p>
<p>&quot;Eğer halayımız için Mars’a gitmek isteseydik, herhalde elinden geleni yapardı.”</p>
<p>Matt elindeki işe ara vererek karısına baktı. &quot;Üzgünüm, Kendall, balayı için ters bir zaman oldu.”</p>
<p>&quot;Biliyorum,” dedi Kendall yavaşça.</p>
<p>Matt’in genel yayın yönetmeni beklenmedik bir anda ölmüştü ve bu ani ölüm Matt’in hem kişisel, hem de iş hayatında büyük bir boşluk yaratmıştı. Boş kalan görev için henüz kimseyi bulamamıştı ve bulana kadar da, balayı için bile olsa, gazeteden&#160;bir yere ayrılamazdı. Kendall bunu çok fazla önemsememişti.&#160;içine girdiği aile ona istediklerinin kat kat fazlasını vermiş, onu&#160;ailenin bir üyesi olarak benimsemişlerdi.</p>
<p>Şampanyalarını içip sandviçlerini yerken bir yandan da düğünün dedikodusunu yapıyorlardı. Matt önündekileri silip süpürüyordu ama Kendall heyecandan doğru dürüst yiyemiyordu. Elindeki ekmeğin kabuklarını didikleyerek dışarıya baktı. &quot;Arazinin bir kısmını olduğu gibi bırakmak istiyorum. Ağaçlara kuş&#160;yemlikleri koyacağım. Belki sincaplarımız ve rakunlarımız da&#160;olur.”</p>
<p>&quot;Koku yaparlar.&quot;</p>
<p>&quot;Evin içinde olmayacaklar ki. Bir de geyiklerimiz olsa.” Matt hiç de hevesli görünmüyordu, ama Kendall ona aldırmadı. &quot;Düşünsene, evimizin etrafında gezinirler.&quot;</p>
<p>&quot;Eğer evimizin etrafında geyikler olursa, inan bana av zamanının ilk gününde bütün dostlarımız buraya doluşurlar.”</p>
<p>&quot;Bunu duymak bile istemiyorum. Evimizin hiçbir duvarında içi doldurulmuş bir kafa görmeye dayanamam.&quot;</p>
<p>&quot;Senin ava karşı nefretini hiç anlamıyorum, Kendall. Bu, babamın da, benim de çok sevdiğimiz bir spor. Çevremizdeki insanlar da öyle.”</p>
<p>&quot;Ben de, bir insanın masum bir hayvanı öldürmekten nasıl zevk alabildiğini hiç anlamıyorum.”</p>
<p>“Çok yumuşaksın.”</p>
<p>&quot;Öyle,” diyerek gülümsedi Kendall. ”Bir yaz büyükannemle bir geyik yavrusunun hayatını kurtarmıştık. Onu çok sevdiğimiz&#160;şelalenin hemen yanında bulmuştuk. Haftada en az bir kere piknik yapmaya giderdik oraya. Küçük sayılırdı, ama ben de çok&#160;küçük olduğum için önce korkmuştum. Bacağı kırılmıştı, bu yüzden arabaya dek kucağımızda taşıdık. Sonra eve götürüp ayağını sardık ve iyileşip ormana dönünceye dek ona baktık.&quot;</p>
<p>&quot;Desene bir sonraki av sezonuna hazırlamışsınız yavruyu.”</p>
<p>&quot;Mattl&quot;</p>
<p>&quot;Affedersin, hayatım.&quot; Uzanıp Kendall’ı yanağından öptü. &quot;Kendimi nasıl affettlrebilirim?&quot;</p>
<p>Kendall, Matt'in elini yakalayarak avucunu öptü ve başparmağının etli kısmını hafifçe ısırdı. &quot;Beni yatağa götür,” diye fısıldadı davetkâr bir sesle.</p>
<p>Yatak çoktan hazırdı. Çiçekler vazolara konmuş, sehpa ve dolapların üzerine yerleştirilmişti. Bunlar Gibb’in işiydi tabii ki.&#160;Sabırsızca birbirlerini soyarken, gelinliğin sayısız düğmesi yüzünden kıkırdıyorlar, ama bu, arzulannı daha da arttınyordu. İlk&#160;kez birlikte olmak için düğün gecesini beklemiş olmaları, şimdi&#160;Kendall’ın çok hoşuna gitmişti. Matt flört ettikleri ve nişanlı oldukları dönemde onunla sevişmemiş, sonuna kadar direnmişti.&#160;Şimdilerde çok az çift sevişmek için düğün gecesine kadar sabrediyordu. Bu artık hemen hemen unutulmuş bir gelenekti. Ne&#160;Kendall, ne de Matt için seks hayatlarının ilk deneyimi değildi&#160;bu, ama ilişkileri başladığı günden beri Matt gerçek bir be-</p>
<p>yetendi gibi davranmış ve kendine eş olarak seçtiği kadını, daha önce birlikte olduğu diğer kadınlardan üstün tutup onunla sevişmeyerek onu onurlandırmıştı. Bu eski gelenek kadınlara yönelik, haksızca uygulanan bir çifte standarttan başka bir şey değildi, ama yine de Kendall onun kendini tutmasını çok heyecan verici ve romantik bulmuştu. Kapıda vedalaştıkları gecelerin bi&#160;çoğunda Kendall onu arzulamış ve prensibini unutacağını ummuş, hatta onu tahrik etmeye çalışmıştı, ama Matt inadından&#160;vazgeçmemişti. Şimdiyse, Matt’in elleri vücudunu keşfederken,&#160;Kendall bu anın ilişkilerine kattığı değeri düşünüyordu.</p>
<p>”Tam istediğim gibi bir eş olacaksın, biliyorum,” diye fısıldadı Kendall’ı öperken.</p>
<p>&quot;Buna söz veriyorum.”</p>
<p>Kendall uyandıktan ve gözü odaya alıştıktan sonra mutlulukla gülümsedi; bu, düğün gecesinden sonraki sabahtı ve Kendall kendini dünyanın en şanslı kadını olarak görüyordu. Kocası son derece tatlı ve nazik bir sevgiliydi. Gece boyunca, uykudan gözleri kapanıncaya dek sevişmişler, gün doğarken birbirlerinin kollarında uykuya dalmışlardı.</p>
<p>Kendall hâlâ uyumakta olan kocasına dönüp uyandırma-maya dikkat ederek onu seyretmeye başladı. Uyurken öyle masum ve öyle güzel görünüyordu ki, Kendall ona yeniden âşık olduğunu hissediyordu. Aklına dün gece yaşadıkları gelince, arzuları tekrar canlandı. Elini örtünün altına sokup onu okşamaya başladı.</p>
<p>&quot;Günaydın, sevgilim.”</p>
<p>Matt boğuk bir sesle bir şeyler mırıldandı.</p>
<p>Eli kasıklarında dolaşıyordu. 'Sana günaydın dedim.”</p>
<p>Matt yine anlaşılmaz, bir şeyler mırıldanarak gözlerini açtı, ama daha ayılmamıştı.</p>
<p>&quot;Kendall?”</p>
<p>'Sonunda hatırlayabildin.”</p>
<p>'Hep saatin alarmıyla uyandığım için bu biraz değişik geldi.”</p>
<p>'Saatini atabilirsin. Çünkü bundan sonra böyle olacak.”</p>
<p>&quot;Her sabah mı?”</p>
<p>&quot;Neden olmasın?” Matt’in göğsünü öperek yavaş yavaş aşağılara doğru inmeye başladı.</p>
<p>'Kendall... ” Genç kadın yanıt yerine hafifçe göbeğini ısırdı. 'Kendall, babam geldi.”</p>
<p>”Hmm?”</p>
<p>Matt onu kenara çekip yataktan kalktı ve camdan dışarı baktı. &quot;Pikabın sesini duydum.&quot;</p>
<p>Kapının sesini duyduğunda Kendall buna inanamamıştı. Matt aceleyle üzerini giydi ve ona döndü. 'Sen de kalkıp giyin-sen iyi olacak.”</p>
<p>Şaşkın bir halde yataktan doğrulup Matt’in odadan çıkışını izledi. Bir süre belki gider umuduyla bekledi, ama aşağıdan&#160;gelen konuşmalardan anladığı kadarıyla ne Gibb’in gitmeye, ne&#160;de Matt’in gelmeye niyeti vardı. Giyinip aşağıya inmekten başka&#160;çaresi yoktu.</p>
<p>&quot;İşte gelin geliyor!” Gibb son derece neşeli görünüyordu. Kendall’ı sımsıkı kucaklayıp tekrar tezgâhın başına döndü. &quot;Size şöyle güzel bir kahvaltı hazırlamamın sakıncası yoktur herhalde, değil mi?”</p>
<p>Kulaklarına inanamıyordu Kendall. Daha ilk sabahlarıydı bu. Bunu açıkça söylemeyi tercih ederdi, ama Gibb o kadar&#160;mutluydu ki, bir şey söyleyemedi.</p>
<p>Tabii ki yok, Gibb.”</p>
<p>Ama keyifsizliğini gizlemeyi başaramamış, ses tonu ve yüz ifadesi Gibb’in gözünden kaçmamıştı. Yaşlı adam hemen beline&#160;bağladığı önlüğü çözmeye başladı.</p>
<p>&quot;Belki de o kadar iyi bir fikir değildir, gitsem daha iyi olacak.”</p>
<p>&quot;Saçmalama, baba. Kendall sabahları çok çekilmez olduğunu söylemişti. Öyle değil mi, sevgilim?&quot;</p>
<p>Kendall hissettiklerinden dolayı pişman olmuştu. &quot;Matt haklı, Gibb. Bunun çok kötü bir huy olduğunu biliyorum, ama gerçekten yeni uyandığım zaman çok suratsız oluyorum.”</p>
<p>&quot;Peki öyleyse.&quot; Neşesi hemen yerine gelmişti. &quot;Omletin nasıl olsun?”</p>
<p>Kendall oturduğunda masanın üzerindeki süslü paketleri farketti, &quot;Yine mi hediyeler? İnanamıyorum.”</p>
<p>&quot;Babam getirdi.&quot;</p>
<p>&quot;Benim evde unutmuşlar. Ben kahvaltıyı hazırlarken sen de paketleri açsana.”</p>
<p>Hepsi de oldukça pahalı şeylerdi. En sona küçük bir paket kalmıştı. Tam açarken Gibb atıldı. &quot;Onu bu sabah Roscoe Cal-loway getirdi.”</p>
<p>Bunu duymak Kendall’ın çok hoşuna gitmişti. &quot;Öyle mi? Ne kadar düşünceli!” Roscoe mahkeme binasında otuz yıldır çalışan hademeydi. Aralarında iyi bir arkadaşlık kurulmuştu. Paketten çok güzel bir çerçeve çıktı. Kendall üzerindeki kartı okudu,</p>
<p>Mutluluklar, Roscoe ve Henrietta Calloway. Onları düğünde göremedim. Neden gelmediler acaba?”</p>
<p>&quot;Sana onları çağırmamamızın daha iyi olduğunu söylemiştim, hayatım.” &#160;&#160;&#160;'</p>
<p>&quot;Ama çağırdım, çünkü öyle istedim. Roscoe çok hoş bir insan. Üstelik sizden de hep övgüyle bahsediyor.”</p>
<p>Gibb omleti bir tabağa yerleştirip Kendall'ın önüne koydu. Sonra yumuşak bir sesle, &quot;Roscoe tabii ki iyi bir insan,” dedi.&#160;&quot;Ama o ve karısı bu düğünün onlara göre bir yer olmadığını biliyorlar.”</p>
<p>Kendall şaşkın bir ifadeyle Matt’e baktı. Ama o da aynı fikirdeydi. ”Bu düğün beyazlara aitti, Kendall.”</p>
<p>Kendall için sabah hiç de iyi başlamamıştı, duyduklarına inanamıyordu. Ama ikisi de son derece ciddi ve sakin görünüyorlardı.</p>
<p>&quot;Eminim Roscoe davet ettiğin için memnun olmuştur. Ama o neyin doğru, neyin yanlış olduğunu iyi bilen biri, Kendall.&quot; Uzanıp gelinin omzunu okşadı. &quot;Merak etme, sen de öğreneceksin.”</p><h2>Sekizinci Bölüm</h2>
<p>Direksiyon başında geçen ve saatler süren yolculuktan sonra Kendall’ın ayakta duracak hali kalmamıştı. Ama uyumadan önce yapacak işleri vardı. Hepsinden önce de Kevin’a&#160;yatacak bir yer ayarlaması gerekiyordu. Eski eşya odasında&#160;küçük bir şilte buldu. Bunu daha önce bir köpek ve yavruları için&#160;kullanmışlardı. Şilteyi büyükannesinin temizlik malzemelerini&#160;koyduğu kutunun içine yerleştirerek Kevin’ın uyuyabileceği hale&#160;getirdi.</p>
<p>&quot;Yiyecek bir şeyler var mı?”</p>
<p>Koltuk değneklerinin üzerinde oldukça yorgun görünüyordu, ama yine de Kendall’ın onca ısrarına rağmen yatıp uyuma-makta inat ediyordu. Dahası, bir av köpeği gibi sürekli onu takip ediyordu.</p>
<p>Kendall sese dönüp onu hemen arkasında buluverince sinirlenerek, &quot;Beni deli ediyorsun!” diye tersledi. &quot;Eğer yatmayacaksan, hiç değilse bir yere otur ve beni oda oda izlemekten vazgeç.”</p>
<p>”Sen de arka kapıdan kaç, değil mi?”</p>
<p>Kendall sıkıntılı bir nefes aldı. &quot;Eğer bunu gerçekten düşünmüş olsam bile, ki öyle değil, inan bir kilometre daha araba kullanacak halde değilim. Onun için rahat ol, tamam mı?”</p>
<p>Sonra adamın sorusunu hatırlayan Kendall, &quot;Bir bakalım, yiyecek bir şeyler bulabilir miyiz?” dedi.</p>
<p>Kilerde pek bir şey yoktu, yalnızca fasulye konservesi ve şeftali reçeli bulabilmişti. &quot;Pek iç açıcı bir yemek olmayacak.”&#160;&quot;Farketmez. Hiçbir şey olmamasından daha iyi.”</p>
<p>&quot;Yarın biraz alışveriş yaparım, o zamana dek buzdolabı da soğumuş olur.”</p>
<p>Yiyecekleri bölüşüp yediler. Çocuklar sataştığı zaman almış olduğu bisküvilerden de vardı. Bu kolay unutabileceği bir olay değildi. Koltuk değneğini omzuna yiyen çocuk aklına geldiğinde, sabah mor lekeler ve acıyla uyanacağını düşünerek&#160;onun adına üzüldü. Öte yandan adamın cesareti onu şaşırtmış&#160;ve ayrıca hoşuna da gitmişti. Demek ki, hafızasının kaybı kişiliğinde çok yoğun bulunan koruma duygusunu yok edememişti.&#160;Yardımına koştuğu için ona kızmıştı, ama yine de çok heyecanlanmış olduğunu itiraf etti. Sonuçta adam onu gerçekten&#160;isteyerek korumuştu. Kendall'ın asıl hoşuna giden de buydu&#160;zaten, istek duymuş olması. Ona ait bir bölgeye girildiğini düşünmüş ve onu koruma konusunda hiç tereddüt etmemişti. Bu&#160;tür maço tavırlardan hoşlanan bir kadın değildi ama yine de etkilenmişti. Sonuçta fiziksel gücü de kişiliği kadar sağlam olan bir&#160;erkek tarafından korunmaktan aldığı keyif onu utandırıyordu.&#160;Daldığı düşüncelerden ani bir soruyla uyandı.</p>
<p>&quot;İyi bir aşçı mısın?”</p>
<p>&quot;Çok iyi değilim, ama aç kalmayız, merak etme.”</p>
<p>&quot;Galiba burada uzun bir süre kalacağız.”</p>
<p>&quot;Sanırım hafızan düzelene dek kalsak iyi olacak. Tedavi için çok uygun bir yer burası. Sessiz, huzurlu.”</p>
<p>&quot;Peki, ya işim ne olacak?”</p>
<p>Kendall ayağa kalkıp aceleyle masayı toplamaya başladı. Bulaşıkları lavaboya koyup geri geldiğinde adam elini kemer&#160;bandına takarak onu kendine çekti. Parmak kemikleri midesine&#160;batıyor, canını acıtıyordu.</p>
<p>&quot;Benim bir işim vardı, değil mi?”</p>
<p>&quot;Tabii ki vardı.”</p>
<p>&quot;Neydi peki?&quot;</p>
<p>&quot;Söylersem boşuna heyecanlanmış olursun. İşinden çok zor vazgeçebilecek insanlardansın, onun için anlatırsam hemen&#160;işinin başına dönmek isteyeceğinden eminim. Böyle bir şey de&#160;imkânsız olduğuna göre söylememin bir anlamı yok. Ama merak&#160;etme, iyileştiğin zaman işini bıraktığın gibi bulacaksın. Bilmesi&#160;gereken herkese haber verdim. Hepsi de benimle aynı fikirde.”</p>
<p>&quot;Ne zaman haber verdin? Buradaki telefon kapalı.&quot;</p>
<p>&quot;Hastanedeyken aramıştım.&quot;</p>
<p>&quot;Öyleyse neden kimse aramadı? Ya da bir kart yollamadı? Bence çok garip bu.”</p>
<p>&quot;Doktor ziyaretçilere engel oldu. Hiç kimseyi hatırlayamayacağın için ziyaretçiler sürüsü zihnini iyice karıştıracak ve iyilikten çok kötülük yapmış olacaklardı. Postadan bir şey gelecek kadar&#160;da kalmadık zaten.”</p>
<p>John sesini çıkarmadan kabullendi, ama kuşkusu kaybolmamıştı.</p>
<p>&quot;Her şeyi hallettim, inan bana. Kariyerin kesinlikle tehlikede değil.”</p>
<p>&quot;Kariyer mi? Sadece bir iş değil yani?”</p>
<p>&quot;Öyle de denebilir.”</p>
<p>”Bir ipucu ver. Doktor? Avukat? Kızılderili reisi?”</p>
<p>&quot;Çocukken dinlediğin ninniyi hatırlıyor musun?”</p>
<p>Gülümsedi. &quot;Galiba hatırlıyorum.&quot; Durdu. &quot;Çocukken yaptığım bir şeyi hatırlıyorum da seni nasıl hatırlayamıyorum?” Gözleri Kendall’ın göğüslerinde dolaştı.</p>
<p>Bu yakın mesafeden tedirgin olan Kendall birden adamın elini tutarak kendinden uzaklaştırdı. &quot;Kevin ağlıyor.”</p>
<p>Bebeğin ağlaması tam vaktinde yetişmişti. John’un geçmişini merak etmesi çok doğaldı, ama kazadan önceki hayatlarından ne kadar az söz ederlerse, Kendall için o kadar güvenli olurdu. Zararsız gibi görünen rastgele bir kelime, bir anda hafızasını açabilirdi. Tartışmanın sona ermesiyle fiziksel olarak hissettikleri yakınlık da bitmişti. Bu yakınlık Kendall’ı kabul etmek&#160;istemeyeceği kadar heyecanlandırmıştı. Onu, karısı olduğuna&#160;inandırmaya devam etmeliydi, ama tabii ipin ucunu kaçırmadan.</p>
<p>Kevin’ı emzirdikten sonra yıkadı ve kucağına alarak sallanan koltuğa oturdu. Sonra küçükken büyükannesinin ona söylediği ninnileri mırıldanmaya başladı. John hemen karşıdaki odada, ayağını tabureye uzatarak oturmuş, loş ışığın gölgede&#160;bıraktığı, ama Kendall’ın görmese de, çok yakından hissettiği&#160;gözleriyle tıpkı bir kartal gibi uyanık ve tetikte, onu izliyordu.</p>
<p>&quot;Ya ailem?&quot; diye sordu birden.</p>
<p>&quot;Annen uzun zaman önce öldü.”</p>
<p>Bir süre konuşmadı, sonra gözlerini tekrar kadına dikti. &quot;Hatırlayamadığım bir insan için üzüntü hissedemiyorum. Peki,&#160;kardeşlerim var mı?” Kendall başını iki yana salladı. &quot;Babam? O&#160;da mı öldü?”</p>
<p>&quot;Hayır, ama aranız açıktı.”</p>
<p>&quot;Neden?”</p>
<p>&quot;Kazadan önce de seni üzen bir konuydu bu, o yüzden şimdi konuşmasak daha iyi olacak.”</p>
<p>&quot;Kazadan haberi var mı?&quot;</p>
<p>&quot;Onu aramamı istemezdin sanırım, onun için aramadım.”</p>
<p>”0 kadar mı kötü aramız? Yani babam hayatta olup olmamamı önemsemez mi?”</p>
<p>&quot;Tabii önemser, ama sen onun kazadan haberdar olmasını istemezdin. Affedersin, Kevin’ı yatağına yatırmam gerek.”</p>
<p>Dışarı çıkışının bir kaçış gibi görünmemesi için yavaş hareket etmeye çalıştı. Yatağı, evin iki yatak odasından küçük olanına yerleştirmişti. Özenle yatırdı bebeği.</p>
<p>&quot;Nasıl uyuyacak burada?”</p>
<p>Arkasından geldiğini farketmemişti. &quot;Birçok bebek böyle uyuyor.”</p>
<p>&quot;Pek rahat görünmüyor.”</p>
<p>&quot;Burada rahat edebilmek için üç aylık bir bebek olmak gerekiyor.”</p>
<p>&quot;Kolay bir hamilelik mi geçirdin?&quot;</p>
<p>&quot;İlk birkaç ay oldukça zordu, sonra düzeldi.”</p>
<p>&quot;Nasıl zordu?”</p>
<p>&quot;Bildiğin şeyler. Sabah bulantısı, yorgunluk, sıkıntı.&quot;</p>
<p>&quot;Neye sıkılıyordun?”</p>
<p>&quot;Belirli bir nedeni yoktu. Sadece biraz sulugözdüm, o kadar.”</p>
<p>&quot;Örneğin, nelere ağlıyordun?”</p>
<p>&quot;Lütfen. Çok yorgunum. Sorgulamaya biraz ara verebilir miyiz?&quot; Yanından geçmek istediyse de değneğiyle yolunu kesti.</p>
<p>&quot;Biliyor musun,” dedi Kendall sıkıntıyla. &quot;Bu lanet değneğin bir döner kapı gibi devamlı önüme çıkmasından sıkıldım artık.&quot;</p>
<p>&quot;Ben de senin kaçışlarından sıkıldım artık. Şimdi cevap ver, hamileyken neden canın sıkılıyordu ve ağlıyordun? Hamile kalmak istemiyor muydun?”</p>
<p>Sinirlenecek hali bile yoktu Kendall’ın. Yorgun bir halde konuşmaya çalıştı. ”İlk üç aydaki hormonal değişiklikler kadınları depresif yapar. Kevin’ı çok, hem de çok istemiştim.”</p>
<p>&quot;Ya ben?”</p>
<p>Bakışları birkaç saniye kilitlendi, sonra Kendall eliyle değneği itti. &quot;Banyo yapmak istiyorum.”</p>
<p>Işığı söndürdü, tam o anda dışardan yansıyan bir çift far yatak odasını aydınlattı.</p>
<p>&quot;Tanrım!<sup>1</sup>’ Kendall geri çekilerek sırtını duvara dayadı, kalbi deli gibi atıyordu. Araba durana dek korkuyla bekledi. John'un&#160;pencereye yaklaştığını görünce, &quot;Çekil pencerenin önünden!”&#160;diye bağırdı. &quot;Görecekler!&quot;</p>
<p>Olduğu yerde kaldı John. İkisi de kıpırdamıyordu şimdi. Kendall arabanın geri dönüp sokaktan çıktığı ana dek soluk bile&#160;almadan bekledi. Konuşabilecek duruma gelince, sesine biraz&#160;canlılık katmaya çalışarak, &quot;Yanlış yola girmişler herhalde,&quot; dedi.</p>
<p>Adama baktığında koridor ışığının yansımasıyla iri ve heybetli göründüğünü farketti. Kendall tam gidecekken John uzanarak çenesini tuttu ve kaldırdı.</p>
<p>&quot;Neler oluyor?”</p>
<p>&quot;Hiçbir şey.”</p>
<p>&quot;Hiçbir şey, öyle mi? Hayalet görmüş gibisin. Sorun ne? Peşimizde kim var?”</p>
<p>Kendall gözlerini kaçırdı. &quot;Sadece ziyaretçi beklemiyordum, o kadar.”</p>
<p>&quot;Hafızamı kaybetmiş olabilirim, ama aptal değilim. Sakın bana öyleymişim gibi davranma.” Çenesini sıkarak kendisine&#160;bakması için zorladı. &quot;Hayatını kurtarmaya çalışıyorsun, öyle&#160;değil mi? Kimden? Birisi sana zarar mı vermeye çalışıyor? Yoksa bebeğe mi?” Gözucuyla Kevin’a baktı. &quot;Bebeğimize mi?”</p>
<p>&quot;Birlikte olduğumuz sürece hiç kimsenin bize zararı dokunamaz, John.” Kendall bunu gerçekten inanarak söylemişti. John’un onları savunmak için hayatını ortaya koyabileceğinden&#160;emindi. Bu yüzden ondan ayrılması giderek güçleşiyordu.</p>
<p>Onu koruması için birine güveniyor olmaktan hoşlanmıyordu. Uzun süre kendi ayaklarının üzerinde durmuştu, şimdi de yapabilirdi. Ama yine de onun yanında kendini çok güvende hissediyordu. Oysa ona güvenmesi Kendall’a pahalıya, hatta yaşamına malolabilirdi.</p>
<p>Adamdan uzaklaştı. &quot;Ben banyoda olacağım. Kevin ağlarsa bana haber verirsin.” John bu kez onu engellemedi.</p>
<p>Kendall banyoyu doldurdu ve kendini sıcak suyun içine bıraktı. On beş dakika sonra adamın yanına, oturma odasına gittiğinde üzerinde yalnızca göğsünü ve kalçasını kapatan bir havlu vardı. John arkası ona dönük camın önünde duruyor, dı-şardaki karanlığa ve yağmura bakıyordu. Çıplak ayak seslerini&#160;duyunca dönüp baktı.</p>
<p>&quot;Çıktım.” Yatak odasına yöneldiğinde John, “Bekle,&quot; dedi arkasından. Değneklerine dayanarak yanına gitti.</p>
<p>Elini göğsüne uzattığında Kendall irkildi. John açıkta kalan tenine dokunarak, &quot;Acıyor mu?” diye sordu.</p>
<p>Bakışlarını aşağıya indirince onun dokunduğu yerde, göğsünden boynuna dek kocaman bir çürük olduğunu gördü.</p>
<p>&quot;Kötü görünüyormuş,” dedi Kendall. &quot;Ama emniyet kemerim takılı olmasaydı nasıl olurdum diye düşündüğümde çok da kötü&#160;gelmiyor.”</p>
<p>Adam acıklı bir gülümsemeyle, &quot;Benim gibi görünürdün herhalde,” dedi.</p>
<p>&quot;Çok da kötü görünmüyorsun canım.” Bir an bakıştılar. &quot;Yani başındaki şişlik bayağı indi.”</p>
<p>John başını belli belirsiz salladı, sonra gözü yine göğsündeki mor lekeye kaydı. &quot;Aşağı kadar iniyor mu bu çürük?”</p>
<p>Kendall’ın içini bir sıcaklık dalgası sardı. Çok utanmıştı, ama bunu ona belli etmemesi gerekiyordu, çünkü karısıydı. Gözlerine bakarak üzerindeki havluyu indirdi. Şimdi üzerinde hiçbir şey&#160;yoktu. O ana dek kendini hiç bu kadar çıplak hissetmemişti. Adamın gözleri yalnızca mor lekede değil, teninin her miliminde, vücudunun her kıvrımında dolaşıyordu. Kendall bu duruma yeteri&#160;kadar dayandığını düşünüp havlusuna uzandığında adam engel&#160;oldu.</p>
<p>&quot;Bu ne?”</p>
<p>Vücudunun alt kısmında bir yere dokunuyordu ve bu dokunuş Kendall’ın içinde garip bir duygu uyandırmıştı. Karnı hafifçe titriyordu, ama kıpırdayamıyordu. Adamın eli, pembe iz boyunca yavaşça teninde, kasık tüylerine varıncaya dek ilerledi.</p>
<p>&quot;Sezeryan izi,” diye yanıtladı Kendall soluğunu tutarak.</p>
<p>&quot;Neden titriyorsun?”</p>
<p>&quot;Çünkü hâlâ acıyor. Özellikle kazadan sonra.” Adam leğen kemikleri arasındaki başka bir mor lekeye yöneldi. Kendall aceleyle havlusuna uzanıp üzerine sardı. Biraz uzaklaşarak, 'Küvet&#160;fazla derin.” dedi. Doğal olmaya çalışarak düşünceli bir eş gibi&#160;davranıyordu. &quot;Yardım etsem bile girip çıkman çok zor olacak.&#160;İstersen küvete girmeden ben seni ayakta sabunlarım.”</p>
<p>John bir süre ona baktı, sonra başını iki yana salladı. &quot;Sa-ğol, kendim hallederim.”</p>
<p>&quot;Emin misin?”</p>
<p>Gözü tekrar kadının vücuduna kaydı, ama hemen kaçırdı. ”Evet, eminim.” Kadının yanından geçerek banyoya girdi ve kapıyı kapadı.</p>
<p>Kendall nefesini bırakıp sırtını duvara yasladı ve bir süre dengesini bulmak için bekledi. Durum tahmin ettiğinden daha&#160;da zorlaşıyordu. Adamın sezgileri çok güçlüydü, ama o da çok&#160;iyi bir yalancıydı. O kadar ki, yalanlarına neredeyse kendisi de&#160;inanacaktı. Kocası olduğunu söylediğinde, asıl amacı kendini&#160;kurtarmaktı, ama giderek tuzağa kendi düşüyordu. Bir an önce&#160;bu durumdan kurtulup ondan uzaklaşması gerekiyordu. Ama&#160;şimdilik geceyi beklemeliydi.</p>
<p>Önceki gelişinde bıraktığı ince, yazlık geceliğini buldu. Yatağı ve yastıkları düzeltirken banyo kapısının sesini duydu. John banyodan çıkıp yatak odasına girdi. Üzerinde yalnızca şortu&#160;vardı. Göğsündeki tüyler ıslaktı, bütün vücudu sabun ve diş macunu kokuyordu. Kendini çok yorgun hissederek yatağa oturdu.</p>
<p>&quot;Uzan hadi,” dedi Kendall nazikçe. &quot;Ayağının altına bir yastık koyacağım.”</p>
<p>Kendall onu yerleştirirken, John derin bir soluk aldı ve gözlerini kapadı. Kendini hamurdan farksız hissediyordu. Kendall onun yaralarına ve ağrılarına artık alışmıştı. Ama şimdi böyle&#160;bitkin görünüşü onda çok yoğun bir merhamet duygusu uyandırmıştı. Işığı söndürüp gece lambasını yaktı.</p>
<p>&quot;Aspirin aldın mı?&quot;</p>
<p>&quot;Çok.”</p>
<p>&quot;Umarım rahat uyumanı sağlar.&quot;</p>
<p>&quot;Merak etme.”</p>
<p>&quot;iyi, sabaha görüşürüz.”</p>
<p>John gözlerini açtı. &quot;Sen nereye gidiyorsun?”</p>
<p>Kendall kapıya ilerledi. &quot;O'jrma odasında uyuyacağım. Burada yatarsam gece kazayla ayağına çarparım diye düşündüm.” Adam uzun uzun gözlerinin içine baktı. &quot;Ama eğer senin için faik-etmezse,” dedi birden Kendall. &quot;Tabii ki burada yatmayı tercih&#160;ederim.” Bunu nasıl söylediğine kendisi de şaşırmıştı.</p>
<p>John bir şey söylemeden biraz daha kenara kaydı.</p>
<p>&quot;İyi misin?”</p>
<p>&quot;İyiyim. Biraz yoruldum sadece.”</p>
<p>”Bu gece dinlenirsin.” &#160;&#160;&#160;.</p>
<p>Kendall yatağa uzanıp ona doğru eğildi ve yanağından öptü. Bu öpücük John’u rahatlatmaktan çok heyecanlandırmıştı.</p>
<p>&quot;Bundan daha iyisini yapabilirsin.” Kendall’ın başını sertçe üzerine çekip öpmeye başladı. Yumuşak ve nazik bir öpücük&#160;değildi bu. Adam dilini onu sahiplenircesine, efendisi gibi kullanıyordu. ikisinin de içinde uyanmış olan arzu şimdi onları yakıyordu. John genç kadının başını hafifçe geri çekti ve gözlerinin içine baktı. Kendall onun gözlerinde kararsızlık, şaşkınlık ve&#160;şüphe görüyordu.</p>
<p>John, &quot;Tanrım,” diye mırıldanarak onu geri itti, gözlerini kapadı ve uyumaya başladı. En azından öyle görünüyordu.</p>
<p>Kendall'ın vücudu kasılmış, kıpırdamaktan, hatta nefes almaktan çekinerek yatıyordu. Ona neler oluyordu böyle? Onu kocası olarak tanıtmakla akıllıca ve yalın bir plan yaptığını sanmıştı. Hastanede her şey iyi gitmişti. Ama durumun kısa sürede böyle bir karıkoca ilişkisine dönüşeceğini, üstelik kendisinin de&#160;buna karşılık vereceğini hiç tahmin etmemişti. O, normal bir erkekti ve Kendall da ona karısı olduğunu söylüyordu. Bu durumda adamın hareketlerinde normal olmayan bir şey yoktu.</p>
<p>Kendall onun eşi rolünü oynamanın hiç de zevksiz olmadığının farkındaydı. Vücudu şimdi yaralı ve yorgundu, ama Kendall onun sağlıklı haliyle bir odaya girdiğinde, odada bulunan hiçbir kadının heyecanianmamasının mümkün olmadığını düşündü. İnsanların üzerinde mıknatıs gibi bir etkisi vardı sanki.&#160;Sert ve mesafeliydi, fazla konuşmuyordu. Öğleüzeri de kanıtladığı gibi, son derece cesur ve kendine güveni tamdı. Bela arayan bir hali yoktu, ama bela onu bulduğunda rahatlıkla başa çıkabiliyordu. Çenesindeki çizginin verdiği çekicilik, etrafındaki&#160;bütün kadınları etkisi altına alabilirdi.</p>
<p>Onu kocası olarak tanıttığında, kuşkusuz birbirlerini bu kadar çekici bulacaklarını düşünmemişti, gelgelelim planı geri tepmişti. Bundan sonrasında dikkatli olmalıydı, çünkü yanlış bir adım başına iş açabilirdi. İşler daha kötüye gitmeden şu anda&#160;gidip Kevin’ı alabilir ve arabaya atlayıp uzaklaşabilirdi, henüz&#160;gitme fikrinden caymamışken. Ama değil gitmek, yataktan kalkacak hali yoktu. Hem ayrıca buradan daha güvenli başka neresi vardı? Uyuması uzun bir zamanı aldı. Uykuya daldığında&#160;ağzında hâlâ öpücüğün tadı ve yüreğinde sabah olduğunda onun&#160;hafızası yerine gelmiş olarak uyanacağı endişesi vardı.</p><h2>Dokuzuncu Bölüm</h2>
<p>Helikopterin gelmesi Stephensville kasabasında heyecan uyandırmış, özellikle de üzerindeki FBI yazısı insanları iyice me-raklandırmıştı. Kasabada bu tür heyecan verici olaylar yaşanmayalı epeyce olmuştu.</p>
<p>Bir okulun bahçesine konan helikopterden inen özel ajan Pepperdyne, etrafta merakla onları izleyen insanlara aldırış etmeden yanına birkaç adamını alıp okuldan çıktı ve aradığı kişilerin en son görüldüğü hastaneye ğirdi. Daha önce diğer ajanlarca sorgulanan hastane personeli şefin geleceğinden haberdardılar. Bu yüzden Pepperdyne odaya girdiğinde hepsi hazır&#160;bekliyordu. Daha önce yapılan sorgulamadan hiçbir şey elde&#160;edilememişti. Kadına, çocuğa ve adama ne olduğuna dair hiçbir&#160;ipucu yoktu.</p>
<p>Artık orta yaşı devirmiş olan Pepperdyne, fiziksel olarak pek dikkat çekmeyen, ama yarattığı otoriter havayla insanların&#160;ondan ürkmesine neden olan sert bir adamdı. Kaçakların otuz&#160;altı saattir kayıp olmaları, ajanı çileden çıkarmaya yetmişti. Çağrıyı almadan önce Stephensville’in adını bile duymamıştı, ama&#160;şimdi adeta dünyanın merkezi oluvermişti. Önce bir grup adam&#160;göndermiş, onlardan aldığı haber üzerine de kalkıp kendisi gel-</p>
<p>mişti. Araba kaza yerinden üç mil ötede bulunmuş, içinden çıkan ceset teşhis edilmişti. Şimdi ölüm nedenini belirleyecek olan&#160;otopsi sonucunu bekliyorlardı.</p>
<p>Pepperdyne onu dikkatle izleyen personele döndü. Kendini tanıtmak için vakit harcamaya gerek görmemişti.</p>
<p>&quot;Buraya getirildikleri gece görevli olanlar kimler?”</p>
<p>Birçok kişi elini havaya kaldırdı. Ajan, hemşirelerden birine işaret etti, &quot;Neler olduğunu anlatır mısın?&quot;</p>
<p>&quot;Kadın ve bebek iyiydi, biraz sarsılmışlardı, ama ciddi bir yaraları yoktu. Ancak eşinin iyi bir bakıma ihtiyacı vardı. Bunu&#160;kendisine defalarca söyledik.”</p>
<p>&quot;Adamın bilinci yerinde miydi?”</p>
<p>&quot;Hayır.&quot;</p>
<p>&quot;Bir şey anlattı mı? Ya da sayıkladığı bir şey?”</p>
<p>&quot;Hayır.”</p>
<p>&quot;Peki silahı var mıydı?”</p>
<p>Hemşire başını olumsuz anlamda salladı.</p>
<p>&quot;Bundan kesinlikle emin misin?”</p>
<p>&quot;Giysilerinin tamamını çıkarmıştık,” dedi hemşire kesin bir ses tonuyla. &quot;Silahı yoktu.”</p>
<p>&quot;Peki ya kimlik?&quot;</p>
<p>&quot;Hayır, kadın kimliklerin arabayla birlikte suya gömüldüğünü söylemişti.”</p>
<p>&quot;Adının ne olduğunu söyledi size?”</p>
<p>&quot;Bayan Kendall.”</p>
<p>Pepperdyne omzunun üzerinden arkasındaki adamlarından birine baktı, adam “söylemiştim&quot; der gibi omuzlarını silkti. Pepperdyne canı sıkkın bir halde hemşireye döndü.</p>
<p>&quot;Kendall soyadı değil, ön adı. Soyadı Burnvvood. Kşndall Burnwood. Bu isimden hiç söz etmedi mi?”</p>
<p>&quot;Hayır. Giriş formuna John ve Mary Kendall diye yazdı.” &quot;Evet, formları gördüm.” Ajanlardan biri formların kopyasını&#160;ona uzattı. Ajan formları elinde sallayarak, &quot;Soruların hiçbirini&#160;boş bırakmamış,” diye bağırdı. ”Ama yazdıklarının hepsi sahte.&#160;İsimler, adresler, telefon numaraları, hepsi. Hiçbirinizin aklına&#160;yanında bu kadar nakit para varken nasıl kimliğine dair bir tek&#160;belge olamaz sorusu gelmedi mi?”</p>
<p>Hiç kimseden ses çıkmıyordu.</p>
<p>Sonunda başka bir hemşire dayanamadı, &quot;İsminin ne olduğu hiç umrumda değildi, çünkü bence çok tatlı bir insandı. Bize tek kuruş vermeden çıkıp gidebilirdi, ama o, gereğinden de fazla para bırakıp gitmiş. Hem ayrıca olağanüstü bir anneydi ve kocasının hafıza kaybından dolayı da çok endişeliydi.”</p>
<p>&quot;Endişelendiği şey, hafızanın kayıp olması değil, yerine gelme olasılığıydı.” Doktora döndü. ”Ne zaman düzelir sizce?”&#160;&quot;Her an olabilir. Ama belki de hiçbir zaman.”</p>
<p>&quot;Çok iyi,” diye mırıldandı canı iyice sıkılarak. &quot;Hayati bir durumu var mı?” &#160;&#160;&#160;.</p>
<p>&quot;Hayır, sadece dinlenmesi gerek.”</p>
<p>&quot;Ya bacağı?”</p>
<p>&quot;Kötü bir kırık değil, birkaç ay içinde tamamen düzelir.” Doktorun küstah ve önemsemez tavrı ajanın sinirini tepesine çıkarmıştı. &quot;Beyin sarsıntısı geçirmiş, bacağı kırık bir adamın&#160;elini kolunu sallayarak çıkmasına nasıl fırsat verirsiniz?”</p>
<p>&quot;Gecenin bir yarısı kadının onu da yanına alarak kaçacağını tahmin edemedik.”</p>
<p>&quot;Peki neden ertesi sabah şerife haber vermediniz, doktor? Sizce şüpheli bir durum değil miydi bu? Yoksa hastalarınız&#160;bunu sık sık yaparlar mı, doktor?”</p>
<p>&quot;Şerif onları defalarca sorgulamıştı ve şüphe uyandıracak hiçbir şey yoktu. Madem konu açıldı, suçlarının ne olduğunu öğrenebilir miyim? Bu kadar ajanın kasabamıza doluşmasına neden olacak ne yaptılar?”</p>
<p>&quot;Bu özel bir konu,” dedi Pepperdyne gergin bir sesle.</p>
<p>Eğer basının bu olaydan haberi olsaydı, herhalde her şey altüst olurdu. Olanları gözlerden uzak tutmayı başarmıştı ve&#160;bunu ne kadar sürdürürse o kadar iyi olacaktı.</p>
<p>&quot;Sizce kasabadan nasıl kaçmış olabilirler?”</p>
<p>Kasaba içinde olmadıklarından emindi. Anladığı kadarıyla Bayan Burnvvood, yanında yaralı bir adam ve bir bebekle bu&#160;küçük kasabada saklanmanın ne kadar tehlikeli olduğunu anlayacak denli zekiydi. Hem ayrıca ajanlar fotoğrafları kasabadaki herkese göstermişlerdi, ama tanıyan kimse çıkmamıştı.</p>
<p>&quot;Bu konuda fikri olan var mı? Bayan Burnvvood’u araba kullanırken gören biri örneğin?”</p>
<p>&quot;Benimkini kullanmıştı,” diye atıldı hemşirelerden biri. &quot;Ama yalnızca birkaç saat için. Büyük markete kadar gidip kendisi ve&#160;bebek için giysiler almıştı.”</p>
<p>&quot;Kilometresine baktınız mı?”</p>
<p>&quot;Kilometresine mi?”</p>
<p>Bundan da bir şey çıkmamıştı. Çalınan araç raporlarının hepsini kontrol ettirmişti, ama Stephensville kasabasından iki&#160;yıldır böyle bir şikâyet gelmemişti. Kullanılmış arabaların satıldığı garajda da altı aydır bir tek araba bile satılmamıştı.</p>
<p>”Bu kasabada ne otobüs var, ne de uçak. Tekne ya da tren de yok. Peki, bunlar hangi cehenneme yok oldular?”</p>
<p>Pepperdyne’in sesi iyice yükselmişti, ama bir yanıt almasına yeterli değildi bu. Sonunda durumu kabullenip, &quot;Zaman ayırdığınız için hepinize teşekkürler,” dedi ve hastaneden ayrıldı.</p>
<p>Helikoptere yaklaştıklarında adamlarından biri dayanamadı.</p>
<p>&quot;Sizce nasıl kaçmışlardır, efendim?&quot;</p>
<p>Pepperdyne'in düşündüğü de buydu. Öfkeyle yanıtladı. &quot;Bütün olasılıkları elediğimize göre bence allahın belası iki kanat takıp uçtular.”</p>
</body>
</html>