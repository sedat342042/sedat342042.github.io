<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>Onuncu Bölüm</h1>
<p>&quot;Adı neydi? Elendim? Crook mu? Nasıl yazılıyor?”</p>
<p>Kendall aldığı yanıtı hızlı hızlı yazıyordu. Başını kaldırıp ofisin kapısından gelen ayak sesine baktı ve Matt’i görünce el salladı.</p>
<p>&quot;Rahatsız ediyor muyum?” diye fısıldadı Matt.</p>
<p>Kendall ona ters bir bakış atıp telefondaki kişiye, &quot;Tamam, hemen gidip kendisiyle konuşacağım, hoşçakalın,” dedi ve kapattı.&#160;&#160;&#160;&#160;.</p>
<p>Doğrulup saçını eliyle geriye attı, sonra da gülümseyerek kocasına döndü. &quot;Sen iyi görünüyorsun. Oysa benim günüm berbat geçti. Konuştuğum hiç kimsenin aklı başında değildi bugün.&quot;</p>
<p>Matt masanın kenarına oturarak kıkırdadı. &quot;Futbol sezo-nundayız ve cuma gecesi büyük bir maç var. Biraz heyecanlı olmaları çok normal.”</p>
<p>&quot;Biraz mı? Hepsi kafayı yemiş bunların. Sevgili savcımız Dabney'le müvekkillerimden biri yüzünden fena kapıştık. Ben&#160;onu acımasızlıkla suçladım, o da beni saf liseli kız olmakla.&#160;Sonra da telefonu yüzüme kapattı.&quot;</p>
<p>&quot;Dabney biraz sert bir adamdır, ama siniri uzun sürmez.”</p>
<p>Kendall’la Dabney bir süredir aynı konuyu tartışıyorlardı. Müvekkillerden birinin arazisiyle ilgili bir meseleydi, ama Savcı</p>
<p>Dabney Gorn bunu kişisel bir sorun haline getirmiş, bu da Ken-dall'ın hiç hoşuna gitmemişti. Çünkü Gorn, Prosper kasabasında çok saygın bir insandı, dahası yasanın ve düzenin sembolü, gerçeğin ve adaletin savunucusuydu. Bu yüzden ona karşı çıkan herhangi bir kişi otomatikman ‘kötü’ sıfatını alıyordu. Bunun&#160;dışında Burnvvood ailesinin çok yakın bir-dostuydu Gorn. Bu nedenle Kendall, Matt ve Gibb’e ondan söz ederken kelimelerini&#160;dikkatle seçiyor, onlara Dabney Gorn’un yasaları kendi çıkarlarına göre kullanan kendini beğenmiş bir dalavereci olduğunu ve&#160;adaleti uygulamaktan çok kendi politik konumunu korumakla ilgilendiğini söyleyemiyordu; ne yazık ki, aynen ona benzeyen&#160;Yargıç Fargo’yla ikisi, Kendall için çok çetin iki düşmandı.</p>
<p>&quot;Kısacası kötü bir pazartesiydi.” Ellerini masanın üzerinde birleştirerek konuyu değiştirdi. &quot;Peki, Bay Yakışıklı Gazete Editörü, sizin için ne yapabilirim?&quot;</p>
<p>&quot;Başlangıç olarak, bir öpücük verebilirsin.”</p>
<p>”Hmm, olabilir.”</p>
<p>Masanın üzerinde birbirlerine uzanarak öpüştüler.</p>
<p>&quot;İhtiyacım olan buydu işte,” diye mırıldandı Kendall.</p>
<p>&quot;Sezona girdik ya, herkesin aklı futbolda.”</p>
<p>“Sen oynadığın zamanlarda da bu kadar önem verilir miydi?” &#160;&#160;&#160;•</p>
<p>“Deli misin? Babam için avdan sonra futbol gelir. Bana öğrettiği ilk iki şey tüfeği tutup nişan almak ve iyi bir pas atmaktı.”</p>
<p>Gibb, Matt'in başarılarını Kendall’a anlatırken gözleri pırıl pırıl yanardı. Kendall eğer Matt okul bandosunda flüt çalsaydı,&#160;Gibb’in aynı heyecanı duymayacağını biliyordu. Erkeksi olmayan her şeyi küçümserdi; müzik, bale, tiyatro gibi sanatsal uğ-</p>
<p>raşlar yalnızca kadınlara ve o biçimlere göreydi. Eşcinsellikle ilgili yaptığı saçma sapan ve sert yorumlar Kendall’ı şaşkına çeviriyordu. Büyükannesi ona her zaman insanların birbirinden farklı ve ilginç yanlarının hoşgörülmesi ve saygı duyulması gerektiğini öğretmişti. Hayata bu kadar anlam ve coşku katan da&#160;bu farklılıklardı zaten. Elvie Hancock’un bu esnek düşünce tarzı,&#160;kendi kasabalarında da hoş karşılanmıyordu, ama o, asla ödün&#160;vermemiş, torununu da kendisi gibi yetiştirmişti. Böylece Ken-dall da kendine haksızlığa uğrayanları savunacağı bir meslek&#160;seçmişti.</p>
<p>'Telefondaki kimdi?” diye sordu Matt. &quot;Yoksa özel mi?”</p>
<p>”Az önceki mi?”</p>
<p>&quot;Evet.”</p>
<p>&quot;Bugün öğleden sonra bir çocuk hırsızlık yaparken yakalanmış. Soyadı Crook.”</p>
<p>”En küçükleri mi? Billy Joe mu?&quot;</p>
<p>'Tanıyor musun?”</p>
<p>'Tanımaz olur muyum? En büyükleri, ikiz oğlanlar benden bir yaş büyüktüler. Aynı dönemde büyüdük. Billy Joe’yla aralarında bir sürü kardeş var. Babaları kentin dışındaki hurdalığı işletirdi.”</p>
<p>&quot;Öldü mü?”</p>
<p>&quot;Birkaç yıl önce. İşi Bayan Crook üstlendi, ama bildiğim kadarıyla pek iyi gitmiyor.”</p>
<p>”Nasıl yani?&quot;</p>
<p>&quot;Yaşlı Crook kullanılmış araba satardı. Daha doğrusu bir süre önce arabası çalınmış kişiler gelip aynı arabayı Crook'tan&#160;satın alırlardı. Yani tatlım, yaşlı Bay Crook’un yaptığı iş, arabaları&#160;oğullarına çaldırmak, sonra da onları sahiplerine geri satmaktı.&quot;</p>
<p>&quot;Öyleyse Bayan Crook işi daha yasal yoldan yürütmeye çalışıyor.&quot;</p>
<p>&quot;Belki, ama pek emin değilim. Bence başarısızlığı ahlaki değerinden değil de, akılsızlığından kaynaklanıyor.&quot;</p>
<p>&quot;Hmm. Yani, demek istiyorsun ki, Billy Joe, Crook ailesinin tipik bir üyesi.”</p>
<p>&quot;Sence de öyle değil mi?”</p>
<p>&quot;Crook ailesinin özgeçmişini anlattığın için teşekkürler, ama sanırım bu tartışmayı sürdürmek için önce ahlakbilimin ne olduğunu tartışmamız gerekiyor.”</p>
<p>&quot;Peki, tamam, konuyu kapatalım.&quot;</p>
<p>Matt, Kendall’ın avukat-müvekkil ilişkisinden kaynaklanan fazla bilgi vermek istemeyişini doğal karşılıyor, daha fazlası için&#160;ısrar etmiyordu. Matt yerel bir gazetenin yayıncısı olduğu için,&#160;Kendall bu tür konuları onunla tartışmamaya özen gösteriyordu.&#160;Bunu onun dürüstlüğüne güvenmediğinden değil, kendi dürüstlüğünü korumak İçin yapıyordu.</p>
<p>&quot;Şimdi söyle bakalım, hangi rüzgâr attı seni buraya?”</p>
<p>&quot;Akşam yemeğinde evde olamayacağımı söylemek için uğradım.”</p>
<p>&quot;Yapma, Matt!”</p>
<p>Matt, Kendall’ın tepkisine karşılık olarak ellerini havaya kaldırdı. &quot;Üzgünüm, başka çarem yoktu.”</p>
<p>&quot;Daha geçen gün gittin. Bu sefer ne oldu?”</p>
<p>&quot;Leonard Wiley babamı ve beni bu gece rakun avına çağırdı. Yeni bir köpek almış, bu yüzden çok heyecanlı. Bize göstermek istediğini söylemiş, babam da benim adıma kabul etmiş.” &quot;Babana bu akşam için önceden plan yaptığımızı ve gidemeyeceğini söyle.”</p>
<p>&quot;Ama yapmadık.”</p>
<p>&quot;Hiç değilse evde birlikte televizyon izlemek için bana söz verdiğini söyle.”</p>
<p>&quot;Böyle bir söz vermedim, Kendall.”</p>
<p>”0 bunu bilmiyor ki.”</p>
<p>&quot;Ama ben biliyorum.&quot;</p>
<p>&quot;Tanrım,” diye fısıldadı Kendall. &quot;Şimdiye dek hiç ufak yalanlar söylemedin mi?”</p>
<p>&quot;Babama asla.”</p>
<p>&quot;Öyleyse ona gerçeği anlat. Ona senin dışarda olduğun geceler azgınlıktan yerimde duramadığımı ve eğer bu gece evden ayrılacak olursan seni hadım etmekle tehdit ettiğimi söyle.” Kendall elinde bir mektup açacağıyla sandalyesinden kalkıp kocasının üzerine yürüdü. Matt gülerek onun açacağı bacaklarının arasına uzatmasına engel oldu.</p>
<p>&quot;Bundan hoşlanmayacağını biliyordum.&quot;</p>
<p>&quot;Hoşlanmak mı? Bundan nefret ediyorum.&quot;</p>
<p>&quot;Abartıyorsun, Kendall.”</p>
<p>Kendall sinirlenmeye başlamıştı. &quot;Hiç de değili Bu durum beni çileden çıkarıyor. Daha üç aylık evliyim, ama kocam akşamları rakun avlamayı tercih ediyor.”</p>
<p>Kendall sırtını dönerek içinde hukuk kitaplarının ve dosyalarının bulunduğu kitaplığa doğru yürüdü. Roscoe’nun hediye ettiği çerçeveye düğün resimlerinden birini koymuş ve raflardan&#160;birinin üzerine yerleştirmişti. Bu binada hademelik yapan Ros-coe temizlik için odaya girdiğinde fotoğrafı görmüş ve çelimsiz&#160;göğsü gururla kabarmıştı. Ondan aldığı içten gülümseme, Kendall için, Matt ve Gibb'in onayını almadan Roscoe’ya davetiye&#160;göndermesine değmişti doğrusu.&#160;&#160;&#160;&#160;■</p>
<p>&quot;Yeni bir av köpeğini görmenin nesi ilginç anlamıyorum.” &quot;Benim için hiçbir ilginç yanı yok, ama Leonard için çok&#160;önemli bu. Onu kırmak istemiyorum.&quot;</p>
<p>&quot;Ama beni kırabiliyorsun.”</p>
<p>&quot;Kırdığımı düşünmüyorum, Kendall.&quot;</p>
<p>&quot;Ama kırıyorsun.”</p>
<p>&quot;Benim yaptığım,” dedi Matt sertçe. &quot;Herkesi memnun etmeye çalışmak. Ama bu giderek yorucu olmaya başlıyor.”</p>
<p>Bu konunun Matt’i uzun zamandır sıktığı belliydi. Kendall’ın farkında olmadan konuyu açmasıyla Matt içinden geçenleri söyleme fırsatı bulmuştu.</p>
<p>&quot;Hangisi daha kötü bilmiyorum, Kendall, senin istediğini yapmadığımda karşılaştığım mutsuz kadın mı, yoksa yaptığım&#160;zaman arkadaşlarım tarafından alaya alınacak olmam mı?”</p>
<p>Bu ifade Kendall’a çok dokunmuştu. &quot;Eğer evli olmak arkadaşlarınla aranı bozuyorsa, evlenmeden önce belki bir kere daha düşünmeliydin.”</p>
<p>”Ben seninle evlenmek istedim, Kendall. Ama önce şunu anlamanı İstiyorum...”</p>
<p>”Sen benden çok onlara aitsin, Matt. Özellikle de Gibb’e.” Matt ellerini uzatarak Kendall’ın omuzlarını tuttu. &quot;Haklısın,&#160;Kendall, öyleyim. Annem öldükten sonra ben onun her şeyi oldum. Yaklaşık otuz yıl birlikte yaşadık. Yalnızca o ve ben. Şimdiyse ben yokum ve o yalnız.”</p>
<p>&quot;Yalnız mı? Daha ilk anda aklıma onunla birlikte olabilmek için yarışan en az bir düzine kadın geliyor. Eğer hepsinin davetini kabul edecek olsaydı, yılın her gecesi dışarda olurdu. Neden ona hoş vakit geçirtecek hep sen olmak zorundasın?”</p>
<p>&quot;Çünkü o benim babam ve onu seviyorum. O da beni seviyor. Seni de sevdiğini biliyorsun, Kendall. Sana karşı tek bir kötü sözü ya da kırıcı bir davranışı oldu mu? Seni aramıza alabilmek için neler yaptığını bilmiyor musun?”</p>
<p>Kendall gözlerini indirerek derin bir nefes aldı. &quot;Evet, Matt, biliyorum. Sorun sadece...”</p>
<p>Matt parmağıyla Kendall’ın dudağını okşadı. &quot;Artık tartışmayalım, sevgilim. Bundan nefret ediyorum.”</p>
<p>Matt her zaman kendi iddiasını sonuna dek savunuyor, Kendall savunmaya başladığındaysa buna bir şekilde engel oluyordu. Onunla baş başa evde olduğu, televizyon seyrettiği, patlamış mısır yediği ve seviştiği gecelere bayılıyordu. Kendisinin&#160;katılamayacağı ve hiçbir ilgisinin olmadığı etkinlikler için kocası&#160;arkadaşlarıyla çıktığında Kendall kendini çok dışlanmış hissediyordu. Yine de erkekler dışarı çıktığında onların eşleriyle birlikte&#160;olmaktansa yalnız kalmayı tercih ediyordu. Arkadaş edinebilmek&#160;için gerçekten uğraşmış, ama başaramamıştı. Diğer kadınlarla&#160;arasında ister istemez bir mesafe oluşmuştu, çünkü Kendall insanlara kariyer sahibi bir kadın görüntüsü veriyordu. Ancak başka bir şey daha vardı. Kendall bunun ne olduğunu bilemiyorsa&#160;da, kesinlikle hissediyordu. Belki paranoyakça bir düşünceydi&#160;ama sanki insanların onunla paylaşmak istemedikleri bir sırları&#160;vardı. Kendall bunun, onlarla aynı topluluğa ait olmamaktan&#160;kaynaklandığını düşünüyordu.</p>
<p>Belki de bu şüphelerin hepsi, Matt'i tam olarak elde edemediği duygusundan ileri geliyordu. Matt'in onca arkadaşına karşılık onun dostum diyebileceği kimse yoktu. Bu, birbirine sıkıca kenetlenmiş dairenin içine hâlâ girememiş olmaktan rahatsız&#160;oluyordu. Herkesin çok fazla beğendiği Matt’in etrafındaki bu&#160;bağ, onu kıskanç ve sahiplenici bir eş yapryordu.</p>
<p>&quot;Umarım o lanet köpek bir tek rakun bile yakalayamaz,” dedi somurtarak.</p>
<p>Tartışmayı tatlıya bağlayabilmek amacıyla Matt eğilerek karısının burnunun ucunu öptü. &quot;Fazla gecikmem, ama sen oturup beni bekleme.”</p>
<p>&quot;Bekleyeceğim.”</p>
<p>Matt karısını tekrar öpüp kapıya doğru yürüdü.</p>
<p>&quot;Şu av silahlarına dikkat et,&quot; diye seslendi Kendall.</p>
<p>&quot;Merak etme.”</p>
<p>O gittikten sonra Kendall uzun süre yaptıkları tartışmayı düşündü. Bir kere onu babasıyla kendisi arasında seçim yapma durumununa sokmakla hata etmişti. Oysa Matt her ikisini de çok&#160;seviyor ve mutlu etmek istiyordu. Kendall kendini dışlanmış hissettiği bu etkinliklerden şikâyetçi olmak yerine kendisi de bunlara katılmaya çalışabilirdi. Bu durum onun tamamen kendi dünyalarına katılmasını isteyen Matt ve Gibb’in çok hoşuna giderdi.</p>
<p>Bu karar Kendall'ı oldukça rahatlatmıştı. Eğer içinde bulunduğu durumdan hoşnut değilse, bunu değiştirmek kendi elindeydi. Bunun için ne gerekiyorsa yapacaktı.</p>
<p>Billy Joe tıpkı fasulye sırığı gibi, çok ince ve uzundu. Giysilerinin üzerinden kemikleri kolayca farkediliyordu. Soluk, kılçık gibi saçlarını tiki varmış gibi ikide bir arkaya doğru ittiriyordu.</p>
<p>&quot;Polis raporuna göre seni yakaladıkları zaman CD’ler tişörtünün altından çıkmış.”</p>
<p>Burnunu çekti. &quot;Parasını ödeyecektim.”</p>
<p>&quot;Dükkândan çıktıktan sonra mı?”</p>
<p>&quot;O allahın belası beni yakaladığında arabamdan para almaya gidiyordum. Birden beni sıkıştırıp sanki suç işlemişim gibi pataklamaya başladı.&quot;</p>
<p>&quot;Hı hıh,&quot; diyerek başını salladı Kendall. Çocuğun masumiyetine pek inanmış görünmüyordu. &quot;Daha önce hiç hırsızlıktan yakalanmış miydin?”</p>
<p>Çocuk renksiz gözlerini gözlerine dikmişti, ama Kendall bakışlarını kaçırmadan bekledi. Sonunda çocuk gözlerini tavana kaldırdı, sonra indirip odadaki pek çok şeyde gezdirerek ona&#160;döndü, &quot;Hayır.”</p>
<p>&quot;Bana yalan söyleme, Billy Joe,&quot; diye uyardı Kendall. &quot;Bunu öğrenmem çok kolay. Gerçek ne kadar kötü olursa olsun, bunu&#160;Bay Gorn yerine senden duymayı tercih ederim. Daha önce bu&#160;yüzden tutuklandın mı?&quot;</p>
<p>&quot;Tutuklanmadım.”</p>
<p>&quot;Ama böyle bir olaya karıştın.&quot;</p>
<p>Sırıttı, &quot;Çok uzun zaman öncesi de sayılıyor mu? Çocukken olanlar?”</p>
<p>Kendall kollarını göğsünde kavuşturarak dinleme pozisyonu aldı.</p>
<p>&quot;Kasadaki kız bir karikatür dergisini, eee... almaya çalıştığımı iddia etmişti.&quot; Omuzlarını silkti, &quot;O fahişe yalan söylüyordu.&quot;</p>
<p>”0 dergiyi almamış miydin?&quot;</p>
<p>&quot;Tabii ki raftan almıştım. Ama dükkândan çıkarmamıştım, sadece tuvalette okumak için yanıma almıştım. O fahişe hemen</p>
<p>üzerime atladı ve yöneticiyi çağırdı. Adam da beni dükkândan kovdu, bir daha da gelmememi söyledi. Beni suçlayabilecekleri&#160;hiçbir şey yok, bunu onlara da söyledim.”</p>
<p>&quot;Eminim çok üzülmüşlerdir.&quot;</p>
<p>Çocuk sandalyesinden ileri doğru eğilerek, &quot;Hey, kaltak, kimden yanasın sen?” diye bağırdı. &quot;Alt tarafı bir kadınsın işte!&quot;</p>
<p>Kendall yerinden o kadar hızlı kalkmıştı ki, sandalyesi yere düştü. İçeri doğru hamle yapan gardiyanı Kendall elini kaldırarak durdurdu. Adam istediğini yaptı, ama her an harekete&#160;geçmeye hazır olarak tüm dikkatini onlara yöneltti. Kendall tekrar ukala delikanlıya döndü, &quot;Eğer bir daha benimle bu şekilde&#160;konuşacak olursan dişlerini gırtlağına dökerim, anladın mı? Ve&#160;senin yerinde olsaydım avukatımın kadın olmasından mutluluk&#160;duyardım. Hangi kadın mahkemede senin kadar iğrenç birinin&#160;yanında oturmak ve onu savunmak ister ki? Hele de onun suçsuz olduğuna inanmıyorsa?&quot;</p>
<p>Kendall düşünmesi için ona zaman tanıdı. Çocuk yerinde kıpır kıpırdı ve tırnağını kemiriyordu. Olanca arsızlığına rağmen&#160;hiç de rahat görünmüyordu.</p>
<p>'Tamam, tamam,” dedi sonunda. &quot;Kötü bir şey söylemek istemedim.”</p>
<p>Tabii ki istedin,” dedi Kendall sakince yerine oturarak. &quot;Hakkımda ne düşündüğün beni hiç ilgilendirmiyor, Bay Crook.&#160;Ben sana vekâlet etmek için para alıyorum. Bunu nasıl yaptığım&#160;hiç önemli değil. Duruşmanın sonucu ne olursa olsun ben cuma&#160;günü paramı alacağım. Anlaşıldı mı?&quot;</p>
<p>Anlamıştı. Saçını geriye iterek sakin bir sesle, &quot;Hapse girmek istemiyorum,&quot; diye yanıtladı.</p>
<p>&quot;Peki o halde. Elimizde neler var bir bakalım?”</p>
<p>&quot;Suçunu kabul etmek mi? Yani siz şimdi onun suçu kabul edeceğini mi söylüyorsunuz? Siz aklınızı kaçırmışsınız, bayan.&quot;</p>
<p>Kabalık aileden gelen bir şeydi galiba Crook’larda. Kirli sarı saçları ve renksiz gözleri gibi. Billy Joe’nun yaşça daha büyük&#160;ikiz ağabeyleri, onun kadar çelimsiz olmamakla birlikte, uzun ve&#160;zayıftılar.</p>
<p>Henry ve Luther Crook tam mahkeme binasından çıkarken yolunu kesmişler, bağıra çağıra kardeşlerini bir kadının savunmasını istemediklerini söylemişlerdi, ama Kendall onları&#160;duymazlıktan gelmiş ve Billy Joe’yu ne şekilde savunacağını&#160;anlatmaya çalışmıştı.</p>
<p>&quot;Aklımı filan kaçırmadım,&quot; dedi tekdüze bir sesle. &quot;Bu davada Billy Joe’nun suçunu kabul etmesi gerekiyor.&quot;</p>
<p>&quot;Yok canım,” dedi Henry küçümseyerek. &quot;Sen kendini avukat mı sanıyorsun? Boşversene sen. Başkasını tutacağız. Yaptığı işi gerçekten bilen birini.”</p>
<p>&quot;Tamam. İşi başkasına deyretmek benim de çok hoşuma gider. Ama bu davayı bir an önce halletseydik iyi olacaktı, başka bir avukatın davayı alması haftalar sürer. Bu işin böyle uzamasını mı tercih ediyorsunuz?&quot;</p>
<p>Luther ve Henry bir an düşündüler. Henry canı sıkılmış bir halde Luther'a bakarak, &quot;Küçük kardeşimizin içerde olması annemi kahrediyor,” dedi.</p>
<p>&quot;Bakın, en iyisi beni dinleyin, sonra kararınızı verin. Billy Joe sadece on altı yaşında, henüz çok genç. Bu ilk suçu, ilk kez&#160;tutuklanıyor.”</p>
<p>&quot;Ha?”</p>
<p>Henry kardeşine dirseğiyle vurup azarladı. &quot;Kapa çeneni de ne söyleyecekse söylesin.” Henry kardeşine göre biraz daha&#160;zeki göründüğünden Kendall ona doğru konuşuyordu.</p>
<p>&quot;Eğer Billy Joe mahkemede, her ne kadar kasıtlı olsa da, mağazadan çıkarken diskleri yanına almakla hata yaptığını söylerse, büyük olasılıkla uyarı alır ve şartlı tahliye edilir.”</p>
<p>&quot;Ne demek oluyor bu?”</p>
<p>&quot;Yani hapisten çıkacak ve Columbia Islahevi'ne gönderilmeyecek.”</p>
<p>&quot;Şu ‘şartlı’ kısmı ne demek?”</p>
<p>&quot;O da şu demek: Billy Joe’nun belli bir süre, örneğin bir yıl, başka bir hata yapmaması gerekiyor. Gözaltında olacağı için&#160;beladan uzak durması iyi olur.”</p>
<p>“Durmazsa?”</p>
<p>“Hapsi boylar.”</p>
<p>Henry bir süre düşündü. &quot;Peki, ya diğer seçenek nedir?”</p>
<p>&quot;Masum olduğunu iddia edebilir. Bu durumda büyük olasılıkla ıslahevine gönderilir. Bence yargıç pişman olan bir sanığa daha olumlu davranır.&quot;</p>
<p>Boş bakışlarla karşılaşan Kendall tekrar denedi. “Yani eğer Billy Joe yaptığından dolayı pişman olduğunu ve bir daha asla&#160;yapmayacağını söylerse yargıç ona iyi davranır. Kardeşinize de&#160;anlattım durumu. Kabul etti ve eğer bu çukurdan kurtulursa, başına bir daha iş açmayacağına yemin etti. Durum bu. Sizin kararınız ne?”</p>
<p>İkizler biraz uzaklaşıp kendi aralarında fısıldaştılar ve sonunda tekrar yanına gelip kararlarını açıkladılar. &quot;Tamam, biz de kabul ediyoruz. Yani söylediğiniz şey neyse onu.”</p>
<p>”İyi, ama bu arada söylemek istediğim bir şey daha var. Suçunu kabul ettikten sonra artık bu suç siciline işlenmiş olacak. Pişmanlığının işe yarayacağı konusunda bir garantimiz yok. Bir&#160;kumar oynuyoruz ve bu geri de tepebilir.”</p>
<p>İkisi de aceleyle başlarını sallayıp annelerinin küçük Billy Joe hapse atılmayacağı için ne kadar mutlu olacağını söylediler.</p>
<p>Tabii çıkar çıkmaz onu bu kadar üzdüğü için kıçını bir güzel haşlayacak,” diye ekledi Henry.</p>
<p>&quot;Mahkemeden önce Billy Joe’ya giyecek bir şeyler almanız iyi olur,&quot; diye önerdi Kendall. &quot;Ve biraz da temizlik malzemesi.”&#160;Daha iyi anlamaları için açıklamaya çalıştı. Tam bir damat gibi&#160;görünmesini istiyorum.”</p>
<p>Luther hemen atıldı. &quot;Evlilikten söz açılmışken, siz Matt Burnwood’un eşisiniz, öyle değil mi?”</p>
<p>&quot;Evet.”</p>
<p>&quot;Matt kendine şehirli bir kız seçmiş.”</p>
<p>&quot;Pek öyle sayılmaz. Ben Sheridan’da büyüdüm. Prospeı” dan daha küçük bir yerde.&quot;</p>
<p>&quot;Ama şehirli gibisin. Öyle giyiniyorsun. Matt’in seninle evlenmesi herkesi şaşırttı. Sanıyorduk ki o... ”</p>
<p>Henry tekrar dirsek attı. &quot;Luther hep böyle saçmalar. Şimdi eve gidip annemize müjdeyi verelim.&quot;</p>
<p>Park ettikleri yere gidip eski arabalarına bindiler ve uzaklaştılar.</p>
<p>&quot;Satılık ton balıkları, üç kutusu bir dolar.”</p>
<p>Mahkeme binasının merdivenlerinde oturan dilenci, Matt’in gazetesinden yüksek sesle bir şeyler okuyordu. Yüzü sakalla&#160;kaplı olmasına rağmen oldukça genç görünüyordu.</p>
<p>&quot;iyi akşamlar, Bama,” diyerek gülümsedi Kendall.</p>
<p>&quot;Size de, avukat hanım.”</p>
<p>&quot;Nasılsın?”</p>
<p>&quot;Bir şikâyetim yok.”</p>
<p>Roscoe adamın öyküsünü anlatmıştı. &quot;Sizin gelişinizden birkaç ay önce, bir sabah aniden ortaya çıktı. Alabama’yı kastederek Bama diye tanıtıyor kendini. Yağmur çamur demeden&#160;bu merdivenlerde oturuyor ve gazeteyi baştan sona okuyor. İyi&#160;biri, kimseyi rahatsız etmiyor. <sup>s</sup></p>
<p>&quot;Birkaç kez kovmayı denediler, ama ertesi gün aynı yâre geri geldi. Bir hayatın böyle boşuna harcanması çok utanç verici,&#160;öyle değil mi?” Hademe, Bama’yı bu duruma düşürmüş olan talihsizliğine üzülerek başını iki yana sallamıştı.</p>
<p>Kendall çantasından bir dolar çıkanp Bama’nın kirli ceketinin cebine soktu. &quot;Kendine o ton balıklarından al. Bama.” &quot;Çok teşekkürler, cömert bayan.”</p>
<p>&quot;iyi akşamlar.&quot;</p>
<p>&quot;Size de.”</p>
<p>Uzun bir gün olmuştu. Evde bir süre oyalanıp Matt'i beklemeye çalıştı, ama geceyarısı olduğunda yorgunluğuna yenik düşüp tek başına uyumaya gitti.</p><h2>On Birinci Bölüm</h2>
<p>&quot;Sayın yargıç!”</p>
<p>&quot;Sessiz olun!” Yargıç Fargo tokmağını masaya vurdu. &quot;Eğer avukat, müvekkilinin ve akrabalarının taşkınlıklarını kontrol altına almazsa, kendisini uyarmak zorunda kalacağım.&quot;</p>
<p>&quot;Sayın yargıç! Eğer izin verirseniz...” diye bağırdı Kendall sanık kürsüsündeki Billly Joe’yu zaptetmeye çalışarak.</p>
<p>&quot;Müvekkiliniz suçlu bulundu ve ıslahevine gönderilmesine karar verildi. Bu durumda açıklayacak bir şey kalmadı.”</p>
<p>&quot;Müvekkilimin taşkınlığını affedin, sayın yargıç. Ama bu şartlar altında taşkınlığını hoş görmemiz gerekiyor bence.”</p>
<p>Fargo öne doğru eğilip gülümsedi, ama yüzünde sinir bozucu bir ifade vardı. ” Öyle mi?”</p>
<p>&quot;Evet, sayın yargıç.”</p>
<p>&quot;Senin sayın yargıcın benim hiç umurumda değil,” dedi Billy Joe alaylı bir sesle. &quot;Sen bir çuval boksun, sayın yargıç. Bu kadın da. Ve bu allahın belası mahkemedeki herkes de.”</p>
<p>, Kendall parmaklarını oğlanın koluna geçirip sıktı. &quot;Otur yerine ve çeneni kapa. Bırak da konuşayım.”</p>
<p>&quot;Niye yapayım bunu?” dedi çocuk kolunu çekerek. &quot;Senin söylediğin şeyi yaptım ve cezalandırıldım. Korkacak hiçbir şeyim&#160;yok.”</p>
<p>Jöleyle geriye taranmış saçları dağılmaya başlamıştı. Başını geriye atarak yüzüne dökülen saçları itti ve küfrederek yerine oturdu. &quot;Görürsünüz hepiniz. Orada durur muyum sanki. Kaçacağım.” &#160;&#160;&#160;,</p>
<p>Setin arkasında Henry ve Luther deliye dönmüş bağırıyorlar, Bayan Crook da ağzına geleni söylüyordu. Kendall kendini bir karabasanın içine hapsedilmiş gibi hissediyordu. Gözucuyla&#160;baktığı Savcı Dabney Gorn’un masasından ona bakarak sırıttığını gördü. Sadece yenilgisiyle değil, müvekkilini kontrol altına alamayışıyla da eğleniyordu. Eğer bu kadar önemsiz bir davaysa bu, Gorn neden işi yardımcılarından birine vermemişti de&#160;kendisi çıkmıştı? Çok ender gelirdi mahkemeye. Her şeyi yardımcılarına bırakır, gününü mahkeme binasının karşısındaki ka-fede çay içerek ve çene çalarak geçirirdi.</p>
<p>Yeniden yargıca döndüğünde Kendall, Matt’inkiler de dahil olmak üzere, bütün bakışları üzerinde hissediyordu.</p>
<p>&quot;Sayın yargıç, bu çok saçma bir karar. Sözkonusu disklerin değeri yüz dolar bile değil. Neye dayanarak...”</p>
<p>&quot;Müvekkilinizin bir hırsız olmasına dayanarak, bayan. O da bunu kabul etti zaten, öyle değil mi? İsterseniz kâtibin kaydettiklerini tekrar okuyalım.”</p>
<p>&quot;Teşekkürler, sayın yargıç, buna gerek yok. Ben müvekkilimin işlediği suçu biliyorum. Bay Crook bir hata yaptığını kabul etti, ama bu, hatanın arkasında hırsızlık olduğunu göstermez.&#160;Müvekkilimin ilk suçu bu.”</p>
<p>&quot;Kayıtlı olan ilk suçu,” dedi yargıç donuk bir sesle.</p>
<p>”0 halde dikkate alınması gereken de bu. Bu mahkemenin müvekkilime önyargılı davrandığını düşünmeli miyiz?&quot;</p>
<p>Fargo’nun yüzü sinirden kıpkırmızı olmuştu. ”Şu anda sizin düşünmeniz gereken şey, konumunuzu tehlikeye atmakta oldu-ğunuzdur. Artık konu kapandı mı?”</p>
<p>&quot;Hayır, kapanmadı. Yaptığınız şey çok haksızca. Billy Joe hatasından dolayı pişman olduğunu söyledi ve bu da onun ilk&#160;suçu olduğuna göre, davanın, belirlenmiş olan standartlara&#160;göre, şartlı tahliyeyle sonuçlanmasını talep ediyorum.”</p>
<p>&quot;Ben de belirlenmiş olan standartlara uygun bir karar verdim zaten. Müvekkilinizin ıslahevine gitmesine karar verilmiştir,” diyen yargıç tokmağını masaya indirdi. &quot;Talebiniz reddedilmiştir.”</p>
<p>Billy Joe bileklerine kelepçe takmaya çalışan görevlilere karşı koyunca, adamlar onu kontrol altına almaya çalıştılar. Bunun üzerine, zaten olay çıkarmaya hazır olan ikizler setin üzerinden atladılar. Kendall onları yatıştırmak için önlerine geçti.&#160;&quot;Lütfen, Luther, Henry, sakin olun.&quot;</p>
<p>Ama ikizlerin onu sertçe kenara itmesiyle Kendall yanındaki masanın üzerine düştü. Doğrulduğunda görevlilerin avazı çıktığı&#160;kadar bağıran ve tekmeler savuran Billy Joe'yu kapıya doğru sürüklemeye çalıştıklarını, ikizlerin de onları engellemek için mücadele ettiklerini gördü.</p>
<p>Tam o anda Matt, Kendall’ın önüne geçerek Luther’ı yakalayıp duvara yapıştırdı. Henry kardeşini korumak için atılınca onun da yakasına yapıştı. İkisi de Matt'in sert tavrından ürkmüşlerdi.</p>
<p>&quot;Yargıcın dediğini duydunuz.”</p>
<p>Luther, Kendall’a öldürücü bir bakış attı. &quot;Bizim derdimiz seninle değil, Matt, karınla. Küçük kardeşimizi hapse gönderdi.&quot;</p>
<p>“Küçük kardeşiniz mağazadan diskleri çalarak kendi kendini hapse gönderdi. Eğer karıma bir daha elinizi sürecek olursanız ikinizi de gebertirim.”</p>
<p>&quot;Matt, lütfen.” Kendall onları ayırmaya çalışıyordu.</p>
<p>Etraflarında bir kalabalık birikmeye başlamıştı. Mahkeme binası çalışanları neler olduğunu görmek için ofislerinden dışarı&#160;çıkıyorlardı. Kendall insanların olanları görmesini istemiyordu.&#160;Bütün bu olanlar bir kez duyulursa, büyük bir güçlükle elde ettiği&#160;saygınlık ve güvenilirlik zedelenmiş olacaktı. Dedikoducular ‘bir&#160;kadının erkek işiyle başa çıkamadığını’ etrafa yaymak için hiç&#160;vakit kaybetmeyeceklerdi.</p>
<p>Matt'in koluna dokunarak, ”Bu benim işim, Matt. Kendim halledebilirim. Lütfen, Matt.”</p>
<p>Matt, Crook kardeşlere tehdit edici bir ifadeyle baktıktan sonra geri çekildi. Kendall onlara yaklaşıp sakince açıklamaya&#160;çalıştı. &quot;İşlerin istediğimiz gibi gidemeyebileceği konusunda sizi&#160;uyarmıştım. İnanın ben de sizin kadar üzgünüm.&quot;</p>
<p>&quot;Canın cehenneme.” Kendall bir çelik kadar sert olan sesin geldiği tarafa baktı. Çocuklarının aksine, Bayan Crook çok iri ve&#160;kaslı bir kadındı. Üzerinde biçimsiz bir elbise ve ayağında terlikler vardı. Zor yaşam koşulları kadının yüzünde derin çizgiler&#160;açmıştı.</p>
<p>”Çok üzgünüm, Bayan Crook. Böyle olmasını istemezdim.”</p>
<p>&quot;Senin yüzünden bebeğimi içeri tıktılar.”</p>
<p>&quot;Uzun sürmeyecek bu. Billy Joe büyük bir suç işlemedi, eminim kısa sürede tahliye edilecektir.&quot;</p>
<p>&quot;Emin olduğun şeylerin sonucu ortada.&quot; Gözleri nefretle bakıyordu. &quot;Bizimle karşılaşmış olmaktan dolayı çok pişman olacaksın.”</p>
<p>Kendall'ın omzunun üzerinden başıyla oğullarına işaret etti. Oğlanlar Kendall’ın yanından geçerek anneleriyle çıkış kapısına&#160;doğru yöneldiler. İnsanlar geçmeleri için kenara çekiliyorlardı.&#160;Kendall kalbi sıkışmış bir halde gidişlerini izliyor, artık düşmanları olduğunu biliyordu. Crook gibi aileler düşmanlıklarını asla&#160;unutmazlardı.</p>
<p>Ve unutmadılar da.</p>
<p>Dabney Gorn içeri girdiğinde, Burnvvood’un dükkânı kapanmak üzereydi. Bir balıkçıya yem satmakta olan Gibb gülümseyerek arkadaşını selamladı.</p>
<p>Başarılı geçen satışın ardından Gibb kapıyı kilitledi ve “kapalı” tabelasını astı. Fazla ışıkları söndürüp kendini evindeymişçesine rahat hisseden konuğunun yanına gitti.</p>
<p>&quot;Çok geveze bir müşteriydi,” dedi Dabney. &quot;Başını epey ağ-rıtmıştır herhalde.”</p>
<p>&quot;Ama değdi doğrusu.” Gibb altına rahat bir iskemle çekip arkadaşının karşısına oturdu ve eline bir diet soda aldı.</p>
<p>&quot;İçer misin?”</p>
<p>”Az önce içtim, sağol.&quot; Dabney öne doğru eğilip avuçlarını birbirine yapıştırdı. ”Gibb, bu öğleden sonra mahkeme salonunda olanları duydun mu?”</p>
<p>”Matt arayıp anlattı. Çok üzgündü. Sanırım gelinim şu Crook denen oğlan yüzünden başını derde sokmuş.”</p>
<p>Dabney o gün olanları tüm ayrıntılarıyla anlattıktan sonra sıkıntılı bir ifadeyle ekledi. &quot;Onunla artık akrabasınız, biliyorum.&#160;Ama ikimizin dostluğu çok daha eskilere dayanıyor.”</p>
<p>Gibb başıyla onayladı. Aralarındaki ilişki gerçekten de kan bağından çok daha sağlam bir geçmişe dayanıyordu.</p>
<p>&quot;Aklından geçenler ne, Dabney? Benimle açık konuşabileceğini biliyorsun.&quot;</p>
<p>&quot;Bu kız beni endişelendiriyor.”</p>
<p>Kendall, Gibb’i de endişelendiriyordu, ama bunu ancak Dabney söyledikten sonra itiraf edebilirdi. Etrafındaki insanların&#160;ne düşündüğünü bilmeden kendi düşüncelerini ortaya koymazdı&#160;o.</p>
<p>&quot;Peki ne yapabiliriz, Dabney?”</p>
<p>&quot;Onun bizden biri olacağından emin misin, Gibb? Gerçekten bizden biri?&quot; Kararlılığını göstermek için biraz daha öne doğru&#160;eğildi. &quot;Prosper’ın bizim düşüncelerimizi paylaşacak bir avukata&#160;ihtiyacı vardı. Bu kızın bize fazla zorluk çıkarmayacağını düşünmüştük. Tennessee’deki olaylardan sonra bu kadar vicdan&#160;sahibi olması bizi şaşırttı doğrusu. Oysa biz onu bu yüzden işe&#160;almıştık.&quot;</p>
<p>Dönüp yanındaki teneke kutuya tükürdü ve ağzını elinin tersiyle sildi. &quot;Sandığımızdan daha dişli çıktı. İnançlarına fazla bağlı. Ve çok daha dürüst. Bize biraz fazla karşı geliyor. Bazılarımız&#160;onu işe almakla hata yaptığımızı düşünmeye başladı.&quot;</p>
<p>Kendall’ın bu inadı Gibb’i de şaşırtmıştı, ama yine de onun bir süre sonra yola gelebileceğini düşünüyordu. Sadece tahmininden biraz daha uzun sürecekti, o kadar. Bunu Dabney'e anlatmaya çalıştı, ama dostunun kaygılarını dağıtmaya yetmemişti. &quot;Diğer kadınlarla geçinemiyor.&quot;</p>
<p>&quot;Henüz geçinemiyor, ama o da olacak. Sen bu işi Matt'e ve bana bırak. Daha bir, iki gün önce Matt’e kendini nasıl dışlan-</p>
<p>mış hissettiğinden söz etmiş. Onu aramıza daha çok alarak sorunu çözebiliriz.”</p>
<p>Dabney Gorn şaşırmıştı. &quot;Sence bu işe yarar mı?”</p>
<p>Gibb güldü. &quot;Merak etme, o kadar aptal değilim. Bizimle tam olarak aynı fikirlere sahip olduğuna inanmadan önemli işlere&#160;dahil edilmeyecek.”</p>
<p>&quot;Bizimle aynı fikirlere sahip olacak mı sence?”</p>
<p>&quot;Evet,” diye yanıtladı Gibb tereddüt bile etmeden. &quot;Büyükannesi sonsuza dek yaşamayacak. O öldüğünde Kendall üzerindeki bütün etkisi de sona erecek.”</p>
<p>”Ya öyle olmazsa?&quot;</p>
<p>&quot;Olacak,” diye tekrarladı Gibb sertçe. Sonra yumuşayarak gülümsedi. &quot;Ama bu geçiş sürecini aceleye getirmemeliyiz, Dabney. Yavaş hareket etmeliyiz. İstediğimiz her şeye bir anda&#160;sahip olmasını bekleyemeyiz ondan.” Elini yumruk yapıp diğer&#160;avucuna vurdu. Gözleri loş odada pırıl pırıl parlıyordu.</p>
<p>&quot;Tamamen bize ait olduktan sonra bize kazandıracaklarını düşün. Bu işi bana bırak, onunla nasıl başa çıkacağımı biliyorum&#160;ben.” Ayağa kalktı. &quot;Bu arada, eğer gitmezsen geç kalacağım.&#160;Gelinim beni akşam yemeğine davet etti.”</p>
<p>Kapıda tekrar Gibb’e dönen adamın gözlerindeki endişe hâlâ kaybolmamıştı. &quot;Umarım söylediklerinde haklı çıkarsın&#160;Gibb. Hepimiz sana güveniyoruz.”</p>
<p>&quot;Merak etmeyin, her şey yoluna girecek.” &#160;&#160;&#160;■</p>
<p>”Çok kibar bir hareketti, Matt, teşekkürler, ama ben kendi sorunlarımla başa çıkabilirim.” Kendall elini Matt’inkine uzatıp&#160;sıktı.</p>
<p>Matt karısının gülümsemesine karşılık vermedi. &quot;Beni herkesin önünde utandırdın.&quot;</p>
<p>&quot;Yapma, Matt!”</p>
<p>&quot;Yanlış mı? Herkesin önünde küçük düştüm.”</p>
<p>Kendall, Gibb’e döndü. &quot;Hiç de öyle olmadı.”</p>
<p>&quot;Ama olay Matt'in anlattığı gibi görünüyor.&quot;</p>
<p>&quot;Matt durumu abartıyor.&quot;</p>
<p>&quot;Dabney de öyle düşünüyor ama.”</p>
<p>&quot;Dabney mi? Onunla mı konuştun?&quot;</p>
<p>&quot;Bu akşamüzeri dükkâna geldi ve kendi fikrini söyledi.&quot;</p>
<p>&quot;Tabii aleyhimde olan fikrini.” Kendall sinirlenerek masadan kalktı. Karısı onu korumasına fırsat vermediği için Matt’in gururu&#160;kırılmıştı ve Kendall, Gibb’in oğlunu yumuşatmakta kendisine&#160;yardımcı olabileceğini düşünerek onu yemeğe çağırmıştı. Ama&#160;hiç de umduğu gibi olmamış, tek başına kalmıştı. Gibb onu&#160;eleştiren bir söz söylememesine rağmen, Kendall onun sesindeki kınamayı farketmişti.</p>
<p>&quot;Matt'in Crook’larla yumruklaşacağı kadar ciddi bir durum yoktu.&quot; Kocasına baktı. &quot;Seni utandırmak istemedim, Matt. Sadece işin büyümesini engellemeye çalışıyordum.” Matt surat asmaya devam ediyordu.&#160;&#160;&#160;&#160;'</p>
<p>Gibb söze karıştı. &quot;Gelinimle oğlumun Crook'lar gibi pislikler yüzünden tartışmaları hiç hoşuma gitmiyor.”</p>
<p>&quot;Onlar Kendall’ın arkadaşları, benim değil.”</p>
<p>Kendall ellerini tezgâha dayayarak içinden ona kadar saydı ve sakinleştiğine inandığında kocasına döndü. 'Matt, onlar benim arkadaşlarım değil. Amerika Birleşik Devletleri Anayasası’na&#160;göre Billy Joe Crook da dahil olmak üzere herkesin yasal olarak</p>
<p>temsil edilme hakkı vardır ve yanılmıyorsam Prosper da bu sınırlar içinde.&quot;</p>
<p>&quot;Aşağı tabakayla böyle yüzgöz olman hiç hoşuma gitmiyor.&quot;</p>
<p>&quot;Ben işimi yapıyorum.”</p>
<p>Gibb araya girdi. &quot;Sanırım buradaki asıl sorun aileye bağlılıkla ilgili, Kendall. Sen herkesin önünde kocanı karşına alarak Crook'ların tarafını tuttun.”</p>
<p>Kendall inanamayarak onlara baktı. &quot;Siz ikiniz de ne dediğinizi bilmiyorsunuz.&quot;</p>
<p>&quot;Ben sadece ortadaki yanlış anlamayı düzeltmeye çalışıyorum. Kendall, lütfen.&quot; Gibb, Kendall’a boş bıraktığı sandalyesini gösteriyordu. Kendall isteksizce gidip oturdu. Gibb de Matt gibi&#160;kendini savunmasına izin vermiyordu.</p>
<p>&quot;Bir .süredir düşündüğüm bir şey var,” diye başladı Gibb. &quot;Sanırım bundan söz etmenin tam zamanı. Kendall, hiç özel&#160;avukatlığa geri dönmeyi düşünüyor musun?”</p>
<p>&quot;Hayır.&quot;</p>
<p>&quot;Belki de düşünmen gerek.”</p>
<p>&quot;Rekabet çok yüksek ve ben bu piyasanın içine girerek kendimi ispatlama derdine düşmek istemiyorum.”</p>
<p>&quot;Ya o kadar zor olmazsa? İşlerin yoluna girene dek büro masraflarını ben üstlenirim.”</p>
<p>Böyle bir şeyi hiç beklemeyen Kendall konuşamayacak kadar şaşırmıştı. Söyleyeceklerinin son derece nazik olması gerektiğini bilerek, &quot;Bu çok cömert bir öneri, Gibb,” dedi. &quot;Çok teşekkür ederim. Ama ben bunu sana geri ödeyemem. Asla işlerim yoluna girecek kadar müşterim olmaz.”</p>
<p>&quot;Ben sana güveniyorum.”</p>
<p>&quot;Ben de kendime güveniyorum, ama benim güvenmediğim kasabalılar. Pek de uygarca davrandıklarını düşünmüyorum.&#160;Eğer Crook'ların başka bir seçenekleri daha olsaydı, beni asla&#160;tercih etmezlerdi. Yasal sorunlarını halletmesi için burada kim&#160;bir kadına güvenir ki?”</p>
<p>&quot;Çok sayıda müşterin olması gerekmiyor, Kendall.”</p>
<p>O akşam ilk kez Matt konuya içten bir ilgi gösterdi. &quot;Babam haklı, sevgilim. Bizim bağlayacağımız birkaç iş sana yeter.&quot;</p>
<p>&quot;Ben bunu istemiyorum, Matt. Çok kötü bir şey bu, Gibb’in gelini, Matt’in eşi her sabah giyinip kuşanıp avukatlık oynamaya&#160;gidiyor.&quot; Başını sertçe salladı. &quot;Teşekkürler, ama hayır.”</p>
<p>&quot;Nasıl İstersen, Kendall,&quot; dedi Gibb düşkırıklığı içinde. &quot;Ama bana sorarsan yeteneğini boşa harcıyorsun.”</p>
<p>Bu sözün Kendall’ı ne kadar tahrik ettiğini bilemezdi Gibb. &quot;Boşa mı harcıyorum? Hiç sanmıyorum, Gibb. Bristol ve&#160;Mathers’dan ayrılmamın tek nedeni cinsiyet sorunu değildi. Şu&#160;ana dek bunu Ricki Sue ve büyükannemden başkasına anlatmadım, ama sanırım size de anlatmam gerekecek. Böylece neden kamu hizmetinde çalıştığımı belki daha iyi anlarsınız.&quot;</p>
<p>Yerinden kalkıp tezgâha doğru yürüdü. &quot;Bristol ve Mathers’ da çalışırken AIDS hastası olan bir bayan gelmişti. Kocası hastalığı ona bulaştırdıktan sonra onu üç çocukla bırakıp gitmiş. Bir&#160;süre sonra çalışamaz hale gelince devlet çocukları ondan alıp&#160;bakımevine yerleştirmiş.</p>
<p>&quot;Bir süre sonra kadın çocuklarını görebilmek için defalarca başvurmuş, ama her seferinde geri çevrilmiş. Sonunda kadın&#160;dayanamayıp elinde bir tabancayla bakımevini basmış ve ne</p>
<p>yazık ki, tutuklanmış. Oysa silahı dolu bile değilmiş. Sonra kefaletle serbest bırakılmış. &#160;&#160;&#160;,</p>
<p>&quot;Derken, kadın avukatından memnun olmadığı için gelip beni buldu. Karşımda ölmeden önce son bir kez çocuklarını görmek isteyen bir anne vardı, böylece davayı hemen kabul ettim.&#160;Ama bürodakiler çok tedirgin olmuşlardı. Onlara göre kadın bir&#160;suç işlemiş ve suçüstü yakalanmıştı. Üstelik de AIDS hastasıydı. Yani ortada savunulacak bir durum yoktu. Hepsinden daha&#160;da önemlisi kadın parasızdı. Bu yüzden davayı bırakmam emredildi.</p>
<p>&quot;Eğer başka bir imkânım olsaydı, o anda istifa ederdim. Ama orası Sheridan’ın en iyi hukuk bürosuydu ve o işe ihtiyacım&#160;vardı. Sonuçta buradaki iş çıkana dek kaldım. Çalıştığım firmaya ne kadar kâr sağlayacağımı düşünmeden sadece adalet için&#160;çalışmak istiyorum.</p>
<p>&quot;Her neyse, kadın daha dâvaya başlanamadan ve çocuklarını göremeden öldü. Her kaybettiğim dava benim için kişisel bir sorun oluyor, yani sanki ona bir darbe de ben vurmuşum gibi&#160;hissetmiştim.”</p>
<p>Bir süre sessizlik oldu, sonra Gibb yumuşak bir sesle konuştu.</p>
<p>&quot;Çok üzücü bir hikâye, Kendall. Ama Billy Joe’nun ıslah-evine gönderilmesine sen neden olmadın.”</p>
<p>&quot;Bu şartlar altında böyle sonuçlanmamalıydı.”</p>
<p>”Bak, ben basit bir satıcıyım. Yargıç Fargo'nun bu karara nasıl vardığını anlayamam, ama şunu unutma ki, o da bizim gibi&#160;bir insan. Düşkırıklığına uğramış olabilirsin, ancak bu senin yeteneğini gölgeleyemez. Sen elinden geleni yaptın.”</p>
<p>Kendall’ın ihtiyacı olan bu sözlerdi işte. Gülümsedi. &quot;Sağol, ancak Gibb.”</p>
<p>”Her şeyi yerli yerine koymada babamın üzerine yoktur.”</p>
<p>Kendall arkadan yaklaşıp kollarını kocasının boynuna doladı. &quot;Hâlâ dost muyuz?&quot;</p>
<p>Matt başını arkaya yatırdı. &quot;Sence?”</p>
<p>&quot;Bugün bana yardım ettiğin için teşekkürler.&quot; Eğilip kocasının alnını öptü. &quot;Bundan hoşlandım.”</p>
<p>&quot;Affedildiniz, küçük hanım.” Barış öpücüğünden sonra Matt babasına döndü. &quot;Hafta sonu sürprizimizi açıklamanın vakti geldi&#160;mi dersin, baba?”</p>
<p>&quot;Sürpriz mi?” Bu fikir çok hoşuna gitmişti. Berbat bir gün geçirmişti ve yarın da zor olacak gibi görünüyordu. Yenilgisiyle&#160;ilgili dedikodular çoktan yayılmış olmalıydı. Dilenci Bama bile&#160;daha o mahkeme binasını terketmeden her şeyi öğrenmişti.&#160;&quot;Çok kötü, avukat hanım,” demişti binadan çıkarken. &quot;Ama bir&#160;dahakini kazanacaksınız.&quot; Her iki elinin başparmaklarıyla yaptığı zafer işareti de yardım edememişti. Aksine o yoksul görünüşü moralini daha da bozmuştu.</p>
<p>Kendall elinden geleni yaptığını biliyordu, ama yine de iyi bir savunma olmamıştı. Her yenilginin ardından hep aynı şeyleri&#160;hissediyordu; ona güvenen insanları, ailelerini, büyükannesini,&#160;hatta kendi anne ve babasını düşkırıklığına uğrattığını düşünüyordu.</p>
<p>Bugün kötü bir yenilgiye uğramıştı, ama geride kalmıştı bu. Crook olayını artık bir kenara bırakıp önündeki davayla ilgilenmesi gerekiyordu. Daha çok çalışacak, daha dikkatli olacak ve&#160;sonunda başaracaktı.</p>
<p>Kararlı bir ruh hali ona iyi gelmişti. Dinlendirici bir hafta sonu kulağa harika geliyordu. &quot;Yine ne planladınız?”</p>
<p>”Matt senin bize katılmak istediğinden söz etti. Şimdi söyleyeceğim şey bakalım hoşuna gidecek mi?”</p>
<p>”Evet?”</p>
<p>”Bu cumartesi dolunay var.”</p>
<p>Kendall'ın gözünün önünde birden sıcak bir dağevinde mum ışığındaki bir akşam yemeği ya da gölde bir dolunay gezintisi canlandı.&#160;&#160;&#160;&#160;&quot;</p>
<p>Matt, Kendall’ın heyecanını daha da yükselterek, &quot;Kasımda dolunayın bir tek anlamı vardır,” dedi.</p>
<p>&quot;Nedir o?” diye sordu Kendall soluğunu tutarak.</p>
<p>&quot;Domuz kesimi.”</p>
</body>
</html>