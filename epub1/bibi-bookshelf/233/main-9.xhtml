<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>Otuz Üçüncü Bölüm</h2>
<p>&quot;Sence başımıza neler gelecek, Matt? Ne olacak?&quot;</p>
<p>Matt ellerini Lottie’nin kalçasında dolaştırdı. &quot;Merak etme. Babam her şeyin çaresini bulur.”</p>
<p>Lottie ondan uzaklaştı ve doğrulup oturdu, Tabii ki merak ederim, Matt. Yasaları çiğnedim, artık bir kaçağım ben.&quot;</p>
<p>&quot;Babam hepsini halleder.”</p>
<p>&quot;Senin baban bir manyak, Matt. Bunu anlamıyor musun?”</p>
<p>&quot;Şşşl Seni duyacak.”</p>
<p>Endişeyle babasının odasıyla kendilerininkini ayıran duvara baktı. Burası gayri meşru âşıkların buluştuğu incecik duvarlı,&#160;kötü bir moteldi.</p>
<p>Matt için Lottie’yle olan ilişkileri gayri meşru değildi. Aksine, duygularının ilk oluştuğu an başlamış olan ve hâlâ süren bir aşktı. O zamanlar Lottie’nin hayatının kadını olacağını tahmin bile&#160;edemezdi.</p>
<p>iki gün önce hapisten kaçarak suçlarına birini daha eklemişlerdi, ama Matt hiç bu kadar mutlu olduğunu hatırlamıyordu. Lottie’yle gizlisi saklısı olmadan beraberdiler, üstelik babası da&#160;kabullenmişti.</p>
<p>Matt, Lottie de dahil, herkese tam bir “babasının oğlu&quot; olarak göründüğünün farkındaydı. Ama babası her zaman haklıydı ve daha da önemlisi gerçek bir Amerikan kahramanıydı. Tıpkı&#160;büyükbaba Burnvvood gibi. Onu tanımıyordu, ama hakkındaki&#160;her şeyi, bütün askeri başarılarını babasından dinlemişti. Gibb&#160;kendi babasına ne kadar çok inanıyorsa, Matt de babasına o&#160;kadar inanıyor ve güveniyordu. Yargılarında asla yanılmamıştı&#160;babası. Kendall dışında.</p>
<p>Onunla evlenmesini Gibb istemişti. Kardeşler Biıiiği’nin faaliyetleri için çok iyi bir görüntü oluşturacaktı. Ama Kendall’ın bağımsızlığına olan düşkünlüğünü gözardı etmişlerdi. Düşündükleri kadar uysal çıkmamıştı, ama bu hiç kuşkusuz Gibb'in değil, Kendall’ın hatasıydı.</p>
<p>Matt babasının yanlış anlaşılabileceğini kabul ediyordu. Üstünlük ve idare konusunda saplantılı bir inadı vardı. Ona karşı gelen birisini asla unutmaz ve affetmezdi, intikamını mutlaka alırdı.&#160;&#160;&#160;&#160;.</p>
<p>Ama Matt'in gözünde bunlar kusur değil, erdemdi. Başkalarının radikal ve bağnaz olarak değerlendirdiği durumlarda, o, babasının cesareti, değerlerine bağlılığı ve tutarlılığıyla gurur&#160;duyuyor. Onun ve büyükbabasının yolunda gitmeye çalışıyordu,&#160;ama onlar kadar güçlü olmadığını biliyordu. Eğer olsaydı, Lottie’&#160;ye böyleâine tutulmazdı herhalde. Yine de bundan şikâyetçi değildi Matt.</p>
<p>&quot;Sakın üzülme,” diye fısıldadı sevgilisine uzanarak. Genç kadının ensesini öperken bu kokuyu ne çok sevdiğini düşündü.&#160;Ona ait her şeyi seviyordu. Vücudunu defalarca keşfetmiş, bu</p>
<p>mükemmel vücutta bir tek kusur bile bulamamıştı. Bunu tek bozan şey, kısır oluşuydu. Eğer öyle olmasaydı, Matt büyük olasılıkla onunla evlenebilmek için diretirdi.</p>
<p>Lottie gülümsedi. &quot;Bunu gerçekten göremiyorsun, değil mi, Matt?&quot;</p>
<p>&quot;Ne kadar güzel olduğunu mu?&quot;</p>
<p>&quot;Senin beynin yıkanmış, hayatım, ama sen bunun farkında bile değilsin.&quot; Bir an durdu. &quot;Matt, seninle baban ve diğerleri hakkında söylenenler doğru mu? O insanları gerçekten öldürdünüz</p>
<p>mü?”</p>
<p>Matt onu öperek mırıldandı. &quot;Bunların şu an ikimizle bir ilgisi yok, Lottie.”</p>
<p>&quot;Ama yaptınız mı?”</p>
<p>&quot;Yaptığımız ne varsa Tanrı adına yaptık.”</p>
<p>&quot;Demek ki, hepsi gerçek. Tanrım, Matt, bir felakete doğru gidiyoruz biz.&quot;</p>
<p>Matt uzanıp burnunun ucunu öptü, &quot;Çok karamsarsın.”</p>
<p>&quot;Sen de çok aptalsın.&quot;</p>
<p>&quot;Eğer gerçekten böyle düşünüyorsan neden kaçmamıza yardım ettin ve bizimle geldin?”</p>
<p>Parmaklarını adamın saçlarına geçirip çekti. &quot;Seni kuşbe-yinli.” Öyle sert çekiyordu ki, Matt’in gözlerinden neredeyse yaş gelecekti. &quot;Çünkü seni seviyorum,” diye fısıldadı. &quot;Şu pis hayatımın içinde beni mutlu eden tek şey bu oldu. Sonuna dek de&#160;sevmeye devam edeceğim.&quot; Yatağa uzanıp Matt’i üzerine çekti.</p>
<p>Lottie musluğu kapatıp duştan çıktı. Havluya uzandığında birden arkasında birisinin varlığını hissetti ve dönüp bakınca&#160;korkuyla çığlık attı.&#160;&#160;&#160;&#160;,</p>
<p>&quot;Günaydın, Lottie,” dedi Gibb. &quot;İyi uyudun mu?&quot;</p>
<p>&quot;Ne işin var burada?&gt;-</p>
<p>&quot;Tabii ki iyi uyudun. Oğlumla oynaşmak hoşuna gidiyor değil mi?”</p>
<p>Lottie küçük havluyla üzerini örtmeye çalıştı. &quot;Çık buradan. Eğer Matt seni görürse... ”</p>
<p>&quot;Göremez. Senin de bildiğin gibi kahvaltı için kahve ve çörek almaya gitti. Hatta çıkmadan önce arayıp bir şey isteyip istemediğimi de sordu. O her konuda düşünceli ve sadık bir evlat olmuştur. Sadece senin dışında.”</p>
<p>Gibb kaçışlarındaki başarılı rolü için onu tebrik etmiş, cesareti ve yeteneğini takdir ettiğini söylemişti. Ama Lottie onun içten olmadığını, gözlerinin buz gibi baktığını biliyordu. Genç&#160;kadın titremeye başlamıştı, bunun nedeni yalnızca ıslak ve çıplak oluşundan değil, daha çok korkudandı.</p>
<p>Gibb Burnvvood’u ne zaman görse tüyleri diken diken olurdu. Daha küçük bir kızken bile babasıyla birlikte onun dükkânına gittiklerinde Gibb’in varlığından rahatsızlık duyardı. Belli bir nedeni yoktu bunun, ailedeki herhangi birisini sevmeyen bir kedinin içgüdüsüyle, Gibb Burnvvood’da kötü bir şeyler olduğunu&#160;hissediyordu. Ama bildiği kadarıyla böyle hisseden tek kişi ken-disiydi. Dün gece Matt'le yaptıkları konuşmadan sonra onu neden sevmediğini anlamıştı. Gibb masum insanları gözünü bile&#160;kırpmadan vahşice öldüren bir şeytandı ve oğlunu da zehirleyip&#160;o korkunç gruba üye yapmıştı.</p>
<p>&quot;İzin verirsen üstümü giymek istiyorum.” Lottie onun avcı içgüdüsüyle avının korktuğunu anlamaması için sesini sakin tutmaya çalışıyordu.</p>
<p>&quot;Neden? Vücudunla gurur duyardın hep. En azından oğlumun aklını başından almak için bol bol kullandın. Şimdi birdenbire namuslu mu oldun?”</p>
<p>”Bak. Ne yapmaya çalıştığını bilmiyorum, ama bu hiç hoşuma gitmiyor. Eminim Matt’in de hoşuna gitmeyecek.”</p>
<p>&quot;Matt için iyi olanın ne olduğunu biliyorum ben.”</p>
<p>&quot;Neymiş peki? Onu vahşi bir katil yapmak mı? Oğlun için iyi olan şey bu mu? Sen buna sevgi mi diyorsun?”</p>
<p>Gibb, kadının yüzüne sert bir yumruk indirdi. Lavaboya çarpan Lottie dizlerinin üzerine düştü. Gözlerinin önünde şimşekler çakıyor, duvarlar üstüne geliyordu. Hiç bu kadar şiddetli bir acı&#160;duymamıştı.</p>
<p>”Seni orospu! Benimle böyle konuşmaya nasıl cesaret edersin?”</p>
<p>&quot;Lütfen,” diye fısıldadı. 'Yapma. İstediğin...”</p>
<p>Yalvarmanın bir faydası olmayacağını anlayan Lottie gözlerini kapatıp hayatında ilk kez dua etmeye başladı. Dilediği tek şey hemen bayılmak ve yaşayacağı acıyı hissetmemekti.</p>
<p>Gibb kadının ıslak saçlarından bir tutamı sımsıkı kavradı ve odaya doğru sürüklemeye başladı. Lottie’nin duyduğu acı ve aşağılama o kadar büyüktü ki, bayılmasına imkân yoktu.</p>
<p>Matt, Gibb'in söylediği, kimsenin kimseye dikkat edemeyeceği kadar kalabalık dükkâna gitmiş, üç kahveyle yarım düzine</p>
<p>çörek alıp çıkmıştı. Babası yine haklı çıkmış, hiç kimse başını bile çevirip bakmamıştı.</p>
<p>Anahtarıyla odasının kapısını açıp girdiğinde babasının sandalyede oturduğunu görüp gülümsedi. &quot;Merhaba, baba. Burada olacağını tahmin etmemiştim. Söylediğin gibi...&quot;</p>
<p>Birden korkunç biı çığlık atıp elindekileri yere düşürdü. Kahvelerin dökülüp bacağını yakmasını hissetmemişti bile.</p>
<p>&quot;Kapıyı kapa, Matt.”</p>
<p>Matt dehşetle, Lottie’nin yatakta çıplak, bacakları iki yana ayrılmış yatan cansız bedenine bakıyordu. Kadının boğazı kesilmişti. Hem de az önce. Gözleri korkuyla açılmış, yarasından&#160;akan kanla bütün yatak kan içinde kalmıştı. Yatağın arkasındaki&#160;duvarda, büyük olasılıkla ilk anda fışkıran kanın izleri vardı.</p>
<p>Gibb ayağa kalktı, olduğu yerde donup kalmış olan oğlunun yanından geçip kapıyı kapattı. Sonra yere düşen kahvelerden kapağı açılmamış olanı eğilip aldı ve kapağını çıkarıp bir yudum içti.</p>
<p>Matt tam Lottie’ye doğru atılmak üzereyken Gibb onu arkasından yakalayıp durdurdu.</p>
<p>&quot;Başka yolu yoktu, evlat,&quot; dedi sakin bir sesle, &quot;Biliyorsun, kılı kıpırdamadan kocasını öldürdü o. Kadınlarımız için çok kötü&#160;bir örnek bu. Erkekler Tanrı’nın verdiği üstünlüğü uygulamaya&#160;kalktıklarında karılarının onları öldürmesine göz yumabilir miyiz? Kardeşler Birliği onun hakkındaki kararı çoktan vermişti ve&#160;cezanın uygulanması an meselesiydi. Üstelik ona bir iyilik de&#160;yaptım. En çok sevdiği şeyi yaparken öldü.” Matt babasına en&#160;az Lottie’ninkiler kadar ölü gözlerle baktı. &quot;Gerçek bu, Matt. Ölürken onun üzerindeydim ben. Onu sınadım, tıpkı şeytanın İsa’yı&#160;sınadığı gibi. Ama bu günahkâr kadın sınavı geçemedi.</p>
<p>&quot;Kıvranarak ve yalvararak bacaklarını açtı bana, kucağın! açtı. Beni kandırdı ve günah işlememe neden oldu, yıllarca sana yaptığı gibi, Matt. İstersen gidip senin tohumlarına karışmış&#160;olan benim tohumlarımı görebilirsin. Böyle bir iğrençliği onun gibi bir sürtük yapabilirdi ancak.” Matt gözlerini kırpmadan Lottie’&#160;nin bedenine bakıyordu. ..</p>
<p>Gibb elini oğlunun omzuna koydu. &quot;O bir şeytandı, Matt. Eğer onu durdurmasaydım, erkeklerin şehvetini uyandırmaya&#160;ve seni kandırmaya devam edecekti. Buna dayanamazdım.”&#160;Matt yutkundu. &quot;Ama...”</p>
<p>&quot;Oğlunu düşün. Yakında bizimle olacak. Onu da lekelemesine izin veremeyiz.” ■</p>
<p>”0... o bunu yapmazdı. Lottie iyiydi.”</p>
<p>&quot;Yapma, Matt. Yanılıyorsun. Bunu anlamanın şimdi çok zor olduğunu biliyorum, ama yakında haklı olduğumu anlayacaksın.&#160;Annenin acısını dindirmenin ikimiz için de ne kadar zor olduğunu&#160;hatırlıyorsun değil mi?” Matt sersemlemiş bir halde başını salladı. ”0 kadını sevmiştim, evlat. Laurelann’ı çok sevmiştim, ama o&#160;çizgiyi aştı. Bizi ihbar edecek ve birliğe zarar verecekti. Susturulması gerekiyordu, Matt. Çok ağlamıştık, evlat, hatırlıyorsun&#160;değil mi?”</p>
<p>&quot;Evet, baba.&quot;</p>
<p>&quot;Bu bize acı verdi, ama yapmamız gereken buydu. Sen daha küçük bir çocuktun, ama yine de bu gerçeği anlamıştın, değil</p>
<p>mİ?&quot;</p>
<p>&quot;Evet, baba.”</p>
<p>&quot;Sonunda acı dindi, tıpkı sana o zaman da söylediğim gibi.</p>
<p>Ruhun temizlendi ve anneni özlememeyi öğrendin. İnan bana, evlat, şimdi bu pislikten kurtulduğun için hayatın çok daha iyi&#160;olacak. Eğer bu yosma aklını çelmemiş olsaydı, sen şu anda&#160;hâlâ Kendall'la evli olacaktın ve biz de bu duruma düşmemiş&#160;olacaktık. İnanıyorum ki, Kendall zamanla amaçlarımızı gerçekten anladığında birliğimizi kabullenecekti. Ama gururu Lottie’yi&#160;kabullenmesine izin vermezdi.</p>
<p>”Ve öyle de oldu. Sen zina yaptın, evlat, ama bu senin hatan değildi. Bunu biliyorum.” Başıyla cesedi gösterdi. &quot;Onun bedenini, sırt senin şehvet ateşiyle yanman için şeytan yarattı. Bütün suç o yosmanın. Gözünü karartıp karşı çıkamayacak hale soktu seni. Bu yüzden, evlat, sakın onun için gözyaşı dökme.”&#160;Sonra hafifçe Matt’in sırtına vurdu. &quot;Şimdi, eşyalarımızı arabaya&#160;götürelim. Bu durumun, yapmamız gereken şeyi engellemesine&#160;izin veremeyiz. Oğlunu bulmalıyız, Matt.”</p><h2>Otuz Dördüncü Bölüm</h2>
<p>Ev yola fazla uzak değildi ve eve ulaşmak için yâlnızca çakıllı dar bir yoldan geçeceklerdi. Yola iyice eğilmiş olan ağaç dalları ayışığının önünü kesiyor, yolu karanlıkta bırakıyordu.&#160;Evin konumu, amaçları için, bundan daha iyi olamazdı.</p>
<p>Vakit geceyarısını çoktan geçmişti. Bir saatten beri yolda tek bir araba bile görmemişlerdi. Farları kapalı halde çakıllı yolun önünden birkaç kez geçmişler, sonunda yola girerek kenara&#160;park etmişler ve gören olup olmadığını anlamak için bir saat boyunca arabanın içinde sessizce beklemişlerdi.</p>
<p>&quot;Sence içerde midir?” '</p>
<p>&quot;Bunu içeri girene dek anlayamayız. Kapının üstüne ‘içerdeyim’ diye yazmış olamaz.”</p>
<p>Arabadan çıkıp eve doğru yavaşça süzülürken karanlık onları tamamen saklamıştı. Eve iyice yaklaştıklarında bahçedeki çalılıklardan birinin arkasına saklanıp daha önce Kendall’ın büyükannesi Elvie Hancock’a ait evi iyice incelediler. Anlaşmak&#160;için ellerini kullanıp işaretleştiler ve biri sağa, biri sola doğru ayrıldı. Evin arkas ndan dolanıp arka kapıda tekrar birleştiler.</p>
<p>&quot;Herhangi bir şey görüp duydun mu?&quot;</p>
<p>&quot;Mezar kadar sessiz bir yer.&quot;</p>
<p>&quot;Eminim içerdedirler.”</p>
<p>Kararsızlıkla birbirlerine baktılar. Sonunda biri, &quot;Hazır mısın?” diye sordu.</p>
<p>&quot;Hadi!”</p>
<p>Kapının kilitli olduğunu sanmışlardı, ama açık olduğunu görünce şaşırdılar. Kapı hafif bir gıcırtıyla açıldı ve iki adam sessizce mutfağa girdi. Mutfakta hiçbir iz görünmüyordu. Bulaşıklar lavaboya koyulmuş, tezgâhta hiçbir dağınıklık bırakılmamıştı.&#160;Biri araştırmak için buzdolabını açmaya yeltendi, ama aralar aralamaz ışığın yanması ve motorun çalışmasıyla hemen kapattı.</p>
<p>Kendall yerinden doğrulup oturdu. &quot;O da neydi?”</p>
<p>”Ne?”</p>
<p>Bir şey onu uyandırmıştı, ama ne olduğunu bilmiyordu. ”Sen de bir şey duydun mu?” diye fısıldadı korkuyla.</p>
<p>John başını kaldırıp dinledi, ama ev büyük bir sessizlik içindeydi. ”Ben bir şey duymuyorum. Nasıl bir sesti?”</p>
<p>&quot;Bilmiyorum. Herhalde rüya gördüm.”</p>
<p>&quot;Kâbus muydu?”</p>
<p>&quot;Sanırım.”</p>
<p>John başını tekrar yastığa koydu ve Kendall’ın çıplak bacağını hafifçe sıkıp, &quot;Bebek iyi mi?” diye sordu.</p>
<p>&quot;iyi.”</p>
<p>Emzirdikten sonra bebeği yerine götürmemişti Kendall. Üçü birbirlerine sarılmış, huzurlu bir uykuya dalmışlardı. Kendini güvende hissetmesine rağmen yine de tedirgindi. Neyse ki, silahı</p>
<p>vardı. Silahlardan ve ateş etmekten hoşlanmıyordu, ama eğer Kevin’ın ya da John’un hayatı sözkonusu olursa öldürmek için&#160;bir an duraksamazdı.</p>
<p>Beş dakikadır parmaklarının ucuna basarak evin içinde gezinmelerine rağmen, nerede olduklarını bulamamışlardı. Dolaştıkları odaların hiçbirinde yakın zamanda kullanılmış olduklarına dair bir iz yoktu. Etraftaki kişisel eşyaları inceleyebilmek için el-fenerini yakmaları gerekiyordu, ama bunu göze alamazlardı.&#160;Dakikalar sonra adamlardan biri diğerine dönüp omuzlarını silkti, diğeriyse insanların bu saatte genellikle bulundukları yer olan'&#160;yatak odalarına doğru gitmelerini işaret etti.</p>
<p>Tek sıra halinde koridora çıktılar. Önlerindeki üç kapı da açıktı. Tam ilk odaya girecekleri sırada öndeki adam bir şeye takıldı ve düşmekten kendini zor kurtardı. Eğilip takıldığı şeyi yerden aldı, oyuncak bir ayıydı bu. Dönüp diğerine gösterdi. Birbirlerine bakıp gülümsediler ve koridorun başındaki odaya yöneldiler. Kapı yarı aralıktı. Hafifçe ittiklerinde hiç ses çıkarmadan&#160;açıldı. Birbirlerine son kez bakıp üçe kadar saydılar ve aynı anda odaya daldılar.</p>
<p>Kendall jetonu atıp numarayı çevirdi. Hattın diğer ucundaki telefon çalarken KendalITn avuçları ter içindeydi.</p>
<p>&quot;Bristol ve Mathers Şirketi.&quot;</p>
<p>&quot;Ricki Sue, benim. Sakın bir şey söyleme. Konuşabilecek durumda mısın?”</p>
<p>&quot;Tanrım, yaşıyorsun! Meraktan ölüyordum neredeyse. Şimdiye dek yaptığım en iyi rejim oldu bu!”</p>
<p>&quot;Merak ettiğini biliyorum. Ama daha önce arayamazdım. Aslında şimdi de aramamam gerekiyordu.”</p>
<p>&quot;Gerçekten o müfettişi rehin aldın mı?”</p>
<p>&quot;Öyle de denebilir.”</p>
<p>&quot;Ne demek şimdi bu? Aldın mı, almadın mı? Neyse, boş-ver, hangi cehennemdesin sen?”</p>
<p>&quot;Bunu sana söyleyemem. Uzun da konuşmayacağım zaten. Telefonlar büyük bir olasılıkla dinleniyordur.”</p>
<p>&quot;Haklısın. Sheridan federal görevlilerle kaynıyor ve hepsi _de sen|8«peşinde.”</p>
<p>Kendall bundan zaten emindi. Ama yine de bunu duymak onu daha da korkmuştu.</p>
<p>&quot;Ajanlar büroya defalarca geldiler ve Kendall Deaton’la ilgili her şeyi didik didik ettiler.’</p>
<p>&quot;Aman Tanrım?”</p>
<p>&quot;Büyükannenin evine bile ajanlar soktular.&quot;</p>
<p>&quot;Eve mi soktular?&quot; Kendall midesinin bulandığını hissetti. Büyükannesi bu durumu görseydi çok üzülürdü. &quot;Bu çok aptalca&#160;ve gereksiz. Beni arayacakları ilk yer olduğunu bildiğim bir evde&#160;ne işim var?”</p>
<p>&quot;Orada olacağını düşünenler sadece ajanlar değil. Dün gece senin orada olacağını düşünen iki adam eve girmiş.&quot;</p>
<p>&quot;İki adam mı? Kimlermiş?”</p>
<p>&quot;Ajanlar tuzak kurmuşlar, ama işe yaramamış. Kim oldukları belli olmadan kaçmışlar.”</p>
<p>&quot;Ama kim... ”</p>
<p>&quot;Sakın telaşlanma hayatım, ama kocan ve babası olabilirler.”</p>
<p>&quot;Ama onlar hapiste.”</p>
<p>&quot;Artık değiller. Üç gün önce kaçtılar.&quot;</p>
<p>Kendall telefonu hemen kapattı, ama elinde ahizeyle öylece kaldı. Arkasına döndüğünde Matt’le Gibb'i görmekten korkarak&#160;bir süre yerinden kıpırdayamadı.</p>
<p>&quot;Telefonla işiniz bitti mi, bayan?”</p>
<p>Kendall yerinden sıçrayarak dönüp arkasındaki adama baktı. Özür dileyip ahizeyi yerine koydu ve kulübeden çıktı.</p>
<p>Üzerinde kot ve ayağında sandaletlerle kayıp Avukat Kendall Deaton'la ilgisi yoktu. Hiç kimse ona bakmıyordu, ama Ken-dall'ın korkusu giderek artıyordu. Polis bütün güneyde onu arıyor olmalıydı. Hızla arabasına binip eve doğru yollandı.</p>
<p>Ev? Evet. Büyükbabasından kalan bu şirin çiftlik evinde büyükannesinin evinde olduğu kadar huzurluydu. Büyükbabası buranın keyfini sürecek kadar yaşamamıştı, ama büyükannesiyle her yaz gelmişlerdi buraya.</p>
<p>Okullar kapanır kapanmaz, tembellik edip bütün gün dinlenecekleri bu eve kaçarlar, günlerini balık tutarak, konserveler yaparak ve pikniğe çıkarak geçirirlerdi. Akşamları da yüksek&#160;sesle hikâyeler okurlar ya da topladıkları papatyalardan taçlar&#160;yaparlardı. Hiç kimsenin bilmediği bu ev, güvenle saklanabileceği yerlerden biriydi. Ama yine de peşinde bir sürü insan vardı.</p>
<p>Pepperdyne deliye dönmüş olmalıydı. Tek tanığını, dostu John McGrath‘i ve şimdi de suçluları kaybetmişti. Kendall için&#160;için tutuklanmayı Matt'le Gibb'in onu bulmasına yeğlediğini dü-</p>
<p>şündü, ama yine de cesaret edemiyordu. Yapabileceği en iyi şey, ikisi de yakalanıp tekrar hapse atılana kadar onlardan olabildiğince uzak kalmaya çalışmaktı. Bu gece Kevin’ı da alıp kaç-maiıydı.</p>
<p>Ama ya John? Hâlâ koltuk değneklerini kullanmasına rağmen tamamen iyileşmiş sayılırdı. Kendi başının çaresine bakabilecek durumdaydı. Ama Kendall ondan ayrılmak istemiyordu.</p>
<p>Ancak eğer John’u gerçekten seviyorsa, ondan uzaklaş-malıydı. Kendall’la birlikte olduğu sürece onun da hayatı tehlikedeydi. Kendall’ı ve bebeği Burnvvood'lardan korumak için kendini rahatlıkla tehlikeye atacak ve büyük olasılıkla da ölecekti.</p>
<p>Buna izin veremezdi. İkisinin birlikte bir gelecekleri yoklu, ama Kendall, hayatının geri kalanını ondan ayrı da geçirecek&#160;olsa, onun yaşadığını bilmek istiyordu.</p>
<p>Teslim olmayı düşünmek bile istemiyordu. Eskiden çalıştığı şirketi araştırıp hakkındaki her şeyi öğrendiklerine göre, hiçbir&#160;güvenilir yanı kalmamıştı Kendall’ın. Güven duymadıktan bir tanık hiçbir işlerine yaramazdı. Aksine, onu adam kaçırmakla suçlayıp hapse bile atabilirlerde</p>
<p>Kendall’ın tek seçeneği tekrar kaçmaktı. Kevin’ı evde bıraktığı için kendine kızdı. Eğer şimdi yanında olsaydı, eve uğramadan yoluna devam edecekti. John’un yanındayken gitmek çok zor geliyordu. Ama yapmak zorundaydı.</p>
<p>&quot;Nasıl beceremezsiniz?&quot;</p>
<p>Pepperdyne’in emrindeki ajanlar, şefin korkutucu bakışlar altında seslerini çıkaramadılar. Nefes almaya bile korkuyorlardı.</p>
<p>&quot;Evet?” Karargâhını Prosper’dan Sheridan’a almış olan Pep-perdyne'in sesi, polis merkezinin camlarını titretiyordu,</p>
<p>O gece işbaşında olan iki ajandan biri sonunda konuşacak cesareti buldu. &quot;Bayan Burnvvood kaybolduğundan beri evi gözetliyoruz, ama hiç kimseye rastlamamıştık.&quot;</p>
<p>&quot;Eee?”</p>
<p>&quot;Bu yüzden kaçırdık onları.&quot;</p>
<p>Diğeri araya girdi. &quot;Efendim, kaçanın Bayan Burnvvood ya da müfettiş olabileceğini düşünüp ateş edemedik. Onlar olmadığını tahmin edip ateş etmeye başladığımızda da epey uzaklaşmışlardı.”</p>
<p>&quot;Bu doğru, efendim. Ya onlar olsaydı ve kucaklarında bebek de olsaydı?”</p>
<p>&quot;Onlar olsaydı, bunlar olsaydıI Sonuçta kimler oldukları hakkında en ufak bir bilgi edinemedik. Çünkü ne kim olduklarına&#160;dikkat ettiniz, ne de arabalarının nasıl bir şey olduğunu biliyorsunuz.&quot;</p>
<p>&quot;Ben ikisinin de erkek olduğunu düşünüyorum, efendim.”</p>
<p>&quot;Sahi mi? Öyle mi düşünüyorsun? Belki de Batman ve Ro-bin’di.&quot; Durup nefes aldı. &quot;Bugün ikiniz de en güneşli, en sıcak yerde bir saat atış talimi yapacaksınız. Elleriniz yanana dek&#160;ateş edeceksiniz. Çünkü dün gece koca bir öküzü bile vurama-yacağınızı ispatladınız.&quot; Ajanlardan biri dayanamayıp gülünce&#160;Pepperdyne kükredi, &quot;Ne o? Çok mu komik? Öyleyse atış talimini iki saate çıkarıyorum. Şimdi tepemi iyice attırmadan çabuk&#160;kaybolun.”</p>
<p>Kapıyı kapatıp çıktılar. Pepperdyne yalnız kalınca sandalyesine çöküp başını ellerinin arasına aldı. Stephensville'deki</p>
<p>araba sahibinin bulunması ve aracın belirlenmesiyle doğan umudu şimdi giderek azalıyordu.</p>
<p>Eğer bilgisayardaki arıza olmamış olsaydı, şimdi Ruthie Fordham hâlâ yaşıyor olacaktı ve Bayan Bumvvood da John’la&#160;kayıplara karışamayacaktı. Arıza düzelip de gerçek bilgiyi öğrendiklerinde John’un telefonuna ulaşmak için boşuna uğraşmışlardı. Derken, kaza olmuş ve John bomboş bir hafızayla kaybolmuştu.</p>
<p>‘Tanrım! Her şey ne kadar karışıktı böyle!’ Bir Bumvvood'la-rın kaçması eksikti, o da olmuştu işte. Şimdi Baysın Burnvvood'la John’u yalnızca bulması gerekmiyor, onları aynı zamanda bu&#160;manyaklardan önce bulması gerekiyordu.</p>
<p>Evine dönecek kadar aptal olamazdı. Ama görünen o ki, bi-rileri öyle sanmış ve onu bulmak için dün gece eve girmişlerdi. Pepperdyne onların Bumwood’lar olmasından korkuyordu. Az&#160;önce eline geçen, Lottie Lynam’in kanlar içindeki çıplak cesedinin olduğu fotoğraflara baktı. Bu adamlar her şeyi yapabilirlerdi.</p>
<p>&quot;Sevgili bayan, sizi onlardan önce bulmam için dua edin.&quot;</p>
<p>Acaba John ne yapıyordu?</p><h2>Otuz Beşinci Bölüm</h2>
<p>John, Kendall’ı gözden kaybolana dek izledi, sonra Kevin’ın yattığı odaya girdi.</p>
<p>&quot;Bak, ufaklık... ee, ben şey... biraz gerginim bugün. Bu yüzden anlayışına ihtiyacım var, tamam mı? Burada kendi kendine gayet iyi vakit geçirebilirsin. Ben fazla uzaklaşmayacağım. Geri&#160;dönene dek keyfine bak, olur mu?”</p>
<p>Kevin'ın ağzından baloncuklar çıkarıp yumruklarını salladığını görünce, yalnız kalmaktan rahatsız olmayacağına karar verip çıktı. Evden biraz uzaklaşmıştı ki, bir ses duyup durdu. Islık sesi miydi? Ya da yangın? Vahşi hayvanlar da olabilirdi?</p>
<p>&quot;Kahretsin!&quot; Koltuk değneklerine dayanıp tekrar geri döndü ve Kendail’ın zaman zaman bebeği taşımak için kullandığı askıyı göğsüne taktı ve gidip Kevin'ı yattığı yerden aldı.</p>
<p>Kevin kucağa alındığı için mutluluktan kıkırdıyordu. &quot;Ya, evet, çok eğlenceli, değil mi?”</p>
<p>Dışarı çıkıp olabildiğince hızlı yürümeye başladı. &quot;Annene bu konuda tek kelime söylemek yok, anlaşıldı mı? Çok kurnaz bir&#160;kadın. Tabancamı saklamış, arabayı da kullanamıyorum.&quot; Eğilip&#160;bebeğe baktı. &quot;Herhalde tabancamın nerede olduğunu sen bilmezsin değil mi? Onu atmamıştır umarım. Her yeri aradım, ama&#160;yok, yok.”</p>
<p>Anayola varması uzun sürmemişti, biraz durup nefes aldı. &quot;Annen o silahı geri vermek zorunda. Gerekli olduğu zaman&#160;nasıl kullanılacağını ondan iyi biliyorum.”</p>
<p>Kendini inanılmaz derecede yorgun hissediyordu ve bunu düşünmemek için bebekle konuşuyordu. Elinden geldiğince gölgeden gitmeye çalışmış, ama bunun pek faydası olmamıştı.&#160;Elini çabuk tutup Kendall’dan önce dönmesi gerekiyordu.</p>
<p>Şansı yaver giderse bir arabaya rastlayabilir, onu en yakın telefon kulübesine götürmesini isteyebilirdi. İstediği tek şey altmış saniyelik bir telefon görüşmesiydi.</p>
<p>Vücudundaki bütün kaslar sızlıyordu, ama John buna aldırmadan daha da hızlı gidebilmek için kendini zorladı.</p>
<p>Derken, ilerdeki evi gördüğünde sonunda ödüllendirildiğini düşündü. Sıcak yüzünden asfalttan yükselen ısı dalgaları mesafeyi kestirmesine engel oluyordu.</p>
<p>&quot;Eğer kendimi biraz daha zorlarsam beş dakika içinde orada olabiliriz.” Eğilip bebeğe baktı.”Beni anlamayan birisiyle&#160;konuştuğum için deli olmalıyım. Belki de hâlâ komadayım ve o&#160;boktan kâbuslardan birini görüyorum yine. Evet, kesinlikle öyle.&#160;Sen bir düşsün Kevin. sen...” Birden durdu ve gülmeye başla-dı.&quot;Üzerime işiyorsun değil mi?” Ilık su göğsünden süzülmeye&#160;başlamıştı. &quot;Haklısın. Gerçek olduğuna inanmam için iyi bir kanıt bu.”</p>
<p>Evin giriş yoluna geldiğinde kendini çok mutlu hissediyordu. Verandaya varır varmaz yere çöktü. &quot;Merhaba!” diye bağırdı.&#160;Yanıt yoktu. Sonra tekrar denedi. &quot;Merhaba!”</p>
<p>Kevin ağlamaya başlamıştı. &quot;Şşş. Sana bağırmadım.&quot; Bebeğin kıçına hafifçe vurmaya başladı. Bebek ağlamayı kesti,</p>
<p>ama tekrar başlamaya hazırdı. Dudağı bükülmüş, gözleri yaşla dolmuştu.</p>
<p>&quot;Nasıl hissettiğini biliyorum, ufaklık. Ben bile ağlamaya başlayabilirim.&quot;</p>
<p>Eve biraz daha dikkatli bakınca uzun zamandır kullanılmadığını farketti. Saksılardaki çiçekler kurumuş, perdeler çekilmişti. Kapının köşeleriyse örümcek ağlarıyla kaplanmıştı.</p>
<p>John ne yapması gerektiğini düşündü. Terden sırılsıklam olmuştu ve Kendall’dan önce eve varıp duş almalıydı. Birden&#160;aklına bebeklerin vücut ısısının yetişkinlerden daha yüksek olduğu geldi. Bebek gerçekten de çok fazla ısınmıştı.</p>
<p>John hemen kararını verip ayağa kalktı ve kapıya doğru ilerledi. Saksılardan birini kullanıp kapının camını kırdı ve elini&#160;uzatıp kilidi açtı. Büyük bir ev değildi. Uzun zamandır kullanılmadığından her yer toz içindeydi. Hızla mutfağa girip musluğu&#160;açtı. Ama su akmıyordu.</p>
<p>&quot;Lanet olsun.”</p>
<p>Derken, musluktan garip bir ses geldi ve birkaç saniye içinde su akmaya başladı, ilk akan pasın geçmesini bekleyip avucuna su doldurdu ve uzun uzun içti. Sonra da yüzünü ve boynunu iyice ıslattı. Islak elleriyle Kevin’ın da başını okşadı.</p>
<p>&quot;Daha iyisin değil mi?” Ama Kevin’ın içmeye de ihtiyacı vardı. John, Kendall’ın onu hep biberonla beslediğini hatırladı, ama şu anda öyle bir şey yoktu. Eğer bardaktan içirmeye kalkarsa&#160;boğulabilirdi. Bebeğin tek bildiği beslenme yöntemi emmekti.&#160;Parmağını ıslatıp bebeğin ağzına götürdü. Kevin parmak ağzına&#160;değer değmez emmeye başladı. Bunu birkaç kez daha tekrar-</p>
<p>ladı. Arkadaşları onu bu halde görseler ne düşünürlerdi acaba? Ve tabii Lisa. Kadın onu bencillikle suçlamıştı. Değil bebek sahibi olmak, bu konuyu tartışmak bile istemiyordu.</p>
<p>&quot;Bir bebek istiyorum, John. Babasının da sen olmasını.&quot;</p>
<p>&quot;Teşekkürler, ama hayır. Ben bebek filan istemiyorum. Ne şimdi, ne de sonra.&quot;</p>
<p>&quot;Neden?&quot;</p>
<p>&quot;Çok uzun bir hikâye, Lisa.”</p>
<p>&quot;Acelem yok. Dinliyorum.”</p>
<p>&quot;İlk olarak, bence biz bu işe pek uygun değiliz. İkimiz de sürekli şehir dışındayız.&quot;</p>
<p>&quot;İzin alabilirim. Diğer gerekçeye gelelim.”</p>
<p>&quot;Ben...&quot;</p>
<p>Onu sevmediğini söyleyecekti aslında, ama kendini tuttu. Bir bebek dünyaya birbirini seven bir anne babadan gelmeliydi.&#160;Kendi anne ve babası boşandığında daha iki yaşındaydı ve aile&#160;sevgisini hiç tadamamıştı. Büyüdükçe her iki taraf için de fazlalık olduğunu hissetmeye başlamıştı. Her ikisi de başarılı birer&#160;kariyere sahiptiler. Ama iyi bir anne baba değildiler. John yatılı&#160;okulda okumuş, zorunlu tatillerin dışında onlarla birlikte olmamıştı. Oğullarının hayatını etkilemek bir yana, ona herhangi bir&#160;tavsiyeleri bile olmamıştı. Birlikte oldukları ender zamanlarda hep&#160;kibar, ama mesafeliydiler. John onlara hep başarısız evliliklerini&#160;hatırlattığını düşünmüş, kendini kariyerieri için bir engel olarak&#160;görmüştü. Kırk üç yıl boyunca bu hiç değişmemişti.</p>
<p>Böyle bir ortamda büyümek, ister istemez ilişkilerinin kısa süreli olmasına yol açmış ve baba olmak için içinde hiçbir istek</p>
<p>duymamıştı. Psikoloji dersleri alırken anne ve babanın bir çocuğun duygusal yaşamında ne kadar etkili olduğunu öğrenmişti. Lisa'yla böyle bir işe kalkışamazdı. Onunla birlikte yaşlanmayacağını çok iyi biliyordu.</p>
<p>Bütün bunlara ek olarak New Mexico’da yaşadığı o olay vardı. Lisa sanki düşüncelerini okumuş gibi, ”0 kötü olayla ilgisi&#160;var mı bunun?”</p>
<p>&quot;Hayır.”</p>
<p>&quot;Bence var.”</p>
<p>&quot;Yok.”</p>
<p>&quot;Eğer bu konuda benimle konuşursan kendini daha iyi hissedersin, John.”</p>
<p>&quot;Bu konuda konuşacak hiçbir şey yok. Baba olmak istemiyorum, o kadar.&quot;</p>
<p>&quot;Seni bencil orospu çocuğu!”</p>
<p>Ve şimdi bir bebek onun parmağından su emiyordu. Üç hafta öncesine kadar bir bebeğin yanına yaklaşmak, dokunmak&#160;istemezken şimdi bu hali ona rüya gibi geliyordu.</p>
<p>&quot;Hayat sürprizlerle dolu, öyle değil mi, Kevin?”</p>
<p>Bebek rahatlamış gibiydi. John saatine baktı. Acele etmesi gerekiyordu. Musluğu kapatıp odaya döndü. Masanın üzerindeki telefonu görünce hemen üzerine atıldı. Ahizeyi kaldırırken&#160;mutluluktan gülüyordu, ama telefon hattının kesik olduğunu anlayınca gülmesi kesildi. Bunun da musluk gibi geç açılacağını&#160;düşünüp bir süre uğraştı ama hiç ses yoktu. Boşuna vakit kaybediyordu.</p>
<p>Kapıyı arkasından dikkatle kapatıp, &quot;Cam için üzgünüm,&quot; diye mırıldandı. Hava hâlâ sıcaktı ve kasları felç olmuş gibiydi.</p>
<p>Yolun sonundaki posta kutusuna vardığında elini kutuya yaslayıp biraz dinlendi, ama birkaç saniye içinde demir kutu elini yakmaya başlamıştı. Birden aklına çok iyi bir fikir geldi. Bu gece bir not yazabilir ve evden gizlice çıkıp buraya koyabilirdi. Postacının dikkatini çekmesi için kutuya kırmızı bir bayrak koyarsa not&#160;yarın postacının elinde olurdu. Bu yeni planla kendini daha güçlenmiş hissedip hemen yola koyuldu. Dönüşü düşündüğünden&#160;çok daha kısa sürmüştü. Tam verandaya vardığında Kendall'ın&#160;arabasının sesini duydu. Hızla eve girip kendini banyoya attı ve&#160;kapıyı kilitledi. Çok heyecanlanmış, kalbi deli gibi atmaya başlamıştı. Bütün vücudu leş gibi ter kokuyordu. Kendall onu gördüğü anda ne olduğunu anlardı. Yorgunluktan titreyerek Kevin'ı&#160;askıdan çıkarıp yere, paspasın üzerine yatırdı. &quot;Bu işe ikimiz birlikte bulaştık, tamam mı?”</p>
<p>Küveti tıkayıp suyu açtığında Kendall'ın eve girdiğini duydu.</p>
<p>&quot;John?”</p>
<p>&quot;Evet?&quot; Kevin'ın bezini çıkarmaya çalışıyordu.</p>
<p>&quot;Neredesin?&quot; ■</p>
<p>&quot;Kendall?” Bez çıkmıyordu. &quot;Döndün mü?&quot; Sonunda çıkmıştı. Kafasını lavaboya eğip iyice ıslatmaya çalıştı. &quot;Gerçek bir ortaksın,&quot; dedi hiç sesini çıkarmayan bebeği kucağına alırken.</p>
<p>&quot;John, ne yapıyorsun orada? Kevin nerede?&quot;</p>
<p>&quot;Suyun sesinden seni duyamıyorum, Kendall.&quot;</p>
<p>&quot;Kevin nerede?&quot;</p>
<p>&quot;Burada, benimle birlikte.&quot; Bebeği ıslattıkça kollarını neşeyle sallıyordu.</p>
<p>&quot;Seninle mi?”</p>
<p>&quot;Tabii ki. Nerede olabilirdi sence?”</p>
<p>Kendall kapıyı açmaya çalışıyordu. &quot;Kapıyı kilitlemişsin.” ”Oh, affedersin.”</p>
<p>&quot;Kapıyı aç, John.”</p>
<p>&quot;Küvetteyim ve bu bacakla kalkıp açmam çok zor.”</p>
<p>&quot;Tamam, ben açarım.”</p>
<p>John kadının sesindeki paniği farketmiş ve sevgili olmalarına, rağmen ona güvenmediğini anlamıştı. Kendall elinde bir saç tokasıyla geri gelmiş ve kilitle oynamaya başlamıştı. Sonunda açtığında böyle bir manzarayla karşılaşmayı beklemiyordu&#160;doğrusu. John kırık bacağını dışarı sarkıtmış, göğsüne yatırdığı&#160;Kevin’la küvette uzanmış yatıyordu.</p>
<p>&quot;Tam vaktinde geldin, sevgilim, hadi sen de gir.”</p>
<p>&quot;Ne yapıyorsun sen?” Kadının sesi endişeden titriyordu. &quot;Yıkanıyorum.”</p>
<p>&quot;Kevin’la mı?”</p>
<p>&quot;Neden olmasın? Bu sıcakta serinlemek onun da hoşuna gider diye düşündüm.”</p>
<p>Kendall klozetin üzerine çöktü. Yüzü ve dudakları bembeyaz olmuş, gözleri dolmuştu. Başını ellerinin arasına alıp masaj yapmaya başladı. John onun bu kadar kötü görünmesinin altında başka bir neden yattığını anlamıştı. Kasabada mutlaka bir&#160;şeyler olmuştu.</p>
<p>Kendall ellerini kucağına koyup başını kaldırdı. &quot;Lütfen bunu bir daha yapma, John.”</p>
<p>Bakışları ve ses tonu John'a kendini suçlu hissettirmişti. &quot;Özür dilerim. Seni korkutmak istememiştim, Kendall.”</p>
<p>Kendall’ın bu telaşlı hali onun adam kaçırma ve tanıklık etmekten kaçma gibi iki federal suç işlediğini hatırlattı John'a. Onun görevi de başına bir şey gelmeden onu yerine teslim etmekti.</p>
<p>Bu şartlar altında elinden gelenin.en iyisini yapmış, görevi için kendinden ödün bile vermişti; hafızasının düzeldiğini saklamak zorunda kalmış, bebekle yakınlaşmış, hatta Kendall’la se-<sup>1</sup> vişmişti.</p>
<p>İyi konuşma, McGrath, diye geçirdi içinden. Eğer bunu sık sık tekrar ederse, belki kendisi de inanabilirdi.</p>
<p>Otuz Altıncı Bölüm</p>
<p>Ricki Sue sabırsızca tırnağından bir parça kopardı. Yaşlı Bristol masasına yaklaşıp ona odasına gelmesini söylediğinde&#160;Ricki Sue hiçbir şey olmamış gibi davranmıştı. Çalışanların meraklı bakışları altında patronunu izlemiş ve toplantı salonuna girip kapıyı kapatmışlardı.</p>
<p>&quot;Burada bekleyin, Bayan Robb. Birazdan gelecekler.&quot;</p>
<p>Yine mi, diye geçirdi içinden. FBI ajanları Kendall’ın yakın arkadaşı olduğu için onu diğer çalışanların öç katı daha fazla&#160;sorgudan geçirmişlerdi. Tabii ki, hiçğir şey söylememişti Ricki&#160;Sue, söylememeye de kararlıydı.</p>
<p>Odaya gireli yarım saat olmuştu, ama kimsenin geldiği yoktu. Sıkıntıdan sinirleri iyice gerilmişken birden kapı açıldı ve iki ajanla birlikte Pepperdyne içeri girdi. Son derece kararlı ve ciddi&#160;bir havası vardı.</p>
<p>&quot;Bayan Robb, ben Ajan Pepperdyne.”</p>
<p>Yanındaki adamları da tanıştırmıştı, ama şefin otoriter havasından fazlasıyla etkilenen Ricki Sue onlarla ilgilenmemişti bile. Üstelik onları daha önceki sorgulardan tanıyordu. Demek&#160;başlarındaki adam buydu. Pepperdyne! Son derece hoş ve nazik görünüyordu.</p>
<p>&quot;Fazla vaktim yok, Bayan Ftobb. O yüzden konuya hemen girmek istiyorum.”</p>
<p>Masanın kenarına oturup dosyasını açtı. Bu belgelerde neler yazılı olduğunu Ricki Sue çok iyi biliyordu.</p>
<p>&quot;Bilgisayarda Kendall Deaton’ın geçmişini ilk araştırmaya başladığımızda bazı arızalar olmuştu, bu yüzden öğrenmemiz&#160;biraz uzun sürdü. Ama şimdi her şeyi biliyoruz.&quot;</p>
<p>&quot;Öyle mi?”</p>
<p>&quot;Öyle. Gerçekleri saptırmak bir avukat için oldukça kolay olmuştur herhalde.&quot;</p>
<p>&quot;Bunu kanıtlamanız çok zor ve sanırım Amerika’da aksi is-patlanana dek herkes masumdur.”</p>
<p>Pepperdyne elini öfkeyle masaya vurunca Ricki Sue yerinden sıçradı. Bu adamın öfkesini yatakta görmeyi tercih ederdi.</p>
<p>&quot;Bu dosya yalanlarla dolu. Ama tabii bunları size göstermeme gerek yok, siz zaten hepsini biliyorsunuz. ”</p>
<p>&quot;Öyleyse beni neden özel olarak görmek istediniz?” Sesinde baştan çıkarıcı bir ton vardı. &quot;Yoksa işle bir ilgisi yok mu bunun?”</p>
<p>Diğer ajanların kıkırdadığını duyan Pepperdyne dönüp sert bir bakışla onları uyardı, sonra da tekrar Ricki Sue’ya döndü.</p>
<p>”Bu durumu ciddiye almadığınızın farkındayım, Bayan Robb. Ama siz burada şakalaşırken Bayan Burnvvood'un hayatı tehlikede. Federal bir görevli de onunla birlikte kayıp. Bakın bayan,&#160;ben ikisini de bulmak istiyorum ve siz de bana yardım edeceksiniz.”</p>
<p>&quot;Neden? Her şeyi bildiğinizi söylüyorsunuz, öyleyse sizs neden ben yardım edecekmişim?”</p>
<p>&quot;Çünkü siz onun arkadaşısınız ve arkadaşınız fazla yaşa-yamayabilir.”</p>
<p>&quot;Beni böyle korkutarak bir şey elde edemezsiniz, Bay Pep-perdyne. Beni fazla genç sandınız herhalde. Ben tam 14 Nisan 1962’de doğdum, tamam mı? Yetişkin bir kadınım. Yani doğum&#160;tarihim aslında 1960, ama ne farkeder ki?”</p>
<p>Pepperdyne gözlerini kıstı. &quot;Bunu hâlâ şaka sanıyorsun, öyle değil mi? Bak, arkadaşın bir müfettişi kaçırdı ve onu öldürüp cesedini sakladı.”</p>
<p>&quot;Böyle bir şey yapmaz o!”</p>
<p>&quot;Müfettiş Fordham'in boğulmasına neden oldu.”</p>
<p>&quot;O kadın zaten ölmüştü. Gazete her şeyi yazdı, otopsi raporunu bile. O yüzden beni kandırmaya çalışma. O bir sineği bile incitemez. Eminim o adamı onu koruması için yanına almıştır.”</p>
<p>&quot;Öyleyse büyük bir hata yaptı.” Pepperdyne'in sesi o kadar sakindi ki, Ricki Sue tüylerinin diken diken olduğunu hissetti.&#160;&quot;Çünkü Bayan Burnvvood’un bulaşmaması gereken bir insan&#160;varsa, o da John McGrath'dir.&quot;</p>
<p>Ricki Sue diğer ajanlara baktı, ama ikisinin de yüzü ifadesizdi.</p>
<p>&quot;İki yıl önce New Mexico’da bir kasabada bir adam elinde iki otomatik tüfek ve bir yığın cephaneyle bir bankaya girdi ve&#160;veznedar olarak çalışan karısını görmek istediğini söyledi. Amacı, onu terkeden karısıyla konuşup onu dönmeye ikna etmekti.&#160;Ama kadın o gün hastaydı ve işe gelmemişti. Adam bunu öğrendiğinde daha da sinirlendi ve kendince iyi bir karar verdi: Bu</p>
<p>kadar silahla bir kere buraya kadar gelmişti, öyleyse ya karısı onunla barışırdı ya da herkesi öldürürdü.”</p>
<p>Ricki Sue sandalyesinde sıkıntıyla kıpırdandı. &quot;Bu gerçekten çok etkileyici bir hikâye, Bay Pepperdyne, ama... ”</p>
<p>&quot;Sesini kes ve dinle.”</p>
<p>&quot;Tamam, dinliyorum.” Kollarını göğsünde kavuşturdu. &quot;Nasılsa iş vakti.&quot;</p>
<p>”Gün ilerledikçe iş daha da sıkıcı olmaya başlamıştı. Polis adamla anlaşmaya çalıştı, ama adam buna yanaşmıyordu. Sonunda ciddi olduğunu göstermek için bankanın koruma görevlilerinden birini vurup ikinci kattan aşağıya attı ve işte o zaman&#160;beni çağırdılar. Ben de oraya büronun en başarılı arabulucusu&#160;Doktor John McGrath’le gittim.</p>
<p>&quot;Biz oraya vardığımızda John haberleşme cihazını aldı ve adamla görüşmeye başladı. Bu konuda John’un olağanüstü bir&#160;yeteneği vardı. Adamla karısı hakkında konuştu. Karısı onun bu&#160;davranışından hoşlanacak mıydı acaba? Eğer öldürmeye devam&#160;ederse ona geri dönecek miydi? Bunun gibi şeyler işte. Adam&#160;yumuşamaya başlamıştı. John bu işi çok iyi götürüyordu ve biz&#160;başkaları ölmeden bu işi halledeceğimize inanmaya başlamıştık.</p>
<p>&quot;Rehinelerden biri iki çocuklu genç bir kadındı. Bir bebek ve iki yaşlarında bir ufaklık. Önce bebek ağlamaya başladı, sonra&#160;da çocuk. Sesler adamı deliye döndürmüştü. Kadına onları susturmasını söyledi. Kadın elinden geleni yaptı, ama çocuklar aç&#160;ve yorgundular. Neyin içinde olduklarını anlayamayacak kadar&#160;küçüktüler, bu yüzden ağlamayı sürdürdüler. Adam eğer sus-</p>
<p>mazlarsa onları öldüreceğini söyledi. Orada çocukların ağlayışlarını ve annelerinin yalvarışını dinlemenin nasıl bir şey olduğunu tahmin edemezsin.</p>
<p>&quot;John’un nasıl o kadar soğukkanlı kalabildiğini bilmiyorum. Hepimiz delirmek üzereydik, ama o adamı ikna etmeye çalışıyordu. Eğer anneyi ve çocukları serbest bırakırsa istediği her&#160;şeyi yapacağına söz verdi. Evet, sesi çok sakindi, ama hayatımda hiç kimsenin o kadar terlediğini görmedim. O çocukları&#160;kurtarmayı deliler gibi istiyordu.&quot;</p>
<p>Sustu. Ricki Sue heyecanla yutkundu, &quot;Sonra ne oldu?” &quot;Hepsini vurdu. Kadını, bebeği, oğlanı. Üç atışta hepsini temizledi. Sonuçta özel tim içeri girip adamı yakaladı, ne çare ki,&#160;onlar ölmüştü. Hepimize çok zor geldi bu, ama John kadar değil.&#160;Onun neler yaşadığTnı çok yakından gördüm. Bir süre sonra&#160;FBI’dan ayrıldı ve şerifin bürosunda çalışmaya başladı. Hâlâ&#160;kendisini suçluyor. Yapabileceğinin en iyisini yaptı, ama hepsi&#160;boşa gitti.”&#160;&#160;&#160;&#160;'</p>
<p>Salona ağır bir sessizlik çökmüştü.</p>
<p>&quot;Bunu bana neden anlattınız?”</p>
<p>&quot;Söylemek istediğim şey şu: Arkadaşınız John’u almakla zeki davrandı, ama onun kim olduğunu bilmiyor. O olaydan sonra kalbi kaya gibi sertleşti, özellikle de çocuklara karşı.” Yüzünü kadınınkine iyice yaklaştırdı. &quot;Ne demek istediğimi anladın&#160;mı, Ricki Sue?”&#160;&#160;&#160;&#160;'</p>
<p>Ricki Sue önce şaşırdı, ama sonra başını geri çekip göz kırptı. &quot;Beni oyuna getirmeye çalışıyorsun ama işe yaramaz bu.”</p>
<p>Pepperdyne diğer ajanlara döndü. &quot;Sizce de oyuna mı getirmeye çalışıyorum?”</p>
<p>İkisi de ciddi bir tavırla başlarını iki yana salladı. Pepperdyne kadına döndü. &quot;John hafızasını kaybetmiş bile olsa, çocuklara olan fobisi hâlâ içinde gizlidir. Ne zaman bir çocuk görse tepesi atar. Denver’dan Dallas’a giderken görecektin onu. Bebek ağladıkça yerinde duramıyordu.&quot;</p>
<p>&quot;Peki, öyleyse onları neden o adama teslim ettiniz?”</p>
<p>&quot;Böyle olacağını bilmiyordum. Bayan Bumvvood ve bebeğiyle kısa bir süre birlikte olmasının ona iyi geleceğini düşünmüştüm, ama o kadının böyle bir işe kalkışacağını bilseydim...’ Bir an durdu. &quot;Ve tabii John’un tepesinin atıp onları haklamadığından emin değiliz.”</p>
<p>&quot;Hayır, iyiler.&quot; Birden sustu. Oyuna gelmişti. &quot;Kahretsin.&quot;</p>
<p>&quot;Onunla konuştun demek.”</p>
<p>&quot;Hayır.”</p>
<p>&quot;Neredeler?”</p>
<p>&quot;Bilmiyorum.”</p>
<p>&quot;Ricki Sue, onların yerini saklayarak onlara iyilik yapmıyorsun.”</p>
<p>&quot;Yemin ederim nerede olduklarını bilmiyorum.&quot; Ricki Sue adamın ona zerre kadar inanmadığını biliyordu. &quot;Peki, tamam,&#160;onunla konuştum. Bu sabah ofisi aradı ve iyi olduklarını söyleyip kapattı. Sadece birkaç saniye konuşabildi, çünkü dinlemenizden korkuyordu.”</p>
<p>Adamın yanıtını beklemek için sustu, ama o hiç sesini çıkarmadan ona bakıyordu. &#160;&#160;&#160;<sup>;</sup></p>
<p>&quot;Evet, dinlediniz. Evimdekileri de tabii.” Ayağa fırladı. &quot;Seni orospu çocuğu! Benimle oyun oynadın.”</p>
<p>&quot;Yerine otur.” &#160;&#160;&#160;.</p>
<p>&quot;Defol git.”</p>
<p>&quot;Yerine otur dedim.” Pepperdyne onu sandalyesine geri itti. Ricki Sue çok sinirlenmişti, ama aynı zamanda adamın bu hareketi onu çok heyecanlandırmıştı.</p>
<p>&quot;Sen onun en eski arkadaşısın, Ricki Sue. Nerede olduğu hakkında eminim bir fikrin vardır.”</p>
<p>&quot;Yok.”</p>
<p>&quot;Eğer bana yalan söylediğini öğrenirsem seni de suçortak-lığı yapmaktan tutuklarım.”</p>
<p>Ricki Sue kollarını iki yanına sarıp titredi. ”Hiii, çok korktum.&quot;</p>
<p>Pepperdyne ona sinir olmuştu. &quot;Çok sevimlisin.”</p>
<p>&quot;Öyle mi?” Gülümseyerek diğer iki ajana göz kırptı, sonra şefe döndü. &quot;Bak, onun geçen şu bir yıl boyunca bile nerede&#160;saklandığını bilmiyordum. Yemin ederim doğru söylüyorum.”</p>
<p>Pepperdyne elini, koltuğunun altında bir zarf tutan ajana uzattı ve içinden fotoğrafı çıkardığı süre boyunca gözlerini Ricki&#160;Sue’dan ayırmadı.</p>
<p>Kadın fotoğrafa bakar bakmaz dehşet içinde çığlık attı. Midesi bulandığı için hemen elini ağzına götürdü.</p>
<p>&quot;Bunu Gibb ve Matt Bumvvood yaptı. Üstelik Matt’in kendi sevgilisine, hapisten kaçmalarını sağlayan kadına. Kesik o kadar derin ki, baş neredeyse gövdeden ayrılmış.”</p>
<p>&quot;Lütfen!” Ricki Sue titriyordu.</p>
<p>&quot;Lütfen ne? Eğer bana bilgi vermeni sağlayacaksa bir şeyler daha söyleyebilirim.”</p>
<p>”Size söyledim,” diye inledi. &quot;Nerede olduğunu bilmiyorum.”</p>
<p>”Bak, Ricki Sue, bu adamlar manyak ve arkadaşının peşindeler. Onları hiçbir şey durduramaz, çünkü kaybedecekleri hiçbir şey yok.”</p>
<p>”Eve girenler de onlar mıydı?”</p>
<p>&quot;Sanırım. Korkunç, değil mi?”</p>
<p>”0 kadar yakınlar demek ki?”</p>
<p>’O kadar kararlılar. Kendall’ın ihaneti bir yana, bebeğin varlığını öğrendiler ve ne olursa olsun onu istiyorlar.” Hafifçe gü-lümsedi.’Sen bebeği daha görmedin değil mi, Ricki Sue? Ben gördüm. Kucağıma aldım. Çok tatlı bir bebek. Tıpkı annesine,&#160;en yakın arkadaşına benziyor.”</p>
<p>&quot;Yeter.”</p>
<p>”İş hayatım boyunca yüzlerce olaya tanık oldum. Ama hiçbiri beni Burnvrood’lar kadar korkutmamıştı.” Ricki Sue ağlamaya başlamıştı. ”Bayan Burnvvood'un nerede saklandığını biliyorsan eğer, bunu söyleyerek onun hayatını kurtarmış olacaksın.”</p>
<p>&quot;Yemin ederim bilmiyorum.&quot;</p>
<p>&quot;Düşün! Nereye gidebilir?”</p>
<p>&quot;Bilmiyorum.&quot;</p>
<p>Pepperdyne doğrulup derin bir nefes aldı. &quot;Aferin, Ricki Sue! Bana sakın güvenme. Sakın hiçbir şey söyleme. Bırak ölsünler,</p>
<p>tamam mı?” Bir süre bir şey söylemeden kadına baktı. Sonra kartını masaya bıraktı. &quot;Arkasında bana ulaşabileceğin telefon&#160;numarası yazılı. İstediğin zaman arayabilirsin. Bu arada eğer&#160;Bayan Burnvvood ararsa, gelmesini söyle. Gelmesi için yalvar.&#160;Onu koruyacağıma yemin ederim.”</p>
<p>Ricki Sue elinin tersiyle burnunu sildi. &quot;Koruyacaksınız, öyle mi? Daha önce yaptığınız gibi mi?”</p>
<p>Ricki Sue bu son atışından memnun kalmıştı, odadan çıkarken adamın suratı on karıştı.</p>
</body>
</html>