<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>Yirmi İkinci Bölüm</h2>
<p>Matt on dakika içinde giysilerini değiştirmiş, av malzemeler rini bir çantaya koyup yanına almış ve botlarını giyip çıkmıştı.&#160;Hatta Kendall’ın onun veda öpücüğüne karşılık vermemesi bile&#160;onu eğlendirmiş gibiydi. O gittikten sonra Kendall verandada bir&#160;süre daha oturmuştu. Matt’in onu aldatmış olması mı, yoksa&#160;umursamaz tavrı mı daha kötüydü bilemiyordu.</p>
<p>Bu ilk kez olduğu için görmezden mi gelmesi gerekiyordu? Aslında yapacağı en iyi şey eşyalarını toplayıp evi terketmekti.&#160;Ama bu çok ani bir karar olurdu. Önce öfkesini yatıştırıp iyice&#160;düşünmeliydi. Bu olayı kolay kolay unutacağını sanmıyordu, ama&#160;eğer gururuna ve öfkesine kapılırsa aynı şekilde zarar göreceğini biliyordu.</p>
<p>İşin en kötü yanı, Matt’le Lottie’nin aşkının uzun yıllar sürmüş olmasaydı; Gibb karşı çıkmasaydı şimdi evlenmiş olacaklardı.</p>
<p>Lottie hiç de Gibb’in tasvip edeceği bir gelin değildi, çünkü Burnvvood standartlarına hiç uymuyordu. Gibb oğlu için kültürlü,&#160;eğitimli, iyi ve namuslu bir eş istiyordu. Kendall acıyla, tek kusurum Matt’in asıl ihtiyacını karşılayamıyor olmam, diye düşündü.</p>
<p>Onu isteyen Matt miydi, yoksa Gibb mi? Demek ki, Gibb’ie arası iyi olduğu sürece her şey yolundaydı, ama eğer gözünden&#160;düşerse, gerçek bir düşman olurdu. Şimdilik bunu düşünmeme-ye çalıştı. Evliliğiyle ilgili çözmesi gereken daha önemli bir sorunu vardı.</p>
<p>Evliliğini sürdürmeyi istiyordu ve Lottie Lynam’a karşı iki avantajı vardı: Birincisi Gibb onu sevmiyordu ve babasının düşüncesi Matt için her şeyden önemliydi. İkincisi Lottie çocuk yapamıyordu ve kendisiyse Matt’in çocuğuna hamileydi.</p>
<p>Bu gizli silahı Kendall’ı mutlu edeceğine içini sıktı. Bu gece bunu kutluyor olabilirlerdi. Oysa şimdi Matt onu umutsuz ve yalnız bırakıp gitmişti.</p>
<p>&quot;Lanet olsun!&quot; Nasıl hiçbir şey olmamış gibi davranabiliyordu? Doğru dürüst kavga edip içini dökme şansı bile vermemişti. Birden ayağa kalkıp içeriye koştu. Birkaç dakika sonra arabasına binmiş hızla gidiyordu.</p>
<p>Kendall evliliğini sürdürmek, bir aile kurmak, bir ailenin parçası olmak istiyordu. Ama bu şekilde olamazdı. Evliliklerinin saygı ve sadakat çerçevesinde yürümesini istiyordu. Eğer Matt&#160;de aynı şeyi istiyorsa, yaptığı hatayı kabul edip bir daha aynı&#160;şeyi Lottie’yle ya da bir başkasıyla yapmayacağına söz vermesi&#160;gerekiyordu. Bu durumda onu affedecekti. Bunu hemen, bu gece halletmek zorundaydı. Evde sadık ve uysal bir eş gibi oturup&#160;eve dönmesini bekleyemezdi. Bu sorun onun yüzünden kaynaklandığına göre, böyle kaçamazdı. Gerekiyorsa Gibb’in önünde&#160;tartışacaklardı ve o zaman Matt’in ne söyleyeceğini merak ediyordu doğrusu.</p>
<p>Kasabanın dışına yaklaştığında hava kararmıştı. Bu durumda Matt’i bulmasının ne kadar zor olacağını anlamıştı. Pros-per’ın ışıkları iyice uzaklaşmış, etrafta yön gösterecek hiçbir tabela kalmamıştı. Daha önce kulübeye Matt’le birlikte bir kez gelmişti. Hangi yoldan gittiklerine daha fazla dikkat etmiş olmayı&#160;isterdi şimdi.</p>
<p>Prosper’ı çevreleyen ormanlık tepelerin arasından kıvrılan yol, bozuk, dar ve karanlıktı, hiçbir yerde doğru dürüst bir tabela&#160;yoktu. Yolu ancak buranın yerlisi olan biri bulabilirdi, yabancı&#160;biri için bu yolların hepsi aynıydı.</p>
<p>Kendall tanıdık bir işarete rastlayabilmek umuduyla yola devam etti. Ama on dakika önce geçtiği ambarın önünden tekrar geçince bir labirentin içinde kaybolduğunu anladı. Arabayı&#160;durdurup, &quot;Allah kahretsin,&quot; dedi. Sinirden ağlamak üzereydi.&#160;Arabadan inip etrafta tanıdık herhangi bir şey aramaya başladı.&#160;Nereye baksa karanlık ve derin ormanı görüyordu. Tekrar arabaya binip motoru çalıştırdı. Er ya da geç onu Prosper’a geri götürecek bir yol bulacaktı. Kulübeyi aramaktan vazgeçmişti.</p>
<p>Aslında kaybolması iyi olmuştu. Böylece Matt’le karşılaşmadan önce sakinleşmek için zaman kazanmıştı. Belki de önce Matt’i eski sevgilisine iten nedeni düşünmeliydi. Belki bunda kendisinin de suçu vardı.</p>
<p>Ilımlı düşünmek iyi gelmiş, arabayı daha dikkatli sürmeye başlamıştı. Bir yokuşun tepesine vardığında, az ilerde ağaçların&#160;arasında kızıl bir parıltı gördü. İlk aklına gelen orman yangını&#160;oldu, ama sonra ateşin yalnızca belirli bir noktada kaldığını ve&#160;yayılmadığını gördü.</p>
<p>Yaklaştıkça etrafın daha tanıdık gelmeye başladığını far-ketti. Nerede olduğunu artık biliyordu. Geçen kasım ayında domuz kesimi için geldikleri yerdi burası. Eve nasıl döneceğini çok iyi biliyordu. Belki de Matt fikrini değiştirip eve dönmüş, onu bekliyordu.</p>
<p>Ani bir düşünceyle ayağını gaz pedalından çekip frene bastı. Ne yanıyor olabilirdi ki? Belki de ilk düşündüğü şey doğruydu. Birileri yaktıkları kamp ateşini söndürmeden gitmiş olabilirdi. Etrafta başka araba görünmediğine göre ondan başka kimse yangının farkında değildi.</p>
<p>Arabadan inip etrafa bakındı. İlkbahar kokusuna karışmış sert bir odun kokusu vardı. Kendall bu karanlık ormana girmeden önce olabildiğince çabuk geri dönüp itfaiyeye haber vermenin daha iyi olacağını düşündü. Ama bir grup genç ya da bir aile&#160;biraz eğlenmek için toplanmış olabilirlerdi ve Kendall durup dururken keyiflerini kaçıracaktı. Ama yine de bunun orman yangını olmadığından kesin emin olmadan gidemezdi. Cesaretini toplayıp ormana daldı. Sabah işe giderken giydiği giysi ve topuklu&#160;ayakkabılarla yürümesi oldukça zordu. Dallar ve çalılar saçına&#160;takılıyor, kollarını ve bacaklarını çiziyordu. Az ilerdeki çalılıkta bir&#160;şeyler hışırdıyordu, ama ne olduğunu araştırmak için vakti yoktu.</p>
<p>Birden korkunç bir çığlık duydu. Olduğu yerde kalan Ken-dall’ın korkudan kanı donmuştu. Ne olabilirdi bu? Bir hayvan mı? Vahşi bir kedi mi? Hayır, bu bir insan sesiydi. Kendall korkunç bir işin içine girmekte olduğunu hissediyordu.</p>
<p>Çığlığın ardından acı çeken bir insanın iniltileri geldi. Binlerinin yardıma ihtiyacı olduğunu anlayan Kendall en kısa yoldan varabilmek için izlediği patikayı bırakıp ormana daldı. Yüzüne ve</p>
<p>vücuduna batan dikenlere aldırmadan koşarcasına ilerliyordu. Birden tam önünde o tanıdık alanı gördü. Ağaçların ardında yanan bir ateş ve etrafında insan gölgeleri vardı.</p>
<p>İki düzineden fazla insan biraraya toplanmış bağırışıyordu. Ama sesleri hiç de acı çekiyor gibi değildi. Rahat bir nefes alıp&#160;sırtını bir ağaca dayadı. Birden duyduğu bir kahkahayla dönüp&#160;tekrar baktı. Bu garip toplantının nedenini merak etmeye başlamıştı. Ama oraya gidip öğrenmektense gizlice izlemenin daha&#160;iyi olacağını hissediyordu.</p>
<p>Kısa bir süre içinde grubun tamamen erkeklerden oluştuğunu farketti. Sıradan bir dostlar toplantısı olabilir miydi? Tam buna inanmak üzereyken topluluğun içinde soluğunu kesen tanıdık bir yüz gördü: Dabney Gorn.</p>
<p>Gecenin bir yarısı ormanın ortasında ne işi vardı bu adamın? Sonra Yargıç Fargo’yu gördü. Bir kulüp toplantısı olabilir miydi? Daha dikkatli bakınca okul aile birliği başkanını, posta işleri müdürünü, Herman Johnson’ı ve Peder Bob VVhitaker’ı da&#160;gördü.</p>
<p>Herkes dikkatini yerde yatan bir şeye vermiş etrafında daire olmuşlardı. Bu yüzden Kendall yerdeki şeyin ne olduğunu göre-miyordu. Bir çığlık daha duyunca olduğu yerde sıçradı. Herman&#160;, Johnson başını arkaya atarak insanın kanını donduracak bir çığlık attı, sonra da hep birlikte yerde yatan şeyi kaldırmaya başladılar.</p>
<p>Bu bir çarmıhtı ve üzerine çakılı olan kişi Michael Li'ydi.</p><h2>Yirmi Üçüncü Bölüm</h2>
<p>Delikanlı tamamen çıplaktı. Cinsel organının olması gereken yerden kan fışkırıyordu. Büyük olasılıkla ölmüş, cansız başı göğsüne düşmüştü.</p>
<p>Kendall bağıramayacak kadar korkmuştu. Adamlardan biri eğilip Herman Johnşon'a basması için destek yaptı. Michael&#160;Li’yle aynı seviyeye gelen adam çocuğun başını saçlarından tutarak kaldırdı ve ağzını açmak için zorlayıp içine bir şey tıkıştırdı. Kendall bunun ne olduğunu anlamıştı. Johnson alkışlar içinde yere indi, sonra hep bir ağızdan bir ilahi söylemeye başladılar.</p>
<p>Kendall'ın çok kötü midesi bulanmaya başlamıştı. Safrasını tutmaya çalışarak geldiği yöne doğru sessizce kaçmaya koyuldu. Masum bir çocuğun çarmıha gerilmesine tanık olmuştu ve&#160;eğer bunu anlarlarsa Michael Li’den daha insaflı bir şekilde cezalandırılmayacağından emindi. Görülmeyeceğinden emin olduğu anda hızla koşmaya başladı. Sendeliyor, önüne çıkan ağaçlara çarpıyor, ses çıkmasına aldırmadan rastgele koşuyordu.&#160;Nasılsa yüksek sesle ilahi söyledikleri için onu duymazlardı.</p>
<p>Bir daha takılıp tökezlediğinde elini farkında olmadan karnına götürdü. Bebeği için biraz daha dikkatli olması gerekiyor-</p>
<p>du, ama yetkililere ne kadar çabuk ulaşırsa adamları suçüstü yakalama olasılığı o kadar artardı.</p>
<p>Tanrım,” diye mırıldandı olay duyulduktan sonrasını düşününce. Az önce kaybettiği patikayı bulmaya çalışıyordu ama bu karanlıkta bir şey görebilmesi mümkün değildi.</p>
<p>Aniden ayağı bir şeye takılıp yüzüstü yere yuvarlandı. Yattığı yerden bir süre kalkmayıp derin bir nefes aldı, ama burnuna dayanılmaz bir koku doldu. Bir anda toprakta değil, yumuşak bir&#160;şeyin üzerinde yattığını anladı. Dizlerinin üzerinde doğrulup dikkatle bakınca Bama’yla yüz yüze geldi. Yüzünün yarısı yoktu,&#160;kalan yarısı ise hemen hemen çürümüş ve boş olan göz çukuruna böcekler doluşmuştu. Cesedin üzerine toprak atılarak saklamaya çalışılmıştı. Biraz daha dikkatli bakınca alnının ortasında derin bir kurşun deliği olduğunu gördü. Bu işi yapanların kim&#160;olduğunu tahmin edebiliyordu.</p>
<p>Tanrım, bana yardım et, yardım et.&quot; Ayağa fırlayıp hızla koşmaya başladı. Dizteri onu taşıyamayacak kadar titriyordu,&#160;ama buradan bir an önce uzaklaşmak zorundaydı. Yola varınca&#160;rahatladı, arabası tam yolun ortasında duruyordu.</p>
<p>Telaşla arabasına binip bir plan yapmaya çalıştı. Kasaba merkezine gidebilmesi için evin yakınından geçmesi gerekiyordu. Dolayısıyla önce eve uğrayabilir ve şerifi arayabilirdi. Matt'in&#160;evde olması için dua ediyordu. Şu anda ona çok ihtiyacı vardı&#160;ve Lottie Lynam’la olan ilişkisi bütün önemini yitirmişti.</p>
<p>Gözünü yola dikip direksiyona sarıldı ve dikkatini yola vermeye çalıştı. Ama Michael Li’nin görüntüsü gözünün önünden gitmiyordu. Ya Bama? Herkese karşı son derece nazik ve tatlı</p>
<p>olan, hava raporlarında asla yanılmayan sevgili Bama... Neden öldürüldüğünü tahmin edebiliyordu Kendall. Şehrin huzurlu havası için fazlaydı o. Prosper’lı çocuklar için hiç de iyi bir örnek&#160;değildi.</p>
<p>Tanrım, kimbilir daha kaç insan böyle barbarca katledildi, diye korkuyla geçirdi içinden. Birden akima Billy Joe Crook&#160;geldi. Elbette! O bir hırsızdı ve bu yüzden kolunu kesmişlerdi.&#160;Bu masum ve trajik kazadan kim kuşkulanabildi ki? Billy Joe&#160;en ufak bir şey söylerse hayatının tehlikeye gireceğini biliyordu.</p>
<p>Kendall, Matt’in arabasını evin önünde görünce sevinç içinde bir çığlık attı. Basamakları düşe kalka çıkarken bir yandan da Matt’e sesleniyordu. Koridora vardığında Matt yatak odasından dışarı çıktı. Duştan yeni çıkmış, beline bir havlu sarmıştı.</p>
<p>&quot;Kendall, nerelerdeydin? Eve gelip de seni bulamayınca sandım ki...&quot;</p>
<p>&quot;Matt, Tanrı'ya şükür buradasın.” Kocasının kollarına atılarak hıçkırmaya başladı.</p>
<p>Matt ona sıkı sıkı sarıldı. &quot;Sevgilim, beni affedebilecek misin? Yeniden başlayacak mıyız?”</p>
<p>&quot;Tabii Matt, ama önce beni dinle!&quot;</p>
<p>Kendall kendini geri çektiğinde Matt ondaki heyecanın aşktan kaynaklanmadığını farketti.</p>
<p>&quot;Neler oluyor, Kendall? Yüzün kâğıt gibi olmuş. Şaşındakiler de ne böyle?&quot; Uzanıp saçındaki dal parçasını aldı.</p>
<p>&quot;Matt, çok korkunçtu. Gözümle görmeseydim inanmazdım. Michael Li’yi yakalamışlar. Sen tanımıyorsun. O... Neyse, boş-ver, sonra anlatırım. Şimdi hemen üzerini giy. Ben polis çağıracağım. Önce buraya uğrayıp bizi alırlar, sonra hep birlikte...&quot;</p>
<p>&quot;Kendall, sakin ol. Neden söz ediyorsun sen?” Matt şimdi ona daha dikkatle bakmaya başlamış ve onun kadar telaşlan-mıştı. Elini uzatıp karısının alnına dokundu. &quot;Kanıyor. Neler oldu,&#160;Kendall?”</p>
<p>”Ben iyiyim. Gerçekten. Sadece korktum.&quot;</p>
<p>&quot;Kim yaptı bunu?” dedi öfkeyle. &quot;Crooklar mı? Eğer o piçler...”</p>
<p>&quot;Hayır, hayır! Dinle, Matt. Michael Li’yi öldürdüler. Penisini kestiler. Her yer kan içindeydi, Matt. Her yer.”</p>
<p>Kendall ani bir hareketle Matt’in yerde duran çamaşırlarının üzerinden atlayıp telefona sarıldı.</p>
<p>&quot;Bir dakika, Kendall, hiçbir şey anlamadım. Kimden söz ediyorsun sen?&quot;</p>
<p>&quot;Michael Li, Kim Johnson adındaki kıza tecavüz etmekle suçlanan çocuk. Bama'yı da öldürmüşler. Kaçarken yerde... Alo?&#160;Evet? Ben... Hayır, bekleyemem!” Boşuna konuşmuştu. Beklemekten başka çaresi yoktu.</p>
<p>Matt yanına gelip omzunu sıktı. &quot;Kendall, sanırım bir kriz geçiriyorsun.”</p>
<p>&quot;Hayır, kriz filan geçirmiyorum. Yemin ederim, Matt.&quot; Bunun bir kriz olmadığını gösterebilmek için sakin olmaya çalıştı, ama&#160;dişleri kontroldan çıkmış hızla çarpıyordu. &quot;Polis gelene dek düzelirim. Onlara yolu göstermem gerekiyor.”</p>
<p>”Ne yolu?&quot;</p>
<p>&quot;Domuz kesiminin yapıldığı yer. Eminim etrafta zaten kan olduğu için orayı seçmişlerdir. Çok kurnazlar. Ve çok kalabalıklar, Matt. Hepsi de tanıdığımız ve asla kuşkulanmayacağımız&#160;tipler.&quot;</p>
<p>&quot;Peki, senin geceyarısı tek başına ormanda ne işin vardı?” &quot;Seni bulmaya çalışıyordum.” Gözlerinden yaşlar yuvarlanmaya başlamıştı. &quot;Seni görmek istiyordum. Lottie konusunda&#160;konuşmak için. Sen eve gelene dek bekleyemezdim. Kulübeyi&#160;bulmaya çalışırken yolumu kaybettim... Alo?” Dönüp Matt’e beklemesini işaret etti. &quot;Bakın hemen polise veya şerife ulaşmam&#160;gerekiyor. Adım... ” Matt uzanıp telefonu aldı ve yerine koydu.&#160;Kendall afallamıştı. &quot;Bunu neden yaptın? Polise haber vermek&#160;zorundayım. Ne kadar erken gidersek... ”</p>
<p>&quot;Hiçbir yere gitmiyorsun, Kendall. Şimdi hemen duşa giriyorsun, sonra da doğru yatağa.” Başını okşadı. &quot;Orman geceleri hayaletlerle doludur, hayatım. Yolunu kaybettin ve çok korktun.&#160;Şu anda da bir kriz geçiriyorsun. Sıcak bir duş ve bir bardak&#160;şarap çok iyi gelecek.”</p>
<p>&quot;Tanrım, bu bir kriz değil, Matt.” Derin bir soluk aldı. &quot;Ne yaşadığımı çok iyi biliyorum, inan bana. Çok korktum, ama deli değilim.”</p>
<p>&quot;Deli olduğunu söylemiyorum. Ama son günlerde.çok zor şeyler yaşadın ve.;.&quot;</p>
<p>&quot;Benim hakkımda karar vermeden önce beni dinle, Matt. Onlar... ”</p>
<p>&quot;Önce şu ‘onlar’ kimmiş onu söyle.”</p>
<p>&quot;Kasabanın hemen hemen bütün önemli kişileri. En az bir düzine isim sayabilirim.”</p>
<p>&quot;Yani bu insanlar bir çocuğu hadım edip çarmıha gerdiler, öyle mi?” Kaşlarını yukarı kaldırdı. &quot;Kendall, mantıklı ol. Böyle&#160;bir hikâyeye inanmamı nasıl beklersin?”</p>
<p>Kendalhn ifadesi birden değişti. &quot;İnanıyorsun,&quot; diye fısıldadı.</p>
<p>Matt boş boş karısına baktı. Kendall giderek ürperdiğini hissediyordu. &quot;Çarmıhtan hiç söz etmedim ben.” Başını çevirip yere atılmış kirli giysilere baktı. Botları çamur içinde kalmış, üzerine&#160;dallar ve çam iğneleri yapışmıştı. Kendall hafif bir yanık kokusu&#160;olduğunu da farketti. Gözlerini yavaşça kocasına çevirdi. Matt&#160;sakince onu izliyordu.</p>
<p>&quot;Sen de oradaydın, değil mi? Sen de onlardan birisin. Gibb de öyle.&quot;</p>
<p>Matt yavaşça yaklaştı. &quot;Kendall, dinle beni.”</p>
<p>Kendall kaçmaya çalıştı, ama Matt onu yakalamıştı. &quot;Bırak beni!” Sırtı ona dönüktü, ama yine de ellerini arkaya atıp yüzünü&#160;tırmalamaya çalıştı.</p>
<p>&quot;Böyle kolay kolay kaçamazsın, dedektif hanım.”</p>
<p>Kendall dirseğini hızla midesine indirdi. Matt acıyla inleyerek karnını tuttu. Ama Kendall daha kapıya varmadan onu tekrar yakalamıştı. Bir süre boğuştular, sonunda Matt, Kendall’ın kollarını iki yana bastırmayı başardı. Yüzü öfkeden iyice gerilmiş, konuştukça ağzından tükürükler sıçramaya başlamıştı.</p>
<p>&quot;Şerifi mi bulmak istiyorsun? Yoksa polis şefini mi? Hadi git bul. İkisini de az önce gördüğün insanların arasında bulabilirsin.”</p>
<p>&quot;Kimsiniz siz, Matt?&quot;</p>
<p>&quot;Kardeşler Birliği. Demokrasinin ve yasaların sağlayamadığı adaleti biz yerine getiriyoruz. Onların hepsi serserilerin tarafında. Bu yüzden biz üstlenmeye mecbur kaldık.”</p>
<p>&quot;İnsanları öldürerek mi adaleti sağlıyorsunuz?”</p>
<p>&quot;Bazen.”</p>
<p>&quot;Ne zamandır yapıyorsunuz bunu?&quot;</p>
<p>&quot;Yıllardır.”</p>
<p>Kendall’ın dizlerinin bağı çözülmüştü. Matt tutmuyor olsaydı yere düşebilirdi.</p>
<p>&quot;Senin de bize katılacağını ummuştuk, ama olmadı. Bizimle mücadele edemezsin, Kendall.”</p>
<p>&quot;Emin misin?”</p>
<p>Dizini onun kasığına indirdi. Matt küfrederek ikibüklüm oldu. Kendall hiç düşünmeden masanın üzerinde duran vazoyu alıp&#160;olanca gücüyle onun başına indirdi ve Matt hareketsiz yere yığıldı.</p>
<p>Kendall bir süre yaptığı şeye inanamayarak yerde hareketsiz yatan kocasına baktı. Sonra birden aklına bebeği geldi. Ufaklık bu geceden sağsalim çıkabilecek miydi? Ya kendisi? Ancak kaçarak kurtulabilirdi.</p>
<p>Nikâh yüzüğünü çıkarıp Matt’e fırlattı. Sonra da kaçmak için kapıya doğru ilerledi. Ancak birden eve yaklaşan farları fark-etti. Gibb’in arabasıydı bu. Arabasını evin önüne park edip indi&#160;ve kapıyı tıklattı.</p>
<p>Kendall hemen yatak odasına girip üzerine bir sabahlık geçirdi. &quot;Geliyorum!” Kapıya doğru koşarken son anda ayakkabılarını hatırlayıp çıkardı ve kapıyı açarak gülümsedi.</p>
<p>&quot;Merhaba, Gibbl&quot; Kendall onun hızlı nefes alıp verişini başka bir şeye yormasını diledi. Gibb’in üzerinde av giysileri vardı, botları da Matt’inkiler kadar çamurluydu ve tabii yanık kokuyor-</p>
<p>du. Kanlı bir idamdan geliyordu, ama yüzündeki yumuşak gülümsemeyi gören hiç kimse böyle bir şeyi aklına bile getirmezdi.</p>
<p>&quot;Siz hâlâ ayakta mısınız?” '</p>
<p>&quot;Aslında hayır. Yani... şey, evet, daha uyumadık. Sadece... bilirsin işte.” Cilveli bir ifadeyle sırıttı. &quot;Yine de çok acilse onu çağırabilirim.”</p>
<p>Gibb kıkırdadı, ama sonra ciddi bir sesle, ”En az şu anda yaptığı şey kadar önemli.”</p>
<p>&quot;Şey, biz aslında tam aramızı düzeltmek üzereydik. Akşam tartışmıştık da. Bahsetmedi mi?&quot;</p>
<p>&quot;Bahsetti, ama nedenini anlatmadı. Ben de belki arayı yumuşatabilirim diye uğramıştım.” Gülümseyerek göz kırptı. ’Ama görüyorum ki, gerek kalmamış. En iyisi eve gidip sizi baş başa&#160;bırakayım.” Giderken kolunu sıkınca Kendall kusmamak için&#160;kendini zor tuttu. &quot;Sen de kocanın yanına dön. İyi geceler.”</p>
<p>&quot;Sana da.”</p>
<p>Gibb merdiveni inip arabasına doğru ilerlerken Kendall son kez arkasından seslendi. &quot;Sabah kahvaltıya gelsene.”</p>
<p>&quot;Olur, sekizde gelirim.”</p>
<p>Kendall farlar iyice kaybolana dek bekledi, sonra yatak odasına döndü. Matt bıraktığı yerde yatıyordu. Kendall nabzına bakmak için bile ona dokunamadı. Ne farkederdi ki? Ölü ya da&#160;diri, artık hayatında yeri yoktu.</p><h2>Yirmi Dördüncü Bölüm</h2>
<p>&quot;Adım Kendall Deaton Burnvvood. Size anlatacağım şeylere inanmanız zor olacak, belki aklımı kaçırdığımı sanacaksınız,&#160;ama inanın hepsi doğru.&quot;</p>
<p>&quot;Dinliyorum.&quot;</p>
<p>FBI ajanı Braddock’un sesi yorgun çıkıyordu, ama anlatacağı şey onu hemen ayıltacaktı. Yaşadıklarını kısaca anlattı ve son olarak ekledi. 'Yıllar boyunca kaç kişiyi öldürdüklerini bilmiyorum, ama ben bu gece en azından birine tanık oldum. Bu&#160;alan ormanın derin ve uzak bir yerinde. Domuz kesimi yaptıkları&#160;bir yer. Tabii yalnızca domuz değilmiş.”</p>
<p>Kendall adamın hiç tepki vermediğini farketti. &quot;Hâlâ orada mısınız?”&#160;&#160;&#160;&#160;.</p>
<p>&quot;Evet, buradayım. Ben sadece... şey... bakın bayan, bu durumu polise haber verdiniz mi?”</p>
<p>&quot;Onlar da işin içindeymiş.”</p>
<p>&quot;Polis de mi? Anlıyorum.”</p>
<p>Anlamıyordu. Yalnızca dalga geçiyordu. Akli dengesinin yerinde olduğuna inandırmak için ne söyleyebilirdi? Hiç durmadan yüz elli mil araba kullanmış, bütün yol boyunca gözünü yoldan&#160;ve dikiz aynasından ayırmamıştı. Acaba Matt'in ayılıp diğer üye-</p>
<p>lere haber vermesi ne kadar sürerdi? Ya da eğer öldüyse onu bulmaları ne kadar zaman alırdı? Herhalde sabah Gibb gelmeden önce bulamazlardı. Saatine baktı, ikiyi geçiyordu. Elini çabuk tutması gerekiyordu.&#160;&#160;&#160;&#160;.</p>
<p>&quot;Bay Braddock, inanmanızın zor olacağını söylemiştim.&quot;</p>
<p>”Bu inanılmaz değil, akıldışı bence. Benim bildiğim kadarıyla Prosper küçük ve sevimli bir kasaba.”</p>
<p>&quot;Haklısınız. Ama orada neler olduğunu bilmiyorsunuz. Bakın, her gün bir yığın deliden ipe sapa gelmez hikâyeler dinlediğinizi biliyorum, ama size yemin ederim doğru söylüyorum. O çocuğu çarmıha gerdiklerini gözlerimle gördüm diyorum size!”</p>
<p>&quot;Sakin olun, Bayan Kendall. Heyecanlandığınız sürece bir yere varamayız.”</p>
<p>&quot;Siz bana aldırmadığınız sûrece de bir yere varamayız.&quot;</p>
<p>&quot;Ben öyle bir şey yapmıyorum.”</p>
<p>&quot;Öyleyse bu konuyla ilgili ne yapacağınızı öğrenebilir miyim?”</p>
<p>&quot;Sözünü ettiğiniz insanlar son derece önemli, üst düzey kişiler.”</p>
<p>&quot;Bunu ben de biliyorum. İşin en inanılmaz yanı da bu zaten. Ne var ki, düşündükçe daha mantıklı geliyor.&quot;</p>
<p>&quot;Neden?”</p>
<p>&quot;O kasaba çok tutucu bir yer. Bunu açıklamak pek kolay değil ama oraya taşındığım an hissettim bunu. Neonaziler gibi&#160;saldırgan değiller ama içten içe aynı olduklarını söyleyebilirim.”</p>
<p>&quot;Korkunç bir şey bu.”</p>
<p>&quot;Belirgin bir özellikleri yok. Hepsi de güven ve otoriteyi temsil eden ciddi işlerde çalışıyorlar, ama kelimenin tam anlamıyla</p>
<p>ırkçılar. Tabii sadece beyaz ırktan olmaları da yeterli değil. Billy Joe Crook ve Bama beyazdılar.&quot;</p>
<p>&quot;Billy Joe Crook da kim?”</p>
<p>Kendall kısaca o kazayı anlattıktan sonra FBI ajanı derin bir soluk aldı. &quot;Aklı başında birine benziyorsunuz, Bayan Burn-wood. Bütün bunları uydurmuş olacağınızı sanmıyorum. Bu konuda bir rapor hazırlamam gerekiyor.”</p>
<p>&quot;Teşekkürler, ama o bürokratik rapor bu konuya hiçbir çözüm getirmez. O adamlar demir parmaklıkların arkasına girmedikleri sürece güvenlikte olmam mümkün değil.”</p>
<p>&quot;Size katılıyorum, ama işe doğrudan dalmak yerine önce bir araştırma yapmamız daha doğru olur. Ajanlarımızdan birini&#160;bu iş için görevlendireceğim. Eğer hemen gidip birini, örneğin&#160;kocanızı sorguya alırsak, hepsi bir yerlere saklanır. Tutuklamaya başlamadan önce gidip yerinde görmek ve ona göre bir şeyler yapmak daha isabetli olur.&quot;</p>
<p>Adam kesinlikle haklıydı, ama kocası, Gibb ve diğerleri gözaltına alınmadıkça rahat bir nefes alamayacaktı.</p>
<p>”Ne zaman başlarsınız?”</p>
<p>&quot;Bölge hakkında bana biraz bilgi verirseniz, sabah olur olmaz bililerini gönderirim.”</p>
<p>Kendall adama ormanı iyice tarif etti. Kasabadan kaçışı hakkında insanların ne düşüneceğini merak ediyordu. Brad-dock'a Matt’le olan olayı anlatırken kocasının sadece bayıldığını&#160;söylemişti, ama aslında ne olduğunu bilmiyordu.</p>
<p>’Şu anda neredesiniz? Herhangi bir delil bulduğumuzda siz tek görgü tanığımız olacaksınız ve bu yüzden koruma altına&#160;alınmanız gerekebilir.”</p>
<p>&quot;Kingwood diye bir kasabada.” Kendall yolu iyice tarif etti. ”Forest Moteli’nde kalıyorum. Tam yol üstünde. 103 numaralı&#160;oda. Saat kaçta gelirsiniz?”</p>
<p>&quot;Sabah dokuzda.” Yedi saat yalnız kalmaya dayanabilecek miydi? Ama başka çaresi yoktu. &quot;Sakın oradan ayrılmayın. Eğer&#160;anlattığınız şeyler doğruysa, ki sanırım doğru, bu adamlar son&#160;derece tehlikeliler.”</p>
<p>&quot;Biliyorum. Beni buldukları anda öldürürler.”</p>
<p>&quot;Ne sebeple olursa olsun sakın dışarı çıkmayın. Takip edilmediğinizden emin misiniz?”</p>
<p>&quot;Eminim.&quot;</p>
<p>”Hiç kimse nerede olduğunuzu bilmiyor, değil mi?”</p>
<p>&quot;Hayır, ilk defa sizinle konuştum bu konuyu.”</p>
<p>&quot;Güzel. Sabah sivil bir arabayla geleceğim. Büyük gri bir araba.”</p>
<p>&quot;Bekleyeceğim.&quot;</p>
<p>&quot;Sonra Columbia’daki merkez büroya gideceğiz.” &quot;Teşekkürler, Bay Braddock.&quot;</p>
<p>Kendall telefonu kapattı, ama elini ahizeden çekmedi. Büyükannesini aramalı mıydı? Bu saatte yaşlı kadın korkabilirdi. Ahizeyi kaldırıp başka bir numara çevirdi.</p>
<p>&quot;Alo? Ricki Sue? Benim.”</p>
<p>&quot;Kendall! Şensin ha!”</p>
<p>&quot;Yanında birisi var mı?”</p>
<p>”Hiç boş olduğumu gördün mü?”</p>
<p>&quot;Gerçekten özür dilerim, Ricki Sue. Ama eğer çok acil olmasaydı senden böyle bir şey istemezdim.&quot;</p>
<p>&quot;Neler oluyor, Kendall? Kötü bir şey mi var?&quot;</p>
<p>&quot;Evet, ama açıklaması çok uzun. Bu gece büyükannemin evine gidip onunla kalabilir misin?”</p>
<p>&quot;Yani şimdi mi?”</p>
<p>'Yani hemen.”</p>
<p>&quot;Lanet olsun, Kendall, yoksa... ”</p>
<p>&quot;Lütfen, Ricki Sue. Biliyorsun, çok önemli olmasa istemezdim, ama ne olur ben tekrar arayana kadar yanında kal. Kapıları kilitleyin ve hiç kimseye açmayın, Matt’le Gibb’e bile.”</p>
<p>&quot;Nasıl... ”</p>
<p>&quot;Telefonlara da cevap vermeyin. Ben İki kere çaldırıp kapatacağım. Sonra arayacağım. Tamam mı, Ricki Sue? Büyükanneme onu çok sevdiğimi ve güvende olduğumu söyle. En kısa zamanda arayacağım. Hoşçakalın.”</p>
<p>Ricki Sue’nun bir şey sormasına fırsat bırakmadan telefonu kapatmıştı. Eğer Matt kurtulduysa ve onu aramaya başladılarsa&#160;ilk bakacakları yer büyükannesinin evi olacaktı.</p>
<p>Kendall telefonu kapattıktan sonra nasıl bir çukurun içine düştüğünü farketti birden. En iyi olasılıkla birliğin bütün üyeleri&#160;yargıcın karşısına çıkacaklardı ve Kendall tek tanık olacaktı. Hükümet onu aylarca, belki yıllarca koruma altında tutacaktı. Tâ ki,&#160;adamlar suçlu bulunup hapse tıkılıncaya kadar. Sadece araştırma bile aylarca sürecekti. Sonra davanın ertelenmesi, gecikmesi, temyizi... Kocaman bir kısır döngü. Tam ortasında da Kendall ve bebeği.</p>
<p>Dava sonuçlanana dek hayatı hükümetin elinde olacaktı. Atacağı her adım izlenecekti. Yapmak isteyeceği her şey için</p>
<p>hükümetin iznini alması gerekecekti. Kısaca hayatı bir kuklanın-kinden farksız olacaktı.</p>
<p>Kendall yüzünü ellerinin arasına alıp inledi. Bu bir ceza mıydı? Prosper'a gelmek için yaptığı şeyin karşılığı mıydı? Kendisi hakkında her şeyi öğrendikleri zaman da tek tanıklarına aynı&#160;şekilde güvenebilecekler miydi?</p>
<p>Sakinleşmek için ılık bir duş aldı. Üzerindeki giysiler dışında yanında hiçbir şey yoktu. Bir süre daha bunlarla idare etmesi gerekiyordu. Onca yorgunluğuna rağmen bir türlü uyuyamadı.&#160;Duyduğu her sese uyandı ve her seferinde saatine baktı. Çok&#160;uzun bir gece olmuştu.</p>
<p>&quot;Yanına tatlı bir şeyler ister misiniz? Çok güzel ballı çöreklerimiz var.&quot;</p>
<p>&quot;Hayır, sadece kahve istiyorum.&quot;</p>
<p>Saat daha sekizdi. Kendall altıda kalkmış, odada endişeyle dolaşmaya başlamıştı. Daha fazla dayanamayıp bir bardak&#160;kahve için karşıdaki kafeye gitmişti. Kahveyi alıp parasını ödedikten sonra tam çıkacakken büyükannesini aramaya karar verdi. Telefonun olduğu yerden moteli rahatça görebiliyordu. Böy-lece ajanın gelip gelmediğini de görebilirdi. Numarayı çevirip iki&#160;kere çaldırdı. Sonra kapatıp tekrar aradı. Rickl Sue hemen cevap verdi.</p>
<p>&quot;Kendall, neler oluyor? Başın belada mı?&quot;</p>
<p>&quot;Evet, ama düşündüğünüz gibi değil. Büyükannem iyi mi?”</p>
<p>&quot;İyi, ama tabii endişeleniyor, ikimiz de ne olduğunu bilmek istiyoruz, Kendall. Neredesin?&quot;</p>
<p>&quot;Fazla konuşamayacağım. Ben...&quot;</p>
<p>Büyük gri bir araba motelin önüne geldi ve odaların önünde yavaş yavaş ilerlemeye başladı. Ajan Braddock bir saat erken&#160;gelmişti.</p>
<p>&quot;Hey Kendall? Hâlâ orada mısın?”</p>
<p>&quot;Evet, buradayım. Bekle biraz.”</p>
<p>Kendall arabayı dikkatle inceledi. Ön koltukta iki adam oturuyordu. Braddock böyle bir şeyden söz etmemişti, ama federal ajanlar hep çift dolaşırlardı.</p>
<p>&quot;Kendall, büyükannen seninle konuşmak istiyor.”</p>
<p>&quot;Hayır, dur. Hemen kâğıt kalem al, Ricki Sue. Çabuk.”</p>
<p>Araba 103 numaralı odanın önünde durdu ve içinden orta yaşlı bir adam indi. Gözünde güneş gözlükleri, üzerinde koyu&#160;renk bir giysi vardı. Etrafa bakınıp odaya doğru yürüdü. Kapıyı&#160;tıklattı. Biraz bekleyip tekrar çaldı. Cevap alamayınca arabaya&#160;doğru dönüp omuz silkti.</p>
<p>''Kendall! Konuş lütfen. Orada neler oluyor?”</p>
<p>Bunun üzerine ikinci adam da arabadan indi. Bu, Gibb Burn-vvood’dan başkası değildi..-</p>
<p>&quot;Ricki Sue, şimdi beni iyi dinle. Soru soracak vakit yok.” Kendall gözlerini adamlardan ayırmadan Ricki Sue'ya bir şeyler&#160;yazdırdı. &quot;Hepsini yazdın mı?”</p>
<p>&quot;Evet, ama en azından ne olduğunu... ’’</p>
<p>&quot;Şimdi olmaz.”</p>
<p>Kendall aceleyle telefonu kapattı. Kalbi deli gibi atıyordu. Ajan Braddock ve Gibb kapının önünde bir şeyler konuşuyorlardı. Onu henüz görmemişlerdi, ama başlarını kafeye doğru çevirecek olsalar görecekleri ilk kişi o olurdu.</p>
<p>Ajan ceketinin cebinden bir şey çıkarıp kapının arasına soktu ve kapı bir iki saniyede açıldı. İkisi de içeri girer girmez&#160;Kendall kendini dışarı attı ve hemen yan taraftaki aralığa saptı.&#160;Binaların arasında deli gibi koşarak arabasının bulunduğu küçük&#160;park yerine geldi. İlk başta gereksiz bir önlem gibi gelmişti, ama&#160;şimdi buraya park etmiş olduğu için şükrediyordu.</p>
<p>Rastgele bir caddeye çıkıp dikkat çekmeyecek bir hızla sürmeye başladı. Sonra başka bir caddeye sapıp kasaba dışına çıktı ve iyice uzaklaşarak kırsal alanlara varıncaya dek hiç durmadı. Kendall bu yolun sonunun nereye varacağını bilmiyordu.</p>
<p>Yirmi Beşinci Bölüm</p>
<p>O sabah Ricki Sue’ya adresini verdiği Chattanooga’daki motelde buluştular. Büyükannesi torununa sıkıca sarılarak zayıf&#160;göğsüne bastırdı. &quot;Hayatım, beni meraktan öldürüyordun. Yine&#160;nasıl bir belaya soktun başını?”</p>
<p>&quot;Çok sorunlu biri olduğumu düşünüyorsundur herhalde.” &quot;Tecrübe çok iyi bir öğretmendir, yavrum.”</p>
<p>Kendall gülerek büyükannesine sımsıkı sarıldı. Onu gördüğüne çok sevinmişti, ama son görüşmelerinden bu yana ne kadar yaşlandığını farketmek onu üzmüştü. Yine de yaşlı kadının gözleri pırıl pırıldı. Ricki Sue'ya sarıldığında arkadaşı öldüresiye&#160;sıkmıştı Kendall’ı.</p>
<p>&quot;Şimdi,” dedi sert bir sesle. ”Dün geceden beri bizi merak içinde bekletiyorsun. Neler olduğunu hemen anlatmanı istiyoruz.”</p>
<p>’Ne deseniz haklısınız, ama gerçekten zor durumdaydım. Yaptığın her şey için sana minnettarım, Ricki Sue. Olanları anlatınca sen de bana hak vereceksin.”</p>
<p>Üçü birlikte yatağın üzerine oturarak Kendall’ın hikâyesini dinlemeye başladılar. Ricki Sue’nun dakikada bir küfretmesinin&#160;dışında kimse sözünü bölmüyordu.</p>
<p>&quot;Ve bu sabah Ajan Braddock'un yanında Gibb’i görünce aklıma ilk gelen, adamın bana inanmadığı ve bu siniri bozuk kadını gelip alması için hemen bir akrabasını çağırdığı oldu. Diğer olasılık ise, ki bu çok korkunç, Kardeşler Biıiiği'ne üye olan FBI&#160;ajanları da var demektir.&quot;</p>
<p>&quot;Aman Tanrım,&quot; dedi Ricki Sue. &quot;İkisi de senin için çok kötü.&quot;</p>
<p>&quot;Öyle. O yüzden buradan iyice uzaklaşmadıkça FBl’ı aramayacağım. Olanları bilen tek kişi benim ve bu yüzden peşimi bırakmayacaklardır. Onlar tutuklanıp içeri tıkılana kadar ortalıklarda olmamam gerekiyor.&quot;</p>
<p>Büyükannesi elini sıktı. &quot;O zamana dek hayatın tehlikede demek ki,” dedi üzüntüyle. &quot;Nereye gideceksin?&quot;</p>
<p>&quot;Bilmiyorum. Ama senin de benimle gelmeni istiyorum, büyükanne. Belki aylar sürecek bu kaçış ve onlar bana ulaşmak için seni kullanacaklar. Kendim için değil, senin için istiyorum&#160;bunu.”</p>
<p>Kendall ikna edebilmek için bir saat uğraştı, ama boşunay-dı. Yaşlı kadın kesin kararını vermişti. &quot;Bensiz çok daha rahat olursun, Kendall.”</p>
<p>Kendall yardım etmesi için Ricki Sue'ya döndü, ama o da karşı taraftaydı. &quot;Yanlış düşünüyorsun, Kendall. Büyükannen haklı. Saçını keser ya da boyarsın, gözlük takarsın, bir şekilde tipini&#160;değiştirirsin. Ama büyükannen için bu çok zor.&quot;</p>
<p>&quot;Üstelik,” diye ekledi büyükannesi. &quot;Ben evimde ölmek, büyükbabanın, babanın ve annenin yanına gömülmek istiyorum. Ölüm saatim geldiğinde yabancı bir yerde, bilmediğim insanlar&#160;arasında olmak istemiyorum.”</p>
<p>Söyleyecek bir söz kalmamıştı Kendall’a.</p>
<p>O gece Ricki Sue diğer yatakta yatmış, Kendall'la büyükannesi aynı yatakta sarmaş dolaş sabaha kadar sohbet etmişlerdi. Bütün gece eski anılarından konuşup annesini ve babasını an-mışlardı.</p>
<p>&quot;Yaşadığımız zor şeyler de oldu, ama hep mutluyduk, öyle değil mi?” diye sordu yaşlı kadın torununun elini okşayarak.</p>
<p>&quot;Mutlu demek az bile. Senin hayatımda olman benim için çok büyük bir armağan, büyükanne. Beni çok fazla sevdin sen.”</p>
<p>&quot;Umarım bu sevgi yeterli olmuştur.”</p>
<p>&quot;Tabii ki oldu.”</p>
<p>&quot;Her çocuk gibi sen de anne babanın sevgisine muhtaçtın, ama onlar yanında yoktular. Kendini hiç kimseye ispatlamak zorunda değilsin, hayatım. Sen onların istediğinden çok daha iyi&#160;ve başarılı oldun. Kendine karşı daha anlayışlı ol. Hayatın keyfini çıkar, Kendall.”</p>
<p>&quot;Özellikle bu olaydan sonra eminim hayatım çok keyifli olacak.”</p>
<p>Büyükannesi gülümseyerek saçını okşadı, &quot;Bunu da atlatacaksın. Her zaman çok meraklı ve cesurdun. Bu iki özellik her zaman işine yaradı. Seni hastanede ilk gördüğüm an, diğer bebekler gibi sakince uyumak yerine gözlerini açmış merakla bakınıyordun. O zaman annene senin çok özel biri olduğunu söylemiştim ve hâlâ aynı şeyi düşünüyorum.” Kendall ağlamamak&#160;için kendini zor tutuyordu. &quot;Yaşayacağın olağanüstü şeyler senin&#160;için bir yerlerde saklanıyor. Bekle, onlar seni bulacak.&quot;</p>
<p>Sabah olduğunda herkes üzgün ama kararlıydı. Büyükannesi Kendall'a içinde para olan bir zarf uzattı. Gururlu olmanın sırası değildi şimdi ve bu paraya da gerçekten ihtiyacı vardı.</p>
<p>&quot;Bir iş bulduğumda bunu sana ödeyeceğim, büyükanne.&quot;</p>
<p>&quot;Benim olan her şey senin, Kendall, biliyorsun.&quot;</p>
<p>Kendall büyükannesini Ricki Sue’ya rahatlıkla emanet edebileceğini biliyordu, bu yüzden içi rahattı.</p>
<p>&quot;İlk fırsatta sizi arayacağım. Ama büyük olasılıkla kısa konuşmalar olacak. Telefonlarınıza dinleyici koyabilirler. Konuşurken çok dikkatli olun.”</p>
<p>Onlara bebekten söz etmeyi çok istiyordu, ama vazgeçti. Bu onları daha da endişelendirmekten başka bir işe yaramayacaktı. Üstelik Kendall kendine hiç güvenmiyordu. Ona kalması&#160;için ısrar ettiklerinde fazla dayanamayacağını biliyordu.</p>
<p>Sonunda veda saati geldiğinde Kendall kokusunu ve sıcaklığını iyice içine çekerek sarıldı büyükannesine. &quot;Seni seviyorum, büyükanne. İlk fırsatta seni tekrar göreceğim.&quot;</p>
<p>Yaşlı kadın onu geri çekip yüzüne uzun uzun baktı. &quot;Ben de seni seviyorum. Mutlu ol, yavrum.” Yaşlı kadın son kez vedalaşıyor gibiydi. Kendall da bunu hissediyor ve gözyaşlarını zor&#160;tutuyordu. Büyükannesinin en çok istediği şey onun cesur olmasıydı.</p>
<p>Yüksek sesle ağlamaya başlayan Ricki Sue büyükannenin koluna girip olabildiğince çabuk dışarı çıktı. Kendall araba gözden kaybolana dek izledi, sonra da boğazı ve gözleri sızlayana&#160;dek saatlerce ağladı.</p>
<p>Kendall arabasını motelin park yerinde bırakıp büyükannesinin verdiği parayla kullanılmış küçük bir araba aldı. Ancak tam Denver'a vardığında araba durdu ve bir daha da çalışmadı. Kendall yakındaki bir restorana kadar yürüyüp yemek yedi, sonra&#160;ilan tahtasını inceleyip kalabileceği bir yer aradı. Sonunda eski&#160;bir mahallede tam aradığı gibi bir yer buldu. Evsahibi dul bir kadındı ve alt katta oturuyordu. Kısa sürede yakındaki kütüphanede bir de iş bulmuştu.</p>
<p>Günün yarıdan çoğunu çalışarak geçiren Kendall kimseyle arkadaşlık kurmamaya özen gösterdi, hatta dairesine telefon&#160;bile bağlatmadı. Hamileliği iyice belli olmaya başladığında ise&#160;meraklı sorulara kısa yanıtlar vererek geçiştirdiği için bir süre&#160;sonra kimse onunla ilgilenmez oldu.</p>
<p>FBl’a yaptığı her ihbar sonuçsuz kalmıştı. Birkaç haftada bir farklı bir şubeyi arayıp yaşadığı olayları anlatmış, ama insanları&#160;kaçık olduğundan başka bir şeye inandıramamıştı. Güney Ca-rolina'da böyle br olayın çıkıp çıkmadığını öğrenebilmek için haberleri dikkatle izlemiş, gazeteleri her gün takip etmişti, ama hiçbir iz yoktu. Kardeşler Birliği büyük olasılıkla cinayetlerine devam ediyor, kendisi bu konuda hiçbir şey yapamıyordu.</p>
<p>Kütüphanedeki boş saatlerini bilgisayarın başında geçirdikten bir süre sonra kendi kütüphanesini kurmuştu bile. Bu mini kütüphanede Prosper’daki resmi görevlilerin kayıtları, çözümlenmemiş cinayetler, kayıp insan raporları ve bunun gibi daha&#160;birçok bilgi vardı.</p>
<p>Ricki Sue’ya nerede olduğunu söylemediği için büyükannesinin ölüm haberini ancak günler sonra öylesine aradığı bir telefonla öğrendi.</p>
<p>”Çok üzgünüm, Kendall,” demişti Ricki Sue ağlayarak. &quot;Sana böyle bir haberi vermeyi hiç istemezdim.”</p>
<p>&quot;Yalnız mıydı?”</p>
<p>&quot;Evet. O sabah onu ziyarete gittiğimde kapıyı açmadı. Yatağında buldum onu.”</p>
<p>&quot;Demek uykusunda öldü. Acı çekmeden.&quot;</p>
<p>&quot;Şimdi evi ne yapmamı istersin?&quot;</p>
<p>&quot;Giysilerini ihtiyacı olanlara dağıt. Kişisel ve özel eşyalarını kiralık bir kasaya koy. Diğer her şeyi olduğu gibi bırak ve kapıyı&#160;kilitle. Faturaları da banka yoluyla ödeyebilirsin.” Kendall daha&#160;Prosper'a yerleşmeden önce büyükannesinin çeklerini imzalayabilmesi için ona vekâlet vermişti.</p>
<p>&quot;Her şey için teşekkür ederim, Ricki Sue.&quot;</p>
<p>Acısını paylaşabileceği kimse olmadığından bu büyük acıya tek başına katlanmak zorunda kaldı.</p>
<p>Doğumuna iki hafta kala işten ayrıldı ve dairesini bebek için düzenledi. Sonunda bir sabah erkenden sancısı başlayınca ev-sahibinden telefon ederek bir taksi çağırdı. Öğleden sonra bebek doğmuştu. Kendall bebeğe babasının ve büyükbabasının&#160;adlarını verdi: Kevin Grant. Mutluluğu o kadar büyüktü ki, tek&#160;başına taşıyamayacağını hissedip Ricki Sue’yu aradı.</p>
<p>&quot;Bebek mi?” diye bağırdı Ricki Sue. Duyduğu sevincin ya-nısıra ona hamileliğinden söz etmediği için kızmıştı. &quot;Buraya gelemez misin, Kendall? Tanrım, daha ne kadar kaçak olarak yaşayacaksın? Yanlış hiçbir şey yapmadın sen.”</p>
<p>Korktuğu gibi olmamış, hiç kimse büyükannesini ya da Ricki Sue’yu rahatsız etmemişti. Görünen o ki, Gibb ani kaybolu-</p>
<p>şuyla ilgili insanlara anlatabileceği mantıklı bir açıklama bulmuştu, ama onu neden aramıyordu? Belki de harekete geçmek için doğru zamanı bekliyorlardı.</p>
<p>Her an birine rastlama olasılığını gözönünde bulunduran Kendall dikkati çekmemek için elinden geleni yapmıştı. Hayatını&#160;karanlığa gömerek ismini değiştirmiş, mesleğini bırakmış, kalitesiz işlerde çalışmaya başlamıştı. Artık bir mesleği olamazdı. Asla evlenemezdi. Ricki Sue, Matt’in ölüp ölmediğini araştırabilece-ğini söylemişti ama, Kendall bunu öğrenmek istemiyordu. Öldüy-se cinayetten yargılanacaktı, ölmediyse hâlâ evli olacaklardı.&#160;Her iki olasılık da birbirinden kötüydü.</p>
<p>O öğleden sonra Kendall üç aylık bebeğini alıp apartmanın bahçesine çıkmıştı. Denver'da o gün pırıl pırıl bir güneş ve&#160;sıcak bir bahar havası vardı. Birden resmi plakalı bir arabanın&#160;yaklaştığını görünce neler olacağını anladı. Araba iyice yaklaşıp&#160;tam bahçenin önüne park etmiş, içinden iki kişi inmişti. Kısa&#160;boylu olanı sıcak bir ifadeyle gülümserken, diğer uzun boylu&#160;adam son derece ciddiydi.</p>
<p>Yaklaştıklarında kısa boylu olan, &quot;Bayan Burnwood siz misiniz?” diye sormuştu. O sırada yanında bulunan evsahibi Ken-dall’ı başka bir isimle tanıdığından buna çok şaşırmıştı.</p>
<p>Adam cebinden deri bir cüzdan çıkarıp açarak, &quot;Ben FBI’ dan Ajan Jim Pepperdyne,” demişti. Sonra da yanındaki adamı&#160;göstererek eklemişti, &quot;Bu da Müfettiş John McGrath.”</p>
</body>
</html>