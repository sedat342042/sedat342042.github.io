<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>On Dördüncü Bölüm</h1>
<p>&quot;Adım Kendall Burnvvood.”</p>
<p>Sorgu odasında tek başına oturmakta olan kadına elini uzattı ve çantasını masanın üzerine koyarak kadının karşısındaki sandalyeye oturdu. Kadının saçları önceki kadar güzel görünmüyordu, yüzü de şişlik ve morluklarla doluydu. Yine de&#160;Kendall daha önce kilise de gördüğü kadını hemen tanıdı.</p>
<p>&quot;Kim olduğunuzu biliyorum. Ben Lottie Lynam.”</p>
<p>Soğuk bir tavırla Kendall’ın elini sıktı. Birkaç saat önce kocasını öldürmüş birine göre şaşırtıcı derecede sakin görünüyordu.</p>
<p>&quot;Dışardan bir şey ister misiniz?”</p>
<p>'Tek istediğim buradan çıkmak.”</p>
<p>&quot;Benim amacım da bu zaten. Sizi tutuklayan polislere ne söylediniz?”</p>
<p>&quot;Hiçbir şey.&quot;</p>
<p>&quot;O anda söylediğiniz en ufak bir şey benim için çok önemli.&quot;</p>
<p>&quot;Yalnızca Charlie’nin beni dövdüğünü ve tecavüz ettiğini, sordukları soruları avukatım olmadan asla yanıtlamayacağımı&#160;söyledim.”</p>
<p>&quot;Bu çok iyi.”</p>
<p>&quot;Çok fazla film seyrederim.&quot;</p>
<p>&quot;Ne zaman tutuklandınız?”</p>
<p>&quot;Sabaha karşı dört gibi.”</p>
<p>&quot;Doktora ne zaman göründünüz?”</p>
<p>&quot;Doğruca buraya geldik.”</p>
<p>Kendall saatine baktı, neredeyse yedi olmuştu.</p>
<p>&quot;Yani üç saattir burada böylece oturuyor musunuz? Canınız çok acıyordur herhalde.”</p>
<p>&quot;Dayanabilirim.”</p>
<p>&quot;Ama ben dayanamam.” Kendall sandalyesini geri iterek sinirli bir tavırla kapıyı açtı ve görevliye seslendi. &quot;Müvekkilimin bir doktora görünmesi gerekiyor. Bizi hastaneye kim götürecek?”</p>
<p>Kendall yol boyunca hiç sesini çıkarmayan Bayan Lynam’la birlikte arka koltuğa oturmuştu. Hastanede vajinal muayene yapıldıktan sonra vücudundaki morluklara da bakılarak bir tecavüz&#160;raporu hazırlandı. Kendall raporun bir kopyasını istediğinde rapor polis merkezine ulaştıktan sonra ancak verilebileceğini söylediler. Doktor kadının yüzündeki izlerin bir süre sonra geçeceğini söyleyip vücudundaki yaralara antiseptik krem sürdü. Mahkeme binasına döndüklerinde Kendall müvekkilinin duş alması&#160;ve kahvaltı yapması gerektiği konusunda ısrar etti. Sonra görevliye dönüp, ”Onu sorgulamaya hazır olduğunuzda beni çağırın, ofisimde olacağım,” dedi ve gitmeden önce Bayan Lynam’ın&#160;elini dostça sıktı.</p>
<p>İki saat sonra sorgu odasına döndüklerinde Lottie Lynam’ın yüzü canlanmış gibiydi. Üzerinde gri bir hapishane giysisi, ayak-</p>
<p>larında ucuz terlikler vardı. Kendall onun bu sade ve makyajsız haliyle çok masum göründüğünü düşündü.</p>
<p>&quot;Charlie’nin... şey... yani kurbanın üzerinde üç kurşun deliği vardı,” diye açıkladı polis. &quot;Olayın resimlerini az önce aldık. Çok&#160;kötü görünüyorlar.”</p>
<p>&quot;Görebilir miyim?”</p>
<p>Görevli elindeki zarfı Kendall’a uzattı. Dediği gibi, resimler gerçekten de çok kanlı görüntülerdi.</p>
<p>&quot;Kurşunlardan biri boynundan, diğeri alnından girmiş. Clçün-cüsüyse yanağından girip şakağından çıkmış. Yakın mesafeden atılmış. Sabah üç buçuk gibi. Adam yatağındaymış ve hemen&#160;ölmüş.”</p>
<p>Polisin bakışları, ellerini kucağında birleştirmiş, sessizce oturmakta olan Lottie’ye takıldı. Kadının gözlerinde hiçbir ifade&#160;yoktu. Kendall onun bu sakinliğinin mahkemede çok işine yarayacağını düşündü.</p>
<p>&quot;Otopsi raporu alındı mı?”</p>
<p>&quot;Akşama doğru elimize ulaşacak.”</p>
<p>&quot;Ben de bir kopyasını istiyorum.&quot;</p>
<p>&quot;Tabii. Ama size anlattıklarımdan daha farklı bir şey olacağını sanmıyorum.”</p>
<p>&quot;Müvekkilimin neden cinayetten tutuklandığını öğrenebilir miyim?”</p>
<p>Az ötede duvara yaslanmış, kürdanla dişini karıştırmakta olan diğer polis bir kahkaha attı ve masada duran tabancayı&#160;gösterdi. &quot;Cinayet silahı bu işte. Charlie'nin kafasının patladığı&#160;yatağın yanında, yerde duruyordu. Üzerindeki parmakizleri onunkiyle tuttu ve zaten ellerinde de barut izleri vardı. Her şey son&#160;derece açık.&quot;</p>
<p>&quot;Öyle mi?” diye sordu Kendall şüpheli bir tonda.</p>
<p>Diğer görevli devam etti. &quot;Eve vardığımızda Lottie mutfakta sakince viski içiyordu.”</p>
<p>Kendall hemen sözünü kesti, &quot;Sanırım Bayan Lynam tecavüze uğradığı için şoktaydı ve bir içkiyi gereksiniyordu.”</p>
<p>&quot;Tecavüz mü? Charlie onun kocası. Yıllardır evliler. Son derece açık bir cinayet bu. Neler olduğu belli.”</p>
<p>”Ya?&quot; Kendall’ın tavrı polis memurunu varsayımlarda bulunmaya yöneltti.</p>
<p>&quot;Charlie eve biraz içkili geldi ve Lottie büyük bir olasılıkla dırdır edip durdu, Charlie de onu biraz hırpaladı. Tabii bunun&#160;doğru bir davranış olduğunu söylemiyorum,&quot; diye ekledi hemen.&#160;&quot;Neyse, sonuçta Lottie sinirlenip kocası uyuduktan sonra onu öldürdü.&quot;</p>
<p>&quot;Bunu tanıklar mı söyledi?”</p>
<p>&quot;Tanıklar mı?&quot;</p>
<p>&quot;O sırada orada bulunan ve olanları gören birisi yani. Herhangi bir komşu söylediğiniz tartışmayı duydu mu? Ya da herhangi biri Bayan Lynam’ın tabancayı ateşlediğini gördü mü? Bayan Lynam silaha olaydan daha önce tesadüfen dokunmuş&#160;olamaz mı?”</p>
<p>&quot;Tabii ki komşu filan yok. Zaten evleri kasabanın dışında.&quot;</p>
<p>&quot;Anlıyorum. Yani sözünü ettiğiniz tartışmayı hiç kimse duymadı, cinayeti de hiç kimse görmedi.&quot;</p>
<p>Duvara yaslanmış olan memur kürdanını yere attı ve doğruldu, Tecavüzü de gören kimse yok.&quot;</p>
<p>Kendall onlara teşekkür etti ve müvekkiliyle yalnız kalmak istediğini söyledi. Polisler dışarı çıkınca Lottie ilk kez konuştu.&#160;&quot;Aslında söyledikleri hemen hemen doğru.&quot;</p>
<p>Bu sözler Kendall’ın cesaretini kırmıştı ama belli etmemeye çalıştı. &quot;Eldeki ipuçlarına bakılırsa cinayetten sorumlu tutulacağınız ortada. Benim polisle yaptığım konuşmanın önemi yok,&#160;masum olmadığınızı ben de biliyorum. Ama benim yapmam gereken şey, Charles’la olan ilişkinizin boyutlarını öğrenmek, böy-lece suçunuzu hafifletecek bir şeyler bulmak. Mahkeme salonuna gitmeden önce siz ve evliliğiniz hakkında bilmem gereken&#160;her şeyi öğrenmeliyim. Mahkemede beni şaşırtacak şeyler duymak istemiyorum. Özel hayatınıza bu kadar girmek benim de&#160;hoşuma gitmiyor, ama böyle olması gerekiyor.”</p>
<p>Lottie'nin bundan hoşlanmadığı belliydi, ama başını sallayarak durumu kabul ettiğini gösterdi. Kendall işe önce Lottie’nin geçmişini öğrenmekle başladı; Beş kardeşin en küçüğü olarak&#160;Prosper’da doğmuştu. Annesiyle babası ölmüş ve aile dağılmıştı. Lottie de liseyi bitirdikten sonra bir sigorta şirketinde sekreterlik yapmaya başlamıştı. Charlie Lynam büro malzemeleri satan&#160;bir pazarlamacıydı. &quot;Çalıştığım ofise gelip giderken tanıştık,” dedi Lottie. &quot;Benimle çıkmak istiyordu. İlk önce kabul etmemiştim,&#160;ama sonra onun kasabada olduğu bir akşam buluştuk. Sonra&#160;da arkası geldi işte.”</p>
<p>Yedi yıldır evliydiler, ama çocukları yoktu. &quot;Çocuğum olmuyor benim. Lisedeyken apandisit ameliyatı olmuştum. Yumurtalıklarımda iltihaplanma olmuş, o yüzden kısır kaldım.”</p>
<p>Lottie Lynam’ın zor bir hayatı olmuştu. Kendall dinledikçe ona daha çok ısınıyordu. Zorba bir adamla evlenip çaresiz bir&#160;duruma düşen kadına yardım edebilmeyi çok istiyordu.</p>
<p>Bir dosya açtı. &quot;Siz kahvaltı ederken ben de biraz araştırma yaptım. Son üç yıl içinde tam yedi kere polisten yardım istemişsiniz. Doğru mu?”</p>
<p>&quot;Doğrudur. Sayısını unuttum.”</p>
<p>&quot;Bunların ikisinde hastanelik olmuşsunuz. Birinde birkaç kaburga kemiğiniz kırılmış, diğerindeyse sırtınız yanmış. Bu yanık nasıl olmuştu, Bayan Lynam?”</p>
<p>&quot;Saç maşamla yapmıştı. Yine de şanslı sayılırım. Önce... önce içime sokmak istemişti. Artık tamamen ona ait olacağımı&#160;söylemişti.”</p>
<p>Kendall hissettiklerini belli etmemeye çalışıyordu. &quot;Sizi kıskanır mıydı?”</p>
<p>. &quot;Deli gibi. Etraftaki herkesten kıskanırdı. Hiçbir yere gidemezdim, hiçbir şey yapamazdım. Güzel görünmemi isterdi, ama herhangi biri bana biraz fazla baktığında çılgına dönerdi.&quot;</p>
<p>&quot;Sizi ölümle tehdit etti mi hiç?&quot;</p>
<p>&quot;Birçok kez.”</p>
<p>&quot;Şimdi dikkatle düşünmenizi istediğim bir şey var. Sizi ölümle tehdit ederken gören kimse oldu mu? Ya da bunu anlattığınız biri? Bir rahip? Veya bir psikolog?” Lottie başını iki yana salladı.&#160;&quot;Sizi öldüreceğinden korktuğunuzu bilen birisinin olması çok iyi&#160;olurdu. Bu korkunuzdan bahsettiğiniz hiç kimse yok mu?”</p>
<p>Lottie bir an tereddüt etti, sonra, ” Hayır,” dedi.</p>
<p>&quot;Peki, dün gece tam olarak neler olduğunu anlatır mısınız?”</p>
<p>&quot;Charlie birkaç gündür yoktu. Eve geldiğinde yorgun ve sinirliydi. İçmeye başladı. Biraz sonra da sarhoş oldu zaten. Hemen bir bahane buldu ve yaptığım yemeğe kızıp tabağı duvara fırlattı.”</p>
<p>&quot;Polis bunları gördü mü?”</p>
<p>&quot;Hayır. Temizlemiştim.&quot;</p>
<p>Bu çok kötüydü. Olayı başlatanın Charlie olduğunu gösterecek bir kanıt işlerine yarayabilirdi.</p>
<p>&quot;Sonra ne oldu?&quot;</p>
<p>&quot;Evi terketti ve birkaç saat görünmedi. Geceyarısı sarhoş ve daha da sinirli bir halde geri döndü. Benimle yatmak istedi,&#160;kabul etmedim. O da beni bu hale soktu. Kadın istemediği halde&#160;onunla zorla sevişmek yasal olarak tecavüz sayılır herhalde.”&#160;&quot;Evet, öyle. Ve dün gece siz onunla sevişmek istemediğinizi açıkça söylediniz, değil mi?&quot;</p>
<p>Başını salladı. &quot;Ama yine de beni zorladı. Beni yatağa yatırdı ve elini boynuma doladı. Üzerimdekileri çıkarıp bana tecavüz etti. Canım çok yandı. Bilerek yaptı bunu.”</p>
<p>&quot;Hastanede tırnak aralarınıza da baktılar. Onunla boğuştuğunuza dair bir bulgu var mıdır sizce?”</p>
<p>&quot;Bundan eminim. Onunla bir yaban kedisi gibi dövüştüm. İşini bitirdiğinde üzerime yığılmıştı. Bana çok kötü şeyler söylüyor, öldürmekle tehdit ediyordu.”</p>
<p>'Tam olarak ne dedi?”</p>
<p>&quot;Çekmeceden tabancasını çıkardı ve ağzıma soktu. Beynimi dağıtacağını söylüyordu. Beni o anda öldürebilirdi, ama bunu yapmadı. Uzun süre olduğum yerde yattım. Çok bitkindim ve&#160;korkuyordum. O uyuduğu sürece güvende olduğumu biliyordum&#160;ama ya uyandıktan sonra? Onu öldürmeye o anda karar verdim, o beni öldürmeden önce bunu yapmalıydım.”</p>
<p>KendalPın gözlerinin içine bakarak itiraf etti, &quot;Tabancayı aldım ve başına doğru üç kez ateş ettim. Bunu yaptığım için gerçekten pişman değilim. Er ya da geç beni öldürecekti. Ölmek istemiyordum.&quot;</p>
<p>Ofisine geri dönen Kendall, pencereye saçma taneleri gibi vuran yağmur damlalarını izliyordu. &quot;Çok garip,” diye mırıldandı.</p>
<p>O sabah mahkeme binasına vardığında, Bama yağmuru önceden haber vermişti. Başını bir bilge tavrıyla sallayarak, 'Karanlık basmadan önce,” demişti sakince.</p>
<p>Kendall şüpheyle gökyüzüne bakmıştı. &quot;Gökyüzünde hiç bulut yok, Bama. Emin misin?&quot; .</p>
<p>”Gün batmadan önce fırtına gelecek. Bana inanın.”</p>
<p>Haklı çıkmıştı. Uzaktaki dağlardan şimşeğin sesi geliyor, ortalığı aydınlatıyordu. Bu garip kehaneti düşünüp omzunu silkti&#160;ve odasına bırakılmış olan mektuplara göz attı.</p>
<p>O sabah Crook'lardan bir mektup daha gelmişti. İçinde onu suçlayan ve tehdit eden sözler vardı. Billy Joe’nun geçirdiği kazadan beri aldığı beşinci mektuptu, ama en kötüsü değildi şüphesiz. Oğlanın kolu kesildikten birkaç gün sonra içinde ölü bir&#160;fare olan bir paket almıştı. Bu olay mahkeme binasında hemen&#160;yayılmış, iki blok ötedeki gazete binasına ulaşması uzun sürmemişti. Hemen karısının ofisine gelen Matt, duyduklarının doğru&#160;olup olmadığını öğrenmek istemişti. Pakedi gördükten sonra da,&#160;hemen bir ekip kurup ikizlerin ve Crook soyadlı herkesin peşine&#160;düşmeye karar vermişti. Olayı öğrenmiş olan Gibb de bu kararı&#160;onaylamıştı.</p>
<p>Kendall onları durdurmaya çalışarak, &quot;Billy Joe için çok üzgünler,&quot; demişti. &quot;Onları bir şekilde anlayabiliyorum.”</p>
<p>&quot;Anlamak mı? O sümüklü küçük fare için elinden geleni yaptın sen.”&#160;&#160;&#160;&#160;.</p>
<p>Gibb de çok sinirliydi. &quot;O pislik yığınları hadlerini aştılar artık. Bir an önce bunu halletmek gerek.”</p>
<p>&quot;Onlar yalnızca birkaç cahil insan.”</p>
<p>&quot;Sana en ufak bir zararları olmaması konusunda o serseriyi uyarmıştım.”&#160;&#160;&#160;&#160;'</p>
<p>&quot;Bir zararları olmadı zaten. Eğer karşılık verirsek onların seviyesine ineriz. Lütfen Matt, Gibb. Acele karar vermeyin. Bu&#160;bana Crook’ların vereceğinden daha büyük zarar verecektir. En&#160;iyisi bunu görmezden gelmek.”</p>
<p>Sonunda onları yatıştırmayı başarmış ve bir şey yapmayacaklarına dair söz almıştı. Bu olaydan sonra da diğer mektuplardan onlara hiç söz etmemişti. Arabasının camını bir akşam parçalanmış olarak bulduğunda, Matt’e, önünde gitmekte olan kamyondan düşen bir taş parçasının kırdığını söylemişti. Arabanın içinde bulduğu taş parçasına içinde tehdit edici sözler bulunan bir de not iliştirilmişti. Kendall daha sonra delil olarak kullanılabileceğini düşünüp notların hiçbirini atmamış, dosya dolabında saklamıştı. Bu son mektubu da dosyaya ekleyip Lottie&#160;Lynam’ı düşünmeye başladı. Bu olayın önündeki birkaç ayı meşgul edeceğinden emindi.</p>
<p>O akşamüzeri Savcı Gorn, tıpkı tahmin ettiği gibi, bu konuyu açmıştı. &quot;Sanırım önümüzdeki günler biraz heyecanlı geçecek.&quot;</p>
<p>&quot;Öyle mi?” dedi Kendall saf saf. &quot;Yoksa sonunda yeni asansör mü geliyor? Merdivenleri çıkmaktan bıkmıştım artık.&quot;</p>
<p>Savcı sırıtarak yanıtlamıştı. &quot;Bu saf halin hiç de inandırıcı değil, Bayan Burnwood. Elindeki işin sen de farkındasın.&quot;</p>
<p>&quot;Doğru. Saldırı ve tecavüz gibi iğrenç bir olay yaşamış olan birini savunacak olmak benim için çok önemli.”</p>
<p>&quot;Peki, ya cinayete ne dersin?”</p>
<p>&quot;Cinayet mi? Aynı olaydan mı söz ediyoruz?”</p>
<p>&quot;Lottie Lynam’dan bahsediyorum ben.”</p>
<p>&quot;Sen bu işin cinayet kısmıyla mı ilgileniyorsun? Öyleyse bu konuda konuşacak bir şeyimiz yok, Bay Gorn.&quot;</p>
<p>&quot;ikimizde de aynı raporlar var sanırım.”</p>
<p>&quot;Öyleyse Bayan Lynam'ın hastanede çekilmiş fotoğraflarını ya da daha önceki hastane raporlarını veya Lynam’ların evinde&#160;yıllardır sürmekte olan şiddetin raporlarını nasıl görmedin hayret.”</p>
<p>&quot;Bakın Bayan Burnvvood, Lottie bu cinayeti son derece planlı ve kasıtlı olarak işledi. Sen onun kendini mi müdafaa ettiğini sanıyorsun? Boşversene.&quot;</p>
<p>&quot;ispatlayamazsın, Dabney, bunu sen de biliyorsun.” •</p>
<p>Savcı bir an düşündü. &quot;Peki avukat hanım, en iyisi konuya doğrudan girmek. Charlie Lynam’ın pek de sevimli biri olduğunu&#160;söyleyemem. Herkes onun nasıl içki içtiğini ve sarhoş olup Lot-tie'yi dövdüğünü biliyor. En iyisi anlaşalım ve bu iş için boşuna&#160;vakit harcamayalım.”</p>
<p>&quot;Önerin ne?&quot;</p>
<p>&quot;Lottie’nin cinayeti kasıtsız olarak işlediğini kabul edelim ve sekiz yıl cezayla bu iş kapansın.”</p>
<p>&quot;Teşekkür ederim, ama bunu geri çevirmek zorundayım, çünkü müvekkilim suçsuz.&quot;</p>
<p>&quot;Öyle mi? Yani sen suçsuz iddiasıyla mı davaya gireceğini söylüyorsun?&quot;</p>
<p>&quot;Evet.”</p>
<p>&quot;Savunman ne olacak peki? Deli raporu mu?&quot;</p>
<p>&quot;Lottie Lynam kendi hayatını kurtarabilmek için yapmak zorunda olduğu şeyi yaptı. Bu tabii ki çaresizlik sonucu yapılmış bir hareketti, ölmemek için kocasını öldürmekten başka seçeneği yoktu.”</p>
<p>&quot;Bay Pepperdyne?”</p>
<p>&quot;Buradayım.”</p>
<p>Genç dedektif telaşla mutfağa daldı. Pepperdyne başını Kendall Burnvvood’un ev masraflarını tuttuğu kâğıtlardan kaldırdı. &quot;Bir şey mi var?&quot;</p>
<p>&quot;Evet, efendim. Bunu az önce yatak odasında bulduk. Bir çekmecenin altına bantlanmıştı.”&#160;&#160;&#160;&#160;.</p>
<p>Pepperdyne onun elindeki kâğıt tomarını alıp okumaya başladı. Genç adam yerinde duramayacak kadar gergin ve heyecanlıydı. Masayla fırın arasındaki dar alanda hızla volta atmaya başladı.</p>
<p>&quot;Şu rahip Bob VVhitaker konusunun oldukça ilginç olduğunu düşünüyorum, efendim. Okulundan mezun olmadığını ve geleneksel inançlara ters düştüğü için okuldan uzaklaştırıldığını bilmiyorduk, değil mi?”</p>
<p>&quot;Evet,” diye onayladı Pepperdyne.</p>
<p>&quot;Ama Bayan Burnvvood biliyordu. Bunu kendine iş edinmiş ve her şeyi araştırıp belgelemiş.”</p>
<p>&quot;IHmm. Şu bizim Bayan Burnvvood oldukça yoğun çalışıyormuş demek.&quot; &#160;&#160;&#160;.</p>
<p>&quot;Ayrıca savcı konusunda da oldukça ilginç bilgiler var.”</p>
<p>&quot;Neymiş?”</p>
<p>&quot;Dabney Gorn, Louisiana’dan sürülmüş ve gelip Güney Ca-rolina’ya yerleşmiş. Birkaç yıl sonra da Prosper’da savcı seçilmiş. Garip bir adam. Ve daha birçok isim var. Bankacılar, okul idarecileri, hukuk adamları.”</p>
<p>Pepperdyne böyle geniş kapsamlı bir araştırmadan etkilenmişti doğrusu.</p>
<p>&quot;Bütün bunlar kadının çok vaktini almış olmalı,&quot; diye ekledi genç dedektif. &quot;Tabii zekâsını da unutmamak gerek.”</p>
<p>&quot;Evet, çok zeki bir kadın.”</p>
<p>&quot;Hastaneden kaçalı iki hafta oluyor ve hâlâ izlerine rast-layamadık.”</p>
<p>”Ne kadar zaman geçtiğini biliyorum,&quot; diye onu tersledi Pepperdyne. Ses tonundan ürken genç dedektif yatak odasındaki araştırmayı sürdürmek istediğini söyleyerek odadan aceleyle&#160;çıktı. Pepperdyne lavaboya doğru yürüdü. Pencerenin pervazında duran cılız bir sarmaşık, susuz kalmış olmasına rağmen, hayatta kalabilmek İçin büyük bir mücadele veriyordu. Sonra gözleri ayçiçeği şeklindeki perde bağcıklarına kaydı. Her şey o kadar özenli ve hoştu ki! Bunlar adam kaçıran birine ait, diye hatırlattı hemen kendine. Ama en azından katil değildi. Arabadaki&#160;cesede yapılan otopsi sonucunda kadının çarpmanın etkisiyle&#160;öldüğü anlaşılmıştı. Bayan Burnvvood onu boğulmaya terketme-mişti. Dolayısıyla katil sayılmazdı. Şimdilik.</p>
<p>Pepperdyne bakışlarını dışarıya çevirerek adı geçen şu üst düzey garip adamları düşünmeye başladı. Daha çok şey öğrendikçe kafası daha da karışıyordu. Yanıtlanan her soruyla birlikte&#160;daha da karmaşık ve tehlikeli bir başka soru çıkıyordu.</p>
<p>İçinden küfrederek yumruğunu pencerenin pervazına indirdi. &quot;Neredesin be kadın? Ona ne yaptın?”</p>
<p>Birden duvardaki telefon çalmaya başladı. Belki de Kendall Burnvvood'u arayan birisiydi ve bir ipucu bulabilirlerdi. Aceleyle&#160;telefonu açtı.</p>
<p>&quot;Bay Pepperdyne?”</p>
<p>Heyecanı geçiverdi. &quot;Benim.”</p>
<p>&quot;Ben Ravvlins, efendim. Bir şeyler bulduk.&quot;</p>
<p>Pepperdyne bu adın Stephensville’de kalmış olan dedektiflerden birine ait olduğunu hatırlayıp tekrar heyecanlandı. &quot;Dinliyorum.&quot;</p>
<p>&quot;Burada arabasını Kendall Burnvvood'a sattığını söyleyen bir adam var. Onu resminden tanımış.”</p>
<p>&quot;Bu kadar zaman hangi cehennemdeymiş peki?”</p>
<p>&quot;Arabadan eline geçen parayla hemen bir uçak bileti alıp Florida’ya torunlarını ziyarete gitmiş.”</p>
<p>&quot;Kadın parayı nakit mi ödemiş?”</p>
<p>&quot;Öyle söylüyor.” İşte bu kötüydü. Arkada hiçbir iz bırakmamıştı.</p>
<p>&quot;Biz kapı kapı dolaşırken, o şehir dışındaymış ve dün gece dönmüş. Yerel gazetede kadının resmini görür görmez tanımış.&#160;Hemen bizi arayıp haber verdi.”</p>
<p>&quot;Hemen arabanın plakasını alıp merkezlere dağıtın.&quot;</p>
<p>&quot;Yaptık, efendim.&quot;</p>
<p>&quot;İyi. Adamı kaçırmayın. Hemen geliyorum.”</p>
<p>&quot;Durdurun onları! Dayanamıyorum! Ağlamalarını durdurun! Durdurun! Tanrım! Hayır!”</p>
<p>John sıçrayarak uyandığında kendini yatakta oturuyor buldu ve korkulu gözlerle etrafına bakındı. Elini hemen yatağın altına sakladığı tabancaya attı.</p>
<p>&quot;Orada değil.” John çevresine baktı, ama kadını göremedi. &quot;Onu artık bulamayacağın bir yere sakladım.”</p>
<p>Sonunda yatağın yanında yerde oturduğunu farketti. &quot;Ne oldu? Yerde ne işin var?”</p>
<p>&quot;Sayende. Seni kâbustan uyandırmaya çalışıyordum, ama karşılığında omzuma bir yumruk yedim.”</p>
<p>&quot;Acıdı mı?”</p>
<p>“Hayır,” diye yanıtladı Kendall doğrulmaya çalışarak.</p>
<p>John ter içinde kalmıştı ve kalbi deli gibi çarpıyordu. Kırık olmayan dizini kendine doğru çekip alnını dayadı.</p>
<p>&quot;Çok korkunç olmalı. Bir şey hatırlıyor musun?”</p>
<p>Başını kaldırıp Kendall’a baktı, &quot;iyi ki hatırlamıyorum. Korkudan donuma kaçırmak üzereydim.”</p>
<p>&quot;Sırılsıklam olmuşsun. Bir havlu getireyim.&quot;</p>
<p>Kendall dışarı çıkınca John yataktan kalkıp pencerenin önündeki sandalyeye oturdu. Perdeyi aralayıp dışarı baktığında</p>
<p>keyfi daha da kaçtı. Henüz akşam bile olmamıştı ve hava, yattığında nasılsa yine öyleydi, tozlu ve kıpırtısız. İki hafta önceki o şiddetli yağmurdan sonra kupkuru bir döneme girmişlerdi ve&#160;sinir bozucu bir sıcak vardı.</p>
<p>İçeriye giren Kendall’a buruşmuş ve ıslanmış yatağı göstererek, «Özür dilerim,” dedi.</p>
<p>&quot;Sorun değil. İlk kez kâbus görmüyorsun.”</p>
<p>&quot;Öyle mi?”</p>
<p>&quot;Evet, ama bu en kötüsüydü. Biraz daha iyi misin?&quot;</p>
<p>John başını salladı ve getirdiği limonata İçin ona teşekkür edip bardağı aldı. Eli titriyordu. Limonatayı bir dikişte bitirdi,&#160;soğuk bardağı alnına dayadı. Kendall'ın ona dokunduğunu farke-dince şaşırdı. Alışkın olmadığı bir şeydi bu. Kendall kuru havluyu çıplak omuzlarına yayıp göğsünü ve sırtını kuruladı. Genç kadının hafif dbkunuşları ve yumuşak havlu onu çok rahatlatmıştı.&#160;Bu tavır ona, Kendall’ın bebeğiyle olan ilişkisini hatırlattı. Her&#160;şey bir yana, en azından çok iyi bir anneydi. Nazik, fedakâr,&#160;özenli, sevgi dolu. Yaptıği her şeyi severek yapıyordu. Bebeğiyle birlikteyken John hissettirmeden onu izliyordu. Bazen bebeği&#160;kıskandığı anlar oluyordu. Kendi çocukluğunu hatırlayamıyordu,&#160;ama hiçbir zaman, hayatının hiçbir evresinde bu kadar çok sevilmediğinden emindi. Yetişkin olduktan sonra bile.</p>
<p>Ayrıca kendisi de bir başkasını bu kadar saf ve katıksız bir sevgiyle sevebileceğinden emin değildi. Böyle bir olasılık canını&#160;sıktı.</p>
<p>&quot;İyi geldi mi?” Kendall havluyu burup ensesine yerleştirdi.</p>
<p>&quot;Evet, sağol.” Uzanıp havluyla ensesine kompres yapan Ken-dall’ın elini tuttu ve bir süre öylece kaldı. &quot;Daha iyi.”</p>
<p>&quot;Öyle mi?”</p>
<p>O elini çekince Kendall da geri çekildi. John havluyu alıp göğsünü ve karnını kuruladı. Bakışlarını Kendall’a çevirdiğinde&#160;kadının onu izlediğini farketti. Kendall hemen başını çevirdi.</p>
<p>&quot;İstersen...&quot;</p>
<p>&quot;Bütün bunlar...”</p>
<p>İkisi aynı anda konuşmaya başlamıştı. &quot;Nefesin düzene girene dek konuşmasan daha iyi olur,” dedi Kendall. •</p>
<p>Yatağın kenarına oturup kollarını kucağında birleştirdi. Her gün şort giydiği için bacakları hafifçe yanmıştı, cildi çok yumuşak ve canlı görünüyordu. Yalnızca görünüyor, diye düşündü&#160;John, çünkü onu öptüğü sabahtan beri ona dokunmamıştı. Henüz bilmediği bazı nedenlerle Kendall birbirlerine dokunmama&#160;kararı almıştı. O da kendini böyle bir yasağın onun için farket-meyeceğine inandırmaya çalıştı. Eğer Kendall’ın istediği buysa,&#160;öyle olsun, diye düşündü.</p>
<p>Ama öyle değildi. Ateşin yanında duran barut gibi hissediyordu kendini. Onun kocası olarak, ama ona dokunmadan aynı evde yaşamak, John’u iyice germişti. Bakışlarını Kendall'ın bacaklarından ve küçük ayaklarından çekmeye çalıştı.</p>
<p>Kimdi bu kadın? Neden, kimden kaçıyordu? Bunu istediği kadar inkâr etsin, yine de John, onun, dışardaki bir şeylerden&#160;korktuğunu biliyordu. Her gece defalarca uyanıp kalkıyor, parmaklarının ucuna basarak gidip perdeyi aralıyor ve dışarıyı gözetliyordu. Kimdi gözetlediği? John uyuyormuş gibi yapıyordu,&#160;ama her şeyin farkındaydı. Kendall’ı uyutmayan şey her neyse,&#160;onun da canını sıkıyordu.</p>
<p>Bazen neler olduğunu bilememek onu deli ediyordu. Neden ona güvenmiyor ve yardım etmesine izin vermiyordu? Bunun&#160;tek nedeni kendisinin de Kendall’ı korkutan sorunun parçalarından biri olma olasılığıydı. Bu olasılık, her nedense, John’u rahatsız ediyordu, ama sorduğu her soruyu Kendall kaçamak birkaç kelimeyle geçiştiriyordu. İki haftadır her gece birlikte.uyuyor&#160;olmalarına rağmen hâlâ onun güvenini kazanamamıştı. Gözü&#160;kapalı bile olsa Kendall’ı kokusundan ve ses tonundan bulurdu,&#160;ama onunla evli olmadığından kesinlikle emindi.</p>
<p>&quot;Tabancayı nasıl buldun?”</p>
<p>&quot;Koltuk değnekli bir adamın saklayabileceği en uygun yer orasıydı.”</p>
<p>Geldikleri ilk sabah Kendall mutfaktayken, eşyalarını karıştırmış ve çocuk bezlerinin arasında bu tabancayı bulmuştu. Olayların hiç de kadının anlattığı kadar basit olmadığını böylece&#160;daha iyi anlamıştı. Kendall onu elinde silahla gördüğünde çok&#160;şaşırmış ve onu, orayı burayı karıştırıp her işe burnunu sokmakla suçlamıştı. Sonra tabancayı geri vermesini istediğinde,&#160;John kahkahalarla gülmüştü. Ama gülmesi çok uzun sürmemişti, çünkü tabancanın kurşunları Kendall’daydı. Yine de John tabancayı, kendisine verdiği güven duygusuna dayanarak geri&#160;vermemişti. Nedense silahı kendine çok yakın bulmuş, garip bir&#160;şekilde benimsemişti. Tabancayı tutuşunda en ufak bir beceriksizlik yoktu. Kurşunları olmasa da silahın doldurma ve ateşleme&#160;mekaniğini bir şekilde biliyordu. Bu yakınlığın nereden geldiğini&#160;çok merak etmişti, ama bütün hatırlama çabaları boşa çıkmıştı.&#160;Bu silah onun geçmişle olan tek bağıydı ve şimdi onu kaybetmiş&#160;olmak sinirini bozuyordu.</p>
<p>&quot;Onu tekrar bulacağım.&quot;</p>
<p>&quot;Bu kez bulamayacaksın.”</p>
<p>&quot;Bulana dek arayacağım.”</p>
<p>&quot;Farketmez.”</p>
<p>&quot;Kimin silahı o?”</p>
<p>&quot;Benim.”</p>
<p>&quot;Bebek emziren bir annenin silahı olması çok ilginç. Ne işine yarıyor? Yoksa beni onunla mı rehin aldın? Fidye mi&#160;almak istiyorsun?”</p>
<p>Kendall güldü. &quot;Sence ne kadar edersin? Kendini zengin gibi hissediyor musun?”</p>
<p>John bir an düşünüp başını salladı. &quot;Hayır.&quot;</p>
<p>&quot;Hatırlarsan benimle gelmek için ısrar eden şendin. Seni hastaneden zorla kaçırmadım.&quot;</p>
<p>Doğruydu, ortada kaçırma ve fidye öyküsü olmadığı belliydi.</p>
<p>&quot;Arabanın anahtarıyla aynı yere mi sakladın?&quot;</p>
<p>&quot;Arabanın anahtarından sana ne?”</p>
<p>&quot;Neden onu da saklıyorsun?”</p>
<p>&quot;Gümüş bir plaketin içine koyup sana hediye etsem bile, ne işine yarayacak, söyler misin? Sadece sol bacağınla arabayı&#160;kullanabilecek misin?”</p>
<p>&quot;Kahretsin, deneyebilirim.&quot;</p>
<p>&quot;Ne yani, Kevin’la beni burada yalnız mı bırakacaksın?&quot; 'Tıpkı senin ilk fırsatta beni bırakıp kaçmak istemen gibi.&quot;&#160;&quot;Merak etme,” dedi Kendall alaylı bir sesle. &quot;Gitmeden önce&#160;yapmam gereken bir şey var. Onu yapmadan gitmeyeceğim.”&#160;Ayağa kalkıp tepsinin üzerinde duran alkol şişesini, ince&#160;makası ve cımbızı aldı. &quot;Dikişlerini alacağım.”</p>
<p>&quot;Saçmalama.&quot;</p>
<p>&quot;Bunda bir şey yok ki!”</p>
<p>&quot;Sana göre kolay, senin dikişlerin değil tabii. Neden doktora gitmiyoruz?”</p>
<p>Kendall elindeki pamuğa biraz alkol döktü. &quot;Buna gerek yok. İpleri tutup çekiyorsun, o kadar. Yapılırken görmüştüm.&quot;</p>
<p>&quot;Ben de açık kalp ameliyatı görmüştüm. Ama bu benim de yapabileceğim anlamına gelmiyor.&quot;</p>
<p>Kendall kuşkuyla ona baktı. &quot;Ne zaman gördün?”</p>
<p>&quot;Örnek olarak söyledim. Hepsini geri götür. Onları başıma saplamayacağın ne malum?&quot;&#160;&#160;&#160;&#160;.</p>
<p>&quot;Eğer bunu isteseydim, sen uyurken yapardım.&quot;</p>
<p>Ondan kurtulmuş olmayı istiyordu kuşkusuz, ama bunun için adam öldüremezdi.</p>
<p>&quot;Çocuk olma, başını geriye yasla.&quot; Elinde makasla yanına yaklaştı, ama John elini tuttu.</p>
<p>&quot;Ne yaptığını gerçekten biliyor musun?&quot;</p>
<p>&quot;Bana güven.&quot;</p>
<p>&quot;Asla.”</p>
<p>Kendall uzun bir soluk aldı. &quot;Bak, yaranın üst kısmında sadece birkaç iplik var. Derinin altındakiler çoktan erimişlerdir.&quot;</p>
<p>&quot;Nereden biliyorsun bunlan?&quot;</p>
<p>&quot;Doktor söylemişti.”</p>
<p>John dikkatle onun yüzüne baktı. Kendall oldukça ciddi görünüyordu. &quot;Acımayacak, söz veriyorum. Yara çoktan iyileşti.&quot;</p>
<p>Gerçekten de öyleydi. Günlerdir acı yoktu ve başındaki ağrı da kesilmişti. Artık saçını yıkayabiliyordu; üstelik yara son günlerde deli gibi kaşınıyordu.</p>
<p>Kendall’ın elini bıraktı. &quot;Tamam. Ama eğer acırsa...” &quot;Bırakırım.”</p>
<p>Elini adamın yanağına yerleştirip başını geriye eğdi ve yarayı alkolle sildi. &quot;Kıpırdama sakın.&quot; İncecik manikür makasıyla ipleri yavaş yavaş kesti. Eğer sesini duymasaydı, John, kesildiğinin farkına bile varmayacaktı. Bu arada dikkatini acıdan daha&#160;fazla çeken başka şeyler vardı: kadının saçına değen nefesi,&#160;vücuduna dokunan uyluk bölgesi ve yüzüne çok yakın duran&#160;göğüsleri.</p>
<p>Belki de kendisine bu kadar yaklaşmasına daha baştan izin vermemeliydi. Evlilik hikâyesini sınamak için iyi bir taktik gibi görünmüştü, ama şimdi geri tepmiş gibi geliyordu. Çünkü geceliğinin ya da tişörtünün altındaki göğüslerini her farkedişinde kendini kötü hissediyordu.</p>
<p>&quot;İyi misin?” diye birden sordu Kendall.</p>
<p>. &quot;Evet, tabii.”</p>
<p>&quot;Bacağın mı ağrıyor?&quot;</p>
<p>&quot;Hayır.”</p>
<p>&quot;Öyleyse sorun ne?&quot;</p>
<p>&quot;Hiçbir şey.&quot;</p>
<p>&quot;O zaman kıpırdayıp durma, yapamıyorum.”</p>
<p>&quot;İyi, hadi çabuk bitir.”</p>
<p>Kendall makası yerine bırakıp cımbızı aldı. &quot;Şimdi biraz canın...”</p>
<p>&quot;Ah!”</p>
<p>&quot;Yanabilir.”</p>
<p>&quot;Ahhl.”</p>
<p>Kendall geriye çekilip ellerini kalçalarına koydu. Bu haliyle</p>
<p>göğüsleri daha da gergin duruyordu. &quot;Kendin yapmak ister misin?&quot;</p>
<p>Şu anda tek istediğim seninle yatmak, diye geçirdi içinden John.</p>
<p>&quot;Bırakmamı mı istiyorsun?&quot;</p>
<p>&quot;Buraya kadar gelmişken bitir bari.”</p>
<p>Kendall işini bitirdiğinde yarayı alkolle temizledi. Biraz acıdı, ama sesini çıkarmadı.</p>
<p>&quot;Saçın uzadığında kendini daha iyi hissedeceksin.&quot;</p>
<p>&quot;Hiç sanmıyorum.”</p>
<p>&quot;Hafızan da düzelecek.”</p>
<p>&quot;Rol yapma, hiçbir şey hatırlamamı istemiyorsun sen.”</p>
<p>&quot;Tabii ki istiyorum.&quot;</p>
<p>&quot;Öyleyse neden biraz yardımcı olmuyorsun? Ne zaman bir şey sormaya kalksam kaçacak yer arıyorsun.&quot;</p>
<p>&quot;Doktor dedi ki...”</p>
<p>&quot;Doktor şöyle dedi, doktor böyle dedi. O gerizekâlıya güvenmediğini söyleyen şendin, ama işine gelince hemen 'doktor dedi ki’ oluyor.”</p>
<p>&quot;Doktor beynine çok fazla bilgi yüklenmemesi gerektiğini söyledi ve bunda haklı.&quot;</p>
<p>Kendall onun aksiliğinden ve sesinin sertliğinden etkilenmemişe benziyordu. Bu kadını hiçbir şey heyecanlandırmaz mıydı? Sakin görünüşü ve konuşması iyice sinirlendirdi adamı.</p>
<p>&quot;Her şeyi bir anda anlatmak beynini yorar. Hafızan hazır olduğu anda geri gelecektir. Acele etmenin bir anlamı yok.”</p>
<p>&quot;Tamamen uyduruyorsun.”</p>
<p>Kendall sinirlendi. ”İyi, hadi bakalım öyleyse. Ne öğrenmek istiyorsun?”</p>
<p>&quot;Bebeğin babası kim?”</p>
<p>Kendall bunu beklemiyordu. Çocukla ilgili bir şey soracağı aklına bile gelmemişti.</p>
<p>John devam etti. ”0 benim çocuğum değil. Bunu çok iyi biliyorum. Onunla aramda hiçbir bağ yok.”</p>
<p>&quot;Bunu nasıl bilebilirsin? Ona hiç dokunmadın ki? Yüzüne bile bakmadın?”</p>
<p>”Ben... Yapamam. Yani... çocuklar genellikle... onlar...”</p>
<p>Ne söyleyebilirdi ki? Onlardan korktuğunu mu? Deli olduğunu düşünecekti. Yine de çocuğu gördüğü an hissettiği duygu korkuya benziyordu. Kendall dikkatle ona bakıyordu.</p>
<p>&quot;Mızmızlıkları ve ağlamaları beni çok rahatsız eder.” Ağlayan çocukları düşünmek bile terlemesine yol açıyordu. Bir anda aklına az önce gördüğü kâbus geldi, ama bu kez unutmaya çalışmayıp, aksine gözlerini kapadı ve ne gördüğünü hatırlamaya&#160;çalıştı. Sonunda daha önce zihninden kaçan görüntüler şimdi&#160;gözünün önüne gelmişti. Rüyasında çocukların ağlamamalarını&#160;istiyordu. Ama aslında susmalarının da onu ağlamaları kadar&#160;korkuttuğunu farketti. Çünkü sessizlik öldükleri anlamına geliyordu. Bundan emindi. Üstelik bunun nedeninin kendisi olduğundan da emindi.</p>
<p>Uzun bir süre sonra gözlerini açtı, kâbusu tekrar yaşamış gibi yorgun ve sarsılmış görünüyordu. Kendall yerinden kıpırdamamıştı, sessizlik boyunca endişe ve merakla onu izlemişti.</p>
<p>&quot;Hastanede benden kaçmak istemenin bebekle bir ilgisi var mi? Ondan ne istiyorum?”</p>
<p>&quot;Hiçbir şey.”</p>
<p>&quot;Yalan söyleme, Kendall. Küçük bir bebekten nefret ediyorum ve bunun nedenini bilmiyorum. Eğer kalpsiz bir serseri değilsem, ona karşı duyduğum bu hissin mutlaka bir nedeni olmalı. Nedir o, Kendall?&quot;</p>
<p>&quot;Bilmiyorum.”</p>
<p>&quot;Söyle!”</p>
<p>”Bilmiyorum!&quot;</p>
<p>On Yedinci Bölüm</p>
<p>Hamileyim!</p>
<p>Duyduğu heyecanı yatıştırmak için Kendall direksiyonu sıkıca kavradı. Arabanın içinde kahkahalarla gülüyor, yerinde duramıyordu. Yoldan geçenler aklını kaçırmış olduğunu düşüneceklerdi herhalde, ama umurunda bile değildi.</p>
<p>Matt durumu farketmlş olabilir miydi? Sanmıyordu. Kendall evden çok erken çıkmış olması garip sayılmazdı, iş saati başlamadan önce ofisinde olmak hoşuna gidiyordu, rahatça çalışabiliyordu. Oysa bu sabah önce jinekologuna gitmişti. Tam olarak&#160;belli olmadan Matt’e bir şey söylemek istememişti. Ve sonunda&#160;bu sabah Burnvvood ailesinin uzun süredir beklediği küçük torununun varlığı kesinlik kazanmıştı. Doktordan hiç kimseye bir&#160;şey söylememesini rica etmişti. Prosper’da haberler o kadar&#160;hızlı yayılırdı ki, Matt’in bebekleri olacağı müjdesini bir başkasından duymasını istemiyordu.</p>
<p>Belki öğle yemeğinde söyleyebilirdi. Onu arayıp bir buluşma yeri ayarlayabilirdi. Ya da en iyisi geceyi bekleyip mum ışığındaki bir akşam yemeğinde konuşmaktı. Mahkeme binasına vardığında vakit hâlâ erkendi. Park yerinde onunkinden başka&#160;araba yoktu. Ofisine giden koridorda ilerlerken, mutluluktan</p>
<p>ayakları yere değmiyor gibiydi. Ofisine varmadan önceki köşeyi döndüğünde odasındaki ışığın açık olduğunu gördü. Roscoe erkenden gelmiş, temizlikle uğraşıyordu. Kendall başını odasından&#160;içeriye uzatınca, ”Oh Tanrım!&quot; diye inledi.</p>
<p>Temizlikçi adam sesi duyduğunda korkudan havaya sıçradı. Ama konuşanın Kendall olduğunu farkedince rahatladı. &quot;Siz gelmeden önce etrafı toparlayabileceğim! umuyordum, Bayan&#160;Burnvvood.”</p>
<p>Etraf yangın yerine dönmüştü. Kapısındaki pencere parçalanmış, cam parçaları yerlere saçılmıştı. Dosya dolapları kırılmış, içindeki her şey ortalığa dağılmıştı. Raflardaki hukuk kitapları darmadağın olmuştu. Büyük bir özenle baktığı iki Afrika menekşesi yerde yatıyordu. Etrafta yere atılıp saçılmamış hiçbir şey yoktu. Deri koltuğu bile lime lime olmuştu.</p>
<p>&quot;Kim yaptı bunları?”</p>
<p>&quot;Sizce de Crook’ların işine benzemiyor mu?”</p>
<p>Kendall da aynı fikirdeydi, ama bunu söylemek istemiyordu. Karakolu aradıktan kısa bir süre sonra iki polis geldi. İkisi de&#160;profesyonelce davranıyordu, ama Kendall aslında son derece&#160;isteksiz olduklarının farkındaydı. Odadaki parmakizlerini aldıktan sonra Kendall’la birlikte dışarı, koridora çıktılar.</p>
<p>&quot;İşe yarar bir ipucu var mı?&quot;</p>
<p>&quot;Biraz zor. Sizin, sekreterinizin ve şu yaşlı zencininkinden başka parmakizi yok.&quot;</p>
<p>Diğer görevli çenesiyle odayı gösterdi. &quot;Belki de o yapmıştır.&quot; &#160;&#160;&#160;,</p>
<p>Bu ırkçı tavırdan rahatsız olan Kendall bir an yanıt vermedi, sonra, &quot;Bay Callovvay mı?” diye sordu saf saf. &quot;Neden yapsın&#160;bunu?”</p>
<p>Görevliler onun sersemliğini onaylar gibi birbirlerine baktılar. &quot;Herhangi bir ipucu bulduğumuz zaman size haber veriririz, Bayan Burnvvood. Son zamanlarda hiç düşmanınız oldu mu?&quot;</p>
<p>&quot;Düzinelerle,” diye terslendi Kendall. &quot;Özellikle de sizin şubeden.&quot;</p>
<p>Onları biraz aşağılamanın bir zararı yoktu. Nasılsa şikâyeti dosyalanıp hemen unutulacaktı. Hiç kimsenin bunu araştırmaya&#160;niyeti yoktu. Sorgulamalar sırasında hemen hepsiyle atışmıştı,&#160;bu yüzden hiçbiriyle arası iyi değildi.</p>
<p>&quot;Yapabileceğiniz bir şey olursa memnun olurum.”</p>
<p>Onların binadan ayrılışını izlerken, kendisinden başka kimsenin bu olayı araştıramayacağını düşündü, ama ne yazık W, Matt yüzünden o da yapamazdı. Eğer Matt bunu öğrenirse&#160;Crook’larla aralarında çok daha kötü şeyler olabilirdi.</p>
<p>&quot;Roscoe, bu dağınıklığı düzeltmeme yardım edersin değil mi?&quot; diye sordu Kendall ofise tekrar döndüğünde.</p>
<p>&quot;Bunu sormanıza bile gerek yok.”</p>
<p>&quot;Sağol. Dosyalar bir an önce eski haline gelmeli.&quot; Bir an durdu. &quot;Roscoe, eğer bundan kimseye söz etmezsen çok sevinirim. Hiç kimseye, hatta kocama bile bir şey söyleme.”</p>
<p>Öğlen olduğunda etraf biraz toparlanmıştı. Sekreteri dosyaları düzenlemiş, Roscoe da yenisi gelene dek koltuğunu ida-reten tamir etmişti. Eğer Crook ikizlerinden herhangi biriyle karşılaşacak olsaydı, Kendall hiç tereddüt etmeden öldürebilirdi, ama bunun nedeni yalnızca odasını dağıtmaları değil, daha çok&#160;o olağanüstü gününü mahvetmiş olmalarıydı. Hamileliğinin gizli</p>
<p>heyecanını yaşayıp bunu Matt’e nasıl söyleyeceğinin planlarını yapmak yerine, Crook’tarın pisliğiyle uğraşmak zorunda kalmıştı. Doğal olarak, ofisindeki karışıklık mahkeme binasındaki herkesin merakını uyandırmıştı. Nedenini sorduklarında, tabii ki,&#160;yalan söyledi, tam ofisinden çıkmak üzereyken ofisine giren&#160;Savcı Gorn’a bile.</p>
<p>Gom kapısındaki camı takmakta olan işçiyi göstererek, &quot;Neler oluyor burada?” diye sordu.</p>
<p>&quot;Odamda bazı değişiklikler yapmak istedim.” Sonra hemen ekledi. &quot;Günün bu saatinde burada ne işin var, Dabney? Kafede&#160;buzlu çay kalmamış mı?”</p>
<p>&quot;Çok sivri bir dilin var, avukat hanım. Gibb'le Matt’in sana hâlâ görgü kurallarını öğretememiş olmaları çok kötü.” •</p>
<p>&quot;Matt benim kocam, eğitmenim değil. Gibb’inse bana böyle bir şey öğretmeye kalkacağını sanmıyorum. Hem aynca benim&#160;sivri dilim olmasaydı seni kim iğnelerdi, Dabney? Her geçen gün&#160;biraz daha hoşuma gidiyor bu.”</p>
<p>Savcının ofisine gelmesinin nedeni büyük olasılıkla kolunun altındaki dosyaydı. ”Ne getirdiniz bana?”</p>
<p>&quot;Lynam davası için kullanmayı planladığımız her şey burada. Delilleri senden saklayıp mahkemede ortaya çıkarmakla suçlayamayacaksın bizi. Hiç ihtiyacımız yok buna, çünkü son derece kolay bir dava olacak.” Başparmaklarını pantolon askısına geçirdi. &quot;Duruşmaya girmeye hazırız. Her şey bizim lehimizde.”&#160;&quot;Buna gerçekten inandığını sanmıyorum, Dabney.&quot;</p>
<p>Masadan çantasını alarak kapıya doğru ilerledi. “Eğer inan-saydın gelip bunu söyleme gereği duymazdın. Dosya için te-</p>
<p>şekkürler. Ama şimdi gitmem gerekiyor. Bir dahaki sefere beni görmek istediğinde randevu alsan iyi olur.”</p>
<p>Akşama doğru Gibb, Matt’le ikisini yemeğe çağırdı. Ken-dall, Matt’e müjdeyi vermek için sabırsızlanıyordu, ama günü zaten yeterince kötü geçmişti ve yemek yapacak ya da dışarıya çıkacak hali yoktu, o yüzden Gibb’in teklifini kabul etti.</p>
<p>Sıradan bir akşamdı. Yemeği oturma odasında, avlanmış hayvanların uğursuz bakışları altında yediler. Tatlıya sıra geldiğinde Gibb, Lottie Lynam konusunu açtı. Bu konuda son derece&#160;açık konuşmak istediği belliydi.</p>
<p>&quot;Nasıl onun suçsuz olduğunu savunabiliyorsun?&quot;</p>
<p>&quot;İşim hakkındaki ayrıntıları konuşmaktan hoşlanmıyorum, Gibb, biliyorsun.&quot;</p>
<p>&quot;Müvekkilinle arandaki gizliliği anlayabiliyorum. Ama biz bir aileyiz.” Gülümsedi. &quot;Hem ben ayrıntılardan değil, genel durumdan söz ediyorum.”</p>
<p>&quot;Geçen pazar Peder VVhitaker’ın sözünü ettiği genel durum gibi mi?”</p>
<p>Kendall o adamdan hoşlanmıyordu ve Matt'le Gibb’in ona olan o büyük saygısına karşı çıkmak pahasına, bunu onlara&#160;açıkça söylemek istiyordu.</p>
<p>&quot;Peder VVhitaker’ın ne ilgisi var bu konuyla?” diye sordu Matt.</p>
<p>&quot;Evliliğin kutsallığını hatırlatmak için geçen pazarı seçmesi rastlantı değildi sanırım. Tam bir saat boyunca kadınların kocalarına nasıl körükörüne itaat etmeleri gerektiğini anlattı durdu.”</p>
<p>&quot;Bir kadının kocasına itaati kutsal kitapta da yazılıdır.&quot;</p>
<p>&quot;Peki, kızgın saç maşasıyla onu dağlamaya kalkan bir kocaya itaat etmesi gerektiği de yazılı mı kutsal kitapta?”</p>
<p>&quot;Bunu yemek sırasında konuşmak pek hoş bir şey değil, Kendall.&quot;</p>
<p>&quot;Bunu konuşmak hiçbir zaman hoş bir şey değil, Matt. Ama pazar gününe dönecek olursak, bence peder konuşmasında son&#160;derece taraflıydı. O davanın bütün jüri üyeleri oradaydılar. Sizce&#160;bu konuşmadan etkilenmemeleri mümkün mü?”</p>
<p>&quot;Peder, adamın karısına şiddet kullanmasını savunmuyordu, Kendall,” dedi Matt. &quot;Herkes Charlie Lynam'in öfkeli ve sarhoş bir ayı olduğunu bilir.” &#160;&#160;&#160;'</p>
<p>Gibb oğluna dönüp, &quot;Ama yine de bu, Lottie’ye onu öldürme hakkını vermez, oğlum,&quot; dedi ve Kendall’a döndü. ’Dabney’e,&#160;senin Lottie’nin gerçek karakterini bilmediğin için onu savunduğunu söyledim.”</p>
<p>&quot;Ne demek ‘söyledim’? Dabney’le bu konuyu mu tartıştınız? Bunu yapmaya... ”</p>
<p>Gibb elini kaldırarak sözünü kesti. &quot;Dabney’le bizim dostluğumuz çok eskiye dayanıyor, Kendall. Bana bir dost olarak senin bu savunman hakkında ne düşündüğümü sordu, ben de&#160;söyledim. Sen buralı değilsin, Kendall. Lottie’nin ne mal olduğunu bilmezsin. Çocukluktan çıktığı andan itibaren tam bir sürtüktür o. Evlendikten sonra da değişmedi. Charlie’yi içmeye iten&#160;tek neden de karısının yaptıklarıdır.&quot;</p>
<p>Kendall söyleyecek söz bulamıyordu. Savcı Gorn daha görüşülmemiş bir dava hakkında Gibb’le konuşmakla mesleğinin ahlak kurallarını çiğnemişti, ama Gibb bunun farkında değildi.&#160;Gelininin bir yosmanın tarafında olmasına dayanamıyordu.</p>
<p>&quot;Bak Gibb, öncelikle Dabney bu konuyu seninle tartışmamalıydı. Ayrıca Bayan Lynam’ın ahlaki özelliğinin davamızla hiçbir ilgisi yok. Kaldı ki, sen neredeyse onun dayağı ve tecavüzü hak ettiğini söylüyorsun.”</p>
<p>”Bu da ayrı konu zaten. Yasalar beni ilgilendirmiyor. Bir kocanın kendi karısına tecavüz etmesi diye bir şey sözkonusu olabilir mi?”</p>
<p>Kendall bu korkunç soruya cevap veremeden Matt atıldı, &quot;Baba, Kendall bu konuyu bizimle tartışmak zorunda değil.&#160;Zaten çok yorgun. En iyisi şu bulaşıkları halledip biz eve gidelim.”</p>
<p>Yola çıktıklarında Kendall konuyu tekrar açtı. &quot;Beni en çok korkutan şey ne biliyor musun? Jüriye çağrılan insanların büyük&#160;bir çoğunluğunun Gibb’le aynı fikirde olmaları ve bir kadının, kocası ona ne yaparsa yapsın ona itaat etmesi gerektiğine inanmaları. Belki de dosyanın başka bir yere naklini istesem daha&#160;iyi olacak. Müvekkilimin Prosper’da adaletli bir sonuç alması&#160;mümkün değil.”</p>
<p>&quot;Babam, bizden önceki nesile ait, Kendall. Onun ve arkadaşlarının sosyal ve ahlaki açıdan bizimle aynı tepkiyi göstermelerini bekleyemeyiz.”</p>
<p>&quot;Sıradan bir dayak ve karı koca ilişkisi diye bakmalarını mı beklemeliyiz?”</p>
<p>&quot;Benimle kavga etme, Kendall. Ben senin fikrine karşı çıkmıyorum.”</p>
<p>&quot;Taraf da olmuyorsun.&quot;</p>
<p>&quot;Ben sadece anlamsız bir tartışmaya karışmak istemiyorum.”</p>
<p>&quot;Bunun anlamsız olduğunu hiç sanmıyorum.&quot;</p>
<p>&quot;Ben jüri değilim. Bu davayı ne benimle, ne de babamla tartışmana hiç gerek yok.”</p>
<p>&quot;Ama babam bu konuyu savcıyla tartışmaktan hiç çekinmiyor. Söyler misin Matt, Dabney böyle yasal bir konuyu neden babana açtı?”</p>
<p>&quot;Babam söyledi ya. Eski arkadaşlar ve paylaştıkları bir yığın şey var. Bunu fazla abartıyorsun bence.”</p>
<p>&quot;Hiç sanmıyorum. Dabney’in Gibb’e gidip, sanki o beni kontrol altına alabilirmiş gibi boşboğazlık etmesi canımı sıkıyor.&quot;&#160;Durum zaten yeteri kadar sıkıcıydı, bir de bu, tuz biber ekmişti.</p>
<p>&quot;Bayan Lynam’la röportaj yapmamın bir sakıncası var mı?&quot;</p>
<p>”Ne?” Kendall, Matt’in damdan düşer gibi sorduğu somya çok şaşırmıştı. &quot;Nasıl bir röportaj?”</p>
<p>&quot;Bayan Lynam, pederden ve sokaktaki insanlardan kötü darbeler aldı. Hatta benim gazetemden bile.&quot; Matt'in ses tonu&#160;üzüntülüydü. &quot;Sanırım biraz eşitlik gerekiyor.”</p>
<p>Kendall önerisi için ona teşekkür etti, ama bu fikri pek tutmamıştı. Eve vardıklarında hâlâ bir anlaşmaya varamamışlardı.</p>
<p>&quot;Böylece babamın hatasını telafi etmiş olurum. Ona fikrini sordular, o da söyledi. Eminim Dabney’e düşüncelerini söylemekle seni zor duruma düşürdüğünün farkına bile varmamıştır.&#160;Bırak da sana yardım edeyim, Kendall. inan bana dedikodu haberi gibi olmayacak. Soruları önceden hazırlayacağım için sen&#160;de gözden geçirirsin ve Bayan Lynam'a nasıl yanıtlayacağı konusunda fikir verirsin. Bu soruların dışına kesinlikle çıkmam ve</p>
<p>röportaj basılmadan önce bir kez daha gözden geçirirsin, istemediğin yerleri çıkarabilirsin.&quot;</p>
<p>Bu şartlar altında Kendall’ın karşı çıkabileceği hiçbir nokta yoktu. &quot;Peki, kabul ediyorum.&quot;</p>
<p>Matt kollarını açtı. &quot;İşte şimdi kocaman bir kucağı hak ettin.”</p>
<p>Kendall gülümseyerek kocasına sarıldı. Matt onu sıkıca sarıp sırtına masaj yapmaya başladı. Kendall ona bebekten bahsetme fırsatını bir türlü bulamamıştı. Aslında yemekte söylememek için kendini zor tutmuştu ama bu çok özel bir konuydu ve bunu konuşmak için kocasıyla baş başa olmak istiyordu.</p>
<p>işte şimdi yalnızdılar.</p>
<p>Tam söyleyecekken Matt konuşmaya başladı. &quot;Kendall?” Onu kendinden hafifçe uzaklaştırıp çenesini tuttu. &quot;Son günlerde&#160;çok ilgisiz görünüyorsun. Bu gece için dikkatini tamamen bana&#160;yöneltmeni isteyebilir miyim acaba?”</p>
<p>Bu çok iyiydi işte. Seviştikten sonraki dinlenme anı, bunu söylemek için idealdi. Kollarını kocasının boynuna doladı. &quot;Büyük bir zevkle,” diye fısıldadı.</p>
<p>Ama birleşmeleri pek de keyifli olmadı Kendall için. Matt içine girdiğinde Kendall henüz hazır değildi ve hareketleri zevk&#160;vereceğine canını yakıyordu. Ön sevişmeyi uzatmış olmalarını&#160;ve böylece yorgunluğunun yerini alacak olan uyarılmayla biraz&#160;daha tahrik olmayı tercih ederdi.</p>
<p>Bittikten sonra Matt gülümseyerek ona döndü. &quot;Hoşuma gitti mi?”</p>
<p>Kendall onu kırmamak için yalan söyledi. Matt kendini rahatlatmak ister gibi devam etti. &quot;Kafan çok karışık, Kendall. Eskisi kadar uyumlu değiliz sanki. Ritmimizi kaybediyoruz. Sanırım babam haklı.”</p>
<p>Kendall doğruldu. &quot;Ne konuda haklı?”</p>
<p>&quot;işinle fazla meşgulsün ve eve yeterince zaman ayırmıyorsun.&quot;</p>
<p>&quot;Sorunlarımızı benden önce Gibb’le mi tartışıyorsun?” &quot;Hemen sinirlenme. Seni suçlamıyorum ben. Babama söylediğim şey şu, ya ben hatalı davranıyorum ya da sen son zamanlarda fazla uzaksın.”</p>
<p>&quot;Matt, haksızlık yapıyorsun. Önceki gece seni arayıp geç geleceğimi söylediğimde önemli olmadığını, senin de dışarıya&#160;çıkacağını söyledin. Sen gelmeden çok önce ben eve varmış ve&#160;çoktan uyumuştum.”</p>
<p>&quot;Saçmalıyorsun.&quot;</p>
<p>&quot;Saçmalıyor muyum? Sen kendine bak! Ben geciktiğim zaman çalışıyor oluyorum, ama sen geciktiğinde arkadaşlann&#160;ve Gibb’le eğlenmeye gidiyorsun.&quot;</p>
<p>&quot;Kıskanıyorsun, Kendall.”</p>
<p>&quot;Buna kıskanmak denmez, Matt.”</p>
<p>&quot;Bana öyleymiş gibi geliyor.”</p>
<p>&quot;Öyleyse sen de benim işimi kıskanıyorsun.”</p>
<p>&quot;Evet, ben kabul ediyorum. Çünkü senin aklın fikrin mesleğinde.”</p>
<p>&quot;Buna mecbur bırakılıyorum. Eğer erkek olsaydım her şey çok daha kolay olacaktı.”</p>
<p>&quot;Ama değilsin. Sen bir kadınsın, Kendall, ve kanm olarak sorumluluklarını yerine getirmiyorsun.” Ses tonunu yumuşatmış&#160;ve onu kendine çekerek saçıyla oynamaya başlamıştı. &quot;Tatlım,&#160;tartışmak istemiyorum.”</p>
<p>”Ben de, Matt, ama bazen tartışmak gerekiyor. Benimle evlenirken işimin benim için ne kadar önemli olduğunu biliyordun. Adaleti seviyorum ve... ”</p>
<p>&quot;Hepsini biliyorum ve yaptığın işle de gurur duyuyorum, ama kendini bu kadar kaptırmak zorunda mısın? Kendinle ilgili&#160;bana biraz daha cömert davransan? Etrafında senden zaman&#160;ve ilgi bekleyen pek çok şey var. Özellikle de ben. Ayrıca diğer&#160;insanlarla daha iyi ilişkiler kurmanı, kadınlarla biraz daha kaynaşmanı istiyorum. Biliyorsun, sürünün dışında kalmak hiç de&#160;keyifli bir şey değildir.” Eğilip alnından öptü. &quot;Babam bir bebeğimiz olsa iyi olacağını söylüyor. Bence de hayatımız biraz daha&#160;dengelenir. Hadi bir bebek yapalım, Kendall. Bu gece.&quot;</p>
<p>O bebeğin zaten içinde olduğunu söyleyeceği an, bu değildi. Tekrar seviştiler, ama Matt’in söyledikleri içindeki arzuyu yok etmişti. Matt'se onu hamile bırakmaya o kadar kaptırmıştı ki&#160;kendini, onun ilgisizliğini farketmemişti bile.</p>
</body>
</html>