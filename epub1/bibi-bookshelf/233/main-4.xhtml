<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>On İkinci Bölüm</h2>
<p>Gibb daha güneş doğmadan gelmişti. Kendall hiç de keyifli bulmadığı bu gezi için zorla evden çıkmış ve buz gibi bir havada&#160;yola koyulmuşlardı. Sıkıca giyinen Kendall ellerini, eldiven giymesine rağmen ısıtmak için koltukaltlarına sokmuştu.</p>
<p>Matt ona sarılıp, &quot;Üşüdün mü?” diye sordu.</p>
<p>&quot;Biraz, ama şimdi ısınırım.” Onların arasına katılmak isteyen kendisiydi, durumdan şikâyet etmek istemiyordu.</p>
<p>&quot;Kesimden önce havanın çok soğuk olması gerek,” diye açıkladı Gibb kamyoneti kullanırken. &quot;Yoksa et bozulabilir.”</p>
<p>&quot;Öyle mi?&quot;</p>
<p>&quot;Bu yüzden domuz kesimi hep sonbaharda yapılır. Yaz boyunca domuzları mısırla besiye çekeriz.”</p>
<p>&quot;Siz mi?”</p>
<p>&quot;Kendimiz değil,” dedi Matt. &quot;Bu işi yapması için tuttuğumuz bir çiftçi var.”</p>
<p>&quot;Anlıyorum.&quot; &#160;&#160;&#160;,</p>
<p>&quot;Düğün günümüzdeki domuz bu çiftlikten gelmişti,” dedi Matt gururla.</p>
<p>Kendall’ın pek hoşuna gitmemişti bu. &quot;Öyle mi? Düğünümüzde bir aile dostumuzu yediğimi bilmiyordum.”</p><div>
<p>-113-</p></div>
<p>Şahidin Korkusu / F:8</p>
<p>Gibb ve Matt güldüler. &quot;Etlerin marketlerde o vakumlu poşetlerde mi üretildiğini sanıyordun?”</p>
<p>&quot;Böyle düşünmek daha iyi geliyor.”</p>
<p>&quot;Şehir kızı olmadığından emin misin?”</p>
<p>Onun bu sözleri, Crook’ların daha önce söylediklerini hatırlattı. Hemen ardından da aklına Billy Joe’nun o gün Colum-bia'ya gönderileceği geldi. İçinde kötü bir şeyler olacağına dair garip bir his vardı. Matt onun titremesini soğuk havaya yorup&#160;sıkı sıkı sardı onu.</p>
<p>Gidecekleri yer, anayolun dışında bozuk, dar bir yolla ulaşılan uzak, ormanlık bir bölgeydi. Vardıklarında birçok ailenin çoktan oraya toplanmış olduklarını farkettiler. Tam bir karnaval&#160;havası vardı. Etraftaki sayısız kamp ateşinin dumanı havayı doldurmuştu. Çocuklar ağaçların arasında kovalamaca oynuyor,&#160;gençlerse biraraya gelmiş sohbet ediyorlardı.</p>
<p>Burnvvood ailesi kamyonetlerinden indiğinde herkes onları sıcak bir selamlamayla karşıladı. Birileri Kendall’a bir bardak&#160;kahve verdi. Kendall tam gülümseyerek teşekkür etmek üzereyken az ötedeki hayvan ölülerini gördü. Domuzlar baş aşağı&#160;edilerek sırıkların uçlarına asılmışlardı. O kadar çoktular ki, Kendall gözlerini bir türlü ayıramıyordu.</p>
<p>&quot;Kendall? Tatlım?”</p>
<p>Matt merakla çenesine dokunarak yüzünü kendisine çevirdi. Ellerindeki deri eldivenler yüzünden bu dokunuş Kendall’a soğuk ve yabancı geldi, iyice baktığında kocasının üzerinde bol&#160;bir tulum, deri bir önlük ve uzun botlar olduğunu gördü.</p>
<p>”Bu kan mı?’’ diye sordu zayıf bir sesle üzerindeki lekeleri göstererek.</p>
<p>&quot;Bunlar iş giysilerimiz?”</p>
<p>Kendall zorlukla yutkundu.</p>
<p>&quot;Yüzün çok solgun görünüyor Kendall. İyi misin?”</p>
<p>&quot;Biraz midem bulanıyor.”</p>
<p>&quot;Sakın şey olmasın?”</p>
<p>&quot;Hayır, Matt, ne yazık ki değil,” dedi Kendall üzgün bir sesle.</p>
<p>Kocasındaki düşkırıklığını farketmişti. Baba olmayı o kadar çok istiyordu ki, eğer bir bebekleri olursa ona bir yığın dadı ve&#160;yardımcı tutmaya söz vermişti. Oysa Kendall işiyle anneliği bir-arada yürüteceğinden emindi.</p>
<p>Kendall bu düşüncelerden sıyrılıp tekrar Matt’e döndü, &quot;Sadece onları bu kadar korumasız ve... çıplak görmeyi beklemiyordum.”</p>
<p>&quot;İlk başta böyle olmuyorlar, tabii. Önce canlı olarak buraya getirilip sonra da tabancayla kafalarından vuruluyorlar. Kanlarını&#160;akıtmak için boyunları delindikten sonra sıra derilerini yüzmeye&#160;geliyor. Bu işleri yapması için köyden gelen adamlar var. Birkaç&#160;dolar, hayvanlardan arta kalanlar ve kafalar onlara yetiyor.”</p>
<p>&quot;Kafalar mı?”</p>
<p>” Kaynatıp kafa yahnisi yapıyorlar.”</p>
<p>”Matt!”</p>
<p>Dönüp baktıklarında iki ölü domuzun ortasında duran Gibb’i gördüler. Aynen Matt gibi giyinmiş, onu yanına çağırıyordu.</p>
<p>&quot;Geliyorum, baba!” Tekrar Kendall'a döndü. ”İyi olduğundan emin misin?”</p>
<p>&quot;İyiyim. Yalnızca daha önce hiç....&quot;</p>
<p>&quot;Bu iş sandığın kadar ürkütücü değil, Kendall. Çocuklar bile bundan keyif alıyor.”</p>
<p>&quot;Aslında ben de çok ilginç buldurn.” İsteksiz görünmek istemiyordu. &quot;Sanırım biraz daha alışmam gerek, o kadar.&quot;</p>
<p>”Matthew!&quot;</p>
<p>&quot;Şimdi geldim, baba!”</p>
<p>Matt onu aceleyle öpüp babasının yanına gitti. Kendall bulantısını geçirmek için derin derin nefes almaya çalıştı. Ama burada hava şehirdekinden daha hafifti. O yüzden daha güçlü soluması gerekiyordu.</p>
<p>Matt dönüp ona baktığında Kendall gülümseyerek el salladı. Gibb, Matt’e uzun, keskin bir bıçak uzatarak ölü domuzlardan birini sıkıca tuttu ve Matt de bıçağı hayvanın boynuna saplayıp daire şeklinde başının etrafında çevirdi. Sonra bıçağı babasına verip eliyle kafayı sıkıca kavradı ve çevirerek kopardı. Kafa Matt’in eline geldiğinde Kendall bayılmıştı.</p>
<p>Kendall kilisenin, Matt'le Gibb'in her pazar oturdukları üçüncü sırasına doğru ilerlerken herkesin alaylı bakışlarını üzerinde hissediyordu. Yerlerine oturunca elindeki kitabı açtı ve okuyormuş gibi yaptı. Etraftaki insanların aşağılayıcı bakışlarıyla karşılaşmak istemiyordu. Herkesin ona artık çıtkırıldım şehir kızı&#160;olarak baktıklarından emindi. Hepsine dönüp, “Daha önce hiç&#160;bayılmadım beni” diye bağırmamak için zor tutuyordu kendini.</p>
<p>Matt ondaki gerginliği hissederek karısına doğru eğildi. &quot;Rahatla biraz, Kendall.”</p>
<p>&quot;Elimde değil. Dün sabah olanları herkesin bildiğini düşündükçe...&quot;</p>
<p>Gibb’in kamyonetinde kendine geldiğinde insanlar üzerine eğilmiş, şakaklarını ve bileklerini ovuyor, hassaslığı üzerine yorumlar yapıyorlardı.</p>
<p>&quot;Paranoyak olma, Kendall. İnsanlar senin bayıldığını bilseler ne olur?”</p>
<p>&quot;Çok utandım.”</p>
<p>&quot;Utanmana gerek yok. Yeni bir deneyimdi senin için ve sen de çok doğal, kadınca bir tepki verdin, hepsi bu. Hem ayrıca bu&#160;benim için çok iyi bir fırsat oldu. Seni kamyonete taşırken gerçek bir kahraman gibi gözüküyordum.” Gülümsedi. &quot;Baygınken&#160;çok sevimli görünüyorsun.”</p>
<p>Kendall &quot;sevimli&quot; sıfatının bir avukata güven sağlamaya yeterli olmadığı konusunda onunla tartışabilirdi, ama hiç havasında değildi. Kocasının yüzündeki sevgi dolu ifade ona evlendikleri günü hatırlatmış, içi ısınmıştı. Kolunu onunkine dolayıp dua için diğer insanlarla birlikte ayağa kalktılar.</p>
<p>Kendall bu sabah kiliseye gelmemek için çok çaba harcamıştı, ama bunun nedeni yalnızca son günlerde yaşadığı olaylar değildi. Burnvvood’lar yıllardır bu bağımsız Protestan kilisesine&#160;üyeydiler, fakat Kendall buraya gelmeyi hiçbir seferinde istememişti. Çünkü buradaki rahipten hiç hoşlanmamıştı.</p>
<p>Peder Bob VVhitaker cemaatine karşı son derece sevecen ve nazikti -kürsünün arkasına geçene kadar. Orada olduğu süre&#160;boyunca tıpkı bir cehennem zebanisine benziyordu. Kendall’ın&#160;canını sıkan, pederin ısrarla yinelediği o ilahi adaletin öfke dolu&#160;mesajıydı: Göze göz, kana kan. Bunu o kadar tekrarlamıştı ki,&#160;Kendall pederin o anda hatırlayabildiği tek şeyin bu olduğunu&#160;düşünmeye başlamıştı. İntikam ve bedelden ne kadar çok bah--117-</p>
<p>sediyorsa, bağışlama ve erdemden o kadar az söz ediyordu. Onun tanımladığı Tanrı, affetmenin ve sevginin yaratıcısı değil,&#160;kana susamış bir intikamcıydı.</p>
<p>Buraya Matt’in zoruyla gelmişti, ama dinlemesi için kimse zorlayamazdı onu. Peder Bob tam da günahlara dalmışken,&#160;Kendall onu dinlemeyi bırakıp kendi düşüncelerine daldı. Hafta&#160;içinde neler yapacağını planlıyordu ki, birden bakışları yan tarafta, bir sıra geride oturan kadınınkilerle karşılaştı. Çok hoş bir&#160;kadındı, yanında oturan adam, hatta bütün herkes onun göz alıcılığı yanında sönük kalıyordu. Klasik bir güzelliği yoktu, ama&#160;kesinlikle çok çekiciydi. Kestane rengi saçları dalga dalga omuzlarına dökülüyor, gözlerinin ve ağzının büyük oluşu yüzüne tahrik edici bir ifade veriyordu.</p>
<p>Kadının bu çarpıcı görünüşü bir yana, Kendall’ın asıl dikkatini çeken üzerine diktiği ters bakışlarıydı. Durup dururken dönüp kadına bakmasının nedeni bu kin dolu bakışlardaki garip&#160;çekim gücüydü.</p>
<p>Matt dirseğiyle dürttü. &quot;Nereye bakıyorsun?”</p>
<p>Hemen başını çevirdi. &quot;Hiç.” Matt uzanıp elini sıkıca tuttu. Kendall dönüp tekrar bakabilmek için dayanılmaz bir istek duyuyordu, ama nedense bunu yapmaya korkuyordu.</p>
<p>Ayinden sonra kalabalık kiliseden çıkmak için ilerlerken Kendall, Matt’in koluna dokundu. &quot;Matt, şu kadını tanıyor musun? Yeşil elbiseli olanı?”</p>
<p>Ama daha cevap veremeden okul aile birliği başkanı yanlarına yaklaşıp Matt’le tokalaştı, sonra da Kendall’a dönüp göz kırptı.</p>
<p>&quot;Bu sabah kahvaltıda domuz eti var mıydı?” Gürültülü bir kahkaha attı. ”Hafta içinde bir akşam bize yemeğe gelsenize.&#160;Karımla ben size mangalda şöyle güzel bir domuz kızartma yaparız.”</p>
<p>Matt’le Gibb insanların uzun süre, hatta yıllar boyu, bu olayı hatırlatıp iğneleyecekleri konusunda onu uyarmışlardı. Orada&#160;yaşayanlardan birinin başına kolay kolay gelecek bir olay değildi.</p>
<p>İnsanların birçoğu dışarda toplanıp sohbete başlamışlardı. Kızı hukuk okumak isteyen bir kadın da Kendall’ı yakalamış,&#160;hangi okulun daha iyi olabileceği konusunda fikrini almaya çalışıyordu. Kendall bir yandan onun sorularını yanıtlarken, bir&#160;yandan da yeşil giysili kadını izliyordu.</p>
<p>Bir ara kalabalığın arasında Matt’le Gibb’i farketti. Aralarında tanıdığı birkaç kişinin de bulunduğu bir grubun içindeydiler. Grubun kendini diğer insanlardan çok belirgin bir şekilde soyutlamış olması garipti. Büyük olasılıkla sigara içtikleri için, diye düşündü Kendall.</p>
<p>&quot;Eyaletin dışındaki okulların masraflarını karşılamamız çok zor,” dedi kadın KendalPın önerilerine karşılık olarak. &quot;Belki diğer...”</p>
<p>&quot;Sözünüzü kastiğim için özür dilerim, acaba arabaya binen şu çifti tanıyor musunuz? Kadın yeşil bir elbise giyiyor.”</p>
<p>Kadın dönüp Kendall'ın tarif ettiği yöne baktı. ”Ah, evet, Bay ve Bayan Lynam.” Ses tonunda küçümseyici bir ifade vardı.&#160;&quot;Çok sık gelmezler kiliseye. Oysa bana sorarsanız herkesten&#160;çok onların gelmesi gerekiyor.”</p>
<p>Kendall işin dedikodu kısmıyla ilgilenmiyordu. Sadece adının ona bir şey hatırlatıp hatırlatmayacağını merak etmişti. Kadının ondan nefret ettiğinden emindi.</p>
<p>&quot;Bir şey daha sorabilir miyim? Bu Bayan Lynam’ın Crook’ larla bir ilişkisi var mı acaba?”</p>
<p>&quot;Crook’larla mı? Tabii ki hayır. Bunu da nereden çıkardınız?”</p>
<p>Çok şükür, Matt tam o sırada yanlarına geldi. ”Merhaba, Bayan Gardner,” dedi kadına dönüp. &quot;Artık gidelim mi, hayatım? Babam bizi şehir kulübündeki yemeğe davet etti. Acele etmezsek Baptistler bütün iyi masaları kaparlar.” Kadından özür dileyip Kendall'la birlikte uzaklaştı.</p>
<p>Park yerine doğru giderlerken Kendall az önceki grubu kastederek, &quot;Üst düzey bir toplantıdaymışsınız gibiydi. Ne konuşuyordunuz?” diye sordu.</p>
<p>&quot;Neden sordun?”</p>
<p>Kendall’ın sorusu zararsız, hatta şakacı bir havadaydı, bu yüzden Matt’in ani tepkisine çok şaşırdı.</p>
<p>&quot;Öylesine sormuştum.”</p>
<p>Kocasının gergin ifadesi birden yumuşadı. &quot;Kilise bütçesini görüşmek üzere yarın akşam için bir toplantı yapmaya karar&#160;verdik.”</p>
<p>&quot;Anlıyorum.”</p>
<p>&quot;Lütfen kızma.”</p>
<p>&quot;Kızmam. Bakmam gereken bir yığın belge var. Sen yokken onlara bakarım ben de.”</p>
<p>Kendall son zamanlarda bu akşam toplantılarına karşı yu-</p>
<p>muşak davranmak için elinden geleni yapıyordu. Karşılık olarak da Matt eve daha erken dönmeye çalışıyor, döndüğünde çok&#160;nazik ve sevimli oluyordu. Anlayışlı tavrından dolayı eğilip karısını öptü.</p>
<p>Gibb koltuğunun altında inciriyle onlara yaklaştığında hâlâ öpüşüyorlardı. &quot;Eğer bunu yapmayı sürdürürseniz, şerif ahlaksızlıktan dolayı sizi içeri tıkacak, haberiniz olsun.”</p>
<p>Sonra gülümseyerek arka koltuğa oturdu ve onları da arabaya çağırdı, &quot;Hadi gidelim. Ayin çok uzadı ve benim karnım zil çalıyor.”</p>
<p>Matt arabayı çalıştırdı. &quot;Crook’tan ne haber, baba?”</p>
<p>Kendall hemen doğruldu. &quot;Ne haberi?”</p>
<p>&quot;Columbia’ya giderken bir kaza olmuş,” diye açıkladı Gibb. &quot;Kaza mı? Nasıl bir kaza? Durumu iyi mi?”&#160;&#160;&#160;&#160;,</p>
<p>&quot;Hayır, Kendall. Sanırım pek iyi değil.”</p>
<p>Luther tırnağını kemirerek şaşkınlık içinde ikizine baktı, ikisinin de sinirleri çok bozuktu. Ne yapacaklarını bilemiyorlardı. Annelerini hiç bu kadar donuk ve sessiz görmemişlerdi. Dün akşam hapishaneden arayıp bu haberi verdiklerinden beri anneleri&#160;hiç konuşmamıştı.</p>
<p>Telefona Henry bakmıştı. Duyduğu şeylerden dolayı şok içindeydi. &quot;Onu görebilir miyiz?”</p>
<p>&quot;Şimdi değil,” demişti adam. &quot;Biz sizi tekrar ararız.” Kapattıktan sonra dışarı çıkıp durumu Luther’a anlatmış,&#160;Luther bir küfür sallayıp yerdeki baltayı duvara saplamıştı.</p>
<p>&quot;Annemize anlatmalıyız.”</p>
<p>Henry bu “anlatmalıyız” sözcüğünün aslında “anlatmalısın&quot; demek olduğunu biliyordu.</p>
<p>Kız kardeşleri çok uzakta oturdukları için onları çağırmaya vakit yoktu. Hem ailenin erkeği Henry'ydi ve bu görev ona düşüyordu. Böylece bir anda karar verip Luther’la içeriye girerek&#160;durumu annesine anlattı.<sup>1</sup></p>
<p>Anneleri hiç de tahmin ettikleri tepkiyi göstermemişti. Deliye dönmemiş, bağırıp çağırmaya, ağlamaya başlamamış, hatta tek.&#160;bir damla alkol bile almamıştı. Koltuğuna oturup gözlerini pencereye dikmiş, yirmi dört saat boyunca sesini çıkarmadan öylece&#160;kalmıştı. Sanki taşlaşmış gibiydi ve bu durum şimdi Henry’yi çileden çıkarmak üzereydi. O bildik krizlerinden birine bile razıydı,&#160;oysa böyle bir sessizliğe alışık değildi ve ne yapması gerektiğini&#160;bilemiyordu.</p>
<p>Bir saat önce adam aramış ve saat beşte gelip Billy Joe’yu görebileceklerini söylemişti. Henry kardeşini görmeyi çok istiyordu, ama annesini de yalnız bırakamıyordu; Luther annesiyle&#160;kalmayı reddetmişti.</p>
<p>&quot;Tek başıma mı?&quot; demişti Luther korku içinde. “Hayatta olmaz. Bu hali ödümü koparıyor. Bence o tırlattı. Tek başıma onun yanında kalmam ben.”</p>
<p>Henry bir çözüm bulmak zorundaydı, çünkü zaman azalıyordu. Dedikleri saatte orada olmalıydı, gecikirse Billly Joe'yu operasyondan sonra görmek zorunda kalacaktı.</p>
<p>&quot;Henry!”</p>
<p>Oturduğu yerden sıçramıştı. &quot;Buradayım, anne.&quot;</p>
<p>Yanına giderek diz çöktü. Gözlerine baktığında Luther'ın yanılmış olduğunu farketti, annelerinin aklı başındaydı.</p>
<p>&quot;Eğer bunu onların yanına bırakırsak babanın kemikleri sızlar.”</p>
<p>&quot;Evet, anne,&quot; dedi Luther annesinin yanına gelerek. &quot;Bunu onların yanına bırakmayacağız. Cehennemde bile yakalarına&#160;yapışırız.”</p>
<p>Kadın dönüp Luther’ın suratına sert bir tokat attı. &quot;Aklımı kaçırmadım ben. Bir daha sakın bunu söyleme.”</p>
<p>Renksiz gözleri yaşlarla dolan Luther, ağrısı uzun süre devam edecekmiş gibi görünen kulağını ovuşturdu. &quot;Hayır, anne. Yani, olur, anne.”</p>
<p>”Ne yapacağız, anne?”</p>
<p>Annesi planı anlatırken, Henry onun gözlerini dikip oturduğu saatler boyunca bu planı kurduğunu anladı.</p><h2>On Üçüncü Bölüm</h2>
<p>&quot;Kahve çok güzel kokuyor.&quot;</p>
<p>Kendall düşüncelerine o kadar dalmıştı ki, John’un geldiğini duymadı bile. Sesini duyunca ona döndü. Koltuk değneklerine&#160;dayanmış kapının önünde duruyordu. Traş olmamasına rağmen&#160;düne göre çok daha iyi görünüyordu. Yüzü canlanmış, gözlerinin altındaki koyu lekeler hemen hemen kaybolmuştu.</p>
<p>&quot;Günaydın,” dedi Kendall sinirli bir şekilde ellerini şortuna silerek. &quot;Ben de şimdi gelip sana bakacaktım. Nasıl hissediyorsun kendini?&quot;</p>
<p>&quot;Daha iyi.”</p>
<p>&quot;Umarım Kevin uyandırmamıştır seni.”</p>
<p>&quot;Hayır, hâlâ uyuyor.”</p>
<p>&quot;Otursana. Sana kahvaltı için bir şeyler hazırlayacağım.” Bir bardağa kahve koyup adama uzattı. ”Ne istersin? Pankek&#160;mi, yumurta mı, yoksa tost mu? ”</p>
<p>&quot;Bu kadar yiyecek nasıl geldi?”</p>
<p>&quot;Sabah alışverişe çıktım.”</p>
<p>John şaşırmıştı. &quot;Gittiğini duymadım.&quot;</p>
<p>&quot;Duyman gerekmiyordu.”</p>
<p>&quot;En yakın kasaba merkezi ne kadar uzaklıkta?”</p>
<p>&quot;Fazla uzak değil.”</p>
<p>&quot;Peki, gazete de aldın mı?”</p>
<p>&quot;Oturma odasındaki masanın üzerinde.”</p>
<p>&quot;Sağol.&quot;</p>
<p>Kendall ona istediği beykınla yumurtalarını hazırladı. Önün-dekileri çabucak bitiren John son beykın parçasını ona uzattı.</p>
<p>&quot;İster misin?&quot;</p>
<p>&quot;Domuz eti yemediğimi söylemiştim.”</p>
<p>&quot;Hâlâ o hikâye mi?”</p>
<p>&quot;Hikâyesi filan yok.”</p>
<p>&quot;Bence var. Ama ne olduğunu şimdilik bilmiyorum. Fırsatın varken bu sabah neden kaçmadın?&quot;</p>
<p>Neden kaçmamıştı? Alışverişten döndüğünden beri bu soru onun da kafasını kurcalıyordu. Güneş doğarken kalkmıştı ve o&#160;saatten beri kaçma planları yapıyordu. Ama ne denli çok onu&#160;terketmeyi düşünürse, o kadar suçlu hissediyordu kendini.</p>
<p>Aklına gece boyunca John'un inlemeleri geliyordu. Adam zar zor yürüyebiliyordu ve zihnini hâlâ toparlayamamıştı. Eğer&#160;bu durumda bir hayvan olmuş olsaydı, onu bile terketmezdi.&#160;Kaza yerinde bırakmasıyla şimdi terketmesi arasında bir fark&#160;yoktu. Onun için bu kadar sorumluluk duyuyor olması, yapmak&#160;istediği şeyler için büyük bir engel oluşturuyordu. Ama yine de&#160;sağlığı düzelene ve kendine biraz daha bakabilir hale gelene&#160;dek onunla kalacaktı.</p>
<p>Hem ayrıca burada dışarda olduğundan daha güvendeydi. Sabah kasabaya giderken kendini çok savunmasız hissetmişti.&#160;Kaçmaya kalksa nereye gidebilirdi ki? Şu ana dek başarılı olmuştu ve şimdi de kaçmak zorunda kalmadıkça kaçmayacaktı.&#160;Bütün bunlar aslında bahaneydi. Kendall burayı seviyordu.</p>
<p>&quot;Seni bu halinle asla bırakıp gitmem.”</p>
<p>&quot;Yani düzeldiğim zaman gidersin, öyle mi?”</p>
<p>&quot;Sözlerimi çarpıtma.”</p>
<p>&quot;Söylediğin şeylerin altında hep bir şeyler var, biraz eşelemem yeterli oluyor.”</p>
<p>&quot;Hafızan düzeldiğinde eşelemene gerek kalmayacak.” Konuyu değiştirmek istiyordu. &quot;Doktorun söylediğine göre, hafızanın yerine gelmesini bilinçaltın engelliyor olabilirmiş. Hatırlamak istemiyormuşsun belki de.”</p>
<p>John iki eliyle kahve bardağını kavradı ve Kendall’ın gözlerinin içine baktı. &quot;Sence de öyle mi, Kendall?”</p>
<p>İlk kez adını söylüyordu. Bunu duymak sinirini bozmuştu. &quot;Bilmiyorum. Bunu sadece sen bilebilirsin.”</p>
<p>&quot;Hiçbir şeyi hatırlayamadığım sürece neyi hatırlamak istemediğimi nasıl bilebilirim?” Başındaki dikişi unutarak elini saçına attı ve birden ani bir acıyla bağırdı.</p>
<p>&quot;Dikkat et. Dur bir bakayım.” Yanına giderek onun ellerini aşağıya indirdi. Gazlı bezi hafifçe kaldırdı. &quot;İyi görünüyor. Dikişler yerinde.”</p>
<p>&quot;Çok kaşınıyor.”</p>
<p>&quot;Demek ki, iyileşmeye başlamış.”</p>
<p>&quot;Galiba.&quot; Kendall çok yakınındaydı. Bakışlarını ona kaldırdı. &quot;Bu kadar yiyecek için parayı nasıl buldun?&quot;</p>
<p>&quot;Söylemiştim, ben... ” &#160;&#160;&#160;,</p>
<p>&quot;Parayı kazandın, biliyorum. Nasıl kazandığını soruyorum?&quot; Kendall bir süre doğruyu söyleyip söylememe konusunda&#160;tereddüt etti, ama sonuçta doğruyu öğrenene dek onu zorlayacaktı. &quot;Avukatım ben.&quot;&#160;&#160;&#160;&#160;’</p>
<p>Adam gülmeye başladı. &quot;Yalanların giderek daha kaliteli olmaya başlıyor.&quot;</p>
<p>&quot;Bir kamu avukatıyım.” Hâlâ inanmış gibi görünmüyordu. &quot;Doğru söylüyorum,&quot; diye ısrar etti.&#160;&#160;&#160;&#160;'</p>
<p>&quot;Biraz daha anlat öyleyse.&quot;</p>
<p>&quot;Ne öğrenmek istiyorsun?”</p>
<p>&quot;İyi miydin? Tam sana göre bir iş aslında. Yalan söylemeyi iyi beceriyorsun.”</p>
<p>Kendall gülümsedi. &quot;Ricki Sue da öyle söylerdi.”</p>
<p>&quot;O kim?”</p>
<p>&quot;En iyi arkadaşım.”</p>
<p>&quot;Öyle mi?&quot; Son beykın parçasını ağzına attı. &quot;Savunmalarda nasıldın?&quot; &#160;&#160;&#160;'</p>
<p>Kendall sandalyesine oturmadan önce kendine kahve koydu. &quot;Sanırım oldukça iyiydim. En azından gayret ederdim. Beni tutmuş olan insanlar bu işi bir kadına vermekle büyük bir riske&#160;girmiş olduklarını düşünürlerdi, bu yüzden aksini kanıtlamak için&#160;çok çaba harcadım. Ama tabii her davayı kazanamadım.” Adamın ilgiyle dinlediğini görünce anlatmaya devam etti. &quot;Bir tanesi&#160;oldukça üzmüştü beni. İlk başta çok önemli görünmüyordu, ama&#160;sonrası korkunçtu.”</p>
<p>&quot;Ne oldu?&quot;</p>
<p>&quot;On altı yaşındaki bir çocuğa işlediği suçu kabul etmesini, mahkemenin ona olumlu davranacağını söyledim. Basit bir hırsızlıktı ve ilk suçuydu. Bu yüzden yargıcın anlayışlı olacağını&#160;düşünmüştüm, ama beni küçük düşürmek için çocuğu kullandı.”&#160;Mahkemede olanları kısaca anlattı ona.</p>
<p>&quot;Sonunda ne oldu?&quot;</p>
<p>&quot;Colıımbia’ya giderken çok kötü bir kaza oldu. Elleri kelepçeliydi ve... nasıl olduğunu bilmiyorum, ama mola verdikleri bir yerde kelepçeleri her nasılsa bir şeye takılıyor ve...” Bir an durup zorla yutkundu. &quot;Kolu omuz hizasından kopuyor. Acıdan ve&#160;kan kaybından şoka girip bayılmış. Sonuçta kurtuldu, ama ömrünün sonuna dek hem fiziksel, hem de ruhsal olarak sakat kalacak.”</p>
<p>O pazar sabahı Kendall kazayı öğrendiğinde büyük bir suçluluk ve üzüntü duymuş, olayı bir türlü aklından çıkaramamıştı. Billy Joe’nun çok da masum olmadığını biliyordu, ama yine de&#160;böyle bir kazayı kesinlikle hak etmiyordu. Bu sakat haliyle insanlara küsecek ve durumundan herkesi sorumlu tutacaktı,&#160;özellikle de Kendall’ı.</p>
<p>&quot;Çok kötü bir kaza,&quot; dedi John. Kendall’ın anlatırken çok rahatsız olduğunu gördüğünden konuyu fazla eşelemek istememişti.</p>
<p>Kendall anlatmakla iyi yapıp yapmadığı konusunda tedirgindi. Acaba konuşmayı fazla mı uzatmıştı? Yine de anlattıkça üstündeki ağırlığın hafiflediğini hissetmişti.</p>
<p>&quot;Ben bu konuda biraz farklı düşünüyorum,&quot; dedi birden.</p>
<p>&quot;Ne gibi?”</p>
<p>&quot;Bence bu bir kaza değildi.”</p>
<p>&quot;İlginç.&quot; Öne doğru eğildi. &quot;Bir araştırma yaptın mı?”</p>
<p>&quot;İlk önce öyle düşünmediğim için yapmadım.”</p>
<p>&quot;Çocukla hiç konuştun mu?&quot;</p>
<p>&quot;Konuşmaya çalıştım. Hastaneye gittim ama tedavide olduğunu ve ziyaretçi kabul edemeyeceklerini söylediler.&quot;</p>
<p>&quot;Seni şüphelendiren bu olmuştur herhalde.”</p>
<p>&quot;Öyle olması gerekirdi. Ama o zaman mantıklı gelmişti. Haftalarca o kritik durumdan çıkamadı. Sonra da daha ben istemeden bir hastane raporu gönderdiler. Her şey son derece resmi ve duruma uygun gibiydi, ama çok geçmeden ‘kaza'nın aslında&#160;düzmece olduğunu farkettim. Biliy Joe yalnızca bir kurbandı.&quot;</p>
<p>Parmaklarını saçlarından geçirdi. Saflığını hatırladıkça canı sıkılıyordu.</p>
<p>&quot;Ama bir şey yapabilmek için çok geçti. Ben çoktan... ’</p>
<p>&quot;Sen çoktan ne?”</p>
<p>&quot;Hiçbir şey.”</p>
<p>&quot;Ne?”</p>
<p>Yerinden sıçrayarak kalktı. &quot;Sanırım Kevin ağlıyor.&quot;</p>
<p>&quot;Bu kadar kolay kaçamazsın. Kevin’ın ağladığı falan yok. Yerine otur.”</p>
<p>&quot;Ben rahatlıkla emir verebileceğin bir köpek değilim.”</p>
<p>&quot;Neden başladığın şeyi bitirmiyorsun?&quot;</p>
<p>&quot;Çünkü ben... yani...&quot;</p>
<p>&quot;Ne, Kendall? Neden kaçıyorsun? Benden mi?”</p>
<p>&quot;Hayır,” dedi hırçın bir sesle.</p>
<p>&quot;Bunu asla kabul etmeyeceksin, ama seni yakalamadaydım beni hastanede bırakıp kaçacaktın. Sakın bunu inkâr etmeye&#160;kalkışma, çünkü haklı olduğumu biliyorum. Sonra beni telefonu&#160;olmayan bir eve getirdin. Ne televizyon var, ne de radyo. Dolapta bir radyo buldum, ama bozuktu. Sen mi bozdun?”</p>
<p>&quot;Bozuk olduğunu biliyordum, onun için kaldırdım.”</p>
<p>İnanmadığı çok açıktı. &quot;Dışarıyla hiçbir bağlantımız yok. Hiçbir komşumuz, tek bir insan bile yok. Beni tamamen hayatın dışında sakladın. Bana anlatmadığın bir şeyler var. Hatta birçok</p>
<p>şey var. Benim hayatım, senin hayatın, evliliğimiz. Tabii ortada gerçekten bir evlilik varsa.&quot; Doğrulmak için masaya tutundu.&#160;&quot;Kafam karmakarışık ve kendimle aramdaki tek köprü sensin.&#160;Bana yardım et, Kendall. Aklımı iyice kaçırmadan önce bir şeyler yap. Bilmek istediğim şeyleri lütfen anlat bana. Lütfen.&quot;</p>
<p>Kendall sandalyesine o kadar sıkı tutunmuştu ki, parmakları bembeyaz olmuştu. &quot;Pekâlâ. Ne öğrenmek istiyorsun?”</p>
<p>&quot;Önce, seni kovalamam için sebep ne?”</p>
<p>&quot;Kovaladığını kim söyledi?”</p>
<p>&quot;Bunu anlamak çok zor değil. İkinci olarak, evli olduğumuzu iddia ediyorsun, ama bazı ipuçları bana hiç de öyle olmadığını&#160;söylüyor. Neden evli olduğumuzu iddia ediyorsun?”</p>
<p>&quot;Hangi ipuçları?&quot;</p>
<p>&quot;Seni çıplak halinle gördüm ve dokundum. Ama o kadar yakınken bile daha önce birlikte olduğumuza dair bir şey hissetmedim.” &#160;&#160;&#160;'</p>
<p>&quot;Ne hissetmeyi bekliyordun?”</p>
<p>&quot;Fazla yabancı buldum.&quot;</p>
<p>Kendall yerinde rahatsızca kıpırdandı. ”Öyle görünüyor olabilir, ama bu sadece yakınlığımızı hatırlamamandan kaynaklanıyor.”</p>
<p>&quot;Peki, senin yabaniliğin neden kaynaklanıyor?”</p>
<p>Kendall hiçbir şey söylemeden gözlerini yere indirdi.</p>
<p>&quot;Bütün gece yanımda yattın, ama bana dokunmamak için büyük bir çaba harcadın. Bu konuda ne denli dikkatli olduğunu&#160;anlayacak kadar uyanıktım.”</p>
<p>&quot;Hiç de öyle değil. Uyumadan önce öpüştük ya.”</p>
<p>&quot;Ben öptüm seni, sen değil. Ve seni daha önce öpmemiş olduğumdan kesinlikle eminim.”</p>
<p>&quot;Nasıl bu kadar emin olabiliyorsun?&quot;</p>
<p>&quot;Çünkü bunu hissederdim.&quot;</p>
<p>Kendali güldü. &quot;Bu sadece benimle öpüşmenin çok da akılda kalıcı olmadığını gösteriyor.&quot;</p>
<p>&quot;Bence tam tersi.”</p>
<p>Sesindeki tonun değişmesiyle Kendali başını kaldırıp ona baktı. Adamın bakışları yüzüne ateş basmasına ve kalbinin hızlı&#160;hızlı çarpmasına neden olmuştu. Aklına söyleyecek hiçbir şey&#160;gelmiyordu, o yüzden hiç sesini çıkarmadı.</p>
<p>&quot;Farzedelim evliyiz, kaza olduğunda aramız bozuk muydu?&quot;</p>
<p>&quot;Böyle bir şey söylemedim ben.”</p>
<p>&quot;Söylemene gerek yok zaten. Evliliğimize gölge düşüren bir şey vardı ve ben bunu öğrenmek istiyorum. Senin kariyerin için&#160;fazla vakit ayırmana mı bozuluyordum?&quot;</p>
<p>&quot;Pek değil.”</p>
<p>&quot;iyi anlaşıyor muyduk?”</p>
<p>&quot;Evet, iyiydik.”</p>
<p>&quot;Bebek konusunda hiç tartıştık mı? Bazen kafamdan çocuk sahibi olmak konusundaki tartışmalarla ilgili çok ani sahneler&#160;geçiyor.”</p>
<p>Kendali çok şaşırmıştı. &quot;Öyle mi?”</p>
<p>&quot;Bebek istiyor muydum?&quot;</p>
<p>Tabii ki.&quot;</p>
<p>Canı sıkılmış gibi görünüyordu, elini alnına dayadı. &quot;Bana hiç de öyle gelmiyor.&quot;</p>
<p>&quot;Böyle düşünmen çok kötü.”</p>
<p>&quot;Çok içten bir şey söylüyorum ve sanırım böyle davranan tek kişi benim.&quot;</p>
<p>Kendall bir an ona her şeyi anlatabileceğini düşündüyse de, sonra vazgeçti.</p>
<p>&quot;Maddi bir sorun mu vardı?”</p>
<p>&quot;Hayır.”</p>
<p>&quot;Seks miydi?”</p>
<p>Kendall başını iki yana salladı, ama adam onun bu yanıtını yetersiz bularak, &quot;Evet, seksti, öyle değil mi?” diye üsteledi.</p>
<p>&quot;Hayır, bu konuda hiçbir sorunumuz yoktu.” &#160;&#160;&#160;.</p>
<p>&quot;Öyleyse buraya gel.”</p>
<p>&quot;Neden?”</p>
<p>&quot;Buraya gel.&quot;</p>
<p>Eğer dediğini yapmazsa John bunu korkaklık olarak yorumlayacaktı. Bu doğru bile olsa Kendall onun bunu bilmesini istemiyordu. O yüzden kalkıp yanına gitti ve tam önünde durdu.</p>
<p>”Bu bir test mi?&quot;</p>
<p>&quot;Öyle de denebilir.” Uzanıp göğüslerine dokundu ve hafifçe sıktı. Kendall nefes bile alamıyordu.</p>
<p>&quot;Testi geçemedin,” dedi birden.</p>
<p>Şimdi dayanmak dün gecekinden daha zordu. Ama bunu bir şekilde halletmek zorundaydı. &quot;Sadece çok uzun zaman&#160;oldu, hepsi bu.”</p>
<p>&quot;Ne kadar uzun zaman?&quot; Avucunu hafifçe göğüs ucunun üzerinde gezdiriyordu. .</p>
<p>&quot;Kevin doğmadan önce.”</p>
<p>&quot;Çok da uzun sayılmazmış.” Daha da yaklaşıp başını eğdi. Dudakları değdiğinde Kendall'ın vücudu birden ürperdi. Sonra&#160;adam onu yavaşça, ama istekle öpmeye başladı.</p>
<p>Dilini ağzında hissedince Kendall birden geri çekildi. &quot;Yapamam.”</p>
<p>&quot;Neden?” diye sordu Kendall dudaklarını boynuna indirerek. &quot;Ben bebek emziriyorum.” Onu iterek birkaç adım geri çekildi. Farkında olmadan elini dudaklarına ve boynuna götürdü.&#160;&quot;Bu şartlar altında.... yapabileceğimizi sanmıyorum.”</p>
<p>“Hangi şartlar?”</p>
<p>&quot;Birlikte olma fikri bana biraz garip geliyor.”</p>
<p>&quot;Neden?”</p>
<p>'Çünkü hiçbir şeyi anımsamamanın bizi biraz yabancılaştırdığını düşünüyorum.”</p>
<p>&quot;Ama sen evli olduğumuzu söylüyorsun.”</p>
<p>&quot;Evet.”</p>
<p>&quot;Bir de çocuğumuz var.”</p>
<p>&quot;Evet.”</p>
<p>&quot;Ama yabancılaştık, öyle mi? Bunu açıklar mısın, Kendall? Açıklamaya başlamışken... bunu da öğrenebilir miyim?”</p>
<p>Belinden çıkardığı tabancayı ona doğrulttu.</p>
</body>
</html>