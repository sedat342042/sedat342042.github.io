<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><a id="caption1"></a><h2>Giriş</h2>
<p>Bebek annesinin memesini emiyordu. &#160;&#160;&#160;'</p>
<p>&quot;Gerçekten mutlu bir bebek gibi görünüyor,” dedi hemşire. &quot;Bir bebeğin mutlu olup olmadığını bir görüşte anlayabilirim.”&#160;Kendall hafifçe gülümseyebilmişti ancak. Konuşulanlarla ilgilenmek bir yana, doğru dürüst düşünemiyordu bile. Kendisinin&#160;ve çocuğunun kazadan kurtulabilmiş olduklarına inanmaya çalışıyordu hâlâ.</p>
<p>Acil servisin muayene odasındaki ince, sarı perde hastaları koridordan ayırıp, onlara biraz olsun gizlilik sağlıyordu. İçine bandajların, sargı bezlerinin ve pamukların konduğu beyaz kabinlerin yanında paslahmaz çelikten bir lavabo vardı. Kendall kollarının arasına aldığı bebeğiyle odanın ortasında bir muayene masasında oturuyordu.</p>
<p>”Kaç aylık?&quot; diye sordu hemşire. &#160;&#160;&#160;.</p>
<p>&quot;Üç.&quot;</p>
<p>”Daha üç aylık mı? Nasıl da iri bir bebek!”</p>
<p>&quot;Çok sağlıklı.”</p>
<p>”Adı ne demiştin?”</p>
<p>&quot;Kevin.&quot;</p>
<p>Hemşire onlara gülümseyerek baktı, sonra başrnı inanmazlıkla salladı.</p>
<p>&quot;Kazadan sağ çıkmış olmanız bir mucize. Senin için çok korkunç olmuştur herhalde, tatlım.”</p>
<p>Kaza, Kendall’ın korku bile hissedemeyeceği kadar ani olmuştu. Ön koltukta oturan kadın, ‘Dikkat!’ diye bağırmış, sürücü hemen direksiyonu kırıp frene basmıştı, ama artık çok geçti.&#160;Islak zeminde kayan araba hızla yoldan çıkmıştı.</p>
<p>Kendall araba ağaçla kaplı çukura düşerken duyduğu sesleri tekrar hatırladı. Ağaç dalları boyayı kazımış, tamponu koparıp atmıştı. Camlar paramparçaydı. Kayalar ve kütükler arabanın şasisini neredeyse tamamen dağıtmıştı.</p>
<p>Kaza anında arabadaki hiç kimseden ses çıkmaması garipti. Araba birden önüne çıkan, yere devrilmiş bir çam ağacına korkunç bir sesle çarpmış, tekerlekleri yerden kesilmişti. Arka&#160;koltukta, emniyet kemeri takılı halde oturan Kendall nasılsa hayatta kalabilmişti. Araba dik bir bayırın üzerinde tehlikeli bir şekilde dururken, Kendall kollarında bebeğiyle arabadan çıkmayı&#160;başarmıştı.</p>
<p>&quot;Orası çok engebeli bir arazi,” dedi hemşire. &quot;Nasıl çıkabildin o çukurdan?”</p>
<p>Kolay olmamıştı. Yola ulaşabilmenin çok zor olduğunu aslında biliyordu, ama harcayacağı gücün ne kadar fazla olacağını hesaplamamıştı. Bir yandan Kevin’i korumaya çalışmak işi iki&#160;kat daha zorlaştırmıştı. Sert bir rüzgâr esiyor, yağmur yolu görmesini engelliyordu. Çamurla kaplı yolun daha yarısına gelmeden iliklerine kadar ıslanmış, kolları, bacakları, sırtı yorgunluktan ve zorlanmadan sızlamaya başlamıştı. Çıplak derisi soyulmuş, çizilmiş, yara bere içinde kalmıştı. Birçok kez çabasının&#160;boşuna olduğunu düşünüp teslim olmaya ve oracıkta yatıp uyumaya niyetlenmişti. Ama kurtulma içgüdüsü ağır bastığından&#160;ilerlemeye devam etti. Köklere ve kayalara tutunarak yola ula-</p>
<p>şıncaya dek tırmandı ve vardığında yardım bulmaya çalıştı. Yağmurun arasında bir çift far ışığı gördüğünde neredeyse aklını kaçıracaktı. Arabaya doğru koşmak yerine yolun ortasına&#160;diz çökerek arabanın ona ulaşmasını bekledi.</p>
<p>Kurtarıcısı, Çarşamba Gecesi Dua Toplantısı’na gitmekte olan geveze bir kadındı. Kendall’ı çevredeki en yakın eve götürdü ve ilgili yerlere kazayı haber verdi. Sonradan, yalnızca bir&#160;mil yürüdüğünü öğrendiğinde Kendall çok şaşırdı. Çok daha&#160;fazla olduğunu sanmıştı.</p>
<p>Ambulans bebeğiyle onu, birçok muayeneden geçtikleri hastaneye götürmüştü. Kevin’da yara yoktu; araba tepeden aşağıya kaydığında o meme emiyordu. Kendall içgüdüsel bir hareketle onu göğsüne bastırıp öne doğru eğilmiş, böylece vücuduyla onu korumuştu.</p>
<p>Vücudundaki sayısız kesik ve sıyrık Kendall’ın canını acıtıyordu, ama hiçbiri derin değildi. Kollarındaki cam parçalarının temizlenmesi uzun ve rahatsız ediciydi, ancak çektiği sıkıntıyla&#160;kıyaslanırsa hiçbir önemi yoktu.</p>
<p>Artık kurtulmuş olduğuna ve tedavi edildiğine göre nasıl kaçacağını düşünmesi gerekiyordu. Bu uyuşuklukla doğru dürüst düşünmesi zordu. Kaçışını planlayabilmesi için zihnini toparlamalıydı.</p>
<p>&quot;Şerifi artık içeri alabilir miyiz?&quot;</p>
<p>&quot;Şerif mi?&quot;</p>
<p>Hemşirenin sorusu Kendall’ı daldığı düşünceden çekip almıştı.</p>
<p>&quot;Sizinle konuşabilmek için buraya getirildiğinizden beri bekliyor. Bilirsiniz, o saçma sapan resmi işlemler için.”</p>
<p>&quot;Ah, tabii, içeri gelmesini söyleyin.”</p>
<p>Karnını doyuran Kevin huzur içinde uyuyordu. Kendall kirli giysilerini çıkarıp sıcak bir duş aldıktan sonra üzerine giydiği&#160;hastane geceliğini düzeltti. Hemşirenin işaretiyle şerif perdeyi&#160;geçerek içeri girdi.</p>
<p>&quot;Nasılsınız, bayan? İyi misiniz?”</p>
<p>Şapkasını nazikçe çıkarıp merakla kadına baktı.</p>
<p>&quot;İyiyiz sanırım.” Sesine biraz daha inandırıcılık katmak için boğazını temizledi. &quot;İyiyiz.”</p>
<p>&quot;Yaşadığınız ve ciddi bir yara almadığınız için şükretmelisi-niz, bayan.&quot;</p>
<p>&quot;Haklısınız.”</p>
<p>&quot;Yolun üzerindeki o ağaç, kazanın nasıl olduğunu açıklıyor. Fırtınada kırıldığı için yolun üzerinde yatıyordu. Günlerdir sürüyor fırtına. Yağmur hiç durmayacak gibi. Bütün bölge sular altında. Bingham Koyu'ndaki suların arabanızı yutmasına şaşmamak gerek.”</p>
<p>Arabanın düştüğü çukurun derinliği beş metre kadardı. Kaza yerinden çıktığında Kendall aşağıya hayret ve korkuyla ba-kakalmıştı. Araba bir ağaca takılarak durabilmişti, ama çok geçmeden azgın suların arasına gömülmüştü.</p>
<p>”Araba yuvarlanmadan tam vaktinde çıkmanız ve boğulmaktan kurtulmanız bir mucize,” dedi şerif.</p>
<p>Kendall zayıf bir sesle düzeltti.</p>
<p>'Hepimiz çıkamadık. Ön koltukta biri daha vardı. Arabayla birlikte sulara gömüldü.&quot;</p>
<p>Böyle bir şeyi beklemeyen şerifin kaşları çatıldı ve sıradan bir sorgu şeklindeki konuşmanın havası birden değişti.</p>
<p>&quot;Biri daha mı vardı?”</p>
<p>Kendini dışardan seyreder gibi, Kendall yüzünün buruştuğunu gördü ve ağlamaya başladı.</p>
<p>&quot;Üzgünüm.”</p>
<p>Hemşire eline bir kâğıt mendil tutuşturarak omzuna hafifçe vurdu.</p>
<p>&quot;Tamam tatlım. Yaptığın o cesurca hareketten sonra İstediğin kadar ağlayabilirsin.”</p>
<p>&quot;Arabada sizden ve sürücüden başka biri daha olduğunu bilmiyordum,&quot; dedi şerif rahatsız etmemek ister gibi usulca.</p>
<p>Kendall burnunu sildi.</p>
<p>&quot;Ön koltuktaydı ve araba çukura düştüğünde o çoktan ölmüştü. Sanırım araba çarptığı anda hemen öldü.”</p>
<p>Kevin’a bir şey olmadığını farkettikten sonra arabanın ön koltuğuna doğru korkuyla yaklaşan Kendall, ne göreceğini az&#160;çok tahmin etmişti, çünkü en şiddetli darbeyi o taraf almıştı. Kapı içeri göçmüş, cam paramparça olmuştu. Kendall kadına baktığı anda ölmüş olduğunu anlamıştı. Yüz kemikleri ve etleri dağıldığı için o güzel hatlarını tanıyabilmek mümkün değildi artık.&#160;Boynu kötü bir açıyla arkaya doğru sarkmıştı. Kendall kadının&#160;üzerindeki kana aldırmadan ön koltuğa doğru eğilmiş ve eliyle&#160;şahdamarını yoklamıştı. Nabzı atmıyordu.</p>
<p>&quot;Gayret edip geride kalanları kurtarmaya çalışmam gerektiğini düşündüm,” diye açıkladı şerife. &quot;Keşke onu da çıkarabil-seydim arabadan, ama zaten ölmüş olduğunu görünce...&quot;</p>
<p>&quot;O şartlar altında yapmanız gerekeni yapmışsınız küçük hanım, canlı olanı kurtardınız. Yaptığınız tercihten dolayı kimse&#160;sizi suçlayamaz. Peki ya sürücüyü çıkarmayı nasıl başardınız?&quot;</p>
<p>Kadının öldüğünü anladıktan sonra Kendall bebeğini yere yatırarak yüzünü battaniyesinin ucuyla örtmüştü. Rahatsız olacaktı belki ama o anda güvende olması yeterliydi. Sonra arabanın öbür tarafına dolanmış ve sürücünün başının direksiyonun&#160;üzerine yığıldığını görmüştü. Korkuyla yutkunup adamın omzunu sarsarak ismini seslenmişti.</p>
<p>Bu hafif sarsıntı adamı geriye doğru düşürdüğünde nasıl da korktuğunu anımsadı. Ağzının kenarından sızan kanı görünce&#160;geriye sıçramıştı. Sağ şakağındaki derin yara dışında yüzünde&#160;berelenme yoktu. Gözleri kapalı ve kıpırtısızdı. Ölüp ölmediğinden emin olamayan Kendall İçeriye eğilip elini adamın göğsüne&#160;yerleştirdi ve kalbinin attığını farketti.</p>
<p>Birden arabanın engebeli yokuşta kaymaya başlamasıyla o da arabayla birlikte sürüklendi. Kolu arabanın İçindeydi ve neredeyse kırılacaktı. Kayalık ve oynak bir yerde durdu araba. Ama&#160;Kendall bu duruşun, lastiklere değmeye başlayan dalgalara&#160;düşmeden bir önceki an olduğunun farkındaydı. Ne durumu değerlendirmek ya da seçenekleri düşünmek, ne de o adamdan&#160;kurtulmayı aslında nasıl da istediğini hatırlamak için vakti vardı.</p>
<p>O adamdan korkmak ve onu horgörmek için bir sürü nedeni olsa da, onun ölmesini istemiyordu. Hiç kimse için böyle bir şey&#160;istemezdi. Her canlının hayatı kurtarılmaya değerdi.</p>
<p>Elleriyle arabaya yığılmış çamuru boşalttı ve kapıyı açmasını engelleyen yapışkan sarmaşık dallarını kopardı. Sonunda kapıyı açmayı başardığında adamın gövdesi kollarına yığılmış,&#160;kanlı başı omzuna düşmüştü.</p>
<p>Kendall gövdenin ağırlığıyla dizlerinin üzerine çöktü. Kollarını adamın göğsüne sararak, onu direksiyonun altından çekti. Zor bir mücadeleydi Kendall için. Birçok kere ayakları çamura&#160;saplanmış, arkaüstü düşmüştü. Fakat her seferinde doğrulup&#160;ayaklarını çamurdan kurtarmış ve adamı arabadan çıkarabilmek&#160;için büyük bir çaba harcamıştı. Araba durmakta olduğu eğreti&#160;yerden kurtulup aşağıya kaydığında adamın ayaklarını arabadan henüz çıkarmıştı.</p>
<p>Kendall olayı özel düşüncelerine hiç yer vermeden anlattı şerife. Bitirdiğinde şerif kutlayacakmış gibi görünen bir ilgiyle&#160;onu dinliyordu.</p>
<p>&quot;Bir madalya alabilirsiniz, bayan.”</p>
<p>&quot;Pek emin değilim,” diye mırıldandı Kendall.</p>
<p>Şerif gömleğinin cebinden küçük bir not defteriyle bir kalem çıkardı.</p>
<p>&quot;Adınız?”</p>
<p>Kendall zaman kazanmak için anlamamış gibi davrandı.</p>
<p>&quot;Efendim?”</p>
<p>&quot;Adınızı sordum.”</p>
<p>Bu küçük hastanenin personeli onu formlar ve sorularla yormadan nazikçe kabul etmişlerdi. Oysa büyük bir şehir hastanesinde böyle bir şeyi duymak olanaksızdı.</p>
<p>İşte şimdi formaliteler karşısındaydı ve Kendall buna hiç de hazır hissetmiyordu kendini. Henüz ne yapacağına, ne kadarını&#160;anlatacağına ve nereye gideceğine karar vermemişti. Gerçeği&#160;saklama konusunda hiçbir rahatsızlık duymuyordu. Bunu daha&#160;önce de, hatta tüm yaşamı boyunca birçok kez yapmıştı. Hiç sakınmadan. Ama polise yalan söylemek çok daha ciddi bir işti ve&#160;daha önce hiç bu kadar ileri gitmemişti.</p>
<p>Başını eğerek şakaklarını ovdu ve bu korkunç başağrısını gidermek için bir ağrı kesici istemesi gerektiğini düşündü.</p>
<p>Aklına parlak bir düşünce gelmesi için dua ederek tekrarladı. '</p>
<p>&quot;Benim adımı mı? Yoksa ölen kadının adını mı?”</p>
<p>&quot;Sizden başlayalım.”</p>
<p>Bir an soluğunu tuttu, sonra yavaşça, &quot;Kendall,” diye mırıldandı.</p>
<p>&quot;K-E-N-D-A-L-L diye mi yazılıyor?&quot;</p>
<p>Kendall başıyla onayladı.</p>
<p>&quot;Peki Bayan Kendall, ölen bayanın soyadı da aynı mı?&quot;</p>
<p>&quot;Hayır, onunki...”</p>
<p>Tam o sırada, perde demir askı üzerinde gıcırdayarak çekildi ve doktor içeri girdi. Kalbi duracak gibi olan Kendali nefes almadan sordu.</p>
<p>”0 nasıl?”</p>
<p>Doktor gülümsedi.</p>
<p>&quot;Sayenizdö yaşıyor.&quot; .</p>
<p>&quot;Bilinci yerinde mi? Konuştu mu? Ne söyledi size?” &quot;Kendiniz görmek ister misiniz?”</p>
<p>&quot;Şey... sanırım.”</p>
<p>&quot;Hey, doktor, bir dakika. Sormam gereken sorular var,” diye itiraz etti şerif. &quot;Bir sürü önemli işlem var, biliyorsunuz.”</p>
<p>&quot;Biraz bekleyemez mi? Bayan çok üzgün ve bebek emzirdiği için yatıştırıcı bir ilaç veremiyorum.”</p>
<p>Önce bebeğe, ardından Kendall’ın göğsüne gözü kayan şerif bir anda kıpkırmızı kesildi.</p>
<p>&quot;Neyse, tamam. Ama daha sonra mutlaka görüşmem gerek.&quot;</p>
<p>'Tabii, tabii,” dedi doktor.</p>
<p>Hemşire uyumakta olan bebeği Kendall’ın kucağından aldı. &quot;Ben bu küçük meleğe bebek odasında bir yatak bulurum,&#160;merak etmeyin. Doktorla gidin siz.”</p>
<p>Şerif sürekli ayak değiştirerek şapkasının kenarıyla oynuyordu.</p>
<p>&quot;Ben burada beklerim. Hazır olduğunuzda, bayan... ee... biliyorsunuz, yani bitirmek için.”</p>
<p>&quot;Neden bir kahve almıyorsun kendine, şerif?” diye takıldı doktor giderken.</p>
<p>Kendali doktorun genç ve cüretkâr biri olduğunu düşündü. Herhalde diplomasının mürekkebi daha yeni kurumuştu, ama o</p>
<p>yetkisini kullanmaktan şimdiden çok zevk alır gibiydi. Şerife bakmaya gerek görmeden Kendall’ı alıp koridora çıkardı.</p>
<p>&quot;Bacağında basit bir kırık var,&quot; diye açıkladı doktor. &quot;Herhangi bir cerrahi müdahaleye filan gerek yok. Bu yüzden çok şanslı. Anlattığınız gibi bir arabadan böyle çıkması...”</p>
<p>&quot;Arabanın kaputu kâğıt gibi ezilmişti,&quot; dedi Kendall. &quot;Direksiyonun göğsünü ezmemiş olması çok garip.”</p>
<p>&quot;Öyle. Kaburgası, iç organları ezilebilirdi, iç kanama geçirebilirdi. Ama bunların hiçbiri yok. Yaşamsal tüm organları faal durumda. Bu iyi bir haber. Kötü haberse başına bir darbe almış olması. Röntgen kafatasında önemli bir şey olmadığını gösteriyor, ama yarayı kapatabilmek için bir düzine dikiş atmam gerekti.&#160;Pek hoş görünmüyor tabii, ama yakında saçı uzar ve görünüşü&#160;düzelir,” diyerek gülümsedi kadına.</p>
<p>&quot;Çok fazla kanıyordu,” dedi Kendall.</p>
<p>&quot;Sırf durumu garantilemek için bir ünite kan verdik. Beyin sarsıntısı geçirmiş, ama birkaç gün dinlenirse hiçbir şeyi kalmaz. Bacağı kırık .olduğundan en az bir ay koltuk değneği kullanması gerekecek.Yapacak fazla işi olmayacak, yalnızca uzanıp tembellik edecek ve iyileşmeyi bekleyecek. İşte geldik.”&#160;Doktor Kendall'ı bir odanın önüne getirdi. &quot;Bilinci daha birkaç&#160;dakika önce yerine geldi, hâlâ sersem gibi.”</p>
<p>Doktor kadının önüsıra loş ışıklı odaya girdi. Kendall eşikte bir süre durdu ve odayı inceledi. Duvarın birinde İsa’nın göğe&#160;yükselişini gösteren berbat bir resim vardı. Diğerindeyse AIDS'le&#160;ilgili bir afiş asılıydı. Burası iki yataklı yarı özel bir odaydı, ama&#160;odadaki tek hasta oydu.</p>
<p>Ayaklarından birinin altına bir yastık konmuştu ve üzerinde ancak kalçasını kapatan bir hastane giysisi vardı. Bacakları beyaz örtünün üzerinde daha da güçlü ve bronz rengi görünüyordu.</p>
<p>Bir hemşire kan basıncını ölçüyordu. Başının etrafına sarılı gazlı bezin arasından görünen koyu renk kaşları çatılmıştı. Saçında kurumuş kan ve antiseptik solüsyon lekeleri vardı. Kollarıyla yüzü yara bere ve çürük içindeydi, ama çenesindeki çizgi&#160;ve ağzının sert hattı kaybolmamıştı.</p>
<p>Doktor çabucak yatağa gidip hemşirenin ayakucuna yazdığı karttan kan basıncını okudu.</p>
<p>&quot;Giderek düzeliyor.”</p>
<p>Hemşire hastanın vücut ısısını gösterdiğinde daha da memnun oldu. Kendall kapının dışında beklemesine rağmen, hasta adam gözlerini ona dikmişti. Kansızlıktan ve acıdan içeri çökmüş olan gözlerindeki bakış derinlerden geliyor, sanki kadının&#160;içini okuyordu. Onun bakışlarında insanın huzurunu kaçıran,&#160;hatta korkutan garip bir sezgi gücü vardı. Bir yalancıyı ilk görüşte tanırdı ve Kendall’ı da hemen tanımıştı.</p>
<p>Kendall onun bu sezgi yeteneğiyle, şimdi yaralanmasından dolayı ne kadar üzgün olduğunu anlamasını isterdi. Arabayı o&#160;kullanıyordu, ama o anda çektiği acının ve sıkıntının sorumlusu&#160;Kendall’dı. Bunu hatırladıkça yüreği pişmanlıkla doluyordu.</p>
<p>Duraksadığını farkeden hemşire gülümsedi ve onu içeriye çağırdı.</p>
<p>&quot;Durumu uygun, içeri gelebilirsiniz.&quot;</p>
<p>Bunun üzerine Kendall içeriye doğru ilerledi ve hastaya hafifçe gülümsedi.</p>
<p>&quot;Merhaba. Nasıl hissediyorsun kendini?&quot;</p>
<p>Hasta bakışlarını uzun süre ondan ayırmadı. Sonunda doktora ve hemşireye, sonra tekrar Kendall’a baktı. Zayıf ve boğuk bir sesle sordu.</p>
<p>&quot;Kimsin sen?&quot;</p>
<p>Doktor hastaya doğru eğildi.</p>
<p>&quot;Yani onu tanımadın mı?”</p>
<p>&quot;Hayır. Tanımam mı gerekiyordu? Nerdeyim? Kimim ben?”</p>
<p>Doktor hayretle hastaya baktı. Hemşire elinde kan basıncı aletiyle kalakalmıştı. Kendali duyguları karmakarışık olmasına&#160;karşın afallamış gibiydi. Zihni bu yeni durumun şokundan çıkmak&#160;için hızla çalışıyor ve bu durumu nasıl lehine çevirebileceğini&#160;düşünüyordu.</p>
<p>ilk kendine gelen doktor oldu. Hafif bir gülümsemeyle hastaya döndü.</p>
<p>&quot;Sanırım beyin sarsıntısı geçici bir hafıza kaybına neden olmuş. Bu sık sık olur. Endişelenecek bir şey yok. Bir iki gün&#160;sonra bu olaya çok güleceksiniz.”</p>
<p>Kendall’a döndü.</p>
<p>&quot;Şimdilik bilgi edinebileceğimiz tek kaynak sizsiniz. Sanırım bize de, kendisine de kim olduğunu söyleseniz iyi olur.”</p>
<p>Kendall’ın duraksamasıyla dakikalar uzadıkça uzadı. Doktorla hemşire merakla ona bakıyorlar, yataktaki adam da ilgiyle cevabı bekliyordu. Gözleri Kendall’a şüpheyle bakıyordu, ama&#160;Kendali onun hiçbir şey hatırlamadığından emindi. Bu bir mucizeydi, evet, adam kesinlikle hiçbir şey hatırlamıyordu.</p>
<p>Bu, kaderin Kendall’a cömert bir hediyesiydi. Böyle bir armağan için hazırlıksızdı, ama emin olduğu bir şey vardı; eğer aptal değilse, bu hediyeye dört elle sarılması gerekiyordu.</p>
<p>Sakince yanıtladı.</p>
<p>&quot;O benim kocam.”</p><h2>Birinci Bölüm</h2>
<p>&quot;Tanrı’nın ve Güney Carolina’nın bana verdiği yetkiye dayanarak sizi karıkoca ilan ediyorum. Matthevv, gelini öpebilirsin.”</p>
<p>Matt Burnvvood, Kendall Deaton’ı kollarına aldığında, konuklar alkışlamaya başladılar, ama öpücük gereğinden fazla uzayınca herkes kahkahayı bastı. Damat durmaya niyetli görünmüyordu.</p>
<p>&quot;Bunu daha sonraya bırakmamız gerekecek ne yazık ki,” diye fısıldadı Kendall.</p>
<p>&quot;Bayanlar ve baylar,&quot; diye seslendi peder. &quot;İşte huzurunuzda Bay ve Bayan Matthevv Burnvvood.”</p>
<p>Kendall ve Matt kol kola, konuklara gülümserken ön tarafta tek başına oturmakta olan Matt’in babası ayağa kalktı ve kollarını Kendall’a uzattı.</p>
<p>&quot;Ailemize hoşgeldin,” dedi onu kucaklayarak. 'Seni bize Tanrı gönderdi. Ailemize tam da senin gibi bir kadın gerekiyordu. Eğer Laurelann sağ olsaydı, seni en az benim kadar çok severdi, Kendall.”</p>
<p>Kendall, Gibb Burnvvood'u yanağından öperek, &quot;Teşekkürler Gibb, çok naziksin,&quot; dedi.</p>
<p>Laurelann Burnvvood öldüğünde Matt henüz genç bir delikanlıydı, ama Gibb’le o bu ölümden hep çok yeniymiş gibi söz ederlerdi. Yaşlı dul Gibb Burnvvood özenle kesilmiş beyaz saç-</p>
<p>ları ve uzun, biçimli fiziğiyle hâlâ etkileyici görünüyordu. Etraftaki birçok dul bayan ona göz koymuş, ama bir karşılık görememişlerdi. &quot;Benim zaten bir aşkım var,&quot; diyordu yaşlı adam ve başkasını istemiyordu.</p>
<p>Matt bir elini babasının geniş omuzlarına, diğerini de Ken-dall’a dolayarak, &quot;Şimdi artık gerçek bir aileyiz,” dedi.</p>
<p>Kendail üzgün bir sesle, &quot;Keşke büyükanne de burada olsaydı,” diye mırıldandı.</p>
<p>&quot;Tennessee’den buraya kadar gelmeyi göze alabilseydi...&quot; dedi Matt, Kendall’a gülümseyerek.</p>
<p>&quot;Onun için çok zor olurdu, ama eminim kalbi bizimledir.&quot;</p>
<p>&quot;Tamam çocuklar, bu kadar duygusallık yeter,&quot; dedi Gibb. “Konuklarımız buraya yemek, içmek ve eğlenmek için geldiler.&#160;Bu sizin gününüz, keyfini çıkarın.&quot;</p>
<p>Gibb bu mutlu günün daha uzun yıllar hatırlanması ve konuşulması için hiçbir fedakârlıktan kaçınmamıştı. Bu aşırılık Ken-dall’ı çok şaşırtmıştı. Oysa o, Matt’in evlenme teklifini kabul ettiğinde, küçük bir kilisede sade ve özel bir tören düşlemişti. Ama Gibb bunu duymadı bile. Masrafın gelinin ailesine ait olması geleneğini görmezden gelmiş, evsahipliği konusunda ısrar etmişti.&#160;Kendall’ın karşı çıkmaları bir işe yaramamıştı; Gibb o kazanmaya alışkın kişiliğiyle Kendall’ın bütün itirazlarının üstesinden gelmişti.</p>
<p>Kendail, Gibb’in bu şaşaalı planlarından duyduğu sıkıntıyı anlattığında, Matt, &quot;Bunda gücenecek bir şey yok,” demişti. &quot;Babamın tek istediği, Prosper’da eşi görülmemiş bir düğün partisi&#160;vermek. Ne sen, ne de büyükannen böyle bir masrafı karşılayamayacağınız için babam seve seve üstlendi bunu. Ben onun tek&#160;çocuğuyum ve bu onun hayatında yalnızca bir kez yaşayabileceği bir fırsat. Bırak canı nasıl istiyorsa öyle yapsın.&quot;</p>
<p>Kendall’ın da kendini bu heyecana kaptırması fazla uzun sürmedi. Gelinliğini kendi seçmişti; ama bunun dışında her şeyle Gibb ilgilenmiş ve onun da fikrini almıştı. Sonunda o gün gelip&#160;çattığında Gibb ayrıntılara önem veren titizliğinin karşılığını görmüştü, çünkü ev de, bahçe de olağanüstü görünüyordu.</p>
<p>Kendall’la Matt gardenyalar, beyaz leylaklar ve beyaz güllerle kaplı bir kemerin altında evlilik yeminlerini etmişlerdi. Kocaman bir çadırın İçi özenle hazırlanmış salatalar, garnitürler ve soğuk mezelerle doluydu.</p>
<p>Düğün pastası kat kat görünüşüyle soluk kesiciydi. Üstündeki krema gonca güllerle süslenmişti. Buz kaplarında şişeler dolusu şampanya vardı ve konuklar bir damla bile israf etmeme konusunda anlaşmış gibiydiler.</p>
<p>Bu gösterişli ortama rağmen, yine de sıcak bir aile havası vardı partinin. Çocuklar ağaçların altında oynuyor ve bütün konuklar gelinle damadın başlattığı dansa eşlik ediyorlardı.</p>
<p>Her şey bir peri masalı gibiydi. Ve masaldaki korkunç dev de eksik değildi.</p>
<p>Kendall etrafındaki tehlikeden habersiz, bundan daha fazla mutlu olunamayacağını düşünüyordu. Matt o dayanılmaz yakışıklılığıyla onu sıkıca sarmış, dans pistinde döndürüyordu.</p>
<p>”Çok asil ve mağrur görünüyorsun,” demişti Kendall bir keresinde. &quot;Tıpkı Muhteşem Gatsby gibi.”</p>
<p>Kendall o gün onunla saatlerce dans edebilirdi, ama gelinle dans etmek için bekleyen bir yığın konuk vardı. Bir tanesi de&#160;Yargıç H.W. Fargo’ydu. Matt onu, mahkeme salonunda olduğundan daha merhametli görünmeyen yargıcın kollarına devrettiğinde, Kendall sıkıntıyla içini çekmişti.</p>
<p>&quot;Senin hakkında bazı şüphelerim var,” demişti Yargıç Fargo onu müzik eşliğinde döndürürken. &quot;Bu ilçeye kamu avukatı</p>
<p>olarak bir kadının atandığını duyduğumda, bu işi yapabileceğin konusunda ciddi kuşkularım oldu.”</p>
<p>”Öyle mi?” dedi Kendall sakince.</p>
<p>Fargo berbat bir kavalye ve içler acısı bir yargıç olmasının yanısıra, aynı zamanda gerçek bir kadın düşmanıydı. Kendall&#160;onun mahkeme salonuna ilk adımını attığı andan beri, “kuşkusu”&#160;nu gizleme konusunda hiçbir çaba göstermemişti.</p>
<p>&quot;Neden bu kadar tedirginsiniz, yargıç bey?” diye sordu Kendall gülümsemesini korumaya çalışarak.</p>
<p>&quot;Prosper, tutucu bir yerdir,” diye açıkladı yargıç. ”Ve bununla da gurur duyar. Burada insanlar nesillerdir hep aynı şeyleri yapıyorlar. Değişmek konusunda pek gayretli sayılmayız doğrusu, değişikliklerden hoşlanmayız. Bir bayan avukat burası için&#160;büyük bir değişiklik.”</p>
<p>'Sizce kadınlar evlerinde oturup yemek ve temizlik işleriyle uğraşmalı ve çocuk büyütmeli, öyle mi?”</p>
<p>&quot;Ben öyle söylemek istemedim.”</p>
<p>&quot;Ah, tabii ki, öyle söylemek istemediniz.”</p>
<p>Bu samimi açıklaması, ona oy kaybettirebilirdi, ama yargıç halkın önünde çok daha tedbirliydi. Doğrusu mükemmel bir politikacıydı. Bir de hakimliği konusunda böyle olsaydı I</p>
<p>&quot;Benim söylemek istediğim, Prosper’ın küçük, temiz bir kasaba olduğudur. Büyük şehirlerdeki sorunların hiçbirine burada rastlayamazsınız. Biz, yani ben ve diğer kamu görevlileri, buranın standardının bozulmamasına dikkat ediyoruz.&quot;</p>
<p>&quot;Peki, sizce ben buranın standardını mı bozuyorum?”</p>
<p>”Hiç de öyle değil.&quot;</p>
<p>&quot;Benim işim, avukat tutamayacak durumda olan sanıkların yasal vekili olmak. Anayasa her Amerikan vatandaşına kendini&#160;yasal olarak temsil etme hakkını tanır.”</p>
<p>&quot;Anayasanın tanıdığı haklan ben de biliyorum,&quot; dedi yargıç tersleyerek.</p>
<p>&quot;Bazen kendime hatırlatmam gereken bir şey var. İşim gereği, toplumun en önemli sorunlarından biriyle iç içeyim. Keşke suç diye bir sorun olmasaydı, ama toplumda suçlular varoldukça, mahkemelerde davalarına bakacak binlerine ihtiyaç olacak.&#160;Müvekkilim ne kadar suçlu olursa olsun, onu savunmak için&#160;elimden gelen her şeyi yaparım.&quot;</p>
<p>&quot;Hiç kimsenin savunmanıza bir şey dediği yok. Tennessee’ deki o iğrenç işe bulaşmış olmanıza rağmen...” Birden sustu ve&#160;yumuşayarak gülümsedi Kendall’a. &quot;Her neyse, bundan neden&#160;bugün söz ediyoruz ki?” Neden? Kendall yargıcın bunu bilerek&#160;yaptığını biliyordu. &quot;İşinizde çok iyisiniz, çok çok iyi,” dedi yargıç&#160;tatlılıkla. &quot;Kabul etmem gerekir ki, yasaları bir kadınla tartışmaya&#160;alıştım artık.&quot; Havlar gibi bir kahkaha attı. &quot;Biliyor musun, seninle görüşmeden önce, bir erkek avukat tuttuğumuzu sanıyorduk.”</p>
<p>&quot;İsmim bazen yanıltıcı olabiliyor.” •</p>
<p>Prosper İlçe Baro Birliği yöneticileri, yoksulların savunmasını yapan üyelerine yardım amacıyla, bir “kamu savunma bürosu” kurmaya karar vermişlerdi. Bu savunmalar dönüşümlü olarak yapıldığı halde, gelir ve zaman kaybına neden oluyordu.</p>
<p>Baro üyeleri, takım elbiseli ve kravatlı bir avukat beklerken, yüksek ökçeli ayakkabı ve elbise giyen Kendall'la karşılaştıklarında afallamışlardı. Özgeçmişi o kadar etkileyiciydi ki, başvurusunu hemen yanıtlamışlar ve onunla çalışmaktan çok memnun&#160;olacaklarını yazmışlardı. Görüşmeyse, gereksiz bir formaliteden&#160;ibaretti.</p>
<p>Kendall bu işi çok istiyordu. Bunu yapabilecek nitelikteydi ve geleceği de buna bağlı olduğuna göre, önüne çıkacak engellerin üstesinden gelecekti.</p>
<p>Sonunda işi almıştı. Meslek yaşamındaki o tek leke, cinsiyeti kadar bile sonın edilmemişti. Belki de o hata, cinsiyetinden dolayı hoşgörülmüştü. Ne de olsa, o sadece bir kadındı ve hata&#160;yapması doğaldı.</p>
<p>Kendall için, onların ne düşündüğü ya da böyle bir karara nasıl vardıkları farketmiyordu. Prosper’da geçirdiği sekiz ay içinde, neler yapabileceğini kanıtlamıştı. İş arkadaşlarının ve halkın&#160;saygısını kazanabilmek için çok çalışmıştı.</p>
<p>Hatta daha önce gazetesinde, böyle zor bir işi bir kadının başarıp başaramayacağı konusunda yazdığı bir yazıyla onu&#160;eleştiren bir yerel gazete yayıncısının da kalbini kazanmıştı.</p>
<p>Şimdi o yayıncı dans ederken arkasına yaklaşıp kollarını beline sarmış ve ensesini öpmüştü. &quot;Partinin en güzel kızı saatlerdir sizin tekelinizde yargıç bey.&quot;</p>
<p>Fargo kıkırdamıştı. &quot;Tam bir damat gibi konuştun.”</p>
<p>Matt onu yargıcın kollarından alıp dans ederek uzaklaştırdığında, Kendall, &quot;Beni kurtardığın için sağol,&quot; diye fısıldadı. Yanağını Matt’in göğsüne dayadı ve gözlerini kapattı. &quot;Bu kara cüppeliyle mahkemede devamlı birlikte olmak zaten yeterince kötü. Ve şimdi de düğün günümde onunla dans ediyorum.”</p>
<p>&quot;İyi kız ol,” diyerek gülümsedi Matt.</p>
<p>&quot;Öyleydim, hatta kendimi hasta edecek kadar iyiydim.&quot;</p>
<p>&quot;Yargıç biraz zor biri olabilir, ama babamla çok eski arkadaşlar.”</p>
<p>Matt haklıydı. Hem zaten Kendall, yargıça, düğün gününü mahvetme fırsatını vermeyecekti. Başını kaldırıp Matt’e gülümsedi. &quot;Seni sevdiğimi daha önce söylemiş miydim sana?&quot;</p>
<p>&quot;Çok uzun zaman önce. En az on dakika oldu.”</p>
<p>Tam o sırada biri arkalarından seslendi. &quot;Hey çocuklar, çok ayıp.&quot;</p>
<p>Kendall arkasına döndüğünde, kasabanın eczacısıyla dans eden nedimesini, daha doğrusu en yakın arkadaşını gördü. Eczacı bu canlı ve işveli kadının kollarında dans ederken oldukça&#160;şaşkın görünüyordu.</p>
<p>&quot;Merhaba Ricki Sue, iyi eğleniyor musun?”</p>
<p>&quot;Hem de nasıl.&quot;</p>
<p>Ricki Sue Robb’un arı kovanına benzeyen saçları müzik eşliğinde lüle lüle sallanıyordu. Uçuk mavi elbisesinin açık yakası üzerinde yüzü terden pırıl pırıl parlıyordu. Soluk yüzü çillerle doluydu. Havuç rengi saçları için dikkat çekmeyen modeller&#160;yerine daha da göze çarpanları tercih ediyordu ve kuaförleri de&#160;gerçekten mimari şaheserler yaratıyorlardı. Ön dişlerindeki&#160;geniş ayrık, sürekli gülümsediği için, hep göz önündeydi. Dolgun dudaklarını boyadığı kıpkırmızı rujsa, saç rengi düşünülecek&#160;olursa, oldukça kötü bir seçimdi.</p>
<p>Sesi bir trompet gibi çınlıyordu. &quot;Kocanın yakışıklı bir şeytan olduğunu söylemiştin, ama günah kadar çok parası olduğundan hiç söz etmemiştin.”</p>
<p>Kendall, Matt’in bu sözlerden hiç hoşlanmadığını farketti. Oysa Ricki Sue hakaret etmek istememişti. Tek sorun, bu kasabada, Prosper'da, kişisel zenginlikten böyle uluorta söz etmenin&#160;görgüsüzlük sayılmasıydı.</p>
<p>Ricki Sue ve hâlâ kendine gelememiş olan eczacı uzaklaştığında, Kendall yavaşça fısıldadı. &quot;Neden biraz daha kibar olup onunla dans etmiyorsun Matt?”</p>
<p>Matt yüzünü ekşitti. &quot;Korkarım beni ezer o.”</p>
<p>&quot;Matt, lütfen.”</p>
<p>&quot;Affedersin.”</p>
<p>&quot;Dün geceki prova yemeğinde ondan hoşlanmadığın o kadar belliydi ki, umarım farketmemiştir. Ama benim gözümden&#160;kaçmadı.”&#160;&#160;&#160;&#160;-</p>
<p>&quot;İyi de, o hiç anlattığın gibi biri değil.”</p>
<p>&quot;O benim en iyi arkadaşım, Matt. Sadece bu kadarı bile yeterli değil mi?”</p>
<p>Büyükannesi, bozulmuş olan sağlığı yüzünden düğüne katılamadığı için Ricki Sue, Kendall’ın tek konuğu olmuştu. Sırf bu yüzden bile Matt ona karşı daha samimi ve arkadaşça davranmaya çalışabilirdi. Ama aksi gibi Ricki Sue'nun patavatsızlığı,&#160;Matt ve Gibb'i daha da soğutmuş, onun rahat ve gürültülü kahkahası onların etrafa karşı utanmalarına sebep olmuştu. Ama&#160;bu utanç galiba biraz da Ricki Sue’nun koca kalçalarından kaynaklanıyordu.</p>
<p>Tamam, Ricki Sue’nun Güneyli kibar bir hanımefendi olmadığını kabul ediyorum.”</p>
<p>Matt bu ifadeye burun kıvırarak, ”0 çok bayağı, Kendall,” dedi. &quot;Çok sıradan. Ben onun senin gibi olduğunu sanıyordum,&#160;kadınsı, yumuşak ve güzel.”</p>
<p>&quot;Çok iyi bir insandır o, Matt.”</p>
<p>Ricki Sue, Kendall’ın daha önce ortak olduğu Bristol ve Mathers adlı bir hukuk firmasında resepsiyonist olarak çalışıyordu. İlk tanıştıklarında Kendall onun yalnızca kırmızı saçlarını&#160;farketmişti. Ama zamanla bu cafcaflı dış görünüşünün altında&#160;çok duyarlı biri olduğunu anlamıştı. Ricki Sue, yapmacıktan uzak,&#160;gerçekçi, hoşgörülü ve özellikle de güvenilir bir insandı.</p>
<p>”iyi yanları olduğundan eminim,” diye ekledi Matt istemeyerek. &quot;Ve bu kadar şişman olması da onun suçu değil belki. Sadece fazla abartılı.”</p>
<p>Şişman kelimesini kullanışı Kendall’ı rahatsız etmişti. Yine de daha aşağılayıcı olan diğer kelimelerden iyiydi.</p>
<p>&quot;Eğer ona bir şans verecek olsaydın...”</p>
<p>Matt parmağıyla KendalPın dudaklarına dokundu. &quot;Düğün günümüzde böyle önemsiz bir konu için bütün konuklarımızın&#160;önünde tartışacak mıyız?”</p>
<p>Arkadaşına kaba davranmasının hiç de önemsiz bir konu olmadığında ısrar edebilirdi Kendall, ama gerçekten de tartışmak için doğru bir zaman değildi. Aslında Kendall da onun,&#160;birçok arkadaşından hiç hoşlanmamıştı.</p>
<p>&quot;Tamam, ateşkes,” diye kabul etti Kendall. &quot;Ama eğer tartışacaksak bunun konusu bana nefretle bakan kadınlar olmalı. Eğer bakışlar öldürücü olsaydı, şimdiye dek çoktan ölmüştüm.”</p>
<p>”Kim? Hani?” Kırık kalpli kadınları aranırmış gibi etrafa bakındı.</p>
<p>&quot;Söyle bakalım,” dedi Kendall, yakasını sertçe kavrayarak. &quot;Benimle evlenerek kaç kadının kalbini kırdın?”</p>
<p>&quot;Saymak çok zor.”</p>
<p>&quot;Ciddi ol, Matt.&quot;</p>
<p>&quot;Ciddi mi?” dedi Matt şaşkınlıkla. &quot;Ciddi olmak gerekirse, Kendall, ben Prosper'daki ergenlikle bunaklık arasında olan birkaç bekârdan biriyim. Kadınların bana ilgi göstermesi sence&#160;normal değil mi?”</p>
<p>Kendall gülmeye başladı. &quot;Neyse, evlilik için ben gelinceye kadar beklemen iyi olmuş.”</p>
<p>Bunun üzerine Matt dansı bırakarak ona yaklaştı ve dudaklarını onunkilere doğru eğerek mırıldandı. &quot;Bence de.”</p>
<p>Gelinlik ve duvak giymiş birisinin gözden kaçması mümkün değildi, ama Kendall yarım saat sonra bir şekilde görünmeden&#160;evin içine sızdı.</p>
<p>Kendall, Gibb’in evinden hiç hoşlanmamıştı, özellikle de duvarda asılı ölü hayvan başlarından. Gibb’in hayattaki en büyük zevki avcılıktı ve Prosper’ın anacaddesi üzerinde büyük bir av&#160;malzemeleri dükkânı vardı. Güney Carolina’nın bu dağlık bölgesinde oldukça kârlı bir işti ve bir sürü müşterisi binlerce mil&#160;uzaktan geliyordu. Bu sadık ve hevesli müşteriler Gibb’in av konusundaki bilgisine çok güveniyorlar, iyi bir av uğruna yaşlı adamın önerdiği bütün malzemeleri alıyorlardı.</p>
<p>Av dönüşünde, arkalarında sürükledikleri hayvan leşleriyle dükkâna geliyorlar ve büyük bir coşkuyla başarılarından konuşuyorlardı.</p>
<p>Kendall, Gibb’in barutlarının da durduğu küçük tuvalete vardığında kapının kilitli olduğunu gördü ve hafifçe tıklattı.</p>
<p>&quot;Şimdi çıkıyorum.”</p>
<p>&quot;Ricki Sue?&quot;</p>
<p>&quot;Sen misin ufaklık?”</p>
<p>Ricki Sue elindeki havluyla terini silerek kapıyı açtı. Tıpkı bir domuz gibi terliyorum, içeri gelsene.”</p>
<p>Kendall kuyruğunu toplayarak içeri girdi ve kapıyı kapattı. İçersi küçük olmasına rağmen, Kendall arkadaşıyla birlikte olduğu için mutluydu.</p>
<p>'Moteldeki odanda rahat mısın?” Prosper’da motel bulmak zordu. Kendall arkadaşı için olabilecek en iyi odayı ayırtmıştı,&#160;ama yine de pek konforlu sayılmazdı.</p>
<p>&quot;Daha kötülerinde de uyudum ben. Hatta seviştim de,” dedi Ricki Sue aynadan Kendall'a göz kırparak. &quot;Konu açılmışken,&#160;şu seninki, yatakta da göründüğü kadar iyi mi?&quot;</p>
<p>&quot;Yapma, Ricki Sue,” dedi Kendall utangaç bir gülümsemeyle.</p>
<p>Bristo! ve Mathers Şirketi’nin bütün elemanları Ricki Sue’nun her sabah kahve makinesinin başında anlattığı maceralarına&#160;alışmışlardı. Anlattıklarının birçoğu inanılır gibi değildi, ama işin&#160;ilginç yanı, hepsi de gerçekti.</p>
<p>&quot;Aklım sende kalıyor, Ricki Sue. Aynı anda bu kadar çok ilişki biraz tehlikeli değil mi?” .</p>
<p>&quot;Ben çok dikkatliyimdir, Kendall.”</p>
<p>&quot;Eminim öylesindir, ama...”</p>
<p>&quot;Dinle ufaklık, nutuk atmayı boşver şimdi. Ben yalnızca sahip olduğum şeylerle elimden gelenin en iyisini yapıyorum.&#160;Benim gibi birisi bir erkekten alabileceği ne varsa almalıdır. Sonuçta sürekli kalp kırıklıklarıyla yaşamaktan ve yaşlanıp huysuz&#160;bir kızkurusu olmaktansa, uzun zaman önce kendimi duruma&#160;uydurmaya karar verdim. Onlara istedikleri şeyi veriyorum ve bu&#160;konuda da oldukça iyiyim doğrusu. Işıklar sönüp de yatağa yattığında, içine girecekleri sıkı ve sıcak bir yerin olduğu sürece&#160;peri kızı ya da cadı olmana aldırmazlar bile. Yani karanlıkta her&#160;şey yolundadır, tatlım.”</p>
<p>”Bu hem üzüntcfverici, hem de bayağı bir bakış açısı.”</p>
<p>“Benim işime yarıyor ama.”</p>
<p>&quot;Peki, bu günlerin birinde Bay Doğru hayatına girip aklını başından alırsa ne olacak?”</p>
<p>Ricki Sue’nun kahkahası sis düdüğü gibiydi.</p>
<p>&quot;Piyangoda bile daha şanslıyımdır,” derken gülümsemesi kayboldu. &quot;Yanlış anlama, hayatımı seninkiyle hiç tereddüt etmeden değiştirebilirdim. Bir koca, bir yığın yaramaz çocuk filan&#160;isterdim ben de. Ama bu olamadığına göre, ben de işin eğlenceli kısmıyla yetinirim. İnsanların arkamdan ‘kendini erkeklere&#160;nasıl böyle kullandırabiliyor' dediklerinin farkındayım. Ama buna&#160;aldırmıyorum. Çünkü ne yazık ki... ” Kendali’a imrenerek baktı.</p>
<p>&quot;...Ne yazık ki, bütün kadınlar eşit yaratılmamışlar, tıpkı kızıl bir suaygırına benziyorum ben. Oysa sen...”</p>
<p>&quot;Böyle söyleme, Ricki Sue. Hem ayrıca beni zekâm için sevdiğini sanıyordum, ” diye arkadaşına takıldı Kendall.</p>
<p>&quot;Çok hoşsun, Kendall.&quot; Ricki Sue gülüyordu, ama gözleri kederliydi. &quot;Burada işler yolunda gittiği için senin adına sevindim, Kendall. Şansını denedin ve tuttu. Tabii şimdilik.”</p>
<p>&quot;Haklısın, ama endişelenmiyorum. Çok uzun zaman geçti. Eğer talihim ters dönecek olsaydı şimdiye kadar dönerdi.”</p>
<p>&quot;Bilemiyorum, Kendall. Bana göre büyük bir çılgınlıktı. Eğer başa dönecek olsak bunu yapmana yine karşı çıkardım. Matt biliyor mu?” Kendall başını iki yana salladı. &quot;Bilmesi gerekmiyor&#160;mu sence?”</p>
<p>&quot;Neden?”</p>
<p>&quot;Çünkü o senin kocan.”</p>
<p>&quot;Evet öyle, ama bunu bilmesi bana hissettiklerini değiştirmeyeceğine göre söylememin ne anlamı var?”</p>
<p>Ricki Sue bir an düşündü. &quot;Büyükannen ne düşünüyor bu konuda?”</p>
<p>&quot;Senin düşündüğünü. Matt'e söylemem için ısrar etti.”</p>
<p>Elvie Hancock, Kendall’a beş yaşından beri bakıyordu ve torununu katı ama sevgi dolu bir disiplinle büyütmüştü. Kendall&#160;hatırladığı tek yakını olan büyükannesinin İçgüdülerine güvenir,&#160;yılların tecrübesiyle edindiği bilgeliğine çok önem verirdi. Ama&#160;durumu Matt'e anlatma konusunda ona katılmıyordu.</p>
<p>&quot;Sen ve büyükannem bu konuda bana güvenseniz iyi olur.” &quot;Tamam, anlaştık. Ama başına gelebilecek tatsız durumlar&#160;için önceden uyarmadı deme.”</p>
<p>Kendall yaklaşarak arkadaşını kucakladı. &quot;Seni çok özlüyorum, Ricki Sue. Beni sık sık ziyaret edeceğine söz ver.&quot;</p>
<p>Ricki Sue elindeki havluyu gereksiz bir özenle katladı, &quot;Bunun iyi bir fikir olduğunu sanmıyorum.”</p>
<p>&quot;Neden?”</p>
<p>&quot;Çünkü kocanın ve kayınpederinin benim hakkımda ne düşündükleri açıkça ortada. Ama inan bu umrumda bile değil. Yalnızca bana o dediğim dedik namus düşkünü ailemi hatırlattılar. Kahretsin Kendall, kocanı ve ailesini aşağılamak için söylemiyorum bunları, ben sadece...&quot; Anladığından emin olmak için Ken-dall’a baktı. &quot;Sorun yaratmak istemiyorum, Kendall.&quot;</p>
<p>Kendall arkadaşının söylemek istediği şeyi anlıyordu ve onun bu duyarlılığından çok etkilenmişti.</p>
<p>&quot;Seni ve büyükannemi tahmin edebileceğinden çok daha fazla özlüyorum. Bir dosta çok ihtiyacım var ve siz o kadar&#160;uzaktasınız ki.&quot;</p>
<p>&quot;Öyleyse sen de kendine burada bir dost bul.”</p>
<p>&quot;Denedim ama olmadı. Buradaki kadınlar kibar ama çok mesafeliler. Belki de böyle bir anda kasabaya daldığım ve Mdtt'i&#160;ellerinden aldığım için bana diş biliyorlar ya da belki de işim onları ürkütüyor. Onların hayat tarzı benimkinden çok farklı. Her&#160;neyse, hiç kimse senin yerini dolduramaz, Ricki Sue. Lütfen&#160;benden uzaklaşma.&quot;</p>
<p>&quot;Senden uzaklaştığım filan yok, ama gerçekçi olmamız gerekiyor. Kendall.” Arkadaşının omzunu sıktı. &quot;Dinle, Tennessee’ de benden başka son bir bağın var senin, büyükannen. O öldükten sonra yapman gereken tek şey o kente sırtını dönmen.&#160;Ben de dahil olmak üzere bütün bağlarını kopar. Şansına gölge&#160;düşürecek her şeyi unut.”</p>
<p>Kendall başını salladı, arkadaşının verdiği öğüdün değerini biliyordu.</p>
<p>&quot;Büyükannemin fazla vakti kalmadı. Buraya, yanıma yerleşmesini çok istedim ama evinden ayrılmayı kabul etmedi. Bu ayrılık beni çok üzüyor. Onun benim için ne kadar önemli olduğunu biliyorsun.&quot;</p>
<p>”Ve tabii ki, o da seni çok seviyor. Senin için hep en iyisini istedi. Eğer sen mutlu olursan onun da gözü arkada kalmayacak. Onun için bundan daha güzel bir şey olamaz.”</p>
<p>Kendall arkadaşının haklı olduğunu biliyordu. Gözleri doldu. &quot;Lütfen ona benim için gözkulak ol, Ricki Sue.”</p>
<p>&quot;Onu her gün arıyorum ve haftada en az iki kez ziyaret ediyorum. Tıpkı sana söz verdiğim gibi.” Uzanıp elini dostça sıktı. &quot;Şimdi partiye geri dönüp şampanyalarla ve yiyeceklerle ilgilensem iyi olacak. Belki o eczacıdan bir dans daha koparabilirim.&#160;Hiç de fena birine benzemiyor, değil mi?”</p>
<p>&quot;Ama evli, Ricki Sue.&quot;</p>
<p>”Eee? Bunlar Ricki Sue’nun şefkat dolu kucağına sığınan çaresiz tiplerdir ve Ricki Sue da onları teselli etmeye bayılır.”&#160;&quot;Utanmalısın, Ricki Sue.&quot;</p>
<p>&quot;Üzgünüm ama ben o kelimeyi bilmiyorum.&quot; Kıkırdayarak Kendall’ı kenara itti ve kapıyı açtı. &quot;Ben dışardayım.”</p>
<ul><li><a href="main-1.xhtml">İkinci Bölüm</a></li><li><a href="main-2.xhtml">Yedinci Bölüm</a></li><li><a href="main-3.xhtml">Onuncu Bölüm</a></li><li><a href="main-4.xhtml">On İkinci Bölüm</a></li><li><a href="main-5.xhtml">On Dördüncü Bölüm</a></li><li><a href="main-6.xhtml">On Sekizinci Bölüm</a></li><li><a href="main-7.xhtml">Yirmi İkinci Bölüm</a></li><li><a href="main-8.xhtml">Yirmi Altıncı Bölüm</a></li><li><a href="main-9.xhtml">Otuz Üçüncü Bölüm</a></li><li><a href="main-10.xhtml">Otuz Yedinci Bölüm</a></li><li><a href="main-11.xhtml">Kırk Üçüncü Bölüm</a></li></ul>
</body>
</html>