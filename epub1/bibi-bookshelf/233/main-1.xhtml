<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>İkinci Bölüm</h2>
<p>&quot;Başka bir şey daha var mıydı, bayan?”</p>
<p>Düğün gününe dalıp gitmiş olan Kendall birden kendine geldi. O günü en ince ayrıntılarına kadar hatırlıyordu, ama sanki&#160;bunları o değil de, bir başkası yaşamış gibiydi.</p>
<p>&quot;Hayır, bu kadar, teşekkürler.”</p>
<p>Berbat havaya rağmen dükkân tıkabasa doluydu, koridorlar alışveriş arabalarını dolduran müşterilerle kaplıydı.</p>
<p>&quot;Nakit mi, yoksa kartla mı ödeyeceksiniz?”</p>
<p>&quot;Nakit.”</p>
<p>Genç adam ona bakmamıştı bile; marketteki yüzlerce müşteriden biriydi o ve bu da Kendall’ın çok işine geliyordu.</p>
<p>Dün gece Stephensville Community Hastanesi'nde yatarken hayatı boyunca hiç bu kadar yorgun olmadığını hissetmişti. Bütün vücudu ağrıdan zonkluyordu. Çukurdan yukarı tırmanırken vücudunda oluşan kesik ve yaralar, gece ilerledikçe daha&#160;fazla acı vermeye başlamıştı. O anda istediği tek şey, zihnidekileri unutmaktı, ama bir türlü uyuyamıyordu, Yattığı yerden&#160;gözlerini tavana dikmiş, söylediği yalanın İyi olup olmadığını düşünüyordu. Geriye dönmek için artık çok geçti, ama böyle bir&#160;şansı olsaydı bile dönmezdi. Hafıza kaybı sadece geçici bir durumdu ve bu durumu en iyi şekilde değerlendirmeliydi. Yeteri&#160;kadar zaman kazanmış sayılırdı ve tek amacı Kevin’ı korumak&#160;olduğuna göre her türlü riski göze alacaktı.</p>
<p>Doktor hastanın dinlenmesi ve rahatlaması gerektiğini söylemişti. Kendini hatırlamak için ne kadar zorlarsa, her şey o kadar güçleşirdi. Baskı altındaki bir zihnin hastayı, aksine geri&#160;iteceğini söylemişti doktor. Kendall kucağında bebekle odaya&#160;girdiğinde, onları görmek adamın hoşuna gideceğine onu ra. hatsız etmiş ve zihnini daha çok bulandırmıştı. Doktor KendalFla&#160;konuşurken öncekinden daha ikna edici davranıyordu.</p>
<p>&quot;Bütün gece boyunca hiç kimse hastayı rahatsız etmeyecek, merak etmeyin. Hafıza kaybının ne yapacağı hiç belli olmaz.&#160;Yarın sabah gözünü açtığında belki de her şeyi hatırlar.”</p>
<p>Günün ilk ışığıyla Kendall hemşirenin verdiği üniformayı giymiş, kaygıyla adamın odasına gitmişti. Neyse ki, adamın hafızası hâlâ boştu. İçeri girdiğinde adam içgüdüsel bir hareketle&#160;örtüyü üzerine çekmişti. Tam da hemşire onu temizlerken yakalandığı için utanmıştı. Hemşire banyo gereçlerini alıp dışarı çıkarak onları yalnız bırakmıştı.</p>
<p>&quot;Umarım banyo iyi gelmiştir.”</p>
<p>&quot;Biraz. Ama pek hoşuma gitmedi.&quot;</p>
<p>&quot;Genellikle erkekler kötü hastalardır.&quot; Kendall çekinerek adama biraz daha yaklaştı. &quot;Rahat etmen için benim yapabileceğim bir şey var mı?”</p>
<p>• &quot;Hayır, ben iyiyim. Bebekle sen nasılsınız?”</p>
<p>&quot;Kevin ve benim yara almadan kurtulmamız çok büyük bir şans.”</p>
<p>&quot;İyi, sevindim.”</p>
<p>Kendall bu kadarcık bir konuşmanın bile adama ağır geldiğini anlamıştı. &quot;Ben gitsem iyi olacak. Yapacağım işler var. Bir ihtiyacın olduğunda hemşireleri çağırmakta tereddüt etme, işlerini iyi yapıyorlar.&quot;</p>
<p>Kendall tam gitmek üzereyken birden geri dönmüş ve adamı alnından öpmüştü. ”İyi dinlen. Daha sonra tekrar gelirim.&quot;</p>
<p>Aceleyle odadan çıkıp hemşirelerden birine yaklaşmıştı. &quot;Dışarda bazı işlerim var, taksi çağırmam mümkün mü?”</p>
<p>Hemşire, gülerek, cebinden bir dizi anahtar çıkarmış, ”Bu kasabada taksi çağırmayı unut, canım,” demişti. ”Saat üçe&#160;kadar benim arabamı kullanabilirsin, o saatte görevim bitiyor. İstersen yağmurluğumu da al.”</p>
<p>Bu beklenmedik cömertlik karşısında Kendall çok mutlu olmuştu. Teşekkür edip gitmek üzereyken hemşire tereddütle, &quot;Özel hayatına karıştığım için kusura bakma, ama sana ait her&#160;şey arabayla birlikte denizin dibindeyken para sorununu nasıl&#160;hallettin?&quot; diye sordu.</p>
<p>&quot;Şans eseri ceketimin cebine bir miktar para koymuştum,&quot; diye açıkladı Kendall. Miktar, bir kenara para koymaktan çok&#160;daha fazlaydı aslında. Kötü gün için biriktirmişti ve o kötü gün&#160;gelmişti işte. Bu para onu ve Kevin'ı uzun süre idare ederdi.</p>
<p>&quot;Hava yağmurlu, ama sorun değil. Belki kalacak bir yer bulabilirim.”</p>
<p>&quot;Bu küçük kasabada işe yarar bir şeye pek rastlayamazsın. Bence paranı.boşuna harcama, bir yatağa ihtiyacın varsa burada kalabilirsin. Hem eşinin hafızası yerine geldiğinde burada&#160;bulunman daha iyi olur. Bu arada bu işin üstesinden tek başına&#160;gelmek senin için yorucu olacak. Çağırabileceğin herhangi bir&#160;yakının yok mu?”</p>
<p>&quot;Hiç kimse yok ne yazık ki. Aklıma gelmişken, ölen kadından eşime söz etmediğiniz için çok teşekkür ederim. Her şey yeterince karışık zaten, onu daha da üzmenin bir anlamı yok.&quot;</p>
<p>Bu bilgiyi, hafızasını kaybetmiş bir hastaya söylemenin gereksiz olduğu konusunda şerif de ona hak vermişti. Şerif, ara-</p>
<p>banın hâlâ bulunamadığını söylemek için hastaneye uğramış ve bir süre sohbet etmişlerdi.</p>
<p>&quot;Bingham Koyu’nun birçok bölgesi vahşidir. Zemini ağır bir cismi tutmaya elverişli değil ve yağmur da işimizi çok zorlaştırıyor. Bu yüzden arabayı bulmamız uzun sürebilir.’’</p>
<p>Kimliği hakkında hiçbir şey bilmiyorlardı ve araba bulunana kadar da bilmeleri mümkün değildi. Adamın hafıza kaybı olduğuna göre, Kendall'ın biraz daha zamanı var demekti. Eğer sakin olur ve aklını kullanırsa buradan kolayca kaçabilirdi.</p>
<p>&quot;Bayan?”</p>
<p>Kendall kendine geldi, &quot;Affedersiniz.”</p>
<p>&quot;İyi misiniz?&quot; Kasiyer merakla ona bakıyordu ve Kendall’ın en son isteyeceği şey adamın dikkatini çekmekti.</p>
<p>&quot;Evet, sağolun.”</p>
<p>Aceleyle paketlerini alıp dışarı çıktı. Arabasını bir benzin istasyonuna park etmişti. Gazeteyi hızla tarayıp istasyonun telefon kulübesine girdi.</p>
<p>&quot;Alo? Ben gazetedeki ilanınız için arıyorum. Satılık arabanız hâlâ duruyor mu?”</p>
<p>&quot;Öyleyse yaraları çok ciddi değil?&quot;</p>
<p>&quot;Kırık bir sağ bacak ve kafada bir kesik, hepsi bu.”</p>
<p>Kendall doktoru koridorda yakalamış ve soru yağmuruna tutmuştu. Doktor görev vakti dolduğundan ve cumartesi gecesi&#160;olduğundan acele ediyordu. Ama Kendall'ın gösterdiği inat sonucunda pes etti ve sıkıntıyla içini çekti.</p>
<p>&quot;Bu yaralarla sokağa çıkamaz tabii ki, ama hiçbiri ciddi değil. Eğer eşiniz iyi dinlenirse, bir ay içersinde düzelir. Başındaki yara da bir haftada kapanır. İzi bir süre kalacak, ama merak etmeyin, yakışıklılığından bir şey kaybetmeyecek.”</p>
<p>Kendall bunları dinlemedi bile. &quot;Ben daha çok hafıza kaybını merak ediyorum. Hafızanın tamamen silinmesi gibi bir olasılık var mı?”</p>
<p>&quot;Evet, olabilir.”</p>
<p>O öğleden sonra Kendall hastanenin kütüphanesine giderek hafıza kaybıyla ilgili bir şeyler okumuştu ve bunlar doktorun söyledikleriyle uyuşuyordu. Ama Kendall daha farklı bir şeyin peşindeydi.</p>
<p>&quot;Peki ya anterograd hafıza kaybı nasıl olur?”</p>
<p>”Bu çok derin bir konu, girmesek daha iyi.”</p>
<p>&quot;Öğrenmek istiyorum. Çünkü benim anladığım kadarıyla eşim geçmişini hatırlamayı başarsa bile, hafıza kaybı olduğu&#160;dönem boyunca yaşadıklarını anımsayamayabilir.”</p>
<p>&quot;Söylediğiniz şey aslında doğru, ama dediğim gibi, daha böyle bir şey olmadan şimdiden endişelenmeniz çok gereksiz.&#160;Üstelik ben böyle bir şey olacağını da hiç sanmıyorum.&quot;</p>
<p>&quot;Ama olabilir.”</p>
<p>&quot;Evet, olabilir, yine de ben iyimser bakmayı tercih ediyorum. Hafızası yavaş yavaş, her defasında biraz daha hatırlayarak ya da belki bir anda düzelir.”</p>
<p>&quot;Veya sonsuza dek böyle kalır.”</p>
<p>&quot;Bu çok küçük bir olasılık. Eğer hatırlamak istemeyeceği ya da üstesinden gelemeyeceği bir olay varsa belki o zaman hastanın bilinçaltı devreye girip anımsamasına engel olabilir.” Doktor kaşlarını kaldırıp ona kuşkulu bir bakış attı. &quot;Yoksa hatırlamak istemeyeceği bir olay mı var?&quot;</p>
<p>&quot;Psikoloji konusunda yorum yapmaya yetkiniz var mı, doktor?” Sesine şakacı bir ton veren Kendall endişesini gizlemeye çalışarak ekledi. &quot;Gelelim diğer soruma, sizce bir uzmana başvurmamız daha iyi olmaz mı?”</p>
<p>&quot;Ben bunu hallettim.”</p>
<p>&quot;Öyle mi?” Bu yeni haber Kendall’ı şaşırtmıştı.</p>
<p>&quot;Atlanta’daki bir hastaneyi arayıp uzman bir nörologla telefonda görüştüm ve eşinizin durumunu kendisine faksladım. O da benimle aynı fikirde, yani beyinde hasar olduğunu gösterecek hiçbir şey yok.&quot;</p>
<p>Bunu duymak Kendall’ı rahatlatmıştı. Hafıza kaybı işine geliyordu, ama beyninde kalıcı bir hasar olmasını istemezdi doğrusu. Hafızasının ne zaman düzeleceğine gelince, bu hâlâ kocaman bir soru işaretiydi. Her an olabileceği gibi, bir yıl sonra da olabilirdi. Kendall önünde ne kadar zamanı olduğunu bilmiyordu, ama bu sürenin kısıtlı olduğunun farkındaydı.</p>
<p>Doktora gülümsedi. &quot;Sorularıma vakit ayırdığınız için teşekkür ederim. Umarım programınızı bozmamışımdır. Herhalde yoğun bir gece olacak.”</p>
<p>Artık istediği şeyi öğrendiğine göre doktorun dikkatini başka yöne çekebilirdi. Bu, jürinin dikkatini, sanığı olumsuz etkileyecek&#160;bir durumdan başka bir yöne çekmek için sık sık kullandığı bir&#160;yöntemdi.</p>
<p>&quot;Elk’in Yeri’nde akşam yemeği, sonra da dans,” diye yanıtladı doktor.</p>
<p>&quot;Eğlenceli görünüyor. Daha fazla vaktinizi almayayım ben.” Doktor iyi geceler dileyip binanın genel çıkışına doğru ilerledi.&#160;Kendall hastanın odasına girmeden önce onun gözden kaybolmasını bekledi. Yatağın üzerindeki cılız bir gece lambası odaya&#160;loş bir ışık veriyordu. Adamın gözlerinin açık olduğunu farket-mediğinden, konuşması birden onu ürküttü.</p>
<p>&quot;Sanırım konuşsak iyi olacak.&quot;</p>
<p>Üçüncü Bölüm</p>
<p>Kendall yatağa yaklaşırken lastik ayakkabılarının fayans zemin üzerinde çıkardığı gıcırtıyı duyuyordu. Genç adam gözlerini onun üzerine dikmiş, sessiz ve temkinli bir halde yatıyordu.</p>
<p>&quot;Uyuduğunu sanıyordum. Kevin da az önce uykuya daldığı için sana bir bakmak istedim. Akşam yemeğinde iştahının iyi olduğunu söylediler. Yavaş yavaş iyileşiyorsun umarım.” Kollarını&#160;kaldırıp elleriyle üzerini işaret etti. &quot;Nasıl? Yeni giysimi beğendin mi? Çok hoş, değil mi? Şimdi bu çok moda.&quot;</p>
<p>Yanıt alamayınca kollarını indirdi ve yüzündeki yapmacık gülümsemeyi sildi. Adamın yerinde olsaydı, böyle aptalca şakalarla onu eğlendirmeye çalışan birine sinir olurdu herhalde.&#160;Adam acı çekiyor, böyle çaresiz ve bağımlı bir durumda olmak&#160;hiç hoşuna gitmiyordu. Üstelik büyük olasılıkla korkuyordu da,&#160;hafızasının geri gelmeyeceğinden, gelse bile öğreneceği şeylerden korkuyordu.</p>
<p>&quot;Başına gelenler için çok üzgünüm. Kim olduğunu, ne yaptığını, ne düşünüp hissettiğini hatırlayamamak gerçekten korkunç olmalı.&quot; Bir an durdu. &quot;Ama geri gelecek.&quot;</p>
<p>Adam elini alnına götürdü. &quot;Hiçbir lanet şeyi hatırlayamıyorum. Hiçbir şey.&quot; Elini indirip ümitsizce Kendall'a baktı. &quot;Tam olarak neredeyiz?&quot;</p>
<p>&quot;Georgia’dayız, Stephensville adlı bir kasabada.”</p>
<p>Adam bir şeyler hatırlamaya çalışır gibi bu isimleri tekrarladı. Teki, biz Georgia’da mı oturuyoruz?”</p>
<p>Kendall başını salladı. &quot;Hayır, biz Güney Carolina’ya gidiyorduk.&quot;</p>
<p>&quot;Arabayı ben kullanıyordum. Yola devrilmiş ağaca çarpmamak için direksiyonu kırmış olmalıyım, yol kaygandı, araba kaydı ve uçurumdan yuvarlandı. Orada bir ağaca çarpıp durdu,&#160;sonra da dalgaların arasına yuvarlandı.”</p>
<p>Kendall'ın kalbi hızla atmaya başladı. &quot;Bütün bunları hatırlıyor musun?”</p>
<p>&quot;Hayır, bunlar sadece şerifin bana anlattıkları.&quot;</p>
<p>&quot;Şerif mi?&quot;</p>
<p>Kendall’ın sesindeki telaşı farkeden adam alaycı bir bakışla yanıtladı. &quot;Evet, öyle. Bu sabah erkenden geldi ve kendini bana&#160;tanıtarak bazı sorular sordu.&quot;</p>
<p>&quot;Neden?”</p>
<p>&quot;Sanırım istediği cevaplar vardı.”</p>
<p>”Ben ona istediği cevapları vermiştim.”</p>
<p>Uzun bir sessizlikten sonra adanı Kendall'a düşünceli gözlerle baktı. &quot;Galiba senin yalan söylediğini düşünüyor.”</p>
<p>&quot;Yalan söylemiyorum!&quot;'</p>
<p>&quot;Tanrım.”</p>
<p>Adam acı içinde elini başına götürdü. Kendall pişman olmuştu. &quot;Affedersin, bağırmak istememiştim. Çok ağrıyor mu? Hemşireyi çağırmamı ister misin?”</p>
<p>&quot;Hayır,” dedi adam. Gözlerini sıkıca kapattı ve derin bir iç çekti. &quot;Şimdi geçer.”</p>
<p>Kendall düşüncesizce yaptığı hareketten dolayı üzülmüştü. Durumu düzeltmek için adamın bardağına su doldurdu ve eğilip</p>
<p>başını eliyle yavaşça yastıktan kaldırdı, bardağı dudaklarına değdirince adam suyu uzun uzun içti.</p>
<p>&quot;Biraz daha ister misin?&quot;</p>
<p>Adam başını salladı. Kendall başını yastığa yerleştirip bardağı da sehpanın üzerine koydu. &quot;Teşekkürler,” dedi adam. &quot;Çok korkunç bir başağrısı bu.”</p>
<p>&quot;Kısa sürede geçecek.&quot;</p>
<p>&quot;Tabii.&quot; Hiç inanmış gibi görünmüyordu.</p>
<p>&quot;Biliyorum. Canın yanıyor, ama daha kötü bir durum olmadığı için şükretmeksin. Doktor Atlanta’da bir nörologla görüşmüş.&quot;</p>
<p>&quot;Konuşmanızı duydum.”</p>
<p>&quot;Öyleyse hafızanın kısa sürede düzeleceğini de duymuş-sundur.”</p>
<p>&quot;Ya da zamanla yavaş yavaş düzelecek, değil mi? Herhalde böylesini tercih edersin sen?”</p>
<p>Kendall beklemediği bu yanıt karşısında afallamıştı.</p>
<p>&quot;Ne demek istiyorsun?”</p>
<p>&quot;Hafızamın olabildiğince geç düzelmesini istemez miydin?&quot;</p>
<p>&quot;Neden isteyeyim bunu?”</p>
<p>&quot;Bilmiyorum.”</p>
<p>Kendall bu durumda en iyisinin yanıt vermemek olduğunu düşündü. Ama adam devam etmeye kararlıydı. &quot;Hafıza kaybı&#160;üzerine konuşuyordunuz ve sanki bütün olasılıkları ortadan kaldırmak istiyormuşsun gibi geldi bana. Sadece neden böyle yaptığını merak ettim.”</p>
<p>&quot;Ben neyle karşı karşıya olduğumuzu bilmek istedim, o kadar. Normal değil mi bu?”</p>
<p>&quot;Bilemiyorum. Öyle mi?&quot;</p>
<p>&quot;Bence öyle. Ben her zaman neyin içinde bulunduğumu tam olarak bilmek istemişimdir. Kendimi hep en kötü sonuca hazırlarım, böylece düşkırıklığına uğrama olasılığım azalır. Sanırım bunun nedeni çok küçük yaşta ailemi kaybetmiş olmam.&#160;Beklenmedik şeylere olan korkumu hiç yenemedim.”</p>
<p>Çok fazla konuştuğunu farkedip sustu, ama adam merak etmişti. &quot;Neden sustun? İlgimi çekmeye başlamıştı.”</p>
<p>&quot;Böyle şeylerle kafanı bulandırmak istemem.” Konuyu değiştirdi. &quot;Bacağın ağrıyor mu?&quot;</p>
<p>&quot;Çok değil, yaralar ve çürükler daha çok acıyor.”</p>
<p>Bitkin bir halde karnının üzerine koyduğu sağ kolu omzuna kadar çürük içindeydi.</p>
<p>&quot;Kolun kötü görünüyor ” dedi Kendall. Çürüklerden birini okşadı ve elini kolunun üzerine koydu. Adam Kendall'ın eline, özellikle de parmağındaki yüzüğe baktı. Aslında Kendall ona&#160;dokunmaması gerektiğini biliyordu, çünkü herhangi bir şey hatırlamasını istemiyordu. Ama yine de elini çekemedi.</p>
<p>Genç adam başını çevirip ona baktı. Kendall’ın yüz hatlarını incelerken odaya ağır bir sessizlik çökmüştü. Gölgeli bakışları sanki bir şey anımsamış gibi uzun süre yüzünde kaldı. Bu süre içinde Kendall soluğunu tutmuş bekliyordu.</p>
<p>&quot;Hatırladığın bir şeyler mi var?’</p>
<p>Kadının gözlerinin içine bakıyordu. Kendall, insanların dikkatini çeken ve tanıkların yalan söylemesine fırsat vermeyen olağandışı gri renkteki gözlerini anımsayıp anımsadığını merak&#160;etti. Adamın bakışları dudaklarına kaydığında, Kendall'ın kalbi&#160;yaramazlık yaparken yakalanmış bir çocuk gibi hızlı hızlı atmaya&#160;başladı. Elini çekmek istedi, ama adam hemen yakalayıp sıkıca&#160;tuttu ve parmağıyla alyansına dokundu.</p>
<p>&quot;Pek hoş bir nişan yüzüğü değil.&quot;</p>
<p>Adam haklıydı, çünkü Kendall bu yüzüğü daha o gün rast-gele bir yerden almıştı.</p>
<p>&quot;Benim istediğim buydu.”</p>
<p>&quot;Daha iyisini alamadık mı?”</p>
<p>&quot;Parayla ilgisi yok.&quot;</p>
<p>Adam yüzüğü Kendall'ın parmağında çeviriyordu. &quot;Bunu parmağına taktığımı hiç hatırlamıyorum.” Yüzüne baktı. &quot;Seni&#160;hatırlamıyorum. Evli olduğumuzdan emin misin?”</p>
<p>Kendall adamın bu kuşkulu haline öfkelenmişti. &quot;Evlilik ilişkisinin emin olunamayacak bir durumu yok bence.”</p>
<p>&quot;Evet, ama belki de yalan söylüyorsun.”</p>
<p>Kendall'ın kalbi duracak gibiydi, hafıza kaybı olmasına rağmen sezgi gücü halen yerli yerindeydi.</p>
<p>&quot;Neden bu konuda yalan söyleyeyim?&quot;</p>
<p>&quot;Bilmiyorum. Neden acaba?&quot;</p>
<p>&quot;Bu çok komik.” Elini tekrar çekmek istedi, ama adam bırakmıyordu.</p>
<p>&quot;Benimsemek için gerçekten çok çaba harcıyorum.”</p>
<p>&quot;Neyi?”</p>
<p>Adam giderek sinirleniyordu. &quot;Seni, çocuğu. Her şeyi.” &quot;Neden şüpheleniyorsun benden?&quot;</p>
<p>&quot;Çünkü seni hatırlayamıyorum.”</p>
<p>&quot;Sen hiçbir şey hatırlayamıyorsun ki!”</p>
<p>&quot;Hiç unutulmayacak bazı anlar vardır.” Gözünü hiç kırpmadan balkıyordu. &quot;Ve eminim seninle uyumak bu anlardan biridir.”</p>
<p>Birden yanan ışıkla gözlerini kıstılar.</p>
<p>&quot;Burada bir sorun mu var?”</p>
<p>Adam elleriyle gözlerini kapatarak bağırdı. &quot;Kapat şu kahrolası ışığı!&quot;</p>
<p>&quot;Işığı söndürür müsün?” dedi Kendall hemşireye. &quot;Işığın onun gözlerini rahatsız ettiğini ve başağrısını arttırdığını görmüyor musun?”</p>
<p>Hemşire ışığı söndürdü. ”Bu gece biraz dinlenmelisiniz. Doktor hastayı hatırlaması için zorlamamanız gerektiğini söyledi.” Elinde iğnesiyle yatağa yaklaştı.</p>
<p>Kendall gülümseyerek adama baktı. &quot;Ne kadar zorlarsak o kadar zor düzelir, sevgilim. İyi uykular. Sabaha görüşürüz.”</p>
<p>Adamın omzunu okşayarak odadan ayrıldı.</p>
<p>Kendall harekete geçmek için üç saat bekledi. Kevin mışıl mışıl uyuyordu ve buradan kaçmanın tam vaktiydi. Saat 12’yi&#160;geçiyordu ve gün doğmadan iyice uzaklaşmış olurdu. Camdan&#160;dışarıya, çamaşırhanenin önüne park ettiği arabasına baktı. Bardaktan boşanırcasına yağan yağmurdan dışarıyı görmek çok&#160;zordu, ama oradaydı işte. Aynen bıraktığı gibi duruyordu. Kendall hemşirenin arabasıyla önden gitmiş, arabayı satan adam&#160;da onu takip etmişti. Satıcı adı, yaşadığı yer, ne iş yaptığı, kocasının ne işle uğraştığı gibi bir sürü soru sormuştu. Kendall'ın&#160;verdiği cevapların hiçbiri doğru değildi.</p>
<p>‘Sen doğuştan yalancısın,’ demişti Ricki Sue bir keresinde. İyi bir avukat olmanın nedeni de bu zaten. ’</p>
<p>O gün büyükannesinin mutfağında toplanmış, kurabiye yapıyorlar ve Kendall'ın yalancılığını tartışıyorlardı. Kendall, Ricki Sue’nun söylediklerini iltifat olarak kabul etmişti.</p>
<p>‘Dikkat et, Ricki Sue,’ demişti büyükanne. ‘Söylediklerin onu atma konusunda daha da cesaretlendiriyor.'</p>
<p>‘Ben atmıyorum,’ diye itiraz etmişti Kendall.</p>
<p>‘Öyle mi? Sınıf arkadaşlarına anlattığın inanılmaz öyküler yüzünden okula kaç kez çağrıldığımı hatırlıyor musun?’</p>
<p>O günleri hatırlayınca Kendall’ın gözleri doldu. Eğer biraz daha düşünürse ağlamaktan yola çıkamayacaktı.</p>
<p>Kapıyı açıp koridora göz attı. Nöbetçi hemşirelerden biri elindeki romana iyice kaptırmıştı kendini, diğeriyse hararetli bir&#160;telefon görüşmesi yapıyordu. Daha önceden çantasını arabaya&#160;koyması iyi olmuştu, şimdi yanına alacağı tek şey Kevin'dı.&#160;Dönüp bebeği yavaşça beşiğinden aldı.</p>
<p>“Sen çok uslu bir bebeksin,” diye fısıldadı. &quot;Anneciğin seni çok seviyor ve yaşadığı sürece seni koruyacak, bunu biliyorsun&#160;değil mi?”</p>
<p>Koridora çıkıp parmaklarının ucuna basarak sessizce ilerlemeye başladı. Korkudan kalbi deli gibi çarpıyordu, ama yakalanma olasılığını göz önüne alarak iyi bir yalan hazırlamıştı: Kevin’ın gaz sancısı tuttuğu için onu rahatlatmaya çalışıyordu.&#160;Ona inanacaklardı, ama sonuçta bu gece kaçamayacaktı. Yarın&#160;geceyse çok geç olabilirdi.</p>
<p>Attığı her adımı sayıyordu. Kapıya kaç adım kalmıştı acaba? Yapacağı tek şey köşeye varana dek hemşirelere görünmemekti. İkisi de onun farkına varamayacak kadar meşgul görünüyorlardı, ama Kendall nefes bile almaya korkuyor, köşeye yaklaştıkça korkusu artıyordu.</p>
<p>Sonunda köşeye vardı ve hemen dönüp yan koridora geçti.</p>
<p>Sırtını duvara yaslayarak rahat bir nefes aldı. Hemşirelere fark-ettirmeden kaçmayı başarmıştı!</p>
<p>Ama farkeden biri vardı.</p><h2>Dördüncü Bölüm</h2>
<p>Eliyle Kendall’ın ağzını kapadı. Aslında buna hiç gerek yoktu, çünkü Kendall bağıramayacak kadar şaşırmıştı. Koltuk değnekleriyle buraya kadar gelip saklanmıştı demek? Yüzündeki ifadeden çok yorulduğu ve canı yandığı belli oluyordu. Ve tabii&#160;ne kadar öfkeli olduğu da.</p>
<p>Kendall başıyla sesini çıkarmayacağını gösteren bir işaret yapınca adam elini indirdi. Hemşire telefonda konuşmasına&#160;devam ediyordu, masa başındaki diğer hemşireyse elindeki kitaptan başını kaldırmamıştı. Hiçbiri onların odalarından çıktıklarını farketmemişti.</p>
<p>Kendall adama onu izlemesini işaret etti. Adam ona güvensiz bir bakış attı, ama Kendall ayaklarının ucuna basa basa yürümeye başladığında o da koltuk değneklerine dayanarak arkasından sessizce ilerledi. Değneklerin uçları lastik olduğundan&#160;fayansın üzerinde hiç ses çıkarmıyordu. Odaları geçerek koridorun sonundaki çıkış kapısına geldiler. Kapının üst tarafında&#160;kırmızı harflerle buranın acil durumlar için kullanıldığı ve kapı&#160;açıldığında alarmın çalışacağı yazılıydı. Kapıya vardıklarında&#160;adam ani bir hareketle değneğini uzatarak kadının önünü kesti.&#160;Kendall, &quot;Güven bana,” diye fısıldadı.</p>
<p>El kol işaretleriyle bir süre tartıştıktan sonra Kendall onu, kapıyı açtıklarında hiçbir şey olmayacağına ikna etti ve sonunda</p>
<p>adam değneğini indirip geçmesine izin verdi. Kendall kapının hemen yanındaki düğmeye bastı, metalik bir klik sesinin^ardın-dan kapıyı açtı. Bir an durup etrafı dinledi. Duyduğu tek ses yağmurun sesiydi. Kendall adamın çıkması için kapıyı açık tuttu ve&#160;klik sesini tekrar duyana kadar kapıyı kapatmadı. Sonra fısıldayarak, &quot;Islanacaksın,” dedi.</p>
<p>&quot;Erimem.”</p>
<p>&quot;İstersen sen burada bekle, ben de...”</p>
<p>&quot;Yok canım.”</p>
<p>&quot;Bırakıp kaçacağımı mı sanıyorsun?&quot;</p>
<p>&quot;Boşver, hadi gidelim.&quot;</p>
<p>&quot;Bu taraftan.”</p>
<p>&quot;Biliyorum. Çamaşırhanenin önündeki mavi araba.”</p>
<p>Yağmura aldırmadan yola çıktı. Kendall da Kevin’ın yüzünü iyice örterek onu izledi. Arabaya vardıklarında adam ağrıdan ve&#160;soğuktan titriyordu. Kendall önce onun kapısını açtıktan sonra&#160;arka tarafı da açıp Kevin'ı bebek yatağına yerleştirdi. Bebek&#160;karnını yeni doyurmuş, mışıl mışıl uyuyordu ve bir sonraki emzirme vaktine daha birkaç saat vardı.</p>
<p>Kendall direksiyona geçip emniyet kemerini bağladı ve motoru çalıştırdı.</p>
<p>&quot;iyi bir alışveriş yapmışsın. Yanındaki yaşlı kurt kimdi? Arkadaşın mı?”</p>
<p>&quot;Arabayı aldığım adamdı.”</p>
<p>&quot;Çıkış kapısını açarken alarmı kapatmayı nereden biliyordun?” &#160;&#160;&#160;<sup>1</sup></p>
<p>&quot;Görevlilerden biri bu sabah o kapıdan çıktı, sonra ben de denedim ve oldu.”</p>
<p>&quot;Peki, eğer alarm kazara çalışsaydı ne yapmayı düşünüyordun?&quot;</p>
<p>&quot;Neden bu kadar çok soruyorsun?”</p>
<p>&quot;Neden sormayayım? Karım değil misin? Her ne kadar kaçmaya kalksan da.”</p>
<p>&quot;Ben kaçmıyordum. Sen geldiğinde ben de tam senin odana...”</p>
<p>&quot;Bak,&quot; dedi adam. &quot;Sen beni aklına bile getirmeden tam tüymek üzereydin, bunu ikimiz de biliyoruz. Neyse, bunu tartışamayacak kadar ağrıyor başım.&quot;</p>
<p>Yaptığı uzun konuşmanın sıkıntısıyla soluğu kesilmiş, vücudu öne doğru eğilmişti. Eliyle yola çıkması için zayıf bir hareket yaptı.</p>
<p>Stephensville ticari bir kasaba değildi. Dört yol ağzında sadece birkaç dükkân ve ilerde bir banka vardı. Şerifin bürosu dışında her yer karanlıktı. Kendall büronun önünden geçmemek için ara yollardan birine saptı.</p>
<p>&quot;Nereye gittiğini biliyor musun?”</p>
<p>&quot;Neden biraz uyumuyorsun?” &#160;&#160;&#160;-</p>
<p>&quot;Çünkü sana güvenmiyorum. Daldığım anda eminim beni arabadan dışarı atarsın.&quot;</p>
<p>&quot;Eğer ölmeni isteseydim bunu daha önce yapardım. Seni arabadan çıkarmaz, ölüme terkederdim.&quot;</p>
<p>Adam bir süre hiç konuşmadı. Kendall öğüdünü dinleyip sonunda uyuyacağını düşündü. Ama dönüp baktığında dikkatle onu izlediğini gördü.</p>
<p>&quot;Beni arabadan sen mi çıkardın?&quot;</p>
<p>&quot;Evet.”</p>
<p>&quot;Neden?”</p>
<p>Gülümsedi. &quot;Şey, insani bir davranış gibi geldi.”</p>
<p>&quot;Peki, neden önce kurtarıp sonra hiç bilmediğim bir yerde yüzüstü bırakmak istedin? Üstelik sahip olduğum her şeyi yitirmişken.”</p>
<p>”Seni yüzüstü bırakmayacaktım.&quot;</p>
<p>&quot;Yalan söyleme.”</p>
<p>Kendall yorgun bir tavırla içini çekti. &quot;Bu geceki konuşmamızdan sonra senin de doktora olan güvenini kaybettiğini far-kettim. O yüzden seni başka bir yere götürüp bir uzmanın fikrini almak istedim. Bana ve Kevin’a karşı çok naziktiler. Bu yüzden&#160;onları kırmak istemedim. Seni gizlice çıkaracaktım.”</p>
<p>&quot;Peki, ya uyku ilacımı almış olsaydım ne yapacaktın?”</p>
<p>&quot;Çok daha iyi olacaktı. Şimdi tartışıyor olmayacaktık böy-lece.&quot; Dönüp adama baktı. &quot;Hemşire ben odadan çıktıktan sonra iğneni yapmadı mı?”</p>
<p>&quot;Yapmak istedi, ama ben hap için ısrar ettim. Tabii yutmadım. Hazırlıklıydım yani. Sezgilerim bana senin böyle bir şey yapacağını söyledi. Bu durumda uyanık olman] gerekiyordu.”</p>
<p>Kendall adamın üzerine yapışmış olan ıslak giysisine baktı. &quot;Hastaneden mi yürüttün?”</p>
<p>&quot;Caddenin ortasında kıçım açık yürümekten iyidir herhalde. Güney Carolina’ya mı gidiyoruz?&quot;</p>
<p>&quot;Tennessee’ye.”</p>
<p>&quot;Neden plan değiştirdin? Ne varTennessee’de?”</p>
<p>&quot;Söylesem inanmazsın. Neden bekleyip görmüyorsun?”</p>
<p>&quot;Kaçmamızın sebebi ne?”</p>
<p>&quot;Nasıl yani?”</p>
<p>&quot;Kaçmaya çalıştığımıza göre bir suç işlemiş olmamız gerekmiyor mu?”</p>
<p>&quot;Nereden aklına geliyor bunlar?&quot;</p>
<p>&quot;Hiç inandırıcı şeyler söylemiyorsun da ondan.&quot;</p>
<p>&quot;Söylediklerimin hangisine inanmadın?”</p>
<p>&quot;Hiçbirine. Birincisi evli olduğumuza ve bir bebeğim olduğuna, sonra sıvışırken aslında beni de almayı düşünmüş olduğuna, bana söylediğin şeylerin hiçbir kelimesine inanmadım. Çok usta bir yalancısın.”</p>
<p>&quot;Saçmalama.”</p>
<p>Adam sezgisine güvenmekte haklıydı. Büyükannesinin dışında, hiç kimse şimdiye dek onu bu kadar iyi tanımamıştı. Başka şartlar altında böyle bir sezgiye hayran kalabilirdi, ama&#160;şimdiki durumda bu çok tehlikeliydi. Adamın şüphesini daha&#160;fazla uyandırmadan, seven eşi rolünü oynaması gerekiyordu.</p>
<p>İkisi de sessizliğe gömüldüler. Sadece arabanın ıslak zeminde giderken çıkardığı ses duyuluyordu. Kendall, Kevin’ın huzur dolu uykusunu kıskandı, uzanıp gözlerini kapatmak ve&#160;güzel bir uyku çekmek için her şeyini verebilirdi, ama şimdi bunu düşünmemeliydi. Kasabadan ve şeriften yeterince uzaklaşmadıkça rahat bir nefes alamayacaktı. Azalan enerjisini toplamaya çalışarak direksiyonu sıkıca tuttu ve biraz daha hızlı gitmek için gaza bastı.</p>
<p>Genç adam karanlık, kör bir tünelde bir trenden kaçmaya çalışıyordu. Ama treni göremiyor, yerinden kıpırdayamıyordu.&#160;Yapabildiği tek şey, darbeye karşı vücudunu kasmaktı. İşin en&#160;kötü yanı, kaçınılmaz olanı bilmesiydi. Tren birazdan ona çarpacak ve her şey sona erecekti.&#160;&#160;&#160;&#160;'</p>
<p>Koltukta vücudunun her yeri ağrıyordu. Organları kasılmıştı, ama ağrı yüzünden gerinemiyordu. Hep aynı pozisyonda oturmaktan kıçı uyuşmuş, boynu, kötü bir açıyla büküldüğünden tutulmuştu. Elbiseleri ıslaktı, karnı açtı ve çişi gelmişti.</p>
<p>Kâbusun ortasına, şimdi bir de bebek ağlaması eklenmişti. Yavaş yavaş ayılmaya başladı ve ilk anımsadığı şey, hiçbir şey&#160;hatırlayamadığı oldu. Bu durumdan aslında kendisinin sorumlu&#160;olduğunu bilmek onu sinirlendirdi. Eğer gerçekten uğraşsaydı&#160;hafızası düzelirdi. Bir ışık parçası görmeye çalışarak zihninin karanlıklarında dolaştı. Bir şey. Herhangi bir şey. Bir ipucu, bir iz,&#160;kendisine ait küçük bir bilgi. Ama hiçbir şey, hiçbir ışık yoktu.&#160;Hastanede gözlerini açmadan önceki hayatı kör bir çukur gibi&#160;boş ve karanlıktı. Bu sinir bozucu sorgulamadan uzaklaşabilmek için gözlerini açtı. Araba tenha bir park yerindeydi. Sabah&#160;olmuştu, ama hava kapalıydı. Yağmur damlaları arabanın camına çarpıp aşağı süzülüyordu. Başını serin cama dayadı. Başağ-rısı dünkü kadar şiddetli değildi, ama yine de hafifçe zonkluyordu.</p>
<p>&quot;Günaydın.&quot;</p>
<p>Başını sesin geldiği yöne çevirdiğinde gördüğü sahne onu serseme çevirdi.</p><h2>Beşinci Bölüm</h2>
<p>Kendall koltuğu iyice arkaya yatırmış, bebeğini emziriyordu. Saçlarını dün geceki yağmurdan beri taramadığı için karmakarışık duruyordu. Uykusuzluğa ve yorgunluğa rağmen yüzünde&#160;mutlu bir gülümseme vardı. Göğsünün üzerine bir örtü örtmüş&#160;olduğu için görünen bir yeri yoktu, ama yüzüne yerleşmiş o annelik ifadesi adamın içinde tanımlayamadığı duygular uyandırmıştı. Midesi bulanıyor, havasız bir yerde kalmış gibi nefesi tıkanıyordu. Garip bir şekilde, bu sahne ona hem itici, hem de büyüleyici gelmişti. Oradan olabildiğince hızlı uzaklaşmak istemesine karşın, gözlerini bir türlü onlardan alamıyordu. Genç kadını&#160;saran huzurlu hava... kendisinin asla yaşamamış olduğundan&#160;kesinlikle emin olduğu bu huzur onu mıknatıs gibi kendine çekiyordu. Kadının yüzündeki o çok belirgin doyum ifadesi ona yabancıydı. Belki de bunun için ona çekici geliyordu. Yoksa emziren annelere karşı cinsel istek duyan bir sapık olabilir miydi&#160;acaba? Başını çevirip gözlerini kapadı. Belki de kazadan hiç&#160;kurtulmamış, çoktan ölmüştü ve şimdi de ölümden sonra gidilen&#160;o yere, büyük olasılıkla cehenneme doğru gidiyordu.</p>
<p>&quot;Kendini nasıl hissediyorsun?”</p>
<p>&quot;Akşamdan kalmış bir adamın hissettiklerini yüzle çarp.” &quot;Affedersin, seni uyandırmak istemezdim.”</p>
<p>&quot;Tuvalet var mı buralarda?”</p>
<p>”Az ilerde var. Ama pek temiz değil.”</p>
<p>&quot;Olsun.” Kapı koluna uzandı. &quot;Döndüğümde burada olacak mısın?”</p>
<p>Kendall bunu duymazdan geldi. &quot;Eğer işimi bitirmemi beklersen sana yardım edebilirim.”</p>
<p>&quot;Teşekkür ederim, kendim hallederim.”</p>
<p>Tuvalet fazla uzakta sayılmazdı. İşini zar zor bitirip dışarı çıktı. Araba yerindeydi. Daha alışamadığı koltuk değnekleriyle&#160;yavaş yavaş, etrafına bakınarak yürümeye başladı. Nasıl göründüğünü tahmin edebiliyordu, herhalde uzun ve yorucu bir savaştan çıkmış yaralı bir savaşçı gibi. Arabaya girdiğinde Kendall&#160;bebeği yerine yerleştirmiş, onu bekliyordu.</p>
<p>&quot;Biraz ilerde bir kasaba var. Önce birer kahve içeriz, sonra da bir doktor buluruz.&quot;</p>
<p>Dışarda geçirdiği birkaç dakika adamı çok yormuştu, &quot;Kahve iyi fikir,” dedi sakin bir sesle. &quot;Ama doktora görünmeye hiç niyetim yok.&quot;</p>
<p>&quot;Saçmalama. İyi bir tedaviye ihtiyacın var.”</p>
<p>&quot;Birkaç gün dinlenince hiçbir şeyim kalmaz. Başka bir doktordan gidip aynı şeyleri dinlemenin bir anlamı yok.&quot;</p>
<p>&quot;Sürekli başın ağrıyor. Hiç değilse iyi bir ağrı kesici verirdi.”</p>
<p>&quot;Aspirin yeterli.”</p>
<p>&quot;Bak, hafıza kaybının ne boyutta olduğunu bilmiyoruz. Bir uzmana görünmen gerek.&quot;</p>
<p>&quot;Ben uzmanla görüşürken senin kaçman da kolaylaşmış olur, değil mi?&quot;</p>
<p>&quot;Bunu düşünmedim bile.”</p>
<p>&quot;Bak, kim olduğunu bilmiyorum, ama bunu öğrenene dek seni gözümün önünden ayırmaya hiç niyetim yok.” Çenesiyle direksiyonu gösterdi. &quot;Gidelim. Bir an önce kahve içmek istiyorum.”</p>
<p>, Vardıkları kasaba küçük bir tarım bölgesiydi ve etrafta çok az insan vardı. Postanenin yanındaki bir kafeyi gösterdi adam.</p>
<p>&quot;Şuraya çek.” Burası kasabalıların toplanıp sohbet ettikleri bir yere benziyordu.</p>
<p>&quot;Acıktın mı?”</p>
<p>&quot;Evet.”</p>
<p>&quot;Ben gidip yiyecek bir şeyler alırım, sen de Kevin’a dikkat et, yeter.”</p>
<p>Adam dönüp bebeğe baktı. Uykusu ne kadar devam ederse o kadar iyiydi. Peki, ya uyanıp da ağlamaya başlarsa? Bunu düşünmek bile içinde nedenini bilemediği bir korku uyandırıyordu. Kendall elinde paketle kafeden çıkana dek de bu duygusu&#160;geçmedi. Kadının uzattığı bardağın kapağını açınca keskin bir&#160;kahve kokusu arabayı doldurdu. En azından bunu çok sevdiğini&#160;hatırlayabiliyordu.</p>
<p>Bir yudum içip Kendall’a döndü. &quot;Neden şeker koymadın?&quot;</p>
<p>Kendall bir an söyleyecek bir şey bulamadı. Sonra yumuşak bir sesle yanıtladı. &quot;Ne zamandan beri kahveni şekerli içiyorsun?”</p>
<p>Adam gözlerini ondan ayırmadan bir yudum daha aldı. Kahvesini şekerli sevmediğini kendisi de biliyordu, ama bunun&#160;iyi bir tuzak olabileceğini düşünmüştü.</p>
<p>&quot;Çok zekisin doğrusu,” dedi gülümseyerek. Kadının cevap vermesini beklemeden yiyecek pakedine uzandı. &quot;Neler aldın?&quot;</p>
<p>Sosisli sandviçlerden birini alıp ısırmak üzereyken Ken-dall’ın kendi sandviçindeki sosisleri ayıkladığını farketti.</p>
<p>&quot;Ne o? Sosisler zehirli mi yoksa?&quot;</p>
<p>&quot;Saçmalama.&quot;</p>
<p>&quot;Sorun ne peki?&quot; &#160;&#160;&#160;■</p>
<p>Kendall sandviçi bırakıp bisküvilerden birine uzandı. &quot;Sadece artık domuz eti yemiyorum.”</p>
<p>&quot;Artık mı? Ne oldu da bıraktın?”</p>
<p>&quot;Tartışacak daha ciddi bir şey yok mu?” Parmağındaki bisküvi kırıntılarını yaladı. &quot;Bunun yerine şu doktor işini düşünüp seni götürmeme izin versen daha iyi olacak.”</p>
<p>&quot;Bunu tartışmak istemiyorum. Şu anda tek istediğim kuru bir giysi ve aspirin.”</p>
<p>&quot;Peki. Nasılsa senin başın.”</p>
<p>&quot;Adım ne benim?”</p>
<p>”Ne?” Bunu hiç beklemiyordu doğrusu.</p>
<p>&quot;Hastanedeki herkes adımı söylememeye özen gösterdi. Şerif bile beni sorgularken adımı kullanmadı.”</p>
<p>&quot;Doktorun tavsiyesi bu. Kafanı daha da karıştırmak istemedi.”</p>
<p>&quot;Adım ne benim?&quot;</p>
<p>&quot;John.&quot;</p>
<p>&quot;John mu?” Birkaç kez tekrarladı. Çok uygun bulmamakla birlikte, pek de garipsememişti.</p>
<p>&quot;Ya seninki?&quot;</p>
<p>&quot;Kendall.”</p>
<p>Anlaşılan isimler bir işine yaramayacaktı. Hiçbir anlam ifade etmiyorlardı. Şüpheli gözlerle kadına baktı.</p>
<p>&quot;Bir şey hatırladın mı?”</p>
<p>&quot;Hayır. Bu isimlerin gerçek olduğundan emin misin?”</p>
<p>Kendall buna cevap bile vermedi, iç çekip arabayı çalıştırdı ve başka bir kasabaya varıncaya dek bir saat boyunca hiç konuşmadan gittiler.</p>
<p>Kasabada açık bir dükkân aramaya başladı Kendall. Sonunda bir tane bulup önüne park etti.</p>
<p>&quot;Ne istiyorsan söyle?”</p>
<p>Adamın söylediği banyo malzemelerini bir kâğıda yazdı.</p>
<p>”Ve tabii giyecek bir şeyler.”</p>
<p>&quot;Tercih ettiğin bir şey var mı?&quot;</p>
<p>&quot;Giysi olması yeterli. Ha, bir de gazete istiyorum.”</p>
<p>&quot;Gazete mi?” Bir anlık tereddütten sonra başını sallayıp yazdı. &quot;Biraz uzun sürebilir. Benim de alacak şeylerim var.”</p>
<p>&quot;Nasıl ödeyeceksin?&quot;</p>
<p>&quot;Nakit.”</p>
<p>&quot;Nereden buldun?”</p>
<p>&quot;Kazandım.” Kapıyı açıp dışarı çıktı.</p>
<p>&quot;Bekle,” diye bağırdı adam. &quot;Ölçümü bilmiyorsun.”</p>
<p>Kendall adamın penceresine yaklaştı ve elini içeri uzatıp dizini sıktı. &quot;Saçmalama, tabii ki biliyorum.”</p>
<p>Dükkânın girişine varana dek gözlerini kadından ayırmadı. Kim bu kadın? Ve benim neyim?</p>
<p>Kısa bir süre sonra bebek mızıklanmaya başladı. Adam önce duymazlıktan gelmeye çalıştı, ama bir süre sonra terlemeye başladı. Alnında boncuk boncuk damlalar birikmiş, üzerine&#160;sıcaklık basmıştı. Hangi cehennemdeydi bu kadın? Dayanamayacağını hissediyordu.</p>
<p>Kendall dükkândan çıkıp arabaya doğru yaklaşırken bebeğin sesini duydu ve adımlarını hızlandırdı.</p>
<p>&quot;Nesi var? Ne oldu?”</p>
<p>Elindeki paketleri adamın kucağına bırakarak bebeği kucağına aldı.</p>
<p>&quot;Neden bir şey yapmadın?”</p>
<p>”Ne yapacağımı bilemedim. Bebekler hakkında hiçbir şey bilmiyorum.”</p>
<p>&quot;Ama bilmen gerekir, öyle değil mi?” Bebeğe daha sıkıca sarıldı ve sırtına hafifçe vurarak omzuna yasladı. &quot;Tamam bebeğim, annen burada işte.” Sonra bebeği göğsüne yatırıp bluzunu sıyırdı. Adam, bebek ağzına almadan önce bir an sütten&#160;şişmiş bir göğüs ve kabarmış ucunu gördü. Bakmaya devam&#160;edince, Kendall ona ters bir bakış attı.</p>
<p>&quot;Bir sorun mu var?&quot; _</p>
<p>Evet, bir sorun vardı, ama bunun ne olduğu hakkında en ufak bir fikri yoktu. Başını çevirip dışarı bakmaya başladı. Eğer&#160;bu kadın onun karısıysa neden göğsünü görmekten suçluluk&#160;duyuyordu? Bu çocuğun, yani oğlunun annesiyse neden bu annelik kavramı onu böylesine tedirgin ediyordu.</p>
<p>Tanrım. O ne biçim bir insandı?</p>
<p>Can sıkıcı sorular beyninde zonklamaya neden olmuştu. Gözlerini kapattı ve yan taraftan gelen çelişkili uyarımları engellemeye çalıştı.</p>
<p>Altıncı Bölüm</p>
<p>Benzin almak için durduklarında John tuvalete girmek için arabadan indi. Sonunda bir ayna bulabilmişti, ama aynada gördüğü yüz hiç hoşuna gitmemişti. Tıpkı Cadılar Bayramı’ndaki&#160;maskelere benziyordu. Traş olmayı düşündüyse de hemen vazgeçti. Fazla bir değişiklik olacağını sanmıyordu. Hem ayrıca burada kalmayı uzatırsa Kendall'a kaçma fırsatı vermiş olurdu.</p>
<p>Dışarı çıktığında onun üç genç tarafından sarılmış olduğunu gördü. Elinde kola kutuları olan kadının geçmesine izin vermiyorlardı.</p>
<p>&quot;Bu hiç komik değil, çocuklar,&quot; dedi Kendall sinirlenerek.</p>
<p>&quot;Bence komik, ” diye atıldı en uzun boylu olanı. &quot;Öyle değil mi, Joe?&quot;</p>
<p>&quot;Evet, bence de.”</p>
<p>Üçüncü çocuk da aptalca sırıtarak katıldı. &quot;Biz sadece arkadaş olmaya çalışıyoruz.&quot;</p>
<p>&quot;Hadi bize adını söyle, bebek.”</p>
<p>&quot;Buralı değilsin, öyle değil mi, cici kız?”</p>
<p>&quot;Hayır, değilim,” diye yanıtladı Kendall buz gibi bir sesle. &quot;Şimdi geçmeme izin verecek misiniz, yoksa...”</p>
<p>&quot;Yoksa ne?&quot; diye sordu Joe yüzünü onunkine iyice yaklaştırarak.</p>
<p>&quot;Yoksa kıçınıza tekmeyi yiyeceksiniz.”</p>
<p>Sesin geldiği yöne dönüp bakanlar arasında en çok şaşıran Kendall’dı. Çocuklar önemsemez bir tavırla John’a döndü,&#160;&quot;Lütfen sen karışma, ben hallederim.”</p>
<p>&quot;Tabii,” dedi çocuklardan biri. &quot;O bizi halleder.” Çenesini sıvazlayarak devam etti. &quot;Bahse girerim bu konuda çok iyidir.” Diğer çocukların çok hoşuna gitmişti bu, kahkahayı bastılar.</p>
<p>&quot;Sen ayakta bile duramıyorsun.”</p>
<p>”Bu kız mı yaptı yoksa?” &#160;&#160;&#160;,</p>
<p>&quot;Gerçekten dövecek misin bizi?”</p>
<p>&quot;Hangi ayağınla atacaksın tekmeyi?”</p>
<p>John birden koltuk değneğini kaldırıp çocuklardan birinin omzuna indirdi. Çocuk acıyla dizlerinin üzerine çöktü. Diğer ikisinin yüzleri bembeyaz kesilmişti.</p>
<p>&quot;Şimdi kenara çekilin bakalım.”</p>
<p>Korkuyla çekildiler. Çocuk dizlerinin üzerinde acıyla kıvranıyordu. Kendall onun etrafından dolanarak hızla arabaya doğru ilerledi.</p>
<p>Adam çocuklara dönüp, &quot;Biraz görgü kurallarını öğrenseniz iyi olur,&quot; dedi ve kadının arkasından gitti. Arabaya yerleştiklerinde Kendall son derece sinirli görünüyordu.</p>
<p>&quot;Çok etkileyiciydi,&quot; dedi motoru çalıştırıp. &quot;Çok teşekkür ederim. İstediğim şey tam da buydu işte, koltuk değnekli bir şövalye gelsin ve beni zararsız birkaç serseriden kurtarsın. Oysa&#160;ben bunu tek başıma halledebilirdim. Ama hayır, sen ne yaptın?&#160;Mecburmuşsun gibi hemen burnunu soktun ve onlara hiç unutamayacakları bir anı kazandırdın. Dikkat çekmemiz iyi oldu&#160;doğrusu.”</p>
<p>&quot;Sinirli misin sen?” .</p>
<p>&quot;Evet, sinirliyim. Ne diye benim işime karışıyorsun?&quot;</p>
<p>&quot;Eğer karım üç erkek tarafından taciz ediliyorsa bu benim de işimdir. Öyle değil mi?”</p>
<p>Kendall’ın öfkesi birden geçiverdi. Bu kadar sinirlendiği için şimdi kendine kızıyordu. &quot;Özür dilerim, beni koruduğun için&#160;sağol. Giysiler üzerine oldu mu?”</p>
<p>&quot;Oldu,” dedi üzerindeki tişört ve pantolona bakarak. Gerçekten de ölçülerini biliyordu.</p>
<p>Ormanlık bir araziden geçen dar bir asfalt yoldan gidiyorlardı. Su basmış tarlalardan ve köprülerden geçtikçe John kazayı hatırlıyordu. Hafıza kaybı kadının en önemli kozuydu,&#160;çünkü her şeyi bilen yalnızca oydu. İstediği yalanı söyleyebilirdi&#160;ve ona inanmaktan başka çaresi yoktu. Kendini çok çaresiz ve&#160;savunmasız hissediyordu.</p>
<p>&quot;Gazetemi almayı unutmuşsun.”</p>
<p>&quot;Kalmamıştı. Makinelerin hepsine baktım.”</p>
<p>İlk defa doğru söylüyor galiba, diye düşündü. Canı sıkılmıştı, gazetede okuyacağı birkaç cümle ya da birkaç resim hafızasında bir şeyler canlandırabilirdi. Dönüp yanındaki kadına&#160;baktı. Eğer gerçekten karısı olsaydı, bunu mutlaka hissederdi.&#160;Vücudu, gözleri, saçları, her şeyiyle çekici bir kadındı, ama yabancıydı. Klasik bir güzelliği yoktu, yüz hatları ince ve zarifti.&#160;John hastanede yatarken bile onun son derece seksi dudakları&#160;olduğunu farketmişti. Sabah parmaklarından bisküvi kırıntılarını&#160;emerkenki görüntüsünü aklına getirdi. Hafızasını kaybetmiş olabilirdi, ama böyle bir kadınla yakınlığının ne olduğunu hissede-meyecek kadar hasta olamazdı. Kendall’a duydukları tamamen&#160;erkekçe dürtülerinden kaynaklanan koşullu reflekslerdi. Bunun&#160;tanımayla ya da evlilikle ilgisi yoktu.</p>
<p>Düşündüğü şeylerden rahatsız olarak, herhangi bir haber duyabilmek amacıyla radyoyu açtı.</p>
<p>&quot;Boşuna açma, bozuk.”</p>
<p>&quot;Tam sana göre desene.&quot; Dönüp camdan dışarıya baktı. &quot;Daha ne kadar yolumuz var? Nereye gittiğimizi bile bilmiyorum.”</p>
<p>&quot;Büyükanneye gidiyoruz.”</p>
<p>&quot;Büyükanne mi? Senin mi, benim mi?&quot;</p>
<p>Kafasında tipik bir büyükanne görüntüsü canlandı: düzgün bir topuz yapılmış gri saçlar, yumuşak bir gülümseme, dışarda&#160;hava çok sıcak bile olsa “önünü ilikle&quot; tembihleri, lavanta ve baharat kokuları. Kavram olarak rahatsız olmuyordu, ama kendini&#160;böyle birinin koruyucu kanatları altında düşünemiyordu ya da&#160;herhangi bir başkasının.</p>
<p>&quot;Benim büyükannem,” dedi Kendall.</p>
<p>&quot;Geleceğimizden haberi var mı?&quot;</p>
<p>&quot;Büyükannem öldü. Kevin doğmadan birkaç hafta önce.” Sesinin titremesine hakim olamıyordu.</p>
<p>&quot;Yanında miydin?”</p>
<p>&quot;Hayır, aksine çok uzaktaydım.&quot;</p>
<p>&quot;Onu çok mu severdin?”</p>
<p>&quot;Sevgiden daha öte bir şeydi bizimkisi, çok farklıydı.&quot; Adamın ilgisi, Kendall'a anlatma isteği vermişti. &quot;Ben beş yaşındayken annemle babam bir trafik kazasında öldüler ve büyükannem beni yanına aldı. Büyükbabam ölmüştü, bu yüzden yalnız ikimiz vardık. Aramızdaki bağ çok güçlüydü.&quot;</p>
<p>&quot;Peki ben onu tanıyor muyum? Evine gittim mi hiç?&quot;</p>
<p>Kendall evet anlamında başını salladı.</p>
<p>&quot;İyi anlaşmış mıydık peki?&quot;</p>
<p>Kendall üzüntüyle içini çekti. &quot;Lütfen daha fazla konuşmayalım. Üstelik vakit kaybediyoruz. Hava kararmadan eve varmak istiyorum. Eğer uyursan hem vakit geçer, hem de dinlenmiş olursun.”</p>
<p>John üç aspirin aldığından başağrısı geçmiş, kaslarının gerginliği azalmıştı. Ama yine de kendini hâlâ külçe gibi hissediyordu. Birkaç dakika dinlenebilmek için gözlerini kapatıp başını&#160;arkaya yasladı.</p>
<p>Saatler sonra gözlerini açtığında hava kararmış, büyükannenin evine varmışlardı.</p>
<p>Dar bir sokağın sonundaki ev, asma dalları ve hanımelleriy-le kaplıydı. Eve yaklaştıklarında yağmur azalmıştı. Kendall camı indirip birbirine karışmış yaz kokularını içine çekerken çocukluk&#160;günlerine döndü birden. Büyükannesine duyduğu özlem yüreğini yakıyordu.</p>
<p>Etrafı çepeçevre saran ormana koyu bir karanlık çökmüştü. Yaprakların arasında ateşböcekleri uçuşuyor, büyükannesinin&#160;kendisini çağıran sesini duymayı bekliyordu. Geniş bir verandanın&#160;üzerine doğru inen ahşap çatısıyla ev son ziyaretinden bu yana&#160;bıraktığı gibiydi, yalnız boyanmaya ve bahçenin de bakıma ihtiyacı vardı. Büyükannesinin yokluğu ve bir daha da hiç olmayacağı dışında değişen bir şey yoktu. Arabayı durdururken John&#160;gözlerini açtı ve gerinerek ayılmaya çalıştı.</p>
<p>Kendall arabanın içinde daha fazla oyalanmadan, dönüp mışıl mışıl uyumakta olan Kevin'a baktıktan sonra dışarı çıkarak&#160;eve doğru yürümeye başladı. Verandayı geçip kapının önüne&#160;geldi. Anahtar hâlâ kapının üzerindeydi. İçeri girdi, düğmeye&#160;uzanıp ışığı açtı. Her şey yerli yerindeydi, Ricki Sue faturaların</p>
<p>hepsini ödemişti. Üzerleri örtülü mobilyalarda elini gezdirerek ve terkedilmişliğin küf kokusunu içine çekerek dolaşmaya başladı.&#160;Burayı kısa süre içinde eski, sıcak haline getirebilirdi. John arkasından içeri girmiş, değneklerinin üzerinde durmaya çalışarak&#160;kendisine oldukça yabancı gelen eşyaları inceliyordu:</p>
<p>&quot;Beğendin mi?”</p>
<p>John aldırmaz bir tavırla omuz silkti.</p>
<p>&quot;Şu anda pek iyi görünmediğini biliyorum, ama düzelteceğim.&quot;</p>
<p>Bir anda bu sahne ona geçmişteki bir anıyı hatırlattı. Aynı kelimeleri düğün gecesinde de kullanmıştı.</p>
</body>
</html>